{"Source": "Lankatruth", "Timestamp": "February 19, 2020", "Headline": "වත්මන් ආණ්ඩුව පැරණී ඩීල් යළි අරඹයි – ශ්‍රී ලංකා ඉන්ෂුවරන්ස් බිලිදෙයි", "News Content": "ශ්‍රී ලංකා රක්ෂණ මූල්‍ය ආයතනය බංකොලොත් තත්වයට ඇද දමමින් මෙරට ප්‍රසිද්ධ සමාගමක අඩුමිල කොටස් වැඩි මිලකට මිලදී ගැනීමට බලකෙරෙමින් තිබෙන බව වාර්තාවේ. පසුගිය සතියේ එක් කොටසක් රුපියල් 19යට ගිය එක්තරා පුද්ගලික ආයතනයක කොටස් මිල විශේෂ හේතුවකින් තොරව මේ සතිය වනවිට රුපියල් 22 දක්වා හදිසියේම ඉහළ ගොස් තිබේ. මේ සම්බන්ධයෙන් සිදු කළ සොයාබැලීමකදී අනාවරණය වන්නේ එම සමාගමේ එක් කොටසක් රුපියල් 22 දක්වා රුපියල් 3කින් කෘත්‍රීම ලෙස ඉහළ දමා ඇති බවයි. ඒ අනුව අදාළ සමාගමේ කොටස් මිලියන 35ක් ශ්‍රී ලංකා රක්ෂණ මූල්‍ය ආයතනයට මිලදී ගැනීමට සිදුවන අතර එම ගනුවෙන් එක් කොටසකින් රුපියල් 1.50 බැගින් රුපියල් මිලියන 52.5ක් එම අදාළ පුද්ගලික සමාගම මගින් ගනුදෙනුකරුවන් වන වත්මන් රාජපක්ෂ ආණ්ඩුවේ ප්‍රබලයෙකුට ලැබීමට නියමිත ය. රුපියල් 19ක මිලක පැවති කොටසක් රුපියල් 22 දක්වා වැඩිකිරීම තුළින් එම කොටස් මිලියන 35 මිලදී ගැනීමේදීම ශ්‍රී ලංකා රක්ෂණ සමාගම රුපියල් මිලියන 105ක අලාභයක් දරාගැනීමට සිදුවේ. මුලු ගනුදෙනුවේ වටිනාකම රුපියල් මිලියන 770කි.", "URL": "https://lankatruth.com/si/?p=90009", "Category": "ආර්ථික පුවත්", "Parent URL": null}