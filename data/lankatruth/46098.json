{"Source": "Lankatruth", "Timestamp": "January 10, 2018", "Headline": "මෛත්‍රීගේ ජනපති ධුර කාලය 06ක් දැයි තීරණය කිරීමට පංච පුද්ගල විනිසුරු මඩුල්ලක්", "News Content": "තම ධුරය දැරිය හැකි කාලය පිළිබඳ මතයක් ප්‍රකාශ කරන ලෙස ජනාධිපති මෛත්‍රීපාල සිරිසේන මහතා විසින් සිදු කර ඇති ඉල්ලීම සළකා බැලීමට අගවිනිසුරුවරයා විසින් පංච පුද්ගල විනිසුරු මඩුල්ලක් නම් කර තිබේ. අගවිනිසුරු ප්‍රියසාද් ඩෙප්ත් මහතා එම විනිසුරු මඩුල්ලේ සභාපතිවරයා ලෙස කටයුතු කරන අතර ඊට අමතරව ඊවා වණිසුන්දර, බුවනෙක අළුවිහාරේ, කේ.ටි. චිත්‍රසිරි හා සිසිර ද අබෘ යන මහත්ම මහත්මීන් සෙසු විනිසුරුවන් ලෙස කටයුතු කරයි. ජනාධිපතිවරයා ශ්‍රේෂ්ඨාධිකරණයෙන් ඉල්ලා ඇත්තේ තමා බලයට පත් වනවිට පැවැති 1978 ආණ්ඩුක්‍රම ව්‍යවස්ථාව අනුව තමාගේ ධුර කාලය අවුරුදු හයක් වුවද තමන් ජනපති ධුරයට පත්වීමෙන් පසු සම්මත කරගත් ආණ්ඩුක්‍රම ව්‍යවස්ථාවේ 19 වැනි සංශෝධනය අනුව එම කාලය අවුරුදු පහක් දක්වා අඩු කරන ලදී. ඒ අනුව ජනාධිපතිවරයාගේ ධූර කාලය වසර 5ක් නැතිනම් 6ක්ම බලයේ සිටිය හැකිද යන්න සොයා බලා මතය ප්‍රකාශ කරන ලෙස කළ ඉල්ලීම හෙට (11) දිනයේ දී ශ්‍රේෂ්ඨාධිකරණය ඉදිරියේ සළකා බැලීමට නියමිත ය.", "URL": "https://lankatruth.com/si/?p=46098", "Category": "පුවත්", "Parent URL": null}