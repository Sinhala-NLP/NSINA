{"Source": "Lankatruth", "Timestamp": "March 3, 2023", "Headline": "ජාත්‍යන්තර වනජීවි දිනය අදයි", "News Content": "ජාත්‍යන්තර වනජීවි දිනය අදට (03) යෙදී තිබේ. මෙවර එහි තේමාව වන්නේ “වනජීවී සංරක්ෂණය සඳහා හවුල්කාරිත්වය” යන්නයි. ලෝකයේ පාරිසරික සමබරතාව සඳහා වන ජීවීන් රැක ගැනීම සමස්ත මානව ප්‍රජාවේ වගකීමකි. එම වගකීම සිහි ගන්වමින් ලෝක වන ජීවී දිනය ප්‍රකාශයට පත් කළේ, එක්සත් ජාතීන්ගේ සංවිධානයේ මූලිකත්වයෙන් වන අතර ජෛව විවිධත්වයෙන් අනූන මෙරට වන ජීවීන් මේ වනවිට බරපතළ ගැටලු රැසකට මුහුණු දි සිටින අතර වාසස්ථාන අහිමි වීම ඉන් ප්‍රධාන වේ. වන ජීවීන් මුහුණ දෙන අභියෝග සැලකිල්ලට ගනිමින් ආරක්ෂා කළ යුතු තර්ජනයට ලක්ව ඇති සත්ත්ව විශේෂ 25කට අධික සංඛ්‍යාවක් මේ වනවිට වන ජීවි දෙපාර්තමේන්තුව ප්‍රකාශයට පත් කර ඇති අතර කොටියා,වලසා,කොළ දිවියා,හඳුන් දිවියා,කැළෑ බළලා,කළු වඳුරා ,කල වැද්දා,රන් හෝතඹුවා,දිය බල්ලා,උණ හකුළුවා,හම්බාවා,කබැල්ලාවා,ඕලු මුවා,ගෝනා,මුහුදු ඌරා වැනි සතුන් ඒ අතර වේ.", "URL": "https://lankatruth.com/si/?p=145108", "Category": "පරිසර", "Parent URL": null}