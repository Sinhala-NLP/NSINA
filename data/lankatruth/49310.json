{"Source": "Lankatruth", "Timestamp": "March 19, 2018", "Headline": "අනතුරට පත් BMW රථය හිමි කබීර් හෂීම්ගේ ඥාතියා අත්අඩංගුවට", "News Content": "සුපිරි BMW ‍මෝටර් රථයක් ධාවණය කරමින් සිටියදී හඳිසි අනතුරකට ලක් වූ පසු එම රථ යදා පළා ගිය සැකකරුවා පොලීසිය විසින් අත්අඩංගුවට ගෙන තිබේ. ඔහු පැදවූ සුපිරි රථය තලවතුගොඩදී වාහන දෙකකට අලාභ හානි සිදුකරමින් අනතුරට ලක්වීමෙන් පසු කිඹුලා ඇලට පෙරලී ඇත. පසුව ඔහු එම මෝටර් රථය දමා පලා ගොස් සිටි අතර පසුව ඔහු පොලීසිට භාරවී ඇත. සැකකරු පොලීසියට භාරවීමෙන් පසු පොලීසිය විසින් ඔහුව අත්අඩංගුවට ගෙන කඩුවෙල අධිකරණයට ඉදිරිපත් කර තිබේ. ලියාපදිංචි නොමැති වාහනයක් ධාවනය කිරීම, වාහන දෙකකට අලාභ කිරීම, අනතුරක් සිදුකර පලා යාම ඇතුළ චෝදනා ඔහුට විරුද්දව ගොනු කර ඇත. එම වාහන ධාවනය කළ පුද්ගලයා එහි හිමිකරුවා වන අතර ඔහු තම ඥාතියෙකු බව උසස් අධ්‍යාපන හා මහාමාර්ග අමාත්‍ය, එක්සත් ජාතික පක්ෂ මහ ලේකම් කබිර් හෂීම් මහතා පිළිගෙන තිබේ.", "URL": "https://lankatruth.com/si/?p=49310", "Category": "පුවත්", "Parent URL": null}