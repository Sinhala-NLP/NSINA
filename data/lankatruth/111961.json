{"Source": "Lankatruth", "Timestamp": "March 4, 2021", "Headline": "ගෑස් මිලත් උඩ යයි…", "News Content": "ලෝක වෙළඳපොළේ ගෑස් මිල ගණන් වේගයෙන් ඉහළ යමින් තිබෙන බව පවසමින් මෙරට වෙළඳපොළේ ගෑස් මිල ගණන් රුපියල් 750ත් රුපියල් 1000ත් අතර මිලකින් ඉහළ යාමේ හැකියාවක් ඇතැයි වාර්තා පළවේ. මෙරට ගෑස් ඒකාධිකාරයක් පවත්වාගෙන යන රජයේ ලිට්රෝ සහ පෞද්ගලික අංශයේ ලාෆ් යන සමාගම් දෙක මේ වනවිට මිල වැඩිකිරීම කෙරෙහි ඒකාබද්ධව අවදානය යොමුකර ඇත. මේ වනවිට කිලෝ ග්‍රෑම් 12.5 ද්‍රව ගෑස් සිලින්ඩරයක් රුපියල් 1,500කට ආසන්න මිලක පවතින අතර එය රුපියල් 2,250ක් දක්වා වැඩිකිරීමට සූදානම් වන බව වාර්තා පළවේ. ලෝක වෙළඳපොළේ ඩොලර් 350ට පැවති ගෑස් මෙට්රික් ටොන් එකක මිලගණන් මේ වනවිට ඩොලර් 625ක් දක්වා ඉහළ ගොස් තිබෙන බව එම සමාගම් විසින් පෙන්වා දී ඇත. එම මිල ඉහළ යාමට සමාන්තරව රුපියල් 750ක අවම මිලකින් හෝ සිලින්ඩරයක මිල ගණන් ඉහළ දැමීම යුතු බවට කරුණු ඉදිරිපත් කර ඇත.", "URL": "https://lankatruth.com/si/?p=111961", "Category": "ආර්ථික පුවත්", "Parent URL": null}