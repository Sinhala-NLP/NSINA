{"Source": "Lankatruth", "Timestamp": "October 14, 2012", "Headline": "ජීවත් වෙන්න අපි මිතුරන්ගේ මස් කෑවා -චිලි අනතුරේ දිවිගලවා ගත්තෙක් කියයි", "News Content": "1972 වසරේදී චිලී රාජ්‍යයේ රග්බි තරගයකට සහභාගීවීම සදහා ගමන් කරමින් සිටි උරුගුවේ ජාතික රග්බි කී‍්‍රඩකයන්ගෙන් සමන්විත ගුවන් යානයක් අන්දීස් කදුවැටියට කඩා වැටීමේ සිදුවීමේ 40 වන අනුස්මරණය පසුගියදා චිලි රාජ්‍යයේදී පැවැත්විණ. කී‍්‍රඩකයන්ගෙන්, නෑදෑ හිතමිතුරන්ගෙන් පිරී පැවති ගුවන්යානයේ මගින් 45 දෙනෙකු ගමන් කල අතර අන්දීස් කදුවැටියේ ඉතා ඉහල හිම කන්දක හැපී යානය අනතුරට පත් වීමෙන් මගින් විශාල පිරිසක් මරුමුවට පත්විය. අසල පිහිටි රටවල් කිහිපයක් විසින් අනතුරට පත්වූවන් සොයා මෙහෙයුම් කි‍්‍රයාත්මක කලද අධික හිම පතනයකින් යුතු එම කදුවැටියේ ගුවන්යානා අනතුරේ සලකුණකද නොවුයෙන් සති කිහිපයකින් එම මෙහෙයුම් නවත්වන ලදි. එනමුත් අනතුරෙන් දිවිගලවා ගත් රග්බි කී‍්‍රඩකයන් 17 දෙනෙක් මීටර් 4000 ක උසින් පිහිටි හිමගිර මත දින 72 ක් පුරා කල සටනකින් පසු දිවි බේරාගැනීමට සමත්වූ අතර තමන් මිනිස්වාසයකට නැවත පැමිණීමෙන් පසු ඔවුන් ප‍්‍රකාශ කලේ ආහාරය සදහා කිසිවක් නොමැතිව හිමගිර මත අසරණවූ මොහොතේ 17 දෙනෙකුගෙන් සමන්විත තම කන්ඩායම දින 72 ක් පුරා දිවි රැක ගත්තේ ගුවන් අනතුරෙන් මියගොස් හිම මත මිදී තිබූ තම ඥාතීන් හා මිතුරන්ගේ මස් අනුභවයෙන් බවයි. අන්දීස් අනතුරේ 40 වන අනුස්මරණ උත්සවයේදී අනතුරෙන් මියගිය සිය නෑදෑ හිතමිතුරන්ගේ ඡයාරූප ඉදිරිපිට සිට අනතුරෙන් දිවි ගලවා ගත් එඩුවාර්ඩෝ ස්ට‍්‍රච්(65) පවසන්නේ තම ජීවිත බේරිමට ප‍්‍රධාන වශයෙන් හේතුවුයේ නැවත නිවෙස් බලා යාමට තමන් සතුව තිබූ අධිෂ්ඨානයත් ඒ සදහා තම ඥාති හිතමිතුරන් ජීවිත පරිත්‍යාගයෙන් ලබාදුන් ශක්තියත් බවයි. මෙම සිදුවීම පාදක කරගෙන පසුකලෙක Alive නමින් ග‍්‍රන්ථයක් එළිදැක්වූ අතර එනමින්ම හොලිවුඞ් චිත‍්‍රපටයක්ද නිර්මාණය විය.", "URL": "https://lankatruth.com/si/?p=4618", "Category": "විදෙස් පුවත්", "Parent URL": null}