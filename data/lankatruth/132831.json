{"Source": "Lankatruth", "Timestamp": "April 25, 2022", "Headline": "CWCයත් ආණ්ඩුවට එරෙහි වෙයි", "News Content": "මින් ඉදිරියට ලංකා කම්කරු කොංග්‍රසයද පාර්ලිමේන්තුවේදී ආණ්ඩුවට විරුද්ධව කටයුතු කරන බව එහි ප්‍රධාන ලේකම් ජීවන් තොණ්ඩමන් ට්විටර් පණිවුඩයක් නිකුත් කරමින් පවසයි. පවතින රජයට එරෙහිව පාර්ලිමේන්තුවේදී ඡන්දය භාවිත කිරීමට සිය පක්ෂය තීරණය කළ බව ඔහු එහි සඳහන් කර ඇත. එම තීරණය පිළිබඳව රජයේ පක්ෂ නායකයින්ට විරුද්ධ පක්ෂයේ නායකයින්ට හා ස්වාධීනව කටයුතු කරන මන්ත්‍රීවරුන්ටද දැන්වූ බව එම ට්විටර් පණිවුඩයේ වැඩිදුරටත් සඳහන් වේ.", "URL": "https://lankatruth.com/si/?p=132831", "Category": "පුවත්", "Parent URL": null}