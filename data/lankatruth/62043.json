{"Source": "Lankatruth", "Timestamp": "October 28, 2018", "Headline": "සුනිල් හදුන්නෙත්ති ඉතාලියේ මෝදනා හිදී ශ්‍රී ලාංකිකයන් අමතයි", "News Content": "ජනතා විමුක්ති පෙරමුණ රට පුරා පවත්වන “රට හදන, රට රකින, ජනතාවාදී පාලනයක් උදෙසා” ජන හමු දස දහසට සමගාමීව ජවිපෙ විදෙස් කමිටු සහ බහුජන සංවිධාන විසින් ලොව පුරා එම තේමාව යටතේ සම්මන්ත්‍රණ මාලාවක් සංවිධානය කර තිබේ. ඒ අනුව ඉතාලියේ පැවැත්වෙන එම සම්මන්ත්‍රණ මාලාව ආමන්ත්‍රණය කිරීම සඳහා ජනතා විමුක්ති පෙරමුණේ පාර්ලිමේන්තු මන්ත්‍රී, එතෙර අපි සංවිධානයේ සභාපති සුනිල් හඳුන්නෙත්ති මහතා එහි ගොස් සිටින අතර ඊයේ (27) ඉතාලියේ මෝදනා නගරයේදී සම්මන්ත්‍රණයක් පවත්වන ලදී. මෙහිදී ලංකාවේ මේ වනවිට පවතින දේශපාලන වාතාවරණයත් ජනතා විමුක්ති පෙරමුණේ ඉදිරි ක්‍රියාමාර්ගත් මෙන්ම විදේශගත ශ්‍රී ලාංකිකයන් මුහුණ දෙන දුෂ්කරතා ඇතුළු කරුණු ගණනාවක් සාකච්ජාවට බදුන් කර ඇත. මෙම අවස්ථාවට ජවිපෙ ඉතාලි කමිටුවේ අයිවන් ජයලත් ප්‍රනාන්දු මහතාද සම්බන්ද වී තිබෙන අතර මෝදනා ප්‍රදේශයේ ජීවත්වන ශ්‍රී ලාංකිකයන්විශාල පිරිසක් සහභාගිවී තිබේ.", "URL": "https://lankatruth.com/si/?p=62043", "Category": "පුවත්", "Parent URL": null}