{"Source": "Lankatruth", "Timestamp": "June 21, 2021", "Headline": "ඇමති ආරක්ෂකයෙකුගේ වෙඩි තැබීමකින් ටිපර් රථ රියදුරෙකු මරුට…", "News Content": "අද (21) පස්වරු 5.10ට පමණ ඇමති ආරක්‍ෂකයෙකු සිදුකළ වෙඩි තැබීමකින් ටිපර් රථ රියදුරකු මියගොස් ඇතැයි පොලිසිය පවසයි. එම වෙඩිතැබීම සිදුකර ඇත්තේ රාජ්‍ය ඇමති එස්. වියාලේන්ද්‍රන්ගේ ආරක්‍ෂාවට අනුයුක්ත කර සිටි පොලිස් කොස්තාපල්වරයෙකු විසින් සින්නඌරනී හි බිහිටි එම රජ්‍ය ඇමතිවරයාගේ නිවස ඉදිරිපිටදීම ය. මීට දින කිහිපයකට පෙර පොලිස් නිලධාරියා සහ ටිපර්රථ රියදුරු සමඟ බහින්බස්වීමක් සිදුවී ඇති අතර අද දිනයේ දී අදාළ ටිපර්රථ රියදුරු ත්‍රීරෝද රථයකින් ගමන්කරමින් සිටිය දී පොලිස් කොස්තාපල් යළි ත්‍රීරෝද රථය නවතා බහින්ස්බීමක් සිදුවී ඇත. එම අවස්ථාවේ ගිනිඅවිය රැගෙන ඔහුගේ ඔළුවටම වෙඩි තබා ඇත ඔහු එම ස්ථානයේදීම මරණයට පත්ව තිබේ. වෙඩි තැබීමේ සිද්ධිය සම්යබන්ධයෙන් සැකකාර කොස්තාපල්වරයා එම අවස්ථාවේදීම අත්අඩංගුවට ගෙන ඇත.", "URL": "https://lankatruth.com/si/?p=118222", "Category": "පුවත්", "Parent URL": null}