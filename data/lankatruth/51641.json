{"Source": "Lankatruth", "Timestamp": "May 5, 2018", "Headline": "ජනතා ප්‍රශ්නවලට මැදිහත් වුනැයි ජවිපෙ මන්ත්‍රීට මරණ තර්ජන", "News Content": "ජනතා ඉල්ලීම මත ප්‍රාදේශිය සභාවේ අනුමැතිය ඇතිව මුලටියන පිටවල්ගමුව ප්‍රදේශයේ අත්‍යාවශ්‍ය ස්ථාන කිහිපයකට වීථි ලාම්පු සවි කිරීම සඳහා අද (05) පෙරවරුවේ මුලටියන ප්‍රාදේශීය සභාවේ විදුලි කාර්මික ශිල්පීන් සමග එම ප්‍රදේශයට ගිය මුලටියන ප්‍රාදේශීය සභාවේ ජනතා විමුක්ති පෙරමුණේ මන්ත්‍රී එන්.ඒ. විජේතුංග මහතාට මහින්ද පිලේ මන්ත්‍රී යුරේන්ද්‍ර ඒකනායක මහතා විසින් මරණීය තර්ජනය කර තිබේ. පිටවල්ගමුව කොට්ඨාශය ජයගත් එම අපේක්ෂකයා විසින් විදුලි කාර්මික ශිල්පියාට බැනවැදී ඔහුව එම ස්ථානයෙන් ඉවත් කර ඇති අතර ජවිපෙ මන්ත්‍රීවරයාට මරණීය තර්ජනය කරමින් පවසා ඇත්තේ “මම උඹව මරණව. උඹව මරන්න හිටියේ ඡන්දෙට කලින්. ඡන්දෙ කාලේ මගේ ඡන්ද ව්‍යාපාරයට අවුලක් වෙයි කියලයි උඹව මැරුවෙ නැත්තේ. ඒත් හෙට අනිද්දට උඹව මරණවා.” යනුවෙන් මහින්ද පිලේ මන්ත්‍රීවරයා ජවිපෙ මන්ත්‍රීවරයාට බැනවැදී ඇත. පිටවල්ගමුව කොට්ඨාශ ජයගත් අපේක්ෂකයා තමන් බවත් තමන්ගේ අවසරයකින් තොරව වෙන මන්ත්‍රීවරුන්ට එම කොට්ඨාශයේ වැඩ කිරීමට ඉඩ නොදෙන බවත් මහින්ද පිලේ මන්ත්‍රීවරයා ප්‍රකාශ කර තිබේ. මේ සම්බන්ධයෙන් ජවිපෙ මන්ත්‍රීවරයා විසින් දෙයියන්දර පොලිසියට CIB ii 158/31 යටතේ පැමිණිල්ලක්ද සිදු කර ඇත.  ජවිපෙ මන්ත්‍රී එන්.ඒ.විජේතුංග මහතා", "URL": "https://lankatruth.com/si/?p=51641", "Category": "පුවත්", "Parent URL": null}