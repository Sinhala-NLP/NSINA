{"Source": "Lankatruth", "Timestamp": "June 7, 2018", "Headline": "බැඳුම්කර වංචාවට සම්බන්ද මැති ඇමතිවරුන්ගේ මන්ත්‍රී ධුර අහිමිවීමේ ලකුණු !", "News Content": "මහ බැංකුවේ බැඳුම්කර වංචාවට සම්බන්ධ වී ඇති බවට මේ වනවිට අනාවරණය වී ඇති මන්ත්‍රීවරුන්ගේ මන්ත්‍රී දුර අහිමිවීමේ ලකුණු පහළ වෙමින් තිබෙන බව වාර්තා වේ. වංචා සහගත ලෙස බැඳුම්කර වෙන්දේසියක් පවත්වා, ජනතා මුදල් වංචාකිරීම සම්බන්ධයෙන් හෙළිදරව්වී තිබෙන අර්ජුන් ඇලෝසියස්ගෙන් මුදල් ලබාගෙන ඇති මන්ත්‍රීවරු බරපතල වැරැද්දක් සිදු කර ඇති බවත් එසේ මුදල් ගත් මන්ත්‍රීවරුන්ද එම බැඳුම්කර වංචාවට හවුල් වූවන් සේ සැලකෙන බවත් නීති විශාරදයෝ සඳහන් කරති. රටේ පවත්නා නීතිය අනුව හිතාමතාම වංචනිකයන්ගෙන් අල්ලස් ලබා ගනිමින් වංචණිකයන් ආරක්ෂා කිරීමට කටයුතු කිරීම බරපතල වරදක් බවත් එය දඬුවම් ලැබියහැකි වරදක් බැවින් එම මන්ත්‍රීවරුන්ගේ මන්ත්‍රී ධුර සම්බන්ධනේ ඉදිරියේදී අභියෝග කිරීමේ හැකියාවක් ඇති බවත් ඔවූහු පෙන්වා දෙති. ඒ අනුව බොහෝ දුරට එම වංචාසහගත ක්‍රියාවට හවුල්වී මුදල් ලබාගත් මැති ඇමතිවරුන්ගේ මන්ත්‍රී ධුර අහිමිවීමේ ඉඩකඩක් ඇති බවත් නීති විශාරදයෝ පෙන්වා දෙති.", "URL": "https://lankatruth.com/si/?p=53851", "Category": "පුවත්", "Parent URL": null}