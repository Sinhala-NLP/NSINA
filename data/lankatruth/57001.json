{"Source": "Lankatruth", "Timestamp": "July 31, 2018", "Headline": "ඇමරිකාවෙන් උතුරු කොරියාවට නැවතත් චෝදනා", "News Content": "උතුරු කොරියාව බැලැස්ටික් මිසයිල අත්හදා බලන බවට ඇමරිකාව විසින් චෝදනා එල්ල කොට තිබේ. ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු ජනාධිපති කිම් ජොන් අන් අතර පසුගිය මස 12 වැනිදා සිංගප්පූරුවේ පැවැත්වූ සාකච්ඡාවලදී නැවත න්‍යෂ්ටික සහ බැලැස්ටික් මිසයිල අත්හදා බැලීම් උතුරු කොරියානු භූමිය තුළ සිදු නොකරන බවට එකඟතාවලට එළඹුනි. නමුත් සැටලයිට් පද්ධතියක් හරහා ගුවනේ සිට කළ විශේෂ සෝදිසි මෙහෙයුමකදී උතුරු කොරියාව තව දුරටත් බැලැස්ටික් මිසයිල අත්හදා බැලීම් සිදු කරන බවට තොරතුරු ලැබී ඇතැයි ඇමරිකාව පවසයි. එකඟතාවලින් අනතුරුව උතුරු කොරියාව මෙලෙස බැලැස්ටික් මිසයිල අත්හදා බැලීම් සිදුකිරීම අනුමත කළ නොහැකි බව ඇමරිකානු රාජ්‍ය දෙපාර්තමේන්තුව නිවේදනය කර ඇත.", "URL": "https://lankatruth.com/si/?p=57001", "Category": "විදෙස් පුවත්", "Parent URL": null}