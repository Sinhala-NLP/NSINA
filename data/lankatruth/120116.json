{"Source": "Lankatruth", "Timestamp": "July 23, 2021", "Headline": "පාදෙණිය ඇතුළු GMOA නිලධාරීන්ගේ ධුර අධිකරණයෙන් අත්හිටුවයි…", "News Content": "වසර පහකට අධික කාලයක් රජය වෛද්‍ය නිලධාරීන්ගේ සංගමය සභාපති ධුරය රැඳී සිටි අනුරුද්ධ පාදෙණිය ඇතුළු කණ්ඩායම තවදුරටත් එම සංගමයේ නිලතල නොදරමින් සංගමයේ නිලවරණය ස්වාධීනව පැවැත්වීමට ඊයේ (22) මොරටුව දිසා අධිකරණයේදී අතුරු තහනම් නියෝගයක් නිකුත් කර ඇත. එසේම මෙවර රජයේ වෛද්‍ය නිලධාරීන්ගේ සංගම් නිලවරණය සඳහා නාමයෝජනා ප්‍රතික්ෂේප කරනු ලැබූ වෛද්‍ය ජයරුවන් බණ්ඩාරට එම ධුරය සඳහා තරඟ කිරීමට අවස්ථාව ලබාදෙන ලෙසද මෙම අතුරු තහනම් නියෝගය මගින් දන්වා තිබේ. අතුරු පාලක මණ්ඩලයක් හරහා ස්වාධීන මැතිවරණ නිරීක්ෂණ කණ්ඩායමක් මගින් රජයේ වෛද්‍ය නිලධාරීන්ගේ සංගම් මැතිවරණය පවත්වන ලෙසත් ඊට යෝජනා කැඳවන ලෙසත් දැනට ක්‍රියාත්මක වන වෛද්‍ය සංගමයේ ක්‍රියාකාරිත්වය අහෝසි වන බවත් එම අධිකරණ නියෝගයේ සඳහන් තර ඇත. මෙවර රජයේ වෛද්‍ය නිලධාරීන්ගේ සංගම් නිලවරණය සඳහා ඉදිරිපත් වූ වෛද්‍ය ජයරුවන් බණ්ඩාරගේ අපේක්ෂක ඉල්ලුම් පත්‍රය අවලංගු කිරීම හේතුවෙන් ඔහු විසින් මෙම අතුරු තහනම් නියෝගය ඉල්ලා සිටියේය.", "URL": "https://lankatruth.com/si/?p=120116", "Category": "පුවත්", "Parent URL": null}