{"Source": "Lankatruth", "Timestamp": "April 26, 2018", "Headline": "WhatsApp හා Facebook සඳහා අවම වයස් සීමා පැනවේ", "News Content": "වයස අවුරුදු 16ට අඩු පිරිස් සඳහා WhatsApp මෘදුකාංගය යුරෝපය තුල භාවිතය තහනම් කිරීමට එම සමාගම තීරණය කර ඇත. මීට පෙරද මෙම තහනම වයස අවුරුදු 13ට අඩු පිරිස් සඳහා පැනවී තිබුණි. මෙය යුරෝපා දත්ත ආරක්ෂණ පනතට අනුවWhatsApp මෘදුකාංගයේ හැඩගැසීමක් බවත් ඉදිරි සති කිහිපය තුලWhatsApp භාවිත කරන්නන්හට තම වයස තහවුරු කිරීමට සිදුවන බවත් රොයිටර්ස් පුවත් සේවය දක්වයි. WhatsApp සන්නිවේදන මෘදුකාංගයේ හිමිකාරීත්වය දරන්නේ Facebook සමාගම වන අතරFacebook  පරිශීලිකයන්ගේ ද අවම වයස් සීමාව අවුරුදු 15 දක්වා ඉහල දැමීමට එම සමාගම සූදානමින් සිටියි.", "URL": "https://lankatruth.com/si/?p=51109", "Category": "පුවත්", "Parent URL": null}