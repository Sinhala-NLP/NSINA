{"Source": "Lankatruth", "Timestamp": "October 28, 2018", "Headline": "නොමනා හැසිරීම් සම්බන්ධව Google සමාගම දැඩි පිළිවෙතක", "News Content": "2016 වසරේ සිට මේ දක්වා කාලය තුළ ලිංගික අපචාර චෝදනා එල්ලවූ ජ්‍යෙෂ්ඨ කළමනාකරුවන් 13 දෙනෙකු ඇතුළු කාර්යය මණ්ඩලයේ 48 දෙනෙකු සේවයෙන් නෙරපා දැමීමට ගූගල් සමාගම පියවර ගෙන තිබේ. මෙවැනි ක්‍රියා සම්බන්ධව ඉදිරියට ගූගල් සමාගම දැඩි පිළිවෙතක පිහිටා කටයුතු කරන බව එහි ප්‍රධාන විධායක නිලධාරී සුන්දර් පිචායි විසින් කාර්යය මණ්ඩලය වෙත ලිපියක් යොමුකර දන්වා ඇතැයි ද විදෙස් මාධ්‍ය වාර්තා කරයි. ඔහු මෙම ලිපිය සකසා ඇත්තේ, එම සමාගමේ Android නිර්මාණ ශිල්පියෙකු ලෙස සේවය කළ ඇන්ඩි රූබින්ට නොමනා හැසීරීමක් සම්බන්ධයෙන් චෝදනා ලැබ සිටියදීත් අමෙරිකානු ඩොලර් මිලියන 90ක වන්දියක් ගෙවා ඇති බවට New York Times පුවත්පතේ පළවූ වාර්තාවකට ප්‍රතිචාර වශයෙනි. ඔහු සිය ලිපියෙන් වැඩිදුරටත් දක්වා ඇත්තේ ගූගල් සමාගම ආරක්ෂිත සේවා ස්ථානයක් ලෙස පවත්වාගෙන යාම සඳහා මෙම ක්‍රියාමාර්ග අනුගමනය කරන බවයි.", "URL": "https://lankatruth.com/si/?p=62125", "Category": "විදෙස් පුවත්", "Parent URL": null}