{"Source": "Lankatruth", "Timestamp": "September 27, 2017", "Headline": "තායිලන්ත හිටපු අග්‍රාමාත්‍යවරියට වසර 5ක සිරදඬුවම්", "News Content": "බලයෙන් පහ කෙරුණු තායිලන්තයේ හිටපු අගමැතිවරිය වන යින්ග්ලක් ෂිනවත්‍රට වසර 5ක සිරදලඬුවමක් පැනවීමට පසුගිය 25 වැනිදා එරට ශ්‍රේෂ්ඨාධිකරණය කටයුතු කර තිබේ. හිටපු අගමැතිවරියට එරෙහිව නඩු විභාගය පැවැත්වෙමින් තිබෙන අතරතුරදී ඇය තායිලන්තයෙන් පළා ගොස් සිටින අතර අත්අඩංගුට ගැනීම සඳහා වරෙන්තු නිකුත් කර ඇත. මතබේදයට තුඩු දුන් සහල් සහනාධාර ක්‍රමවේදයේ සිදු වූ අක්‍රමිකතාවක් සම්බන්ධයෙන් ඇයට චෝදනා එල්ල වී ඇති අතර එහිදීඇය ඩොලර් මිලියන ගණනක් වංචා කර ඇති බවට චෝදනා එල්ල වී ඇත. හිටපු අගමැතිනිය වන යින්ග්ලුක් ෂිනවත්‍රා එරෙහි නඩුවේදී ඇයට නියම කළ වසර 05 ක සිර දඩුවම අත්හිටුවීමක් සිදු නොකිරීමට අධිකරණය ඒකමතිකව තීරණය කර ඇති බව විනිසුරුවරයා ප්‍රකාශ කර තිබේ.", "URL": "https://lankatruth.com/si/?p=41583", "Category": "විදෙස් පුවත්", "Parent URL": null}