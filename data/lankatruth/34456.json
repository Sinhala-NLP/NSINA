{"Source": "Lankatruth", "Timestamp": "May 16, 2017", "Headline": "අන්තරේ විරෝධතා පාගමනට තහනම් නියෝගයක්", "News Content": "අධ්‍යාපනික ගැටළු විසදන ලෙස හා මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ඉල්ලමින් අන්තර් විශ්වවිද්‍යාල ශිෂ්‍ය බල මණ්ඩලය හා වෛද්‍ය පීඨ ශිෂ්‍ය ක‍්‍රියාකාරී කමිටුව ඇතුළු විශ්වවිද්‍යාල සිසු සිසුවියන් විසින් හෙට (17) හා අනිද්දා (18) පැවැත් වීමට නියමිත විරෝධතා පාගමණ නවතාලමින් කොළඹ ප‍්‍රධාන මහේස්ත‍්‍රාත් විසින් අද (16) තහනම් නියෝගයක් ලබා දී තිබේ. මහජන සාමය කඩවන අන්දමට හා මහජනයාගේ දෛනික කටයුතුවලට බාධා ඇති වන ලෙස විශ්වවිද්‍යාල සිසුන් හා වෛද්‍ය සිසුන් විසින් උද්ඝෝෂණ හා පෙළපාලි පැවැත්වීමේ සුදානමක් ඇති බව කියමින් කුරුඳුවත්ත පොලීසිය විසින් කරන ලද ඉල්ලීමක් සැළකිල්ලට ගනිමින් මහේස්ත‍්‍රාත්වරයා මෙම නියෝගය ලබා දී ඇත.", "URL": "https://lankatruth.com/si/?p=34456", "Category": "පුවත්", "Parent URL": null}