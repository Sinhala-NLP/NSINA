{"Source": "Lankatruth", "Timestamp": "November 1, 2020", "Headline": "ආසාදිත පොලිස් නිලධාරියකු පැමිණි උපන්දින සාදයේ පවුල් 36ක පිරිස් නිරෝධායනය කරලා…", "News Content": "කොවිඩ් – 19 වෛරසය ආසාධිත වූ පොලිස් නිළධාරීයෙකු නිකවැරටිය දියගම ප්‍රදේශයේ උපන්දින සාදයකට සහභාගී වීම හේතුවෙන් එම ප්‍රදේශයේ පවුල් 36ක පුද්ගලයන් 165ස් දෙනෙකු නිරෝධායනයට ලක් කළ බව නිකවැරටිය සෞඛ්‍ය වෛද්‍ය නිලධාරී කාර්යාලය පවසයි. මේ වනවිට එම ප්‍රදේශයට පොලිස් මුර පොලක් යොදවා සංචරන සීමා පනවා තිබේ. ව්‍යාපාරික ස්ථාන කීපයක්ද වසා දැමීමට රස්නායකපුර පොලීසිය පියවර ගෙන ඇත. කොළඹ ප්‍රදේශයේ රාජකාරි කරණ පොලිස් නිලධාරී යෙකු නිකවැරටිය දියගම ප්‍රදේශයේ පැවති උපන් දින සාදයට සහභාගී වී ඇති අතර, ඉන් දින දෙකකට පසුව පොලිස් නිලධාරීයාට කොරෝනා වෛරසය ආසාධනය වී ඇති බවට වෛද්‍ය වාර්ථාවලින් තහවුරු වී තිබේ. ඒ හේතුවෙන් එම උපන්දින සාදය පැවති නිවසේ සාමාජිකයන් ඇතුලුව සහභාගී වු ආශ්‍රිතයන්ගේ පවුල් 36ක් මෙලෙස නිරෝධායනයට ලක් කළ බවද සෞඛ්‍ය වෛද්‍ය නිලධාරී කාර්යාලය පවසයි. මේ වන විට නිකවැරටිය ප්‍රදේශයෙන් කොවිඩ් – 19 වෛරසය ආසාධිත පුද්ගලයන් තිදෙනෙකු වාර්ථා වී තිබේ.", "URL": "https://lankatruth.com/si/?p=99113", "Category": "පුවත්", "Parent URL": null}