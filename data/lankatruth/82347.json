{"Source": "Lankatruth", "Timestamp": "October 5, 2019", "Headline": "මී උණ රෝගීන්ගේ ඉහළයාමක්", "News Content": "පසුගිය වසරට සාපේක්ෂව මෙම වසරේ වාර්තාගත මී උණ රෝගීන්ගේ ඉහළ යාමක් පෙන්නුම් කරන බව මහජන සෞඛ්‍ය පරීක්ෂකවරුන්ගේ සංගමය පවසයි. මෙම තත්වය පාලනය කිරීමට ගොවි ජනතාව ඇතුළු පිරිස් දැනුවත්ව කටයුතු කිරීම වැදගත් බව එම සංගමය සඳහන් කරයි. එසේම රෝගීන්ට අවශ්‍ය ප්‍රතිකාර කිරීමේ කටයුතු මේ වනවිට සිදුවෙමින් පවතින බවත් ජනතාව දැනුවත්ව කටයුතු කිරීම වැදගත් බවත් බලධාරීන් අවධාරණය කරයි. මී උණ ලංකාවට හෙවත් ලෙප්ටොස්පයිරෝසිස් ලෙස හදුවන්වන මෙම රෝගය ලංකාවට ආවේණික වූ සත්වාසාදන රෝගයකි. ප්‍රධාන වශයෙන් කෘෂිකාර්මික කටයුතුවල නිරත ප්‍රජාව අතරින් මෙම රෝගීන් වැඩිප්‍රමාණයක් වාර්තා වී ඇත. මෙම රෝගය බෝවීමට වඩාත් සුලබ වාහකයා මීයා වන බැවින් මීයන් තුරන් කිරීමට අදාල ක්‍රියා පිළිවෙත් අනුගමනය කිරීමට ගොවි මහතුන් කටයුතු කිරීම වැදගත් වේ. එසේම වගා බිම් අවට ප්‍රදේශ පිරිසිදුව තබා ගැනීම වගාවන් ආරම්භ කිරීමට පෙර පවතින ජලය බැසයාමට සැළැස්වීම ආදී ක්‍රියාමාර්ග වඩාත් යෝග්‍ය වේ. උණ, හිසරදය හා මස්පිඩු වේදනාව ආදිය ප්‍රධාන රෝග ලක්ෂණ වන අතර එවැනි තත්වයන් ඇත්නම් වහාම වෛද්‍ය ප්‍රතිකාර සඳහා යොමුවීම අත්‍යවශ්‍ය වේ.", "URL": "https://lankatruth.com/si/?p=82347", "Category": "පුවත්", "Parent URL": null}