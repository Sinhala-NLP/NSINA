{"Source": "Lankatruth", "Timestamp": "March 19, 2019", "Headline": "රට පුරා තැන තැන විදුලි සැපයුම ඇනහිටියි", "News Content": "ඊයේ (18) රාත්‍රියේ සිට රට පුරා ප්‍රදේශ රැසක විදුලිය විසන්දිවීම් සිදුවෙමින් තිබේ. නොරොච්චෝලේ ගල් අඟුරු බලාගාරයේ ජනන යන්ත්‍රයක ඇතිවූ ඇනහිටීමක් සහ අතුරුගිරියේ සිට කොලොන්නාව ග්‍රීඩ් උපපොළ දක්වා දිවෙන කිලෝවොට් 122ක රැහැන් මාර්ගයේ ඇතිවූ තාක්ෂණික දෝෂයක් හේතුවෙන් මෙම තත්වය හටගෙන ඇතැයි වාර්තා වේ. මේ වනවිට කුරුණෑගල, ගාල්ල, අක්මීමන, හබරාදූව, ඉමදූව, වනාතවිල්ලුව, බත්තරමුල්ල, තඹුත්තේගම, අනුරාධපුර, මාතර, ත්‍රීකුණාමලය, මහව ආදී ප්‍රදේශයන්වල ඊයේ රාත්‍රී 08 පමණ සිට විටින් විට විදුලිය බිඳ වැටීම් සිදුවෙමින් ඇත. මේ හේතුවෙන් කර්මාන්තශාලා සහ හොටල්වල දෛනික වැඩකටයුතුවලට බාධා එල්ල වී තිබේ.", "URL": "https://lankatruth.com/si/?p=70683", "Category": "පුවත්", "Parent URL": null}