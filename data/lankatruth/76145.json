{"Source": "Lankatruth", "Timestamp": "June 21, 2019", "Headline": "අරුම පුදුම නිල නිවස ගැන පාර්ලිමේන්තුවට පැහැදිලි කිරීමක් ඕනෑ", "News Content": "රුපියල් මිලියන 100ක් වැය කරමින් අලුත්වැඩියා කිරීමට නියමිත අරුමපුදුම නිල නිවස ගැන පාර්ලිමේන්තුවට පැහැදිලි කිරීමක් කරන්නැයි පාර්ලිමේන්තු මන්ත්‍රී බිමල් රත්නායක මහතා ඊයේ (20) කතානායකවරයාගෙන් ඉල්ලා සිටියේය. පරිපූරක ඇස්තමේන්තුවක් මගින් එම මුදල ඉල්ලා තිබිණි. එය අඟහරුවාදා සභානායකවරයා විසින් ඉල්ලා අස්කරගත් අතර පසුව නැවත ඉදිරිපත් කළේය. එහෙත් ඒ ගැන කතානායකවරයා මෙතෙක් තීන්දුවක් දී නොමැත. බිමල් රත්නායක මහතා-කතානායකතුමනි මේ ඇමති නිල නිවස අලුත්වැඩියා කරන්න මිලියන 100ක්. මොකක්ද මේ නිල නිවස කියල පාර්ලිමේන්තුවට පැහැදිලි කිරීමක් අවශ්‍යයි. ඒ වගේම විපක්ෂ නායකතුමාට ලැබෙන රථය ගැනත් පැහැදිලි කිරීමක් අවශ්‍යයි. ලක්ෂ්මන් කිරිඇල්ල මහතා- මේව මුදල් අමාත්‍යාංශයෙන් හදල එවන්නෙ. අපි විශ්වාස කරනවා එම එවන ලිපි නිවරදි ඇති කියලා.අවශ්‍ය නම් අපි විවාදයක් දෙන්නම්. කතානායක කරූ අයසූරිය – අවශ්‍යනම් උපදේශන කාරක සභාවෙන් කතා කරන්න පුළුවන් -මව්බිම-", "URL": "https://lankatruth.com/si/?p=76145", "Category": "පුවත්", "Parent URL": null}