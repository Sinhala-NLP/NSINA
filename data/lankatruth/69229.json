{"Source": "Lankatruth", "Timestamp": "February 27, 2019", "Headline": "ලාහෝර්, කරච්චි ගුවන් ගමන් අවලංගුයි", "News Content": "පාකිස්ථාන ගුවන් සේවා අධිකාරිය විසින් පාකිස්ථාන ගුවන් කලාපය තාවකාලිකව වසා දැමීමට තීරණය කර ඇති අතර මේ හේතුවෙන් ලාහෝර් සහ කරච්චි බලා පියාසර කිරීමට නියමිතව තිබූ ගුවන් ගමන් ශ්‍රී ලංකා ගුවන් සේවය අවලංගු කර ඇත. ඒ් අනුව හෙට(28) දිනයේ සිදුකිරීමට තිබූ ගුවන් ගමන් නවතා දැමූ බව ශ්‍රී ලංකා ගුවන් සේවය පවසයි. ශ්‍රී ලංකා ගුවන් සේවය වැඩිදුරටත් පවසා සිටින්නේ ලාහෝර් හා කරච්චි බලා පියාසර කිරීමට ප්‍රවේශ පත්‍ර වෙන්කරගෙන ඇති මගීන් ඔවුන්ගේ සංචාරක නියෝජිතයන් ඇමතීමෙන් හෝ WWW.srilankan.com වෙත පිවිසීමෙන් වැඩිදුර විස්තර ලබාගත හැකි බවයි.", "URL": "https://lankatruth.com/si/?p=69229", "Category": "පුවත්", "Parent URL": null}