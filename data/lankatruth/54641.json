{"Source": "Lankatruth", "Timestamp": "June 18, 2018", "Headline": "හෙට සේවයට නොඑන්නේ නම් තනතුරු හැරගියා සේ සලකනවා – තැපැල්පති", "News Content": "හෙට (19) දින සේවයට වාර්තා නොකරන සේවකයින් සේවය හැරගියා සේ සලකන බව තැපැල්පති රෝහන අබේරත්න මහතා පවසයි. පසුගිය දා තැපැල් සේවකයින්ගේ නිවාඩු අවලංගු කළ නමුත් තැපැල් සේවකයෝ සිය වෘත්තීය ක්‍රියාමාර්ගයේ මේ දක්වාත් නිරතව සිටිති. දිවයින පුරා තැපැල් ස්ථාන අකර්මණ්‍යව ඇති අතර විදෙස් තැපැල් මළු විශාල ප්‍රමාණයක් කටුනායක ගුවන්තොටුපොළේ ගොඩ ගැසී ඇතැයි වාර්තා වේ. මධ්‍යම තැපැල් හුවමාරුවේ මෙන්ම දිවයින පුරා තැපැල් කාර්යාලවලද ලිපි විශාල සංඛ්‍යාවක් ගොඩ ගැසී ඇත.", "URL": "https://lankatruth.com/si/?p=54641", "Category": "පුවත්", "Parent URL": null}