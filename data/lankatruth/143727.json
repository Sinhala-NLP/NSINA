{"Source": "Lankatruth", "Timestamp": "January 14, 2023", "Headline": "විදුලිය කප්පාදුවට වසරයි !", "News Content": "එක දිගට විදුලි කප්පාදුව සිදුකිරීමේ ඓතිහාසික වාර්තාවක් තබමින් පසුගිය ජනවාරි 07 වන දිනට වර්ශයක් සම්පූර්ණ විය. මෙයට පෙර 1995 චන්ද්‍රිකා බන්ඩාරනායක පාලන සමයේදී සහ ඉන්පසු අවස්තා කිහිපයකදී කෙටි කාලයකට විදුලිය කපාහැරීමට සිදුවිය. එම අවස්ථාවලදී වැඩිම විදුලිබල උත්පාදනය ජලය උපයෝගී කරගෙන සිඳුකරණු ලැබීය. එහෙත් මහින්ද රාජපක්ෂ පාලනයේ මුල් සමයේ 2007 දී පමණ ගල් අගුරු බලාගාර හඳුන්වා දීමට මුලපිරීය. එම වකවානුවේදී විශාල ප්‍රචාරයක් ගෙනයමින් නැවත කිසිදින විදුලි කප්පාදුවකට ඉඩ නොතැබෙන බව ප්‍රචාරය කර තිබිණි. එසේ තිබියදී මේ වන විට විදුලිය කපා හැරීම වර්ශයක් සම්පූර්ණ කර තිබේ.", "URL": "https://lankatruth.com/si/?p=143727", "Category": "පුවත්", "Parent URL": null}