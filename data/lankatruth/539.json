{"Source": "Lankatruth", "Timestamp": "December 18, 2011", "Headline": "එකම පවුලේ සිව් දෙනෙකු කපා කොටා ඝාතනය කරයි", "News Content": "එප්පාවල, යාය එක කටියාය ප්‍රදේශයේ දී එකම පවුලේ පුද්ගලයින් සිව් දෙනෙකු කපා කොටා ඝාතනය කර තිබේ. පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා කියා සිටියේ ඊයේ රාත්‍රීයේ මෙම ඝාතනය සිදුව ඇති බවයි. සිද්ධියෙන් මියගිය අය අතර කාන්තාවන් තිදෙනෙකු ද වේ. 49 හැවිරිදි මවක් , 23 හැවිරිදි ඇයගේ දියණිය සහ එම දියණිය විවාහ වී සිටි 23 හැවිරිදි තරුණයා ද ඝාතනයට ලක්ව තිබේ. ඊට අමතරව මියගිය මවගේ සහෝදරියක් වන 55 හැවිරිදි කාන්තාවක් ද ඝාතනයට ලක්ව ඇති බව පොලිස් මාධ්‍ය ප්‍රකාශකවරයා සඳහන් කළේය. මියගිය තරුණයා පනාගොඩ යුධ හමුදා කඳවුරේ සේවය කළ අයෙකු බවට ද තොරතුරු අනාවරණය වී තිබේ.", "URL": "https://lankatruth.com/si/?p=539", "Category": "පුවත්", "Parent URL": null}