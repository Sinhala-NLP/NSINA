{"Source": "Lankatruth", "Timestamp": "July 14, 2022", "Headline": "හෙට පාර්ලිමේන්තුව කැඳවිමේ තීරණයත් රිවස්… කැඳවන දවස ගැන කතානායක කියයි…", "News Content": "තමන් කලින් ප්‍රකාශ කර තිබූ පරිදි හෙට (15) පාර්ලිමේන්තුව නොකැඳවන බව කතානායක මහින්ද යාපා අබේවර්ධන පවසයි. ජනාධිපති ගෝටාබය රාජපක්ෂගේ ඉල්ලා අස්වීමේ ලිපිය මෙතෙක් ලැබී නැති බැවින් හෙට පාර්ලිමේන්තුව කැඳවිය නොහැකි බවත් එම ලිපිය ලැබුණු පසු දින තුනක් ඇතුළත පාර්ලිමේන්තුව කැඳවන බවත් කතානායකවරයා සඳහන් කරයි. ජනාධිපති ගෝඨාභය රාජපක්ෂ පෙර සඳහන් කළ පරිදි ඊයේ (13) ඉල්ලා අස්වීමෙන් පසු හෙට (15) පාර්ලිමේන්තුව කැඳවීමටත් ජූලි 18 ජනාධිපති ධුරය සඳහා නාමයෝජනා භාර ගැනීමටත් පක්ෂ නායක රැස්වීමේදී මීට පෙර තීරණය විය. ජුලි මස 20 වැනි බදාදා නව ජනාධිපතිවරයෙකු තෝරා පත් කර ගැනීමටද පක්ෂ නායකයින් තීරණය කර තිබිණි. කෙසේ වෙතත් ජනාධිපතිවරයා මෙතෙක් ඉල්ලා අස්වී නොවුණි. ජනාධිපතිවරයා මෙතෙක් සිය ඉල්ලා අස්වීම ලබා නොදීමෙන් රට තුළ දේශපාලනමය වශයෙනුත් ආර්ථිකමය වශයෙනුත් දැඩි ව්‍යාකූලතාවයක් හටගෙන ඇත.", "URL": "https://lankatruth.com/si/?p=136899", "Category": "පුවත්", "Parent URL": null}