{"Source": "Lankatruth", "Timestamp": "February 7, 2019", "Headline": "විධායක ජනාධිපති ක්‍රමය අහෝසි කළ යුතුයි – කටාර් හි වෙසෙන ශ්‍රී ලාංකිකයෝ කියති", "News Content": "විධායක ජනාධිපති ක්‍රමය අහෝසි කිරීමේ ජනතා ව්‍ය්‍යාපාරය විසින් සංවිධානය කරන ලද කටාර් රාජ්‍යයේ සිටින ශ්‍රී ලාංකිකයන් දැනුවත් කිරීමේ වැඩ සටහනක් පසුගියදා කටාර් රාජ්‍යයේ දෝහා අගනුවරදී ශ්‍රී ලාංකිකයන් විශාල පිරිසකගේ සහභාගිත්වයෙන් පවත්වන ලදී. මෙහිදී විස්තරාත්මක පැහැදිලි කිරීමේ දේශනය ශ්‍රී ලංකා විවෘත විශ්ව විද්‍යාලයේ දේශපාලනය සහ ජාත්‍යන්තර සබඳතා පිලිබඳ ජ්‍යෙෂ්ඨ කථිකාචාර්ය අචාර්ය අතුලසිරි සමරකෝන් මහතා විසින් ස්කයිප් තාක්ෂණය ඔස්සේ පවත්වන ලදී. මෙහිදී විධායක ජනාධිපති ධුරය අහෝසි කළ යුතු බවට සඳහන් පෙත්සම් අත්සන් කිරීමේ ව්‍යාපාරයක්ද ආරම්භ කරන ලදී. එයට බොහෝ පිරිසකගේ සහභාගිත්වයක් දක්නට ලැබුණි.", "URL": "https://lankatruth.com/si/?p=67658", "Category": "පුවත්", "Parent URL": null}