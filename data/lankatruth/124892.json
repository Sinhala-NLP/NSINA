{"Source": "Lankatruth", "Timestamp": "October 22, 2021", "Headline": "ගිනිගත් එක්ස්ප්‍රස් පර්ල් නැව; කාදිනල් හිමිගේ පෙත්සමට දින නියම කරයි", "News Content": "රසායනික කාන්දුවක් නිසා මෙරට මුහුදු තීරයේදී ගිනිගත් එක්ස්ප්‍රස් පර්ල් නෞකාව සම්බන්ධයෙන් කාදිනල් අතිඋතුම් මැල්කම් රංජිත් හිමිපාණන් විසින් ගොනුකළ මූලික අයිතිවාසිකම් පෙත්සම සලකාබැලීම නොවැම්බර් 09 දා කැඳවන ලෙස ශ්‍රේෂ්ඨාධිකරණය ඊයේ (21) නියෝග කර තිබේ. මෙම නැව ගිනි ගැනීමෙන් ඇති වූ පාරිසරික විනාශය පිළිබඳව විධිමත් අධ්‍යයනයක් සිදුකරන ලෙසත් එම අනතුර හේතුවෙන් ජීවනෝපාය අහිමි වූ ධීවර ජනතාවට වන්දි වශයෙන් රුපියල් බිලියන 7,77ක් ගෙවන ලෙස නියෝගයක් නිකුත් කරන ලෙසත් ඉල්ලමින් එම පෙත්සම ගොනුකර තිබිණි. අදාළ පෙත්සමේ වගඋත්තරකරුවන් ලෙස ශ්‍රී ලංකා වරාය අධිකාරිය, එහි සභාපති වරයා, එහි හාබර් මාස්ටර්වරයා, සමුද්‍ර දූෂණ වැළැක්වීමේ අධිකාරිය ඇතුළු 20 දෙනෙකු නම්කර ඇත.", "URL": "https://lankatruth.com/si/?p=124892", "Category": "පරිසර", "Parent URL": null}