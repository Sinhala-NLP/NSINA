{"Source": "Lankatruth", "Timestamp": "March 20, 2019", "Headline": "සංස්කෘතික අරමුදල විනාශ කිරීමට එරෙහිව විරෝධතාවය හෙට (21)", "News Content": "මධ්‍යම සංස්කෘතික අරමුදල විනාශ කිරීමට එරෙහිව හෙට (21) පෙ.ව.10ට සෙත්සිරිපාය පරිශ්‍රය අසළදී උද්ඝෝෂණයක් පැවැත්වීමට ඒකාබද්ධ පුරාවිද්‍යා උපාධිධාරීසංගමය කටයුතු සංවිධානය කර තිබේ. මධ්‍යම සංස්කෘතික අරමුදලට අධ්‍යක්ෂ ජනරාල් වරයෙකු පත් නොකරඅරමුදලේමුදල්, අමාත්‍යවරයා විසින් මැතිවරණයක් ඉලක්ක කරමින් කරනු ලබන විනාශයට හා දැනට පුරාවිද්‍යා උපාධිධාරීන්ට රැකියා ලබා නොදී වෙනත් කේෂ්ත්‍ර ඉලක්ක කරමින් දේශපාලන හෙන්චයියන් බදවා ගැනීමට එරෙහිව මෙම විරෝධතාවය පැවැත්වෙන බවද ඔවූහු සඳහන් කරති. විෂයභාර අමාත්‍ය සජිත් ප්‍රේමදාස මහතා මධ්‍යම සංස්කෘතික අරමුදලේ මුදල්, විෂයභාහිර කටයුතු සඳහා යොදා ගනිමින් සිටින බවත් ඔහු මැතිවරණ ඉලක්කරමින් මධ්‍යම සංස්කෘතික අරමුදලේ මුදල් යොදා ගනිමින් පන්සල් වෙත ප්‍රදානය කරමින් සිටින බවත් සේවකයෝ සඳහන් කරති. බුද්ධශාසන අමාත්‍යාංශයක් වෙනමම තිබෙන අතර ඒ හරහා මහා භාණ්ඩාගාරයෙන් මුදල් වෙන් කරවාගෙන පන්සල්වලට ප්‍රධානය කිරීමේ හැකියාව තිබියදී සජිත් ප්‍රේමදාස මහතා විසින් මධ්‍යම සංස්කෘතික අරමුදලේ මුදල් ඒ සඳහා භාවිතා කරන්නේ සිය පුද්ගලික ප්‍රතිරූපය වර්ධනය කර ගැනීමට බවත් එය රාජ්‍ය මුදල් අවභාවිතා කිරීමක් බවත් සේවකයෝ වැඩිදුරටත් සඳහන් කරති.", "URL": "https://lankatruth.com/si/?p=70696", "Category": "පුවත්", "Parent URL": null}