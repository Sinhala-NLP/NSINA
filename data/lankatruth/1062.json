{"Source": "Lankatruth", "Timestamp": "January 23, 2012", "Headline": "පවුරේ සාමාජිකයෝ වවුනියාවේදී පත්‍රිකා බෙදති", "News Content": "අද (23) සහෝදරත්වයේ ජනතා පවුර සංවිධානය විසින් වවුනියාව නගරයේදී පත්‍රිකා බෙදීමේ ව්‍යාපරයක නිරතවූ බව සදහන් කරමින් එම සංවිධානයේ සම කැදවුම් කරුවන් වන පාර්රිමේන්තු මන්ත්‍රී සුනිල් හදුන්නෙත්ති සහ ශ්‍රී ලංකා ප්‍රාර්ලිමේනුතුවේ හිටපු නියෝජ්‍ය කාරක සභාපති රාමලිංගම් චන්ද්‍රසේකර් යන මහත්වරුන්ගේ අත්සනින් යුතුව මාධ්‍ය නිවේදනයක් එවා ඇත. එම මාධ්‍ය නිවෙදනය සම්පූර්ණයෙන් පහත පළවේ. ”උතුරු හා නැගෙනහිර පළාත් දෙකේ සිවිල් පාලනය යළි ස්ථාපිත කර, ප‍්‍රජාතන්ත‍්‍රවාදී වටපිටාවක් එහි ස්ථාපිත කිරීමට ආණ්ඩුවට බලකිරීමටත් දැනට එම පළාත් දෙකේ ඇති තත්වය සහ බලය බෙදීම මුවාවෙන් ජනතාව රැවටීමේ ආණ්ඩුවේ සූදානම පිළිබඳවත් ජනතාව දැනුවත් කිරීමට, පති‍්‍රකා බෙදීමේ ව්‍යාපාරයක් සහෝදරත්වයේ ජනතා පවුර (PWC – People’s Wall of Comradeship) විසින් 2012.01.23 වන දින වව්නියාව නගරයේදී පැවැත්වීය. වව්නියාව නගරයේදී අද උදේ 10.00ට සහෝදරත්වයේ ජනතා පවුර සංවිධානයේ (PWC) නියෝජිතයින්ගේ සහභාගිත්වයෙන් පැවැති මෙම පති‍්‍රකා බෙදීමේ වැඩසටහනට විශාල පිරිසකගේ සහභාගිත්වයක් ලැබුණි. මේ අතර හමුදා බුද්ධි අංශ සමාජිකයින්ගේ විවිධ බාධාකිරීම් හමුවේ මෙම පති‍්‍රකා බෙදීමේ වැඩසටහන සිදුකරගෙන යෑමටද සිදුවිය.”", "URL": "https://lankatruth.com/si/?p=1062", "Category": "පුවත්", "Parent URL": null}