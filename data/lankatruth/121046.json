{"Source": "Lankatruth", "Timestamp": "August 6, 2021", "Headline": "කොවිඩ් ආසාදිතයින් ගැන ජනපතිගෙන් තද තීරණයක්", "News Content": "කොවිඩ් රෝග ලක්ෂණ සහිතව රෝහල් වෙත පැමිණෙන කිසිවෙකුත් අපහසුතාවට පත්වීමට ඉඩ නොතබන ලෙස ජනාධිපති ගෝඨාභය රාජපක්ෂ මැතිතුමා සෞඛ්‍ය අංශ ප්‍රධානීන්ට උපදෙස් දුන්නේය. කොවිඩ් මර්දන විශේෂ කමිටුව සමඟ අද (06) පෙරවරුවේ ජනාධිපති කාර්යාලයේ පැවති හමුවේදී ජනාධිපතිතුමා මේ බව සඳහන් කර ඇත. රෝහල් මට්ටමෙන් ජනතාව අපහසුතාවයට පත්වීම වැළැක්වීමේ ක්‍රමවේදයක් සැකසීමට අමාත්‍යවරු, රාජ්‍ය අමාත්‍යවරු, සෞඛ්‍ය නිලධාරීන් සෘජුව මැදිහත් වන ලෙසත් රෝහල් වෙත දෛනිකව පැමිණෙන රෝගීන්ගේ ඉහළ යාමක් වාර්තා වී ඇති නිසා පැමිණෙන රෝගීන් නිර්ණය කිරීමේ දී ඇතිවන තදබදය හේතුවෙන්, ඔවුන් අපහසුතාවට ලක් නොවිය යුතු බවට ජනාධිපතිතුමා විසින් මෙහිදීඋපදෙස් දී ඇති බව පැවසේ. ජනාධිපතිවරයා කෙසේ උපදෙස් ලබා දුන්නද පසුගිය දින කිහිපයේදීකොළඹ ඇතුළුව කොවිඩ් ආසාදිතයින්ට ප්‍රතිකාර ලබා දෙන ප්‍රධාන රෝහල් සියල්ලකම මේ වනවිට කොවිඩ් ආසාදිතයින්ගෙන් පිරී ගොස් ඇති අතර එම රෝහල්වල කොවිඩ් ආසාදිතයින් කොරිඩෝවන්හි, එළිමහන් ස්ථානවල වැතිරී සිටින ඡායාරූප සමාජ මාධ්‍ය හරහා දිගින් දිගටම පළවෙමින් තිබේ. මේ සමාජ මාධ්‍යයන්හි හුවමාරු වන එවැනි ඡායාරූප කිහිපයක්…", "URL": "https://lankatruth.com/si/?p=121046", "Category": "කොවිඩ් -19 (කොරෝනා ) පුවත්", "Parent URL": null}