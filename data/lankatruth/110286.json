{"Source": "Lankatruth", "Timestamp": "February 9, 2021", "Headline": "මඟුල් ගෙදරින් පැතිරුනේ නව ප්‍රභේදයක්?", "News Content": "කුරුණෑගල අඹන්පොල පැවති විවාහ මංගලෝත්සවයට සහභාගී වූ පිරිසට වැලඳි ඇත්තේ කොරෝනා වෛරසයේ නව ප්‍රභේදයක්ද යන සැකය මතුවී ඇතැයි සෞඛ්‍ය අංශ පවසයි. එම විවාහ මංගලෝත්සවයට සහභාගී වූ පිරිස අතර මෙම වෛරසය ඉතාමත් වේගයෙන් පැතිර යන ස්වභාවයක් පෙන්නුම් කරන බව පවසන සෞඛ්‍ය බළධාරීන් උත්සවයට සහභාගි වූ 250ක පමණ පිරිසෙන් 136 දෙනෙකුට මේ වනවිට වෛරසය ආසාදනය වී ඇතැයි සොයාගත් බව පවසයි. හඳුනාගත් ආසාදිතයන්ගෙන් 96 දෙනෙක් මිනුවන්ගොඩ ප්‍රදේශයේ පදිංචිකරුවන් වන අතර ආසාදිතයන් 40ක් අඹන්පොල ප්‍රදේශයේ පදිංචිකරුවෝ වෙති.", "URL": "https://lankatruth.com/si/?p=110286", "Category": "කොවිඩ් -19 (කොරෝනා ) පුවත්", "Parent URL": null}