{"Source": "Lankatruth", "Timestamp": "July 21, 2017", "Headline": "වසර 07ක් තිස්සේ අවස්ථා 300කට වැඩි ප්‍රමාණයකදී අප කියූ දේ මධ්‍යම පරිසර අධිකාරිය අද පිළි අරගෙන", "News Content": "උමා ඔය ව්‍යාපෘතියට අදාළව පරිසර බලපෑම් ඇගයිම් වාර්තව සකස්කළ විශේෂඥ කණ්ඩාය විසින් මින් ඉදිරියට සකස්කරණු ලබන පරිසර බලපෑම් ඇගයිම් වාර්තා පිළි නොගෙන සිටීමට මධ්‍යම පරිසර අධිකාරිය අද (21) ගෙන ඇති තීරණය සම්බන්ධයෙන් සිය ප්‍රතිචාරය දක්වමින් උමාඔය බහු විනාශකාරී ව්‍යාපෘතියට එරෙහි ජනතා පෙරමුණ විසින් මාධ්‍ය වෙත නිවේදනයක් නිකුත් කර සිටියි. එහි කැඳවුම්කරු සමන්ත විද්‍යාරත්න මහතාගේ අත්සනින් නිකුත් කර ඇති එම නිවේදනය සම්පූර්ණයෙන් පහතින් පල වේ. වැරදි වාර්තාවක් මත පදනම්ව කළ ඉදිකිරීම් හේතුවෙන් අනාථ වූ පීඩාවට පත්වූ ජනතාවට වහා සාධාරණය ඉටු කළ යුතු බවත් ඒ සම්බන්ධයෙන් නිවැරදි වාර්තාවක් ලබා ගැනීම සඳාහා විශේෂ ජනාධිපති කොමිෂමක් පත් කරන ලෙසත් එම සංවිධානය ඉල්ලා සිටියි. ශ්‍රී ජයවර්ධන පුර විශ්වවිදයාලය මූලික වී 2010 වසරේ දෙසැම්බර් මස ප්‍රසිද්ධ කළ එම පරිසර වාර්තාව පිළිගත නොහැකි බවත් එහි අසත්‍ය කරුණු විශාල ප්‍රමාණයක් අන්තර්ගතව ඇති බවත්, මෙවැනි වාර්තා මත පදනම්ව ව්‍යාපෘති ක්‍රියාත්මක කිරීමේදී විශාල විනාශයන් සිදුවන බවත් උමාඔය බහු විනාශකාරී ව්‍යාපෘතියට එරෙහි ජනතා පෙරමුණ විසින් මුල සිටම පෙන්වා දුන්නද ඊට කන් නොදුන් මධ්‍යම පරිසර අධිකාරිය අදාළ වාර්තාව අනුමත කළ බවත් කණගාටුවෙන් පෙන්වා දෙන බව ඒ මහතා සඳහන්ක රයි.", "URL": "https://lankatruth.com/si/?p=37999", "Category": "පුවත්", "Parent URL": null}