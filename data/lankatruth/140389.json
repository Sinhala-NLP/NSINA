{"Source": "Lankatruth", "Timestamp": "October 10, 2022", "Headline": "රිය අනතුරු නඩුවේ පාඨලීගේ විදෙස් තහනම ඉවතට", "News Content": "රාජගිරිය ප්‍රදේශයේ රිය අනතුරක් කිරීම සම්බන්ධයෙන් වන නඩුවට අදාලව හිටපු අමාත්‍ය පාඨලි චමිපික රනවකට එරෙහිව පනවා ඇති විදේශ ගමන් තහනම 2023 මාර්තු 17 වෙනිදා තෙක් ඉවත් කිරීමට කොළඹ මහාධිකරණ විනිසුරු දමිත් තොටවත්ත අද (10) නියෝග කර තිබේ. විපක්ෂ මන්ත්‍රී පාඨලි චමිපික රනවකට මේ වනවිට රජයේ තනතුරු සමුදායක් පැවරී ඇති හෙයින් මීලඟ නඩු දිනය තෙක් දැනට පනවා ඇති විදේශ ගමන් තහනම අත් හිටුවන ලෙස, ඔහු වෙනුවෙන් පෙනී සිටින නීතීඥයින් මගින් අධිකරණයෙන් ඉල්ලා ඇත. ඒ අනුව ඔහුගේ විදෙස් ගමන් තහනම ඉවත් කළ විනිසුරුවරයා 2023 වසරේ මාර්තු 20 වැනි දා දක්වා නඩුව කල් තැබීමට කටයුතු කර තිබේ.", "URL": "https://lankatruth.com/si/?p=140389", "Category": "පුවත්", "Parent URL": null}