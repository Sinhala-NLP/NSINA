{"Source": "Lankatruth", "Timestamp": "June 26, 2020", "Headline": "කළුතර නගරාධිපති සහ ප්‍රාදේශීය සභාවේ විපක්ෂනායක අත්අඩංගුවට", "News Content": "එක්සත් ජාතික පක්ෂයට බලය හිමි කළුතර නගර සභාවේ නගරාධිපති අමීර් නසීර් මහතා සහ කළුතර ප්‍රාදේශීය සභාවේ විපක්ෂනායක එස්.ඒ.ඩී. නිලන්ත මහතා කළුතර දකුණ පොලීසිය විසින් අද (26) අත්අඩංගුවට ගෙන තිබේ. ඒ කළුතර ප්‍රදේශයේ වසා තිබු වර්නන් ප්‍රනාන්දු ක්‍රීඩාංගනය ඉබි යතුරු කඩා ඇතුළු වීම සම්බන්ධයෙන් එහි කළමනාකරු විසින් කරන ලද පැමිණිල්ලක් අනුවය. පසුගිය ජූනි 23 වන දින මොවුන් දෙදෙනා ඇතුළු පුද්ගලයින් 12 දෙනෙකු ක්‍රීඩාංගනයට අනවසරයෙන් ඇතුළු වී ඇත මොවුන් දෙදෙනාම එක්සත් ජාතික පක්ෂය නියෝජනය කරමින් තේරීපත්ව තිබේ. අත්අඩංගුවට ගත් සැකකරුවන්ට නිරෝධායන නීති උල්ලංඝනය කිරීම, අයුතු ජනරාශිය හා දේපළවලට අලාභහානි කිරීම සම්බන්ධයෙන් චෝදනා එල්ල වී ඇත.", "URL": "https://lankatruth.com/si/?p=94297", "Category": "පුවත්", "Parent URL": null}