{"Source": "Lankatruth", "Timestamp": "June 26, 2021", "Headline": "ගෑස් සම්බන්ධ බලගතු රහසක් කැබිනට් පත්‍රිකාවකින් එළියට…", "News Content": "මේ වනවිට මෙරට ගෑස් සමාගම් පිළිබඳව හෙළිවී තිබෙන ආන්දෝලනාත්මක කරුණු අතරට පෞද්ගලික හිමිකරුවෙකුට අයත් ලාෆ් ගෑස් සමාගම සම්බන්ධයෙන් තවත් තොරතුරු රැසක් බන්දුල ගුණවර්ධන වෙළඳ ඇමතිවරයා පසුගිය 21 වෙනි දින ඉදිරිපත්කර ඇති අමාත්‍ය මණ්ඩල සංදේශයකින් අනාවරණය වේ. එම සමාගමට සේවක අර්තසාදක අරමුදල සහ සේවා නියුක්තියන්ගේ භාරකාර අරමුදල මෙන්ම තවත් රාජ්‍ය ආයතනවල මුදල් ආයෝජනය කර ඇති බවට අනාවරණය වේ. අදාල කැබිනට් පත්‍රිකාවේ අංක vii ‍චේදයේ සඳහන් කරුණුවලින් මේ බව තහවුරු වේ. “ශ්‍රී ලංකා ලිට්‍රො සමාගම මුළුමනින්ම ශ්‍රී ලංකා රක්ෂණ සමාගම සතු අනුබද්ධිත සමාගමක් බැවින්ද, ලාෆ් සමාගම කොටස් වෙළඳපොලේ ලයිස්තුගත සමාගමක් හා සේවක ආර්තසාදක අරමුද හා සේවක භාරකාර අරමුදල හා රජයේ බැංකුවල කොටස් හිමි ආයතනයක් බැවින්ද, එම සමාගමත්, ලාෆ් ටර්මිනල් සමාගමත් සඳහා රාජ්‍ය බැංකු ණය මුදල් ලබාදී ඇති බැවින්ද, එම ආයතන සියල්ල ඒකාබද්ධව රජයේ මැදිහත්වීම තුළ කර්මාන්තය ඉදිරියට ගෙනයාම යෝග්‍යයැයි අමාත්‍යමණ්ඩල අනුකමිටුව විසින් නීරීක්ෂණය කරන ලදී.” යනුවෙන් දැක්වේ. එහෙත් පංචපුද්ගල මෙම අනු කමිටුවේ නිර්දේශවලට ජනමාධ්‍ය ඇමති කෙහෙළිය රඹුක්වැල්ල අත්සන් තබා නැති බවද හෙළි වේ.", "URL": "https://lankatruth.com/si/?p=118512", "Category": "පුවත්", "Parent URL": null}