{"Source": "Lankatruth", "Timestamp": "September 21, 2022", "Headline": "ආණ්ඩුව සංඝ භේදයක් හදයි", "News Content": "අසීමිත ලෙස විදුලි බිල වැඩි කිරීමට එරෙහිව ජනතාව පෙළගැසී සිටින අතර පන්සල්වලට දරා ගත නොහැකි විදුලි බිලක් ලැබීම සම්බන්ධයෙන් විරෝධය පළකරන හිමිවරුන්ට පහරදීම සඳහා තවත් හිමිවරුන් පිරිසක් ආණ්ඩුව විසින් යොදා ගෙන තිබේ.  අද (21) දිනමිණ පුවත්පතේ මුල් පිටුවේ ප්‍රධාන ප්‍රවෘත්තියක් පළකරමින් “කෝටි ගණන් වාහන හිමි හිමිවරු ලයිට් බිල ගැන කතා කරනවා” යන සිරස්තලයෙන් ප්‍රවෘත්තියක් පළකර ඇත. පල්ලේකන්ද රතනසාර හිමි සමඟ මාධ්‍යවේදී මහින්ද අලුත්ගෙදර කළ සාකච්ඡාවකින් එම ප්‍රවෘත්තිය සකස් කර තිබේ.  එම ප්‍රවෘත්තියේ වැඩිදුරටත් “මාසයකට රුපියල් 50,000කට වැඩි මුදලක් වාහනයේ පෙට්‍රල් සඳහා වියදම් කරන ඇතැම් අය අද විදුලිය සම්බන්ධයෙන් කතා කරන බව” යනාදී වශයෙන් සඳහන් කර තිබේ.", "URL": "https://lankatruth.com/si/?p=139443", "Category": "පුවත්", "Parent URL": null}