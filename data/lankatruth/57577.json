{"Source": "Lankatruth", "Timestamp": "August 11, 2018", "Headline": "අද සිට IOCයත් ඉන්ධ මිල ඉහළ දමයි", "News Content": "වහාම ක්‍රියාත්මක වන පරිදි අද (11) මධ්‍යම රාත්‍රියේ සිට ඉන්ධන මිල ගණන් ඉහළ නංවන බව ලංකා ඉන්දියන් ඔයිල් සමාගම පවසයි. ඒ අනුව ඔක්ටේන් 95 පෙට්රිල් ලීටරයක මිල රුපියල් 02කින්ද යුරෝ ෆෝ වර්ගයේ සුපිරි ඩීසල් ලීටරයක මිල රුපියලකින් ද ඉහළ නැංවෙනු ඇත. රුපියල් 158ක්ව පැවැති ඔක්ටේන් 95 වර්ගයේ පෙට්රලල් ලීටරයක නව මිල රුපියල් 160ක් වන අතර රුපියල් 129ක්ව පැවැති ඩීසල් ලීටරයක මිල රුපියල් 130ක් දක්වා ඉහළ යන බව ලංකා ඉන්දියන් ඔයිල් සමාගම සඳහන් කරයි. කෙසේවෙතත් ඔක්ටේන් 92 වර්ගයේ පෙට්‍රල් සහ ඔටෝ ඩීසල්වල මිල සංශෝධනයක් නොවන බවද ලංකා ඉන්දියන් ඔයිල් සමාගම වැඩිදුරටත් සඳහන් කරයි. ඉන්ධන මිල සූත්‍රයට අනුව ඊයේ (10) මධ්‍යම රාත්‍රියේ සිට යළිත් වරක් ඛනිජ තෙල් නීතිගත සංස්ථාවේ ඉන්ධන වර්ග දෙකක මිල ඉහළ නැංවීමට මුදල් අමාත්‍යංශය කටයුතු කළේය.", "URL": "https://lankatruth.com/si/?p=57577", "Category": "පුවත්", "Parent URL": null}