{"Source": "Lankatruth", "Timestamp": "September 11, 2018", "Headline": "මිල සූත්‍රය වැඩ පෙන්නයි – ඉන්ධන මිල යළිත් ඉහළට", "News Content": "අද (11) මධ්‍යම රාත්‍රී සිට ක්‍රියාත්මක වන පරිදි යළිත් ඉන්ධන මිල ඉහළ දමා තිබේ. ලෝක වෙළඳපොළේ ඉන්ධන මිල ඉහළ යෑම නිසා ඊට සාපේක්ෂව මිල සූත්‍රයට අනුව මෙරට ඉන්ධන මිල ඉහළ නංවා ඇත. මිල සූත්‍රය සලකා බලන කමිටුව ඉයේ (10) පස්වරුවේ මුදල් අමාත්‍යංශයේදී රැස්වී එම තීන්දුව ගෙන ඇතැයි පැවසේ. ඒ අනුව ඔක්ටේන් 92 පෙට්‍රල් ලීටරයක මිල රුපියල් 4කින් ඉහළ යන අතර නව මිල රුපියල් 149කි. ඔක්ටේන් 95 පෙට්‍රල් ලීටරයක මිල රුපියල් හතරකින් ඉහළ යන අතර නව මිල රුපියල් 161කි. ඔටෝ ඩීසල් ලීටයරක නව මිල රුපියල් 123ක් වන අතර සුපර් ඩීසල් ලීටරයක නව මිල රුපියල් 133කි. මේ වනවිට වත්මන් ආණ්ඩුව යටතේ අවස්ථා කිහිපයකදීම මිල සූත්‍රයට අනුව යැයි පවසමින් ඉන්ධම මිල ඉහළ දමා තබේ. මෙම මිල සූත්‍රය කුමක්දැයි අප විසින් වෘත්තීය සමිතිවලින් කළ විමසීමකදී ඛණිජතෙල් සේවක එකමුතුවේ කැඳවුම්කරු ඩී.ජේ. රාජකරුණා මහතා සඳහන් කර සිටියේ එම තෙල් සූත්‍රය පිලිබඳව කිසිඳු වගකිවයුතු නිලධාරියෙකු නොදන්නා බවයි. තොරතුරු දැනගැනීමේ පනත යටතේ තමන් ඒ සම්බන්ධයෙන් විමසූ නමුත් ඒ පිළිබඳව තොරතුරු ලබාදිය නොහැකි යැයි තමන් වෙත දැනුම්දි ඇතැයිද ඒ මහතා සඳහන් කරයි.", "URL": "https://lankatruth.com/si/?p=59146", "Category": "පුවත්", "Parent URL": null}