{"Source": "Lankatruth", "Timestamp": "November 16, 2021", "Headline": "සමෘද්ධියට, විශ්‍රාම වැටුපට බර අවි ප්‍රහාරයක්!", "News Content": "ලබන වසර වෙනුවෙන් ඉදිරිපත් කර තිබෙන අයවැය ලේඛනය මගින් විශ්‍රාම වැටුප්, සමෘද්ධි, වැඩිහිටි දීමනාව සහ දිළිඳු සහන වෙනුවෙන් රුපියල් කෝටි 60,000ක් වෙන් කර ඇති බව වැඩි වශයෙන් ප්‍රකාශ කරන ආණ්ඩුව ණය පොලී ගෙවීම සඳහා දරණ අති විශාල මුදල පිළිබඳව කිසිදු සඳහනක් නොකිරීමේ ප්‍රතිපත්තියක් අනුගමනය කරයි.  වසරේ ගෙවි ගිය මුල් මාස 8 වෙනුවෙන් ණය පොලී ගෙවීම සඳහා රුපියල් කෝටි 57,330ක් ඇස්තමේන්තු රක තිබුණ අතර සත්‍ය වශයෙන්ම ඒ වෙනුවෙන් රුපියල් කෝටි 70,050ක් ගෙවා ඇති බව රාජ්‍ය මූල්‍ය කලමනාකරණ වාර්තාවෙන් හෙළිවේ. මේ දක්වා ආණ්ඩුව වාණිජ පොලී මත ගබා ගත් ණය විශාල ප්‍රමාණයක් වංචා සහ දූෂිණ අක්‍රමිතාවලට යොදවා ඇති බව විගණන වාර්තාවලින් හෙළිවේ.  එසේ තිබියදී ජනතාවගේ සුභසාධනය සහ විශ්‍රාම වැටුප් වෙනුවෙන් ආණ්ඩුව අතිවිශාල මුදලක් වෙන් කර ඇති බව හුවා දැක්වීමට කටුයතු කරමින් සිටී. එසේ කරන අතර මෙම සුභ සාධන වියදම් කපා නොහරින බව ප්‍රකාශ කිරීම තුළ සැඟවුණු අර්ථයක් තිබේ යැයි අනුමාන කෙරෙති.", "URL": "https://lankatruth.com/si/?p=125853", "Category": "ආර්ථික පුවත්", "Parent URL": null}