{"Source": "Lankatruth", "Timestamp": "February 9, 2021", "Headline": "බන්දුලට විරුද්ධව නඩුවක්", "News Content": "ජනතාවට සහන මිලට අත්‍යාවශ්‍ය භාණ්ඩු ලබා දීමට වෙළඳ අමාත්‍ය බන්දුල ගුණවර්ධන විසින් ව්‍යාපාරිකයින් පිරිසක් සමග ඇතිකරගෙන තිබෙන එකඟතාවයට අනුව සිදුව ඇත්තේ රජයේ පාලන මිලටත් වඩා වැඩියෙන් එම භාණ්ඩ අලෙවි කිරීමට ව්‍යාපාරිකයන්ට අවස්ථාව ලබාදීමක් බවත් එය නීතිවිරෝධී බවත් පාරිභෝගික අයිතීන් සුරැකීමේ ජාතික ව්‍යාපාරය සඳහන් කරයි. පාරිභෝගික කටයුතු අධිකාරියේ නියෝග අංක 71 අනුව සීනි අලෙවි කළ හැකි උපරිම සිල්ලර මිල රුපියල් 85කි. අමාත්‍යවරයා හා ව්‍යාපාරිකයින් අතර ඇතිව තිබෙන එකගතාවයට අනුව සීනි අලෙවි කරනු ලබන මිල රුපියල් 99කි. මේ අනුව මෙම මිලට සීනි අලෙවි කිරීම ශ්‍රී ලංකාවේ වලංගු නීතිය උල්ලංඝණය කිරීමකි. සහල් සඳහාද පාලන මිලක් නියම කර ඇත. ඒ අනුව පාලන මිලක් පනවා ඇති භාණ්ඩ අනීතික ලෙස වැඩි මිලට අලෙවි කරනු ලබන ව්‍යාපාරිකයින්ට ආරක්ෂාවක් ලබා දීම වෙළද අමත්‍යවරයා විසින් සිදු කිරීම දූෂණයකි. මෙම දූෂණයට එරෙහිව පාරිභෝගික අයිතීන් සුරැකීමේ ජාතික ව්‍යාපාරය විසින් අල්ලස් හෝ දූෂණ විමර්ෂණ කොමිසමට පැමිණිල්ලක් ඉදිරිපත් කිරීමට කටයුතු කරන බවද එහි සභාපති රංජිත් විතානගේ සඳහන් කරයි.", "URL": "https://lankatruth.com/si/?p=110242", "Category": "පුවත්", "Parent URL": null}