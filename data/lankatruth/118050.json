{"Source": "Lankatruth", "Timestamp": "June 14, 2021", "Headline": "ලංකාවේ මහා වැක්සින් හොරු කවුද​?", "News Content": "දැන් ගෝට වැක්සින් දෙන පිළිවෙලක් ගැන ලොරි ටෝක්ස් දෙනව​. සීඅයිඩී එක දාල පෝලිම් පැනල කොළඹ ඉඳන් ගාල්ලට ගිහින් ගස්ස ගත්ත අය ගැන පරීක්‍ෂණ පවත්වනව​. ඒව හොඳයි, ඒත් ඒවට සුජාතබවක් නැහැ. මොකද නීතියක් ක්‍රියාත්මක වෙන්න නම් බලයේ ඉන්න අය ආදර්ශමත් වෙන්න ඕනෙ. ඒ අය පාරදෘශ්‍ය වෙන්න ඕනෙ. එහෙම නැති උනාම​, බලයේ ඉන්න අය හොරකම් කරන කොට​, යට ඉන්න අයත් ඒව කරන්න මැලිවෙන්නෙ නැහැ. මම නිකන් ගූගල් කරල මේ පින්තූර තුන ගත්තෙ ලංකාවට ලඟ රටවල් නිසා. බටහිරෙන්ම උදාහරණ දෙන්න ඕනෙ නැති නිසා. දැන් මේ ඉන්දියාවෙ, පකිස්ථානෙ, මාල දිවයිනේ රාජ්‍ය නායකයො වැක්සින් එක ගහ ගත්ත පින්තූර​, ඒ ඒ වෙලාවෙම, රාජ්‍ය නායකයගෙ වෙබ් එකෙත් හැම මාධ්‍යයෙමත් දාල​ තියෙනව​. කෝ ලංකාවෙ නායකය ගහගත්ත එකේ පින්තූරෙ? කෝ එයාගෙ අයිය අගමැති ගහගත්ත පින්තූරෙ? කෝ අනිත් අයිය ආරක්‍ෂක රාජ්‍ය ඇමති ගහගත්ත පින්තූරෙ? කෝ ‘වෙන්න නායක’ නාමල් ඇමති ගහගත්ත පින්තූරෙ? කෝ අනිත් පවුලෙ අය ගහගත්ත පින්තූර​? මොකුත් නැහැ? මේ ගොල්ලන්ට​ vaccine hesitancy ද​? ඒ කියන්නෙ වැකිසින් විරෝධී හෝ ඒ ගැන සැක​, එකපාර ඒක විදගන්න අකමැති, දෙගිඩියාවෙන් ඉන්න​, අයද​? නැහැ! මුලු රටේම ජනතාවට හොරෙන් ඉස්සෙලම​ විදගත්ත​. ලැජ්ජ වෙන්න ඕනෙ! ලැජ්ජ වෙන්න ඕනෙ! මේ අය ජනතාව ගැන සත පහක සැලකිල්ලක් නොදක්වන, ජනතාවට වග නොකියන​ හොරු සෙට් කියල කියන්න මීටත් වඩා සාක්කි ඕනෙද​? මේ පවුල තමා ලොකුම හොරු සෙට් එක​ ලංකාවෙ ඉන්න​. Twitter @Uvinduk (Uvindu Kurukulasuriya)", "URL": "https://lankatruth.com/si/?p=118050", "Category": "පුවත්", "Parent URL": null}