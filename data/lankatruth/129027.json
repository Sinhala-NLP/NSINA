{"Source": "Lankatruth", "Timestamp": "February 21, 2022", "Headline": "පොහොට්ටුව සමග සිටි ගොවීන් කලකිරිලා… පසුපෙළ මන්ත්‍රිවරු", "News Content": "පොහොට්ටුව සමග එක්ව සිටි ගොවි ජනතාව දැන් කළ කිරීමට පත්වී සිටින බවත් නැවතත් ඔවුන්ට සූරියා පොහොර නොමිලයේ ලබාදිය යුතු බවත් ආණ්ඩු පක්ෂයේ පසුපෙළ මන්ත්‍රි පිරිසක් අගමැති මහින්ද රාජපක්ෂගෙන් ඉල්ලා ඇත. මෙම ඉල්ලීම කර ඇත්තේ අරලියගහ මන්දිරයේ පැවැති පළාත් පාලන තරුණ මන්ත්‍රී සංසදයේ සාකච්ඡාවක් අවස්ථාවකදි වන අතර ලබන යල කන්නයේ සිට සියලු ගොවීන්ට සූරියා පොහොර නොමිලයේ ලබා දෙන ලෙසටද ඔවුන් එහිදී ඉල්ලා ඇත. පොහොට්ටුව සමග එක්ව සිටි ගොවි ජනතාව දැන් කළ කිරීමට පත්වී සිටින බව මෙහිදී අදාළ මන්ත්‍රිවරු පෙන්වා දී ඇත. මෙහිදි අගමැති මහින්ද රාජපක්ෂ සඳහන් කර ඇත්තේ ගොවි ජනතාවට ලබා දුන් දේ යළි ලබාදිය යුතු බවයි. ලබන යල කන්නයේ සිට ගොවීන්ට අවශ්‍ය යුරියා පොහොර ලබා දෙන බවද අගමැතිවරයා මෙහිදී කියා ඇත. කෙසේ වෙතත් ජනාධිපති ගෝඨාභය රාජපක්ෂ සඳහන් කරන්නේ යූරියා පොහොර රසායනික පොහොරක් බැවින් කාබනික පොහොර ඇතුළු යෙදවුම් ගොවීන් වෙත ලබා දී මුළු රටම කාබණික පොහොර වගාව සිදු කරන ලෝව අංක එකේ රට බවට ලංකාව පත් කරන බවය.", "URL": "https://lankatruth.com/si/?p=129027", "Category": "පුවත්", "Parent URL": null}