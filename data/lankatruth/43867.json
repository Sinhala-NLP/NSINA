{"Source": "Lankatruth", "Timestamp": "November 15, 2017", "Headline": "සිම්බාබ්වේ හමුදාව ‘ZBC’ සියතට ගනිති –   අගනුවර පාලනයත් හමුදාව යටතට", "News Content": "තමන් අපරාධකරුවන්ට එරෙහිව ක්‍රියාමාර්ග ගන්නා බව සිම්බාබ්වේ රාජ්‍ය රූපවාහිනි සේවය වන (ZBC) ඔස්සේ ප්‍රකාශයක් කරමින් සිම්බාබ්වේ හමුදාව ප්‍රකාශ කර තිබේ. මේ වනවිට සිම්බාබ්වේ රාජ්‍ය රූපවාහිනි සේවය හමුදාව විසින් සියතට ගෙන ඇත් අතර හමුදා ඇඳුමින් සැරසුණු නිලධාරියකු යැයි කිවහැකි පුද්ගලයකු රූපවාහිනිය ඔස්සේ රටේ සමාජ ආර්ථික අර්බුද ඇති කරන අපරාධ කටයුතු කරන පිරිසට එරෙහිව ක්‍රියාමාර්ග ගන්නා බව ප්‍රකාශයක් කර තිබේ. එමෙන්ම තම මෙහෙයුම අවසන් වූ පසු සියල්ල යථා තත්ත්වයට පත්වනු ඇතැයි අපේක්ෂා කරන බව ද යුද හමුදාවේ රූපවාහිනිය ඔස්සේ ඉදිරිපත් කරන ලද ප්‍රකාශයේ සඳහන්ව ඇති අතර අනූතුන් වියේ පසුවන ජනාධිපතිවරයා සහ ඔහුගේ පවුල ආරක්ෂිතව සිටින බවත් ඔවුන්ගේ ආරක්ෂාව තහවුරු කිරීමට පියවර ගෙන ඇති බවත් අදාළ ප්‍රකාශයේ සඳහන්ව ඇත. අද (15) අළුයම් කාලයේ සිම්බාබ්වේ අගනුවර වන හරාරේ නුවරට උතුරු පෙදෙසට වන්න පිහිටි නගරබද ප්‍රදේශවලින් දිගින් දිගටම වෙඩි හුවමාරුවල ශබ්ද සහ කාලතුවක්කු ප්‍රහාරවල ශබ්ද ඇසුණු බවද විදෙස් වාර්තා සඳහන් කරයි. මේ අතර මෙම හමුදාමය ක්‍රියාමාර්ගයට නායකත්වය දෙනුයේ කවුරුන්ද යන්න මෙතෙක් පැහැදිලිව වාර්තා වී නැතැයිද විදෙස් මාධ්‍ය වාර්තා කර තිබේ. කෙසේ නමුත් මෙය ආණ්ඩුව හමුදා බලය අතට ගැනීමක් නොවන බවත් ජනාධිපති මුගාබේ ආරක්ෂිතව සිටින බවත් මෙය හමුදා කුමන්ත්‍රණයක් නොවන බවත් ආණ්ඩුවට මෙයින් කිසිදු බලපෑමක් හෝ ආණ්ඩුව මීට සම්බන්ධ නැති බවත් දකුණු අප්‍රිකාවේ සිටින සිම්බාබ්වේ නියෝජිත ඉසැක් මොයෝ ජාත්‍යන්තර මාධ්‍ය වෙත පවසා ඇත. සිමබාබ්වේ රජයේ උප ජනාධිපතිවරයා එම ධුරයෙන් පහකර ඇති බවත් එම ධුරය සඳහා රොබඩ් මුගාබේ ජනාධිපති වරයාගේ තරුණ බිරිඳ පත් කිරමට ජනාධිපතිවරයා සැරසෙන බවටත් මේ වනවිට මත පල වෙමින් තිබේ. [embedyt] https://www.youtube.com/watch?v=KClcw5KPBqE[/embedyt]", "URL": "https://lankatruth.com/si/?p=43867", "Category": "පුවත්", "Parent URL": null}