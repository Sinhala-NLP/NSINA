{"Source": "Lankatruth", "Timestamp": "March 31, 2019", "Headline": "විදුලිය මෙගාවොට් 20,000ක් අතහරී", "News Content": "රට තුඝ බරපතළ විදුලි අර්බුදයක් ඇතිව තිබියදී ලංකා විදුලිබල මණ්ඩලයේ ක්‍රියාත්මකව පවතින මාෆියාව විසින් අඩු පිරිවැයකින් නිෂ්පාදනය කරගත හැකි සුළං විදුලිය මෙගා වොට් 20,000ක් පමණ අත්හැර දමා ඇති බවට තොරතුරු අනාවරණය වේ. අපතේ හැර තිබෙන මෙම ප්‍රමාණය මෙරට වාර්ෂික විදුලි අවශ්‍යතාව ඉක්මවා යාමක්ය. රටේ මුළු භූමි ප්‍රමාණයෙන් 06%ක කලාපයක් තුළ පරිසරයටද හානි නොවන සේ සුළං බලාගාර පිහිටුවීමට හැකියාව පවතී. එක්සත් ජාතීන්ගේ සංවිධානයේ ස්වාභාවික පරිසර සංරක්ෂණය හා විදුලිබල විශේෂඥයකු මෙම අදහස් පළ කර තිබේ. ශ්‍රී ලංකාවේ උපත ලද ඔහු මේ වනවිට කොළරාඩෝ විශ්වවිද්‍යාලයේ මහාචාර්යවරයෙකු වන ඉන්දියානු ජාතික ලක්ෂම් ගුරුස්වාමි මෙම කරුණු හෙළිකර තිබෙන්නේ වසර 2000දීය. ඔහු පෙන්වා දී තිබෙන්නේ, සුළං බලාගාර ලංකාවට අතිශය වාසිදායක විදුලිබල මූලාශ්‍රයක් බවය. ඒ මඟින් නොබිඳෙන මෙගාවෝට් 20,000ක් වාර්ෂිකව උත්පාදනය කළ හැකි බව වාර්තා කර තිබේ. එයට අමතරව ජර්මන් ජනරජයේ විශේෂඥ කණ්ඩායමක් කළ පරීක්ෂණ අනුව 2003දී හෙළි කර ඇත්තේ, මෙරට තුළ අවම වශයෙන් මෙගාවොට් 19,000ක සුළං විදුලි බලයක් වාර්ෂිකව උත්පාදනය කළ හැකි බවය. එහෙත්, ලංකා විදුලි බල මණ්ඩලය මේ දක්වා එම වාර්තා දෙකම කිසදු සැලකිල්ලකට නොගෙන ඉවතහෙළා ඇත. මෙරට ලාභදායීම විදුලි මූඋලාශය වී තිබෙන්නේ ජල විදුලියයි. එය වාර්ෂික අවශ්‍යතාවෙන් 15%ක් පමණ දක්වා පහත වැටී ඇති බව හෙලි වේ.එමෙන්ම සූර්ය කෝෂ පැනලද ලාභදායීම උත්පාදන මාධ්‍යයක්ව ඇති අතර එය ව්‍යාප්තියට විවිධ බාධා පමුණුවා ඇත. නමුත් විවිධ වංචා දූෂණ සිදුකළ හැකි සහ කොමිස් ගැසිය හැකි කුඩා පරිමාණ පෞද්ගලික ජල විදුලි බලාගාර, පෞද්ගලික තාප බලාගාර සහ ගල් අඟුරු බලාගාර කෙරෙහි ඉහළම ප්‍රමුඛතාව දී තිබේ. සුළං විදුලි උත්පාදනය මේ වනවිට ඉතා සීමිත ප්‍රමාණයක පෞද්ගලික අංශයෙන් කරගෙන යයි. විදුලි බල මණ්ඩලය එය මුළුමනින්ම අත්හැර දමා තිබේ. ලංකා මාරසිංහ – ලංකා ඉරිදා සංග්‍රහය", "URL": "https://lankatruth.com/si/?p=71267", "Category": "පුවත්", "Parent URL": null}