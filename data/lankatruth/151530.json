{"Source": "Lankatruth", "Timestamp": "September 15, 2023", "Headline": "ශ්‍රී ලංකන් ගුවන් සේවයට විදෙස් නියමුවන් ගැනීමට අනුමැතිය", "News Content": "ශ්‍රී ලංකන් ගුවන් සේවයට විදෙස් නියමුවන් බඳවා ගැනීම සඳහා රජයේ අනුමැතිය ලැබී තිබේ. ශ්‍රී ලංකාවේ ආර්ථික අර්බුදකාරී වාතාවරණය හේතුවෙන් ශ්‍රී ලංකන් ගුවන් සමාගමේ නියමුවන් සැලකිය යුතු පිරිසක් රට හැර යාම හේතුවෙන් එහි ගුවන් මෙහෙයුම් සඳහා දැඩි බලපෑමක් ඇතිව තිබේ. ඒ අනුව ගුවන් නියමු හිඟයට පිළියමක් ලෙස විදේශ ගුවන් නියමුවන් බඳවා ගැනීමට ආණ්ඩුව තීරණය කර තිබේ. කෙසේ වෙතත් මෙරට ඩොලර් අර්බුදය සහ දේශීය නියමුවන්ගේ වැටුපට වඩා විශාල වැඩි අගයකින් විදෙස් නියමුවන්ට වැටුප් ගෙවීමට සිදුවීමට සිදුවීම යන කරුනුද ආණ්ඩුවට සැලකිලිමත් වීමට සිදුවනු ඇති බව ගුවන් නියමු ක්ෂේත්‍රයේ ප්‍රවීනයෝ සඳහන් කරති. ඔවුන් පවසන්නේ විදේශයන් හි සේවයට යන ලාංකික නියමුවන්ටද මෙරටදී ගෙවන වැටුපට වඩා වැඩි විශාල වැටුපක් හිමිවන බවත් එවැනිම වැටුපක් මෙරටට පැමිණෙන නියමුවන්ටද ගෙවීම් කිරීමට ආණ්ඩුවට සිදුවනු ඇති බවත්ය.", "URL": "https://lankatruth.com/si/?p=151530", "Category": "පුවත්", "Parent URL": null}