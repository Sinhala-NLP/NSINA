{"Source": "Lankatruth", "Timestamp": "January 20, 2012", "Headline": "ජ.වි.පෙ. මැදිහත්වීමෙන් විදේශගත ශ්‍රමිකයන්ගේ වාහන ප්‍රශ්නය විසදේ", "News Content": "විදේශ රැකියාවල නියුතු ශ්‍රී ලාංකිකයන් එම රටවලදී භාවිතා කරන මෝටර් රථ මෙරටට ගෙන්වීමේදී අවශ්‍ය රාජ්‍ය අනුග්‍රහය ලබාදීමට ශ්‍රී ලංකා රජය සහ අදාල විදේශීයරාජ්‍යයන් අතර පවතින රාජ්‍යතාන්ත්‍රික එකගත්වය මෙරට රජය විසින් බිද දමා තිබීම පිළිබදව ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්තිමහතා මැදිහත්වීමෙන් විසදුම් ලැබී ඇත. ශ්‍රී ලංකාව සහ අදාල රාජ්‍යයන් අතර පැවති පාවිච්චි කරන ලද මෝටර් රථ තමා විසින්ම මෙරටට එවීමේදී ශ්‍රී ලංකා රජයෙන් සැපයිය යුතු පහසුකම් ඉල්ලා අදාල ලිපිලේඛන සහ වාර්තා ශ්‍රමිකයන්ගේ පවුල් විසින් රජයට ඉදිරිපත් කර තිබුනද රජයෙන්, රාජ්‍යතාන්ත්‍රික එකගත්වය ලබාදිය යුතු පහසුකම් අත්හිටුවා තිබීම පිළිබදජ.වි‍.පෙ. මන්ත්‍රී වරයා ඊයේ (19) පාර්ලිමේන්තුවේදී ප්‍රශ්න කලේය. එයට පිළිතුරු දුන් විදේශ රැකියා ප්‍රවර්ධන හා සුභ සාධන අමාත්‍ය ඩිලාන් පෙරේරා මහතා ඒ පිළිබදව ‍වහාම සොයා බලා විසදුම් ලබාදෙන බව පැවසීය.", "URL": "https://lankatruth.com/si/?p=1010", "Category": "පුවත්", "Parent URL": null}