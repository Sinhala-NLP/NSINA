{"Source": "Lankatruth", "Timestamp": "February 13, 2019", "Headline": "“මේ බලු කුණ දැන්වත් වළදාමු”", "News Content": "වසර 71ක් තිස්සේ පවත්වාගෙන පැමිණි, ජනතාවත් රටත් දිනෙන් දින පරිහාණියට පත්වන වත්මන් සමාජ, ආර්ථික ක්‍රමය සම්බන්ධයෙන් ඊයේ (12) රාත්‍රියේ පැවති සිරස සටන දේශපාලන වැඩසටහනේදී ජනතා විමුක්ති පෙරමුණේ දකුණු පළාත් සභා මන්ත්‍රී නලීන් හේවගේ මහතා ඉතා හැඟීම් බරවත් ඉතා විග්‍රහශීලීවත් අදහස් දැක්වීමක් සිදු කරන ලදී. විවාදයට සහභාගී වූ අනෙකුත් නියෝජිතයන්, මාධ්‍යවේදීන් සහ ප්‍රේක්ෂකයන් සිල්ලෝම මීයට පිම්බාක් මෙන් ඉතාමත් නිශ්ෂබ්දව එයට සවන්දුන් අතර කිසිවෙකුත් ඊට බාධා නොකිරීමද විශේෂත්වක් විය. රටත් ජනතාවත් පරිහානියට ඇද දමා ඇති මෙම සමාජ ආර්ථික ක්‍රමය ඕජස් ගලන බලු කුණක් බවත් එය දැන් වළ දමා සාධාරණව, නිවහල්ව ජීවත්විය හැකි සමාජ ක්‍රමයක් වෙනුවෙන් මුළු රටම වෙනස් වියයුතු කාලය පැමිණ ඇති බවත් එහිදී නලීන් හේවගේ මහතා වැඩිදුරටත් අවධාරණය කරන ලදී. එමෙන්ම මෙරට තරුණ තරුණියන්ගේ 60%කට රැකියාවත් නැතත් පාලකයන්නේ මන්ත්‍රීවරුන්ගේ දරුවන්ට මන්ත්‍රි රැකියාවේ දොර ඉබේම විවෘත වී ඇති බවත් ඒ මහතා තවදුරටත් අවධාරණය කළේ ය.", "URL": "https://lankatruth.com/si/?p=68115", "Category": "පුවත්", "Parent URL": null}