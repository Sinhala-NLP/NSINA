{"Source": "Lankatruth", "Timestamp": "January 4, 2021", "Headline": "ජනවාරි 22 ගුවන් තොටුපොළ සම්පූර්ණයෙන්ම විවෘත කෙරේ", "News Content": "දෙස් විදෙස් ගුවන් මගීන් සඳහා ගුවන්තොටුපොළ ජනවාරි මස අග දී විවෘත කිරීමට අපේක්ෂා කරන බව ගුවන් සේවා හා ආයෝජන කලාප සංවර්ධන රාජ්‍ය ඇමැති ඩී.වී. චානක පවසනවා. එමෙන්ම නව සාමාන්‍යකරණයට අනුගත වෙමින්, සෞඛ්‍ය ආරක්ෂිත ක්‍රමවේදයන් අනුගමනය කර කාර්යාල, ආයතන පවත්වාගෙන යෑම රජයේ අපේක්ෂාව බව ද ඇමැතිවරයා පෙන්වා දෙනවා. මේ අතර පැවති උත්සවයකදී මාධ්‍ය වෙත අදහස් දක්වමින් රාජ්‍ය අමාත්‍ය නිමල් ලන්සා සඳහන් කළේ විදෙස් සංචාරකයින් ඇතුළු සියලු වාණිජ ගුවන් යානා සඳහා ජනවාරි 22 වනදා සිට ගුවන්තොටුපොළ විවෘත කිරීමට පියවර ගන්නා බවයි.", "URL": "https://lankatruth.com/si/?p=106452", "Category": "පුවත්", "Parent URL": null}