{"Source": "Lankatruth", "Timestamp": "October 1, 2021", "Headline": "ඉන්දියාව තොන්ඩුව හිර කරයි", "News Content": "කොළඹ වරාය බටහිර ජැටියේ අයිතිය 51%ක් ඉන්දීය අදානි සමාගමට පවරාදීමේ ගිවිසුම අත්සන් කිරීමත් සමඟ එල්ල කරන පීඩනය තවත් වැඩි කර ඇති බවට කරුණු හෙළිවෙමින් තිබේ. ලංකා ඛනිජ තෙල් සංස්ථාවට තෙල් ගෙන්වීම සඳහා ඩොලර් මිලියන 500ක හදිසි ණයක් ඉල්ලා තිබෙන තත්වයක් තුළ මෙම පීඩනය ඉහල දැමීම සිදු කෙරේ. මේ දක්වා නාමික වශයෙන් හෝ සංවර්ධන ව්‍යාපෘති ණය විදේශයන්ගෙන් ලබා ගත් අතර දැන් ඍජුවම පාරිභෝගික ණය ලබා ගැනීම දක්වා ආර්ථික අර්බුදය උත්සන්න වී තිබේ.  මෙම තත්වය හමුවේ ඉන්දීය විදේශ කටයුතු ලේකම් හර්ෂ් වර්ධන් ඉතාම හදිසියේ නිල සංචාරයක් සඳහා හෙට මෙරටට පැමිණීමට තීරණය කර ඇත. ඔහු සිව් දිනක් මෙහි රැඳී සිටින අතර නිව්යෝක් නුවර සිට ජනාධිපති ගෝඨාභය රාජපක්ෂ ආපසු පැමිණීම ආවරණය කිරීම දක්වා එම දින ගණන යොදා ගෙන ඇත.  මෙම සංචාරයේදී යොදා ගෙන තිබෙන න්‍යාය පත්‍රයත් මේ දක්වා ඉන්දියාව හෝ ලංකාව ප්‍රකාශයට පත් කර නැත.", "URL": "https://lankatruth.com/si/?p=123910", "Category": "පුවත්", "Parent URL": null}