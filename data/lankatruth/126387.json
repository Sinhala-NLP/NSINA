{"Source": "Lankatruth", "Timestamp": "November 29, 2021", "Headline": "ලීක් වෙන ගෑස් සිලින්ඩරය කුඹුරට විසිකරලා…", "News Content": "පුත්තලමේ නිවෙස් දෙකක ගෑස් සිලින්ඩරවලින් ගෑස් ලීක් වීමක් සිදුව ඇති අතර එහි එක් නිවෙසක සිලින්ඩරයක් ගිනිගෙන තිබේ. අනෙක් නිවසේ ගෑස් ලිසින්ඩරය නිවස අසල කුඹුරටක විසිකර ඇත. මෙම සිදුවීම වාර්තා වී ඇත්තේ පුත්තලම දළුව සහ ආරච්චිකට්ටුව වෛරන්කට්ටුව යන ප්‍රදේශවල නිවෙස් දෙකකිනි. පුත්තලම දළුවේ නිර්මලපුර නිවසක 08 හැවිරිදි අමායා පහන්දී දැරියට තම නිවසේ අමතර ගෑස් සිලින්ඩරයකින් නිකුත් වු ශබ්දයක් ඇසි ඒ පිළිබඳව තම පියාටත් මවටත් ඒ මොහොතේම දැනුවත් කිරීමෙන් අනතුරුව එම ගෑස් සිලින්ඩරය අසළ කුඹුරකට විසි කර ඇත. ආරච්චිකට්ටුව වෛයිරසන්කට්ටුවේ නිවෙසක තිබූ ගෑස් ටැංකියක වූ කාන්දුවක් හේතුවෙන් එය ගිනි ඇවිලි ඇති අතර අසල්වාසීන් එක්ව වතුර සහ වැලි ගසා එය නිවා දමා තිබේ.", "URL": "https://lankatruth.com/si/?p=126387", "Category": "පුවත්", "Parent URL": null}