{"Source": "Lankatruth", "Timestamp": "May 5, 2022", "Headline": "මහින්දගේ ව්‍යාපාරයක් මහජන බැංකුවට පොලු තියලා", "News Content": "මහින්ද රාජපක්ෂ ජනාධිපති සහ මුදල් ඇමති ලෙස සිටියදී ආරම්භ කරන ලද මිහින් ලංකා ගුවන් සමාගම මහජන බැංකුවට රුපියල් මිලියන 2566ක් පොලු තබා ඇති බව නිල වාර්තාවකින් හෙළිවේ.  මිහින් ලංකා සමාගම බංකොලොත් තත්වයට පත්කරන ලද අතර එය ආරම්භ කරන ලද්දේ ම මහින්ද රාජපක්ෂගේ අත්තනෝමතික අවශ්‍යතාවයන් අනුව ය. එය ආරම්භයේ පටන් ම ඉමහත් ප්‍රශ්නකාරී වූ අතර ලංකා පුත්‍ර සංවර්ධන බැංකුව නමින් ආරම්භ කරන ලද බැංකුවද එවැනි ම ප්‍රශ්නකාරී ආයතනයක් විය. එයද බංකොලොත් කර පසුව ප්‍රාදේශීය සංවර්ධන බැංකුවට ඒකාබද්ධ කරනු ලැබීය.  මිහින් ලංකා සමාගම මහජන බැංකුවට ගෙවීමට ඇති ණය මුදල් වරින් වර කපා හරින ලද අතර පසුගිය 2021 වර්ෂය අවසන් වනවිට රුපියල් මිලියන 2566.26ක් තව දුරටත් අක්‍රිය ණය ලෙස තිබූ බව කෝප් කමිටුවට ඉදිරිපත් කරන ලද විගණන වාර්තාවකින් හෙළිවේ.", "URL": "https://lankatruth.com/si/?p=133520", "Category": "පුවත්", "Parent URL": null}