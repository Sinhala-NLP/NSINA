{"Source": "Lankatruth", "Timestamp": "December 4, 2019", "Headline": "මැතිවරණ නීති කඩකළ පුද්ගලයන්ට එරෙහිව අධිකරණයට යන්නැයි පැෆ්රල් සංවිධානය මැතිවරණ කොමිසමෙන් ඉල්ලයි", "News Content": "පසුගිය ජනාධිපතිවරණ සමයේ සිදුව ඇති රාජ්‍ය දේපල අවභාවිතාකිරීම් සහ බරපතල මැතිවරණ නීති උල්ලංඝණයකිරීම් සඳහා නීතිය ක්‍රියාත්මක කරන්නැයි පැෆ්රල් සංවිධානය, මැතිවරණ කොමිසමෙන් ඉල්ලීමක් කරන බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසීය. පැෆ්රල් සංවිධානය අද(04) පැවැත්වූ මාධ්‍ය හමුවකදී ඒ මහතා මේ බව සඳහන් කළේ ය. මෙම මැතිවරණයේදී මැතිවරණ නිරීක්ෂණ සංවිධාන විසින් පොලිස් නිලධාරීන්ට කැමරා ලබාදී තිබූ බවත් නීති විරෝධී ක්‍රියා සම්බන්ධව තම සංවිධානයට ලැබී ඇති පැමිණිලි සහ පොලීසිය සතු කැමරා දර්ශන ලබාදීමට හැකියාවක් ඇති බවත් රෝහණ හෙට්ටිආරච්චි මහතා මෙහිදී සඳහන්කර තිබේ.", "URL": "https://lankatruth.com/si/?p=86721", "Category": "පුවත්", "Parent URL": null}