{"Source": "Lankatruth", "Timestamp": "October 6, 2019", "Headline": "5 ශ්‍රේණිය ශිෂ්‍යත්ව විභාගයේ කඩයිම් ලකුණු නිකුත් කරයි", "News Content": "5 ශ්‍රේණිය ශිෂ්‍යත්ව විභාගයේ කඩයිම් ලකුණු නිකුත් කර තිබේ. කොළඹ, ගම්පහ, කළුතර, මහනුවර, මාතලේ, ගාල්ල, මාතර, කුරුණෑගල සහ කෑගල්ල යන දිස්ත්‍රික්කවල සිංහල මාධ්‍යයේ අවම කඩයිම් ලකුණු 159 ලෙසත් දෙමළ මාධ්‍යයේ අවම කඩඉම් ලකුණු සීමාව 154ක් ලෙසත් විභාග දෙපාර්තමේන්තුව දක්වා ඇත. හම්බන්තොට දිස්ත්‍රික්කයේ සිංහල මාධ්‍ය අවම කඩඉම් ලකුණ 157ක් වන අතර, රත්නපුර දිස්ත්‍රික්කයේ අවම කඩඉම් ලකුණ 156ක් වේ. අනුරාධපුර, පොළොන්නරුව සහ බදුල්ල දිස්ත්‍රික්කවල අවම කඩඉම් ලකුණ 155ක් වන අතර, අම්පාර, ත්‍රිකුණාමලය, පුත්තලම සහ මොණරාගල යන දිස්ත්‍රික්කවල කඩඉම් ලකුණු 154ක්. නුවරඑළිය දිස්ත්‍රික්කයේ කඩඉම් ලකුණු 153ක් වන අතර, වව්නියාව සහ මුලතිව් දිස්ත්‍රික්කවල සිංහල මාධ්‍ය අවම කඩඉම් ලකුණු 147ක් ලෙස විභාග දෙපාර්තමේන්තුව දක්වා ඇත. එසේම කිසියම් සිසුවෙකු ලබාඇති ලකුණු පිළිබදව යළි පරීක්ෂාවක් සිදුකිරීමට අවශ්‍ය වන්නේ නම් මේ මස 21 වන දිනට පෙර අදාළ පාසලේ විදුහල්පතිවරුන් හරහා අභියාචනා ඉදිරිපත් කරන ලෙස ද විභාග දෙපාර්තමේන්තුව නිවේදනය කර සිටියි.", "URL": "https://lankatruth.com/si/?p=82394", "Category": "පුවත්", "Parent URL": null}