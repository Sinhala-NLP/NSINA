{"Source": "Lankatruth", "Timestamp": "January 19, 2023", "Headline": "ලොව ලාබාලතම අගමැතිනිය දේශපාලනයෙන් සමුගනී", "News Content": "ලොව ලාබාලතම අගමැතිනිය වන නවසීලන්ත අග්‍රාමාත්‍ය ජසින්ඩා අර්ඩර්න් එලඹෙන පෙබරවාරි මස 7 අග්‍රාමාත්‍ය ධුරයෙන් සහ තම පක්ෂ නායකත්වයෙන් සමුගන්නා බව නිවේදනය කර තිබේ. වැඩි දුරටත් අදහස් දැක්වූ නවසීලන්ත අග්‍රාමාත්‍ය ජසින්ඩා අර්ඩර්න් ප්‍රකාශ කර සිටියේ කම්කරු පක්ෂය සඳහා නව නායකයකු තෝරා පත් කර ගැනීම සඳහා නුදුරේදී ඡන්ද විමසීමක් පවත්වන බවයි. එමෙන්ම තමන් නවසීලන්ත අග්‍රාමාත්‍ය ධුරයේ කටයුතු කළ වසර හය ඉතාමත් අභියෝගාත්මක කාලයක් වූ බවත් තමන් නැවත වරක් අග්‍රාමාත්‍ය ධුරය සඳහා තරඟ වැදීමට බලාපොරොත්තු නොවන බවත් ප්‍රකාශ කර තිබුනි.", "URL": "https://lankatruth.com/si/?p=143866", "Category": "පුවත්", "Parent URL": null}