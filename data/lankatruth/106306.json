{"Source": "Lankatruth", "Timestamp": "January 2, 2021", "Headline": "රටම ආවරණයට හමුදා ප්‍රධානීන් 25ක්", "News Content": "කොවිඩ් මර්දන කටයුතු වලටයැයි සඳහන් කරමින් රටේ සියලුම දිස්ත්‍රික්ක ආවරණය වන පරිදි හමුදා ප්‍රධානීන් 25ක් පත්කිරීමට ආණ්ඩුව කටයුතු කර තිබේ. කොවිඩ් කළමනාකරණ කටයුතුවලට අමතරව ජනාධිපති කාර්යාලය, ආර්ථික පුනර්ජීවනය හා දිළිඳුකම තුරන් කිරීමේ ජනාධිපති කාර්ය සාධක බලකාය, සෞඛ්‍ය අමාත්‍යාංශය, ආපදා කළමනාකරණ අමාත්‍යාංශය ආදී ආයතනයන්හි සම්බන්ධීකරණ කටයුතු සිදු කිරීමද මේ හමුදා ප්‍රධානීන් 25 ට පවරා ඇත. මෙම හමුදා ප්‍රධානීන් අතර මේජර් ජනරාල්වරු 18ක්, බ්‍රිගේඩියර්වරු 5ක් සහ කර්නල්වරු 2ක් වෙති.", "URL": "https://lankatruth.com/si/?p=106306", "Category": "පුවත්", "Parent URL": null}