{"Source": "Lankatruth", "Timestamp": "June 5, 2018", "Headline": "සුදර්ශනීට ඡන්දය දෙන්න රාජපක්ෂවරු කිසිවෙක් පැමිණ නැත", "News Content": "තිලංග සුමතිපාල මහතාගේ ඉල්ලා අස්වීමෙන් පුරප්පාඩු වූ පාර්ලිමේන්තුවේ නියෝජ්‍ය කතානායක වරයෙකු තෝරාගැනීමේ ඡන්ද විමසීම මේ වනවිට පාර්ලිමේන්තුවේ පැවැත්වෙන අතර ඒ සඳහා රාජපක්ෂවරු කිසිවෙකුත් සහභාගී වී නැත. විශ්‍රාමික ජනාධිපති මහින්ද රාජපක්ෂ මහතා, හිටපු කතානායක චමල් රාජපක්ෂ මහතා සහ නාමල් රාජපක්ෂ මහතා මෙසේ අද පාර්ලිමේන්තුවට පැමිණ නැත. නියෝජ්‍ය කතානායක ධුරය සඳහා මහින්ද පිලේ සහයෝගයද ඇතිව සුදර්ශනී ප්‍රනාන්දු පුල්ලේ මන්ත්‍රීවරියත් එක්සත් ජාතික පක්ෂය නියෝජනය කරමින් ආනන්ද කුමාරසිරි මහතාත් ඉදිරිපත් කර සිටිති. පාර්ලිමේන්තුවේ බලය උරගා බැලීමේ තවත් අවස්ථාවක් උදා වී ඇති බව විමල් වීරවංස මහතා ඇතුළු පිරිසක් මෙය හඳුන්වා තිබුණද රාජපක්ෂ වරු ඇතුළු මහින්ද පිලේ බොහෝ පිරිසක් මෙම ඡන්ද විමසීමේ අවස්ථාවේ සුදර්ශනී ප්‍රනාන්දු පුල්ලේ මහත්මියට ඡන්දය ලබාදීමට පාර්ලිමේන්තුවට පැමිණ නොතිබීමද විශේෂත්වයකි.", "URL": "https://lankatruth.com/si/?p=53602", "Category": "පුවත්", "Parent URL": null}