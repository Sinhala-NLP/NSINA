{"Source": "Lankatruth", "Timestamp": "February 11, 2021", "Headline": "දේශපාලන මඩට අඹුදරුවන් පටලවා ගැනීම වැරදියි – වීරවංස බිරිඳ CID යයි", "News Content": "තමන්ට අපහාස වන ආකාරයේ මඩ ප්‍රචාරයක් සමාජ මාධ්‍ය ඔස්සේ ගෙනයන බව අද (11) ඇමති විමල් වීරවංසගේ බිරිඳ වන ශෂී වීරවංස අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර ඇත. ඉදිකිරීම් ක්ශේත්‍රයේ ව්‍යාපාරිකයෙක් සමග තමන් විදේශගතවූ බවට වන මඩ ප්‍රචාරයක් යම් පාර්ශවයක් සිදුකරමින් සිටින බව ඇයගේ පැමිණිල්ලේ සඳහන් වේ. “දිගින් දිගටම මා ඉලක්ක කරගෙන මෙවැනි ප්‍රචාරයක් යනවා. මං කවදාවත් දැකලා නැති කෙනෙක් සම්බන්ධ කරගෙන මෙවැනි ප්‍රචාරයක් ගෙනයාම දරාගන්න බැරි නිසා මේ වගේ පැමිණිල්ලක් කළා. මහජන නියෝජිතයන්ගේ දේශපාලන සහ පුද්ගලික ජීවිතය ගැන හෙව්වට කමක් නැහැ. නමුත් ඒකට ඔවුන්ගේ බිරියන් සහ දරුවන් පටලවාගැනීම වැරදියි.” ඇය සඳහන් කරයි. පොදු ජන පෙරමුණේ ලේකම් සාගර කාරියවසම් ඇතුළු බැසිල් පාර්ශවය පසුගියදා මාධ්‍ය සාකච්ඡාවක් පවත්වමින් ඇමති විමල් වීරවංසට අනතුරු ඇඟවීමත් සමග මෙම මඩ ප්‍රචාරයද සමාජ මාධ්‍ය තුළ ප්‍රචාරය වනු දක්නට ලැබිණි.", "URL": "https://lankatruth.com/si/?p=110430", "Category": "පුවත්", "Parent URL": null}