{"Source": "Lankatruth", "Timestamp": "December 12, 2021", "Headline": "තොරතුරු කොමිසමට අලුතින් සාමාජිකයන් පත්කරයි", "News Content": "තොරතුරු දැන ගැනිමේ කොමිසමේ නව සාමාජික මණ්ඩලයක් ආණ්ඩුක්‍රම ව්‍යවස්ථා සභාව විසින් නම්කරනු ලැබ තිබේ. ඒ අනුව විශ්‍රාමලත් ශ්‍රේෂ්ඨාධිකරණ විනිසුරු උපාලි අබේරත්න සභාපති ලෙස පත්කර ඇත. එහි සාමාජික සාමාජිකාවන් ලෙස නම්කරනු ලැබ ඇත්තේ අභියාචනාධිකරණයේ හිටපු සභාපති රෝහිණී වල්ගම, විවෘත විශ්ව විද්‍යාලයේ සමාජවිද්‍යා අධ්‍යනාංශයේ, දේශපාලන හා ජාත්‍යන්තර කටයුතු ඒකකයේ ජ්‍යෙශ්ඨ කථිකාචාර්ය අතුලසිරි සමරකෝන්, නීතිඥ ජගත් ලියනාරච්චි, නීතිඥ ක්‍රිෂාලි පින්ටෝ ජයවර්ධන පත් කරනු ලැබ සිටිති. මෙම පිරිස තෝරාගනු ලැබ ඇත්තේ ආණ්ඩුක්‍රම ව්‍යවස්ථා සභාව විසින් මෙම කොමිසම සඳහා නීතිඥ සංගමය, මාධ්‍ය සංවිධාන හා සිවිල් සංවිධානවලින් පසුගියදා කැඳවනු ලැබූ නාමයෝජනාවලිනි.", "URL": "https://lankatruth.com/si/?p=126898", "Category": "පුවත්", "Parent URL": null}