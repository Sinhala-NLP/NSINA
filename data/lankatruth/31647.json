{"Source": "Lankatruth", "Timestamp": "March 24, 2017", "Headline": "නාමල්ගේ නඩුවේ නීතිපති උපදෙස් ප්‍රමාදයි", "News Content": "විශ්‍රාමික ජනාධිපති පුත් පාර්ලිමේන්තු මන්ත්‍රි නාමල් රාජපක්ෂ මහතා විසින් ක්‍රිෂ් ගනුදෙනුව මඟින් මිලියන 70ක මුදලක් අවභාවිත කිරීමේ සිද්ධියේ විමර්ශන කටයුතු අවසන් කර උද්ධෘත නීතිපති වෙත යවා ඇති බවත් ඒ සම්බන්ධ නීතිපති උපදෙස් තවමත් ලැබී නොමැති බවත් පොලිස් මූල්‍ය අපරාධ විමර්ශන කොට්ඨාසය පසුගියදා අධිකරණයට දැනුම් දීමට කටයුතු කර ඇත. ඒ අනුව කොළඹ කොටුව මහෙස්ත්‍රාත් අතිරේක දිසා විනිසුරු ලංකා ජයරත්න මෙනෙවිය විසින් නීතිපතිවරයා වෙත සිහිකැඳවීමක්ද යවනු ලැබතිබේ. ක්‍රිෂ් ගනුදෙනුව පසුගිය රාජපක්ෂ පාලන සමයේ සිදුවුණු අතර එමඟින් මිලියන 70ක මුදලක් අවභාවිත කෙළේ යැයි නාමල් රාජපක්ෂ මහතාට එරෙහිව මූල්‍ය අපරාධ විමර්ශන කොට්ඨාසය විසින් නඩු පවරා ඇත. එම නඩුව ජූලි 31 වැනිදා යළි කැඳවීමට නියමිතය.", "URL": "https://lankatruth.com/si/?p=31647", "Category": "පුවත්", "Parent URL": null}