{"Source": "Lankatruth", "Timestamp": "October 2, 2017", "Headline": "පරිසර විනාශයන්ට එරෙහිව නැගී සිටින පෘතුගාල ළමුන්", "News Content": "පෘතුගාලයේ ලෙයිරියා ප්‍රදේශයේ අවුරුදු 5-14 දක්වා වයසැති පාසල් ළමුන් කණ්ඩායමක් පරිසර විපර්යාසයක් තුළ තමන්ගේ ජීවත්වීමේ අයිතිය අහිමිවීම යන්න නිමිත්තක් කර ගනිමින් ලොවපුරා රටවල් 47ක් මානව හිමිකම් පිළිබඳ යුරෝපීය උසාවිය හමුවට ගෙනයාමට ක්‍රියාකරමින් ඇති බව මාධ්‍යයට වාර්තා කර තිබේ. මෑතකදී පෘතුගාලයේ සිදුවූ ලැව්ගිනි තුළ ජීවිත 57ක් අහිමිවී ඇති අතර, මෑත කාලය තුළ පෘතුගාලය මුහුණ දුන් ප්‍රබලම ස්වාභාවික විපතක් ලෙස මෙය හඳුන්වයි. පෘතුගාලයේ ජාතික පර්යේෂණ ආයතනයේ පර්යේෂකයෙකු වන තෝමස් කර්ට් ප්‍රකාශකර ඇත්තේ පරිසර උෂ්ණත්වය ඉහළ නැගීමක් සිදුවෙමින් ඇති අතර, උෂ්ණාධික වාතය වෘක්ෂලතා ගිනිගන්නා සුළු තත්ත්වයකට පත්කරන බැවින් ලැව්ගිනි හටගැනීම් සහ විහිදීයාම උත්සන්න වී ඇති බවයි. එලෙසම මෙම ළමුන් සහ ඔවුන් සමඟ එකතුවි ඇති කණ්ඩායම පවසන ආකාරයට පරිසර විපර්යාසයන්ට වඩාත්ම සම්බන්ධ මෙම රටවල් 47 ලෝකයේ හරිතාගාර වායු විමෝචනයට 75%ක් වගකිව යුතු අතර ෆොසිල ඉන්ධන සම්පත් වැඩි වශයෙන් හිමි රටවල්ද මේ අතර වන බවයි.", "URL": "https://lankatruth.com/si/?p=41799", "Category": "විදෙස් පුවත්", "Parent URL": null}