{"Source": "Lankatruth", "Timestamp": "July 19, 2017", "Headline": "පර්පචුවල් සමාගමේ ගනුදෙනු 32ක ඩීල් ටිකට් තවම අහවර නැතිලු", "News Content": "පර්පචුවල් ට්‍රෙෂරීස් සමාගම හා සේවක අර්ථ සාධක අරමුදල අතර සිදුවු ගනුදෙනු 32කදී පෑන් ඒෂියා බැංකුව අතරමැදියා ලෙස කටයුතු කොට ඇති බවත් එවැනි ගනුදෙනු සිදුවු සමහර “ඩීල් ටිකට්” මේ දක්වා අහවර කොට නොමැති බවත් පැමිණිල්ල වෙනුවෙන් පෙනී සිටි නියෝජ්‍ය සොලිස්ටර් ජනරාල් මිලින්ද ගුණතිලක මහතා බැඳුම්කර කොමිසමට ඊයේ (18) දැනුම් දී තිබේ. 2015 පෙබරවාරී මස පළමුවැනිදාත් 2016 මාර්තු මස 31 වැනිදාත් අතර කාලයේ වත්මන් ආණ්ඩුව යටතේ අර්ජුන් මහේන්ද්‍රන් මහතා මහ බැංකුවේ අධිපතිව සිටි සමයේ භාන්ඩාගාර බැඳුම්කර නිකුත් කිරීමේදී සිදුව ඇති වංචාව සම්බන්ධයෙන් සොයා බැලීම සඳහා පත්කොට ඇති ජනාධිපති පරීක්ෂණ කොමිම හමුවේ කරුණු දක්වමින් මේ බව පවසා ඇත.", "URL": "https://lankatruth.com/si/?p=37777", "Category": "පුවත්", "Parent URL": null}