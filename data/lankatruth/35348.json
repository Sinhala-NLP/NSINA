{"Source": "Lankatruth", "Timestamp": "June 3, 2017", "Headline": "එජාප ඇමති අර්බුදය දිග්ගැස්සෙයි", "News Content": "එක්සත් ජාතික පක්ෂයට සම්බන්ධ රජයේ ජ්‍යෙඨ ඇමතිවරු දෙදෙනෙකු අතර පවත්නා ආරවුල මේ වනවිට පක්ෂයේ ඒකාග්‍රතාවයට බරපතල හානියක් වී ඇති බවවාර්තා වේ. මෙම ඇමතිවරු දෙදෙනා අතර කලක් තිස්සේ පැවැති ආරවුල ඇමති සංශෝධනයෙන් පසු එළිපිට පහර ගසා ගන්නා තත්වයට පත්ව ඇත. ප්‍රධාන පෙළේ ව්‍යාපාරික ප්‍රජාවගේ සහභාගීත්වයෙන් ඉකුත්දා පැවති සමුළුවකදීද එක් ඇමතිවරයෙකුගේ ක්‍රියාකලාපය තදින් විවේචනයට ලක්කර ඇතැයි ද වාර්තා වේ. ඇමති මණ්ඩල සංශෝධනයෙන් පසු මෙම ඇමැතිවරුන් අතර පවත්නා ආරවුල දැන් විවෘත තත්වයට පත්වී තිබේ. තම අමාත්‍යාංශය වෙනස් කිරීම සඳහා පක්ෂයේ අනෙක් ඇමැතිවරයා හේතු වූ බවට ඔහු දැඩි විශ්වාසයින් පසුවන බවද සඳහන් වේ. මේ අතර පසුගියදා පුවත්පතක් සමග පැවැතී සම්මුඛ සාකච්ඡාවකදී හිටපු මුදල් අමාත්‍ය රවී කරුණානායක මහතා එක්සත් ජාතික පක්ෂය නියෝජනය කරන ප්‍රබල ඇමතිවරයෙකු ඉලක්කර දැඩි ප්‍රහාරයක් එල්ල කර තිබූ අතර දේශපාලන විචාරකයන් සඳහන් කර තිබුවේ රවී කරුණානායක මහතාගේ මෙම විවේචනය එල්ල කරන්නේ මලික් සමරවික්‍රම අමාත්‍යවරයා ඉලක්ක කරමින් බවය.", "URL": "https://lankatruth.com/si/?p=35348", "Category": "පුවත්", "Parent URL": null}