{"Source": "Lankatruth", "Timestamp": "August 6, 2022", "Headline": "ආර්ථිකය වැටීමේ බිහිසුණු බව පුරෝකතනය කෙරේ", "News Content": "ගෙවී යන 2022 වසරේදී මෙරට ආර්ථික වර්ධන වේගය ඍණ 7.5%ක් ඉක්මවනු ඇති බවට ජන ලේඛණ හා සංඛ්‍යා ලේඛන දෙපාර්තමේන්තුව පුරෝකතනය කර ඇතැයි වාර්තා වේ.  කොවිඩ් වසංගතය නිසා රට වසා දැමූ 2020 හෝ 2021 යන වසර දෙකේදි පවා මෙතරම් බිහිසුණු ආර්ථික කඩා වැටීමක් සිදු නොවීය. පළවා හරින ලද ජනාධිපති ගෝඨාභය රාජපක්ෂ ඔහුගේ ලේකම් පී.බී. ජයසුන්දර, එවකට සිටි මුදල් ආමත්‍ය මහින්ද රාජපක්ෂ, මුදල් රාජ්‍ය ඇමති අජිත් නිවාඩ් කබ්‍රාල් සහ එවකට සිටි මහ බැංකු අධිපති මහාචාර්ය ඩබ්ලිව්. ඩී. ලක්ෂ්මන් යන සියලු දෙනා ආර්ථිකය නිසි පරිදි කලමනාකාරණය නොකිරීමෙන් මෙම බිහිසුණු බිඳ වැටීම සිදු වී තිබේ. කොරෝනා උවදුර නිසා රට වසා තිබූ 2020 සහ 2021 යන වසර දෙකේදීම ආර්ථිකය බිඳ වැටුණාට වැඩි වේගයකින් මෙම වසරේදි බිඳ වැටීමට එම දේශපාලන අධිකාරිය සහ නිලධාරීන් අනුගමනය කළ ක්‍රියාමාර්ග විශේෂයෙන්ම හේතු වී තිබේ.  මෙරට ආර්ථිකය මෙතරම් බිහිසුණු මට්ටමකින් බිඳ වැටීමට ඉඩ නොදී කලමනාකරණය කර ගත හැකිව තිබියදී එය නොකිරීමෙන් එවකට සිටි ආණ්ඩුවේ ප්‍රධානීන් සහ නිලධාරීන් බිහිසුණු අපරාධයක් සිදුකර තිබේ.", "URL": "https://lankatruth.com/si/?p=137918", "Category": "ආර්ථික පුවත්", "Parent URL": null}