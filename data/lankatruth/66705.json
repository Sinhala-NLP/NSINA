{"Source": "Lankatruth", "Timestamp": "January 20, 2019", "Headline": "බලය බෙදනවාට මගේ කිසිම විරෝධතාවයක් නැහැ…", "News Content": "රට තුළ බලය විමධ්‍යගත කිරීමට නොඑසේනම් බලය බෙදීමට තමන්ගේ කිසිම විරෝධතාවයක් නොමැති බව මහින්ද පිලේ පාර්ලිමේන්තු මන්ත්‍රී ප්‍රසන්න රණතුංග මහතා අවධාරණය කරයි. ඔහු මේ බව පවසන්නේ ලංකා ඉරිදා සංග්‍රහය පුවත්පතේ පද්මා වේරගොඩ ආරච්චි මහත්මිය සමග පැවති සම්මුඛ සාකච්ඡාවකට එක් වෙමිණි. ප්‍රශ්නය:- ශ්‍රී ලංකා පොදුජන පෙරමුණේ මූලිකයා ලෙස හඳුන්වන බැසිල් රාජපක්ෂ මහතා බලය බෙදන්න සිතූ බව මාධ්‍යයට කියා තිබුණා නේද? පිළිතුර:- එතුමා බලය යනුවෙන් හඳුන්වන්නේ කුමක්ද කියා මම දන්නේ නැහැ. බෙදන්නේ පරිපාලන බලය නම, මම එයට එකඟයි. ප්‍රශ්නය:- බැසිල් රාජපක්ෂ මහතා බලය බෙදනවාට එකඟනම් තවත් පිරිසක් එයට විරුද්ධ වන්නේ ඇයි? පිළිතුර:- මම බලය බෙදනවාට විරුද්ධ නැහැ නේ. මම කියන්නේ බෙදිය යුත්තේ පරිපාලන බලය කියායි. එමෙන්ම මෙහිදී විධායක ජනාධිපති ධුරය සම්බන්ධයෙන් අදහස් දක්වමින් ප්‍රසන්න රණතුංග මහතා සඳහන් කර ඇත්තේ විධායක ජනාධිපති ධුරය අහෝසි කිරීමට තමන් එකඟ බවත් විධායක ජනාධිපති ධුරය සමග පළාත් සභාද අහෝසි කළ යුතු බවත්ය. එමෙන්ම ඔහු වැඩිදුරටත් පවසන්නේ යම් පළාත් සභාවක් රට බෙදීමට හෝ ව්‍යවස්ථාවට විරුද්ධව කටයුතු කරනවා නම් එයට එරෙහිව කටයුතු කිරිමේ බලය මධ්‍යම රජයට, ජනාධිපතිවරයාට හෝ ජනාධිපතිවරයා විසින් පත් කරනු ලබන ආණ්ඩුකාරවරයා සතුව පැවතිය යුතු බවයි.", "URL": "https://lankatruth.com/si/?p=66705", "Category": "පුවත්", "Parent URL": null}