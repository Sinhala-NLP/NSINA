{"Source": "Lankatruth", "Timestamp": "May 29, 2022", "Headline": "විදුලි බල මන්ඩලයෙන් කෝටි 2,300ක පොල්ලක්", "News Content": "පෞද්ගලික අංශයේ පුනර්ජනනීය විදුලි බලාගාරවලින් ලබාගත් විදුලිය වෙනුවෙන් ගෙවීමට නියමිත රුපියල් කෝටි 2,300කට අධික මුදලක් මාස අටක් තිස්සේ විදුලි බල මණ්ඩලය ගෙවීම් පැහැර හැර ඇතැයි වාර්තා වෙයි. ජාතික විදුලි පද්ධතියට විදුලිය ලබාදෙන පෞද්ගලික අංශයේ කුඩා විදුලිබලාගාර, සූර්යතාප (සෝලා) බලාගාර සහ සුළං බලාගාර මේ හේතුව නිසාම වැසී යන තත්වයකට පත්වෙමින් තිබෙන බවද දේශීය පුනර්ජනනීය බලශක්ති කේෂත්‍රයේ සේවක එකමුතුව සඳහන් කරයි. මේ අතර වැඩිදුරටත් දේශීය පුනර්ජනනීය බලශක්ති ක්ෂේත්‍රයෙ සේවක එකමුතුවේ සභාපති රුවන් ප්‍රසංග පවසන්නේ ලංකා විදුලි බල මණ්ඩලය ණය ගෙවීම පැහැර හැරීම නිසා පෞද්ගලික පුනර්ජනනීය බලාගාරවල සේවක කරන සේවකයන් 7000කගේ පමණ රැකියා අනතුරේ වැටෙමින් තිබෙන බවයි.", "URL": "https://lankatruth.com/si/?p=134973", "Category": "ආර්ථික පුවත්", "Parent URL": null}