{"Source": "Lankatruth", "Timestamp": "September 11, 2020", "Headline": "රජයට රුපියල් කෝටි 04කට අධික පාඩුවක් සිදුකිරීම ගැන ජොන්සටන්ට එරෙහි නඩුව කල් යයි", "News Content": "සතොස සේවකයන්ට සතොසෙන් පඩි ගෙවා දේශපාලන කටයුතු වෙනුවෙන් වෙනත් රාජකාරිවල යෙදවීමෙන් රජයට රුපියල් කෝටි 04කට අධික පාඩුවක් සිදුකළේ යැයි චෝදනා කරමින් එවකට වෙළඳ අමාත්‍යවරයා ලෙස කටයුතු කළ ජොන්ස්ටන් ප්‍රනාන්දු ඇතුළු තිදෙනෙකුට එරෙහිව පවරා ඇති නඩුව ලබන දෙසැම්බර් 04 දක්වා කල් තැබීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද (11) නියෝග කර තිබේ. අල්ලස් හෝ දූෂණ විමර්ශන කොමිෂන් සභාව විසින් මෙම නඩුව පවරා ඇත්තේ 2010 සිට 2014 දක්වා කාලය තුළ සතොස සේවකයන් 153 දෙනෙකු ඔවුන්ගේ නිල රාජකාරිවලින් ඉවත් කර වෙනත් දේශපාලන කටයුතුවල යෙදවූ බවට චෝදනා නගමිනි.", "URL": "https://lankatruth.com/si/?p=96312", "Category": "පුවත්", "Parent URL": null}