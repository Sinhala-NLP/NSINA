{"Source": "Lankatruth", "Timestamp": "April 26, 2012", "Headline": "රනිල්ගේ මිසයිලය", "News Content": "පසුගිය සතියේ ඉන්දියාව විසින් ගුවන්ගත කළ අග්නි මිසයිලයට වඩා බලවත් මිසයිලයක්‌ ශ්‍රී ලංකාවේ තිබෙනවා යෑයි එක්‌සත් ජාතික පක්‍ෂයේ නායක හා විපක්‍ෂ නායක රනිල් වික්‍රමසිංහ මහතා පැවසීය. ඔහු ඒ බව පැවසුවේ ඊයේ (25) පෙරවරුවේ එක්‌සත් ජාතික පක්‍ෂයේ නව ආසන සංවිධායකවරුන්ට පත්වීම් ප්‍රදානය කිරිමට පෙර පැවති සාකච්ඡාවේදීය. රනිල් වික්‍රම සිංහ මහතා වැඩිදුරටත් පවසා සිටියේ “ඒ බව ඉන්දියාවටත්, චීනයටත්, බටහිර ලෝකයටත් පැවසීමට තමන් කැමැති බවත් ඒ මිසයිලය අන් කිසිවක්‌ නොව මෙරට ජීවන මිල ඉහළ යැමේ මිසයිලයයි. අග්නි මිසයිලය ඉහළට ගොස්‌ කඩා වැටෙනවා. නමුත් මේ මිසයිලය කඩා වැටීමකින් තොරව ඉහළටම යනවා. එසේ වන විට නිවසේ ආර්ථිකය කඩා වැටෙනවා” යනුවෙනි. මේ සම්බන්ධයෙන් අප කළ විමසීමකදී අදහස් දැක්වූ ආර්ථික විචාරකයන් පැවසූවේ ශ්‍රී ලංකා නිදහස් පක්ෂය ප්‍රමුඛ සන්ධාන ආණ්ඩු තුලත් එක්සත් ජාතික පක්ෂය ප්‍රමුඛ පෙරමුණු ආණ්ඩු තුලත් දිගින් දිගටම ජීවන වියදම විශාල වශයෙන් ඉහළ ගිය ආකාරය දැකගතහැක්වූ බවයි.", "URL": "https://lankatruth.com/si/?p=2149", "Category": "පුවත්", "Parent URL": null}