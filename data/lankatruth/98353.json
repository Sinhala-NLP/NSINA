{"Source": "Lankatruth", "Timestamp": "October 23, 2020", "Headline": "හෝමගම ප්‍රා.සභාවට අයත් වෙළඳ සංකීරණය වසා දමයි…", "News Content": "හෝමගම නගර මධ්‍යයේ පිහිටි එම ප්‍රාදේශීය සභාවට අයත් පොදු වෙළඳ සංකීර්ණය කොරෝනා වෛරස් ව්‍යාප්තිය හේතුවෙන් වසා දමා ඇත. පොදු වෙළඳ සංකීර්ණයේ පිහිටි මාළු වෙළඳසලෙහි හිමිකරුට සිදු කළ පී.සී.ආර්. පරීක්ෂාවේදී ඔහු කොවිඩි-19 ආසාදිතයකු බව අනාවරණය වීමත් සමග හෝමගම සෞඛ්‍ය වෛද්‍යනිලධාරී කාර්යාලය නිලධාරීන් විසින් මෙම පියවර ගෙන තිබේ. එම ගොඩනැගිලි සංකීර්ණය තුල පවත්වාගෙන ගිය හෝමාගම උප තැපැල් කාර්යාලය ද මේ නිසා වසා දැමීමට සිදුව ඇති අතර එම ගොඩනැගිල්ලේ පවත්වාගෙන ගිය වෙළඳ සැල් රැසක සිටි පිරිස් ආසාදිත පුද්ගලයා සමඟ ආශ්‍රය කර ඇති බවට තොරතුරු අනාවරණය වීමත් සමග ඔවුන් සියලුදෙනාටද ස්වයං නිරෝධායනය වන ලෙස දන්වා සිටි බව හෝමාගම සෙඛ්‍ය වෛද්‍ය නිලධාරී කාර්යාලයේ පරිපාලන මහජන සෞඛ්‍ය පරීක්ෂක ප්‍රියන්ත විජේසූරිය මහතා පැවසයි.", "URL": "https://lankatruth.com/si/?p=98353", "Category": "පුවත්", "Parent URL": null}