{"Source": "Lankatruth", "Timestamp": "July 16, 2019", "Headline": "ඩෙටනේටර් 290ක් සමඟ අත්අඩංගුවට ගත් පිළියන්දල සිව් දෙනා දින තුනක් රඳවාගැනීමට අවසර", "News Content": "පිළියන්දල – හැඩිගම නිවසක් තුළ තිබී ඩෙටනේටර් 290ක් සමඟ අත්අඩංගුවට ගත් සැකකරුවන් සිව් දෙනා දින තුනක රඳවා ප්‍රශ්න කිරීමට පොලීසියට අවසර දී තිබේ. යුධ හමුදාව හා පොලීසිය එක්ව සිදුකරන ද මෙහෙයුමකදී මෙම ඩෙටනේටර් තොගය සහ සැකකරුවන් ඊයේ(15) අත්අඩංගුවට ගෙන තිබේ. අත්අඩංගුවට පත්ව ඇත්තේ අදාල නිවසේ හිමිකරු, ඔහුගේ පුතුන් දෙදෙනා සහ ඔවුන්ට එම ඩෙටනේටර් ලබාදී ඇති පුද්ගලයා ය. මෙම සිද්ධියට අදාල තවත් පුද්ගලයෙකු අද පොලීසියට භාර වූ බව පොලිස් මාධ්‍ය ප්‍රකාශකවරයා පවසා තිබේ.", "URL": "https://lankatruth.com/si/?p=77764", "Category": "පුවත්", "Parent URL": null}