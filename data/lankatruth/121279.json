{"Source": "Lankatruth", "Timestamp": "August 13, 2021", "Headline": "අධ්‍යාපන විකාශය අත්හිටුවා රජ පවුලේ රග්බි තරඟයක් රූපවාහිනියෙන් සජීවීව විකාශනය කරලා", "News Content": "කොරෝනා වසංගතය හමුවේ රූපවාහිනී චැනල් අයි තුළින් විනාශනය කරන විශේෂ අධ්‍යාපන කටයුතු අත්හිටුවා යෝෂිත රාජපක්ෂ ප්‍රධාන පුහුණුකරු ලෙස කටයුතු කරන රග්බි තරඟයක් සජීවීව විකාශනය කරනු ලැබීය. ගුවන් හමුදා රග්බි පිල හා CH&FC කණ්ඩායම මෙහිදී ගරඟ වැදුණු අතර CH&FC කණ්ඩායමේ ප්‍රධාන පුහුණුකරු යෝෂිත රාජපක්ෂ බව දැක්වේ. ගුවන් හමුදා මාධ්‍ය ඒකකයේ අධ්‍යක්ෂ යැයි කියා ගන්නා පුද්ගලයෙකු ජාතික රූපවාහිනියේ වැඩ සටහන් ඒකකයට මෙම රග්බි තරඟය සජීවීව විකාශනය කරන ලෙස නියෝග කර තිබේ. එම නියෝගය මත සුප්‍රීම් ටීවී නම් ආයතනයකින් ලබා ගන්නා දර්ශන චැනල් අයි නාලිකාවෙන් නොමිලේ විසිරුවා හැර ඇත. මෙම තරඟය නැරඹීමට කොරෝනා නිරෝධායන ආරක්ෂිත සියලු විධිවිධානවලට යටත්ව අගමැති මහින්ද රාජපක්ෂ ශිරන්ති රාජපක්ෂ සහ ඔවුන්ගේ ලේලිවරුන් එක්වී සිටියහ. මෙම තරඟය කුරුණෑගල මාලිගාපිටිය ක්‍රීඩාංගයේ පැවැත්වීමට මුලදීසැලසුම් කර තිබුණු අතර පවතින වසංගතය හමුවේ රාජපක්ෂවරුන්ගේ ආරක්ෂාව වෙනුවෙන් පසුව එය රත්මලාන ගුවන් හමුදා ක්‍රීඩාපිටියට විතැන් කර තිබේ.", "URL": "https://lankatruth.com/si/?p=121279", "Category": "ක්‍රීඩා පුවත්", "Parent URL": null}