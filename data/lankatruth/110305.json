{"Source": "Lankatruth", "Timestamp": "February 10, 2021", "Headline": "පොහොට්ටු පාලනයේ තිබූ බදුල්ල නගර සභාව කොමසාරිස් පාලනයට ගනියි", "News Content": "පොහොට්ටු පක්ෂය සහ ශ්‍රී ලංකා නිදහස් පක්ෂය එක්ව බලය පිහිටුවා තිබූ බදුල්ල මහ නගර සභාවේ කටයුතු කොමසාරිස් පාලනයකට ලක් කිරීමට පියවර ගෙන තිබේ. මෙම තීරණය ගත්තේ නගරාධිපතිවරයාට මන්ත්‍රීවරුන් බහුතරයකගේ සහයෝගය නොවීම හේතුවෙන් යැයි පළාත් ආණ්ඩුකාර ඒ.ජේ.එම් මුසම්මිල් සඳහන් කරයි. මන්ත්‍රීවරු බහුතරයකගේ සහයෝගය නොමැති වීම හේතුවෙන් සභාව අක්‍රීය වී ඇති බවද ආණ්ඩුකාරවරයා සඳහන් කරයි. ශ්‍රී ලංකා පොදුජන පෙරමුණ නියෝජනය කරන ප්‍රියන්ත ආරියසිරි නගරාධිපතිවරයා ලෙස කටයුතු කළ අතර නගරාධිපති තේරීමේදී පොහොට්ටුව සහ ශ්‍රීලනිපය අතර එකඟතාවයකට පැමිණ ඇත්තේ වසර දෙකක කාලයකින් පසුව නගරාධිපතිධුරය ශ්‍රී ලංකා නිදහස් පක්ෂයේ මන්ත්‍රීවරයෙකුට ලබාදිය යුතු බවටය.", "URL": "https://lankatruth.com/si/?p=110305", "Category": "පුවත්", "Parent URL": null}