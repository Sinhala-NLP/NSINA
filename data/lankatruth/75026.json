{"Source": "Lankatruth", "Timestamp": "June 3, 2019", "Headline": "රතනහිමියෝ උපවාසය අත්හරිති – ගිලන් රථයකින් රෝහලට", "News Content": "නැගෙනහිර පළාත් ආණ්ඩුකාර එම්.එල්.ඒ.එම් හිස්බුල්ලාහ්, බස්නාහිර පළාත් ආණ්ඩුකාර අසාත් සාලි, අමාත්‍ය රිශාඩ් බදුර්දීන් යන මහත්වරුන් එම තනතුරුවලින් ඉවත් කිරීම, වඳ සැත්කම් පිළිබඳව ස්වාධීන ජනාධිපති කොමිසමක් පත් කිරීම ඇතුළු ඉල්ලීම් කිහිපයක් මුල් කරගනිමින් දින හතරක් පුරා මහනුවර ශ්‍රී දළදා මාළිගාව අබියස උපවාසයක නිරත වූ පාර්ලිමේන්තු මන්ත‍්‍රී අතුරලියේ රතන හිමියෝ එම උපවාසය මීට සුළු මොහොතකට පෙර අවසන් කර තිබේ. මේ වන විට උන්වහන්සේ රෝහල්ගත කිරීමට පියවර ගෙන ඇත. උපවාසයේ නිරත ස්ථානයට පැමිණි මධ්‍යම පළාත් ආණ්ඩුකාර මෛත්‍රී ගුණරත්න මහතා, අසාද් සාලි සහ එම්.එල්.ඒ.එම්. හිස්බුල්ලා යන ආණ්ඩුකාරවරු සිය ධුරවලින් ඉල්ලා අස්වීමේ ලිපි ජනාධිපතිවරයා වෙත ලබා දුන් බවත් එය ජනාධිපතිවරයා භාරගත් බවත් සඳහන් කිරීමෙන් අනතුරුව මෙලෙස උපවාසය අත හැර තිබේ. කෙසේ වෙතත් ඒ වනවිට රිශාඩ් බදියුදීන් මහතා සිය ඇමති ධුරයෙන් ඉල්ලා අස්වන බව දන්වා නොතිබුණු අතර වඳ සැත්කම් පිළිබඳව සොයා බැලීමට ජනාධිපති කොමිසමක් පත් කිරීමටද ජනාධිපතිවරයා මෙතෙක් කටයුතු කර නැත.", "URL": "https://lankatruth.com/si/?p=75026", "Category": "පුවත්", "Parent URL": null}