{"Source": "Lankatruth", "Timestamp": "July 5, 2023", "Headline": "කර්මාන්තපුරයක ගින්නකින් කම්හල් තුනක් දැවෙයි", "News Content": "කුරුණෑගල මල්කඩුවාව හෙරළියාවල කර්මාන්තපුරයේ පවත්වාගෙන ගිය පින්තූර රාමු නිපදවන කම්හලක්, පාවහන් නිෂ්පාදන සහ රෙදිපිලි නිෂ්පාදන කම්හලක් සම්පූර්ණයෙන්ම දැවී ගෙස් අතැයි වාර්තා වේ. මෙම කම්හල් තුනම එකිනෙකට යාව පිහිටා ඇති බවත් පථමයෙන්ම ගින්නට හසුව ඇත්තේ පින්තූර රාමු නිපදවන කම්හල බවත් මේ සම්බන්ධයෙන් පරීක්ෂණ සිදු කරන කුරුණෑගල මූලස්ථාන පොලීසිය පවසයි. ගින්නෙන් කිසිවෙකුටත් හානියක් සිදුව නැතැයිද කුරුණෑගල මහ නගර සභාවේ ගිනි නිවීම් ඒකකය සමඟ කුරුණෑගල මූලස්ථාන පොලීසිය හා හෙරළියාවල යුද හමුදා කඳවුරේ සාමාජිකයන් එක්ව ගින්න මැඩ පැවැත්වීමට උත්සාහ දරා ඇතත් කම්හල් තුළ තිබූ රසායනික ද්‍රව්‍ය හේතුවෙන් ගින්න සීග්‍රයෙන් පැතිර ගොස් ඇති බවත් වැඩිදුරටත් වාර්තා වේ.", "URL": "https://lankatruth.com/si/?p=148735", "Category": "පුවත්", "Parent URL": null}