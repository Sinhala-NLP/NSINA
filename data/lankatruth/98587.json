{"Source": "Lankatruth", "Timestamp": "October 26, 2020", "Headline": "කොරෝනා ආසාදිතයින් වෙනුවෙන් කළුතර රෝහල් 5ක් වෙන් කරයි", "News Content": "කොවිඩ් – 19 ආසාදිතයන් වෙනුවෙන් කළුතර ප්‍රාදේශීය සෞඛ්‍ය සේවා අධ්‍යක්ෂක කොට්ඨාසයේ රෝහල් 5ක් ප්‍රතිකාර මධ්‍යස්ථාන ලෙස වෙන් කර තිබේ. බණ්ඩාරගම, ඉංගිරිය, පිඹුර, මතුගම හා ඉත්තෑපාන රෝහල් මේ සඳහා ඒ සඳහා වෙන්කර ඇත. කළුතර ප්‍රාදේශීය සෞඛ්‍ය සේවා අධ්‍යක්ෂක වෛද්‍ය උදය රත්නායක මහතාගේ අධීක්ෂණය යටතේ එම රෝහල් පහේ කොරෝනා ආසාදිත රෝගීන් 240ක් සඳහා ඇඳන් සහ අනෙකුත් පහසුකම් සපයා තිබේ. මේ වනවිටත් ඉංගිරිය රෝහලේ රෝගීන් 33 දෙනකු හා පිඹුර රෝහලේ රෝගීන් 60 දෙනෙකු ප්‍රතිකාර ලබන බවත් මීට අමතරව පානදුර සහ හොරණ මූලික රෝහලට කොරෝනා ආසාදිත යැයි සැක කරන යම් රෝගියෙක්‍ පැමිණිය හොත් ඔහු වෙන් කර තැබීමේ පහසුකම්ද එම රෝහල්වල සලසා ඇත.", "URL": "https://lankatruth.com/si/?p=98587", "Category": "පුවත්", "Parent URL": null}