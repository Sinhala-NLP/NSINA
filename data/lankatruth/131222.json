{"Source": "Lankatruth", "Timestamp": "April 3, 2022", "Headline": "අලුත් අගමැති කෙනෙක් හොයයි", "News Content": "පාර්ලිමේන්තුවේ මන්ත්‍රී සංයුතිය වෙනස් කර අගමැතිවරයා ප්‍රමුඛ නව කැබිනට් මණ්ඩලයක් පිහිටුවීම සඳහා ක්‍රියාකාරී දේශපාලනයේ යෙදෙන භික්ෂූන් වහන්සේලා පිරිසක් කටයුතු කරමින් සිටින බව අනාවරණය වේ. මේ වෙනුවෙන් දියත් කර තිබෙන බහුතරය ගොඩ නගා ගැනීම සඳහාත් නව අගමැතිවරයෙකු යෝජනා කිරීම සඳහාත් මෙම හිමිවරුන් පිරිසකගේ දැඩි ක්‍රියාකාරීත්වයක් පවතී.  මේ අතර වර්තමාන අගමැතිවරයා වෙනස් කිරීමට පක්ෂව සහ විපක්ෂව අදාළ හිමිවරුන් අතර සංවාදයක් ගොඩ නැගී ඇත. නව අගමැතිවරයෙකු අවශ්‍ය බවට පෙනී සිටින පිරිසගේ ප්‍රධානම තර්කය වී තිබෙන්නේ මෙම ජනාධිපතිවරයා යටතේ එම පවුලේ ම මහින්ද රාජපක්ෂ තවදුරටත් අගමැති තනතුරේ තබා ගනිමින් කැබිනට් මණ්ඩලය වෙනස් කළද එය නිශ්ප්‍රයෝජන ක්‍රියාවක් බවය. වර්තමාන අගමැතිවරයා ඉවත් කිරීමට පක්ෂව කරුණු ඉදිරිපත් කරන්නන්ගේ ප්‍රධානම තර්කය වී තිබෙන්නේ ගෝඨාභය රාජපක්ෂ ජනාධිපතිට දැඩි පීඩනයක් එල්ල කළ හැකි අගමැතිවරයා ප්‍රමුඛ කැබිනට් මණ්ඩලයක් පිහිටවිය යුතු බවය.  මේ පිළිබඳව අවසාන ක්‍රියාමාර්ග ව්‍යවස්ථානුකූලව ජනාධිපතිවරයාගේ අභිමතයට යටත්ව පවතී.", "URL": "https://lankatruth.com/si/?p=131222", "Category": "පුවත්", "Parent URL": null}