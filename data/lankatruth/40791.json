{"Source": "Lankatruth", "Timestamp": "September 12, 2017", "Headline": "පෙට් ස්කෑනර් යන්ත්‍රය වෙනුවෙන් මුල්වූ මොහමඩ්ගේ පිළිකාවක් වැලඳීසිටි පුත්‍රයා දිවි හැර යයි", "News Content": "පෙට් ස්කෑනර් යන්ත්‍රයක් මිලදි ගැනීමට මහරගම අපේක්ෂා (පිළිකා) රෝහල වෙනුවෙන් අරමුදල් එක්රැස් කිරීමට මූලාරම්භය දැමූ “කඩීජා” පදනමේ නිර්මාතෘ එම්.එස්.එච්. මොහමඩ් මහතාගේ පුත්‍රයා හමීඩ් මොහොමඩ් ජීවිතක්ෂයට පත්ව තිබේ. පිළිකා රෝගයකට ගොදුරුව සිටි ඔහු අද (12) පෙරවරුවේදී ජීවිතයෙන් සමුගත් අතර පසුගිය කාලයේ ඔහු මහරගම අපේක්ෂා රෝහලෙන් ප්‍රතිකාර ගනු ලැබීය. එහි විශාල අඩුවක්ව පැවැති පෙට් ස්කෑනර් යන්ත්‍රයක් මිලදී ගැනීම වෙනුවෙන් සිය පියා හරහා ජනතාවගෙන් මුදල් එක් රැස් කිරීම ආරම්භ කළේ ඉන් අනතුරුව වන අතර එහිදී එකතු වූ රුපියල් මිලියන 200ක මුදල බලධාරීන්ට භාර දී බොහෝ කල් ගතව ඇතත් මේ දක්වා එම යන්ත්‍රය ගෙන ඒමට අදාළව සෞඛ්‍ය අමාත්‍යාංශය කටයුතු කර නැත.", "URL": "https://lankatruth.com/si/?p=40791", "Category": "පුවත්", "Parent URL": null}