{"Source": "Lankatruth", "Timestamp": "January 3, 2019", "Headline": "චන්ද්‍රයාගේ අඳුරු ප්‍රදේශය චීනය නිරාවරණය කරයි", "News Content": "චන්ද්‍රයාගේ පෘථිවියට නොපෙනෙන අදුරු ප්‍රදේශයට ප්‍රථම වතාවට චන්ද්‍රිකාවක් ගොඩ බැස්සවීමට චීන අභ්‍යවකාශ විද්‍යාඥයින් පිරිසක් ඊයේ(02) සමත් විය. චීනයේ ෂිචෑන් අභ්‍යවකාශ මධ්‍යස්ථානයෙන් දෙසැම්බර් මස 8 වැනිදා අභ්‍යවකාශ ගත කළ චාන්ගී – 4 යානය චන්ද්‍රයාගේ නිරන්තර ගවේෂණයට ලක් නොවන ප්‍රදේශයට ගොඩබස්සවා තිබේ. මෙම අභ්‍යවකාශ ගවේශනයේ අරමුණ ලෙස විද්‍යාඥයින් පවසන්නේ චන්ද්‍රයාගේ නොපෙනෙන ප්‍රදේශයේ භූ විද්‍යා තත්ව පරීක්ෂා කිරීම සහ එහි ජෛව විද්‍යාත්මක පරීක්ෂණ සිදුකිරීමයි. එම පරීක්ෂණ සිදුකිරීම ඳසහා අර්තාපල් බීජ කිලෝග්‍රෑම් 3ක්, යුරෝපා දේශසීමාවේ සහ අප්‍රිකානු රළු පසේ වැඩෙන ඇරබිඩොප්සීස් පැළෑටි බීජ සහ පටපනු බිත්තර ද රැගෙන ගොස් ඇතැයි වාර්තා වේ. මේ වන විටත් යානය සදෙහි ඡායාරූප පෘථිවියට එවා ඇති අතර පරීක්ෂණ කණ්ඩායම ඳසහන් කරන්නේ මෙය පෘථිවි වාසීන් ලැබූ ජයග්‍රහණයක් බවයි. එසේම පරීක්ෂණ කටයුතු ඉදිරියටත් සිදුකරන බව ඔවුන් වැඩිදුරටත් පවසයි.", "URL": "https://lankatruth.com/si/?p=66025", "Category": "විදෙස් පුවත්", "Parent URL": null}