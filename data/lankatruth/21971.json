{"Source": "Lankatruth", "Timestamp": "June 18, 2015", "Headline": "දිරි දීමනාව ඉල්ලා දේශීය ආදායම් සේවකයෝ පාරට බසිති", "News Content": "දේශීය ආදායම් සේවකයන් සඳහා මාස හයෙන් හයට ගෙවූ දිරි දීමනාව පසුගිය මාස හය අවසානයේ නොලැබීම හේතුවෙන් ඉකුත්  03  වැනි දින දහවල්  12.00 ට දේශීය ආදායම් සියලූ සේවකයෝ පාරට බැස දිරි දීමනාව ඉල්ලා උද්ඝෝෂණයක නිරත වූහ. අමාත්‍යාංශ ,  දෙපාර්තමේන්තු ඇතුළු අදාළ බලධාරීන් ලිපි මඟින් දැනුම්වත් කර ඇතිමුත් මේ වන තෙක් කිසිදු සේවකයකුට දිරි දිමනාව ලබා දීමට කටයුතු කර නැති හෙයින් ,  මෙලෙස විරෝධතාවයේ නියැළෙන බව දේශීය ආදායම් සේවාවේ වෘත්තීය ඒකාබද්ධ කමිටුව සඳහන් කර සිටී. එහි නියෝජිත ,  දේශීය ආදායම් පොදු සේවක සංගමයේ ප‍්‍රධාන ලේකම් ,  අජිත් පුෂ්පකුමාර මහතා මාධ්‍ය වෙත අදහස් දක්වමින් මේ බව කියා සිටියේ ය. දේශීය ආදායම් සේවකයන් සඳහා මාස හයෙන් හයට ගෙවූ දිරි දීමනාව පසුගිය මාස හය අවසානයේ නොලැබීම හේතුවෙන් ඉකුත් 03 වැනි දින දහවල් 12.00ට දේශීය ආදායම් සියලූ සේවකයෝ පාරට බැස දිරි දීමනාව ඉල්ලා උද්ඝෝෂණයක නිරත වූහ. අමාත්‍යාංශ, දෙපාර්තමේන්තු ඇතුළු අදාළ බලධාරීන් ලිපි මඟින් දැනුම්වත් කර ඇතිමුත් මේ වන තෙක් කිසිදු සේවකයකුට දිරි දිමනාව ලබා දීමට කටයුතු කර නැති හෙයින්, මෙලෙස විරෝධතාවයේ නියැළෙන බව දේශීය ආදායම් සේවාවේ වෘත්තීය ඒකාබද්ධ කමිටුව සඳහන් කර සිටී. එහි නියෝජිත, දේශීය ආදායම් පොදු සේවක සංගමයේ ප‍්‍රධාන ලේකම්, අජිත් පුෂ්පකුමාර මහතා මාධ්‍ය වෙත අදහස් දක්වමින් මේ බව කියා සිටියේ ය.  1995  සිට ආයතනයේ සේවකයන්ට දිරි දීමනාව හිමි වේ. ඒ අනුව මෙම දිරි දීමනාව සේවකයන්ට හිමි විය යුතු අයිතියකි. මේ පිළිබඳව ලිපි මඟින් සහ වාචිකව කරුණු ඉදිරිපත් කිරීමෙන් පලක් නොවූ බැවින් ,  මෙවැනි වෘත්තීය කි‍්‍රයාමාර්ගයන්ට එළැඹුණු බව ඔහු කියා සිටියේ ය. දිරි දීමනාව ගෙවන ලෙස අමාත්‍යාංශයට බල කර සිටින බවත් ,  දීමනාව ලබා දීමට අමාත්‍යාංශය කටයුතු නොකළහොත් ,  මීට වඩා වෘත්තීය සමිති කි‍්‍රයාමාර්ගවලට එළැඹීමට වෘත්තීය සමිති ඒකාබද්ධ සංවිධානය ලෙස කටයුතු කරන බවත් ඔහු අවධාරණය කළේ ය. ඒ අනුව සේවක හඬට කන් දී තවත් මෙය ප‍්‍රමාද නොකර වහා ම සේවකයන්ගේ දිරි දීමනාව ගෙවීමට කටයුතු කරන ලෙස ඔහු ඉල්ලා සිටියේ ය. 1995 සිට ආයතනයේ සේවකයන්ට දිරි දීමනාව හිමි වේ. ඒ අනුව මෙම දිරි දීමනාව සේවකයන්ට හිමි විය යුතු අයිතියකි. මේ පිළිබඳව ලිපි මඟින් සහ වාචිකව කරුණු ඉදිරිපත් කිරීමෙන් පලක් නොවූ බැවින්, මෙවැනි වෘත්තීය කි‍්‍රයාමාර්ගයන්ට එළැඹුණු බව ඔහු කියා සිටියේ ය. දිරි දීමනාව ගෙවන ලෙස අමාත්‍යාංශයට බල කර සිටින බවත්, දීමනාව ලබා දීමට අමාත්‍යාංශය කටයුතු නොකළහොත්, මීට වඩා වෘත්තීය සමිති කි‍්‍රයාමාර්ගවලට එළැඹීමට වෘත්තීය සමිති ඒකාබද්ධ සංවිධානය ලෙස කටයුතු කරන බවත් ඔහු අවධාරණය කළේ ය. ඒ අනුව සේවක හඬට කන් දී තවත් මෙය ප‍්‍රමාද නොකර වහා ම සේවකයන්ගේ දිරි දීමනාව ගෙවීමට කටයුතු කරන ලෙස ඔහු ඉල්ලා සිටියේ ය.", "URL": "https://lankatruth.com/si/?p=21971", "Category": "පුවත්", "Parent URL": null}