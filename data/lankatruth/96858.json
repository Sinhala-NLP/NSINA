{"Source": "Lankatruth", "Timestamp": "October 2, 2020", "Headline": "බස් රථයක් ප්‍රපාතයකට පෙරළෙයි – පාසල් සිසුන් ඇතුළු 49කට තුවාලයි", "News Content": "ඩයගම සිට හැටන් දක්වා ධාවනය වු පෞද්ගලික බස් රථයක් මාර්ගයෙන් අඩි 25 පමණ ප්‍රපාතයකට පෙරළීමෙන් එම බස් රථයේ ගමන් ගත් පාසල් සිසුන් ඇතුළු 49 දෙනෙකු දික්ඔය මුලික රෝහල වෙත ඇතුළත් කර ඇතැයි හැටන් පොලීසිය පවසයි. මෙම අනතුර සිදු වී ඇත්තේ හැටන්, පොඩයිස් හරහා ඩයගම මාර්ගයේ පොඩයිස් වත්ත එන්සි කොටසේ දී අද (02) උදෑසන 07.00ට පමණ ය. තුවාලකරුවන්ගේ තත්වය බරපතළ නොවන බව දික්ඔය මුලික රෝහලේ වෛද්‍යවරු පවසති. එම මාර්ගය දැඩි ලෙස වලවල් හෑරී තිබිම හේතුවෙන් බස් රථය වළකට වැටි මාර්ගයෙන් ඉවතට පැන මෙම අනතුර සිදු වී ඇති බව හැටන් පොලීසිය සඳහන් කරයි. තුවාල ලැබු පාසැල් ළමුන් වයස අවුරුදු 10ත් 18ත් අතර වයස්වල පසුවන බව පැවසේ.", "URL": "https://lankatruth.com/si/?p=96858", "Category": "පුවත්", "Parent URL": null}