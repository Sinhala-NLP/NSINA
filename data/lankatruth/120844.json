{"Source": "Lankatruth", "Timestamp": "August 4, 2021", "Headline": "ඊයෙත් ආසාදිතයන් 2,400 ඉක්මවයි… මරණ 74යි…", "News Content": "ඊයේ (03) දිනයේ කොවිඩ් – 19 ආසාදිතයින් 2,425 දෙනෙකු මෙරටින් හමු වී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් 2,423ක් සහ විදේශයන්හි සිට පැමිණ නිරෝධායනයට ලක් වෙමින් සිටින අයගෙන් 02ක් ලෙස බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට ආසාදිතයින් 28,878 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 316,219කි. එමෙන්ම ඊයේ මෙරටින් වාර්තා වී ඇති පසුගිය 02වනදා මිය ගිය ආසාදිතයින් ගණන 74කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 4,645ක් දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 67 වන ස්ථානයේ පසුවේ. එමෙන්ම ලංකාව දෛනික ආසාදිතයින් වාර්තා වන රටවල් අතර 35 වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 23වන ස්ථානයේය.", "URL": "https://lankatruth.com/si/?p=120844", "Category": "කොවිඩ් -19 (කොරෝනා ) පුවත්", "Parent URL": null}