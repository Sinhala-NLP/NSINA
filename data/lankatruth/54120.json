{"Source": "Lankatruth", "Timestamp": "June 11, 2018", "Headline": "ආණ්ඩුව බැදුම්කර දූෂිතයින් ආරක්ෂා කිරීමට කටයුතු කරමින් සිටිනවා", "News Content": "දූෂණයට එරෙහිව යහපාලනය ගොඩනැගීමට බලයට පැමිණි අය අද වනවිටබැදුම්කර දූෂිතයින්ටඑරෙහිව ප්‍රභල ලෙස මැදිහත්වෙන ජනතා විමුක්ති පෙරමුණට හා එහි නායකයින්ට අසත්‍ය චෝදනා නගමින් සැබෑ දූෂිතයින් ආරක්ෂා කිරීමට කටයුතු කරමින් සිටින බව ජවිපෙ ප්‍රචාරක ලේකම් විජිත හේරත් මහතා පවසයි. ඒ මහතා මේබව ප්‍රකාශ කළේ අද(11) උදේ ජනතා විමුක්ති පෙරමුණේ පැලවත්ත ප්‍රධාන කාර්යාලයේ පැවති මාධ්‍ය සාකච්ඡාවකට එක් වෙමිනි. එහිදී වැඩි දුරටත් අදහස් දැක්වූ විජිත හේරත් මහතා, “වත්මන් ආණ්ඩුව බලයට පත්වූ ආරම්භයේම කූප්‍රකට බැදුම්කර වංචාව සිදුකළ අතර මුලින්ම එය රටට අනාවරණය කරන ලද්දේ ජනතා විමුක්ති පෙරමුණ විසින්. එම අවස්ථාවේ රජය කළ යුතුව තිබුණේ මහ බැංකු අධිපති එම තනතුරෙන් ඉවත් කර සාධාරණ පරීක්ෂණයක් සිදුකිරීමයි. නමුත් ඒ වෙනුවට පරීක්ෂණ යට ගැසීමේ කටයුත්තට ආණ්ඩුව සහභාගී වුණා. ඉන්පසු සුනිල් හඳුන්නෙත්ති සහෝදරයා නායකත්වය දරන කෝප් කමිටුවෙන් මේ පිළිබඳ පරීක්ෂණ දියත් කරණු ලැබූ අතර එය අඩාල කිරීමට විවිධ කුමන්ත්‍රණ දියත් වීම සිදුවුණා. ඒ සියල්ල පරාජය කරමින් සාර්ථකව පරීක්ෂණ අවසන් කිරීමට කෝප් කමිටුව සමත් වූ අතර කූප්‍රකට ෆුට් නෝට් කල්ලිය කෝප් වාර්ථාවේ ද ෆුට් නෝට් යොදමින් දූෂිතයන් ආරක්ෂා කිරීමට උත්සහ කරන කළා. පරීක්ෂණ අවසන් වීමෙන් පසුව එදා කළ යුතුව තිබුණේ පරීක්ෂණ වාර්තා නීතිපති වෙත ලබා දී නීතිමය ක්‍රියාමාර්ග ගැනීමයි.” “නමුත් එය සිදු නොවූ අතර ජනාධිපතිවරයා විසින් නැවත ජනාධිපති විශේෂ කොමිසමක් පත් කළා. එහි පරීක්ෂණ තුළින් ද බැදුම්කර වංචාවට අදාළ තවත් කරුණු අනාවරණය විණා. ඒ අනුව බැදුම්කර වංචාවේ තොරතුරු අනාවරණය කර ගැනීමට සමත්වුණා.” “පර්පෙචුවල් සමාගමෙන් සහ මෙන්ඩිස් සමාගමෙන් මුදල් ලබාගත් පිරිස වාර්තා නොවුනේ පරීක්ෂණ වාර්තාව සම්පූර්ණයෙන් ඉදිරිපත් නොකළ නිසා. අප ඒ පිළිබඳව කෙතරම් ප්‍රශ්න කළත් එදා එකඟතාවක් පල වුණේ නැහැ. නමුත් නීතිපති වරයා විසින් එම ඉතිරි කොටසද දැන් ලබාදිය හැකි බව ප්‍රකාශ කරන නිසා වහාම එම කොටස් ලබා දෙන ලෙස අපි බලකොට ඉල්ලා සිටිනවා.” “පර්පෙචුවල් සමාගම අධික ලෙස ලාභ ලැබූ ආකාරය ගැන පරීක්ෂණ නොපැවැත්වූ අතර දෙවැනි කොමිසම පත් කර එම ඉතිරි ගනුදෙණු පිළිබඳවද වහාම පරීක්ෂණ පැවැත්විය යුතුයි. ජනවාරි 3වන දා ජාතිය අමතමින් ජනාධිපතිවරයා ප්‍රකාශකළේ බැදුම්කර වංචාව නිසා සේවක අර්ථසාධක අරමුදලට අහිමි වූ මුදල් නැවත ලබා දීමට පණත් තුනක් ගෙන එන බවයි. නමුත් එකඳු පණතක් හෝ ගෙනවිත් නැහැ. තත්වය මෙසේ තිබිය දී බැදුම්කර වංචාව අනාවරණය කිරීමට මැදිහත් වූ මන්ත්‍රීවරුන්ට මඩ ප්‍රහාර එල්ල කිරීම දැන් ආරම්භ කරල තියෙනවා. තමන්ගේ බෑනා ආරක්ෂා කිරීමට මෛත්‍රී ගුණරත්න මන්ත්‍රීවරයාව බලල්ලුලවා කොස්ඇට බාවමින් නලින්ද ජයතිස්ස සහෝදරයාට අභූත චෝදනා එල්ල කළා. මහේෂ් සේනානායක නම් මාධ්‍යවේදියෙක් හරහා පයාගල ස්කාගාරයක සේවක සටනක් ජවිපෙ වෘත්තීය සමිතිය හරහා නවතා ගැනීමට නලින්ද ජයතිස්ස සහෝදරයාට මුදල් ලබාදුන් බවට කරනු ලබන චෝදනා සම්පූර්ණයෙන්ම සාවද්‍ය සාවද්‍ය චෝදනා. පයාගල ස්කාගාරයක ජවිපෙ වෘත්තීය සමිතියක් පවා නැහැ. මෙසේ ජවිපෙට අවලාද නැගීමෙන් දූෂිතයන් ආරක්ෂා කිරීමට නොහැකි බව අපි අවධාරණය කියා සිටිනවා.” මෙම මාධ්‍ය හමුව පිළිබඳ වැඩි විස්තර බලාපොරොත්තු වන්න..බැඳුම්කර ගනුදෙනුව සම්බන්ධයෙන් ජනාධිපතිවරයාගේ මාසික පසු විපරමට මොකද වුණේ.. පාර්ලිමේන්තුවට ගේනවා කියපු විශේෂ පනත් තුන කෝ? මේ ආණ්ඩුව බලයට පත්වූ විගස කුප‍්‍රකට මහ බැංකු බැඳුම්කර හොරකම සිදුවුණා. එම වංචාව සිදුවූ මොහොතේම ජනතා විමුක්ති පෙරමුණේ අපි ඒ පිළිබඳව රට දැනුවත් කළා. ඒ පිළිබඳව නීතිමය කටයුතු සිදුකරන්න කියලා ආණ්ඩුවට බලපෑම් කළා. ඒ වගේම අපි ආණ්ඩුවට යෝජනා කළා, එවකට මහ බැංකු අධිපතිවරයා වූ අර්ජුන මහේන්ද්‍රන්ගේ වැඩ තහනම් කරන්න කියලා. නමුත් ආණ්ඩුව ඊට එරෙහිව කිසිදු කි‍්‍රයාමාර්ගයක් ගත්තේ නැහැ. පසුව පාර්ලිමේන්තුවේ කෝප් කමිටුවේ පරීක්‍ෂණ ආරම්භ කළා. එහි සභාපතිවරයා වූයේ ජනතා විමුක්ති පෙරමුණේ සුනිල් හඳුන්නෙත්ති මන්තී‍්‍රවරයා. අපේ පක්‍ෂයේ නායක අනුර දිසානායක සහෝදරයා, බිමල් රත්නායක සහෝදරයා, වෛද්‍ය නලින්ද ජයතිස්ස සහෝදරයා, සුනිල් හඳුන්නෙත්ති සහෝදරයා කෝප් කමිටුවේ සාමාජිකත්වය දැරුවා. මහ බැංකු බැඳුම්කර ගනුදෙනුව සම්බන්ධයෙන් කෝප් කමිටුවේ පරීක්‍ෂණ යන මොහොතේදී එය වැළැක්වීමට කුමන්ත‍්‍රණ කි‍්‍රයාත්මක වුණා. බලපෑම් ආවා. නමුත් ඒ කිසිවකට යට නොවී හඳුන්නෙත්ති මන්තී‍්‍රවරයාගේ සභාපතිත්වයෙන් අනෙකුත් මන්තී‍්‍රවරුන්ගේ සහභාගිත්වයෙන් කෝප් කමිටුව වාර්තාවක් ඉදිරිපත් කළා. එම වාර්තාවටත් එජාපයේ මන්තී‍්‍රවරු ෆුට් නෝට් ඉදිරිපත් කළා. එම ෆුට් නෝට් කල්ලිය කෝප් වාර්තාව විවේචනය කළා. එසේ තිබියදීත් සාර්ථක වාර්තාවක් ඉදිරිපත් කරන්න හැකිවුණා.කොප් වාර්තාව ඉදිරිපත් වූ පසුවත් අපි ආණ්ඩුවට බලපෑම් කළා එම වාර්තාව වහාම නීතිපතිට යවලා, නීති කි‍්‍රයාමාර්ග ගන්න කියලා. නමුත් ආණ්ඩුව එසේ කළේ නැහැ. පසුත් ජනාධිපතිවරයා විසින් ජනාධිපති කොමිසමක් පත්කළා. එම කොමිසම මගින් එතෙක් හෙළිදරව් නොවූ කරුණු විශාල ප‍්‍රමාණයක්ද හෙළිදරව් වුණා. ජනාධිපති කොමිසම මාධ්‍යයට වාර්තා කිරීමට අවස්ථාව තිබූ නිසා එම ගනුදෙනුවේ කරුණු රට දැනගත්තා. කෝප් වාර්තාව මගිනුත් ජනාධිපති කොමිසමේ වාර්තාව මගිනුත් කුප‍්‍රකට හොරුන් හෙළිදරව් වුණා. ඒ අතරතුර තමයි අර්ජුන මහේන්ද්‍රන්ලාගේ සමාගමක් වූ මෙන්ඩිස් සමාගමෙන් මුදල් ලබා ගත්ත නම් ලැයිස්තුවක් පිළිබඳව ප‍්‍රකාශයට පත්වුණේ. නමුත් එය හෙළිදරව් වෙන්න තිබුණේ මීට කලින්. එසේ නොවුණේ ජනාධිපති කොමිසමේ සම්පූර්ණ වාර්තාව රටට හෙළි නොකළ නිසයි. නීතිපතිවරයා පැහැදිලිව කියා තිබුණා, ජනාධිපති කොමිෂන් වාර්තාවේ සඟවා තිබෙන පිටු නීති කටයුතුවලට බාධාවක් නොවන නිසා ඒවා හෙළිදරව් කරන්න පුළුවන් කියලා. ජනතා විමුක්ති පෙරමුණේ අපි දිගින් දිගටම මෙම සඟවපු පිටු පිළිබඳව ප‍්‍රශ්න කළා. කොමිෂන් වාර්තාවේ පිටු හංගපු නිසයි මෙම ප‍්‍රශ්නය දුරදිග ගියේ. මේ මොහොතේත් අපි කියන්නේ සඟවා තිබෙන පිටු පාර්ලිමේන්තුවට ලබා දෙන්න කියලයි. තවදුරටත් හංගන්න එපා. එම කරුණු හෙළිදරව් වුණොත් දැං මතුවෙලා තිබෙන වාද විවාදවලට පිළිතුරු ලැබෙයි කියලා අපි හිතනවා.පර්පචුවල් ටෙ‍්‍රෂරීස් සමාගමේ රු. මිලියන 1190ක් මෙන්ඩිස් සමාගමට අයත් සෙලාන් බැංකු ගිණුමට තැන්පත් කොට ඇති බව උසාවියේදී සිදුවන පරීක්‍ෂණවලදී හෙළිදරව් වෙලා තිබෙනවා. එම ගිණුමෙන් චෙක්පත් 166ක් විවිධ අයට නිකුත් කරලා තිබෙනවා. එම සෙලාන් බැංකුවේ ගිණුම සම්පූර්ණයෙන් මුදල් හිස්වන තුරු චෙක්පත් නිකුත්කර ඇති බවයි වාර්තා වෙන්නේ. එම චෙක්පත් ලබාදුන්නේ කාටද? 118 දෙනා කවුද යන්න මේ රටේ ජනතාවට දැනගන්න අයිතියක් තිබෙනවා. ජනාධිපති කොමිසම කි‍්‍රයාත්මක වුණේ 2015 සිට 2016 මාර්තු 31වනදා දක්වා පමණයි. නමුත් 2016 අපේ‍්‍රල් 01වැනිදා සිට සැප්තැම්බර් 30 දක්වා මාස 06ක කාලය තුළ පමණක් පර්පචුවල් ටෙ‍්‍රෂරීස් සමාගමේ ලාභය මිලියන 6814ක්. ඒ විතරක් නෙවෙයි 2016 අපේ‍්‍රල් 01වැනිදා සිට 2017 දෙසැම්බර් දක්වා වසර එක හමාරක කාලය තුළ එම සමාගම මිලියන 12500ක අධික ලාභයක් ලැබූ බව ගිණුම්වල සඳහන් වෙනවා. එලෙස අයථා ලාභයක් ලැබුණේ කොහොමද කියලා මේ වන තුරුත් පරීක්‍ෂණයක් සිදුවෙලා නැහැ.2018 ජනවාරි මාසයේ ජනාධිපතිවරයා මහ බැංකු බැඳුම්කර ජනාධිපති කොමිෂන් වාර්තාව පිළිබඳව විශේෂ ප‍්‍රකාශයක් කරමින් කිව්වා, මෙම ගනුදෙනුව පිළිබඳව ඉදිරි පරීක්‍ෂණ සඳහා දෙවැනි ජනාධිපති කොමිෂමක් පත් කරනවා කියලා. නමුත් ජූනි මාසයේ 11 අද දිනය දක්වාම එම කොමිසම පත්කරලා නැහැ. ඒ වගේම ජනාධිපතිවරයා කිව්වා, මහ බැංකු බැඳුම්කර ගනුදෙනුව නිසා ජනතාවට අහිමි වුණු මුදල් නැවත අයකර ගැනීම සඳහා විශේෂ පනත් තුනක් පාර්ලිමේන්තුවට දානව කියලා. නමුත් අද වනතුරුත් එම පනත් තුන පාර්ලිමේන්තුවට ගෙනාවේ නැහැ. මෙම අයථා ගනුදෙනුව පිළිබඳව ජනතාවට දැනගන්න ඇත්ත අයිතියක් තිබෙනවා. ඒ වගේම පෞද්ගලික අංශයේ සේවකයින්ගේ ඊ.පී.එෆ්. අරමුදලත් මෙම ගනුදෙනුවට සම්බන්ධ නිසා මේ රටේ පෞද්ගලික අංශයේ සේවකයින්ටත් මෙම මුදල් ආපසු අයකර ගැනීම වැදගත් වෙනවා. ඒ නිසා අපි ජනාධිපතිවරයාට කියනවා, දෙවැනි ජනාධිපති කොමිසම පත් කරන ලෙසත්, ඊට අමතරව ගෙනෙනවා කිවූ විශේෂ පනත් තුනත් පාර්ලිමේන්තුවට ඉදිරිපත් කරන්න කියලා. ඒ වගේම මෙම ගනුදෙනුවේ පරීක්‍ෂණ පිළිබඳව මාසයකට වරක් කරනවා කිවූ ප‍්‍රගති සමාලෝචනය සිදුවෙනවාද කියලත් රටට හෙළිකරන්න කියලා අපි ජනාධිපතිවරයාට කියනවා.මෙම ගනුදෙනුවට එරෙහිව පළමු වෙඩි මුරය පත්තු කළේ ජනතා විමුක්ති පෙරමුණයි. කෝප් කමිටුවේ සභාපතිවරයා ලෙස හිඳිමින් විමර්ශනවලට මූලිකත්වය ගත්තේ ජනතා විමුක්ති පෙරමුණයි. දැන් මහ බැංකු ගනුදෙනුවේ ඇත්ත හොරු ආරක්‍ෂා කරන්න හොරු අල්ලන්න ඉදිරිපත් වුණු අයට අවලාද, කටකතා, කට කැඩිච්චි කතා ගොතන්න පටන් අරගෙන තිබෙනවා. සමහරුන්ගේ බෑනලා පවා පර්පචුවල් සමාගමෙන් මුදල් ගත්තා කියලා චෝදනා එල්ල වෙලා තිබෙනවා. තමන් ළඟ ඉන්න සමීපතමයිනුත් මේ හොරකමට සම්බන්ධ වෙලා තිබෙන නිසා බළලූන් ලවා කොස් ඇට බාවන්න උත්සාහ දරනවා. ඔවුන්ගේ සමීපතමයිනුත් මෙම මුදල් ගත්ත ලැයිස්තුවේ ඉන්නවා. ඒවා යට ගහන්න හොරකමට විරුද්ධව කටයුතු කරපු අපේ පක්‍ෂයේ නලින්ද ජයතිස්ස සහෝදරයාට එරෙහිව මුදල් ගත්තා යැයි අසත්‍ය ප‍්‍රචාර පතුරුවනවා. මෛතී‍්‍ර ගුණරත්න කියලා තිබුණා, මහේෂ් සේනානායක මාධ්‍යවේදියා මගින් පර්පචුවල් සමාගමට අයත් මෙන්ඩිස් සමාගමෙන් මුදල් ගත්තා කියලා. එය සම්පූර්ණයෙන් අසත්‍ය ප‍්‍රවෘත්තියක්. බේරුවල ස්කාගාරයක වෘත්තීය සමිති කි‍්‍රයාමාර්ගයක් යට ගහන්න මුදල් ගත්තා කියලයි මෛතී‍්‍ර ගුණරත්න කියා තිබුණේ. එය අපි සම්පූර්ණයෙන්ම ප‍්‍රතික්‍ෂේප කරනවා. අපි ඉතාම පැහැදිලිව කියනවා, ඔය කියන ස්කාගාරයේ ජවිපෙට සම්බන්ධ වෘත්තීය සමිතියක් තිබුණෙත් නැහැ. ඔය කියන ආකාරයේ වෘත්තීය සමිති කි‍්‍රයාමාර්ගයක් තිබුණෙත් නැහැ. බොරු චෝදනා කරලා ඇත්ත හොරු යට ගහන්න පුළුවන්කමක් නැහැ. මහේෂ් සේනානායක මාධ්‍යවේදියා සම්බන්ධ කරගෙන ප‍්‍රබන්ධයක් හදන්න උත්සාහ කරනවා. මෛතී‍්‍ර ගුණරත්න කියලා තිබුණා, මුදල් ගත්තේ නැත්නම් දිවුරුම් ප‍්‍රකාශයක් දෙන්න කියලා. අපි ඔහුට පැහැදිලිවම කියනවා, මුදල් ගත්තා කියලා ඔප්පු කළ යුත්තේ චෝදනාව කරන කෙනයි.මේ සම්බන්ධයෙන් පරීක්‍ෂණ යන අතරතුර දයාසිරි ජයසේකරගේ, සුජීව සේනසිංහගේ නම් එළියට ආවා. මේ නම් ලැයිස්තුවේ ඉන්න තමන්ගේ ගොඬේ අය සඟව ගන්න තමන්ගේ බෑනා සල්ලි ගත්තා කියන එක සඟවන්න තමයි බළලූන් ලවා කොස් ඇට බාවන්න හදන්නේ. මෛතී‍්‍ර ගුණරත්න කරන්නේ බළලාගේ ජොබ් එක කියලා අපි දන්නවා. ඒ නිසා අපි ජනාධිපතිවරයාට කියනවා සඟවපු පිටු හෙළිකරන්න කියලා. ඒ වගේම දෙවැනි කොමිසම පත් කරන්න, විශේෂ පනත් තුන පාර්ලිමේන්තුවට ගේන්න කියලා අපි කියනවා. ඒ වගේම ජවිපෙට අභූත චෝදනා එල්ල කරලා ඇත්ත හොරු යට ගහන්න අපි ඉඩ දෙන්නේ නැහැ. ඒ වගේම මේ සිදුවෙලා තිබෙන අයථා ගනුදෙනු හෙළිකරන්න අපි සූදානම්. මෙම සමාගම අයථා ලෙස ලාභ ලබපු ආකාරය හෙළි කරන්න අපි කටයුතු කරනවා. කොප් කමිටුවේ අපේ පක්‍ෂයේ හතර දෙනා එකට ඉඳගෙන පරීක්‍ෂණවලට දායක වුණා. එම පරීක්‍ෂණ කෝප් කමිටුවේදීත් යට ගහන්න කටයුතු කරපු වෙලාවේදීත් ඊට එරෙහිව කටයුතු කළෙත් ජනතා විමුක්ති පෙරමුණේ මන්තී‍්‍රවරුයි.ජ.වි.පෙ. පාර්ලිමේන්තු මන්තී‍්‍ර, වෛද්‍ය නලින්ද ජයතිස්ස සහෝදරයා…හැමදාමත් වංචාවට, දූෂණයට එරෙහි ධජය තිබුණේ ජවිපෙ අතේ. ඒ නිසා තමයි කෝප් සභාපතිධුරය සුනිල් හඳුන්නෙත්ති සහෝදරයාට ලැබුණාම ජනතාව ජවිපෙ පිළිබඳ ලොකු බලාපොරොත්තුවක් තැබුවේ. ජනතාවගේ බලාපොරොත්තුව මේ වනතුරු අපි කඩ කරලා නැහැ. බැඳුම්කර ගනුදෙනුව පිළිබඳ කෝප් පරීක්‍ෂණය වෙලාවේදී මහ බැංකුවේ නිලධාරීන්ට, විගණන දෙපාර්තමේන්තුවේ නිලධාරීන්ට විවිධ බලපෑම් ආවා. එසේ තිබියදී විගණකාධිපතිවරයා සම්බන්ධ කරගෙන වාර්තාවක් හැදුවා. කෝප් සභාපතිවරයාටත් විගණකාධිපතිවරයාටත් ෆුට් නෝ්ට් කල්ලිය විසින් පරීක්‍ෂණ අතරතුර විශාල බලපෑමක් එල්ල කළා. ඒ බලපෑම් හමුවේ කෙලින් ඉඳගෙන කටයුතු කරන්න අපිට හැකිවුණා. කෝප් කමිටුව කරන ලද වෙනත් පරීක්‍ෂණවලදී ඒකාබද්ධ විපක්‍ෂයේ එජාපයේ කෝප් කමිටුව නියෝජනය කළ මන්තී‍්‍රවරු විවිධ ආයතනවලට පක්‍ෂව කටයුතු කරපු විදිහ අපි දැක්ක. ලොතරැුයි මණ්ඩලයේ විමර්ශනවලදී ශී‍්‍රලනිප මන්තී‍්‍රවරයෙක්ද, සෞඛ්‍ය අමාත්‍යාංශයේ විමර්ශනයකදී ඒකාබද්ධ මන්තී‍්‍රවරයෙක්ද එම ආයතනවලට පක්‍ෂපාතී වෙමින් හැසිරුණු නිරුවත අපි දැක්කා. එවැනි වංචාවන්ද දූෂණයන්ට සම්බන්ධ වුණු පුද්ගලයින් ඇත්ත දූෂිතයින් පිළිබඳ අවධානය වෙනතක යොමු කරන්න දැන් කටයුතු කරමින් ඉන්නවා.ඇලෝෂියස්ගෙන් දුරකතන ඇමතුම් ලැබුණු මන්තී‍්‍රවරු පිළිබඳව හෙළිදරව් වී පැය 48ක් යන විට එක්තරා වෙබ් අඩවියක ලැයිස්තුවක් ප‍්‍රචාරය කළා. එම වෙබ් අඩවිය අයත් වුණේ, මෙම හොරකම සම්බන්ධයෙන් චෝදනා ලබපු එජාප ඇමතිවරයෙකුටයි. ඒ වගේම පාර්ලිමේන්තුවට සී.අයි.ඞී. වාර්තාවක් ආවා. කෝප් කමිටුවේ හිටපු මන්තී‍්‍රවරුන් 05කට දුරකතන ඇමතුම් පිළිබඳව නිශ්චිතවම චෝදනා එල්ල වෙලා තිබුණා. නමුත් ජනතා විමුක්ති පෙරමුණේ මන්තී‍්‍රවරු හතර දෙනාට කිසිදු දුරකතන ඇමතුමක් ලැබී තිබුණේ නැහැ. නමුත් එම දූෂණයන් සම්බන්ධ පිරිස් ජවිපෙ අපිට එරෙහිව මඩ ප‍්‍රහාර එල්ල කරනවා. දයාසිරි ජයසේකර මන්තී‍්‍රවරයා 118ක ලැයිස්තුවක් ගැන කියපු වෙලාවේ ඇතැම් වෙබ් අඩවි ව්‍යාජ නම් ලැයිස්තුවක් එළියට දාලා තිබුණා. එම අවලාදවල තවත් එක් පියවරක් ලෙස තමයි මෛතී‍්‍ර ගුණරත්න කියා තිබුණේ මහේෂ් සේනානායක නැමති මාධ්‍යවේදීයා වෙතින් මා විසින් මුදල් ලබාගත්තා කියා.දයාසිරි ජයසේකරගේ සුජීව සේනසිංහගේ නම් හෙළිවුණේ බී වාර්තාවට අනුවයි. එසේ තිබියදී කිසිදු පදනමක් නොමැතිව මෛතී‍්‍ර ගුණරත්න විසින් ප‍්‍රබන්ධ කතාවක් ගොතලා තිබෙනවා. එම කතාව මුළුමනින්ම අපි ප‍්‍රතික්‍ෂේප කරනවා. මෙවැනි දීන, නිහීන උත්සාහයන් මගින් හොරු යටපත් කරන්න බැහැ. මෛතී‍්‍රගේ හඬ පිටුපස ඉන්නේ කව්ද කියලා අපිට රහසක් නැහැ. අපි ජනාධිපතිවරයාගෙන් අහනවා, ඔබතුමා වනනවා කියපු කඩුවට මොකද වුණේ කියලා? පසුගිය මැතිවරණ වේදිකාවේ කිවූ හොරුන්ට එරෙහිව වනනවා කියපු කඩුව පසුගිය මාස 04 තුළ හොරුන්ට විරුද්ධව කි‍්‍රයාත්මක වුණාද? අපි දන්න විදිහට නම් ජනාධිපති විමර්ශන කොමිසමෙන් හෙළිවුණ තමන් ළඟ ඉන්න හොරුන්ගේ නම් වාර්තාවෙන් කපලා දාන්න නම් ඒ කඩුව පාවිච්චි වෙලා තිබෙනවා. එම නිසා මෛතී‍්‍ර ගුණරත්න කරන ලද ප‍්‍රකාශයට එරෙහිව අපිට සිදුවූ අපහාසයට රු. මිලියන 500ක් ඉල්ලා එන්තරවාසියක් යවා තිබෙනවා. එමෙන්ම එම ප‍්‍රකාශයට එරෙහිව උපරිම නීතිමය කි‍්‍රයාමාර්ග ගන්න අපි බලාපොරොත්තු වෙනව. ඒ වගේම අපි ඔවුන්ට කියනවා යුක්තිගරුක මිනිසුන්ට මඩ ගහන්න දූෂිතයින්ට ඉඩ තියන්නේ නැහැ. අසූචි වලේ ඉන්න ඌරෝ තමන්ගේ ඇෙඟ් අසූචි තවරාගෙන අනෙක් අයගෙත් තවරන්න උත්සාහ කරනවා. ශී‍්‍රලනිපයේ, එජාපයේ පිරිස් මෙම නම් ලැයිස්තුවේ ඉන්න නිසා අනෙක් පක්‍ෂවලත් අය ඉන්නවා කියලා සාමාන්‍යකරණය කරන්නයි මේ උත්සාහ කරන්නේ. වංචාවට දූෂණයට එරෙහි මිනිස්සුන්ගේ හඬ මෙවැනි උත්සාහයන්වලින් යටපත් කරන්න බැරි බව අපි අවධාරණය කරනවා. මෙම අවලාද පුද්ගලිකව මට එල්ල කරන ලද්දක් බව මම සිතන්නේ නැහැ. දූෂණයට වංචාවට එරෙහිව සියලූ දෙනාට එල්ල කරන අවලාදයක් ලෙසයි සලකන්නේ.ඒ වගේම මාධ්‍ය ආයතනවලින් විශේෂ ඉල්ලීමක් කරනවා මෙවැනි පදනම් විරහිත මෙන්ම වගකීම් විරහිත තැන් තැන්වල කරන ප‍්‍රකාශවලට මාධ්‍යයෙන් ප‍්‍රචාරයක් ලබාදෙන්න එපා කියලා. එවැනි අසත්‍ය ප‍්‍රකාශවලට ප‍්‍රචාරය ලබා දීමෙන් වංචාවට දූෂණයට එරෙහි මිනිස්සුන්ගෙ හඬ යටපත් කරන්න උදව් කරන්න එපා කියලා මාධ්‍ය ආයතනවලින් විශේෂ ඉල්ලීමක් කරනවා.ජ.වි.පෙ. මධ්‍යම කමිටු සාමාජික, නීතිඥ සුනිල් වටගල සහෝදරයා සහෝදරයාජවිපෙට එරෙහිව අභූත චෝදනා එල්ලවූ සෑම අවස්ථාවකදීම අපි නීතියේ පිළිසරණ පැතුවා. කොළඹ දිසා අධිකරණයේ මේ ආකාරයෙන් අපට එල්ල කරන ලද අභූත චෝදනාවලට එරෙහි නඩු තුනක් අපි ජයග‍්‍රහණය කොට තිබෙනවා. අපි විසින් ගොනු කරන ලද දිනමිණ පුවත්පතට එරෙහි නඩුව ජයග‍්‍රහණය කළ අතර එම වන්දි මුදල නලින්ද ජයතිස්ස සහෝදරයා අතින් මතුගම ප‍්‍රදේශයේ පාසැල් දරුවන් පිරිසකට පරිත්‍යාග කළා. ඒ වගේම අප පක්‍ෂයේ නායකත්වයට එරෙහිව ජොන්ස්ටන් ප‍්‍රනාන්දු විසින් කරන ලද අපහාසාත්මක ප‍්‍රකාශයට එරෙහිව නඩු පවරලා තිබෙනවා. ලබන මාසයේදී එය විභාගයට ගන්න නියමිතයි. ඒ වගේම මෛතී‍්‍ර ගුණරත්නගේ ප‍්‍රකාශයට එරෙහිව අපි අද උදේ එන්තරවාසියක් යවා තිබෙනවා. නලින්ද ජයතිස්ස සහෝදරයා පාර්ලිමේන්තු මන්තී‍්‍රවරයෙක් ලෙසත් වෛද්‍යවරයෙක් ලෙසත් විශාල කීර්තියක් ලබාගෙන තිබෙන පුද්ගලයෙක්. ඔහුට සිදුවූ අපහාසය වෙනුවෙන් මිලියන 500ක් ඉල්ලා තිබෙනවා. මසක් ඇතුළත එම මුදල ලබා නොදුනහොත් ඔහුට එරෙහිව නඩුවක් ගොනු කරනවා. මෛතී‍්‍ර ගුණරත්නට අපි කියනවා, වීදුරු ගෙවල්වල සිට ගල් ගහන්න එපා කියලා. ඔහු ගල් අඟුරු සමාගමේ තනතුරක් දරමින් ජනතා මුදල් වියදම් කරමින් හෙලිකොප්ටර්වලින් ගමන් බිමන් ගියපු, ඒවා පිළිබඳව චෝදනා එල්ල වෙලා තිබෙනවා. අපි ඔහුට කියනවා නීතිඥවරයෙක් ලෙස අනිකුත් නීතිඥයින්ගේ වෘත්තීය ගෞරවයට හානි කරන්න එපා කියලා. ඉස්සා කියනවලූ මම සුදනා කියලා. නමුත් ඉස්සාගේ ඔළුවේ තියෙන්නේ මොනවද කියලා හැමෝම දන්නවා. මෛතී‍්‍ර ගුණරත්න කියා තිබෙනවා, නලින්ද ජයතිස්සට දිවුරුම් ප‍්‍රකාශයක් දෙන්න කියලා. ඔහු නීතිඥවරයෙක් ලෙස දන්නවා, චෝදනාවක් කරන විට ඔප්පු කිරීමේ භාරය තිබෙන්නේ චෝදනා එල්ල කරන පුද්ගලයාටයි. මෛතී‍්‍ර ගුණරත්නට එරෙහිව අප විසින් ගොනු කරන අපහාස නඩුවේදී ඔහුගේ කටයුතු පිළිබඳව හරස් ප‍්‍රශ්න විමසන්න අපි කටයුතු කරනවා.මාධ්‍යවේදීන් නැගූ ප‍්‍රශ්නවලට පිළිතුරු දෙමින්…කෙසෙල් කැනක් හොරකම් කරපු පුද්ගලයෙක් වැරදිකරු වූ පසු ආපසු කෙසෙල් කැන ආපසු බාර දුන්නාට පසු නිවැරදිකරු වෙන්නේ නැහැ. ඒ වගේ සුජීව සේනසිංහ මුදල් ආපසු දුන්නු පමණින් නිවැරදිකරුවෙක් වෙන්නේ නැහැ. සුජීව සේනසිංහ කෝප් වාර්තාවට එරෙහිව කතා කළා. ඩිව් ගුණසේකරගේ සභාපතිත්වයෙන් යුත් කෝප් වාර්තාව එළිදක්වන්න නොදී උසාවියේදී වාරණ නියෝගයක් ගත්තා. ජනතාවගේ මුදල් ආපසු අයකරගන්න එක වළක්වන්න කටයුතු කරපු පුද්ගලයෙක්. මූල්‍ය අපරාධයක් වසන් කරන්න කටයුතු කරපු පුද්ගලයෙක්. ඒ වරදින් ඔහුට ගැලවෙන්න බැහැ. ඒ විතරක් නෙවෙයි ඔහු කෝප් කමිටුවට ආවේ බැඳුම්කර ගනුදෙනුව යට ගැසීමේ කොන්ත‍්‍රාත්තුුවත් අරගෙනමයි. මොකද, එජාපය නියෝජනය කරමින් හිටපු වේළුකුමාර් මන්තී‍්‍රවරයා ඉවත් කරලා තමයි සුජීව සේනසිංහ කෝප් කමිටුවට ආවේ.මේ ආණ්ඩුව චෝදනා ලබපු අයට ඇතිකම් දුන්නා. විජේදාස රාජපක්‍ෂට එරෙහිව චෝදනා එල්ල වෙලා ඔහු ඇමතිධුරයෙන් ඉවත් කළා. නමුත් පසුව ඔහුට ඇමතිකමක් දුන්නා. තිලක් මාරපන ඇවන්ගාඞ් ගනුදෙනුව සම්බන්ධයෙන් චෝදනා ලබලා ඇමතිධුරයෙන් ඉල්ලා අස්වෙන්න සිදුවුණා. පසුව ඔහුට විදේශ ඇමතිකම දුන්නා. ඒ වගේම හොරුන්ට දඬුවම් දෙන්න ආපු මේ ආණ්ඩුව රාජපක්‍ෂ පාලනය කාලයේ හොරකම් කරපු අයටත් ඇමතිකම් දුන්නා. මේ ආණ්ඩුව හොරුන්ට දඬුවම් කරනවා කියලා කළේ ඇමතිකම් දෙන එක. හොරුන්ට දඬුවම් වෙනුවට ඇමතිකම් දුන්නාම ඇත්තටම දඬුවම ලැබෙන්නේ රටේ ජනතාවටයි. මේ වගේ ආණ්ඩු වහාම ගෙදර යවන්න කටයුතු කළ යුතුව තිබෙනවා.", "URL": "https://lankatruth.com/si/?p=54120", "Category": "පුවත්", "Parent URL": null}