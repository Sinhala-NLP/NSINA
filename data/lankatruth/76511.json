{"Source": "Lankatruth", "Timestamp": "June 27, 2019", "Headline": "අධිකරණයට අවශ්‍යව සිටි “පස් චමී” ඝාතනයේ ඔස්මන් සහ බිරිඳ අත්අඩංගුවට", "News Content": "අධිකරණයෙන් වරෙන්තු නිකුත් කර සිටි අඹුසැමි යුවලක් වන 63න් හැවිරිදි ඔස්මන් ගුණසේකර නමැත්තා සහ ඔහුගේ 53න් හැවිරිදි බිරිද කටුනායක ජාත්‍යන්තර ගුවන්තොටුපලේ දී අද (27) අත්අඩංගුවට ගෙන තිබේ. ඔස්ට්‍රේලියාවේ සිට මෙරටට පැමිණීමේ දී ආගමන විගමන කාර්යාංශය විසින් මොවුන් දෙදෙනා අත්අඩංගුවට ගෙන ගම්පහ පොලිස් ස්ථානය වෙත භාරදී ඇත. ජීව උණ්ඩ 46ක් ළග තබා ගැනීම සම්බන්ධයෙන්ද ඔවුන් දෙදෙනාට ගම්පහ මහේස්ත්‍රාත් අධිකරණය විසින් වරෙන්තු නිකුත් කර ඇති බව සදහන් වේ. අත්අඩංගුවට ගත් ඔස්මන් ගුණසේකර නමැති සැකකරු පසුගිය වසරේ පෙබරවාරි මාසයේ නැදගමුව කොටුගොඩ ප්‍රදේශයේදී පස් චමී නමැති අය වෙඩි තබා ඝාතනය කිරීමේ සිද්ධියට අවශ්‍ය කරන සැකකරුවෙකු බවට පොලීසිය සදහන් කරයි. සැකකරු සහ සැකකාරිය ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත අතර ගම්පහ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://lankatruth.com/si/?p=76511", "Category": "පුවත්", "Parent URL": null}