{"Source": "Lankatruth", "Timestamp": "June 12, 2014", "Headline": "විරෝධතා පෙළපාලියෙන් බදුල්ල උනුසුම් වෙයි", "News Content": "රජයේ සේවකයින් විශ්‍රාමයෑමේදී ගෙවනු ලබන පාරිතෝෂිතය අහෝසි කර ඊට සමාන බැංකු ණයක් ලබාදීමේ ආණ්ඩුවේ ක්‍රියාමාර්ගයට එරෙහිව ජාතික වෘත්තීය සමිති මධ්‍යස්ථානය බදුල්ලේදී විරෝධතා පෙළපාලියක් සහ රැළියක් පැවැත්වීය. රජයේ සේවකයින් විශ්‍රාමයෑමේදී ගෙවනු ලබන පාරිතෝෂිතය අහෝසි කර ඊට සමාන බැංකු ණයක් ලබාදීමේ ආණ්ඩුවේ ක්‍රියාමාර්ගයට එරෙහිව ජාතික වෘත්තීය සමිති මධ්‍යස්ථානය බදුල්ලේදී විරෝධතා පෙළපාලියක් සහ රැළියක් පැවැත්වීය. මේ සඳහා රජයේ සේවකයන් විශාල පිරිසක් සහභාගී වූහ. “පාලකයිනි! රාජ්‍ය සේවක විශ්‍රාම වැටුප් පාරිතෝෂිතයට අත නොතබනු! විශ්‍රාමිකයා බැංකු ණය කාරයෙකු කරන 4/2014 චක‍්‍ර ලේඛය වහා අහෝසි කරනු!!” යනාදීය සටහන් බැනර් සහ පුවරු ප්‍රදර්ශනය කර සටන් පාඨ කියමින් පෙළපාලි ගියහ. විශ්‍රාම පාරිතෝෂතය අහෝසි කිරීමට එරෙහිව ජනතා විමුක්ති පෙරමුණ සහ එයට අනුබද්ධ වෘත්තීය සමිති රට පුරා උද්ඝෝෂණ මාලාවක් පවත්වමින් සිටී. මෙයට පෙර බදුල්ල දිස්ත්‍රික්කයේ බණ්ඩාරවෙල, වැලිමඩ, මහියංගනය යන නගරවල විරෝධතා දැක්වීය.", "URL": "https://lankatruth.com/si/?p=10320", "Category": "පුවත්", "Parent URL": null}