{"Source": "Lankatruth", "Timestamp": "October 5, 2020", "Headline": "ඇඟලුම් ආයතන කොරෝනා පොකුර 103 දක්වා ඉහළට", "News Content": "දිවුලපිටියේ කාන්තාව සේවය කළ මිනුවන්ගොඩ ඇඟලුම් ආයතනයෙන් මේ වනවිට කොරෝනා ආසාදිතයින් 103ක් හඳුනාගෙන ඇතැයි වාර්තා වේ. මීටු සුළු මොහොතකට පෙර නව ආසාදිතයින් 13 දෙනෙකු හමුවී ඇති අතර ඔවුන් මිනුවන්ගොඩ, මීරිගම, ජාඇල, දිවුලපිටිය, මහර යන ප්‍රදේශවල පදිංචි පුද්ගලයන් ය. මුලින්ම එම ආයතනයේ සේවිකාවකට කොරෝනා වැලඳී ඇතැයි තහවුරු වූ අතර පසුව ඇයගේ දියණියටද වෛරසය ආසාදනය වී ඇතැයි තහවුරු කරන ලදී. පසුව එම ආයතනයේ 69 දෙනෙකු වාර්තා වූ අතර ඉන් පසු කුරුණෑගලින් දෙදෙනෙක්, මොණරාගලින් එක් අයෙක් යාපනයෙන් එක් අයෙක් ලෙස ආසාදිතයන් වාර්තා වූහ. ඉන් පසු පිළිවෙනන් 5ක් 10ක් සහ 13ක් ලෙස ආසාදිතයන් වාර්තා වෙන ලදී. ඒ අනුව රෝහල්වල ප්‍රතිකාර ලබන සමස්ථ ආසාදිතයින් ගණන 241කි. මෙරට සමස්ත කොරෝනා ආසාදතයින් ගණන 3513කි.", "URL": "https://lankatruth.com/si/?p=97044", "Category": "පුවත්", "Parent URL": null}