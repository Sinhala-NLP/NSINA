{"Source": "Lankatruth", "Timestamp": "January 8, 2018", "Headline": "දයා මාස්ටර් පහරකෑමකට ලක්වෙයි", "News Content": "එල් ටී ටී ඊ සංවිධානයේ හිටපු මාධ්‍ය ප‍්‍රකාශක මෙන්ම යාපනයේ ඩෑන් ටී.වී ආයතනයේ මාධ්‍ය අධ්‍යක්ෂවරයා වශයෙන් කටයුතු කරන දයා මාස්ටර් තියුණු ආයධයකින් ප්‍රහාරයකට ලක්ව ඇති බව වාර්තා වේ. අද (08) පස්වරුවේ මෙම පහර දීම සිදුව ඇති අතර සිද්ධිය සම්බන්ධයෙන් පුද්ගලයෙක් අත්අඩංගුවට ගත් බව යාපනය පොලිසිය කියයි. දයා මාස්ටර් අද පස්වරු 4.30ට පමණ ඩෑන් ටී.වී කාර්යාලයේ සිටියදී එහි පැමිණ ඇති සැකකරු ඔහු සමග බහින් බස්වී පසුව මෙම පහර දීම සිදුකර ඇත. සිද්ධිය වු අවස්ථාවේ පොලිසියට දැනුම් දීමක් කර ඇති අතර පොලිස් ජංගම රථය එම ස්ථානයට ගොස් පලායමින් සිටි සැකකරු අත්අඩංගුවට ගෙන තිබේ. අත්අඩංගගුවට ගත් සැකකරු යාපනයේ පදිංචි 53 හැවිරිදි පුද්ගලයෙක් වන අතර ඔහු හෙට (09) යාපනය අධිකරණයට ඉදිරිපත් කිරීමට නියමිතය. එම ගැටුමට හේතුවී ඇත්තේ ව්‍යාපාරික ප්‍රශ්නයක් බව මේ වනවිට අනාවරණය වෙමිත් තිබේ. දයා මාස්ටර් හා ජෝර්ජ් මාස්ටර් 2009 අප්‍රේල් 20 වැනිදා පුදුමාතලන්හිදී හමුදාවට බාර වූ නමුත් එවකට පැවති මහින්ද රාජපක්ෂ පාලන සමයේ දයා මාර්ස්ටර්ට එරෙහිව නීතිය ක්‍රියාත්මක නොවීය. පසුව ඔහුට පුද්ලික රූපවාහිනී ආයතනයක් පවත්වාගෙන යාමටද රාජපක්ෂ ආණ්ඩුව අවසර ලබා දී තිබූ අතර එහි ශ්‍රම කටයුතු සඳහා යුද්ධ හමුදාවද යොදවා තිබිණි.", "URL": "https://lankatruth.com/si/?p=46016", "Category": "පුවත්", "Parent URL": null}