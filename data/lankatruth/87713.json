{"Source": "Lankatruth", "Timestamp": "December 21, 2019", "Headline": "සිතුල්පව්වේ නිවාඩු නිකේතනයක් තුළ වෙඩි වැදී මියගිය මළ සිරුරක් හමුවෙයි", "News Content": "කතරගම සිතුල්පව්ව ප්‍රදේශයේ නිවාඩු නිකේතනයක් තුළ වෙඩි වැදී මියගිය පුද්ගලයෙකුගේ මළ සිරුරක් හමුවී තිබේ. පොලීසියට ලද තොරතුරක් මත සිදුකළ විමර්ශනයකදී මෙම මළසිරුර සොයාගෙන ඇති බව වාර්තා වේ. මෙලෙස මියගොස් ඇත්තේ 47 හැවිරිදි බිබිල ප්‍රදේශයේ පදිංචිකරුවෙකු වන අතර හිසට වෙඩි වැදීම හේතුවෙන් මොහු මියගොස් ඇති ඔහුට කවුරුන් විසින් හෝ වෙඩි තැබීමක් සිදුකළේ ද එසේත් නැතිනම් සියදිවි හානිකර ගත්තේද යන්න සම්බන්ධයෙන් මේ වන තෙක් තොරතුරු අනාවරණය වී නැති බව පොලීසිය සදහන් කරයි. සිද්ධිය සම්බන්ධයෙන් කතරගම පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=87713", "Category": "පුවත්", "Parent URL": null}