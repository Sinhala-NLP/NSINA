{"Source": "Lankatruth", "Timestamp": "November 22, 2018", "Headline": "වැලිකඩ කැළඹෙයි – සුනිල් ශාන්ත බන්ධනාගාරයෙන් පැනයයි", "News Content": "බන්ධනාගාර නිලධාරීන් ලෙස වෙස්වලාගත් කණ්ඩායමක් ව්‍යාජ ලෙස සකස්කරන ලද බන්ධනාගාර බස් රථයකින් කොළඹ රක්ෂිත බන්ධනාගාරය තුළට පැමිණ මත්ද්‍රව්‍ය ජාවාරම් සම්බන්ධව සිරගතකර සිටි සැකකරුවෙකු රැගෙන පලා ගොස් තිබේ. මීට මාස 6 කට පමණ ඉහත අත්අඩංගුවට ගෙන ඇති සුනිල් ශාන්ත නම් මෙම සැකකරු හොරණ ප්‍රදේශයේ සැඟව සිටියදී අත්අඩංගුවට ගන්නා අවස්ථාවේ හෙරොයින් කිලෝ 2ක් ළඟ තිබී ඇත. ගාල්ල ප්‍රදේශයේ පදිංචිකරුවෙකු ලෙස සැලකෙන මෙම සැකකරු ප්‍රධාන පෙලේ මත්ද්‍රව්‍ය ජාවාරම්කරුවන් ලෙස සැලකෙන සුසෙව් හා සිද්දික් නැමැත්තන්ගේ ප්‍රධාන ගෝලයෙකු ලෙස සැකකර තිබුණි. කළුතර බන්ධනාගාරයෙන් පැනයාමට ද සැකකරු කිහිප වතාවක්ම උත්සාහ කර ඇති අතර කොළඹ රිමාන්ඩ් බන්ධනාගාර පරිශ්‍රයේ රෝහල ආසන්නයේ දී ව්‍යාජ බන්ධනාගාර බස්රථයක් ආධාරයෙන් පැනයාමට සමත්ව ඇත. සැකකරු රඳවා සිට ඇත්තේ ද විශේෂ ගනයේ සැකකරුවන්ගේ රැඳවුම් මැදිරියක බවද තොරතුරු වාර්තා වේ. HIRU NEWS", "URL": "https://lankatruth.com/si/?p=63830", "Category": "පුවත්", "Parent URL": null}