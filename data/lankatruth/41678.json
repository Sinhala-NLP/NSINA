{"Source": "Lankatruth", "Timestamp": "September 30, 2017", "Headline": "අවම ප්‍රමිතිය ගැසට් කිරීම ගැන සාකච්ඡා සාර්ථකයි – SLMC", "News Content": "වෛද්‍ය විද්‍යාල සම්බන්ධයෙන් වූ අවම ප්‍රමිතිය ගැසට් කිරීම පිළිබඳව, සෞඛ්‍ය අමාත්‍ය රාජිත සේනාරත්න මහතා සමඟ පැවති සාකච්ඡාවෙන් සාර්ථක ප්‍රතිඵල හිමිවූ බව ශ්‍රී ලංකා වෛද්‍ය සභාව පවසයි. එහි ලේඛකාධිකාරී වෛද්‍ය ටෙරන්ස් ගාමිණී ද සිල්වා මහතා සඳහන් කරන්නේ ලබන අඟහරුවාදා සෞඛ්‍ය අමාත්‍යංශ ලේකම්වරයා සමඟ ද තවත් සාකච්ඡාවක් පැවැත්වීමට නියමිත බවය. අනතුරුව මේ සම්බන්ධයෙන් පවතින යම් යම් ගැටලු නිරික්ෂණය කර ගැනීම සඳහා නීතිපතිවරයා සමඟද සාකච්ඡා කිරිමට ශ්‍රී ලංකා වෛද්‍ය සභාව සැළසුම් කර තිබේ. එම සාකච්ඡාවලින් අනතුරුව අදාල ගැසට් නිවේදනය ලබන මාසයේදී ප්‍රකාශයට පත්වනු ඇති බව ශ්‍රී ලංකා වෛද්‍ය සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා මහතා වැඩිදුරටත් සඳහන් කරයි.", "URL": "https://lankatruth.com/si/?p=41678", "Category": "පුවත්", "Parent URL": null}