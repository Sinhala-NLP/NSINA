{"Source": "Lankatruth", "Timestamp": "October 18, 2017", "Headline": "අතුරුදන් වූ තරුණියන් දෙදෙනෙක් පොලීසියට බාරවෙයි", "News Content": "කොලොන්නාව ප්‍රදේශයේ පදිංචිව සිටියදී අතුරුදන් වූ බාල වයස්කාරියන් දෙදෙනා ඇතුළු තරුණියන් තිදෙනා අතුරින් අවුරුදු 19ක් වයසැති තරුණ මව හා අවුරුදු 15ක් වයසැති පාසල් වයසේ දැරිය පොලීසියට බාර වී තිබේ. දින 4ක සිට අතුරුදන්ව සිටි මෙම තරුණියන් අතරින් අවුරුදු 14ක පාසල් වයසේ දැරිය තවමත් අතුරුදන්ව ඇති බව පොලිස් මාධ්‍ය ප්‍රකාශක කාර්යාලය පවසයි. මේ අතර මෙසේ අතුරුදහන්ව සිටි 15වැනි වියෝ පසුවන්නියගේ පෙම්වතා යැයි පැවසෙන් තරුණයෙකු පසුගිය 16වනදා වැල්ලම්පිටිය පොලීසිය ප්‍රකාශයක් සටහන් කරගෙන ඇති අතර මෙම අතුරුදහන්වීම ප්‍රේම සම්බන්ධතාවයක් මත සිදුවන්නට ඇතැයි පොලීසිය සැක පළ කරයි.", "URL": "https://lankatruth.com/si/?p=42683", "Category": "පුවත්", "Parent URL": null}