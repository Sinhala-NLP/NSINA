{"Source": "Lankatruth", "Timestamp": "November 15, 2017", "Headline": "ඡන්දය කල් දැමීමේ කුමන්ත්‍රණය පරාජය කිරීමට ජවිපෙ සූදානම්", "News Content": "ඉදිරියේදී පැවැත්වීමට නියමිත පළාත් පාලන මැතිවරණය කල්දමාගැනීමේ අරමුණින් අභියාචනාධිකරණයට අද (15) ගොණුකරන ලද පෙත්සම මගින් එම පෙත්සම්කරුවන් උත්සාහ කරන්නේ සමස්ත ශ්‍රී ලාංකිකයන්ගේ ප්‍රජාතන්ත්‍රවාදී අයිතිවාසිකම් උදුරාගැනීමට බැවින් ඊට එරෙහිව පෙරමුණ ගන්නා බව ජනතා විමුක්ති පෙරමුණ පවසයි. ඒ අනුව මෙම පෙත්සම විභාගයට ගන්නා හෙට (16) දිනයේ පෙත්සමට පාර්ශව කරුවෙකු ලෙස මැදිහත්වීමට ජනතා විමුක්ති පෙරමුණද බලාපොරොත්තු වන බව වාර්තා වේ. ඒ සඳහා අවශ්‍යකරන නීතිමය මැදිහත්වීම් මේ වනවිට සිදු කර ඇති බව එම පක්ෂයේ මධ්‍යම කාර සභික, බස්නාහිර පළාත් සභා මන්ත්‍රී සුනිල් වටගල මහතාපවසයි. මීට අමතරව වසර දෙකකට වැඩි කාලයක් කල් දමා ඇති පළාත් පාලන මැතිවරණය තවදුරටත් මෙවැනි කුමන්ත්‍රණ මගින් කල් දැමීමට ආණ්ඩුව උත්සාහ කරන්නේනම් ඊට එරෙහිව ජනතාව පෙලගස්වන බවත් ඒ හරහා මැතිවරණ කල්දැමීමට එරෙහිව රට පුරා උද්ඝෝෂණ මාලාවක් දියත් කිරීමට බලාපොරොත්තුවන බවත් වාර්තා වේ.", "URL": "https://lankatruth.com/si/?p=43940", "Category": "පුවත්", "Parent URL": null}