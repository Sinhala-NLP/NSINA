{"Source": "Lankatruth", "Timestamp": "October 4, 2020", "Headline": "මිනුවන්ගොඩ සහ දිවුලපිටියේ ත්‍රිවිද හමුදා සාමාජිකයින් කඳවුරුවලට එන්න එපා… කඳවුරුවල ඉන්න අය යන්නත් එපා…", "News Content": "මිනුවන්ගොඩ සහ දිවුලපිටිය ප්‍රදේශවල සිටින යුද, ගුවන්, නාවික සහ සිවිල් ආරක්ෂක බලකායන්හි රාජකාරි කරන සියලුම පුද්ගලයින් නැවත දන්වන තුරු රාජකාරි ස්ථාන වලට රපෝර්තු නොකරන ලෙසට, ආරක්ෂක මාණ්ඩලික ප්‍රධානි, යුද හමුදාධිපති සහ කොවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථාන ප්‍රධානි ශවේන්ද්‍ර සිල්වා මහතා ආයතන ප්‍රධානින් වෙත නියෝග කර ඇති බව යුධ හමුදා මාධ්‍ය අංශය සඳහන් කරයි. ඉහත ප්‍රදේශ දෙක හැර ගම්පහ දිස්ත්‍රික්කය තුළ සිටින අනෙකුත් අයවලුන් හෙට දින (05) පමණක් රාජකාරි සඳහා වාර්තා නොකරන ලෙසත් මේ වනවිට කඳවුරු තුළ සිටන එම ප්‍රදේශවල අයවලුන් කඳවුරු තුළම රඳවාගන්නා ලෙසට යුද හමුදාධිපතිවරයා නියෝග කර ඇතැයි යුධ හමුදා මාධ්‍ය අංශය වැඩිදුරටත් සඳහන් කරයි.", "URL": "https://lankatruth.com/si/?p=96959", "Category": "පුවත්", "Parent URL": null}