{"Source": "Lankatruth", "Timestamp": "December 3, 2017", "Headline": "ජනාධිපතිතුමනි, උක් ගොවි සටන ගැන පත්තරයකින්වත් දැක්කේ නැද්ද?", "News Content": "උක් ගොවියෝ මේ වනවිට 45කට වැඩි දින ගණනක සිට සත්‍යග්‍රහයක නිරතවන නමුත් ආණ්ඩුවේ අගමැති, ජනාධිපතිගේ සිට විෂයභාර අමාත්‍යවරයා දක්වා කිසිවෙක් ඊට කන් නොදුන් බවත් උද්ඝෝෂණ නොකර සාකච්ඡාවෙන් සම්මුතියෙන් ප්‍රශ්න විසඳගණිමු යැයි “ලොරි ටෝක්” දෙන ජනාධිපතිවරයා මෙම උක් ගොවි සටන පිළිබඳව පත්තරයකින් හෝ නොදැක්කේදැයි සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා ප්‍රශ්න කරයි. මේ වනවිට හිඟුරාන උක්ගොවීන්ගේ සත්‍යග්‍රහයට දින 40 ඉක්මවා ඇති බවත් පැල්වත්ත, සෙවනගල සත්‍යග්‍රහයට දින 45 ඉක්මවා ඇති බවත් අවධාරණය කරණ නාමල් කරුණාරත්න මහතා තවදුරටත් සඳහන් කරන්නේ උක් ගොවීන්ගේ ඉල්ලීම් ඇතුළත් කරමින් සාකච්ඡාවක් ඉල්ලා ජනාධිපතිවරයාට සහ අග්‍රාමාත්‍යවරයාට ලිඛිතවම දන්වා ඇතත් ඊට කිසිදු ප්‍රතිචාරයක් නොලැබුණු බැවින් මෙලෙස සත්‍යාග්‍රහ ක්‍රියාමාර්ගවලට අවතීර්ණය වූ බවත් නාමල් කරුණාරත්න මහතා අවධාරණය කළේ ය. උක් ගොවියෝ සත්‍යග්‍රහයේ නිරත හිඟුරාණ අට්ටාලයේ ඊයේ (02) පැවති මාධ්‍ය හමුවකදී නාමල් කරුණාරත්න මහතා මේ බව අවධාරණය කල අතර ඒ සඳහා සමස්ත ලංකා ඒකාබද්ධ උක් ගොවි බලමණ්ඩලයේ කැඳවුම්කරු වසන්ත පියතිස්ස මහතාද උක් වගාවේ නිරත ගොවීන්ද එක්වී සිටියහ. මෙම සත්‍යග්‍රහයේ නිරත ගොවීන්ගේ ඉල්ලීම් 10 වී ඇත්තේ ඉදිරි මාසයක කාලය ඇතුළත මීට නිසි විසඳුම් ලබා නොදුනහොත් තම සටන් ක්‍රියාමාර්ග දැඩි කරන බවත් ඉදිරි පළාත් පාලන මැතිවරණයේදී ඡන්ය අපේක්ෂාවෙන් කිසිඳු අපේක්ෂකයෙකුට ගම්වලට ඒම ඉඩ නොතබන බවත් මෙහිදී අවධාරණය කළේ ය.", "URL": "https://lankatruth.com/si/?p=44774", "Category": "පුවත්", "Parent URL": null}