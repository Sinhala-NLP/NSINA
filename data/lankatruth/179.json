{"Source": "Lankatruth", "Timestamp": "November 4, 2011", "Headline": "ආර්ථික ඝාතකයන් ඉදිරියේ ආණ්ඩුවත් එජාපයත් කැළඹෙයි", "News Content": "වසර 2012 සදහා අයවැය ලේඛනය ඉදිරිපත් කිරීමට පෙර IMFකොන්දේසි ඉටුකිරීමේ පියවරක් වශයෙන් ‘අසාර්ථක ව්‍යාපාර රජයටපවරා ගැනීමේ’ හදිසි පනත් කෙටුම්පත ලබන 08 වැනිදා පාර්ලිමේන්තුවට ඉදිරිපත්කර සම්මත කරගැනීම‍ට යාමෙන් ආණ්ඩුව තුළ සහඑජාපය තුළ බලවත් කැළඹීමක් ඇතිවී තිබේ. පසුගිය කාලයේ රාජපක්ෂවරුන්ට හේත්තුවූ ව්‍යාපාරිකයෝ සහ ඇමතිවරු මේ අතරමුලින්ම සිටිති. ඔවුන්ගේ අදහස වී තිබෙන්නේ, මෙම පනත ඉදිරිපත් කිරීම මුදල් අමාත්‍යාංශ ලේකම් ආචාර්ය පී.බී. ජයසුන්දර මහතාගේ හිතුවක්කාරීක්‍රියාවක් බවය. එහෙත් මුදල් අමාත්‍යාංශ ආරංචිමාර්ග ”ලංකා ටෲත්” වෙත සනාථ කරන්නේ, මෙම පනත ගෙනඒමට මුල්වී ඇත්තේජනාධිපතිවරයා බවය. ජාත්‍යන්තර මූල්‍ය අරමුදලින් ලබාදෙන ණය මුදලේ 8 වැනි වාරිකය ලබාදීම හෝ නොදීම තීරණය කිරීමටඅදාල නිලධාරීන් ලබන දෙසැම්බර් මස ලංකාවට පැමිණෙන බැවින් එහිදී එම නියෝජිතයන්ට ඉදිරිපත් කළහැකි සාක්ෂි එක්රැස් කිරීමේඅසීරුතාවෙන් මිදීමට කුමක්‍ හෝ කරන ලෙස ජනාධිපතිවරයාගෙන් ලද නියෝග අනුව මෙම පනත ගෙන එනබවත්ය. පාඩු ලබන රාජ්‍ය ආයතන ක්‍රමානු කූලව පෞද්ගලික අංශයට විකුණා දැමීමට සමාන්තරව පෞද්ගලික අංශයේ පාඩුලබන සහ ලාභ ලබමින් සිටියද විකිණියහැකි ආයතන නිශ්චිතව හදුනාගෙන එම ආයතන විදේශීය ආයෝජකයන් හමුවේ නිශ්චය කර දීමට මෙම පනතින් අපේක්ෂා කරන බවඅනාවරණය වේ. මුදල් අමාත්‍යාංශ ආරංචි මාර්ග තවදුරටත් තහවුරු කරන්නේ ,‍දේශීය ආයෝජකයන් සහ විදේශීය ආයෝජකයන්අස්ථාවර නොකිරීමේ අරමුණින් රජයට පවරාගන්නා පෞද්ගලික අංශයේ ව්‍යාපාර 37 නාමලේඛනයක් පනත් කෙටුම්පතට නිශ්චිතවම ඇතුළත්කර ඇති බවයි. මුදල් අමාත්‍යාංශ ආරංචි මාර්ග වැඩිදුරටත් තහවුරු කරන්නේ එක්සත් ජාතික පක්ෂය ප්‍රචාරය කරන ආකාරයට එම පක්ෂයට හිතවත්පුද්ගලයන්ගේ ව්‍යාපාර රජයට පවරාගැනීමේ සැලසුමක් මෙම පනත තුළ නැති බවයි. එහෙත් විදේශීය ආයෝජකයන් ගෙන්වා ගැනීමේදීඔවුන්ව ආකර්ෂණන කරගත හැකිවේ යැයි ප්‍රමුඛත්වයේලා සලකන ලද ඇතැම් ව්‍යාපාර එ.ජා.ප යේ ව්‍යාපාරිකයන්ට හිමිවී තිබීමනොවැළැක්විය හැකි වී ‍තිබෙන බවයි. ඇමරිකාණු ‍”ඩෝල්” සමාගම වැනි සමාගම්වලට කෘෂිකාර්මික සහ ඒ මත පදනම් වූකර්මාන්තශාලා ඇතිකිරීමට අවස්ථාව සලසාදීම මූලික අරමුණ කරගෙන මෙම ව්‍යාජ පාඩු ලබන ලේඛනය සකසා ඇති බවද වැඩිදුරටත් හෙළිකරයි. ‘ඌණ කාර්යසාධන ව්‍යාපාර හා ඌණ උපයෝජික වත්කම් යළි යතාතත්වයට පත් කිරීමේ පනත’ යනුවෙන් මෙම පනත් කෙටුම්පතනම්කර තිබේ. පනත සම්බන්ධයෙන් එක්සත් ජාතික පක්ෂයේ පමණක් නොව ආණ්ඩු පක්ෂය තුළද මේවන විට දැඩි කැළඹීමක් ඇතිවීඇත. විදේශීය ණය දෙන සංවිධාන සහ රටවල්වලින් ආණ්ඩුවට එල්ලවන දැඩි බලපෑම් හමුවේ මෙවැනි පනත් ඉතාම කඩිමුඩියේ ගෙන ඒම වැළැක්වියනොහැකි වී ඇති බවද හෙළිවේ.", "URL": "https://lankatruth.com/si/?p=179", "Category": "පුවත්", "Parent URL": null}