{"Source": "Lankatruth", "Timestamp": "July 25, 2018", "Headline": "කීත් නොයාර් සොයා CIDය ඕස්ට්‍රේලියාවට", "News Content": "මාධ්‍යවේදී කීත් නොයාර් මහතා පැහැරගෙන ගොස් කෲර වදහිංසා පැමිණවීමේ සිද්ධිය සම්බන්ධයෙන් ඔහුගෙන් ප‍්‍රකාශයක් ලබා ගැනීමට අපරාධ පරීක්ෂණ දෙපාර්තමේන්තුවේ විමර්ශන නිලධාරීන් ඕස්ට්‍රේලියාව බලා පිටත්ව ගොස් ඇති බව වාර්තා වේ. කීත් නොයාර් මහතාගේ නඩුවේ විමර්ශන නිලධාරීන් වශයෙන් කටයුතු කරන සහකාර පොලිස් අධිකාරි බී.එස් තිසේරා සහ පොලිස් පරීක්ෂක නිශාන්ත සිල්වා යන මහත්වරු මෙලෙස ඕස්ට්‍රේලියාව බලා පිටත්ව ගොස් ඇත. මොවුන් ඉකුත් සතියේ දිනක දිවයිනෙන් පිටත්ව ගොස් ඇති අතර කීති නොයාර් මහතාගෙන් ප‍්‍රකාශ ලබාගැනීමෙන් පසු මෙම මස 28 දින යළිත් ඔවුන් මෙරටට පැමිණීමට නියමිතය. මෙම සිද්ධිය සම්බන්ධයෙන් ප‍්‍රකාශයක් ලබා ගැනීමට කීර්ති නොයාර් මහතා මෙරටට කැඳවා තිබුණද ඔහු මෙරටට නොපැමිණීම හේතුවෙන් පොලිසිය ඔහු සොයා ඔස්ට්‍රේලියාවට ගොස් තිබුණි. 2008 මැයි 22 දින රාත‍්‍රියේ කීත් නොයාර් මහතා පැහැගෙන ගොස් පහර දී වදහිංසා කිරීමේ සිද්ධිය සම්බන්ධයෙන් විශ‍්‍රාමික මේජර් ජෙනරාල් අමල් කරුණසේකර මහතා ඇතුළු හමුදා සාමාජිකයින් 08 දෙනෙක් සැකකරුවන් ලෙස නම් කරනු ලැබ සිටිති. මූලාශ්‍ර ලංකාදීප", "URL": "https://lankatruth.com/si/?p=56661", "Category": "පුවත්", "Parent URL": null}