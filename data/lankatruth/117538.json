{"Source": "Lankatruth", "Timestamp": "June 2, 2021", "Headline": "කොවිඩ් ප්‍රභේද තියෙන රටවලින් සංචාරකයින් ගෙන්වන්න එපා… මහාචාර්ය අර්ජුන ද සිල්වා වැඳලා ඉල්ලයි…", "News Content": "සීඝ්‍රයෙන් පැතිර යන කොවිඩ් ප්‍රභේද හඳුනාගෙන ඇති රටවලින් සංචාරකයින් ගෙන්වීම නවත්වන ලෙස ජ්‍යෙෂ්ඨ මහාචාර්ය අර්ජුන ද සිල්වා ඉතාමත් බැගෑපත්ව ආණ්ඩුවෙන් ඉල්ලා සිටියේය. දින 14ක් පුරා වසා දමා තිබු මෙරට ගුවන් තොටුපොළවල් ඊයේ (01) සිට යළි සංචාරකයින්ට විවෘත කෙරිණි. මේ අතර දකුණු අප්‍රිකානු රටවල ඉතා දරුණු කොවිඩ් වෛරසය ප්‍රභේදයක් පැතිරයමින් ඇති බවද ඔහු පෙන්වා දෙයි. එසේවුවත් දකුණු අප්‍රිකානුවන්ට මෙරටට පැමිණීමට මෙතෙක් තහනමක් නොවන අතර යම් හෙයකින් එම සංචාරකියන් මෙරටට පැමිණ එම වෛරසය මෙරට ව්‍යාප්තවුවහොත් එය ඉතාමත් දරුණු තත්වයනු වනු ඇති බවත් එම වෛරසය මෙතෙක් නිපදවා ඇති කිසිදු එන්නතකට පාලනය නොවන බවත් ඔහු පෙන්වා දෙයි. එවන් තත්වයක් මත රට තුළට දකුණු අප්‍රිකානුවන් ගෙන්වීම සැබවින්ම අනතුරුදායක තත්වයක් බවද ජ්‍යෙෂ්ඨ මහාචාර්ය අර්ජුන ද සිල්වා අවධාරණය කරයි. ඒ සම්බන්ධයෙන් වැඩිදුරටත් අදහස් දක්වන මහාචාර්යවරයා, “ගුවන් තොටුපොළ ඇරලා තියෙනවා. වැඳලා කියන්නම්. ප්‍රභේද තියෙන රටවලින් ගෙන්වන්න එපා. හැබැයි දකුණු අප්‍රිකාව ඒ ලිස්ට් එකට දාලා නැහැ. ඇත්ත වශයෙන්ම රෙඩ් ලිස්ට් එකක් කියලා තියෙනවා හුඟක් රටවලට. ඒ ලිස්ට් එකම අපිටත් පාවිච්චි කරන්න පුළුවන්. අනෙත් එක තමයි එංගලන්තය, චීනය වැනි රටවල මිනිස්සුන්ට මේකෙ නැහැ. එංගලන්තයේ ඔක්කෝම එන්නත් කරලා තියෙන්නේ. ඒ රටවලින් විතරක් සංචාරකයින් ගේන්න දැනට. අනෙක් රටවලින් ගේන්න එපා කියලා බැගෑපත්ව ඉල්ලීමක් කරනවා.”", "URL": "https://lankatruth.com/si/?p=117538", "Category": "කොවිඩ් -19 (කොරෝනා ) පුවත්", "Parent URL": null}