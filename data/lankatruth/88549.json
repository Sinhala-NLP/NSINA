{"Source": "Lankatruth", "Timestamp": "January 10, 2020", "Headline": "‘හතේ අපේ පොත‘ පිළිබඳ අවසන් තීරණයක් ගැනීම 21 වෙනිදා", "News Content": "ආන්දෝලනයකට ලක්ව ඇති “හතේ අපේ පොත” නැමැති ග්‍රන්ථය පිළිබඳ අවසන් තීරණයක් ගැනීම සඳහා ලබන ජනවාරි 21 වෙනිදා විශේෂ රැස්වීමක් කැඳවීමට පාර්ලිමේන්තුවේ අධ්‍යාපන සහ මානව සම්පත් සංවර්ධනය පිළිබඳ ආංශික අධීක්ෂණ කාරක සභාව තීරණය කර තිබේ. එම රැස්වීම සඳහා අධ්‍යාපන අමාත්‍ය ඩලස් අලහප්පෙරුම, සෞඛ්‍ය අමාත්‍ය පවිත්‍රා වන්නිආරච්චි කැඳවීමට පාර්ලිමේන්තුවේ අධ්‍යාපන සහ මානව සම්පත් සංවර්ධනය පිළිබඳ ආංශික අධීක්ෂණ කාරක සභව තීරණය කර ඇති බව පාර්ලිමේන්තු මාධ්‍ය අංශය සඳහන් කළේය. මෙම ග්‍රන්ථය සම්බන්ධව විවේචන එල්ල කළ පුජ්‍ය පක්ෂයටද අදාළ රැස්වීම සඳහා ආරාධනා කිරීමට තීරණය කර ඇති බවද වාර්තාවේ.", "URL": "https://lankatruth.com/si/?p=88549", "Category": "පුවත්", "Parent URL": null}