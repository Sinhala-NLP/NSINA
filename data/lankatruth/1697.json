{"Source": "Lankatruth", "Timestamp": "March 9, 2012", "Headline": "සභාවේ ඝෝසාව මැද දුමින්දගේ නිවාඩු අනුමතයි", "News Content": "අමාත්‍ය කෙහෙළිය රඹුක්වැල්ල මහතාට සහ මන්ත‍්‍රී දුමින්ද සිල්වා මහතාට මාස තුනක නිවාඩු අනුමත කිරීමේ යෝජනාව සභානායක නිමල් සිරිපාල ද සිල්වා මහතා විසින් පාර්ලිමේන්තු අද (09) ඉදිරිපත් කළ අතර ඒ සඳහා පාර්ලිමේන්තුවේ අනුමැතිය හිමිවිය. මේ අනුව, කෙහෙළිය රඹුක්වැල්ල අමාත්‍යවරයාට මාර්තු මස 22 වැනිදා සිට කි‍්‍රයාත්මක වන පරිදි සහ ආර්. දුමින්ද සිල්වා මන්ත‍්‍රීවරයාට මාර්තු 24 වැනිදා සිට කි‍්‍රයාත්මක වන පරිදි මෙම නිවාඩු අනුමත කිරීම බලපැවැත්වෙනු ඇත. නිමල් සිරිපාලද සිල්වා මහතා පාර්ලිමේන්තුවට මෙම නිවාඩු ඉල්ලීමේ යෝජනාව ඉදිරිපත්කරන අවස්ථාවේදී ජනතා විමුක්ති පෙරමුණේ කොළඹ දිස්ත්‍රික් පාර්ලිමේන්තු මන්ත්‍රී සුනිල් හදුන්නෙත්ති මහතා විසින් රීති ප්‍රශනයක් මතුඅකර ඇත. එහිදී ඒ මහතා ප්‍රශ්නකරමින් අසා ඇත්තේ මන්ත්‍රී වරයෙකු නීවාඩු ඉල්ලිය යුත්තතේ ඔහුවිසින්ම බැවින් මන්ත්‍රී දුමින්ද සිල්වා අධිකරණයට ඉදිරිපත් විය යුතු වරෙන්තු කරෙවෙකු බැවින් ඔහු ඉන්නා තැන දන්නේනම් වහාම අධිකරණයට ඒ බව නොදන්වන්නේ මන්ද යන්නයි. ඒ අවස්ථාවේ සභාව තුළ උනුසුම්කාරී තත්වයක්ද මතුවී ඇත. කෙසේ වෙතත් ඒ ඝෝෂාකාරී වටපිටාව මත ප්‍රශ්නයට පිළිතුරුදීම මගහරිමින් නිවාඩු අනුමත කරගෙන ඇත. රඹුක්වැල්ල මහතා ඕස්ටේ‍්‍රලියාවේදී සිදු වූ හදිසි අනතුරකින් එරට රෝහලකින් ප‍්‍රතිකාර ගත්නා අතර දුමින්ද සිල්වා මහතා විදෙස් රෝහලකින් ප‍්‍රතිකාර ගන්නේ මුල්ලේරියාව ප‍්‍රදේශයේ සිදුවූ වෙඩි වැදීමක් හේතුවෙනි.", "URL": "https://lankatruth.com/si/?p=1697", "Category": "පුවත්", "Parent URL": null}