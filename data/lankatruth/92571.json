{"Source": "Lankatruth", "Timestamp": "April 17, 2020", "Headline": "බන්දුල ගුණවර්ධනට ඇඳිරි නීතිය, නිරෝදායන නීතිය නොතකා මැතිවරණ ප්‍රචාරක කටයුතුවල", "News Content": "වත්මන් රාජපක්ෂ ආණ්ඩුවේ තොරතුරු සහ සංනිවෙධන තාක්‍ෂණ සහ උසස් අධ්‍යාපන, තාක්‍ෂණ සහ නවෝත්පාදන අමාත්‍ය, ආචාර්ය බන්දුල ගුනවර්ධන මහතා ඇඳිරි නීතිය සහ නිරෝදායන නීති නොතකමින් මැතිවරණ ප්‍රචාරක කටයුතුවල නිරතව සිටින බව වාර්තාවේ. බන්දුල ගුණවර්ධන අමාත්‍යවරයා ඇඳිරිනීතියද නොතකමින් සිය ප්‍රතිරූපය ප්‍රවර්ධනය වන අයුරින් මත්තේගොඩ නගරයේ ඊයේ (16) දින සහරා ෆ්ලැෂ් සංගිත සැදෑව නමින් දැවැන්ත සංගීත සනදර්ශනයක් පවත්වා තිබිණි. එය පියෝ ටීවී ඔස්සේද විකාශය කර තිබිණි. මේ දිනවල නිරෝදායක වන මහල් නිවාස අසළ ආරක්ෂක අංශ විසින් විවිධ සංගීතප්‍රසංග පවත්වන අතර එයට මුවා වෙමින් තම පාක්ෂිකයන්ගේ ආතතිය දුරලීම සදහා යැයි පවසමින් එවැනි කිසිම නිරෝධානයන නීතියක් පනවා නැති මත්තේගොඩ නගරයේදී මෙලෙස බන්දුල ගුණවර්ධන අමාත්‍යවරයා විසින් මෙම සංගීත ප්‍රසංගය පවත්වා ඇත. අඩුම තරමේ සහනාධාරයක් හෝ නොලැබී බඩගින්න ඉවසා ගැනීමට නොහැකිව පාරට බැස විරෝධතා දක්වන ජනතාව අත්අඩංගුවට ගන්නා රටක් මෙවන් ඇමතිවරුන්ට එරෙහිව නීතිය ක්‍රියාත්මක නොවීම බරපතල කනගාටුදායක තත්වයකි.", "URL": "https://lankatruth.com/si/?p=92571", "Category": "පුවත්", "Parent URL": null}