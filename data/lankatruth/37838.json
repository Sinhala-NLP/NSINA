{"Source": "Lankatruth", "Timestamp": "July 19, 2017", "Headline": "නාවික හමුදාවේ හිටපු මාධ්‍ය ප්‍රකාශක යළි රක්ෂිත බන්ධනාගාරයට", "News Content": "අත්අඩංගුවට ගෙන රක්ෂිත බන්ධනාගාර ගත කර සිටින හිටපු නාවික හමුදා මාධ්‍ය ප්‍රකාශක, කොමදෝරු බී.කේ.පී දසනායක මහතා අගෝස්තු මස 02දා දක්වා යළිත් බන්ධනාගාරගත කර ඇත. 2008 – 2009 කාලයේ පාසල් ළමුන් 05දෙනෙකු ඇතුළු තරුණයන් 11දෙනෙකු අතුරුදහන් කිරීමට අදාළව පවතින නඩුවේ සැකකරුවෙකු ලෙස නම් කර සිටින ඔහු පසුගියදා අපරාධ පරීක්ෂණ දෙපාර්තමේන්තුව විසින් අත්අඩංගුවට ගන්නා ලද අතර එදින අධිකරණයට ඉදිරිපත් කිරීමෙන් පසු ඔහු රක්ෂිත බන්ධනාගාරගත කරන ලදී. ඉන් පසු අදාළ නඩුව අද (19) කැඳවූ අවස්ථාවේ කොළඹ කොටුව අතිරේක මහේස්ත්‍රාත් ලංකා ජයරත්න මෙනවිය මෙසේ යළි රක්ෂිත බන්ධනාගාරගත කර තිබේ. පිරිසක් අතුරුදහන් වීමේ සිද්ධියක් පිළිබඳව ඔහු පසුගිය දා අපරාධ පරීක්ෂණ දෙපාර්තමේන්තුව විසින් වැලිසර දී අත්අඩංගුවට ගන්නා ලදී.", "URL": "https://lankatruth.com/si/?p=37838", "Category": "පුවත්", "Parent URL": null}