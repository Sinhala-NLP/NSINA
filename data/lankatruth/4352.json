{"Source": "Lankatruth", "Timestamp": "September 26, 2012", "Headline": "කාන්තාවක මරාදැමූවෙකු මහමග මැරී සිටියදී හමුවේ", "News Content": "කාන්තාවක් ජීවිතක්ෂයට පත්කරමින් තවත් කාන්තාවකට බරපතල තුවාල සිදු කළ පුද්ගලයෙකු රාගල ලියන්වල ප්‍රදේශයේ මාර්ගයක් අසල මරුමුවට පත්වී සිටියදී අද (26) අළුයම හමුවී ඇත. ඔහු ඊයේ (25) රාගල ලියන්වල ප්‍රදේශයේ නිවසකට ඇතුළු වී කළ මෙම පහරදීමෙන් 50 හැවිරිදි කාන්තාවක මියගොස් 30 හැවිරිදි කාන්තාවක තුවාල ලබා තිබේ. පොලීසිය පැවසුවේ තුවාල ලැබූ කාන්තාව මියගිය කාන්තාවගේ දියණිය බවයි. ඇය නුවරඑළිය රෝහලට ඇතුලත් කර ඇත. නුවරඑලිය පොලීසිය විසින් වැඩිදුර පරීක්ෂණ පවත්වනු ලැබේ.", "URL": "https://lankatruth.com/si/?p=4352", "Category": "පුවත්", "Parent URL": null}