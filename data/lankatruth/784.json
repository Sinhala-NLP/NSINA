{"Source": "Lankatruth", "Timestamp": "January 6, 2012", "Headline": "ලෝක කම්කරු සම්මේලනයට කෝරළේ ආරච්චි බංගලාදේශයට", "News Content": "ලෝකයේ රටවල් 58 ක කම්කරු පක්‍ෂවල නියෝජිතයින්ගේ සහ වෘත්තීය සමිතිවල නියෝජිතයින්ගේ සහභාගීත්වයෙන් ‘‘ලෝක ආර්ථික අර්බුදය හමුවේ වැඩකරන ජනතාව ගතයුතු මඟ’’ යන මැයෙන් බංග්ලාදේශයේ ඩකා නුවර පැවැත්වෙන සමුළුව සඳහා සමස්ත ලංකා වෘත්තිය සමිති සම්මේලනයේ ප‍්‍රධාන ලේකම්, ජනතා විමුක්ති පෙරමුණේ මධ්‍යම කාරක සභික, සමන්ත කෝරළේ ආරච්චි මහතා ඊයෙ (05) බංගලාදේශය බලා පිටත් වූ බව සමස්තලංකා වෘත්තීය සමිති සම්මේලනය නිවේදනයක් නිකුත්කරමින් සදහන්කරයි . බංගලා දේශයේ කම්කරු පක්‍ෂයේ විශේෂ ආරාධනාවක් ලැබීම හේතුවෙන් මෙම සමළුව සඳහා සහභාගීවීමට පිටත් වූ අතර මෙම සමුළුවේ ශ‍්‍රි ලංකාව නියෝජනය කරන එකම වෘත්තීය සමිතිය සමස්තලංකා වෘත්තීය සමිති සම්මේලනය බවද එහි සදහන් වේ. පුරා දින තුනක් පැවැත්වෙන මෙම සමුළුව අතර වාරයේදී බංගලාදේශ කම්කරු පක්‍ෂයේ ප‍්‍රධාන ලේකම් මොහොමඞ් ඉස්ලාම් මහතා සමග ලංකාවේ වැඩකරන ජනතාව මුහුණ දෙන ගැටළු සම්බන්දයෙන් විශේෂ සාකච්ඡුවක් සදහාද සමන්ත කෝරළේආරච්ච් මහතාට ආරාධනා ලැබ තිබේන බවද එම නිවේදනයේ වැඩිදුරටත් සදහන්වේ.", "URL": "https://lankatruth.com/si/?p=784", "Category": "පුවත්", "Parent URL": null}