{"Source": "Lankatruth", "Timestamp": "May 16, 2021", "Headline": "සිව් වන ගැබිණි මවත් කොවිඩ්වලට බිලිවෙයි", "News Content": "කොවිඩ් ආසාදනය වීම නිසා මෙරට මිය ගිය සිව් වන ගැබිණි මාතාවගේ මරණය ඊයේ (15) දිනයේදී වාර්තා වී තිබේ. මෙලෙස මියගොස් තිබෙන්නේ තිස්සමහරාම යාය ගොඩ ප්‍රදේශයේ පදිංචිව සිටින 35 හැවිරිදි කාන්තාවකි. පසුගිය අප්‍රේල් 29 වැනිදා මහරගම ප්‍රදේශයේ පැවති සාදයක් සඳහා මෙම කාන්තාව ඇතුලු පවුලේ සාමාජිකයන් සහභාගි වී ඇති තිබෙනවා. ඉන්පසු අදාල සාදයට සහභාගි වූ මහරගම ප්‍රදේශයේ පදිංචි 17 දෙනෙකුට කොවිඩ් 19 වෛරසය ආසාදනය වී ඇති බව තහවුරු වී තිබේ. පසුගිය 05 වැනිදා වනවිට මෙම කාන්තාවටද කොවිඩ් රෝග ලක්ෂණ පහළ වී ඇත අතර ඉන්පසු සිදුකළ පරීක්ෂණවලදී ආසාදිතයෙකු බව තහවුරු කරගෙන තිබෙනවා. ඉන්පසු ඇය මාලබේ නෙවිල් ප්‍රනාන්දු රෝහලට ඇතුළත් කර ඇති අතර එම රෝහලේ ප්‍රතිකාර ලබමින් සිටියදී මියගොස් තිබේ.", "URL": "https://lankatruth.com/si/?p=116404", "Category": "කොවිඩ් -19 (කොරෝනා ) පුවත්", "Parent URL": null}