{"Source": "Lankatruth", "Timestamp": "April 4, 2022", "Headline": "සබ්රි, දිනේෂ්, ජොනී, ජී.එල් නව අමාත්‍යවරු ලෙස දිවුරුම් දෙති", "News Content": "නව ඇමතිවරු ලෙස අලි සබ්රි, දිනේෂ් ගුණවර්ධන, ජොන්ස්ටන් ප්‍රනාන්දු සහ ජී.එල් පීරිස් දිවුරුම් දී තිබේ. ඒ අනුව ජනාධිපති නීතිඥ අලි සබ්රි මුදල් ඇමති ලෙසත්, සභා නායක දිනේෂ් ගුණවර්ධන අධ්‍යාපන ඇමැති ලෙසත්, ආණ්ඩු පක්ෂයේ ප්‍රධාන සංවිධායක ජොන්ස්ටන් ප්‍රනාන්දු මහා මාර්ග ඇමැති ලෙසත්, මහාචාර්ය ජී.එල් පීරිස් විදේශ ඇමැති ලෙසත් දිවුරුම් දී ඇත. කැබිනට් මණ්ඩලය ඉල්ලා අස්වීම හේතුවෙන් මෙම අමාත්‍ය ධුර පුරප්පාඩු වී තිබූ අතර, පාර්ලිමේන්තුවේ කටයුතු හෙට (05) දිනයේ සාමාන්‍ය පරිදි කරගෙන යාමට අවශ්‍ය බැවින්, මෙම අමාත්‍ය ධුර කිහිපය පත් කරනු ලැබූ බව පැවසේ. අනෙකුත් අමාත්‍යවරුන් පත්කිරීම පසුව සිදු කෙරෙනු ඇතැයි ජනාධිපති කාර්යාලය ආරංචි මාර්ග සඳහන් කරයි. කෙසේ වෙතත් දිනේෂ් ගුණවර්ධන, ජොන්ස්ටන් ප්‍රනාන්දු සහ ජී.එල් පීරිස් පත් කර ඇත්තේ තමන් මීට පෙර කටයුතු කළ අමාත්‍යාංශ සඳහාමය.", "URL": "https://lankatruth.com/si/?p=131347", "Category": "පුවත්", "Parent URL": null}