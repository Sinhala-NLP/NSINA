{"Source": "Lankatruth", "Timestamp": "March 4, 2021", "Headline": "බෙස්ට් පැසිපික් සේවකයෝ වර්ජනයක…", "News Content": "අසාධාරණ ලෙස සේවයෙන් ඉවත් කළ සේවකයින් තිදෙනා යළි සේවයට ගැනීම ඇතුළු ඉල්ලීම් 06ක් මුල් කරගනිමින් පසුගිය 27 වනදා ආරම්භ කළ මාකඳුර බෙස්ට් පැසිපික් සේවක වර්ජනය අද (04) 05වන දිනටත් ක්‍රියාත්මක වේ.‍ බ්‍රැන්ඩික්ස් සමාගමට අයත් මෙම කර්මාන්ත ආයතනවලින් පසුගිය කාලයේ හොඳම ලාභ ඉපැයූ ආයතනයක් වන බවත් මෑත කාලයේ වැටුප් වර්ධක ලබාදීමක් සිදු නොවුනු බැවිනුත් 2021 වසර සඳහා රුපියල් 5000ක වැටුප් වර්ධයක්, වෘත්තීය ගැටලු පිළිබඳ සාකච්ඡා කිරීමට පාලනාධිකාරිය කිසිඳු සාකච්ඡාවක් ලබා නොදෙන බැවින් වහාම සාච්ඡාවක් ලබා දෙන ලෙසත්, වෘත්තීය සමිති පහසුකම් ලබාගැනීම මෙම ඉල්ලීම් අතර පවතියි. මෙම සේවකයින් ඉවත් කර ඇත්තේ සේවක ගැටළු සම්බන්ධයෙන් සිය මුහුණුපොතේ සටහන් යෙදීම ඇතුළු චෝදනා කිහිපයක් දක්වමිණි. සේවකයින් පවස්නනේ පාලනාධිකාරිය සිය දරඬු ප්‍රතිචාරය අවසන් කර වෘත්තීය සමිතිය සමග සාකච්ඡාවකට පැමිණි අදාළ ගැටඵව නිරාකරණය කර ගැනීමට මැදිහත්විය යුතු බවයි.", "URL": "https://lankatruth.com/si/?p=111950", "Category": "පුවත්", "Parent URL": null}