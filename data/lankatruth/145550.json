{"Source": "Lankatruth", "Timestamp": "March 15, 2023", "Headline": "මැතිවරණ කටයුතුවලට සල්ලි දෙන්න – මුද්‍රණාලයාධිපතිගෙන් මහා භාණ්ඩාගාරයට යළිත් ලිපියක්", "News Content": "මැතිවරණ මුද්‍රණ කටයුතු වෙනුවෙන් වෙන් කර ඇති මුදල් ප්‍රතිපාදන ඉල්ලා මහා භාණ්ඩාගාරයට යළිත් ලිපියක් යොමු කළ බව, රජයේ මුද්‍රණාලය පවසයි. මුද්‍රණාලායාධිපති ගංගා කල්පනී ලියනගේ සඳහන් කරන්නේ මහා භාණ්ඩාගාරයේ මෙහෙයුම් දෙපාර්තමේන්තුවට අදාළ ලිපිය යොමු කළ බවය. එහි පිටපතක් මැතිවරණ කොමිසමේ සභාපතිවරයාටද යොමු කළ බව ඇය පවසයි. මුද්‍රණාලයාධිපතිනිය පවසන්නේ මුද්‍රණ කටයුතු වෙනුවෙන් මුදල් ඉල්ලා මීට පෙර මුදල් අමාත්‍යාංශයට යොමු කළ ලිපියටද මෙතෙක් කිසිදු ප්‍රතිචාරයක් ලැබී නොමැති බවය.", "URL": "https://lankatruth.com/si/?p=145550", "Category": "පුවත්", "Parent URL": null}