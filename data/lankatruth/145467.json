{"Source": "Lankatruth", "Timestamp": "March 14, 2023", "Headline": "ගඟට ඉනි කැපූ සුපිරි තරගය (Match Point)", "News Content": "ශ්‍රි ලංකාව සහ නවසීලන්තය අතර පළවෙනි ටෙස්ට් ක්‍රිකට් තරඟයෙන් හොඳ ක්‍රිකට් එකක් ගහලා අන්තිම මොහොතේ පරාජය වෙන්න අපිට සිද්ධ වුනා.ඒත් එක්කම ලෝක ශූරතා ටෙස්ට් තරගාවලියේ අවසන් තරගයට යන බලාපොරොත්තු අහවර වුනා. ලෝක ශූරතා ටෙස්ට් තරගාවලියේ අවසන් තරඟයට යන බලාපොරොත්තු අමතක කරලා දාමු. කොහොමත් ඉන්දියා ඕස්ට්‍රේලියා තරඟයේ ප්‍රතිඵලය අනුව අපිට ඒ බලාපොරොත්තු සුන් වෙන්න ලොකු ඉඩක් තිබුනා. කාලෙකට පස්සේ අපේ කොල්ලෝ SENA Condition එකක හොඳ ක්‍රිකට් එකක් ගැහුවා. දවස් පහම ක්‍රීඩා කරලා අන්තිම මොහොත වෙනකල් ගේම් එක අරගෙන ගියා. ඒකත් අපිට නුහුරු තණතීරුවල සත්කාරකයින්ට එරෙහිව, කුසල් මෙන්ඩිස් හොද ඉනිමක් දියත් කරා. මේ තරගයේ පළවෙනි දිනය වේග පන්දු යවන්නන්ට හුඟාක් හොද වෙලා තිබුණේ. හැබැයි නවසීලන්තයට හිතපු තරම් සාර්ථක වෙන්න බැරි වුනා. ඒ කුසල් මෙන්ඩිස් ගහපු ඉනිම හින්දා. කුසල් මෙන්ඩිස් නවසීලන්ත වේග පන්දු යවන්නන්ට ඇටෑක් කරා. ඒ හින්දම නවසීලන්ත පන්දු යවන්නන්ට කුසල්ගෙන් බේරෙන්න වුනා. අන්න ඒක නිසා නවසීලන්තයට හිටපු තරම් කඩුලු ලබාගෙන පීඩනය එල්ල කරන්න තිබුණ අවස්ථාව වැහිලා ගියා. ඒ ඉනිම නිසාම මාස අටකට පස්සේ ඉන්ටර්නැෂනල් ලෙවල් එකට ආපු දිමුත් කරුණාරත්නට කොන්ෆිඩන්ස් බිල්ඩ් කරගෙන හොද ඉනිමක් ගහන්න පුළුවන් වුනා. ඊට පස්සේ එක ලඟ කුසල්, දිමුත් අවුට් වෙද්දි ඒ momentum එක වැටෙන්න නොදී ඇන්ජි චන්දි දෙන්නා ගේම් එක ඇදලා දුන්නා. දික්වැල්ලගෙන් බලාපොරොත්තු වෙච්චි ජොබ් එක නොවෙද්දි දනංජය ද සිල්වා ටේල් එන්ඩර්ස්ලා එකතු වෙලා අපේ ඉනිම හොද තැනකට ගෙනාවා. දික්වැල්ලගෙන් එන ඒ ලකුණු 30, 40 ආව නම් 400+ ලකුණු ගණනකට යන්න තිබුනා. අන්න එතන අපිට බැරි වුනා. එහෙම නම් මීට වැඩිය හොඳ තැනකට අපේ ඉනිම ගෙනියන්න තිබුනා. හැබැයි අපේ කොල්ලෝ හොඳටම පන්දු යැව්වා. ලකුණු 188කට විකට්ස් හයක් අරන් හොදටම පාලනය කරලා තිබ්බා. ඩැරල් මිචෙල් හොඳ ඉනිමක් ගැහුවා. ඒක නෙමෙයි ප්‍රශ්නය. අපි නවසීලන්ත පසුපෙල පාලනය කරපු විදිහ. සවුති, මැට් හෙන්‍රි වගේ අයත් ලකුණු ගැහුවා. අපි defensive ගියා. ඒ වෙලාවේ එච්චර හොදට කරලා තිබුන වෙලාවේ රිස්ක් එකක් අරන් ඇටෑක් කරන්නේ නැතුව කැප්ටන් දිමුත් defensive ගියා. ඊට පස්සේ ටේල් එන්ඩර්ස්ලා අපිට ඇටෑක් කරා. පන්දු යවන්නන් වුනත් එක තැනකට පන්දුව යොමු කරලා හොඳ පීඩනයක් දීලා තිබුන එක නැති වුනා. ටිකක් කලබල වුනා. එතැන අපිට වැරදුනා. අපේ දෙවෙනි ඉනිමේ ලකුණු 81කට විකට් තුනක් ගිහින් අමාරු වෙලා ඉද්දි එයා ඇවිල්ලා මේ ගේම් එක ඇද්දා. පරාජය වෙයි කියලා හිතපු තරගය හොද තැනකට ගේන්න හැදුවා. චන්දි එක්ක හොද පාට්නර්ශිප් එකක් බිල්ඩ් කරා. ඕෆ් ස්ටම්ප් එක ගැන හොද අවබෝධයක් තියාගෙන පන්දුවලින් ගැලවුනා. දුර්වල පන්දුවලට ලකුණු ගත්තා. පීඩනය පාලනය කරලා ලස්සනට ගේම් එක ගහගෙන ගියා. ඇන්ජිගේ දැවීයාමෙන් පස්සේ ආයෙමත් දික්වැල්ල අසාර්ථක වුනා. ඒ හින්දම ලකුණු 300+ ටාර්ගට් එකක් අපිට දෙන්න තිබුන හොදම අවස්ථාවක් නැති වුනා. ඇන්ජලෝ එච්චර මහන්සි වෙලා ගහලත් ලකුණු 300කට වැඩි ටාර්ගට් එකක් දෙන්න තිබුන කදිම අවස්ථාවක් නැති වෙලා ගියා. කොහොම නමුත් අපි ලකුණු 286ක ඉලක්කයක් ලබා දුන්නා. අපි හොද ඇටෑකින් ක්‍රිකට් එකක් ගැහුවා නම් මේ ලකුණු ගාන රැක ගන්න තිබුනා. හැබැයි අවාසනාවකට වර්ෂාවෙන් පස්වෙනි දවසට බාධා ඇති වුනා. එහෙම වෙලත් අපි පැරදුනා. තරඟය තිබුණේ පන්දුවාර 52යි. අපිට ලකුණු 258ක් බේර ගන්න බැරි වුනා. නායකත්වයේ දුර්වලතාවය නැවතත් ඉස්මතු වුනා. මට ප්‍රශ්නේ තියෙන්නේ අන්තිම පන්දුවාර 15දී දිමුත් පන්දු රකින්නන් යොදා ගත්ත විදිහ නෙමෙයි. ලකුණු 258ක් ගහන්න තියෙද්දි පන්දු රකින්නන් යොදා ගත්ත විදිහ. අන්තිම වෙද්දි නවසීලන්තයට එයාලගේ දිනන්න තියෙන ඉලක්කය පැහැදිලි වුනා. එයාලා නිතරම Run A Ball ගැප් එකක් තියාගෙන ගියා. ඕනිම වෙලාවක ගහන්න පුළුවන් ලකුණු සංඛ්‍යාවක් අන්තිම මොහොතේ තියාගෙන ගියා. මේ තරඟයේ නිල නොලත් වීරයා තමයි කේන්. දෙවෙනි ඉනිමෙත් ඩැරල් මිචෙල්ගේ ඉනිමට වැඩිය අපිට ප්‍රශ්නයක් වුනේ කේන්. එයා හරි ලස්සනට විකට් එකේ ඉදගෙන අනිත් අයට කියලා මැච් එක ගස්ස ගත්තා. කේන් කියන්නේ සිටුවේෂන් ප්ලෙයර් කෙනෙක්. ලොකුවට කලබලයක් නැහැ. සිටුවේෂන් එකට ඕනි විදිහට බැට් කරනවා. කේන් දවා ගත්ත නම් මේ තරඟය කනපිට පෙරලෙනවා. කේන් දවා ගන්න තිබුන හොඳම අවස්ථාවක් දික්වැල්ල අතින් මිස් වෙනවා. ඒකත් මේ තරඟ පරාජයට ලොකු බලපෑමක් කරා. මේ තරඟය පරාජය වෙන්න නිරෝෂන් දික්වැල්ල කියන ප්ලෙයර් ලොකු හේතුවක් වුනා. කිසිම ප්ලෙයර් කෙනෙක් හිතලා ෆේල් වෙන්නේ නැහැ. හැබැයි ඔහුගේ අසාර්ථකත්වය අපිට ලොකුවට බලපෑවා. විශේෂයෙන්ම විලියම්සන්ගේ ඒ උඩ පන්දුව. මීලඟ තරගයට යද්දි බොහෝ දුරට දික්වැල්ල ගැන ටීම් මැනේජ්මන්ට් එක තීරණයක් ගන්න ඕනි කියලා හිතනවා. පස්වෙනි දවසෙන් භාගයක්ම වැස්සට සේදුනා. ඉතුරු වෙලා තිබුණ පන්දුවාර 52න් කඩුලු 09ක් ගන්න ඕනි වුනා, අපිට මෙ තරඟය දිනන්න නම්. හැබැයි අපි ඒ වෙලාවේ defensive ෆීල්ඩ් එකක් හදාගෙන ගේම් එක ගැහුවේ ඇයි කියන්න දන්නේ කැප්ටන් විතරයි. අපි ඇටෑක් කරා නම් පන්දු රකින්නන් හරියට යොදාගෙන තර්ජනයක් ලබා දුන්නා නම් නවසීලන්තය මේ ගේම් එක ගහන්නේ ඩ්‍රෝ කරන්න. හැබැයි අපි ඒ පීඩනය දුන්නේ නැහැ. ලකුණු පරතරය අඩු වුනාට පස්සේ නවසීලන්තය ඇටෑක් කරන්න ගත්තා. ඒත් කේන්ගේ විකට් එක ගියා නම් අපිට තරඟය විවෘත වෙනවා. ඒත් විලියම්සන්ගේ කැච් එකත් මිස් කරා. දිමුත් කියන්නේ හොද පිතිකරුවෙක්. ඒකේ අවිවාදයක් නැහැ. හැබැයි කැප්ටන් කෙනෙක් විදිහට මේක අද දැකපු අලුත් දෙයක් නෙමෙයි. දිමුත් කැප්ටන් කෙනෙක් විදිහට defensive වැඩියි. ඒ නිසාමයි අපෙන් මේ වගේ තරඟකාරී ටෙස්ට් තරඟ පරාජය වෙන්නේ. හොදට බැලුවොත් අපි දිණන තරඟ අපි දිනන්නේ ලොකු මාජින්වලින්. ඉනිමකින් නැත්තම් ලොකු ලකුණු ප්‍රමාණයකින් වගේ තමයි අපි දිනන්නේ. මේ වගේ Close Match එකක් දිනන්න නම් රිස්ක් එකක් අරගෙන ඇටෑක් කරන්නම වෙනවා. ඉතිං තවත් පරාජයක් උරුම වුනා. දිමුත් කියලා තියෙනවා ටෙස්ට් චැම්පියන්ශිප් එකෙන් පස්සේ නායකත්වය ගැන තීරණයක් ගන්නවා කියලා. දනංජය ද සිල්වා වගේ කෙනෙක්ට කැප්ටන්සිය දෙනවා කියලා. ඉතිං දැන් කාලය හරි. ඒ වගේ තීරණයක් ගන්න පුළුවන් නම් ඒකට හොදම කාලය තමයි මේ ටෙස්ට් තරගාවලියෙන් පස්සේ ඒ තීරණය ගන්න එක. හැබැයි තව දෙයක්. මෙතන මං කිසිම වෙලාවක කියන්නේ නැහැ දිමුත් නරක නායකයෙක් කියලා. දිමුත්ගේ දකින කාලයක් තිස්සේ තියෙන දුර්වල තැන තමයි මේ defensive වැඩිකම. ඒ නැතුව දිමුත් කියන්නේ හොඟ කැප්ටන් කෙනෙක්. ආසියාවේ ටීම් එකක් විදිහට නවසීලන්තයට ගිහින් මෙහෙම තරඟයක් දුන්නා කියන්නේ අපේ ක්‍රිකට් එක දැන් වර්ල්ඩ් එකේ හොද තැනකට ආයෙමත් ඇවිත් තියෙනවා.අපේ පන්දු යවන්නන් දක්වපු දක්ෂතා ගැන මාරම සතුටුයි. ඉතිං මේ වගේම හොඳ දේවල් කරලා වැරදුනු තැන් හදාගෙන මීලඟ තරඟය ජය ලබන්න අපේ කොල්ලන්ට හැකි වේවා. ✍️ | Rishie Bro", "URL": "https://lankatruth.com/si/?p=145467", "Category": "ක්‍රීඩා පුවත්", "Parent URL": null}