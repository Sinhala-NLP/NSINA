{"Source": "Lankatruth", "Timestamp": "March 9, 2021", "Headline": "සීනි බදු වංචාවේ තරම පාර්ලිමේන්තුවේදී හෙළිවෙයි", "News Content": "ගැසට් නිවේදනයක් මගින් සීනි ආනයනයේදීපනවා තිබූබදු මුදල රුපියල් 50 සිට ශත 25 දක්වා අඩු කිරීමේ තීන්දුව නිසා පසුගිය කාල සීමාව තුළදී රජයට අහිමි වී ඇති මුදල රුපියල් බිලියන 15.9ක් බව හෙළිව තිබේ. මේ බව මුදල් අමාත්‍යංශය අද (09) පාර්ලිමේන්තුවේ මුදල් කාරක සභාවට ඉදිරිපත් කරනු ලැබූවාර්තාවක් මගින් අනාවරණය වී ඇත. එම අහිමි වූ මුළු මුදල් ප්‍රමාණය හෝ කොටසක් සීනි ගෙන්වූ සීමිත සමාගම් 07ක පිරිසකට ලැබී ඇතැයි ද අදාළ වාර්තාවේ සඳහන් වේ. 2020 ඔක්තෝබර් 14 සිට 2021 පෙබරවාරි 20 දක්වා කාලය තුළ එක් ආයතනයක් මෙරට සීනි ආනයනයෙන් 39.02%ක් සිදු කර තිබෙන බවත් තවත් ආයතන 06ක් මෙරට සීනි ආනයනයෙන් 46%ක් සිදු කර තිබෙන බව එම වාර්තාවේ දැක්වේ. එසේම මෙරට සීනි ආනයනයෙන් 85%ක් සිදු කර තිබෙන්නේ ආයතන 07ක් විසිනි. මේ පිළිබඳ වැඩි දුර තොරතුරු ඉදිරියේදී බලාපොරොත්තු වන්න.", "URL": "https://lankatruth.com/si/?p=112251", "Category": "ආර්ථික පුවත්", "Parent URL": null}