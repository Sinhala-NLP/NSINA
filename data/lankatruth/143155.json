{"Source": "Lankatruth", "Timestamp": "December 23, 2022", "Headline": "විනාශකාරී ආර්ථිකයේ ප්‍රතිවිපාක මුළු රටක් භුක්ති විඳිනවා – වෙනස් කිරීමේ ජයග්‍රාහී මාවත තොරාගතයුතුයි – අනුර දිසානායක", "News Content": "වසරකට රැකියා අපේක්ෂා කරන තරුණ තරුණියන් ලක්ෂ 03ක් රට තුළින් බිහිවුත් මෙතෙක් බලයේ සිටි පාලකයන් නිසා සැලසුම් ක්‍රියාත්මක නොකිරීමෙන් අද මේ රටේ තරුණ ප්‍රජාව ඇතුළු ශ්‍රමිකයන් රට අත්හැර යාමේ විකල්පය තෝරාගෙන සිටින අතර මෙතෙක් අනුගමණය කළ විනාශකාරී ආර්ථික ප්‍රතිපත්තියේ විපාකර මුළු රටක් භුක්තිවිඳීම අවසන් කර ජයග්‍රාහී මාවත තෝරාගතයුතු බව ජාතික ජන බලවේගයේ නායක අනුර දිසානායක අවධාරණය කරයි. ඔහු මේ බව අවධාරණය කළේ කුරුණෑගලදී මේ වනවිට ආරම්භ වී ඇති ජාතික ජන බලවේගය විසින් සංවිධානය කරන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිනි. මේ වනවිට රට හෙළා තිබෙන විනාශය නිසා පසුගිය මාස 08ක් තුළ හයලක්ෂ විසිපන්දහසක් දෙනා රටින් පිටවීම සඳහා පාස්පෝට් ලබාගෙන ඇති නමුත් විදේශ රැකියා සඳහා පිටත්ව ගොස් ඇත්තේ එක්ලක්ෂ පනස් දහසක් බවත් ඔහු මෙහිදී හෙළි කළේය. සංචාරක වීසා මගින් විදේශගත වූ හතලිස් දහසක් පමණ දෙනා මේ වනවිට අනාරක්ෂිතභාවයට ගොදුරුවී ආරක්ෂිත නිවස්නවල ගත කරමින් සිටින අතර එසේ විදේශගත වූ මවුවරුන් සහ සහෝදරියන් ඔමානයේදී ගණිකාවන් ලෙස වෙන්දේසි කරනු ලැබූ බවත් මෙම තත්වය අවසන් කිරීම සඳහා ජාතික ජන බලවේගයේ ජනතාවාදී පාලනයක් පිහිටුවා ගත යුතු බව ඔහු වැඩිදුරටත් අවධාරණය කෙරෙණි. මේ වනවිට රටේ පවතින සැබෑ තත්වය වසං කරමින් විවිධ සංඛ්‍යා ලේඛන ඉදිරිපත් කරන අතර එසේ ඉදිරිපත් කරන සංඛ්‍යා ලේඛනවලින්ද ආහාර උද්ධමනය 95%ක් බව හෙළි වී ඇති නමුත් සාමාන්‍ය ජනතාවගේ ආදායම් හෝ මාසික වැටුප් ලබන්නන්ගේ පඩිපත වැඩි නොවී විශාල ආහාර හිගයකට පුරවැසියන් ගොදුරු කර ඇතැයිද ඔහු තවදුරටත් පැවසීය.", "URL": "https://lankatruth.com/si/?p=143155", "Category": "පුවත්", "Parent URL": null}