{"Source": "Lankatruth", "Timestamp": "March 17, 2021", "Headline": "සැඟවූ වී තොග සොයා වටලන්න… ජනාධිපති", "News Content": "ගොවීන් සහ හාල්මොල් හිමියන් හැර වී තොග සඟවාගෙන සිටින වෙනත් පුද්ගලයින් සම්බන්ධයෙන් සොයා බලා වැටලීම් කරන ලෙස ජනාධිපතිවරයා කෘෂිකර්ම සහ වෙළඳ අමාත්‍යවරුන්ට නියෝග කර ඇතැයි මාධ්‍ය වාර්තා පළවේ. මේ අනුව වෙළඳ ඇමතිවරයා විසින් පාරිභෝගික අධිකාරියට වැටලීම් කරන ලෙස උපදෙස් දී ඇති බව හෙළිකර තිබේ. මෙවර මහ කන්නයේ ප්‍රමාණවත් වී අස්වනු ලැබී තිබීම නිසා, වෙළඳපොළේ සහල් හිඟයක් ඇතිවිය නොහැකි බව ආණ්ඩුවේ ඇමතිවරුන් ප්‍රකාශ කරයි. එහෙත් මේ වනවිට වෙළඳපොළේ සහල් මිල ගණන් අසීමිත ඉහළ ගොස් ඇති අතර, සහල් ඒකාධිකාරයක් පවත්වාගෙන යන ආණ්ඩුවට සම්බන්ධ ව්‍යාපාරිකයන් දෙදෙනෙකු රජයේ උපරිම සිල්ලර මිල ගණන්වලට සහල් අලෙවි කළ නොහැකි සේ තොග මිල ඉහළ දමා ඇත.", "URL": "https://lankatruth.com/si/?p=113053", "Category": "පුවත්", "Parent URL": null}