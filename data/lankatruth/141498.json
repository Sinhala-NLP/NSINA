{"Source": "Lankatruth", "Timestamp": "November 1, 2022", "Headline": "ගෝඨා තේ වගාවත් වනසයි", "News Content": "ගෝඨාභය රාජපක්ෂ විසින් අත්නෝමතිකව රසායනික පොහොර සහ යෙදවුම් තහනම් කිරීම නිසා පසුගිය වසරට වඩා විශාල වශයෙන් මෙම වසරේ තේ සහ රබර් අස්වැන්න බිඳ වැටී ඇත.  මේ  බව ශ්‍රී ලංකා මහ බැංකුව සතිපතා නිකුත් කරන ආර්ථික දත්ත ප්‍රකාශනයේ දැක්වේ. පසුගිය 2021 වසරේ ජනවාරි සිට සැප්තැම්බර් දක්වා මාස 09 තුළ තේ කිලෝග්‍රෑම් මිලියන 234.7ක් නිෂ්පාදනය කර ඇති අතර 2022 සමාන කා පරිච්ඡේදයකදී එම අස්වැන්න කිලෝග්‍රෑම් මිලියන 192.3 දක්වා බිඳ වැටී ඇත. එසේම රබර් නිෂ්පාදනය පසුගිය වසරේ එම කාලය තුළ කිලෝග්‍රෑම් මිලියන 61.3 සිට මෙම වසරේදි කිලෝග්‍රෑම් මිලියන 54.1ක් දක්වා අඩුවී තිබේ.  විශේෂයෙන් ම තේ නිෂ්පාදනය 18.1%කින් අඩු වී ඇති අතර එය කිලෝග්‍රෑම් මිලියන 42.4කින් බිඳ වැටීමක් ය.", "URL": "https://lankatruth.com/si/?p=141498", "Category": "ආර්ථික පුවත්", "Parent URL": null}