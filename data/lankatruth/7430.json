{"Source": "Lankatruth", "Timestamp": "June 6, 2013", "Headline": "සුව සේවා සභාපතිට මරණ තර්ජන", "News Content": "පසුගිය මැයි 21 දා පැවැති සංඛේත වැඩවර්ජනයෙන් පසු වෘත්තීය සමිති කි‍්‍රයාකාරිත්වයට එරෙහිව කි‍්‍රයාත්මක කරන ලද තර්ජන සහ මර්ධන කි‍්‍රයාවලිය තවදුරටත් වර්ධනය කරමින් සමස්ත ලංකා සුව සේවා සංගමයෙ සභාපතිවරයාට මරණ තර්ජන කිරීමේ පුවතක් පදියතලාවෙන් වාර්තා වේ. පසුගිය මැයි 21 දා පැවැති සංඛේත වැඩවර්ජනයෙන් පසු වෘත්තීය සමිති කි‍්‍රයාකාරිත්වයට එරෙහිව කි‍්‍රයාත්මක කරන ලද තර්ජන සහ මර්ධන කි‍්‍රයාවලිය තවදුරටත් වර්ධනය කරමින් සමස්ත ලංකා සුව සේවා සංගමයෙ සභාපතිවරයාට මරණ තර්ජන කිරීමේ පුවතක් පදියතලාවෙන් වාර්තා වේ. සමස්ත ලංකා සුව සේවා සංගමයේ සභාපති වෛද්‍ය ඒ. එන්. කේ. අත්තනායක පදියතලාව රෝහලේ ප‍්‍රධාන වෛද්‍ය නිළධාරියා ලෙස සේවය කරන අතර පසුගියදා පැවැති සංඛේත වැඩ වර්ජනයෙන් පසු ඔහුගේ බිරිදගේ සේවා ස්ථානයට එවා ඇති ලිපියකින් වෛද්‍ය අත්තනායකව වහාම එම ප‍්‍රදේශයෙන් ඉවත් කරගන්නා ලෙසත් නැතහොත් මරා දමන බවටත් තර්ජනය කර ඇත. එමෙන්ම පසුගිය මැයි 22 දා රාති‍්‍රයේ ඔහු විසින් පවත්වාගෙන යනු ලබන වෛද්‍ය මධ්‍යස්ථානයකට ද නාදුනන පිරිසක් විසින් පහර දී ඇති අතර මේ පිළිබදව පොලීසියට පැමිණිලි කලද ප‍්‍රාදේශිය දේශපාලකයන්ගේ බලපෑම් හමුවේ සියලූ පරීක්ෂණ යටගොස් ඇතැයි වාර්තා වේ. මෙම තත්වය පිළිබදව පොලිස්පතිවරයා දැනුවත් කර ඇති සමස්ත ලංකා සුව සේවා සංගමයේ ප‍්‍රධාන ලේකම් ගාමිණි කුමාරසිංහ වැරදිකරුවන් අත්අඩංගුවට ගන්නා ලෙසත් මරණ තර්ජනයට ලක්ව ඇති තම සංගමයේ සභාපති වෛද්‍ය අත්තනායකගේ ජීවිත ආරක්ෂාව තහවුරු කරන ලෙසත් දන්වා ඇතැයි වාර්තා වේ.", "URL": "https://lankatruth.com/si/?p=7430", "Category": "පුවත්", "Parent URL": null}