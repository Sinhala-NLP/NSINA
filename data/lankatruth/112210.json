{"Source": "Lankatruth", "Timestamp": "March 9, 2021", "Headline": "වාසුටත් කුමන්ත්‍රණ මේනියාවක්…", "News Content": "ආණ්ඩුව ක්‍රියාත්මක කරන සෞභාග්‍යයේ දැක්ම ක්‍රියාමාර්ගවලට එරෙහිව දක්ෂිණාංශික කුමන්ත්‍රණ සිදුකරමින් පවතින බව ජලසම්පාදන ඇමති වාසුදේව නානායක්කාර ප්‍රකාශ කර ඇත. කොළඹ මහජන පුස්තකාල සේවා ශ්‍රවනාගාරයේ පසුගිය 06 වැනි දින සෞභාග්‍යයේ දැක්ම උදෙසා ජනතා කේන්ද්‍රීය ප්‍රකාශනය යන නමින් හඳුන්වන ලද ප්‍රචාරක ව්‍යාපෘතියක් හඳුන්වා දීමේ උත්සවයේදී ඇමතිවරයා මේ බව ප්‍රකාශ සිදුකරනු ලැබීය. එහිදී ඇමතිවරයා වැඩිදුරටත් ප්‍රකාශ කර තිබෙන්නේ 1959, 1960 සහ 1970 යන වකවානුවල ක්‍රියාත්මක කරන ලද මැදමාවතේ ක්‍රියාමාර්ග ආපසු හැරවීමට, දක්ෂිණාංශික කුමන්ත්‍රණ සිදුකළ සේ මේ වන විට වර්තමාන රජයේ ක්‍රියාමාර්ගවලට එරෙහිව එම කුමන්ත්‍රණ සිදුකරමින් පවතින බවය.", "URL": "https://lankatruth.com/si/?p=112210", "Category": "පුවත්", "Parent URL": null}