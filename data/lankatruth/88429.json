{"Source": "Lankatruth", "Timestamp": "January 7, 2020", "Headline": "ශානි අබේසේකරගේ සේවය අත්හිටුවයි", "News Content": "අපරාධ පරීක්ෂණ දෙපාර්තමේන්තුවේ අධ්‍යක්ෂ ලෙස කටයුතු කළ ජ්‍යෙෂ්ඨ පොලිස් අධිකාරී ශානි අබේසේකර මහතාගේ සේවය අත්හිටුවා ඇතැයි පොලිස් කොමිෂන් සභාව කියයි. රංජන් රාමනායක මහතා සමඟ පැවැත්වූ දුරකතන සංවාදයට අදාළ හඬපටයේ සත්‍ය අසත්‍ය තාවය තහවුරු වන තෙක් මෙම වැඩ තහනම් කිරීම සිදු කර ඇතැයිද එම කොමිසම කියයි. ශානි අබේසේකර මහතා මෙරට සිදුවූ ප්‍රධානලා සැලකූ මෙන්ම ආන්දෝලනාත්මක අපරාධ රැසක් හෙළදරව් කරගැනීමට සමත් වූ නිළධාරියෙකු වන අතර වත්මන් රාජපක්ෂ ආණ්ඩුව බලයට පැමිණීමෙන් පසු ඔහු ගාල්ල නියෝජ්‍ය පොලිස්පතිවරයාගේ පෞද්ගලික සහකාරවරයා බවට පත් කරන ලදී. ඊට එරෙහිව ශානි අබේසේකර මහතා විසින් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ඉදිරිපත්කර තිබේ.", "URL": "https://lankatruth.com/si/?p=88429", "Category": "පුවත්", "Parent URL": null}