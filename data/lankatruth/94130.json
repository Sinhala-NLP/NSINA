{"Source": "Lankatruth", "Timestamp": "June 18, 2020", "Headline": "කළ යුතු දේ සංගා මහින්දානන්දට කියාදෙයි…", "News Content": "2011 වසරේ පැවති ක්‍රිකට් ලෝක කුසලාන තරඟාවලියේ අවසන් මහා තරඟය පාවදුන්නානම් ඒ සම්බන්ධ තොරතුරු තමන් දන්නේනම් සිදු කළ යුතුව ඇත්තේ ජාත්‍යන්තර ක්‍රිකට් කවුන්සලය හා දූෂණ විරෝධී හා ආරක්ෂක ඒකකය වෙත එම සාක්ෂි ඉදිරිපත් කිරීම යැයි ශ්‍රී ලංකා කණ්ඩායමේ හිටකු ක්‍රිකට් නායක කුමාර සංගක්කාර මහතා පවසයි. ඒ 2011 වසරේ පැවති ක්‍රිකට් ලෝක කුසලාන තරගාවලියේ අවසන් මහා තරඟය, ශ්‍රී ලංකාව ඉන්දියාවට විකිණූ බව, හිටපු ක්‍රීඩා අමාත්‍ය මහින්දානන්ද අළුත්ගමගේ මහතා විසින් සිදු කළ ප්‍රකාශයට ප්‍රතිචාර දක්වමිණි. “හිටපු අමාත්‍ය මහින්දානන්ද අලුත්ගමගේ තම සාක්ෂි ජාත්‍යන්තර ක්‍රිකට් කවුන්සලය හා දූෂණ විරෝධී හා ආරක්ෂක ඒකකය වෙත ඉදිරිපත් කල යුතුය. එවිට විධිමත් පර්යෙෂණයක් සිදු කළ හැක. මෙතරම් බරපතළ කාරණාවක් මෙලෙස ආවට ගියාට හෙළිදරව් කිරීමට ඔහු බලාසිටියේ නම් මෙය හුදු කියවිල්ලක් පමණි. අපගේ මතකය නිවැරැදි නම් එවකට ක්‍රීඩා අමාත්‍යවරයා වූයේ ඔහුය.” හිටපු අමාත්‍යවරයා සදහන් කරන, මෙම විශේෂ ක්‍රිකට් තරඟය නැරඹීම සදහා, එවකට ජනාධිපතිව සිටි මහින්ද රාජපක්ෂද මහතාද ඉන්දියාව බලා ගොස් තිබුණේ ය. එමෙන්ම එවකට ක්‍රීඩා අමාත්‍ය මහින්දානන්ද අලුත්ගමගේ මහතා සහ හිටපු පාර්ලිමේන්තු මන්ත්‍රී නාමල් රාජපක්ෂ මහතාද එක්වී සිටි බවය.", "URL": "https://lankatruth.com/si/?p=94130", "Category": "ක්‍රීඩා පුවත්", "Parent URL": null}