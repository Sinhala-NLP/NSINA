{"Source": "Lankatruth", "Timestamp": "October 31, 2019", "Headline": "තාජුඩීන් ඝාතන නඩුවට අදාළව ආනන්ද සමරසේකරට වරෙන්තු", "News Content": "ප්‍රසිද්ධ රග්බි ක්‍රීඩක මොහොමඩ් වසීම් තාජුඩීන් ඝාතන සිද්ධියට අදාළ නඩුවේ තුන්වන සැකකරු වන, එම ඝාතනයේ තොරතුරු වසන් කිරීම සම්බන්ධයෙන් චෝදනා එල්ලවී සිටින කොළඹ හිටපු අධිකරණ වෛද්‍ය නිලධාරී ආනන්ද සමරසේකර මහතාට කොළඹ අතිරේක මහේස්ත්‍රාත් චලනි පෙරේරා මහත්මිය අද (31) වරෙන්තු නිකුත් කර තිබේ. ඒ මෙම සිද්ධිය සම්බන්ධයෙන් වූ නඩුව අධිකරණය හමුවේ කැඳවූ අවස්ථාවේ දී තුන්වැනි සැකකරු අධිකරණය හමුවේ පෙනී නොසිටීම හේතුවෙණි.", "URL": "https://lankatruth.com/si/?p=84409", "Category": "පුවත්", "Parent URL": null}