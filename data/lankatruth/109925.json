{"Source": "Lankatruth", "Timestamp": "February 5, 2021", "Headline": "මොනාක් අල්ලස් නඩුවේ රවීට, මහේන්ද්‍රන්ට ඇප", "News Content": "මහ බැංකුවේ බැඳුම්කර වංචාව සම්බන්ධයෙන් චෝදනා ලබා සිටින අර්ජුන් ඇලෝසියස්ට අධ්‍යක්ෂවරයකු ලෙස කටයුතු කළ සමාගමකට අයත් සමාගමක මුදලින් මොනාක් නිවාස සංකීර්ණයේ නිවසක් බැඳුම්කර වංචාව සිදුවන සමයේ මුදල් ඇමතිව සිටි රවී කරුණානායක ලබා ගැනීම සම්බන්ධයෙන් රවී කරුණානායකට සහ අර්ජුන් ඇලෝසියස් දෙදෙනාට එල්ල වී තිබූ අල්ලස් චෝදනාවක් සම්බන්ධයෙන් අධිචෝදනා බාරදීමෙන් පසුව ඔවුන් ඇප මත මුදා හැරීමට කොළඹ මහාධිකරණය අද (05) කටයුතු කර තිබේ. මෙලෙස රවී කරුණානායක විසින් නිවසක් මිලදී ගැනීම සම්බන්ධයෙන් අල්ලස් කොමිසම විසින් නඩු පවරා තිබිණ. අල්ලස් පනතේ 19 (ඇ) වගන්තිය යටතේ වරදක් කළ බවට 2020 සැප්තැම්බර් මාසයේදී අල්ලස් කොමිසම විසින් රවී කරුණානයක සහ අර්ජුන් ඇලෝසියස් දෙදෙනාට අධිචෝදනා ගොනු කරන ලදි. අර්ජුන් ඇලෝසියස් අධ්‍යක්ෂවරයකු ලෙස කටයුතු කළ සමාගමකට අයත් මොනාක් නිවාස සංකීර්ණයේ 5PH2 මහල් නිවාසයක පදිංචිව සිටි හිටපු ඇමතිවරයා මහජන සේවකයෙකු ලෙස අල්ලස් ඉල්ලා ඇති බව අල්ලස් කොමිසම චෝදනා කර තිබිණි.", "URL": "https://lankatruth.com/si/?p=109925", "Category": "පුවත්", "Parent URL": null}