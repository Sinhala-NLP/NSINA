{"Source": "Lankatruth", "Timestamp": "January 15, 2023", "Headline": "රනිල් ජනතාවට තවත් බොරුවක් කියයි", "News Content": "ජාත්‍යන්තර මූල්‍ය අරමුදල සමඟ පවත්වන සාකච්ඡාවලින් පසුව ඩොලර් බිලියන 2.7ක ණය මුදලක් වාරික තුන හතරකින් ලබා ගත හැකි බව රනිල් වික්‍රමසිංහ කර තිබෙන ප්‍රකාශය ජනතාව මුලුමනින්ම නොමග යැවීමකි.  එම අරමුදල ලංකාවට ඩොලර් බිලියන 2.9ක් ලබාදීමට මූලික එකඟත්වය පළකර තිබෙන්නේ වසර 4ක් තුළදී  ය. එහෙත් රනිල් වික්‍රමසිංහ වෘත්තීය සමිති නියෝජිතයන්ට ප්‍රකාශ කර තිබෙන්නේ වාරික තුන හතරකින් එම ණය මුදල ලබාගත හැකි බවය.  පසුගිය මැයි මාසයේදී ඔහු අග්‍රාමාත්‍ය ධූරයට පත්වීමත් සමඟ මූල්‍ය අරමුදලින් ණය ලබා ගන්නා බවත් සැප්තැම්බර් මාසය වනවිට එම ණය ලබාගත හැකි බවත් ප්‍රකාශ කර තිබිණි. එසේ තිබියදී මේ වනවිට පවතින්නේ මූල්‍ය අරමුදල ඉදිරිපත් කර ඇති කොන්දේසි සියල්ල සම්පූර්ණ කළ ද මෙම වසරේ මාර්තු මාසයෙන් පසුව අදාළ සලකා බැලීම් කරන බව ය.", "URL": "https://lankatruth.com/si/?p=143744", "Category": "පුවත්", "Parent URL": null}