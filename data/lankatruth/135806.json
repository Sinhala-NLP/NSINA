{"Source": "Lankatruth", "Timestamp": "June 21, 2022", "Headline": "ගෘහ රැකියාවලට විදෙස්ගතවන කාන්තාවන්ගේ අවම වයස වෙනස් කරයි", "News Content": "ගෘහ හා ගෘහ ආශ්‍රිත විදේශ රැකියා සඳහා යොමුවන ශ්‍රී ලාංකීක කාන්තාවන්ගේ අවම වයස් සීමාව අවුරුදු 21ක් වශයෙන් සංශෝධනය කර ඇත. එම සංශෝධනයට අදාළ යෝජනාවට කැබිනට් මණ්ඩල අනුමැතියද හිමිව තිබේ. දැනට අවම වයස් සීමාවන් ලෙස සෞදි අරාබිය සඳහා වයස අවුරුදු 25ක්ද අනෙකුත් මැදපෙරදිග රටවල් සඳහා අවුරුදු 23ක් ලෙසත් සෙසු රටවල් සඳහා අවුරුදු 21ක් ලෙසත් පවතී.", "URL": "https://lankatruth.com/si/?p=135806", "Category": "පුවත්", "Parent URL": null}