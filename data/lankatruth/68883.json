{"Source": "Lankatruth", "Timestamp": "February 24, 2019", "Headline": "රූකාන්ත ගුණතිලකට ප්‍රහාරයක්", "News Content": "පෞද්ගලික රූපවාහිනී නාලිකාවක විකාශනය වන ගී තරු වැඩසටහනක තරඟකරුවෙකු වෙනුවෙන් ලබාදුන් විනිෂ්‍යය සම්බන්ධව උරණ වූ පිරිසක් ජනප්‍රිය ගායන ශිල්පී රූකාන්ත ගුණතිලක මහතාට පහරදී තිබේ. පහරදීමෙන් එම මහතාට සහ ඔහුගේ පෞද්ගලික වාහනයට හානිවී ඇතැයි මත්තෙගොඩ පොලීසිය පවසයි. බොරලැස්ගමුව රත්තනපිටිය ප්‍රදේශයේ මෙම තරඟය පවත්වා ඇති අතර තරඟය නිමවී පිටව යන අවස්ථාවේ 200ක පමණ පිරිසක් තමාට පහරදුන් බව රූකාන්ත ගුණතිලක මහතා පොලීසියට පැමිණිලි කර ඇත. පහරදීම හේතුවෙන් රූකාන්ත ගුණතිලක මහතාට බරපතල නොවන තුවාල සිදුව ඇති අතර වාහනයට ද සුළු හානි සිදුව ඇත.", "URL": "https://lankatruth.com/si/?p=68883", "Category": "පුවත්", "Parent URL": null}