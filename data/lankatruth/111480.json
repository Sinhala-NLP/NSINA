{"Source": "Lankatruth", "Timestamp": "February 25, 2021", "Headline": "කොරෝනා; පෙර පාසල් ළමුන් 35ක් නිරෝධායනයේ", "News Content": "කොවිඩ් – 19 වසංගතය හේතුවෙන් ගාල්ල, වඳුරඹ කොකාවල ප්‍රදේශයේ පෙර පාසලක ළමුන් 39 දෙනෙකු නිරෝධායකව සඳහා යොමු ඇතැයි බද්දේගම සෞඛ්‍ය වෛද්‍ය නිලධාරී කාර්යාලය පවසයි. ඒ එම පෙර පාසලේ දැරියකගේ මවකට කොවිඩ් – 19 ආසාදනය වී ඇතැයි තහවුරු වීම හේතුවෙනි. එම පෙර පාසලේ දරුවන් 35 දෙනාගේම පවුල්වල සාමාජිකයන් හා පෙර පාසලේ ගුරුවරියන්ට මේ අනුව නිරෝධායනයට යොමු කර තිබේ. මෙම කාන්තාවගේ පෙර පාසල් යන දරුවාගේ උපන්දිනයක් ඉකුත් දින තිබී ඇති අතර එවිට පෙර පාසලේ කේක් කපා ඒවා සැවොම අනුභව කර ඇතැයිද අනාවරණය වී ඇත. ආසාදිත කාන්තාවගේ දරුවා ප්‍රථමයෙන් PCR පරීක්ෂණ සදහා යොමුකොට ඉන් ලැබෙන වාර්තාව අනුව ඉදිරි ක්‍රියාමාර්ග ගැනීමට කටයුතු කරණ බව පරිපාලන මහජන සෞඛ්‍ය පරීක්ෂක කේ.පි. නවරත්න පවසයි. කොවිඩ් ආසාධිත මෙම කාන්තාවගේ සැමියා කොළඹ රැකියාවක් කරණ අයකු බවත් එනමුදු ඔහු මේ වනවිට මාසයක කාලයක්‌ තිස්සේ නිවාඩු ලබා නිවසට පැමිණ නැති බවත් සෞඛ්‍ය නිලධාරීහු සඳහන් කරති.", "URL": "https://lankatruth.com/si/?p=111480", "Category": "කොවිඩ් -19 (කොරෝනා ) පුවත්", "Parent URL": null}