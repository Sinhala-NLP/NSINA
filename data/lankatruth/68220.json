{"Source": "Lankatruth", "Timestamp": "February 15, 2019", "Headline": "උතුරේ පාසල්වලට ජවිපෙන් ප්‍රතිපාදන රැසක්…", "News Content": "යාපනය, පේදුරුතුඩුව, චාවකච්චේරි සහ කයිට්ස් ඇතුළු උතුරු පළාතේ ප්‍රදේශවල පාසල් ළමුන්ගේ අධ්‍යන කටයුතු පහසු කර ගැනීම සඳහාත් දරුවන්ගේ විනෝද කටයුතු සඳහාත් රුපියල් ලක්ෂ 06ක වටිනාකමින් යුත් භාණ්ඩ පරිත්‍යාග කිරීමට පසුගිය 13 වනදා ජනතා විමුක්ති පෙරමුණේජාතික සංවිධායක, පාර්ලිමේන්තුමන්ත්‍රී බිමල් රත්නායක මහතාගේ ප්‍රධානත්වයෙන් කටයුතු කර තිබිණි. උතුරු පළාතේ ජනතා විමුක්ති පෙරමුණේ සංවිධායක රාමලිංගම් චන්ද්‍රසේකර් මහතාද එම අවස්ථාවන් සඳහා එක්වී සිටි අතර ඊට අමතරව ශ්‍රී කන්ද නේසන්, ක්‍රිෂ්ණා දර්ශන් යන ජවිපෙ සංවිධායක වරුන්ද ඊට එක්වී සිටියහ. එහිදී යාපනයේ පුන්ගුදුතිවූ ශ්‍රී ගනේෂා විදුහලට රුපියල් ලක්ෂයක (රු. 100,000) වටිනාකමකින් යුත් පෙරදිග තූර්ය වාදන කට්ටලයක් පරිත්‍යාග කළ අතර රුපියල් ලක්ෂ දෙකක (රු. 200,000) වියදමෙන් යාපනයේ පේදුරුතුඩුව මන්දිගෛ පිහිටි ක්‍රිස්තියානි පල්ලියේ ප්‍රතිසංස්කරණ කටයුතු සිදු කර ජනතා අයිතියට පත් කර තිබේ. ඊට අමතවර රුපියල් ලක්ෂයක (රු. 100,000) වියදමින් චාවකච්චේරිය කයිතඩි පිහිටි යා/ගුරුසාමි විදුහලේ සහ කයිතඩි උතුර ප්‍රජා ශාලාවේ ඉදිකිරීම අවසන් කර ජනතා අයිතියට පවරා ඇති අතර යාපනයේ කයිට්ස් ප්‍රදේශයේ පරුත්තියඩයිප්පු ගම්මානයේ රුපියල් ලක්ෂ දෙකක (රු. 200,000) වියදමින් ඉදි කළ ළමා උයන විවෘත කර ජනතා අයිතියට පවරා ඇත.    යාපනයේ පුන්ගුදුතිවූ ශ්‍රී ගනේෂා විදුහලට පෙරදිග තූර්ය වාදන කට්ටලය පරිත්‍යාග කළ අවස්ථාව      යාපනයේ පේදුරුතුඩුව මන්දිගෛ පිහිටි ක්‍රිස්තියානි පල්ලියේ ප්‍රතිසංස්කරණ කටයුතු සිදු කර ජනතා අයිතියට පත් කළ අවස්ථාව    චාවකච්චේරිය කයිතඩි පිහිටි යා/ගුරුසාමි විදුහලේ පරිත්‍යාගයන් සිදු කළ අවස්ථාව  යාපනයේ කයිට්ස් ප්‍රදේශයේ පරුත්තියඩයිප්පු ගම්මානයේ ළමා උයන විවෘත්ත කර ජනතා අයිතියට පවරන අවස්ථාව", "URL": "https://lankatruth.com/si/?p=68220", "Category": "පුවත්", "Parent URL": null}