{"Source": "Lankatruth", "Timestamp": "August 24, 2019", "Headline": "ඇමේසන් වනගේ ගින්න නිවීමට බ්‍රසීල හමුදා යොදවයි", "News Content": "අති විශාල කතාබහකට ලක්වූ ඇමේසන් වනාන්තරයේ ගින්න නිවීමට බ්‍රසීල හමුදා යොදවා තිබේ. බ්‍රසීල ජනාධිපති ජයීර් බොල්සොනරෝගේ නියෝගයකට අනුව මෙම හමුදා මෙහෙයුම ආරම්භ කර ඇත. බ්‍රසීල ජනාධිපතිවරයා මෙම පියවර ගෙන ඇත්තේ යුරෝපීය රටවල් ඇතුළු රටවල් ගණනාවක් බලපෑම් සිදුකිරීමෙන් පසුවය. ලොව පුරා පරිසරවේදීන් ඇතුළු විශාල පිරිසක් බ්‍රසීල තානාපති කාර්යාල ඉදිරිපිට ඇමේසන් වනය රැක ගැනීමට බල කරමින් විරෝධතා ද පැවැත්වීය. කෙසේ වෙතත් දින ගණනාවකට පසු ගින්න නිවීමේ හමුදා මෙහෙයුම් ආරම්භ කර තිබේ. අති විශාල ජෛව විවිධත්වයකින් හෙබි සමස්ත පෘථිවියටම බලපෑම් කළ හැකි පරිසර පද්ධතියක් ලෙස ඇමේසන් වනය හැඳින්වේ. බ්‍රසීලය, ඉක්වදෝරය, පේරු, කොළොම්බියාව, වෙනිසියුලාව, බොලීවියාව, සුරිනාමි, ප්‍රංශගිනියාව යන රටවල්වල ඇමේසන් වනය පැතිර ඇති අතර ඉන් සියයට 60ක් ම බ්‍රසීලයට අයත් ය.", "URL": "https://lankatruth.com/si/?p=79673", "Category": "විදෙස් පුවත්", "Parent URL": null}