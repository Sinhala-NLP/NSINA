{"Source": "Lankatruth", "Timestamp": "November 25, 2017", "Headline": "මැතිවරණ කොමිසම විශේෂ තීන්දුවකට අද රැස්වෙයි", "News Content": "ඉදිරියේදී පැවැත්වීමට නියමිත පළාත් පාලන මැතිවරණය සම්බණ්ධයෙන් විශේෂ තීන්දුවක් ගැනීම සඳහා මැතිවරණ කොමිසම අද (25) පස්වරුවේ රැස්වීමට නියමිත බව එහි අරංචි මාර්ග කියයි. කොමිෂන් සභාවේ සභාපති මහින්ද දේශප්‍රිය මහතාගේ ප්‍රධානත්වයෙන් අද පස්වරුවේ කොමිසම ගන්නා එම විශේෂ තිරණය සදුදා ප්‍රකාෂයට පත් කරන බවද එම අරංචි මාර්ග සඳහන් කරයි. පළාත් පාලන මැතිවරණය පැවැත්වීමට අදාළ සීමා නිර්ණ ගැසට් නිවේදනය ක්‍රියාත්මක කිරීම වලක්වාලමින් පුසගියදා අධිකරණ නියෝගයක් ලබාදෙනු ලැබිණි. මේ අතර ඊයේ පස්වරුවේ පැවති පක්ෂ නායක රැස්වීමද පළාත් පාලන මැතිවරණය සම්බන්ධයෙන් එකඟතාවයකින් තොරව අවසන් වී ඇතැයි වාර්තා වේ. කථානායක කරූ ජයසූරිය මහතාගේ ප්‍රධානත්වයෙන් රැස්වූ පක්ෂ නායක රැස්වීම සඳහා අග්‍රාමාත්‍ය රනිල් වික්‍රමසිංහ මහතාද එක්ව සිට ඇති අතර ඊට අමතරව මැතිවරණ කොමිසමේ සභාපතිවරයා සහ නීතිපතිවරයාද මෙම සාකච්ඡාව සඳහා සහභාගී වී තිබේ.", "URL": "https://lankatruth.com/si/?p=44432", "Category": "පුවත්", "Parent URL": null}