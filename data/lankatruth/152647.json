{"Source": "Lankatruth", "Timestamp": "October 4, 2023", "Headline": "Online පනත් කෙටුම්පතට එරෙහිව Google, Yahoo, Meta සහ Apple ඇතුළු සමාගම් රැසක් එක්වෙයි", "News Content": "වත්මන් රනිල් රාජපක්ෂ ආණ්ඩුව විසින් ගෙන ඒමට උත්සාහ දරණ මාර්ගගත ක්‍රම සුරක්ෂිතතාව පිළිබඳව පනත් කෙටුම්පත පිළිබඳව දැඩි අවධානයෙන් පසුවන බවත් අදාළ පාර්ශ්වයන් සමඟ කිසිදු සංවාදයකින් තොරව මෙම කෙටුම්පත ගෙනැවිත් ඇති බවත් සඳහන් කරමින් Asia Internet Coalition (AIC) නිවේදනයක් නිකුත් කරමින් සඳහන් කරයි. එලෙස මෙම පනත් කෙටුම්පත ගෙන ඒම පිළිබඳව සිය විරෝධය දක්වන Asia Internet Coalition සමඟ amazon, Apple, Booking.com, expedia group, Google, goto, Grab, LINE, Linkedin, Meta, Pinterest, Rakuten, shopify, Snap Inc, Spotify, tweeter සහ Yahoo එක්ව සිටී. මෙම පනත් කෙටුම්පත හරහා ශ්‍රී ලාංකිකයින්ගේ අදහස් ප්‍රකාශ කිරීමේ අයිතියට මෙන්ම විරෝධය පලකිරීමට ඇති අවස්ථාව අහිමිකරන බවත් මෙය කෲර නීතියක් බවත් ඔවුන් සිය නිවේදනයෙන් කියා සිටී.", "URL": "https://lankatruth.com/si/?p=152647", "Category": "පුවත්", "Parent URL": null}