{"Source": "Lankatruth", "Timestamp": "October 11, 2018", "Headline": "පැලවත්තේ නිමි ඇඳුම් වෙළඳ සැලක ගින්නක් – (වීඩියෝ)", "News Content": "බත්තරමුල්ල, පැලවත්ත මංසන්ධියේ පිහිටා ඇති පෞද්ගලික වෙළඳ සැලක ගින්නක් හට ගෙන තිබේ. රෙදිපිළි හා වෙනත් ද්‍රව්‍ය අලෙවි කරන මෙම ස්ථානයේ අද(11) උදෑසන මෙම ගින්න හට ගෙන ඇත කෝට්ටේ නගර සභාවේ ගිනි නිවීමේ නිලධාරීන් ගින්න නිවීම සඳහා අවශ්‍ය කටයුතු කරන බව පොලිසිය කියයි. මේ හේතුවෙන් බොරැල්ල-කොට්ටාව 174 බස් මාර්ගය සම්පූර්ණයෙන් වසා දමා ඇති බවද වාර්තාවේ. ගින්න ඉතා වේගයෙන් පැතිර යන අතර, වෙළඳ සැල ආසන්නයේ ඇති ටයර් අලෙවි කිරීමේ වෙළඳ සැලට මෙය ව්‍යාප්ත වී ඇති බව පැවසේ. ගින්නෙන් වෙළඳ සැල සම්පූර්ණයෙන් විනාශ වී ඇති අතර, සිදුව ඇති හානිය මෙතෙක් අනාවරණය වී නොමැත.", "URL": "https://lankatruth.com/si/?p=60853", "Category": "පුවත්", "Parent URL": null}