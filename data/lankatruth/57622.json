{"Source": "Lankatruth", "Timestamp": "August 12, 2018", "Headline": "අභ්‍යන්තර අර්බුද ශ්‍රීලනිප මාවනැල්ල ආසනය උනුසුම් කරයි", "News Content": "ශ්‍රී ලංකා නිදහස් පක්ෂ මාවනැල්ල ආසන බල මණ්ඩල රැස්වීම සඳහා මාවනැල්ල ප්‍රාදේශීය සභාවට තේරීපත් වූ සභිකයන් දෙදෙනෙකුට ආරාධනා නොලැබීම හේතුවෙන් අද(12) එහි උනුසුම් තත්වයක් ඇතිවිය. මාවනැල්ල ආසන බල මණ්ඩල රැස්වීම, ශ්‍රී ලංකා නිදහස් පක්ෂයේ මාවනැල්ල ප්‍රධාන සංවිධායක හිටපු අමාත්‍ය ආතාවුද සෙනෙවිරත්න මහතාගේ ප්‍රධානත්වයෙන් පැවැත්වීමට නියමිතව තිබූ අතර එ් සඳහා ප්‍රාදේශීය සභාවට තේරීපත් වූ සභිකයන් දෙදෙනෙකුට සහ තවත් පාක්ෂිකයන් පිරිසකට මෙම රැස්වීම සඳහා ආරාධනා කොට නොතීබූ බව ඔවුන් පවසයි. ඊට හේතු ලෙස ඔවුන් ප්‍රකාශ කර සිටියේ තමන් ඒකාබද්ධ විපක්ෂයට සහය දක්වන බව පවසමින් රැස්වීම සඳහා ආරාධනා කිරීම පැහැර හැර ඇති බවයි. රැස්වීම සඳහා ආරාධනා නොලැබූ සභිකයන් දෙදෙනා සහ පාක්ෂිකයින් පිරිස රැස්වීම පැවැත්වෙන භූමියෙන් පිටත කලහකාරීව හැසිරීම හේතුවෙන් මෙම උනුසුම් තත්වය ඇති විය.", "URL": "https://lankatruth.com/si/?p=57622", "Category": "පුවත්", "Parent URL": null}