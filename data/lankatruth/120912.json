{"Source": "Lankatruth", "Timestamp": "August 5, 2021", "Headline": "ආණ්ඩුවේ විසඳුම අත්අඩංගුවට ගැනීම නම්, අපේ පිළිතුර සටනයි", "News Content": "“ගැටළුවලට ආණ්ඩුවේ විසඳුම අත්අඩංගුවට ගැනීම නම්, අපේ පිළිතුර සටනයි” යැයි ජාතික වෘත්තීය සමිති මධ්‍යස්ථානය ජනමාධ්‍ය නිවේදනයක් නිකුත් කරමින් සඳහන් කරයි. ජාතික වෘත්තිය සමිති මධ්‍යස්ථානයේ සභාපති කේ.ඩී ලාල්කාන්තගේ අත්සනින් යුතුව නිකුත් කර ඇති එම නිවේදය සම්පූර්ණයෙන් පහතින් පල වේ. ජනමාධ්‍ය නිවේදනයයි. ගැටළුවලට ආණ්ඩුවේ විසඳුම අත්අඩංගුවට ගැනීම නම්, අපේ පිළිතුර සටනයි. වසර 24ක් පුරා නොවිසඳන ලද ගැටළු සඳහා විසඳුම් ඉල්ලා සාමකාමී උද්ඝෝෂණයේ නියුතු වූ ගුරු විදුහල්පති වෘත්තිය සමිති නායකයින් හා සාමාජිකයින් අත් අඩංගුවට ගෙන සිරගත කිරිමේ ආණ්ඩුවේ ක්‍රියාමාර්ගය ජාතික වෘත්තීය සමිති මධ්‍යස්ථානය ලෙස අප දැඩි පිළිකුලෙන් යුතුව හෙළා දකිමු. එසේ අත් අඩංගුවට ගෙන නිරෝධායන නීතියට මුවා වී සේවක උද්ඝෝෂණ මර්දනය කිරීම ආණ්ඩුවේ පිළිතුර නම් ප‍්‍රජාතන්ත්‍රවාදී ලෙස සටන් ක්‍රියාමාර්ග තීව්‍ර කිරීමට වෘත්තීය සමිති ව්‍යාපාරය ලෙස අපට සිදුවනු ඇත. එහෙයින් අප ඉල්ලා සිටින්නේ මෙම අත්අඩංගුවට ගත් සියලූ ගුරු – විදුහල්පතිවරුන් හා වරියන් වහාම නිදහස් කරන ලෙසත්, ගුරු ගැටළුට සාධාරණ විසඳුමක් ඉරිදිපත් කරන ලෙසත් ය. ස්තුතියි. මෙයට,කේ. ඩී. ලාල්කාන්තසභාපතිජාතික වෘත්තිය සමිති මධ්‍යස්ථානය.", "URL": "https://lankatruth.com/si/?p=120912", "Category": "පුවත්", "Parent URL": null}