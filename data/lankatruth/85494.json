{"Source": "Lankatruth", "Timestamp": "November 12, 2019", "Headline": "කාන්තාවකට පහරදුන් රිදීමාලියැද්දේ පොහොට්ටු මන්ත්‍රී ඇතුළු 5ක් අත්අඩංගුවට", "News Content": "කාන්තාවකට පහරදීමේ සිද්ධියකට අදාලව රිදීමාලියැද්ද ප්‍රාදේශීය සභාවේ පොහොට්ටු පක්ෂයේ මන්ත්‍රී සිසිර කුමාර බණ්ඩාර ඇතුළු සැකකරුවන් 5 දෙනෙකු අද(12) පොලීසිය විසින් අත්ඩංගුවට ගෙන තිබේ. පසුගිය 10 වැනිදා මෙම පහරදීම සිදුව තිබේ. අත්අඩංගුවට පත්ව ඇති සෙසු සැකකරුවන්වන්නේ වයස අවුරුදු 41 ක් වු ආර්.එම්.ජයතිලක, වයස අවුරුදු 44 ක් වු ආර්.එම්.ප්‍රේමදාස, වයස අවුරුදු 44 ක් වු සිරිල් රාජපක්ෂ හා වයස අවුරුදු 47 ක් වු එච්.එන්.පෙරේරා යන මහියංගනය ප්‍රදේශයේ පදිංචිකරුවන් ය. සැකකරුවන් අද අධිකරණය ඉදිරිපත් කිරීමට නියමිත බව මහියංගනය පොලීසිය සඳහන් කරයි.", "URL": "https://lankatruth.com/si/?p=85494", "Category": "පුවත්", "Parent URL": null}