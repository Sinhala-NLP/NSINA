{"Source": "Lankatruth", "Timestamp": "April 10, 2012", "Headline": "චීන ජාතිකයෙකු නොරොච්චෝලේදී මියයයි", "News Content": "නොරොච්චෝලේ තාප බලාගාරයේ සේවය කළ චීන ජාතිකයෙකු හදිසි අසනීප තත්ත්වයක් හේතුවෙන් මියගොස් ඇතැයි වාර්තා වේ.  හදිස්සියේ මතුවූ අසනීප තත්ත්වයක් හේතුවෙන් පුත්තලම රෝහලට ඇතුළත් කිරීමෙන් පසුව මොහු මියගොස් ඇත. මෙලෙස මියගොස් ඇත්තේ තිස් පස් හැවිරිදි චීන ජාතිකයෙකු වන අතර පශ්චාත් මරණ පරීක්ෂණය සඳහා මෘත ශරීරය කුලියාපිටිය රෝහලට ගෙනගොස් ඇත. මෙම මරණය සම්බන්ධයෙන් පොලිසියට සැකයක් මතුවී ඇතැයිද පැවසේ. කල්පිටිය පොලිසිය සිද්ධිය සම්බන්ධයෙන් වැඩිදුර පරීක්‍ෂණ පවත්වයි.", "URL": "https://lankatruth.com/si/?p=2027", "Category": "පුවත්", "Parent URL": null}