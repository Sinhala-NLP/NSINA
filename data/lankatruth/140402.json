{"Source": "Lankatruth", "Timestamp": "October 11, 2022", "Headline": "“රනිල් රාජපක්ෂ ඩීල් ආණ්ඩුව”ට එරෙහිව ඕස්ට්‍රේලියාවේ ශ්‍රී ලාංකිකයෝ ෆෙඩරල් පාර්ලිමේන්තුව ඉදිරිපිට විරෝධතාවයක", "News Content": "“රනිල් රාජපක්ෂ ඩීල් ආණ්ඩුවේ” රාජය ත්‍රස්තවාදට හා රාජ්‍ය මර්ධනයට එරෙහිව ඕස්ට්‍රේලියාවේ වෙසෙන ශ්‍රී ලාංකිකයෝ පසුගිය 09 වෙනිදා ඕස්ට්‍රේලියාවේ කැම්බරා අග නගරයේ ෆෙඩරල් පාර්ලිමේන්තුව ඉදිරිපිට විරෝධතාවයක නිරතවූහ. මෙම විරෝධතාවය පැවැත්වූයේ ජන වරමක් නොමැතිව, පාර්ලිමේන්තුවේ රාජපක්ශ පොහොට්ටු කන්ඩායමත් සමග ඩීල් මගින් ජනාධිපතිවූ රනිල් වික්‍රමසිංහ, අප්‍රියෙල් 09 ඇරඹි ජන අරගලයේ නායකයන් හා අරගලකරුවන් මර්ධනය කරමින් ගෙයන පාලනයට එරෙහිවත්, ජනතාවගේ ජන මතයට එරෙහි පාර්ලිමේන්තුව විසිරුවා ජනතාවට කැමති පාලනයක් බිහිකර ගැනීමට වහා ඉඩ සලසන ලෙසත් බලකරමිණි. ඕස්ට්‍රේලියාවේ Victoria, NSW හා ACT යන ප්‍රාන්ත තුන ප්‍රධානකොටගෙන හා අනිකුත් ප්‍රාන්ත නියෝජනය කරමින් නියෝජිතයන් සහභාගීවූ මෙම උද්ගෝශනය ආරම්භයේදී මීට මාස 5කට පෙර ලාංකීය ජනතා අරගලය වෙනුවෙන් දිවිපිදූ හා ඒ වෙනුවෙන් කැපකිරීම් කළ අරගලකරුවන් සිහිකරමින් විනාඩියක නිශ්ශබ්දතාවයක්ද පවත්වා ඇත. රනිල් රාජපක්ශ ඩීල් ආන්ඩුව ගෙනයන මර්ධනයට එරෙහිව ශ්‍රී ලාංකිකයන්ගේ දැඩි අප්‍රසාදය පලකරන සටන්පාඨ, ගීත හා අදහස් දැක්වීම් කිහිපයක්ම උඝෝෂණයට එක්කර තිබීම විශේෂත්වයකි.", "URL": "https://lankatruth.com/si/?p=140402", "Category": "පුවත්", "Parent URL": null}