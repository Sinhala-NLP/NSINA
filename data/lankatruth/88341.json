{"Source": "Lankatruth", "Timestamp": "January 5, 2020", "Headline": "දැදුරු ඔයේ අනවසරයෙන් වැලි ගොඩ දැමීම ජයටම", "News Content": "නව ආණ්ඩුව බලයට පත්වීමත් සමග දැදුරු ඔයේ අනවසරයෙන් වැලි ගොඩ දැමීම ඉහළ ගොස් ඇතැයි ප්‍රදේශවාසීන් පවසති. ඔවුන් සඳහන් කරන්නේ මේ හේතුවෙන් හලාවත ඇතුළු ප්‍රදේශ ගණනාවක පරිසර පද්ධතියට බලපෑම් එල්ල වී ඇති බවයි. මේ අතර දැදුරු ඔයේ අනවසරයෙන් වැලි ගොඩ දැමු පුද්ගලයින් 04 දෙනෙකුද අත්අඩංගුවට ගෙන තිබේ. දැදුරු ඔයේ, සිප්පිගලාන හා වීරකුමන්දළුව යන ප්‍රදේශයේදී ඔවුන් අත්අඩංගුවට ගත් බව පොලීසිය පැවසයි. ඔවුන් සමග බෝට්ටු දෙකක් සහ වැලි ගොඩ දැමීමට යොදා ගන්නා යන්ත්‍ර සුත්‍රද පොලීසිය භාරයට ගෙන ඇත. සැකකරුවන් අද (05) හලාවත මහේස්ත්‍රාත් අධිකරණයට ඉදිරිපත් කිරීමට නියමිතය. වත්මන් රාජපක්ෂ ආණ්ඩුව බලයට පැමිණි වහාම සිදු කළ වැලි, පස් ප්‍රවාහණය සඳහා පණවා තිබූ අවර පත් ක්‍රමය අහෝසි කිරීම හේතුවෙන් අනවසර ලෙස, පරිසරය විනාශ කනරමින් වැලි හා පස් කැපීමේ කටයුතු මහා පරිමාණයෙන් ආරම්භ විය.", "URL": "https://lankatruth.com/si/?p=88341", "Category": "පුවත්", "Parent URL": null}