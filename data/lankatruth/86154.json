{"Source": "Lankatruth", "Timestamp": "November 25, 2019", "Headline": "පස්වරුවේ ඇදහැලුණු වර්ශාවෙන් කොළඹ ඇතැම් ප්‍රදේශ ජලයෙන් යටවේ", "News Content": "අද(25) පස්වරුවේ ඇදහැලුනු අධික වර්ශාවත් සමඟ කොළඹ ප්‍රදේශ කිහිපයක ජල ගැලීම් තත්වයක් ඇතිව තිබේ. වැසි ජලය නිසි පරිදි බැස නොයාම හේතුවෙන් සුළු වර්ශාවදී වුව ද ඇතැම් නාගරික ප්‍රදේශ ජලයෙන් යටවන අතර අක්‍රමවත් ඉදිකිරීම් සහ නඩත්තු කටයුතුවල දුර්වලතා මීට හේතු වී තිබේ. පස්වරුවේ ඇදහැලුණු වර්ශාවෙන් කොළඹ – කොටහේන ප්‍රදේශය ද වැසි ජලයෙන් යටව තිබූ අතර මාර්ග රැසක් යටවී ගමනාගමයට බාධා එල්ලවී තිබිණි. එසේම ප්‍රදේශවාසීන් සහ ව්‍යාපාරික ප්‍රජාව දැඩි අසීරුතාවයට පත්ව තිබිණි.", "URL": "https://lankatruth.com/si/?p=86154", "Category": "පුවත්", "Parent URL": null}