{"Source": "Lankatruth", "Timestamp": "August 2, 2017", "Headline": "මහඉලුප්පල්ලම බීජ ගොවිපල බංගලාදේශයට – බීජ ආනයනයටත් අවසර", "News Content": "මහඉලුප්පල්ලම ක්ෂේත්‍ර භෝග පරීක්ෂණ ආයතනය බංගලාදේශයේ පෞද්ගලික සමාගමකට විකුණා දැමීමට සැලසුම් කර ඇතැයි වාර්තා වේ. මෙම විකුණා දැමීම වසන් කිරිම සඳහා ආණ්ඩුව විවිද බොරු ප්‍රචාර දැයත් කරමින් සිටින බවද වාර්තාවේ. මේ වනවිට එම ආයතනය විකුණා දැමීමට අදාළ ගිවිසුම් සකස් කර ඇති බවත් වාර්තා වේ. මෙය අවරුදු 150කට බදු දීමක් ලෙසින් සිදු කිරීමට සැලසුම් කර ඇත. මෙම බදු ගැනීම සිදු කරනු ලබන්නේ බංගලාදේශ පෞද්ගලික සමාගමක් වන “ලාල්ටීය සීඩ්” නම් සමාගමක් බවද වාර්තා වේ. මෙම සමාගමට බීජ නිපදවීමට අමතරව මෙරටට බීජ ආනයනය කිරීමටද ගිවිසුම මගින් අවසර ලබා දීමට ආණ්ඩුව කටයුතු කර ඇති බවත් වාර්තා වේ. එය මෙරට ගොවි ජනතාව කෙරෙහි ඉතාමත් දරුණ ලෙස බලපානු ඇති බවත් විවිද දීලීර වර්ග මෙරට බෝගවලට බෝවීමේ අනතුරක් මේ හරහා නිර්මානය වී ඇති බවත් ගොවි නායකයෝ පවසති. විශේෂයෙන් මේ වනවිටත් දෙමුහුන් බීජ නිසා මෙරට කෘෂිකර්මාන්තයට සැලකිය යුතු අනතුරු ගණනාවකට මුහුණ දෙමින් සිටින බවත් ඔවූහු සඳහන් කරති. එමෙන්ම බංගලාදේශය යනු බීජ තාක්ෂණයේ දියුණු රටක් නොවන බේමේ සිදුවනුයේමෙරට කෘෂිකර්මාන්තය සම්පූර්ණයෙන්ම බහුජාතික සමාගම් වෙත ඩැහැගැනීමේ කුමන්ත්‍රණයක තවත් එක් පියවරක් බවත් ගොවි නායකයෝඅනතුරු අඟවා සිටිති.", "URL": "https://lankatruth.com/si/?p=38809", "Category": "පුවත්", "Parent URL": null}