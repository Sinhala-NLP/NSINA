{"Source": "Lankatruth", "Timestamp": "September 27, 2021", "Headline": "මහ බැංකුව ජනාධිපතිට කොකා පෙන්නලා…", "News Content": "තම ක්‍රියාමාර්ග අනුගමනය කළ නොහැකිනම් මහ බැංකුවේ ඉහළ වැටුප් ලබන නිලධාරීන් විසින් ක්‍රියාමාර්ග සැලසුම් කළ යුතු බව ජනාධිපති අවධාරණය කර තිබුණද මෙම විකල්ප දෙකෙන් එකක් හෝ එම බැංකුවෙන් අනුගමණය කර නැති බව හෙළි වේ. විශේෂයෙන්ම 2020 ජූනි මාසයේදී ජනාධිපති දැඩි ස්වරයකින් මහ බැංකු ප්‍රධානීන් අමතා තමන්ගේ ටූල්ස් පාවිච්චි කරන ලෙස අවධාරණය කර තිබිණි. එහෙත් එවැනි ක්‍රියාමාර්ග එම බැංකුව අනුගමණය කර නැති බව අජිත් නිවාඩ් කබ්රාල් මහ බැංකු අධිපති ධුරයට පත්වීමෙන් පසු සොයාගෙන තිබේ. එම කරුණු අඩංගු නිවේදනයක් අද (27) නිකුත් කර ඇත. එහි නිරීක්ෂණ 04ක් විශේෂයෙන් දක්වා ඇති අතර අපනයන ආදායම් වාර්තා කිරීමේදී රේගු සංඛ්‍යා සටහන් සහ මහ බැංකුවේ සංඛ්‍යා අතර විශාල වෙනසක් පවතින බව එමගින් හෙළි කර ඇත. ජනාධිපතිවරයා මහ බැංකුවට කරන ලද නියෝග අනුව එම බැංකුව විසින් යම් සැලසුම් සකස් කර තිබුණද ඒවා ක්‍රියාත්මක කර නැති බව අදාල නිවේදනයේ නිරීක්ෂණ මගින් හෙළිකර තිබේ.", "URL": "https://lankatruth.com/si/?p=123717", "Category": "ආර්ථික පුවත්", "Parent URL": null}