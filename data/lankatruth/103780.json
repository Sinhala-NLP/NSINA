{"Source": "Lankatruth", "Timestamp": "December 18, 2020", "Headline": "ලංකාවේ කොරෝනා පාලනයට යුරෝ මිලියන දෙකක ආධාරයක්", "News Content": "කොවිඩ් – 19 වයිරසය පාලනය කිරීම සඳහා යුරෝපා සංගමය ශ්‍රී ලංකාවට යූරෝ මිලියන දෙකක මූල්‍ය ආධාරයක් ලබාදී තිබේ. යුරෝපා සංගමය සහ ලෝක සෞඛ්‍ය සංවිධානයේ ශ්‍රී ලංකා කාර්යාලය ඒකාබද්ධ නිවේදනයක් නිකුත් කරමින් සඳහන් කරන්නේ එම මූල්‍ය ආධාරයෙන් ලෝක සෞඛ්‍ය සංවිධානයේ ශ්‍රී ලංකා කාර්යාලය කොවිඩ් – 19 වසංගතයෙන් සිදුව ඇති බලපෑම අවම කිරීම සඳහා ශ්‍රී ලංකාවේ හදිසි ප්‍රතිචාර දැක්වීමේ හැකියාව වැඩි දියුණු කිරීමට මෙම මුදල උපකාරී වනු ඇති බවය. කොවිඩ් – 19 රෝගී ප්‍රතිකාර සේවාවල ඵලදායීතාව ඉහළ නැංවීම, ආසාදන වැළැක්වීම ඇතුළු ප්‍රධාන අංශ කිහිපයක් කෙරෙහි මෙමම ආධාර මුදල මගින් අවධානය යොමු කෙර තිබේ. රෝගී ප්‍රතිකාර සේවා පද්ධති සංවර්ධනය කිරීමෙන් වඩා හොඳින් සැලසුම් කිරීමට සම්බන්ධීකරණය හා තීරණය ගැනීමේ හැකියාව ලැබෙනු ඇතැයිද එම නිවේදනයෙන් සඳහන් කරයි. මීට අමතරව මූල්‍යාධාරයේ ප්‍රධාන අංගයක් වන සෞඛ්‍ය සේවාවේ දුරස්ථ ඉගෙනුම් පද්ධති දියුණු කිරීම, අනාගතයේදී මෙවැනි හදිසි අවස්ථාවලට ප්‍රතිචාර දැක්වීමට සෞඛ්‍ය පද්ධතියේ හැකියාව තිරසර ලෙස වැඩි කිරීමට කෙරෙහිද මෙහිදි අවධානය යොමු කර ඇතැයි එහි සඳහන් වේ. එම නිවේදනයේ මෙසේ ද සඳහන් වේ.", "URL": "https://lankatruth.com/si/?p=103780", "Category": "කොවිඩ් -19 (කොරෝනා ) පුවත්", "Parent URL": null}