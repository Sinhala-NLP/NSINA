{"Source": "Lankatruth", "Timestamp": "September 18, 2023", "Headline": "ලංකාවේ බහුතරයකට IMF ගැන විශ්වාසයක් නැහැ – වෙරිටේ රිසර්ච්", "News Content": "ලංකා වේ බහුතර ජනතාවකට ජාත්‍යන්තර මූල්‍ය අරමුදල මැදිහත් කර ගෙන සිදුර කමින් පවතින ආර්ථික ක්‍රියාවලිය තුළ ලංකාවට සෙතක් අත් වනු ඇතැයි ශ්‍රී ලාංකිකයන්ගෙන් බහුතරයක් විශ්වාස නොකරන බව වෙරිටේ රිසර්ච් ආයතනය සිදු කළ නවතම සමීක්ෂණයකින් අනාවරණය වී ඇතැයි එම ආයතනය අනාවරණය කරයි. ඒ අනුව ජාත්‍යන්තර මූල්‍ය අරමුදල ශ්‍රී ලංකාවට ලබා දී ඇති ඇමෙරිකානු ඩොලර් බිලියන 2.9ක ණය මුදල නිසා අනාගතයේදී මෙරට ආර්ථිකය නරක අතට හැරෙනු ඇතැයි ශ්‍රී ලාංකිකයන් 45%ක් විශ්වාස නොකරන බව එම ආයතනය පවසයි. ජාත්‍යන්තර මූල්‍ය අරමුදලේ ණය මුදල ශ්‍රී ලංකාවේ ආර්ථිකයට යහපත් ලෙස බලපානු ඇතැයි විශ්වාසයකින් පසු වන්නේ රටේ ජනගහණයෙන් 28%ක පිරිසක් පමණක් බවත් එම ආයතනය සඳහන් කරයි. වෙරිටේ රිසර්ච් ආයතනය මෙම සමීක්ෂණය සඳහා වැඩිහිටියන් 1008 දෙනෙකුගේ යුත් නියැදියක් තෝරා ගෙන ඇති අතර එම නියැදියට ශ්‍රී ලංකාවේ ක්‍රියාත්මක වන ජාත්‍යන්තර මූල්‍ය අරමුදලේ වැඩසටහන රටේ දැන් සහ ඉදිරි ආර්ථිකයට බලපාන්නේ කෙසේද යන ප්‍රශ්නය ඉදිරිපත් කර ඇත. එම ප්‍රශ්නයට පිළිතුරු දීම සඳහා නියැදියට පිළිතුරු 05ක් ලබා දී ඇත. එම 1008 දෙනා ලබා දුන් පිළිතුරු අනුව සමීක්ෂණයේ ප්‍රතිඵල සැකසී තිබෙන අතර මෙම සමීක්ෂණය සිදු කර ඇත්තේ පසුගිය ජූනි මාසයේදීය.", "URL": "https://lankatruth.com/si/?p=151676", "Category": "ආර්ථික පුවත්", "Parent URL": null}