{"Source": "Lankatruth", "Timestamp": "January 7, 2019", "Headline": "විධියක ජනාධිපති ක්‍රමය එපා – වෘත්තීයවේදීන්, කලාකරුවෝ, නීතීඥයෝ ඇතුළු විද්වත්හු එක හඬින් කියති", "News Content": "(දෙවන සංස්කරණය) ආචාචාර්ය – මහාචාර්යවරු, නීතීඥයන්, වෘත්තීයවේදීන් සහ කලාකරුවන් ඇතුළු විද්වතුන් රැසකගේ මූලිකත්වයෙන් විධායක ජනාධිපති ක්‍රමය අහෝසි කිරීමට බරලකරමින් පිහිටුවා ගෙන තිබෙන “විධායක ජනාධිපති ක්‍රමය අහෝසි කිරීමේ ජනතා ව්‍යාපාරය” විසින් අද (07) පෙරවරුවේ කොළඹ සීඑස්ආර් හිදී මාධ්‍ය හමුවක් පවත්වන ලදී. එම මාධ්‍ය හමුව සඳහා ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා, මාරුතයේ හඬ සංවිධානයේ විදර්ශන කන්නන්ගර මහතා, ලංකා වෙළඳ සංගමයේ සුනේෂ් ජයකොඩි මහතා, සදාචාරාත්මක දේශපාලන සංස්කෘතියක් වෙනුවෙන් කාන්තාවෝ සංවිධානයේ සුභා විජේසිරිවර්ධන මහත්මිය, වමේ කේන්ද්‍රයේ මහින්ද රත්නායක මහතා, ශ්‍රී ලංකා විද්‍යාර්තයින්ගේ හා වෘත්තිකයින්ගේ සංවිධානයේ ගුණසේන දහනායක මහතා, සමස්ත ලංකා තරුණ හින්දු සම්මේලනයේ ආචාර්ය සතිස් කුමාර් සිවලිංගම් මහතා, සී.ඩී.ආර් සංවිධානයේ ඉක්රාම් නසීර් මහතා, ප්‍රජාතන්ත්‍රවාදය සඳහා සමනල්ලු සංවිධානයේ කථිකාචාර්ය ත්‍යාගරාජා වරදාස් මහතා, විප්ලවීය සමාජවාදී කේන්ද්‍රයේ වසන්ත දිසානායක මහතා, දිදුලන හදවත සංවිධානයේ ගීත රචක රවී සිරිවර්ධන මහතා, 52 ව්‍යාපාරයේ හේමමාලී විජේසිංහ මහතා, ජාතික විද්වත් සංවිධානයේ ආචාර්ය අනුර කරුණාතිලක මහතා, යහපත් සාමාජයක් වෙනුවෙන් ලේඛක ලේඛිකාවෝ සංවිධානයේ සාහිත්‍යෙව්දී කීර්ති වැලිසරගේ මහතා, 71 සහෝදරත්ව සංසදයේ යූ.ආර් පෙරේරා මහතා, අලුත් පරපුර සංවිධානයේ රංගනශිල්පී ජගත් මනුවර්ණ මහතා සහ සංගීතවේදී සුදන්ත මාධව යන මහත්වරු එම මාධ්‍ය හමුවේදි අදහස් දැක්වූහ. ලාල්කාන්ත මහතා… ප්‍රජාතන්ත්‍රවාදය මූලික කරමින් විවිධ අරගල, සටන් පාඨ සිදුකර තිබෙනවා. එය ඉතා ශක්තිමත් ඒකාබද්ධ සටන් ව්‍යාපාරයක් බවට පත් කරගන්න තීරණය කළා. එහි ආරම්භක පියවර 14දා කොටුව දුම්රියපොළ අසලින් අරඹනවා. අපි කියන්නෙ විධායකය අහෝසි කර මහ මැතිවරණයකට යමු කියලයි. රංගන ශිල්පී ජගත් මනුවර්ණ මහතා… චණ්ඩි තාත්තාගේ පුතාලාට පිස්සු නටන්න බෑ මේ විධායක ක්‍රමය නැතිව. තාත්තාගේ බලය අහෝසි වුණොත් පුතාලට එන්න බෑ ඒ චණ්ඩිකම් කරන්න. මේක රටට කටු ඔටුන්නක්. මෙය අහෝසි කරන්න පෙළ ගැහෙන්න කියලා අලුත් පරපුර සංවිධානය වෙනුවෙන් ඉල්ලා සිටිනවා. සාහිත්‍යවේදී කීර්ති වැලිසරගේ මහතා… ජාතිවාදය, ආගම්වාදය බරපතළ ලෙස කරපින්නා උන්මත්තක ප්‍රජාව ඇතුළු සුළු පිරිසක් හැර සමස්ත ජනතාවම මීට විරුද්ධයි. ජනමාධ්‍ය හැසිරිය යුතු ආකාරය අපි කිවයුතු නෑ. අද ජනමාධ්‍ය ජනතා අභිලාෂ ඉටු කරන්නෙ නෑ. ජඩ දේශපාලනයේ නිරත වෙනවා. අපි ඉතා ඕනෑකමින් ඉල්ලනවා ජඩ මාධ්‍යයේ නොයෙදී ජනමාධ්‍යයේ යෙදෙන ලෙස මාධ්‍යවේදීන් හා මාධ්‍ය ආයතනවලින්. ආචාර්ය සතිෂ් සිවලිංගම් මහතා… නිදහස ලබලා දශක 6ක් ගෙවුණත් මේ කුඩා රට ඉතාම පසුගාමී තත්ත්වයකයි තිබෙන්නේ. සමස්ත ජනතාවටම මේ විධායක ක්‍රමයෙන් කිසිදු සෙතක් වී නැහැ. විදර්ශන කන්නන්ගර මහතා… මේ තනතුරත්, තනතුර වටේ ඉන්න ජුන්ටාව හෙවත් ආර්ථිකය විනාශ කරන්න ඉන්න කල්ලියට එරෙහිව මේ සටන් අරගලය අපි ඇරැඹිය යුතුයි. සිල්වෙස්ටර් ජයකොඩි මහතා… හැම මැතිවරණයකදීම තේමාව කර ගත්තේ විධායක ක්‍රමය අහෝසි කරන බව. ඒකෙන් පෙන්නුම් කරනවා මේ ක්‍රමයට ජනතාවගේ විරෝධයක් තිබූ බව. සුබා විජේසිරිවර්ධන මහත්මිය… මේ දේශපාලන සංස්කෘතියෙන් සුළු ජාතීන් කාන්තාවන් දශක ගණනක් තිස්සේ කොන් වෙලා. අපි මේ ජනපති හා ආණ්ඩුව පත් කළේ විධායක ජනපති ක්‍රමය අහෝසි කිරීමේ පොරොන්දුව මතයි. මහින්ද රත්නායක මහතා… මං අවුරුදු 40ක් පුරාම මේ විධායක ක්‍රමය අහෝසි කිරීමේ සටනේ ඉන්නවා. අවාසනාවට බලයට පත්වූ කවුරුත් මේ ක්‍රමය අහෝසි කළේ නෑ. අද ජනපති ශ්‍රී ලනිප භාවිත කරන්නේ බිරියට ලැබුණු දෑවැද්ද විදියට. ජනාධිපති අද ව්‍යවස්ථාව කඩනවා. මේකට විරුද්ධව පාර්ලිමේන්තුවේ කටයුතු කරන්න බැරි නම් ඉන් පිටතට හෝ සටනක් ඇරැඹිය යුතුයි. ගුණසිංහ දහනායක මහතා… විධායක ක්‍රමය ගැන පසුගිය දශක කිහිපයක් තුළ අපි ලැබූ අත්දැකීම්වලින් ඉතා පැහැදිලියි එය ජනතා ප්‍රජාතන්ත්‍රවාදයට බරපතළ පහරක් බව. පසුගිය ඔක්තෝබර් 26දා සිදුවීමත් එක්ක අපට බලකර තිබෙනවා මේ ක්‍රමය අහෝසි කරන්න. ආචාර්ය වරදාස් ත්‍යාගරාජා මහතා… ඇයි මේ විධායක ක්‍රමය අහෝසි කරන්න බැරි වුණේ? විධායක ක්‍රමය විසින් පසුගිය දශක 4 තුළ නතු වූ සමාජ විරෝධී ප්‍රතිගාමී බලවේග ක්‍රියාත්මක වුණේ. වසන්ත දිසානායක මහතා… මම 71 කැරැල්ලෙ ක්‍රියාකාරිකයෙක්. මේ විධායක ක්‍රමය තුළ චෞර වංශාධිපතියෝ බිහිවුණා. ඒ චෞර වංශාධිපතීන්ට වගේම ජාතිවාදී බලවේගවලට වැඩවසම්වාදී, බලවේගවලට මේ ක්‍රමය අවශ්‍යයි.                    වත", "URL": "https://lankatruth.com/si/?p=66239", "Category": "පුවත්", "Parent URL": null}