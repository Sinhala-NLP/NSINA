{"Source": "Lankatruth", "Timestamp": "March 19, 2022", "Headline": "අවුරුද්දට කෑම ඉන්දියාවෙන් ණයට", "News Content": "ශ්‍රී ලංකාවට අත්‍යාවශ්‍ය ආහාර ඇතුළු ද්‍රව්‍ය මිලට ගැනීම සඳහා ඉන්දියාවෙන් සැපයෙන ඩොලර් මිලියන 1000ක ණය මුදල විදිමත් ලෙස ලැබෙන තෙක් සිංහල හා හින්දු අලුත් අවුරුද්ද සඳහා අවශ්‍ය භණ්ඩ ඇණවුම් කළ නොහැකි බව අත්‍යාවශ්‍ය ආහාර ද්‍රව්‍ය ආනයනකරුවන්ගේ සංගමයේ මාධ්‍ය ප්‍රකාශක නිහාල් සෙනවිරත්න පවසයි. ඔහු වැඩිදුරටත් අවධාරණය කරන්නේ මෙම ණය පහසුකම් නොලැබේ නම් ආහාර ද්‍රව්‍ය ආනයනට වෙනත් විකල්පයක් නොමැති බවය. මේ වනවිට අත්‍යාවශ්‍ය ආහාර ද්‍රව්‍ය ආනයනය කර ඇති බහාලුම් දහසක් පමණ වරායේ සිරවී ඇති අතර ඩොලර් නොලැබීම නිසා ඒවා ‌ගොඩබෑමට නොහැකි බවද ඔහු පවසයි. යම් ණය සහනයක් ඉන්දියාවෙන් ලැබුණද එම භාන්ඩ ලංකාවට ආනයනය කර ගොඩ බෑම සඳහා යම් කාලයක් ගතවන බව පවසන ඔහු අවධාරණය කරන්නේ ඉක්මනින් අදාළ අංශ මේ පිළිබඳ පියවර ගතහොත් උත්සව සමයේදී අත්‍යාවශ්‍ය ආහාර හිඟයක් ඇති‌ නොවීමට තමන්ට වගබලාගත හැකි බවයි. මූලාශ්‍ර දේශය", "URL": "https://lankatruth.com/si/?p=130209", "Category": "ආර්ථික පුවත්", "Parent URL": null}