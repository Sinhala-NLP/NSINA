{"Source": "Lankatruth", "Timestamp": "June 26, 2020", "Headline": "මේ යනවිදිහට ආණ්ඩුව ඡන්දය වෙනුවෙන් සහරාන්ගේ ස්මාරකයකුත් හදන්න ඉඩ තියෙනවා…", "News Content": "“දැන් මාධ්‍යවල ප්‍රධාන ප්‍රවෘත්තියක් බවට පත්වෙනව කරුණා අම්මාන්ගේ ප්‍රකාශය. කරුණා අම්මාන් ඡන්දය ඉල්ලනවා. ඒ මොකටද ජනාධිපති තුමාගේ දෑත් ශක්තිමත් කරන්න. කරුණා එහෙ ඡන්දය ඉල්ලන්න ගිහින් මොකක්ද කියන්නෙ ? එයාට ඡන්දය දෙන්න එයා කොරෝනාවලට වඩා බයානකයි. එයා මැරුව අලි මණ්කඩදි හමුදාව දෙදහක් තුන්දාහක්, කිලිනොච්චියේ දාස් ගානක් මැරුවා. හමුදාව මරපු නිසා මට ඡන්දය දෙන්න කියනව. එයා ඒ ඡන්ද ටික අරගෙන පාර්ලිමේන්තු ඇවිල්ලා ගෝඨාභය මැතිතුමාගේ දෑත් ශක්තිමත් කරනවලු. ඒත් එක්කම මෙහෙ කොළඹ බස්නාහිර පළාත වගේ පැතිවල ජනාධිපති තුමාගෙ දෑත් ශක්තිමත් කරන්න ඡන්ද ඉල්ලනව. එයාලා කොටි මැරුවයි කියල. ඒ වගේම සයින්දාමාරු ගිහින් අපි සහරාන් වෙනුවෙන් ස්මාරකයක් හදනව ඡ්න්දෙ දෙන්න කියල ඒක වෙන්නත් පුලුවන්. අද දේශපාලනය එතනට වැටිල තියෙන්නෙ. එම නිසා අපේ තරුණ පරම්පරාවට වගකීමක් තියෙනවා මේ වසංගතයත් පරාජය කරන්නට. ඒ තමයි බලය ලබාගැනීම සහ බලය පවත්වා ගැනීම වෙනුවෙන් අමු අමුවේ ජාතිවාදය පාවිච්චි කරන ක්ණ්ඩායම් පරාජයට පත් කරන්න ඕනා. ශිෂ්‍ය ව්‍යාපාරය ඒකට අපිට පහන් ටැඹක් වෙලා තියෙනව. අපි කවදාවත් බෙදුනෙ නැහැ.” යැයි ජනතා විමුක්ති පෙරමුණේ මධ්‍යම කාරක සභික, හිටපු පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා පවසයි. ඒ මහතා මේ බව පැවසූවේ පසුගියදා පැවති ජුනි 20ට යෙදී ඇති ශිෂ්‍ය වීර දිනයේ ප්‍රධාන දේශනය සිදු කරමිණි. එහිදී වැඩිදුරටත් අදහස් දැක්වී වෛද්‍ය නලින්ද ජයතිස්ස මහතා… “කොරෝනා වසංගතය අපේ රටේ පමණක් නොවේ ලෝකය පුරා පැතිරිලා යද්දී එවැනි තත්වයක් තුළ පවා ජාතික ශිෂ්‍ය වීර දිනය සැමරීමට සමාජවාදී ශිෂ්‍ය සංගමය ගත්ත මේ තීන්දුව මේ කැපවීම අපි කවුරුත් අගය කරන්නට ඕනේ. කිසිම දුෂ්කරතාවයක් විසින් ශිෂ්‍ය වීරයින් ට හිමිවිය යුතු ගෞරවය අපි බිඳකින් වත් අඩු කළේ නැහැකියන පණිවිඩය අද ශිෂ්‍ය වීර දිනයේ දී මුළු මහත් ලෝකයට ම සපයනවා. අපි මේ සමරන්නේ කාවද? එක පැත්තකින් නිදහස් අධ්‍යාපනයත්, අනිත් පැත්තෙන් මවුබිමේ නිදහසත් වෙනුවෙන් සටන් කරපු ශිෂ්‍ය ව්‍යාපාරයේ ආදරණීය සගයන් පිළිබඳවයි. අද නිදහස් අධ්‍යාපනය පිළිබඳ කතා බහ, ඒකට එකතු වෙච්ච නිදහස් සෞඛ්‍ය පිළිබඳ කතා බහ ඉහළට ඇවිත් තිබෙනවා. ඒක ඉහළට එන්න එන්න ඒ පිළිබඳ කතිකාවත යට කරන්නට කවදත් වගේ පාලකයන් උත්සහ කරනවා. දැන් මේ ඇති වෙලා තිබෙන තත්වයේදී මේ කොරෝනා වසංගතයෙන් ලෝකයම පීඩාවට පත්වෙලා තිබෙන මොහොතක අපේ රටේ රෝගීන් ප්‍රමාණය දැනට දෙදහසකට වඩා අඩු කරගෙන මරණ සංඛ්‍යාව එකොළහකට සීමා කරගෙන මේ වසංගතය යම් පාලන තත්වයකට ගෙන ඒමට අපි රටක් හැටියට සමත් වුණේ කොහොමද? ඒකට හේතු වෙච්ච ප්‍රධානතම සාධකය කුමක්ද? මම හිතනවා සමාජයක් හැටියට වසංගතය පාලනය කරන කොට අපි සාකච්ඡාවට බඳුන් කළ යුතු ප්‍රධාන කරුණක් ඒක. අපි නිවර්තන කලාපයේ රටක් වීම නිසාද? එහෙම නැත්නම් උෂ්ණත්වය විසින්ද අපේ රටේ රෝගීන් ප්‍රමාණය පාලනය වුණේ? එහෙම නැත්නම් ආසියානු කලාපයේ මෙය වේගවත් ව පැතිර නොපැතිරීම නිසා ද එය පාලනය වුණේ? මම හිතනවා ඊට වඩා එහා ගිය, සමහරු කියනවා අපේ රටේ ජනතාවගේ ප්‍රතිශක්තිකරණය කියලා. නමුත් ඒ සියල්ලට එහා ගියපු පෙනෙන යථාර්තයක් තිබෙනවා. ඒක තමයි මහාචාර්ය ක්‍රිෂාන්ත අබේසේන මහත්මයා කිව්වේ. මේ රටේ මේ ප්‍රමාණය ට හරි ඉතිරිවෙලා තිබෙන නිදහස් අධ්‍යාපනය සහ නිදහස් සෞඛ්‍ය පද්ධතිය කොහෙන් හරි රෝගියෙක් වාර්තා වුන සැනින් ඒ රෝගය හඹාගෙන ගිහිල්ලා රෝගියා ග්‍රහණයට ගන්න පුළුවන් විදිහේ විධිමත් සෞඛ්‍ය සේවාවක් අපිට තිබෙනවා. ඒ වගේම යමක් කිව්වට පස්සේ ඒක තේරුම් ගන්න පුළුවන් විදිහේ අධ්‍යාපනයක් ලබපු ජනතාවක් අපි නිර්මාණය කර ගෙන තිබෙනවා. මේ දෙකටම ප්‍රධානතම සාධකය බවට පත් වෙන්නේ නිදහස් අධ්‍යාපනය සහ නිදහස් සෞඛ්‍යය. එහෙම නොවේ නම් අපේ රටේ තිබුණේ මුදල් දී රෝහල් ගත වීමේ සම්ප්‍රදායක් නම්, සෞඛ්‍ය පහසුකම් සියල්ල ලබාගත හැකි වන්නේ මුදලින් නම්, එහෙම නම් මේ පාලනය අපට කරගන්න වෙන්නේ නැහැ. ඒ නිසා මේ කොරෝනා වසංගතයේ දී ලෝකයේ බෙදුම් ඉරක් නිර්මාණය කරලා තිබෙනවා ජනතාවට විශේෂ එක් සෞඛ්‍ය සේවාවට, ඒකත් එක්කම අර කිව්ව වගේ අධ්‍යාපනය ගහට පොත්ත වගේ ගැට ගැහිලා එනවා. අධ්‍යාපනයට සහ සෞඛ්‍ය සේවාවන්ට ජනතාවට ප්‍රවේශ වීමේ පහසුව, සාධාරණත්වය යම් පමණකට හෝ සහතික වෙලා තිබුනෙ කොහෙද ඒ රටවල් කොරෝනා මර්දනයේ දී ඉදිරියෙන් ඉන්නවා. ඒක තමයි රහස. ඒ නිසා අද මේ කොරෝනා වසංගතය අප යම් පාලනයකට ගැනීමේ දීත් මේ රටේ ජනතාවට සිහිපත් විය යුතු වන්නේ නිදහස් අධ්‍යාපනය වෙනුවෙන් අරගල කරපු පරම්පරාව. ඔබ කවුරුත් දන්නවා 1940 දශකයේ තමයි අපේ රටේ නිදහස් අධ්‍යාපන පනත ගෙනාවේ. වසර ගණනාවක් තිස්සේ රාජ්‍ය මන්ත්‍රණ සභාවේ ඒක සාකච්ඡා වුණා. නිදහස් අධ්‍යාපන පනත ගෙන ඒමේ දී පාරේ සටන් තිබුණෙ නැහැ. නිදහස් අධ්‍යාපන පනත ගෙන ඒමේ දී උද්ඝෝෂණ තිබුන් නැහැ. ඇත්තට ම දෙවන ලෝක යුද්ධය කාලයේදී තමයි මේ පිළිබඳ ඉස්සරහට එන්නේ. හැබැයි නිදහස් අධ්‍යාපන පනත සම්මත කර ගැනීමේ දී ජනතාවට උද්ඝෝෂණ නොකරන්‍නට වුනාට නිදහස් අධ්‍යාපනය ආරක්ෂා කර ගැනීමේ දී උද්ඝෝෂණ, වැඩවර්ජන, එතනින් එහාට ගියපු ජීවිත පරිත්‍යාග කරන්න අපිට සිද්ධ වුණා. ඒ පරම්පරාව අද අපි සමරන්නේ. ඔවුන් එදා ඒ කැප කිරීම නොකරන්නට අපේ රටේ බොහෝ දෙනෙකුට මුදල් ගෙවලා මේ තරම් අධ්‍යාපනයක් ලබාගන්න හැකියාවක් ලැබෙන් නැහැ කියන එක අපි දත යුතු කාරණාවක්. නමුත් නිදහස් අධ්‍යාපනය සමහර විට ඒ තුළින්ම නිදහස් අධ්‍යාපනයේ ප්‍රතිඵල භුක්ති විඳපු ජනතාවගේත් ඡන්දයෙන් බලයට පත්වෙච්ච පාලකයන් තමයි අපේ රටේ හැමදාම නිදහස් අධ්‍යාපනය කප්පාදු කරන්නට උත්සාහ කරේ. අදත් ශිෂ්‍ය ව්‍යාපාරයේ සටනක් තියෙනවා. ඇබැ‍ර්ඩීන් විශ්වවිද්‍යාලයට අනුබද්ධව ආසිරි රෝහලත් එක්ක පෞද්ගලික විශ්වවිද්‍යාලයක් අලුත් ආකාරයෙන් ආරම්භ කරන්නට මේ ආණ්ඩුව උත්සහ ගනිමින් ඉන්නවා. ආණ්ඩුව කියලා තියෙනවා නම් ඒක දන්නේ නැහැ කියලා වියත් මගෙන් පත් කරපු ශ්‍රී ලංකන් එයාර්ලයින් එකේ සභාපතිතුමා ගෙනල්ලා ඇහුවා නම් ඒකෙ සුල මුල හොයාගන්න පුළුවන්. මොකද ඒ රෝහල් ජාලාව අයිති ඔහුට නිසා. ඔය ඇබර්ඩීන් විශ්වවිද්‍යාලය අපේ රටේ පෞද්ගලික වෛද්‍ය විද්‍යාලයක් ආරම්භ කරන්න උත්සාහ කරන්නේ අද ඊයේ ඉඳලා නෙමෙයි. මට මතකයි මම වෛද්‍ය ශිෂ්‍යයෙක් හැටියට ඉන්න කාලේ මීට අවුරුදු විස්සකට කලින් අද වගේ දවසක කොටුව දුම්රිය පොල ඉස්සරහ අපිට දැවැන්ත උද්ඝෝෂණ කරන්න සිද්ධ වුණා ඇබර්ඩීන් විශ්වවිද්‍යාලයට අනුබද්ධව රාජගිරිය ප්‍රදේශයේ කෘෂිකර්ම දෙපාර්තමේන්තුවට අයිති අක්කර දෙකහමාරක් එවකට පැවති චන්ද්‍රිකා කුමාරතුංගගේ ආණ්ඩුව පෞද්ගලික වෛද්‍ය විද්‍යාලයක් ආරම්භ කරන්න කරන්න යාම වළක්වන්නට. ඒ කාලේ ඇබර්ඩීන් විතරක් නෙමේ, මේ ආණ්ඩුව ගිවිසුම් ගත වෙන්න උත්සාහ කරමින් හිටියා මනිපාල් සහ ශ්‍රී රාම චන්ද්‍ර කියන විශ්වවිද්‍යාලත් එක්ක. ඒ උත්සාහයන් ශිෂ්‍ය ව්‍යාපාරය මැදිහත් වෙලා තාවකාලිකව පරාජයට පත් කළා. හැබැයි වතුර ගිල්ලවපු බෝලයක් වගේ විටෙක ඒක උඩට මතු වෙනවා. සයිටම් කියලා කියන්නේ මේ රටේ ශිෂ්‍ය ව්‍යාපාරය විශ්වවිද්‍යාල ආචාර්යවරුන් ප්‍රගතිශීලී ජනතාව එක්ක එකතු වෙලා තීරණාත්මකව පරාජය කරපු පුද්ගලික විශ්වවිද්‍යාලයක්. උපාධි ප්‍රදානය කරන ආයතනයක්. සයිටම් පරාජය කළ පමණින් සියල්ල නතර වෙන්නේ නැති බව ඔබට පේනවා. නිදහස් අධ්‍යාපනය රැක ගැනීම ඒක සමස්ත සමාජයේ වෙනසක් එක්ක ගැට ගැහිලා තිබෙනවා. ඒක තමයි මේ කියන්නේ. මේ කවර හෝ ආණ්ඩු අධ්‍යාපනය විකිණීම ඔවුන්ගේ එකම පරමාර්ථය බවට පත් කර ගෙන තිබෙන නිසාම ඔවුන් විටින් විට තමන්ගේ යටතේ තිබෙන උත්සාහය එලියට ගන්නවා. විවිධාකාරයෙන්. කොහොමත් ඊළඟ මහ මැතිවරණයෙන් පස්සේ මේ තිබෙන ආර්ථික අර්බුදය ට අධ්‍යාපනයට තිබෙන ප්‍රතිපාදන කප්පාදුවට ආණ්ඩුව අනිවාර්ය වශයෙන් යොමු වෙනවා. සෞඛ්‍යට තියෙන වියදම් කප්පාදු කරනවා. වෙනදට වඩා පෞද්ගලික විශ්වවිද්‍යාල පිළිබඳව කතා බහ එන්නට පුළුවන්. අපිට මතකයි මෑත කාලයේ සයිටම් එක සම්බන්ධයෙන් කතා බහ එනකොට ඒ ගොල්ලෝ අලුත් සටන් පාඨයක් ගෙනාවා “නිදහස් අධ්‍යාපනය වගේ ම අධ්‍යාපනයේ නිදහස” කියලා එකක්. ඒ කියන්නේ ඉගෙන ගන්න කැමති ඕන කෙනෙක් ඉන්නවනං එයාට ඕන තරම් ඕන ක්‍රමයකට උපාධියක් ගන්න අවස්ථාව තිබෙන්නට ඕනේ කියලා. එවැනි මත වාද නිර්මාණය කළා. හැබැයි මේ හැම දෙනාටම කනේ පහරක් ගැහුවා නිදහස් අධ්‍යාපනය නිදහස් සෞඛ්‍ය යයි නොවන්නට අපට මේ කොරෝනා වසංගතයට මුහුණ දෙන්න බැහැ කියන එකෙන්. ඒ වගේ ම තමයි මේ ශිෂ්‍ය වීරයන් සටන් කළේ අධ්‍යාපනය නිදහස වෙනුවෙන් පමණක් නොවේ, ඔවුන්ට තිබුන ඊට සමාන්තරව මවුබිමේ නිදහස වෙනුවෙන් ද සටනක්. අදත් ශිෂ්‍ය ව්‍යාපාරයට මේ රටේ ජනතාවට මව්බිමේ නිදහස වෙනුවෙන් කරන සටනත් ඉදිරියට ගන්න සිද්ධ වෙලා තිබෙනවා. ඒ වගේම කියන්නේ ඔබ දන්නවා ලෝකයේ ආර්ථිකය යුද්ධයක් තිබෙනවා. ඒක අපිට පේන්නේ නැහැ. දැන් අවි ආයුධවලින් තවම ගහගන්නවා. චීන ඉන්දියානු දේශ සීමාවේ වුනා වගේ ඒ තරමට වත් මෙය ආර්ථික යුද්ධය පේන්නේ නැහැ. ඒක තිබෙන්නේ ඇමරිකා එක්සත් ජනපදය සහ චීනය අතර ඒ නිසා තමයි මේ කොරෝනා වෛරසය ඉස්මතු වෙනකොට ලෝකයේ ම කතාබහට ලක් වුණා මෙම වෛරස් ඒ කාගේ නිර්මාණයක්ද යන්න. කෙනෙක් කිව්වා මෙය ඇමරිකා එක්සත් ජනපදයේ නිර්මාණය කරලා චීනයේ තිබුණු ක්‍රීඩා තරගයකට ඇමරිකාවේ හමුදා කණ්ඩායමක් බුද්ධි අංශයෙන් යවලා කොරෝනා වෛරසය චීනෙට ව්‍යාප්ත කළ බව. ඒ වගේම චීනයේ පැත්තෙනුත් චෝදනා ආවා ඇමරිකා ඇමෙරිකා එක්සත් ජනපදයෙන් මේ නිර්මාණය කරලා චීනයට ලබා දුන් බව. ඇයි මේ වයිරස් එකත් එක්ක මේ රටවල් දෙකෙහි නම් පමණක් සම්බන්ධ වෙලා තියෙන්නේ, එය එසේ වෙන්නෙ දැනටමත් ලෝකේ යුද්ධයක් පවතින නිසා, යුද්ධෙ පාර්ශව දෙක තමා මේ ඇමරිකාවයි චීනයයි. මෙය දීර්ඝකාලීනව පවතින යුද්ධයක්. එම නිසා මේ කොරෝනා ආරම්භ වෙන්නට කලින් මීට මාස අටකට පමණ් කාලයක ඉදලා අමරිකානු එක්සත් ජනපදය චීනයේ භණ්ඩවලට විශාල බදු අය කරන්න පටන් ගත්තා. එයින් චීන ආර්ථිකයට යම් බලපෑමක් ද එල්ල උනා. එයට ප්‍රතික්‍රියාවක් විදිහට චීනයත් එක්ක ප්‍රතිචාර දක්වන්න පටන් ගත්තා. මෙන්න මෙවැනි වෙලාවක අපි කවුරුත් දන්න්නවා ලෝකයේ ආර්ථික බලවතුන්ගේ අතර තිබෙන යුද්ධයත් ආර්ථික ක්ෂෙත්‍රයේ පමණක් සීමා වෙලා තිබෙන්නේ නැහැ. එය අනිවාර්ය වශයෙන්ම ආරක්ෂක හා දේශපාලන ක්ෂේත්‍රවලට පැතිරෙනව. චීනය එක් අතකින් ඔවුන්ගේ ආර්ථික ආධිපත්‍යය පතුරුවගෙන එනවා එයට ඔවුන් නමක් දීලා තිබෙනවා “එක මාවතක් එක තීරයක්” කියලා. එයින් අදහස් කරන්නෙ මොකක්ද? මතුපිටින් පෙනෙන්නේ පැරණි මුහුදු සහ ගොඩබිම් සේද මාවත් තමයි. හැබැයි ඔවුන්ගේ ආර්ථික මරුමස්ථානවලට අවශ්‍ය කරන යුදමය ආරක්ෂාව තමයි එලාගෙන එන්නෙ. එහෙම බැලුවොත් පසුගිය දශකයේ චීනයේ ණයවලින් හැදුවා මේ දකුණු ආසියානු කලාපයේ ප්‍රධාන වරායන් තුනක්. එකක් ලංකාවේ හම්බන්තොට වරාය. අනෙක් එක බංගලාදේශයේ චිත්තකොන් වරාය. අනෙක් එක පකිස්තානයේ කුවාදර වරාය. මේ වරායන් තුන සිතියමක ලකුණු කරලා බැලුවොත් එහෙම ත්‍රිකෝනයේ මුළු තුනේ තමයි වරාය පිහිටල තියෙන්නෙ ඉන්දියාව වට කරලා ඉන්දියානු සාගරයේ බල ආධිපය පතුරවන්න හොඳම ස්ථාන තුන ඒ වරායන් තුන. අනෙක් අතින් චීනය මැදිහ වෙලා තායිලන්තයේ ක්ව්රා ඇල කපා ගෙන යනවා. මෙසේ අල්ල ගත්තට පස්සේ චීනයේ සිට අප්‍රිකාව දක්වා වෙච්ච චීනය චීන ආර්ථික මරමස්ථානවලට අවශ්‍ය වන ආරක්ෂාවයි ඔවුන් මෙය එළා ගනිමින් ඉන්නේ. ඒ චීනයේ සැලැස්ම. චීනයේ සැලැස්ම මෙහෙම දියත් වෙන කොට මීට අවුරුදු 6කට 7කට ඉහතදී ඉඳලා ඇමරිකා එක්සත් ජනපදය පැත්තෙන් සැලැස්මක් හැදුවා. එය තමයි “ආසියාව දෙසට” මීට කලින් ඔබට මතක ඇති 98ට කලින් සෝවියට් කඳවුරක් තිබෙන කාලේ සමාජවාදී කඳවුරේ සහ ධනවාදී කදවුර අතර තරඟයේ දී ඉන්දියාව හිටියේ සෝවියට් දේශය පැත්තෙන් ලංකාවෙ හිටියා ඇමරිකා එක්සත් ජනපදය පැත්තේ දැන් එහෙම ප්‍රශ්නයක් නැහැ. ඔවුන්ට දැන් ඉන්දියාව තිබෙන්නේ ඇමෙරිකානු ලයින් එකේමයි. එම නිසා ඇමෙරිකාව මෙම කලාපයට ඇතුළු වන්නේ ඉන්දියාවේ අනුදැනුම ඇතිව. දැන් හිලරි ක්ලින්ටන් රාජ්‍ය ලේකම් වෙලා ඉන්න කාලයේ ඉන්දියාව හරහා තමයි මේ කලාපයට එන්නේ. ඇමරිකාව මේ කලාප එන්න හදනවා වෙනම සැලැස්මක් ඒ එහි තිබෙන ආරක්ෂක ගිවිසුම් එහි පලවෙනි එක තමයි ඇක්සා ගිවිසුම. ඒ ගිවිසුමෙන් ඇමෙරිකාව දොර ඇරගන්නවා හදිසි අවස්ථාවකදී ඕනෑම රටක භූමිය, ගුවන, ජලය තමන්ට පාවිච්චි කරන්න අවස්ථාව දිය යුතුයි කියලා. එයයි ඇක්සා හී ගිවිසුමක් එයට යම් ගෙවීමක් කරනවා. උදාහරණයක් විදිහට ඒ ලංකාව 2007 ගෝඨාභය රාජපක්ෂ ආරක්ෂක ලේකම් ඉන්න කාලයේ එක්සත් ඇක්සා අත්සන් කරානම් ඇමරිකාවට පුළුවන් අපේ භූමිය ගුවන ජලය පාවිච්චි කරන්න වගේම අපිටත් පුළුවන් ඇමරිකාවේ භූමිය ගුවන ජලය පාවිච්චි කරන්න හදිසි අවස්ථාවකදී. 2007 දී අත්සන් කරන ලද ඇක්සා ගිවිසුම 2017 දී රනිල් වික්‍රමසිංහ දික් කර ගන්නවා කාල සීමාවක් නොමැතිවම. ඔබට මතක නම් ඇමෙරිකාව සහ ඇමරිකාව සහ ඉරානය අතර ගැටළුවක් ආවා. මීට පෙර එය යුද්ධයක් දක්වා වර්ධනය වුණා. ඇමරිකා එක්සත් ජනපදය එම යුද්ධය මෙහෙයවූයේ ඇමරිකාවේ සිට නොවේ. වොෂින්ටනය සිට නොවේ. ඔවුන් එයට පාවිච්චි කරේ ඉරාකයේ භූමිය. ඔවුන් එය එසේ කළේ කොහොම ද? එසේ කළේ ඇමෙරිකාව ඇමෙරිකාව සහ ඉරාකය අතර අත්සන් කරන ලද ඇක්සා ගිවිසුම නිසා. ඒ අනුව යුදමය අවස්ථාවකදී ඇමරිකාවට ඉරාක භූමිය පාවිච්චි කිරීමට අවස්ථාව ලබා දිය යුතු යි. ඔය යුද්දෙ වර්ධනය වුනා නම් ඉරාකයට ගහන නැව් නවත්තන්න ලංකාවේ වරාය ඉල්ලුවා නම් ඉල්ලුවනම් ඉා නම් ඉරාකයට ගහන ගුවන්යානාවලට තෙල් ගහන්න ලංකාවේ ගුවන්තොටුපල ඉල්ලුවා නම් එය අනිවාර්යයෙන්ම දිය යුතු වෙනවා ඇක්සා ගිවිසුම ගහලා තියෙන නිසා. ඇමරිකා එක්සත් ජනපදය ඇක්සාවලින් නතර වෙන්නේ නැහැ. ඇක්සාවලින් එහාට යන්න ඕනේ. ඊළඟට ඕන්න ගේනවා සෝෆා ගිවිසුමකට. සෝෆා කියලා කියන්නේ මොකක්ද? ඇමරිකානු ආරක්ෂක හමුදාවට හෝ ඇමරිකානු ආරක්ෂක දෙපාර්තමේන්තුවට සම්බන්ධ ඕනම කෙනෙකුට ලංකාවට ඇතුළු වෙන්න දෙන්න ඕන සෝෆා ගිවිසුම හරහා. ඇතු වීමට අවසර දිය යුතුයි. වීසා අවශ්‍ය නැහැ. පරික්ෂා කිරීම් කරන්න බැහැ. ගුව තොටුපලේදි ස්කෑන් කරන්න බැහැ. ඕන තැනක යන්න පුළුවන්. මේ ගිවිසුමත් එක්ක එකඟ වුණොත් එහෙම ඒ විතරක් නෙවෙයි ඔවුන් මේ රටේ ඇවිල්ලා කරන වැඩ පිළිබඳව මේ රටේ රජයට හොයා බලන්න බැහැ. ඒ විතරක් නෙමෙයි ඔවුන් අතින් සිදුවන වැරදිවලට රටේ නීතිය ක්‍රියාත්මක කරන්නත් බැහැ. අදාළ රට ඇතුළේ ඇමරිකාවේ හමුදාව අතින් මිනීමැරුමක් වුනොත් ස්ත්‍රී දූෂණයක් වුනොත් හොරකමක් වුණත් අපිට බැහැ ලංකාවෙ නීතියෙන් ඔහුට දඬුවම් කරන්න. ඔවුන්ට දඬුවම් කරන්න පුළුවන් ඇමරිකාවට ඇමරිකානු නීතියෙන් විතරයි. එය තමයි සෝෆා කියන්නේ. ආරක්ෂක දෙපාර්තමේන්තුවට සම්බන්ධය කියලා ඕන කෙනෙකුට රටට ඇතුළු වෙන්න පාර කපා ගන්නයි සෝෆා කියන ගිවිසුම ගහන්නේ. ඒකට හමුදාවම එන්න ඕනෙ නැහැ. ඇමෙරිකාවේ ආරක්ෂක දෙපාර්තමේන්තුවට කියන්න තියෙන්නේ අහල අපේ කෙනෙක්. සෝෆා ගිවිසුම සාකච්ඡා කරමින් තිබුණා රනිල් වික්‍රමසිංහ මහත්තයා පහු ගිය එක්සත් ජාතික පක්ෂ ආණ්ඩුව කාළේ. පාස්කු ප්‍රහාරයෙන් පස්සේ මැයි මාසය තිලක් මාරපන අමාත්‍යවරයා වොෂින්ටන්වලට ගියා. ගිහින් සාකච්ඡා කළා මයික් පොම්ප් කියන රාජ්‍ය ලේකම් එක්ක. ඒ සෝෆා කියන ගිවිසුමට යන්න. සාමාන්‍යයෙන් ඔබ දන්නවා මේ ධනවාදී ඇතුලේ වැඩක් කරගන්න කොට සන්තෝසමක් දෙන්න ඕන. සෝෆා ගිවිසුම අත්සන් කරන්න කලින් ලබාදෙන සන්තෝසම තමයි මේ MCC ගිවිසුම කියන්නෙ. කීයක් ද ඩොලර් බිලියන 450ක්. ඕක නිකම්ම දෙන්න බැහැ. එ්ක මතුපිටට පේන්න වෙන කුමක් හෝ මාතෘකාවක් යොදල දෙන්න ඕනෙ. උදාහරණයක් විදිහට මෙය අධ්‍යාපනය සඳහා, නැති නම් සෞඛ්‍ය පහසුකම් සඳහා. ලෝකයේ සමහර රටවලට MCC ලබාදීලා තියෙන්නේ ප්‍රතිශක්තිකරණය සඳහා කියලා. මොකක් හරි ක්‍රමයක් හොයා ගන්න සල්ලි දෙන්න ක්‍රමයක් විතරයි ඔවුන්ට ඕන. හැබැයි ඔබ මතක් කර ගන්න ඕනේ මීට මාස 8කට කලින් ජනාධිපතිවරණ වේදිකාවේ ප්‍රබල සටන් පාඨය තමා MCC ගිවිසුම. ඒ දිනපු කණ්ඩායම කිව්වේ MCCවලින් රට බෙදෙනවා රටමැද කොරිඩෝවක් හැදෙනවා උතුරයි දකුණයි වෙන් වෙනවා රට කෑලි තුනකට කැඩෙනවා එයා ආපු ගමන් අපි මේ ගිවිසුම ඉරා දමනවා කිව්වා. නමුත් ඡන්දෙට පස්සේ උන් කිව්වා මෙය තවදුරටත් අධ්‍යනය කරන්න ඕනි කියලා. අධ්‍යයනය කරන්න කියලා තුන් දෙනෙක්ගේ කමිටුවක් දැම්මා. අපි ඔවුන්ගෙන් ඇහුවා ඔය කමිටුවේ වාර්තා වෙන්න කොපමණ කලක් යයිද කියලා. ඔවුන් හරියටම ගණන් බලලා කිව්වා මාර්තු වෙනකොට ඡන්ද තියන්න පුළුවන් වුනොත් වුනොත් අනිවාර්යෙන් මාස තුනකින් දෙන්නං කියලා. ඒ කමිටුව පත්කරලා දැනට මාස අටක් වෙනවා ඒ වාර්තාව තාම නැහැ. ඒ විතරක් නෙමෙයි දැන් ඇමරිකානු තානාපති තුමිය කියනවා අපි එම්සිසි ගිවිසුම සම්බන්ධයෙන් තීරණයක් ගන්නවා මහ මැතිවරණයෙන් පස්සේ කියලා. ඇයි මහ මැතිවරණයෙන් පස්සේ කියන්නේ එය මහ මැතිවරණයට කලින් කිව්වොත් ආණ්ඩුවේ ඡන්ද පදනම දෙදරා යනවා. අනිවායෙන් ආන්ඩුව MCC අත්සන් කරනවා ඔය ඩොලර් මිලියන 450 ඔවුන් ගන්නවා. අනිවාර්යෙන් සෝෆා අස්සන් කරන්න බලාගෙන තමයි ඔවුන් මේ ගිවිසුමට එකඟ වෙන්නේ. සෝෆාවලට එකඟ උනහම තියෙන තත්වේ කොහොමද කියලා ඔබට හිතාගන්න පුළුවන්. සෝෆා ගිවිසුම නැතුවත් මේ කොරෝනා වසංගතය අස්සේ ආණ්ඩුවෙන් දෙන නීති මාලාව උපදෙස් මාලා සෞඛ්‍ය අමාත්‍යංශයෙන් අමාත්‍යාංශයෙන් අනුමැතිය ඇතිව හෝ නැවත දෙනු ලබන ඒවා ලංකාවේ මිනිසුන් අනුගමනය කරා. හැබැයි ඒ අස්සෙ ඇමරිකානු රාජ්‍ය තාන්ත්‍රික බලපත්‍රයක් තියෙන කෙනෙක් රටට ඇතුළු වනවා. PCR පරීක්ෂණයක් සිදු කර ගන්න ඔහු තාමත් සූදානම් නෑ.පසුව හොයලා බලන කොට ආණ්ඩුවේ ඇමැතිවරයෙක් ම කියනවා ඔහු ඇමරිකානු රාජ්‍ය තාන්ත්‍රික බලපත්‍රයක් තියෙන කෙනෙක් වුණාට ඔහු ඇමෙරිකානු එක්සත් ජනපදයෙ පැසිපික් කමාණ්ඩ් එකට අයිති ඉහළ පෙලේ ආරක්ෂක හමුදා ප්‍රධානියෙක් කියල. එහෙනම් තත්වෙ තවත් බයානකයි. සෝපා ගහන්න කලින් ඇමරිකාවේ නිලධාරීන් ලංකාවෙ සාමාන්‍ය නීතියට අනුගත නොවී මේ රටට එනවා නම් සෝෆා ගැහුවට පස්සේ කොහොම තියෙයිද? දැන් ඔවුන් මේ පාරේ යමින් ඉන්නෙ. එම නිසා මෙය වෙලාවේ ශිෂ්‍ය ව්‍යාපාරයට නිදහස් අධ්‍යාපනය රැක ගැනීමේ වගකීම වගේම මව්බිමේ නිදහස ආරක්ෂා කර ගැනීමේ වගකීම එදා වගේ අදත් තියෙනව. එදා ඉන්දියානු ආක්‍රමණය ආවේ පෙනි පෙනී, ඉන්දු ලංකා ගිවිසුම අත්සන් කලා, ඉන්දියානු ගුවන් හමුදාව අපේ සීමාව ආක්‍රමණය කරලා පරිප්පු දැම්මා උඩින්. ඩ්‍රෝන යාත්‍රා අපේ සීමාව ආක්‍රමණය කලා. අද එහෙම නැව් එවන්න ඕනේ නැහැ. හමුදාව එවන්න ඕනේ නැහැ. තමන්ට සුවච කීකරු තමන්ට නටවන්න පුලුවන් රාජ්‍ය නායකයො සහ පාලකයො පත් කරගත්තට පස්සෙ ඒක ඇමරිකාවට කරගන්න පුලුවන්. ඒ නිසා අපි ඔබෙන් ඉල්ලනව ශිෂ්‍ය ව්‍යාපාරයේ වර්තමාන පරම්පරාවෙ ඔබ අතීත විරුවන්ගේ ගමන් මගේ යන ඔබ මව්බිමේ නිදහස පිළිබද මීට වඩා ගැඹුරින් හිතන්නට ඕනා කියලා. මෙය බරපතල ප්‍රශ්නයක්. විවිධ දේ වලින් ජනතාවගේ ඇස් අන්ධ කරලා විශේෂයෙන් තරුණ පරපුරට වෙනත් විවිධ උත්තේජනයන් සපයලා මව්බිම විකිණීමේ සහ මව්බිම පාවා දීමේ ගමනක ආණ්ඩුව නිරත වෙමින් සිටිනව.ඒ වගේම ශිෂ්‍ය ව්‍යාපාරය මේ සටනේදී අපිට දීපු දැවැන්ත ආදර්ශයක් තිබුනා.ලාංකීය ශිෂ්‍ය ව්‍යාපාරය කවර හේතුවක් නිසාවත් ජාතිවාදයට වැටුනේ නෑ. බලන්න අද අපි ස්මරණය කරන නායකයෝ අපි කතා කරනව රංජිතම් ගුණරත්නම් ගැන නිශ්මි ගැන එච්.බී හේරත් ගැන, අපි කතා කරනව ශාන්ත බණ්ඩාර සහෝදරයා පිළිබද අපිට ජාතිවාදයක් තිබ්බේ නැහැ. ඒ අය නිදහස් අධ්‍යාපනය සහ මාතෘ භූමියේ නිදහස වෙනුවෙන් ජාතිය සංස්කෘතිය පැත්තකින් තියලා සටන් වැදුන අය. අදත් ඒ සටන අපිට එලෙසින්ම තිබෙනවා. අද රටේ බලය ලබාගැනීමේදී ජනතාවගේ හැගීම් ඇවිස්සීම කෙතරම් තිරස්චීන ආකාරයට කරනවද කියල. දැන් ඊයේ සහ අද මාධ්‍යවල ප්‍රධාන ප්‍රවෘත්තියක් බවට පත්වෙනව කරුණා අම්මාන්ගේ ප්‍රකාශය. කරුණා අම්මාන් ඡන්දය ඉල්ලනවා. ඒ මොකටද ජනාධිපති තුමාගේ දෑත් ශක්තිමත් කරන්න. කරුණා එහෙ ඡන්දය ඉල්ලන්න ගිහින් මොකක්ද කියන්නෙ ? එයාට ඡන්දය දෙන්න එයා කොරෝනාවලට වඩා බයානකයි. එයා මැරුව අලි මණ්කඩදි හමුදාව දෙදහක් තුන්දාහක්, කිලිනොච්චියේ දාස් ගානක් මැරුවා. හමුදාව මරපු නිසා මට ඡන්දය දෙන්න කියනව. එයා ඒ ඡන්ද ටික අරගෙන පාර්ලිමේන්තු ඇවිල්ලා ගෝඨාභය මැතිතුමාගේ දෑත් ශක්තිමත් කරනවලු. ඒත් එක්කම මෙහෙ කොළඹ බස්නාහිර පළාත වගේ පැතිවල ජනාධිපති තුමාගෙ දෑත් ශක්තිමත් කරන්න ඡන්ද ඉල්ලනව. එයාලා කොටි මැරුවයි කියල. ඒ වගේම සයින්දාමාරු ගිහින් අපි සහරාන් වෙනුවෙන් ස්මාරකයක් හදනව ඡ්න්දෙ දෙන්න කියල ඒක වෙන්නත් පුලුවන්. අද දේශපාලනය එතනට වැටිල තියෙන්නෙ. එම නිසා අපේ තරුණ පරම්පරාවට වගකීමක් තියෙනවා මේ වසංගතයත් පරාජය කරන්නට. ඒ තමයි බලය ලබාගැනීම සහ බලය පවත්වා ගැනීම වෙනුවෙන් අමු අමුවේ ජාතිවාදය පාවිච්චි කරන ක්ණ්ඩායම් පරාජයට පත් කරන්න ඕනා. ශිෂ්‍ය ව්‍යාපාරය ඒකට අපිට පහන් ටැඹක් වෙලා තියෙනව. අපි කවදාවත් බෙදුනෙ නැහැ. විශ්වවිද්‍යාලයට ආව ඕනෑම ජාතියක කෙනෙක්ට අපි සහෝදරත්වයේ දෑත් දිගු කළා. වර්තමාන පරම්පරාවට ඒ වගකීම ඊට වඩා තිබෙනවා. මේ අගෝස්තුවෙන් පස්සෙ එය ඊට වඩා වැඩි වේවි. එහි වගකීම පැවරෙන්නේ ශිෂ්‍ය ව්‍යාපාරයටයි. මේ ශිෂ්‍ය විරුවන් අනුගමනය කරමින් ඔවුන්ට යුතුකම් දැක්වීම පිණිස මේ රටේ දැවැන්ත සමාජ දේශපාලන පරිවර්තනයක් කිරීමට ඔබට ශක්තිය දහිරිය හිමි වේවා කියල ප්‍රාර්ථනය කරනව.”", "URL": "https://lankatruth.com/si/?p=94288", "Category": "පුවත්", "Parent URL": null}