{"Source": "Lankatruth", "Timestamp": "November 23, 2020", "Headline": "සෞඛ්‍ය සේවකයන් වැඩකරන්නේ ලොකු ආතතියකින් – ප්‍රධාන හෙද නිළධාරිනි පුෂ්පා රම්‍යානි", "News Content": "කොරොනා වසංගත තත්වයත් සමඟ සමස්ත සෞඛ්‍ය සේවාවම දැඩි ආතතියකින් සහ පීඩනයකින් රාජකාරි කරන බව කොළඹ ජාතික රෝහලේ ප්‍රධාන හෙද නිළධාරිනි පුෂ්පා රම්‍යානි ද සොයිසා පවසයි. කොරෝනා වසංගත තත්වයට පෙරත් දැඩි අපහසුතා මධ්‍යයේ රාජකාරි කළ සමස්ත සෞඛ්‍ය සේවාවම කොරෝනා වෛරසයේ ව්‍යාපෘතියත් සමඟ දැඩි අභියෝගාත්මක වටපිටාවක තම සේවාව ඉටුකරන බව පවසන ප්‍රධාන හෙද නිළධාරිනි, සාමාන්‍යයෙන් හෙදියන් විශ්‍රාම යන්නේ කන්ඩායම් වශයෙන් බවත් එම පුරප්පාඩු පිරවීමට යම් කාලයක් ගන්නා බවත් පවසයි. මෙවර විශ්‍රාම යාමට සිටින හෙද කන්ඩායමට සේවා දිගුවක් ලබා දෙන්නේ නම් එය මෙම වසංගත තත්වයට මුහුණ දීමේදි යම් සහනයක් වනු ඇතැයි ඇය වැඩිදුරටත් පවසයි.", "URL": "https://lankatruth.com/si/?p=101083", "Category": "පුවත්", "Parent URL": null}