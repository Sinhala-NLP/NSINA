{"Source": "Lankatruth", "Timestamp": "May 27, 2017", "Headline": "සහන සේවා කටයුතුවල නිරතව සිටි ගුවන් භටයා හදිසි අනතුරකින් ජීවිතක්ෂයට", "News Content": "නෙළුව කොස්මුල්ල දූලිඇල්ල තේකර්මාන්ත ශාලාවට අයත් වතු නේවාසිකාගාරයේ කොටුවී සිටි කාන්තාවන් පිරිසක් බේරා ගැනීමේ කටයුතුවල නිරතව සිටියදී සිදු වූ හදිසි අනතුරකින් ජීවිතක්ෂයට පත්ව තිබේ. ජනතාව මුදාගැනීමේ කටයුතුවල නිරතව සිටි ගුවන් හමුදා භටයා ගුවන් යාවයේ සිට පහළට බැසීමට යොදාගත් අධාරකය (කේබලය) කැඩීයාමෙන් ඇද වැටී ඇත. පසුව ඔහුව වෙනත් ගුවන් හමුදා භටයෙකු විසින්ම කරාපිටිය රෝහලට ඇතුළත් කර ඇති අතර එහිදී ඔහු ජීවිතක්ෂයට පත්ව තිබේ. දූලිඇල්ල තේකර්මාන්ත ශාලාවේ කොටුවී සිටි කාන්තාවන් දෙදෙනකුගෙන් අයකු බේරාගෙන හෙලිකොප්ටරයට දමා අනෙක් කාන්තාව බේරාගැනීමට කේබල් ආධාරයෙන් පහළ බසිද්දී මෙම ගුවන් භටයා අඩි 30ක් පමණ ඉහළ සිට මෙසේ ඇද වැටී ඇත. මෙසේ මියගොස් ඇත්තේ වයි.එම්.එස්. යාපාරත්න නැමති 38 හැවිරිදි සහන සේවා ගුවන් භටයෙකි.", "URL": "https://lankatruth.com/si/?p=34914", "Category": "පුවත්", "Parent URL": null}