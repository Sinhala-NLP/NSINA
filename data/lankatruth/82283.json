{"Source": "Lankatruth", "Timestamp": "October 4, 2019", "Headline": "ගෝඨාබය‍ගේ පුරවැසිභාවය පිළිබඳ පෙත්සම ඉවතට", "News Content": "ගෝඨාබය රාජපක්ෂ මහතාගේ ශ්‍රී ලංකා ගමන් බලපත්‍රය, ජාතික හැඳුනුම්පත සහ ද්විත්ව පුරවැසිභාවය සනාථ කරන බලපත්‍රය අවලංගු කරන සර්ටියෝරාරි රිට් ආඥාවක් නිකුත් කරන ලෙස ඉල්ලා අභියාචනාධිකරණයේ ගොනුකර තිබූ පෙත්සම විභාගයට නොගෙනම ඉවත දැමීමට අභියාචනාධිකරණය මීට සුළු මොහොතකට පෙර තීරණය කළේ ය. අභියාචනාධිකරණයේ සභාපති විනිසුරු යසන්ත කෝදාගොඩ, අර්ජුන ඔබේසේකර සහ මහින්ද සමයවර්ධන යන මහත්වරුන්ගෙන් සමන්විත ත‍්‍රිපුද්ගල විනිසුරු මඩුල්ලක් විසින් මෙම තීන්දුව ලබා දෙන ලදී.", "URL": "https://lankatruth.com/si/?p=82283", "Category": "පුවත්", "Parent URL": null}