{"Source": "Lankatruth", "Timestamp": "April 8, 2021", "Headline": "පිටකොටුව කුකුල් මස් වෙළඳාම නවතී", "News Content": "පිටකොටුව ඇතුළුව කොළඹ නගරයේ කුකුල් මස් අලෙවි කරන වෙළඳසැල් බොහොමයක් අද (08) දිනයේ වසා දමා ඇති බව වාර්තා වේ. මේ පිළිබඳව අදහස් දක්වන කුකුල් මස් වෙළඳුන් පවසන්නේ අලුත් අවුරුදු සමය ආරම්භ වීමත් සමග මහා පරිමාණ කුකුල් ෆාම් හිමියන් විසින් දිනපතා කුකුල් මස් මිල ඉහළ දමමින් පවතින බවත් එම තත්වය හමුවේ පාරිභෝගිකයින් වෙත කුකුල් මස් අලෙවි කිරීම ගැටලුවක් වී ඇති බවයි. වෙළඳුන් පවසන්නේ මේ සම්බන්ධයෙන් විෂය භාර ඇමතිවරයා සමග කුකුල් ෆාම් හිමියන් හා වෙළඳුන් සාකච්ඡා පවත්වනු ලැබුවත් ඊට ඇමතිවරයාගෙන් සහනයක් හෝ පිළිතුරක් නොලැබුණු බවයි. කොරෝනා වසංගතය හමුවේ අසරණවීසිටින ජනතාවට අඩු මිලකට ලබා ගැනීමට හැකිව තිබූ කුකුල් මස් මෙලෙස දිනපතා ඉහළ යෑම නිසා ව්‍යාපාරිකයින් සහ පාරිභෝගිකයින් දැඩි අසීරුතාවයට පත්ව ඇතැයි ඔවුන් වැඩිදුරටත් පවසති.", "URL": "https://lankatruth.com/si/?p=114555", "Category": "පුවත්", "Parent URL": null}