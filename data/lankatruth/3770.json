{"Source": "Lankatruth", "Timestamp": "August 22, 2012", "Headline": "රාජකීය නිරුවත වෙබ් අඩවියෙන් එළියට", "News Content": "එංගලන්ත රජ පවුලේ ඔටුන්න හිමි කුමාරයෙකු වන හැරී කුමරු හෝටල් කාමරයක් තුල කාන්තාවක සමග නිරුවතින් සිටින ඡයාරූප කිහිපයක් ඇමරිකානු වෙබ් අඩවියක් හරහා එලිදක්වා ඇත. පසුගිය සිකුරාදා ඇමරිකාවේ ලාස් වේගාස් නුවර හෝටල් කාමරයක් තුලදී හැරී කුමරු සිය රාජකීය නිරුවත දෑතින් වසා ගෙන සහ නිරුවත් කාන්තාවක් සමග එකට සිටින ඡයාරුප දෙකක් ප‍්‍රකට ඇමරිකානු වෙබ් අඩවියක් වන TMZ හරහා ප‍්‍රසිද්ධියට පත් කරන ලද අතර එංගලන්තයේ ශාන්ත ජේම්ස් මාලිගයේ ප‍්‍රකාශකයෙක් විසින් එම ඡයාරූපයේ සිටින්නේ හැරී කුමරු බවට පිළිගෙන ඇතැයි බී බී සී වෙබ් අඩවිය පවසයි. 2005 වසරේදී සිය මිතුරෙකුගේ සාදයකට නාසි ලකුණ සහිත විකට ඇදුමකින් සැරසී පැමිණීම හේතුවෙන් හැරී කුමරුට එංගලන්ත ජනතාවගේ දැඩි විරෝධයට ලක් වන්නට සිදුවූ අතර 2009 වසරේදී තම හමුදා ඛන්ඩයේ සේවය කරන ආසියානු සෙබලෙකුට පරිභව කරන වීඩියෝවක් ප‍්‍රසිද්ධ වීම හේතුවෙන් ප‍්‍රසිද්ධියේ සමාව ගැනීමටද සිදුවිය.", "URL": "https://lankatruth.com/si/?p=3770", "Category": "විදෙස් පුවත්", "Parent URL": null}