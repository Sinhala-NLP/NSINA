{"Source": "Lankatruth", "Timestamp": "December 23, 2022", "Headline": "දරුවන්ගේ බෑග් චෙක් කරන සංදර්ශන නවත්වා හිස් කෑම පෙට්ටි දිහා බලන්න – ව්‍රායි බල්තසාර්", "News Content": "අපි කොච්චර මහින්සි වී වැඩ කළත් දරුවන්ගේ කෑම පෙට්ටි පුරවන්න හැකියාවක් මේ රටේ පාලකයන් ඉතිරි කර නැති බවත් මත් ද්‍රව්‍ය ජාවාරම් වැටලීමට බව කියමින් දරුවන්ගේ බෑග් පරීක්ෂා කිරීමේ මාධ්‍ය සංදර්ශන නවත්වා ඒ දරුවන්ගේ හිස් කෑම පෙට්ටි කෙරෙහි අවධානය යොමු කරන ලෙස බල කරන බව ජාතික ජන බලවේගයේ ජාතික විධායක සභික ව්‍රායි බල්තසාර් අවධාරණය කරයි. ඇය මේ බව පැවසූවේ කුරුණෑගලදී මේ වනවිට ආරම්භ වී ඇති ජාතික ජන බලවේගය විසින් සංවිධානය කරන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිනි. මේ නත්තල් සමයේ දරුවන් කැමති, දරුවන් ආසා කරන කිසිදු දෙයක් ලබා දීමට හැකියාවක් දෙමව්පියන්ට ජන පීඩක ආණ්ඩු විසින් ඉතිරි කර නැති බවත් නිවසේ සියලු දෙනාම පීඩනයට පත් කර ඇති බවත් ඇය අවධාරණය කළාය. මේ වනවිට නිකුත් කර තිබෙන අලුත්ම සංඛ්‍යා ලේඛන අනුව අපේ රටේ ජනගහණයෙන් 36%ක් ආහාර අහේනියකට ලක් වී ජනගහනයෙන් 80%ක් කුමන හෝ ආහාර අර්බුදයකට පත් කොට ඇති බවත් මේ තත්වයෙන් මිදීමට අපේ කාන්තාවෝ කුමන හෝ විදේශ රැකියාවක් සඳහා පිටත්කර යැවීමට සලස්වා ඇති බව අවධාරණය කළාය. මේ නිසා නැවත වටයකින් දරුවන්ගේ ජීවිත අනාරක්ෂිත වන බැවින් එසේ නොවන ජාතික ජන බලවේගයේ ජනතාවාදී පාලනයක් පිහිටුවා ගැනීමට පෙළගැසෙන ලෙස සියලුදෙනාගෙන් ඉල්ලා සිටින බව ඇය අවධාරණය කළාය.", "URL": "https://lankatruth.com/si/?p=143151", "Category": "පුවත්", "Parent URL": null}