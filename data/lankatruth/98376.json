{"Source": "Lankatruth", "Timestamp": "October 23, 2020", "Headline": "බ්‍රැන්ඩික්ස් කොරෝනා පොකුර 3000 ඉක්මවයි… අදත් ආසාදිතයන් 609ක්…", "News Content": "මේ වනවිට බ්‍රැන්ඩික්ස් කොවිඩ් – 19 පොකුර හා සම්බන්ධ සමස්ත ආසාදිතයින් ගණන 3000 සීමාව ඉක්මවා ගොස් තිබේ. ඒ අද (23) දින මේ වනවිට වාර්තා වී ඇති ආසාදිතයින් 609ද සමගය. ඉන් 496ක් පෑලියගොඩ මත්ස්‍ය වෙළඳ සැළ ආශ්‍රිතව හඳුනාගත් ආසාදිතයෝ වෙති. එමෙන්ම ගාල්ල ධීවර වරාය 05ක්, බේරුවල ධීවර වරාය 20ක් හා ඔවුවුන්ගේ ආශ්‍රිතයෝ 40ක් ලෙස වාර්තා වේ. ඒ අනුව මිනුවන්ගොඩ බ්‍රැන්ඩික්ස් ආයතනයෙන් මතු වූ කොවිඩ් – 19 පොකුරේ සමස්ත ආසාදිතයන් සංඛ්‍යාව 2,817ක් දක්වා වැඩි වී තිබේ. මේ වනවිට මෙරටින් වාර්තා වී ඇති සමස්ත ආසාදිතයින් ගණන 6,896ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 3,238ක් දක්වා ඉහළට ගොස් ඇත.", "URL": "https://lankatruth.com/si/?p=98376", "Category": "පුවත්", "Parent URL": null}