{"Source": "Lankatruth", "Timestamp": "January 19, 2018", "Headline": "මහරගම පෙත්සම ගැන තීන්දුව අද", "News Content": "මහරගම නගර සභාව සඳහා ජී.එල්. පීරිස් මහතා විසින් ඉදිරිපත් කළ නාමයෝජනා පත්‍රය ප්‍රතික්ෂේප කිරීමට එරෙහිව ඔහුගේ පක්ෂය විසින් ඉදිරිපත් කළ පෙත්සම පිළිබඳ විභාගය අවසන් කළ ශ්‍රේෂ්ඨාධිකරණය එම පෙත්සම විභාග කරන්නේ නැද්ද යන තීන්දුව අද (19) ලබා දෙන බව නිවේදනය කර තිබේ. අගවිනිසුරු ප්‍රියසාද් ඩෙප්ත්, නලීන් පෙරේරා හා බුවනෙක අළුවිහාරේ යන ත්‍රිපුද්ගල විනිසුරු මඩුල්ල හමුවේ මෙම පෙත්සම සලකා බැලිණි. මෙහිදී පෙත්සම්කාර පාර්ශවයේ හා වග උත්තර පාර්ශවයේ කරුණු දැක්වීම් ඊයේ (18) සම්පුර්ණයෙන්ම අවසන් කර ඇත. ඉන්පසුව අදාළ පෙත්සම ඉදිරියටත් විභාග කිරීමට අවසර දෙන්නේද නැද්ද යන තීන්දුව අද ප්‍රකාශයට පත් කරන බව විනිසුරු මඩුල්ල ප්‍රකාශ කර තිබේ.", "URL": "https://lankatruth.com/si/?p=46454", "Category": "පුවත්", "Parent URL": null}