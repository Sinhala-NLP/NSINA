{"Source": "Lankatruth", "Timestamp": "May 6, 2018", "Headline": "අල, ලූනු සඳහා ආණ්ඩුව බදු පැනවූයේ ගොවියා ආරක්ෂා කිරීමට නොවෙයි", "News Content": "ආණ්ඩුව ලොකු ලූනු සහ අර්තාපල් සඳහා බදු පැනවුයේ ගොවියා හෝ පාරිභෝගිකයා ආරක්ෂා කිරීමට නොව මහා පරිමාණ ව්‍යාපාරිකයින්ගෙන් ලැබෙන කොමිස් මුදල නිසා බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. ඒ මහතා මේ බව පැවසූවේ අද (06) දඹුල්ල ආර්ථික මධ්‍යස්ථානයේ පැවති නිරීක්ෂණ චාරිකාවකින් පසු මාධ්‍යට අදහස් පල කරමිනි. එම සම්මේලනයේ ලේකම් ටී.බී සරත්, දඹුල්ල ඒකාබද්ධ ගොවි පදනමේ ලේකම් ආර්.එම් තිලකරත්න යන මහත්වරු ඇතුළු කණ්ඩායමක් මාධ්‍යවේදීන් සමග ප්‍රථමයෙන් දඹුල්ල ආර්ථික මධ්‍යස්ථානය අවට ඇති ආනයනික අර්තාපල් හා ලොකු ලූනු ගබඩා නිරීක්ෂණය කළහ. ඉන් පසු අල හා ලූනු අලෙවි කරන තොග ව්‍යාපාරිකයින් මුණ ගැසී ආනයනික අල හා ලූනු සදහා බදු පැනවීම පිලිබදව අදහස් විමසූහ. එහිද දැකගත හැකිවුයේ කිලෝවකට රුපියලක බදු මුදලක් අයකළ ඉන්දියාවෙන්, බංගලාදේශය හා පකිස්ථානයෙන් ආනයණය කරන ලද කිලෝ ග්‍රෑම් ලක්ෂ 100 ඉක්මවන අල හා ලූනු තොග ගබඩා කර ඇති බවය. නාමල් කරුණාරත්න මහතා අදහස් දක්වමින්  ටී.බී සරත් මහතා අදහස් දක්වමින්", "URL": "https://lankatruth.com/si/?p=51653", "Category": "පුවත්", "Parent URL": null}