{"Source": "Lankatruth", "Timestamp": "August 31, 2023", "Headline": "තවත් කර්මාන්ත ශාලාවක් වැසෙයි – 400ක් මහමගට", "News Content": "ජනාධිපති රනිල් වික්‍රමසිංහ සහ මහ බැංකු අධිපති නන්දලාල් වීරසිංහ ප්‍රමුඛ පිරිස ක්‍රියාත්මක කරන ආර්ථිකය හැකිළීමේ ප්‍රතිඵලයක් ලෙසින්  වත්තල ප්‍රදේශයේ පවත්වාගෙන ගිය ඇක්වා පැකේජින් කර්මාන්ත ශාලාව (AQUA PACKAGING PVT LTD) අද (31) වසා දැමීමට සිදුවී ඇති අතර මේ නිසා 400කට ආසන්න සේවක පිරිසකගේ රැකියා අහිමි වී තිබේ. මෙම කර්මාන්ත ශාලාව වසර 35කට වැඩි කාලයක් පුරා පවත්වා ගෙන ගොස් ඇති අතර එය ඍජුවම විදේශ විනිමය ඉපයීම ඉලක්ක කර ගෙන නිෂ්පාදනය කළ බව වාර්තා වේ. මේ වනවිට මෙවැනි විදේශ විනිමය උපයන කර්මාන්ත ශාලා රැසක් වසා දැමීමට සිදුවී, කාර්මික අපනයනවලින් ලැබෙන විදේශ විනිමය ප්‍රමාණයද විශාල වශයෙන් බිඳ වැටෙමින් පවතී. එහෙත් රනිල් වික්‍රමසිංහ ප්‍රමුඛ ආණ්ඩුව දිගින් දිගටම ප්‍රකාශ කරන්නේ ආර්ථිකය ගොඩ ගනිමින් පවතින බවය.", "URL": "https://lankatruth.com/si/?p=150856", "Category": "ආර්ථික පුවත්", "Parent URL": null}