{"Source": "Lankatruth", "Timestamp": "March 7, 2022", "Headline": "ඩොලරයට රුපියල් 230 දක්වා පා කරයි…", "News Content": "පසුගිය පෙබරවාරි 22 දින ලංකාටෘත් වෙබ්අඩවිය “ලඟදීම රුපියල පා කරයි” යන සිරස්තලයෙන් පල කළ ප්‍රවෘත්තිය සනතා කරන නිවේදනයක් ශ්‍රී ලංකා මහ බැංකුව අද නිකුත් කර ඇති අතර ඩොලර් එකක් සඳහා රුපියල් 230ක් දක්වා විශාල වශයෙන් අවප්‍රමාණය කිරීමක් සිදු කර තිබේ. මේ දක්වා ශ්‍රී ලංකා මහ බැංකුව විසින් ඩොලරයේ රුපියල් විනිමය අනුපාතය විකුණුම් මිල රුපියල් 203ක මට්ටමේ කෘතීමව පවත්වාගෙන තිබිණි. එහෙත් කළුකඩ වෙළඳපොළේ එය රුපියල් 250ක් පමණ වී තිබිණි. මෙම තත්වය තුළ මහ බැංකුව විසින් අවම වශයෙන් රුපියල් 27කින් ඩොලරයට නියම වී තිබූ විනිමය අනුපාතය පා කර හැර තිබේ. නමුත් මේ වනවිට පවතින ඩොලර් අර්බුදය හමුවේ දැනට පවතින රුපියල් 250ක් පමණ වූ කළු කඩ මිල තව දුරටත් එසේම පවතිනු ඇති බව පුරෝකථනය කළ හැකිය. මෙම තත්වය තුළ මහ බැංකුවට තවදුරටත් රුපියල පාකර හැරීමට සිදුවනු ඇත. මූලාශු :- Central Bank of Sri Lanka", "URL": "https://lankatruth.com/si/?p=129781", "Category": "ආර්ථික පුවත්", "Parent URL": null}