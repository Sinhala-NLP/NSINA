{"Source": "Lankatruth", "Timestamp": "April 6, 2020", "Headline": "කොරෝනා වසංගතය හමුවේ රාජ්‍ය සේවකයින්ට සැලසූ සහන ක‍්‍රියාත්මක වී නැහැ – ලංකා ගුරුසේවා සංගමය", "News Content": "කොරෝනා වසංගතය හමුවේ රාජ්‍ය සේවකයින්ට සැලසූ සහන ක‍්‍රියාත්මක නොවීම සම්බන්ධයෙන් ජනාධිපතිවරයාගේ අවධානය යොමු කරවමින් ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා විසින් ලිපියක් යොමුකර තිබේ. ණය කපා ගැනීම අත්හිටුවීමේ තීරණය මෙතෙක් ක්‍රියාත්මක කර නැති බවත් රාජ්‍ය සේවය තුළ කිසිදු දීමනාවක් නොලබා වසර 23ක් බරපතළ වැටුප් විෂමතාවක සිරකර සොච්චම් වැටුපක් ලබන ගුරු හා විදුහල්පති සේවාවන්ට මෙවැනි ආපදා අවස්ථාවක ලබාදෙන අවම සහනවත් ලබාදීමට අසමත් වීම බෙහෙවින්ම කනගාටුවට කරුණක් බවත් මෙම ලිපිය මගින් අවධාරණය කර ඇත. ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතාගේ අත්සනින් නිකුත් කර ඇති එම ලිපිය පහතින් පල වේ. “2020. 04. 05 අතිගරු ජනාධිපති, ගෝඨාභය රාජපක්‍ෂ මැතිතුමා, ජනාධිපති මන්දිරය, කොළඹ 01 ගරු ජනාධිපතිතුමනි, කොරෝනා වසංගතය හමුවේ රාජ්‍ය සේවකයින්ට සැලසූ සහන ක‍්‍රියාත්මක නොවීම සම්බන්ධවයි කොරෝනා වසංගතය හමුවේ රට තුළ උද්ගතව ඇති තත්වය සැලකිල්ලට ගෙන රජයේ නිලධාරීන්ට සහන සැලසීම සඳහා 2020/03/26 දිනැතිව නිකුත් කළ රා.ප.ච. 07/2020ට අනුව රජයේ ණය සහන ක‍්‍රියාත්මක නොකිරීම සම්බන්ධව පළවන වාර්තා කෙරෙහි ඔබගේ අවධානය යොමු කරමු. ස්තූතියි. මෙයට, මහින්ද ජයසිංහ ප‍්‍රධාන ලේකම් ලංකා ගුරුසේවා සංගමය. පිටපත – අධ්‍යාපන අමාත්‍ය – ඩලස් අලහප්පෙරුම මහතා”", "URL": "https://lankatruth.com/si/?p=92185", "Category": "පුවත්", "Parent URL": null}