{"Source": "Lankatruth", "Timestamp": "November 7, 2022", "Headline": "අද ඉල් පුර පසළොස්වක පොහොය දිනයයි", "News Content": "වස් පිංකම්වල අවසාන පොහොය වන ඉල් පුර පසළොස්වක පොහොය දිනය අදට (07) යෙදී තිබේ. ඉල් පුර පසළොස්වක පොහොය ශාසනික වශයෙන් මෙරටට ඉතා වැදගත් පොහොය දිනයකි. මෛත්‍රී බෝධි සත්වයන් වහන්සේ නියත විවරණ ලැබීම,‍ ප්‍රථම ධර්ම දූත මෙහෙවර ඇතුළු වැදගත් සිදුවීම් රැසක් ඉල් පොහොය දිනයේ සිදුවී ඇති බව ශාසන ඉතිහාසයේ සඳහන් වේ. ඒ අනුව අදින් පසුව කඨින චීවර පෙරහැර අවසන් වන අතර ඊයේ (06) මධ්‍යම රාත්‍රිය වනවිට දිවයිනේ සියලු වෙහෙර විහාරස්ථානවල කඨින පිංකම් අවසන් කෙරුණි. ලෝකවාසී බෞද්ධයෝ මහත් හරසරින් ඉල් පුර පසළොස්වක පොහොය සමරති.", "URL": "https://lankatruth.com/si/?p=141713", "Category": "පුවත්", "Parent URL": null}