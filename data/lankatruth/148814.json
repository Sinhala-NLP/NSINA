{"Source": "Lankatruth", "Timestamp": "July 7, 2023", "Headline": "හරීන් ප්‍රනාන්දු අලුත් කුරුමාණමකද?", "News Content": "සංචාරක හා ඉඩම් ඇමති හරීන් ප්‍රනාන්දු අලුත් කුරුමාණමකට සැසෙන්නේදැයි දේශපාලන අංශවල සාකච්ඡාවය බඳුන් වී තිබේ. සමගි ජන බලවේගයේ පාර්ලිමේන්තු මන්ත්‍රී වරයෙකු ලෙස පාර්ලිමේන්තුවට තේරීපත් වූඔහු පසුව ජනාධිපති ගෝටාබය රාජපක්ෂ සමග එකතු වූ අතර මේ වනවිට ජනාධිපති රනිල් වික්‍රමසිංහ සමග ක්‍රියා කරමින් සිටී. නව සාකච්ඡාව ඇතිව තිබෙන්නේ හරීන් ප්‍රනාන්දු සමග ක්‍රීඩා ඇමති රෝෂාණ් රණසිංහ පසුගිය සතියේ පැවති දේශීය ණය කපාහැරීම පිළිබඳ විවාදයේදී කරුණු ඉදිරිපත් නොකිරීම සහ ඡන්දය දීමට නොපැමිණීම පදනම් කරගෙනය. හරින් ප්‍රනාන්දු මෙන්ම රෝෂණ් රණසිංහද ගෙවුනු වසරක කාලය තුළ දැඩි රනිල් හිතවාදී ක්‍රියාමාර්ග අනුගමණය කරනු ලැබීය. එහෙත් හිටිහැටියේ මේ දෙදෙනාම නිහඬතාවයකට පත් වී සිටින අතර දේශීය ණය කපාහැරීම පිළිබඳ ආණ්ඩුවට සමග එක්වී ඡන්දය නොදීමෙන් විශේෂ අවදානයට ලක්ව සිටිති", "URL": "https://lankatruth.com/si/?p=148814", "Category": "පුවත්", "Parent URL": null}