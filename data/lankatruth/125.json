{"Source": "Lankatruth", "Timestamp": "October 27, 2011", "Headline": "රේගු ගොඩනැගිල්ලක්ද  – යකාගේ කම්මලක්ද?", "News Content": "වැඩ අවසන් නොකරන ලද රේගු මන්දිරයට එම දෙපාර්තමේන්තුව ගෙන යාමනිසා කාර්ය මණ්ඩලය දැඩි අපහසුතාවයට පත්ව සිටින බවත් වායු සමීකරණ යන්ත්‍රපරිගණක යන්ත්‍ර ඇතුළු විද්‍යුත් උපකරණ ඉක්මනින් අක්‍රිය වීමේ අනතුරක් මතුවීතිබෙන බවත් වාර්තා වේ. ආසියානු සංවර්ධන බැංකුවෙන් ශ්‍රී ලංකා රේගු දෙපාර්තමේන්තුවට ණය මුදලක්ගැනීමට තිබෙන බව පවසමින් මුදල් අමාත්‍යංශයේ ලේකම් ආචාර්ය පී.බී. ජයසුන්දරමහතාගේ හදිස්සියට එම දෙපාර්මේන්තුව පසුගිය සැප්තැම්බර් අට වනිදා නවගොඩනැගිල්ලට ගෙන යනු ලැබිණි. කොළඹ 11 කෙලින් වීදියේ නව රේගු මන්දිරය පිහිටා ඇත. මේ වන විටත් පිවිසුම්දොරටුවල වැඩකටයුතු, ටයිල් ඇල්ලීම, සිවිලිම් ගැසීම සහ පාටිෂන් කටයුතු වැනිවිවිධ කාර්යයන් විශාල ප්‍රමාණයක් එහි සිදු ‍කෙ‍රෙමින් පවතී. එම කටයුතු නිසා ඇතිවී තිබෙන දූවිලි සහ ඊයම් කුඩු නිසා දෙපාර්තමේන්තුකාර්ය මණ්ඩලයට දැඩි සෞඛ්‍ය තර්ජනයක් මතුවී තිබෙන බවත් ශබ්දය නිසා සහවෙනත් උපකරණ රදවා තැබීම නිසා එදිනෙදා කටයුතු පවත්වාගෙන යාමට දැඩි බාධාඇතිවන යකාගේ කම්මලක් බවට දෙපාර්තමේන්තුව පත්ව ඇති බවත් ප්‍රකාශ වේ. එමෙන්ම වායු සමීකරන යන්ත්‍ර සහ පරිගණක යන්ත්‍රවලටද දූවිල්ලෙන් සහ ඊයම්කුඩුවලින් හානි සිදුවිය හැකි බවට සේවකයෝ අනතුරු අගවති. රේගු මන්දිරයේ කටයුතු වෙනුවෙන් පසුගිය ජූලි මාසයේ රුපියල් කෝටි 10ක අමතර මුදලක්දලබා දී ඇත. වැඩ අවසන් නොකරන ලද ගොඩනැගිල්ලට දෙපාර්තමේන්තුවේකටයුතු ගෙන ගොස් ඉක්මනින් ආසියානු සංවර්ධන බැංකු ණයක් ගැනීමට සූදානම්වීමේ අරමුණ පැහැදිලි නැතැයි දෙපාර්තමේන්තු සේවකයෙක් පවසති.", "URL": "https://lankatruth.com/si/?p=125", "Category": "පුවත්", "Parent URL": null}