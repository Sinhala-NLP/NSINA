{"Source": "Lankatruth", "Timestamp": "December 22, 2020", "Headline": "නිශාරා නිසා පාස්කු කොමිසමත් බෙදෙයි…", "News Content": "නීතිපති දෙපාර්තමේන්තුවේ අධි නීතිඥ, නීතිපතිවරයාගේ මාධ්‍ය සම්බන්ධීකාරක නිශාරා ජයරත්න පාස්කු ප්‍රහාරය පිළිබඳව සොයාබලන ජනාධිපති කොමිසමට අපහාස සිදුවන අයුරින් ක්‍රියා කළාය යන චෝදනාව සම්බන්ධයෙන් එම කොමිසමේ බෙදුණු මතයක් නිර්මාණය වී ඇත. අදාළ චෝදනාව සම්බන්ධයෙන් එම කොමිසම ඊයේ (21) කරුණු විමසා බැලීමක් සිදුකර තිබේ. එහිදී කොමිසමේ සභාපති අභියාචනාධිකරණ විනිසුරු ජනක් ද සිල්වා අදාල චෝදනාව සම්බන්ධයෙන් නීතීඥ වරියට අභියාචනාධිකරණය ඉදිරියේ නඩු පැවරිය යුතුය යන ස්ථාවරයේ සිට ඇත. නමුත් ඊයේ දිනයේ එම කොමිසමේ රැස්වී සිටි අනිකුත් සාමාජිකයන් දෙදෙනාගේ මතය වී ඇත්තේ නීතීඥවරියට විරුද්ධව ක්‍රියාමාර්ග නොගතයුතු බවය.", "URL": "https://lankatruth.com/si/?p=104186", "Category": "පුවත්", "Parent URL": null}