{"Source": "Lankatruth", "Timestamp": "November 22, 2017", "Headline": "මැතිවරණය කල් දැමීමට එරෙහිව සියලු බලවේග ඒකරාශී කරනවා", "News Content": "වත්මන් ආණ්ඩුව මැතිවරණය කල්දැමීමට සදහා ඉතා වංචනික ලෙස උපක‍්‍රම යොදමින් සිටින බවත් ඊට එරෙහිව, කුමන දේශපාලන ප්‍රතිවිරෝධා තිබුනද ඒ සෑම දේශපාලන බලවේගයක්ම ඒකරාශී කරගෙන අරගලයකට අවතීරණය වන බවත් ජවිපෙ නායක, විපක්ෂයේ ප්‍රධාන සංවිධායක අනුර දිසානායක මහතා අද (22) පාර්ලිමේන්තුවේදී පැවසීය. අනුර දිසානායක මහතා මේ සම්බන්ධයෙන් කරුණු දක්වමින් සිටින අතරතුර ජනාධිපතිවරයාද පාර්ලිමේන්තුවට පැමිණි අතර මැතිවරණය කල්දැමීමට කටයුතු කරමින් සිටින්නේ ආණ්ඩුවේ පාර්ෂවයක් බව කියමින් ශ්‍රී ලංකා නිදහස් පක්ෂයේ ඇමතිවරු කිහිපදෙනෙකුගේ නම් කියමින් අනුර දිසානායක මහතා ඉතා දැඩි ලෙස සිය අදහස් දැක්වීම සිදු කරන ලදී. එහිදී වැඩිදුරටත් අදහස් දැක්වු මන්ත‍්‍රීවරයා පවසා සිටියේ දේශපාලනයේ කොතෙක් මතභේද,වෙනස්කම් පැවතියත් මැතිවරණය දිනා ගැනීමේ සටනට නායකත්වය දෙන බවත් ඒ සඳහා ඕනෑම පර්ශවයක් ඒකාබද්ධ කරගැනීමට තම පක්ෂය පසුබට නොවන බවද එහිදී පැවසීය. මැතිවරණය කල් දැමීමේ කුමන්ත්‍රණයේ ප්‍රධාන ලෙසම පළාත් පාලන ඇමතිවරයා සිටින බවත් ඔහු නඩුවට පෙනීසිට කරුණු දැක්වීම පසෙක දමා විදේශගතවී සිටින බවත් නඩුව ගොනු කළ පුද්ගලයින් වෙනුවෙන් පෙනී සිටින්නේද පළාත් පාලන ඇමතිවරයාගේ පියා යටතේ පුහුණුව ලැබූ කණිෂ්ඨ නීතීඥයෙකුබවත් මෙය මුස්තාපාට එරෙහිව මුස්තාපාම දමාගෙන ඇති නඩුවක් බවත් එහිදී අනුර දිසානායක මහතා හෙළි දරව් කළේ ය. ඩිලාන් පෙරේරා, ලක්ෂමන් යාපා, දයාසිරි ජයසේකර යන ඇමතිවරුන්ගේ සමීපතම ගෝලයන් මෙම නඩුවේ පේත්සම් කාර පාර්ශවය බවත් හෙළිදරව් කළ මන්ත්‍රීවරයා වැඩිදුරටත් පැවසූවේ පළාත් පාලන ඡන්දය කල් දැමීමේ කුමන්ත්‍රණය පිටුපස සිටින්නේ කවුරුන්ද යන්න මේ අනුව රට හමුවේ පැහැදිළි වන බවත්ය. මෙම නඩුව අධිරණය ඉදිරියේ පරාජය කිරීමට අවශ්‍ය සියලුම නීතිමය ක්‍රියාමාර්ග අනුගමණය කරන බවත් මෙය පරාජය කිරීමේ සටන මහපාරේ සටන් දක්වා වර්ධනය කිරීමට වුවද පසුබට නොවන බවත් සඳහන් කළ අනුර දිසානායක මහතා ආණ්ඩුවට ප්‍රකාශ කර සිටියේ මහ පාරේ සටනකින් හෝ පළාත් පාලන ඡන්දය ලබාගැනීමට කටයුතු කරන බවයි. [embedyt] https://www.youtube.com/watch?v=MuLjZ5VRNlo[/embedyt]", "URL": "https://lankatruth.com/si/?p=44188", "Category": "පුවත්", "Parent URL": null}