{"Source": "Lankatruth", "Timestamp": "September 11, 2019", "Headline": "අධ්‍යාපන ඇමති අකිල විරාජ් කාරියවසම් ජනාධිපති පරීක්ෂණ කොමිසමට කැඳවයි", "News Content": "අධ්‍යාපන අමාත්‍ය අකිල විරාජ් කාරියවසම් මහතාගේ රුව පාසල් පෙළපොත් සඳහා ඇතුළත් කිරීමේදී රාජ්‍ය මුදල් වංචාකර ඇතිබවට එල්ලවී ඇති චෝදනාවට, අධ්‍යාපන අමාත්‍යාංශයේ පාසල් සැපයුම් අධ්‍යක්ෂ අයි.එම්.කේ.බී. ඉලංගසිංහ මහතා ජනාධිපති පරීක්ෂණ කොමිසම හමුවේ සාක්ෂි ලබාදීමෙන් පසු ඔහුට එරෙහිව අධ්‍යාපන ඇමතිවරයා විනය ක්‍රියාමාර්ග ගෙන ඇති බවට එල්ලවී ඇති චෝදනාව සම්බන්ධව සාක්ෂි විමසීමට අකිල විරාජ් කාරියවසම් මහතා අද(11) ජනාධිපති පරීක්ෂණ කොමිසම වෙත කැඳවා තිබේ. මෙම සිද්ධියට අදාලව අධ්‍යාපන අමාත්‍යාංශයේ ලේකම් තිස්ස හේවාවිතාරණ මහතා ද කොමිසම හමුවට මීට ඉහත අවස්ථාවක කැඳවා තිබිණි. අධ්‍යාපන අමාත්‍ය අකිල විරාජ් කාරියවසම් මහතාගේ රුව පාසල් පෙළපොත්වලට ඇතුළත් කිරීම සම්බන්ධව එල්ලවී ඇති චෝදනාවට අදාලව තමා පසුගිය ජුනි 24 වැනිදා කොමිසම හමුවේ පෙනී සිට සාක්ෂි ලබා දුන් බවත් ඉන් මසකට පසුව එනම් පසුගිය ජුලි මස 24 වැනිදා අමාත්‍යාංශ සංචිතය වෙත ස්ථාන මාරුවක් ලබාදීමට අමාත්‍යාංශ ලේකම්වරයා කටයුතු කර ඇති බවත් ඉලංගසිංහ මහතා පැමිණිලි කර ඇත.", "URL": "https://lankatruth.com/si/?p=80649", "Category": "පුවත්", "Parent URL": null}