{"Source": "Lankatruth", "Timestamp": "June 12, 2017", "Headline": "අලි අලි ජා ඇලදී ගැටෙති", "News Content": "අද (12) පෙරවරුවේ පැවැති ජා ඇල ප්‍රාදේශීය සංවර්ධන කමිටු රැස්වීමේදී එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා සහ බස්නාහිර පළාත් සභාවේ එක්සත් ජාතික පක්ෂ මන්ත්‍රී ශ්‍රීනාත් පෙරේරා මහතා අතර හටගෙන ඇති උණුසුම් වාග් හුවමාරුව ගුටි බැට හුවමාරුවක් දක්වා දුරදිග යාමට ආසන්න වූ බවත් එම අවස්ථාවේ ප්‍රාදේශීය සංවර්ධන කමිටු සභාපති හිටපු අමාත්‍ය ෆීලික්ස් පෙරේ‍රා මහතාගේ මැදිහත්වීමෙන් එය සමථයකට පත් වී ඇති බවත් වාර්තා වේ. ප්‍රාදේශීය සංවර්ධන ව්‍යෘපෘති වෙනුවෙන් මුදල් වෙන්කිරීම පිළිබඳ සාකච්ඡාවක් මුල්කොට මෙම බහින්බස් වීම සිදුවී ඇත. පාර්ලිමේන්තු මන්ත්‍රී කාවින්ද ජයවර්ධන මහතා හිටපු එජාප ප්‍රබලයකු වන දොස්තර ජයලත් ජයවර්ධන මහතාගේ පුත්‍රයෙකු වන අතර පළාත් සභා මන්ත්‍රී ශ්‍රීනාත් පෙරේරා මහතා තවත් එජාප ප්‍රබලයෙකු වන ජෝෂප් මයිකල් පෙරේරා මහතාගේ පුත්‍රයාය. ලක්බිම", "URL": "https://lankatruth.com/si/?p=35817", "Category": "පුවත්", "Parent URL": null}