{"Source": "Lankatruth", "Timestamp": "November 1, 2011", "Headline": "බාල පෙට්ට්‍රල් යළි වෙළදපලට?", "News Content": "ලංකා ඛනිජතේල් නීතිගත සංස්ථාව විසින් මෙරටට ආනයනය කරන ලද බාල පෙට්‍රල් තොගයෙන් ඉතිරි වූ පෙට්‍රල් නැවත විකිණීම සදහා ටෙන්ඩර් දැන්වීම් පුවත්පත්වල පලකර ඇතැයි වාර්තා වේ.මෙම බාල පෙට්‍රල් මෙට්‍රික්ටොන් 20000 ක් සංස්ථාව විසින් මෙරටට ආනයනය කල අතර ඒවා භාවිතා කිරීම නිසා වාහන රැසකට හානි සිදු විය. කෙසේ වෙතත් මෙම බාලපෙට්‍රල් වෙළදපලට නිකුත්කිරීමෙන් අනතුරුව සංස්ථාව පාඩු ලැබූ අවස්ථාවේදී විෂයභාර අමත්‍යවරයා වන සුසිල් ප්‍රේමජයන්ත කියා සිටියේ මෙම පෙට්‍රල් විදුලිය නිෂ්පාදනය සදහා යොදගන්නවා හෝ විදේශ රටකට අලෙවි කරන බවත්ය. නමුත් ඛනිජතෙල් නීතිගත සංස්ථාව විසින් මෙම බාල පෙට්‍රල් නැවත විකිණීම සදහා ටෙන්ඩර් කැදවා ඇති හෙයින් මෙම බාල පෙට්‍රල් නැවත වෙළදපලට පැමිණීමේ අවධානමක් ඇති බව වෘතීය සමිති චෝදනා කරයි.", "URL": "https://lankatruth.com/si/?p=150", "Category": "පුවත්", "Parent URL": null}