{"Source": "Lankatruth", "Timestamp": "August 5, 2021", "Headline": "කොතලාවල පනත හකුලාගනු… වෛද්‍ය පීඨ සිසූහු විරෝධතාවයේ…", "News Content": "ආණ්ඩුවට, කොතලාවල පනත හකුලා ගන්නා ලෙසට බල කිරීමේ විරෝධතා පාගමනක් ඊයේ (04) සවස 02.00ට පැවැත්විණි. වෛද්‍ය පීඨ සිසුන් විසින් සංවිධානය කර තිබූ මෙම විරෝධතා පාගමන කොළඹ විශ්වවිද්‍යාලයේ වෛද්‍ය පීඨය අසළින් ආරම්භ කරන ලදී. එම සිසුන් වෛද්‍ය පීඨය අසළින් ආරම්භ කළ පා ගමන ලිප්ටන් වටරවුම දක්වා පැමිණ එම ස්ථානයේ දී විරෝධතාවේ නිරත වූහ. නිදහස් අධ්‍යාපනය වලපල්ලට ඇද දමමින් අධ්‍යාපනය මිලිටරීකරණය කිරීමට එරෙහිව සියළු වෛද්‍ය පීඨ ශිෂ්‍යන් අඛණ්ඩව සටන් කරන බවත්, මෙම පනත හකුලා ගන්නා තෙක් අරගලය ඉදිරියටත් අත් නොහරින බවත් වෛද්‍ය පීඨ ශිෂ්‍ය ක්‍රියාකාරී කමිටුවේ කැදුවුම්කරු ඉමේෂ් සංගීත් සදහන් කරන ලදී.", "URL": "https://lankatruth.com/si/?p=120920", "Category": "පුවත්", "Parent URL": null}