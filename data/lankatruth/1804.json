{"Source": "Lankatruth", "Timestamp": "March 18, 2012", "Headline": "සහෝදරත්වයේ ජනතා පවුර ත්‍රීකුණාමලයේදී පත්‍රිකා බෙදමින්", "News Content": "සහෝදරත්වයේ ජනතා පවුර (PWC-People’s Wall of comradeship) මගින් ඊයේ (17) පත්‍රිකා බෙදීමේ ව්‍යාපාරයක් ත්‍රීකුණාමලය නගරයේදී ක්‍රියාත්මක විය. උතුරු හා නැගෙනහිර දෙපළාතේ සිවිල් පාලනය යළි ස්ථාපිත කර, ප්‍රජාතන්ත්‍රවාදී වටපිටාවක් එහි ස්ථාපිත කිරීමට ආණ්ඩුවට බලකිරීමත් දැනට එම පළාත් දෙකේ ඇති තත්වය සහ බලය බෙදීම මුවාවෙන් ජනතාව රැවටීමේ ආණ්ඩුවේ සූදානම පිළිබදව ජනතාව දැනුවත් කිරීමත් මෙහි අරමුණ බව පාර්ලිමේන්තු මන්ත්‍රී සුනිල් හදුන්නෙත්ති මහතා මාධ්‍යවෙත පැවසීය. මේ සදහා ජනතා විමුක්ති පෙරමුණේ මධ්‍යමකාරක සභික, කොළඹදිස්ත්‍රික් පාර්ලිමේන්තු මන්ත්‍රී සුනිල් හදුන්නෙත්ති මහතා, ජනතා විමුක්ති පෙරමුණේ මධ්‍යමකාරක සභික, පාර්ලිමේන්තුවේ හිටපු නියොජ්‍ය කාරකසභාපති, සමස්ත ලංකා වතුකම්කරු සංගමයේ සභාපති රාමලිංගම් චන්ද්‍රසේකර් මහතා ඇතුළු එම සංවිධානයේ නියෝජිතයින් පිරිසක් සහභාගීවී සිටියහ. ඒ සදහා විශාල ජනතා ප්‍රසාදයක් හිමිවී තිබූ අතර ජනතාව මෙහි සාමාජිකයන් සමග අදහස් හුවමාරුකරගැනීමටද මහත් උනන්දුවක් දක්වා ඇත.", "URL": "https://lankatruth.com/si/?p=1804", "Category": "පුවත්", "Parent URL": null}