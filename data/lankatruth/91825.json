{"Source": "Lankatruth", "Timestamp": "March 29, 2020", "Headline": "කල්පිටියේ නාවික හමුදා කඳවුරක ‌වෙඩි තැබීමක් – නිලධාරියෙකු ජීවිතක්ෂයට", "News Content": "කල්පිටිය, මොහෙත්තුවාරම දූපතේ පිහිටි නාවික හමුදා කඳවුරක් තුළ සිදුවූ වෙඩි තැබීමකින් එක් එක් නාවික නලධාරියෙකු මියගොස් දෙදෙනෙකු තුවාල ලබා ඇති බව වාර්තා වේ. ඊයේ (28) වැනිදා රාත්‍රී 12.00ට පමණ මෙම සිදුව ඇති මෙම වෙඩි තැබීමෙන් මියගොස් ඇත්තේ නාවික හමුදාවේ සුළු නිලධාරියෙක් බවද වාර්තා වේ. සිද්ධියෙන් තුවාල ලැබූ අනෙක් දෙදෙනා ප්‍රතිකාර සඳහා කල්පිටිය දිසා රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පුත්තලම මූලික රෝහලට මාරු කර යවා ඇත. වෙඩි තැබීම සිදු කළ බව කියන නාවික හමුදා සෙබළා ගිනි අවියක්ද සමඟ පලා ගොස් ඇති බවත් ඔහු මොහෙත්තුවාරම දූපතේ ඇති කඩොල් කැලෑවක් තුළ සැඟවී සිටින බවට තොරතුරු ලැබී ඇති බවත් කල්පිටිය පොලිසිය කියයි. රාජකාරි ගැටළුවක් සම්බන්ධයෙන් ඇති වූ බහින් බස්වීමකින් දුරදිග ගොස් අනතුරුව මෙම වෙඩි තැබීම සිදු කර ඇති බව මූලික විමර්ශන වලදී හෙළිවී ඇති බවද නාවික හමුදාවේ කණ්ඩායම් කිහිපයක්ම ඔහු සොයා ගැනීමට විමර්ශනයක් ආරම්භ කර ඇති බවද පොලිසිය කියයි.", "URL": "https://lankatruth.com/si/?p=91825", "Category": "පුවත්", "Parent URL": null}