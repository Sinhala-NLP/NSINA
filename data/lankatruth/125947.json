{"Source": "Lankatruth", "Timestamp": "November 19, 2021", "Headline": "මාතර රෝහලේ මෘත ශරීරාගාරයට කබරු රිංගලා… තලගොයි, නයි, ගැරඬි රජ දහනක්වෙලා…", "News Content": "මාතර මහ රෝහලේ මෘත ශරීරාගාරය තුළට රිංඟා සිටින නයි, ගැරඩි, මීයන්, කැරපොත්තන්, තලගොයි හා කබරුන් ආදී සතුන් මළ සිරුරු කා දැමීම නිසා මල් ශාලා සේවකයන් හා මිය ගිය පුද්ගලයන්ගේ ඥාතීන් දැඩි දුෂ්කරතාවයන්ට පත්ව සිටින බව වාර්තා වේ. ඉකුත් දිනවල මළ සිරුරු රැක කන්, නාසය, ඇතුළු අවයව මීයන් හා කබරුන් ඇතුළු සතුන් සපා කා තිබු බව මල් ශාලා සේවකයෝ පවසති. මේ පිළිබඳව මාතර මහ රෝහලේ මෘත ශරීරාගාරයේ ඉහළ නිලධාරීයෙකු මාධ්‍ය වෙත පවසා ඇත්තේ මෘත ශරීරාගාරයේ යකඩ දොර අබලන් වීම ඊට හේතු වී තිබෙන බවත් රෝහල් බලධාරීන් අවස්ථා කිහිපයකදී ඒ පිළිබඳව දැනුවත් කර තිබෙන බවත්ය.", "URL": "https://lankatruth.com/si/?p=125947", "Category": "පුවත්", "Parent URL": null}