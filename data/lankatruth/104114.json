{"Source": "Lankatruth", "Timestamp": "December 21, 2020", "Headline": "කොළඹ කොරෝනා ආසාදිතයින් 16,000 පනී", "News Content": "කොළඹ දිස්ත්‍රික්කයෙන් වාර්තා වන කොරෝනා ආසාදිතයින් සංඛ්‍යාව 16,000 සීමාව ඉක්මවා ගොස් ඇති බව කොරෝනා පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසයි. ඊයේ (20) දිනයේ කොළඹ දිස්ත්‍රික්කයෙන් කොරෝනා ආසාදිතයින් 253 දෙනෙක් වාර්තා වීමත් සමග මේ වනවිට සමස්ත ආසාදිතයින් සංඛ්‍යාව 16,109 ක් දක්වා ඉහළ ගොස් තිබේ. ඊයේ දිනයේ වාර්තා වූ කොරෝනා ආසාදිතයින්ගෙන් බොරැල්ල ප‍්‍රදේශයෙන් 62 ක්ද, කොම්පඤ්ඤවීදිය ප‍්‍රදේශයෙන් 30 දෙනෙකු, බ්ලූමැන්ඩල් ප‍්‍රදේශයෙන් 27 දෙනෙකු සහ මට්ටක්කුලිය ප‍්‍රදේශයෙන් 22 දෙනෙකු ලෙස හදුනා ගෙන තිබෙනවා.", "URL": "https://lankatruth.com/si/?p=104114", "Category": "කොවිඩ් -19 (කොරෝනා ) පුවත්", "Parent URL": null}