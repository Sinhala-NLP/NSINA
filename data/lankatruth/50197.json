{"Source": "Lankatruth", "Timestamp": "April 5, 2018", "Headline": "පොදුරාජ්‍ය මණ්ඩලීය ක්‍රීඩා උළෙලෙන් තවත් පදක්කමක්", "News Content": "විසි එක්වැනි පොදුරාජ්‍ය මණ්ඩලීය ක්‍රීඩා උළෙලේතරග ආරම්භ කරමින් අද (05) පැවැති බර ඉසිලීමේ තරගයකදී කිලෝ ග්‍රෑම් 48 බර පන්තියේ ලෝකඩ පදක්කමක් දිනාගැනීමට ශ්‍රී ලංකාවේ දිනුෂා හංසනී ගෝමස් සමත් වී තිබේ. ස්නැච් ක්‍රමයෙන් කිලෝ ග්‍රෑම් 70ක් එසවූ හංසනී, ක්ලීන් ඇන්ඩ් ජර්ක් ක්‍රමයෙන් කිලෝ ග්‍රෑම් 85ක් එසවූවාය. ඇය විසින් ඔසවන ලද මුළු බර ප්‍රමාණය කිලෝ ග්‍රෑම් 155කි. මෙම ඉසව්වේ රන් පදක්කමකිලෝ ග්‍රෑම් 196 ඔසවා ඉන්දියාවේ චානු සයිකොම් විසින් දිනාගන්නා ලද අතර රිදී පදක්කම කිලෝ ග්‍රෑම් 170 ඔසවා මුරුසියේ රෝලියා රනයිවසෝවා විසින් දිනා ගන්නා ලදී.", "URL": "https://lankatruth.com/si/?p=50197", "Category": "ක්‍රීඩා පුවත්", "Parent URL": null}