{"Source": "Lankatruth", "Timestamp": "April 1, 2020", "Headline": "අප්‍රේල් 08 සිට ශ්‍රී ලන්කන් ගුවන් සේවය සියලු ගුවන් ගමන් අත්හිටුවයි", "News Content": "ලොව පුරා සීඝ්‍රයෙන් ව්‍යාප්ත වන කොරෝනා වසංගත තත්වය හේතුවෙන් ලොව පුරා පනවා ඇති ගුවන් ගමන් සීමාවන් සැළකිල්ලට ගෙන මේ මස 08 වැනිදා සිට 21 වැනිදා දක්වා කාලය තුළ, ශ්‍රී ලන්කන් ගුවන් සේවය සිදු කරන සියලුම ගුවන් ගමන් තාවකාලිකව අත්හිටුවීමට තීරණය කර තිබේ. එහෙත් මෙම කාළය තුළ ලෝක තත්වය යහපත් වුවහොත් මෙන්ම, වෙළෙඳපළ තත්වය සහ විවිධ බලධාරීන් විසින් පනවා ඇති ගුවන් ගමන් සීමාවන් සමාලෝචනය කර, මෙවැනි සීමාවන් ඉවත් කරනු ලැබුවහොත්, 21 දිනට පෙර, කෙටි දැනුම්දීමකින් අනතුරුව, සිය ගුවන් ගමන් මෙහෙයුම් නැවත ආරම්භ කරන බවද ශ්‍රී ලන්කන් ගුවන් සේවය සඳහන් කරයි. ප්‍රවේශ පත්‍ර නැවත වෙන් කරවා ගැනීමට, නිකුත් කරවා ගැනීමට සහ මේ පිළිබඳව වැඩිදුර තොරතුරු පැහැදිලි කර ගැනීම සදහා www.srilankan.com වෙබ් අඩවියට පිවිසීමෙන් හෝ +94117771979 දුරකථන අංකය ඇමතීමෙන් හෝ ඔබගේ සංචාරක නියෝජිතයා අමතන ලෙසද ශ්‍රී ලන්කන් ගුවන් සේවය වැඩිදුරටත් දන්වා සිටිති. කෙසේ වෙතත් පසුගිය 17 වනදා රජය නිවේදනය කර සිටියේ එදින සිට සියලුම ගුවන් මගීන් මෙරටට ඇතුළුවී අත්හිටුවූ බවයි.", "URL": "https://lankatruth.com/si/?p=91977", "Category": "පුවත්", "Parent URL": null}