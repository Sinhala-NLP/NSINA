{"Source": "Lankatruth", "Timestamp": "May 9, 2022", "Headline": "කොත්මලේදීත් පොහොට්ටුවට අන්ත පරාජයක්…. ජවිපෙට විශිෂ්ඨ ජයක්…", "News Content": "ඊයේ (09) පවත්වන ලද කොත්මලේ සමූපකාර ඡන්දයෙන් පොහොට්ටු පක්ෂය නියෝජනය කරමින් ඉදිරිපත් වූ කණ්ඩායමට අන්ත පරාජයක් අත්කර දෙමින් ජනතා විමුක්ති පෙරමුණ විසින් ඉදිරිපත් කළ කණ්ඩායමට විශිෂ්ඨ ජයග්‍රහණයක් හිමිව තිබේ. එම සමූකාරයට ප්‍රාදේශික 13ක් තිබෙන අතර සමස්ත සභික ධුර ගණන 82කි. ඉන් ප්‍රාදේශික 10ක බලය මුළුමනින්ම ජනතා විමුක්ති පෙරමුණේ කණ්ඩායම විසින් දිනාගෙන ඇති අතර ඉන් හිමිව ඇති සභික ධුර ගණන 65කි. මෙය 79.2%ක අගයකි. පොහොට්ටු පක්ෂයේ කණ්ඩායම ප්‍රාදේශික 03ක් දිනාගෙන ඇති අතර ඉන් ඔවුන්ට හිමිව ඇති සභික ධුර ගණන 17කි. ඒ අනුව එම සමූපකාර සමිතියේ බලය ජනතා විමුක්ති පෙරමුණ වෙත හිමිව තිබේ. පසුගිය දිනවල මෙලෙස පසුගිය කාලයේ රටපුරා තවත් සමූපකාර සමිති කිහිපයකම බලය ජනතා විමුක්ති පෙරමුණෙන් ඉදිරිපත් කරන ලද කණ්ඩායම් විසින් දිනාගන්නා ලදී. පොහොට්ටු පක්ෂයට බලය හිමි කොත්මලේ ප්‍රදේශීය සභාවේ සභාපති ඇතුළු ප්‍රාදේශීය දේශපාලනඥයින් මෙම බලය ඔවුන් සතු කර ගැනීම සඳහා විශාල පරිශ්‍රමයක් දරා ඇතැයිද වාර්තා වේ.", "URL": "https://lankatruth.com/si/?p=133935", "Category": "පුවත්", "Parent URL": null}