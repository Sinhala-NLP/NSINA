{"Source": "Lankatruth", "Timestamp": "February 17, 2020", "Headline": "නව ආණ්ඩුවේ ග්‍රාමීය මාර්ග ඉදිරිකිරීමේ ව්‍යාපෘති ටෙන්ඩරයේ අක්‍රමිකතාවයක්", "News Content": "වත්මන් රාජපක්ෂ ආණ්ඩුව මගින් ක්‍රියාත්මක රටපුරා ග්‍රාමීය මාර්ග ලක්ෂයක් ඉදිරිකිරීමේ ව්‍යාපෘතියේ මැනුම්කටයුතු සිදුකිරීමේ ටෙන්ඩරය පිරිනැමීමේදී අක්‍රමිකතාවයක් සිදුව ඇතැයි එම ටෙන්ඩරයට ඉල්ලුම් කළ සමාගම් සඳහන් කරයි. දිස්ත්‍රික්ක 15කම මාර්ග මැනීමේ කටයුතු සහ සැලසුම් කටයුතු එකම සමාගමකට ලැබීම පිළිබඳව සැකයක් මතුවන බවද එම ටෙන්ඩර 30ම ලබාගත් සමාගම හා මාර්ග සංවර්ධන අධිකාරියේ ඉහළ නිලධාරියකු අතර යම් සබඳතාවයක් පවතින බවටත් සැකයක් මතුවන බවද එම සමාගම කියයි. නව රජයේ වැඩපිළිවෙළකට අනුව රටපුරා සියලු දිස්ත්‍රික්ක ආවරණය වන පරිදි ග්‍රාමීය මාර්ග කිලෝමීටර් ලක්ෂයක් ඉදිරිකිරීමට සැලසුම් කර තිබෙන අතර ඊට අවශ්‍ය මැනුම් හා සැලසුම් වෙනුවෙන් ටෙන්ඩර් කැඳවා තිබිණි. ලංකාදීප", "URL": "https://lankatruth.com/si/?p=89870", "Category": "පුවත්", "Parent URL": null}