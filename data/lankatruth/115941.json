{"Source": "Lankatruth", "Timestamp": "May 3, 2021", "Headline": "රට පුරා සෑම රෝහලකම කොවිඩ් වාට්ටුවක්", "News Content": "සෑම ප්‍රාදේශීය රෝහලකම සාමාන්‍ය වාට්ටුවලට අමතරව කොරෝනා රෝගීන්ට ප්‍රතිකාර ලබාදීම සඳහා වෙනම වාට්ටු පිහිටුවන්නයි සෞඛ්‍ය සේවා අධ්‍යක්ෂ ජනරාල් අසේල ගුණවර්ධන මහතා දිවයිනේ සියලුම පළාත් හා දිස්ත්‍රික් සෞඛ්‍ය සේවා අධ්‍යක්ෂ ජනරාල්වරුන්ට උපදෙස් දී ඇත. ඒ අනුව ඉදිරි දින කිහිපය තුළදීසෑම දිස්ත්‍රික්කයකම කොවිඩ් ආසාදිතයින්ට ප්‍රතිකාර කිරීම සඳහා අලුතින් ඇඳන් දහසක් බැගින් සූදානම් කරන්නැයි ද ඔහු දැනුම් දී ඇත. සෞඛ්‍ය සේවා අධ්‍යක්ෂ ජනරාල්වරයා සහ පළාත් හා දිස්ත්‍රික් සෞඛ්‍ය අධ්‍යක්ෂවරුන් අතර විශේෂ සාකච්ඡාවක් “සූම්” තාක්ෂණය ඔස්සේ පෙරේදා (01) පෙරවරුවේ පවත්වා ඇති අතර ඔහු මෙම උපදෙස් දී ඇත්තේ එම රැස්වීමේ දීය.", "URL": "https://lankatruth.com/si/?p=115941", "Category": "කොවිඩ් -19 (කොරෝනා ) පුවත්", "Parent URL": null}