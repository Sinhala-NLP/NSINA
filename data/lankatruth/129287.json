{"Source": "Lankatruth", "Timestamp": "February 27, 2022", "Headline": "පවුල් ලක්ෂ 05ක් අන්ත දුප්පත්වෙයි…", "News Content": "වර්තමාන ආණ්ඩුවේ ගෙවී ගිය දෙවසරක කාලය තුළ මෙරට ජනගහණයෙන් පවුල් ලක්ෂ 05 පිරිසක් අන්ත දුප්පත් භාවයට ඇද වැටීම ජාත්‍යාන්තර සංවිධානවල පවා අවධානයට ලක් වී තිබේ. එක්සත් ජාතීන්ගේ ආහාර අරමුදල මෙයට කලින් පෙන්වා දී තිබුණේ මෙරට ජන ගහණයෙන් විශාල පිරිසක් ගෙවී ගිය දෙවසරක කාලය තුළ බරපතල ආහාර අහේනියකට ඇදවැටෙමින් තිබෙන බවය. එම අනතුරු ඇඟවීම් තවදුරටත් සනාත කරමින් මේ දිනවල රැස්වෙමින් තිබෙන එක්තසත් ජාතීන්ගේ මානවහිමිකම් කොමිෂන් සභාවද මෙම ප්‍රශ්නය පිළිබඳව බරපතල අවධානයක් යොමු කර ඇත. කොවිඩ් වසංගතය ඇති වීම මෙයට ප්‍රධාන හේතුව නොවන බව එම සංවිධාන පෙන්වා දී ඇති අතර ජනතාවගේ ආදායම් බෙදීයාමේ අසමානතාවය විශාල තීව්‍රවීම මූලිකම ගැටලුව බව හඳුනාගෙන ඇත. ඊට අමතරව ක්ෂණිකව ක්‍රියාත්මක කරන ලද කාබණික ගොවිතැන ව්‍යාපෘතිය නිසා මෙරට ආහාර නිෂ්පාදනය බිඳ වැටීම සහ ඩොලර් හිගයද බලපා ඇති බව පෙන්වා දී තිබේ.", "URL": "https://lankatruth.com/si/?p=129287", "Category": "ආර්ථික පුවත්", "Parent URL": null}