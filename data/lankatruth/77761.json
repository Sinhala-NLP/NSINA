{"Source": "Lankatruth", "Timestamp": "July 16, 2019", "Headline": "මුහුදු රළ ඉහළ යා හැකි බවට කාලගුණයෙන් අනතුරු ඇඟවීම්", "News Content": "පුත්තලම සිට කොළඹ දක්වාත් ගාල්ල සිට හම්බන්තොට දක්වාත් පවතින වෙරළ තීරයන්හි මුහුදු රළ, මීටර් 2.5ත් 3.5ත් අතර අගයකින් ඉහළ යා හැකි බව කාලගුණ විද්‍යා දෙපාර්තමේන්තුව නිවේදනය කරයි. මෙම තත්වය ජූලි 20 වැනිදා දක්වා වන තෙක් පවතිනු ඇතැයි කාලගුණ විද්‍යා දෙපාර්තමේන්තුව වැඩිදුරටත් පවසයි. මෙම තත්වය හේතුවෙන් මුහුදු රළ ගොඩබිම දෙසට පැමිණීමේ ඉඩකඩක් පවතින බවත් මුහුද ආශ්‍රිතව සිදුකෙරෙන ක්‍රියාකාරකම් සඳහා අනතුරුදායක තත්වයක් නිර්මාණය විය හැකි බවත් එම දෙපාර්තමේන්තුව අනතුරු අඟවයි. මීට අමතරව අද(16) පස්වරුවේ නිකුත් කළ කාලගුණ නිවේදනයට අනුව ඉදිරි පැය 36ක කාලය තුළ සබරගමුව, මධ්‍යම, බස්නාහිර පළාත්වලට මෙන්ම ගාල්ල සහ මාතර දිස්ත්‍රික්කවලට මිලිමීටර් 100 ඉක්මවූ තද වැසි ද අපේක්ෂා කරයි.", "URL": "https://lankatruth.com/si/?p=77761", "Category": "පුවත්", "Parent URL": null}