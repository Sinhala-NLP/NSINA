{"Source": "Lankatruth", "Timestamp": "October 15, 2019", "Headline": "ජාත්‍යන්තර සුදු සැරයටි දිනය අදයි", "News Content": "ජාත්‍යන්තර සුදු සැරයටි දිනය අද(15)ට යෙදි තිබේ. දෘෂ්‍යාබාධිත පුද්ගලයන්ගේ ගැටලු පිළිබඳ අවධානය යොමු කිරීමත් ඔවුන් ලබාගත් ජයග්‍රහණ සැමරීමත් වෙනුවෙන් සුදු සැරයටි දිනය, ජාත්‍යන්තර මට්ටමින් සැමරීම සිදුවේ. ඊට සමගාමීව සමාජසේවා දෙපාර්තමේන්තුව සහ දෘෂ්‍යාබාධිත පුනරුත්තාපන අරමුදල සංවිධානය කරන ජාතික සැමරුම් උත්සවයක් අද බත්තරමුල්ලේදී පැවැත්වීමට නියමිතය. එහිදී බත්තරමුල්ල දියත උද්‍යානයේ සිට සුහුරුපාය දක්වා, දෘෂ්‍යාබාධිත පුද්ගලයන් 400 දෙනෙකුගෙන් යුත් පාගමනයක් පැවැත්වීමට ද නියමිත බව වාර්තා වේ.", "URL": "https://lankatruth.com/si/?p=83036", "Category": "පුවත්", "Parent URL": null}