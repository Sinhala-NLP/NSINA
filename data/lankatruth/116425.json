{"Source": "Lankatruth", "Timestamp": "May 17, 2021", "Headline": "දින තුනක් ඇතුළත අඹු සැමි යුවලක් කොවිඩ් බිලි ගනී", "News Content": "කොවිඩ් ආසාදිතව පසුගිය 13 වැනි දින බගවන්තලාව ප්‍රාදේශීය රෝහල වෙත ඇතුළත් කිරීමෙන් පසු එදිනම මිය ගිය කාන්තාවගේ සැමියාද ඊයේ (16) දින රාත්‍රියේ කොවිඩ්හේතුවෙන් මරණයට පත්ව ඇති බව බගවන්තලාව සෞඛය වෛද්‍ය නිලධාරි කාර්යාලයේ මහජන සෞඛ්‍ය පරික්ෂකවරයා පැවසිය. කොවිඩ් 19 වෛරසයේ රෝග ලක්ෂණ මතුවිම නිසා බගවන්තලාව සිරිපුර ප්‍රදේශයේ පදිංචි එස්. පාර්වති නැමති (68) හැවිරිදි තිදරු මවක් ඉකුත් (13දා) දින බගවන්තලාව ප්‍රාදේශිය රෝහල වෙත ඇතුලත් කිරිමෙන් අනතුරුව එදිනම ඇය මියගොස් ඇත. මිය ගිය කාන්තාවගේ සාම්පල පී.සී.ආර්. පරික්ෂණයකට භාජනය කර ඇති අතර, ඊයේ දිනයේ ලැබී ඇති එම වාර්තවෙන් ඇය කොවිඩ් ආසාදිතයකු බව තහවුරු වීතිබේ. එදිනම රාත්‍රියේ ඇයගේ සැමියා වන එස්.වඩිවේල් (76) තිදරු පියා මියගිය බවත්, මිය ගිය සැමියාද පී.සී.ආර්.පරික්ෂණයට භාජනය කර ඇති බව මහජන සෞඛ්‍ය පරික්ෂකවරයා පැවසිය. මිය ගිය දෙදෙනාගේ සිරුරු මේ වනවිට දික්ඔය මුලික රෝහලේ මෘත ශරිරාගාරයේ තැන්පත් කර ඇති බවත්, එම පවුලේ සමාජිකයන් 06 දෙනෙකු ස්වයං නිරෝධානයට යොමු කර ඇති බවද බගවන්තලාව මහජන සෞඛ්‍ය පරික්ෂකවරයා වැඩි දුරටත් පැවසිය.", "URL": "https://lankatruth.com/si/?p=116425", "Category": "කොවිඩ් -19 (කොරෝනා ) පුවත්", "Parent URL": null}