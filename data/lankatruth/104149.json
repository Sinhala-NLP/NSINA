{"Source": "Lankatruth", "Timestamp": "December 21, 2020", "Headline": "“කාලිට” යකා නගියි… ගමේ අයත් එළවයි…", "News Content": "තමන්ට කාලි වැයෙන බවත් කාලි ආරූඪයෙන් කොරෝනා සඳහා පැණියක් සැකසුවේ යැයිත් පවසන කෑගල්ලේ ධම්මික නැමැත්තාගෙන් එම පැණිය ලබාගැනීමට යැයි පවසමින් ඔහුගේ නිවසට පැමිණි පිරිසකට බැනවදි එළවා ගන්නා දර්ශන පෙළක් ඊයේ රූපවාහිනී ප්‍රවෘත්තිවල ප්‍රචාරය විය. එම ස්ථානයට පැමිණෙන එක්තරා කාන්තාවක්ද ආරූඪ වූ ආකාරයක් දක්නට ලැබිණි. එමෙන්ම මීට පෙර එහි පැමිණි පුද්ගලයෙකු තම බිරිඳට කොවිඩ් ආසාදිත බවත් ඇයව සුව කරගැනීම සඳහා පැණිය ලබාදෙන ලෙසත් ඉල්ලා සිටින අයුරු මාධ්‍යනල පවා ප්‍රචාරය වියි. තම බිරිඳ ආසාදිතනම් ඔහුද නිරෝධායනයේ සිටියයුතු අතර මෙලෙස් ගමන් බිමන් යාම නීතියෙන් තමනම්ය. ඔහු එම ප්‍රකාශය සිදුකරන අවස්ථාවේ පොලිස් නිලධාරීන් පවා එහි සිටියද ඔහුට එරෙහිව කිසිඳු ක්‍රියාමාර්ගයක් ගෙන තිබුණේ නැත.", "URL": "https://lankatruth.com/si/?p=104149", "Category": "පුවත්", "Parent URL": null}