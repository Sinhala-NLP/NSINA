{"Source": "Lankatruth", "Timestamp": "November 3, 2018", "Headline": "කෝටි 50ක් සහ කැබිනට් අමාත්‍ය ධූර ගනුදෙනුවකට එස්. බී. ගෙන් රංගෙට ඇරයුම්", "News Content": "රුපියල් කෝටි 50ක මුදලක් සහ කැබිනට් අමාත්‍ය ධූරයක් ලබාදෙන බවට පොරොන්දුවෙමින් මහින්ද රාජපක්ෂ පිලට සහය පළකිරීමට එක්වන ලෙස තමාට ආරාධනා ලැබුනු බව එක්සත් ජාතික පක්ෂයේ පාර්ලිමේන්තු මන්ත්‍රී පාලිත රංගෙ බණ්ඩාර මහතා පවසයි. ඒ මහතා මේ බව පවසා සිටියේ අද(03) අරලියගහ මන්දිරයේ පැවති මාධ්‍ය සාකච්ඡාවක් අමතමිනි. ඒ මහතා වැඩිදුරටත් අනාවරණය කර සිටියේ මහින්ද පිලේ මන්ත්‍රී එස්. බී. දිසානායක මහතාගේ සම්බන්ධීකරණ ලේකම්වරයෙකු වන නලීන් නැමැත්තෙකු සහ යෝෂිත රාජපක්ෂ මහතාගේ නියෝජිතයෙකු දුරකථනය ඔස්සේ ගණුදෙනු කතා කළ බවයි. එසේම එස්. බී. දිසානායක මහතා සිය පාර්ශවයට සහය පළකිරීමට එක්වන ලෙස කරන දුරකථන ඇමතුමක හඬ පට ද ඇතුළු හඬ පට කිහිපයක් මාධ්‍යට මුදාහැරීමට රංගෙබණ්ඩාර මන්ත්‍රීවරයා කටයුතු කළේය.", "URL": "https://lankatruth.com/si/?p=62559", "Category": "පුවත්", "Parent URL": null}