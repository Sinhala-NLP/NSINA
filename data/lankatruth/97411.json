{"Source": "Lankatruth", "Timestamp": "October 10, 2020", "Headline": "ජාතික රෝහලෙත් කොරෝනා… වාට්ටු තුනක් සහ ශල්‍යාගාරයක් වසාදමයි…", "News Content": "කොළඹ ජාතික රෝහලේ සුළු සේවකයින් තිදෙනෙක්ට කොරෝනා වෛරසය ආසාදනය වී ඇති බව මේ වනවිට අනාවරණය වී ඇතැයි සෞඛ්‍ය ඇමතිනී පවිත්‍රා වන්නිආරච්චි මහත්මිය පවසයි. ඒ හේතුවෙන්, රෝහලේ වාට්ටු තුනක් සහ ශල්‍යාගාරයක් තාවකාලිකව වසාදමා තිබේ. මිනුවන්ගොඩ බ්‍රැන්ඩික්ස් කර්මාන්ත ශාලාවේ සේවිකාවකට කොවිඩ් – 19 වෛරසය ආසාදනය වී ඇතැයි පසුගිය 02 වනදා රාත්‍රියේ අනාවරණය වීමෙන් පසු එය කොවිඩ් – 19 පොකුරක් දක්වා වර්ධනය වූ අතර මේ වනවිට රට පුරා බොහෝ ස්ථානවලින් වෛරස් ආසාදිතයන් හමුවෙමින් තිබේ. මිනුවන්ගොඩ ඇඟලුම් කර්මාන්ත ශාලාවේ සේවකියන්ට එම වෛරසය නිරාවරණය වූ ආකාරය මේ වනතෙක් නිශ්චිත කරගෙන නැති අතර සමාජයෙන් හමු වූ තවත් කිහිපදෙනෙකුට එම වෛසරය ආසාදනය වූ ආකාරය තහවුරු කරගෙන නැත.", "URL": "https://lankatruth.com/si/?p=97411", "Category": "පුවත්", "Parent URL": null}