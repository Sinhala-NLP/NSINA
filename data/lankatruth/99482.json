{"Source": "Lankatruth", "Timestamp": "November 5, 2020", "Headline": "ඊයේත් දිස්ත්‍රික්ක 09කින් ආසාදිතයින් හමුවෙලා… වැඩිම පිරිස කොළඹින්…", "News Content": "ඊයේ (04) හමුවූ කොවිඩ් – 19 ආසාදිතයින් රටේ දිස්ත්‍රික්ක 09ක සිටන බවත් ඉන් වැඩිම පිරිසක් වාර්තාවන්නේ කොළඹ දිස්ත්‍රික්කයෙන් බවත් වාර්තා වේ. ඒ අනුව ඊයේ දින කොළඹ, ගම්පහ, කළුතර, කුරුණෑගල, ගාල්ල, මාතර, රත්නපුර, නුවරඑළිය, මහනුවර දිස්ත්‍රික්ක 09යෙන් ආසාදිතයින් 319ක් වාර්තාවන අතර පොලිස් දෙපාර්තමේන්තුවෙන් 94කුත්, ශ්‍රී ලංකා ගුවන්විදුලි සංස්ථාවෙන් 05කුත් සහ නිරෝධායන මධ්‍යස්ථානවලින් 25කුත් ලෙස ආසාදිතයින් වාර්තා වී තිබේ. කොළඹ දිස්ත්‍රික්කයෙන් ඊයේ දින 212කුත් ගම්පහ දිස්ත්‍රික්කයෙන් 62කුත් ලෙස ආසාදිතයින් වාර්තා වී ඇත.", "URL": "https://lankatruth.com/si/?p=99482", "Category": "පුවත්", "Parent URL": null}