{"Source": "Lankatruth", "Timestamp": "April 20, 2021", "Headline": "කොරෝනා නිසා බැංකු දෙකක් වහයි… තැන තැන වර්ධනයක්… අවුරුද්දෙන් පසු රැල්ලක්ද?", "News Content": "ඊයේ (19) දිනයේදී කොළඹ සහ අනුරාධපුරයේ පිහිටි රාජ්‍ය බැංකු ශාකා දෙකකින් කොවිඩ් – 19 ආසාදිතයින් හමුවීමත් සමග එම බැංකු ශාකා දෙක වසා දමා ඇති අතර කුරුණෑගල, අවිස්ලාවේල්ල, සහ කළුතර යන ප්‍රදේශවලින් ආසාදිතයින් හඳුනාගෙන ඇත. අවුරුදු සමයෙන් පසුව විශේෂයෙන්ම කුරුණෑගල දිස්ත්‍රික්කයේ කුලියාපිටිය, පන්නල ගිරිඋල්ල සහ කටුපොත යන ප්‍රදේශවලින් ආසාදිතයින් 62කු හඳුනාගෙන තිබේ. අවිස්සාවේල්ල රෝහලේ ප්‍රතිකාර ලබමින් සිටි ආසාදිතයෙකු මියගොස් ඇති අතර කළුතර එකම පවුලේ තිදෙනෙකු ආසාදිතයන් වී ඇති බව හඳුනාගෙන ඇත. අවුරුදු සමයේදී ජනතාව විශාල වශයෙන් ඒකරාශී වීමට ඉඩදී තිබීම නිසා කොවිඩ් රැල්ලක් ඇතිවීමේ අනතුරක් තිබෙන බව සෞඛ්‍ය අංශ විසින් පූර්ව දැනුම්දීම් කර තිබිණි. ඊයේ දිනයේදී අලුතින් ආසාදිතයන් 291ක් හඳුනාගෙ ඇති බව නිල වශයෙන් වාර්තා කර තිබේ. එමෙන්ම ආසාදිතයන් දෙදෙනෙකු මිය යෑම් පිළිබඳවද වාර්තා කර තිබිණි.", "URL": "https://lankatruth.com/si/?p=115133", "Category": "කොවිඩ් -19 (කොරෝනා ) පුවත්", "Parent URL": null}