{"Source": "Lankatruth", "Timestamp": "February 17, 2012", "Headline": "ඉන්ධන මිල වැඩිවීමට එරෙහිව එජාපයෙන් උද්ඝෝෂණයක්", "News Content": "ඉන්ධන මිල වැඩිවීමට එරෙහිව අද පස්වරුවේ කොළඹ කොටුව දුම්රිය පොළ ඉදිරිපිටදී එක්සත් ජාතික පක්ෂය විසින් උද්ඝෝෂණයක් සංවිධානය කර තිබින. එම උද්ඝෝෂනයට සහභාගී වූ එජාප නායක රනිල් වික්‍රමසිංහ මහතා උද්ඝෝෂකයන් අමතා කථාකළ අතර තවත් කථිකයන් කිහිපදෙනෙකු විසින්ද උද්ඝෝෂකයන් අමතන ලදී.  ඉන් අනතුරුව පැමිණි සිටි පිරිස ‍පාගමණක් ආරම්භකිරීමට සූදානම් වූ අවස්ථාවේ පොලීසිය විසින් කදුළුගෑස් සහ ජලප්‍රහාරයක් එල්ල කර ඔවුන් පලවා හැරියේය. මෙම උද්ඝෝෂණයට එජාප නියෝජ්‍ය නායක සජිත් ප්‍රේමදාස මහතා ප්‍රමුක පිරිසක් පැමිණ නොසිටි අතර එම පක්ෂයේ හිටපු නියෝජ්‍යනායක කරු ජයසූරි මහතාද දක්නට ලැබුනේ නැත.", "URL": "https://lankatruth.com/si/?p=1443", "Category": "පුවත්", "Parent URL": null}