{"Source": "Lankatruth", "Timestamp": "April 28, 2019", "Headline": "මරාගෙන මැරෙන බෝම්බකරුවන් ලෙස සැකකළ දෙදෙනෙක් අත්අඩංගුවට", "News Content": "පසුගිය පාස්කු ඉරිදා(21) දින සිදුවූ මරාගෙන මැරෙන බෝම්බ ප්‍රහාරවලට සම්බන්ධ බවට සැකපල කර සිටි ඉබ්‍රහිමි ශාහිඩ් අබ්දුල්හක් සහ ඔහුගේ සහෝදරයා වන මොහොමඩ් ඉබ්‍රහිමි සාදික් අබ්දුල්හක් අද (28) අලුයම පොලිස් අත්අඩංගුවට ගෙන තිබේ. සැකකරුවන් ගම්පළ ප්‍රදේශයේ ඔවුන්ගේ ඥාතියෙකුට අයත් බව පැවසෙන පාවහන් වෙළඳ සැළක සැඟව සිටින බවට නාවලපිටිය පොලීසියට ලැබුණු තොරතුරක් අනුව පොලිස් විශේෂ කාර්ය බලකා නිලධාරීන් හා යුධ හමුදා නිලධාරීන් එම ස්ථානය වැටලීමෙන් පසු අදාල පුද්ගලයන් අත්අඩංගුවට ගෙන තිබේ. සැකකරුවන් අනුරාධපුරයේ සිට ගම්පොළ දක්වා භාවිත කිරීමෙන් පසු සඟවා තැබූ වෑන් රථය ද පොලීසිය විසින් සොයාගෙන තිබේ. එම වෑන් රථය සඟවා තිබූ නිවසේ හිමිකරු, රථයේ රියදුරු සහ පාවන් වෙළඳසැළේ හිමිකරු පොලිස් අත්අඩංගුවට ගෙන ඇත. අත්අඩංගුවට ගත් සැකකරුවන් අපරාධ පරීක්ෂණ දෙපාර්තමේන්තුව වෙත බාරදී ඇති අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=72992", "Category": "පුවත්", "Parent URL": null}