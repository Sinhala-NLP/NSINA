{"Source": "Lankatruth", "Timestamp": "April 17, 2012", "Headline": "දරුණු අපරාධ රැසක් යට ගැසේ", "News Content": "පසුගිය වසරේ සිදුකළ දරුණු ගනයේ අපරාධ 86ක් සම්බන්ධයෙන් පොලීස් පරීක්ෂණ යට ගසන තත්වයක් උදාවී ඇති බව අනාවරණය වේ. අපරාධ පරීක්ෂණ දේපාර්තමේන්තුවේ (CID) අරංචි මාර්ග සදහන් කරන ආකාරයට කප්පම් ගැනීම්, මිනී මැරම්, මත්ද්‍රව්‍ය වෙළදාම යන අපරාදවලට සම්බන්ධ පරීක්ෂණ මෙසේ ය‍ටගැසෙමින් පවතී. මේ අතර රට තුළ මහත් ආණ්දෝලනයකට තුඩු දුන් අපරාධ ගණනාවක් ද පවතිනබව හෙලිවේ. යටගැසෙමින් පවතින අපරාධ සම්බන්ධයෙන් ආණ්ඩුවේ කවර හෝ මට්‍ටමක දේශපාලන සම්බන්ධකම් පවතින බවද එම නිසාම අදාල පරීක්ෂණ ඉදිරියට කරගෙන යාම නවතා දමා ඇති බවද හෙලිවේ. අදාල ආරංචිමාර්ග වැඩිදුරටත් සදහන් කරන්නේ අපරාධ පරීක්ෂණ සම්බන්ධයෙන් පොලිස් දෙපාර්තමේන්තුවත් නීතය පසිදලන අධිකරණයත් කෙතරම් ශූණ්‍ය තත්වයට පත්වී ඇතිද යන්න සනාත කෙරෙන සරල උදාහරණයක් වන්නේ සුධර්මන් රදලියගොඩ අතිඅඩංගුවට ගැනීමට හෝ නොහැකිවීමෙන් බවය. සුධර්මන් රදලියගොඩ අපරාධයක් සම්බන්ධයෙන් නොව මුදල් වංචාවක් සම්බන්ධයෙන් අත්අඩංගුවට ගෙන අධිකරණයට ඉදිරිපත්කිරීමට නියොගකෙරී මේවන විට මාස 8ක් පමණ ගතවී තිබුනද එය පවා කිරීමට නොහැකිවීමෙන් පවතින තත්වයේ බරපතල කම පැහැදිලි වන බවය. අපරාධ පරීක්ෂණ දෙපාර්තමේන්තුව ආරංචිමාර්ග සදහන් කරන්නේ ඉහත කී දරුණු ගණයේ අපරාද සියල්ල පිළිබදවම පරීක්ෂණ කිරීමේ හැකියාව සහ අපරාධකරුවන් හදුනා ගැනීමට කිසිදු අපහසුතාවයක් නැති බවය. පවතින එකම භාදාව වී ඇත්තේ ඉහළ දේශපාලන අධිකාරීන්‍ගේ මැදිහත්වීම යයිද අනාවරණය වේ.", "URL": "https://lankatruth.com/si/?p=2067", "Category": "පුවත්", "Parent URL": null}