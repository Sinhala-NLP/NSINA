{"Source": "Lankatruth", "Timestamp": "October 5, 2020", "Headline": "කොළඹ සියලුම උපකාරක පන්ති නැවත දැනුම් දෙනතුරු අත්හිටුවයි", "News Content": "දිවුලපිටියේ පදිංචි ඇඟලුම් සේවිකාව කොරෝනා හෙවත් කොවිඩ්-19 ආසාදිතය වී ඇතැයි තහවුරු වීම හේතුවෙන් කොළඹ දිස්ත්‍රික්කයේ සියලුම උපකාරක පන්ති පැවැත්විමද නැවත දැනුම් දෙන තුරු තාවකාලිකව අත්හිටුවන බව අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා පවසයි. ලබන 09 වනදා ආරම්භ වීමට නියමිත ව තිබු දෙවන පාසල් වාර නිවාඩුව අද සිට ක්‍රියාත්මක වන බව අධ්‍යාපන අමත්‍යාංශය ඊයේ (04) නිවේදනය කළේ ය. ඊට සමගාමීව ගම්පහ දිස්ත්‍රික්කයේ සියලුම උපකාරක පංති පැවැත්වීමද නැවත දැනුම්දෙන තුරු අත්හිටුවනු ලැබී ය. එහිම දිගුවක් ලෙස මේ වනවිට අද සිට ක්‍රියාත්මක වන පරිදි කොළඹ දිස්ත්‍රික්කයේද සියලුම උපකාරක පන්ති පැවැත්විම නැවත දැනුම් දෙන තුරු තාවකාලිකව අත්හිටුවා ඇත. හෙට දිනෙන් ඇරඹෙන පාසල් නිවාඩුවට රජයේ මෙන්ම ජාත්‍යන්තර පාසල්ද ඇතුළත් වන බව අධ්‍යාපන අමාත්‍යාංශයේ ලේකම් වරයා සඳහන් කරයි. එමෙන්ම දිවයිනේ සියලුම කතෝලික පාසල්ද අද (05) සිට දෙවන වාර නිවාඩුව ආරම්භ කරන බව එම පාසල් සංසදය නිවේදනය කරයි.", "URL": "https://lankatruth.com/si/?p=97004", "Category": "පුවත්", "Parent URL": null}