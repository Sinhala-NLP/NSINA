{"Source": "Lankatruth", "Timestamp": "August 11, 2019", "Headline": "ඉන්ධන පිරවුම්හලක වෙඩි තැබීමකින් සේවකයෙකු ජීවිතක්ෂයට", "News Content": "පොල්ගහවෙල කහපත්ඇල ප්‍රදේශයේ පිහිටි ඉන්ධන පිරවුම්හලකට අද (11) අළුයම 12.15ට පමණ යතුරුපැදියකින් පැමිණි නාඳුනන පුද්ගලයින් දෙදෙනෙකු එහි පොම්පකරුට වෙඩි තබා ඝාතනය කර ඔහු සතුව තිබු මුදල් රැගෙන පලා ගොස් ඇතැයි වාර්තා වේ. වෙඩි වැදීමෙන් බරපතල තුවාල ලැබු අරණායක ප්‍රදේශයේ පදිංචිව සිටි 27 හැවිරිදි තරුණයා පොල්ගහවෙල රෝහලට ඇතුළත් කිරීමෙන් පසු මියගොස් ඇත. වෙඩි තැබීම සිදුකළ සැකකරුවන් අත්අඩංගුවට ගැනීම සඳහා පොල්ගහවෙල පොලීසිය විමර්ශන ආරම්භ කර තිබේ.", "URL": "https://lankatruth.com/si/?p=78941", "Category": "පුවත්", "Parent URL": null}