{"Source": "Lankatruth", "Timestamp": "September 20, 2014", "Headline": "ලාඕස් විපලවවාදී පක්ෂය හා ජවිපෙ හමුවක්", "News Content": "ලාඕස් ජනතා විපලවවාදී පක්ෂයේ මධ්‍යම කාරක සභාවේ විදේශකටයුතු පිළිබඳ කමිටුවේ උප සභාපති තොන්සවාන් කොමිමිහාම් මහතා සහ ජනතා විමුක්ති පෙරමුණේ ජාත්‍යන්තර කටයුතු පිළිබඳ ලේකම් සෝමවංශ අමරසිංහ මහතා අතර විශේෂ හමුවක් අද (20) පස්වරුවේ බත්තර මුල්ල පැලවත්ත පිහිටි ජවිපෙ ප්‍රධාන කාර්යාලයේදී සිදුව තිබේ. ලාඕස් ජනතා විපලවවාදී පක්ෂයේ මධ්‍යම කාරක සභාවේ විදේශකටයුතු පිළිබඳ කමිටුවේ උප සභාපති තොන්සවාන් කොමිමිහාම් මහතා සහ ජනතා විමුක්ති පෙරමුණේ ජාත්‍යන්තර කටයුතු පිළිබඳ ලේකම් සෝමවංශ අමරසිංහ මහතා අතර විශේෂ හමුවක් අද (20) පස්වරුවේ බත්තර මුල්ල පැලවත්ත පිහිටි ජවිපෙ ප්‍රධාන කාර්යාලයේදී සිදුව තිබේ. ඔවුන් පක්ෂ දෙකේ දේශපාලන කටයුතු සම්බන්ධයෙන් අත්දැකීම් හුවමාරු කර ගත් බවත් දෙරටේම වත්මන් දේශපාලන තත්වය සම්බන්ධයෙන් සාකච්ඡාවක නිරත වූ බවත් පක්ෂ දෙක අතර සමීප සම්බන්ධතා වර්ධනය කර ගැනීමට එකඟ වූ බවත් ජවිපෙ මාධ්‍ය ඒකකය සඳහන් කරයි. ඉදිරියේදී ලාඕස් ජනතා විපලවවාදී පක්ෂයේ හා ජනතා විමුක්ති පෙරමු‍ණේ වෘත්තීය සමිත නයාකයික්, ශිෂ්‍ය අංශයේ නායකයින්, තරුණ අංශයේ නායකයින්, කාන්තා අංශයේ නායිකාවන් ඇතුළු සියළුම නියෝජිතයින් මුණගැසී අත්දැකීම් බෙදාගැනීමට එකඟවී ඇත. එමෙන්ම ජාත්‍යන්තරවාදය සඳහා ගත හැකි උපරිම ක්‍රියාමාර්ග ක්‍රියාත්මක කිරීමටත් පක්ෂ දෙක අතර සාකච්ඡාවක් සිදු කරගෙන තිබේ.", "URL": "https://lankatruth.com/si/?p=11591", "Category": "පුවත්", "Parent URL": null}