{"Source": "Lankatruth", "Timestamp": "January 25, 2022", "Headline": "බැසිල් – තිරු නඩේෂන් එක මගක", "News Content": "ගම්පහ මල්වාන ඉඩම සම්බන්ධයෙන් අධිකරණය ඉදිරියේ පැවැත්වෙන නඩු විභාගය සඳහා බැසිල් රාජපක්ෂ සහ තිරු නඩේෂන් යන දෙදෙනාට මාර්තු මස 11 වෙනි දින අධිකරණය ඉදිරියේ පෙනී සිටින ලෙස නියෝග කර ඇත. අද (25) එම නඩුව ගම්පහ මහාධිකරණය ඉදිරියේ විභාගයට ගත් අවස්ථාවේ වරලත් ගෘහ නිර්මාණ ශිල්පී මුදිත ජයකොඩි සාක්ෂි දීමෙන් පසුව මෙම නියෝගය මහාධිකරණ විනිසුරුවරයා විසින් නිකුත් කර තිබේ. මල්වාන මෙම ඉඩම අයිතිකරුවෙකු නොමැති තත්වයකට පත්ව තිබූ අතර දෛවඥ සුමනදාස අබේගුණවර්ධන සහ ගෘහ නිර්මාණ ශිල්පී මුදිත ජයකොඩි ඇතුලු බොහෝ සාක්ෂිකරුවන්ගේ සාක්ෂි මත එය බැසිල් රාජපක්ෂට සම්බන්ධබව අනාවරණය වී තිබිණි.  මෙම ඉඩමේ පර්චස් එකක් රුපියල් 11,500/- ක් වැනි අඩු මිලකට තිරු නඩේෂන්ගේ නමින් මිලට ගෙන තිබූ අතර එහි සුවිසල් මන්දිරය ඉදි කිරීමේ කටයුතු සියල්ල බැසිල් රාජපක්ෂ පුෂ්පා රාජපක්ෂ සහ ඔවුන්ගේ දියණියගේ මැදිහත්වීමෙන් සිදුකරන ලද බව අධිකරණය ඉදිරියේදී තහවුරු වී තිබේ.", "URL": "https://lankatruth.com/si/?p=128080", "Category": "පුවත්", "Parent URL": null}