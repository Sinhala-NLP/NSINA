{"Source": "Lankatruth", "Timestamp": "March 23, 2021", "Headline": "රට පුරා අලුතින් පොලිසි 197ක් …", "News Content": "රට තුළ අලුතින් පොලිස් ස්ථාන 197ක් ඉදිකරන බවත් ඒ වෙනුවෙන් නව නිලධාරීන් 10,000ක් බඳවා ගැනීමට සූදානම් බව ආණ්ඩුවේ ආරංචි මාර්ග හෙළිකරයි. පොලිසිය බාර මහජන ආරක්ෂක ඇමතිවරයා ආණ්ඩුවේ මෙම තීරණයට වෙනස් අදහසක් ප්‍රකාශ කරමින් විශේෂ කාර්ය බලකාය සහ යුද හමුදාව පොලිසියේ මූලිකත්වයෙන් යොදවා අපරාධ මැඩ පවත්වන බව ප්‍රකාශ කර තිබේ. රට පුරා විවිධ ස්ථානවල පෙර දැනුම්දීමකින් තොරව මෙම මෙහෙයුම් ක්‍රියාත්මක කරන බව ප්‍රකාශ කර ඇත. මත්ද්‍රව්‍ය ජාවාරම් මැඩීම, කළු සල්ලි ජාවාරම මැඩීම, අපරාධ මැඩ පැවැත්වීම යන අරමුණු දක්වමින් මෙම පොලිස් ස්ථාන අලුතින් පිහිටුවීමට සූදානම් වේ. ජනාධිපතිවරයාගේ සෞභාග්‍යයේ දැක්ම ප්‍රතිපත්ති ප්‍රකාශය අනුව මෙම පොලිස් ස්ථාන පිහිටුවීමට යන බව වැඩිදුරටත් දක්වා තිබේ.", "URL": "https://lankatruth.com/si/?p=113519", "Category": "පුවත්", "Parent URL": null}