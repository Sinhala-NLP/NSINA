{"Source": "Lankatruth", "Timestamp": "September 24, 2018", "Headline": "ප්‍රදේශ කිහිපයකට අද වැසි", "News Content": "දිවයින පුරා බොහෝ ප්‍රදේශවලට අද(24) අපරභාගයේ හෝ සවස් කාලයේ දී ගිගුරුම් සහිත තද වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරයි. දිවයිනේ පහල වායුගෝලයේ පවතින කැලඹිලි ස්වභාවය හේතුවෙන්, බස්නාහිර, දකුණ සහ වයඹ පළාත්වල වෙරළබඩ ප්‍රදේශවල තැනින් තැන උදෑසන කාලයේදී වැසි ඇති විය හැක ඌව, නැගෙනහිර, සබරගමුව සහ මධ්‍යම පළාත්වලත් හම්බන්තොට දිස්ත්‍රිකයේත් ඇතැම් ස්ථානවලට මි.මී.100ත් පමණ තරමක් තද වැසි ඇතිවිය හැකි බව කාලගුණ විද්‍යා දෙපාර්තමේන්තුව අපේක්ෂා කරයි. වැසි තත්වය සමඟ තරමක තද සුළං සහ අකුණු අනතුරු සිදුවිය හැකි බැවින් ආරක්ෂාකාරී පියවර අනුගමනය කරන ලෙස කාලගුණ විද්‍යා දෙපාර්තමේන්තුව ජනතාවට දැනුම් දී සිටියි.", "URL": "https://lankatruth.com/si/?p=59905", "Category": "පුවත්", "Parent URL": null}