{"Source": "Lankatruth", "Timestamp": "December 13, 2022", "Headline": "ආණ්ඩුවේ වැඩවලට අපි වගකියන්නේ නැහැ – බැසිල් රාජපක්ෂ", "News Content": "වත්මන් ආණ්ඩුවට ශ්‍රී ලංකා පොදුජන පෙරමුණ විසින් සහාය ලබා දුන්නද ආණ්ඩුව ගන්නා තීන්දු තීරණවලට තම පක්ෂයට කිසිසේත් වගකීමක් නැති බව එහි ජාතික සංවිධායක බැසිල් රාජපක්ෂ දෙරණ 360 වැඩසටහනට එක්වෙමින් සඳහන් කරයි. වත්මන් ආණ්ඩුවට පොදුජන පෙරමුණ සහාය පළ කලද දැන් පවතින්නේ ශ්‍රී ලංකා පොදුජන පෙරමුණේ ආණ්ඩුවක් නොවන බවද ඔහු පවසයි. එහිදී ඔහු මේ සම්බන්ධයෙන් සඳහන් කරන්නේ, බැසිල් රාජපක්ෂ :- “කළබල නොවී තව ටික දවසක් හිටියනම්, පැහැදිලිව මට ලොකු විශ්වාසයක් තියෙනවා මේ රටේ මේ ආර්ථික අර්බුදය මේවවෙනවා. දැන් අර අරගලය නැහැනේ? ඒකට මොකක්ද වෙනස? 69 ලක්ෂෙ ජනතාව ඉල්ලපු දේ දෙන්න ආපු එක්කෙනාව අයින් කරන්න කිව්වා. ඉතිං එයා අයින්වුනා. එච්චරයි.” මාධ්‍යවේදියා :- “විදුලිය නැතුව පැය 13ක් අම්මලා දරුවෝන්ට බත් ටිකක් දීගන්න බැරුව දාඩිය පෙරාගෙන හිටියේ. ව්‍යාපාරිකයෙක් හරි, මාධ්‍ය හරි වෙන කවුරුහි දේශපාලන පක්ෂයක් හරි නිර්මාණය කරපු එකක් නෙවෙයිනේ. ඊට පස්සේ ගෑස් නැතුව පෝලිම්වල හිටියනේ…” බැසිල් රාජපක්ෂ :- “දැන් දැන් දැන් මොකක්ද වෙලා තියෙන්නේ. දැන් මොකක්ද ඒකේ තියෙන වෙනස වෙලා තියෙන්නේ? දැන් ඇයි මාධ්‍යයෙන් පෙන්නන්නෙ නැත්තේ ඒක? දැන් කන්න තියෙනවද?” මාධ්‍යවේදියා :- “ඒක මමනේ අහන්න ඕන ඔබතුමාගෙන්. ඔබතුමාලගෙ ආණ්ඩුවක්නෙ තියෙන්නේ?” බැසිල් රාජපක්ෂ :- “නැහැ. අපේ ආණ්ඩුවක් නෙවෙයි.” මාධ්‍යවේදියා :- “බහුතරය ඔබතුමාලගෙ ඉන්නේ?” බැසිල් රාජපක්ෂ :- “ඔව්. අපේ ආශිර්වාදය තිබුණට, අපේ සහයෝගය තිබුනට අපි වගකියන්න ඕනනැහැ.”", "URL": "https://lankatruth.com/si/?p=142834", "Category": "පුවත්", "Parent URL": null}