{"Source": "Lankatruth", "Timestamp": "September 9, 2017", "Headline": "“ලලිත් හා පැල්පිට දඬුවම් විඳින්නේ මම නිසයි”  මහින්දට කියවෙයි", "News Content": "විශ්‍රාමික ජනාධිපතිවරයාගේ ලේකම් ලෙස කටයුතු කළ ලලිත් වීරතුංග මහතාට සහ අනුෂ පැල්පිට මහතාට සිර දඬුවම් විඳීමට සිදු වූයේ තමන් ලබාදුන් නියෝගයක් හේතුවෙන් යැයි විශ්‍රාමික ජනාධිපති මහින්ද රාජපක්ෂ මහතා අද (09) කුරුණෑගලදී ප්‍රකාශ කර තිබේ. කෙසේ වෙතත් මෙම නඩු තීන්දුවෙහි නීතිමය වැරදිද පවතින බවයි හිටපු ජනාධිපතිවරයා කියා ඇත. පසුගියදා මහින්ද රාජපක්ෂ මහතා ඇතුළු පිරිසක් පාර්ලිමේන්තුවේදී අග්‍රාමාත්‍ය රනිල් වික්‍රමසිංහ මහතා හමුවී මෙම නඩු තීන්දුව සම්බන්ධයෙන් සාකච්ඡා කර තිබූ අතර ඉන් පසු ලලිත් වීරතුංග මහතා සහ අනුෂ පැල්පිට මහතා රෝගී තත්වයක් හේතුවෙන් බන්ධනාගාර රෝහලට ඇතුළත් කර තිබිණි. මෙම දෙදෙනාට එරෙහි නඩුතීන්දුවට එරෙහිව අභායාචනාධිකරණයට යන බවද අග්‍රාමාත්‍යවරයා සමග පැවති සාකච්ඡාවේ පසු විශ්‍රාමික ජනාධිපති මහින්ද රාජපක්ෂ මහතා මාධ්‍ය වෙත ප්‍රකාශ කර තිබිණි.", "URL": "https://lankatruth.com/si/?p=40603", "Category": "පුවත්", "Parent URL": null}