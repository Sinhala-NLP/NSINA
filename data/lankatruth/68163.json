{"Source": "Lankatruth", "Timestamp": "February 14, 2019", "Headline": "සේනා සමග තවත් වසංගතයක් – ආණමඩුව අක්කර 50කට ආසන්න ගොයම විනාශයි", "News Content": "ආණමඩුව කරඹෑව මහ වෙල් යායේ පැතිරී යන පුරුක් පණු වසංගතයෙන් මේ වනවිට අක්කර 50කට ආසන්න ගොයම දැවැන්ත විනාශයකට ලක්ව ඇති තිබේ. ගොවීන් පවසන්නේ මේ වනවිට තම කුඹුරු පුරුක් පණු වසංගතයෙන් අස්වැන්නක් ලබා ගත නොහැකි ආකාරයට විනාශ වීමත් සමඟ තමන් අසරණ බවට පත්ව ඇති බවයි. කරඹෑව මහ වෙල් යායේ ගොවියෝ පවසන්නේ පුරුක් පණු වසංගතය මේ වනවිට මුළු කුඹුරු යාය පුරාම පැතිරී ඇති බවත් අස්වැන්නක් ගැනීමට නොහැකි තරමට මුළු ගොයමම විනාශ වී ඇති බවත්ය. කෘමිනායක භාවිතා කලත් ඵලක් නැති බවත් එන්න එන්නම රෝගය වැඩි වී ඇති බවත් මේ වනවිට මුළු ගොයමම විනාශ බවත් ගොවියෝ පෙන්වා දෙති. මේ පිළිබඳව ආණමඩුව සහකාර කෘෂිකර්ම අධ්‍යක්ෂ සුභාෂීණි රත්නායක මහත්මියගෙන් කළ විමසීමේ ඇය මාධ්‍ය වෙත ප්‍රකාශ කර තිබෙන්නේ පුරුක් පණු වසංගතය මේ වනවිට ආණමඩුව කලාපයේ පැතිරි යමින් තිබෙන බවත් එයට අමතර දුඹුරු පැල කීඩෑ හානියත් තවත් කීඩෑ හානීත් වැඩි වී ඇති බවත්ය. මෙම කුඹුරු යායට අවශ්‍ය කටයුතු කඩිනමින් සිදු කරන බවද ඇය සඳහන් කරයි.", "URL": "https://lankatruth.com/si/?p=68163", "Category": "පුවත්", "Parent URL": null}