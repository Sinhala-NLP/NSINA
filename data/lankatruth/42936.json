{"Source": "Lankatruth", "Timestamp": "October 23, 2017", "Headline": "ගාලු දිස්ත්‍රික් දිරිය පුරවැසි සමුළුවටත් විශාල ජන සහභාගිත්වයක්", "News Content": "ජනතා විමුක්ති පෙරමුණේ දිරිය පුරවැසි සමිති දිස්‍ත්‍රික් සමුළු මාලාවේ ගාලු දිස්ත්‍රික් සමුළුව පසුගිය 21වනදා ගාල්ල ක්‍රීඩා මණ්ඩප භූමියේදී පැවැත්විණි. දිරිය පුරවැසි සමිතිවල නිලධාරීන්ගේ සහභාගිත්වයෙන්‘ගමට දිරියක් – රටට බලයක්’ යන තේමාව යටතේ පැවති මෙම සමුළුව සඳහා ජනතා විමුක්ති පෙරමුණේ නායක අනුර දිසානායක මහතා ප්‍රධාන ආරාධිතයා වශයෙන් සහභාගීවිය. මීට අමතරව මෙම අවස්ථාවට ගාලු දිස්ත්‍රික් නායක පළාත් සභා මන්ත්‍රි නලින් හේවගේ මහතා, ජවිපෙ හිටපු දකුණු පළාත් සභා මන්ත්‍රි රත්න ගමගේ මහතා, ප්‍රවීණ රංගන ශිල්පි චන්ද්‍රසෝම බින්දු හේවා මහතා, ගායන ශිල්පි ප්‍රේමවර්ධන කපුගේ මහාතා, රුහුණු විශ්වවිද්‍යාලයේ කතිකාචාර්ය ශම්මික ලියනගේ මහාතාද සහභාගි වූහ. මෙහිදි රටේ වත්මන් ආර්ථික තත්වය හමුවේ රට වැටි ඇති ස්ථානය සහා ඉදිරියේ පැවැත්වෙන පළාත්පාලන මැතිවරණයේදි ජනතාව ගතයුතු මාරගය පැහැදිලි කරන ලදි. බැදුම්කර වංචාව පිළිබදවත් රටේ ජනමාධ්‍ය හැසිරෙන ආකාරයත් පිළිබදව ජනතාව හමුවේ අදහස් දක්වන ලදි. එමෙන්ම ඉදිරි පාර්ලිමේන්තු මැතිවරණයේදී රට වෙනස් කළ යුතු ආකාරයත් ජනතා විමුක්ති පෙරමුණ ඊට නායකත්වය දෙන ආකාරයත් රට ගොඩනැගිය යුතු වැඩපිළිවෙල ගැනත් මෙහදී අනුර දිසානායක මහතා විසින් සාකච්ඡා කරන ලදී.", "URL": "https://lankatruth.com/si/?p=42936", "Category": "පුවත්", "Parent URL": null}