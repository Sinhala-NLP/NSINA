{"Source": "Lankatruth", "Timestamp": "June 5, 2020", "Headline": "ගල්කිස්ස වෙරළ තීරය අපද්‍රව්‍යවලින් පිරී ඉතිරී යයි…", "News Content": "රුපියල් මිලියන 890ක් වැයකරමින් ගොඩ කරන ලද මුහුදු තීරයට අයත් ගල්කිස්ස මුහුදු තීරය මේ වනවිට අපද්‍රව්‍යවලින් පිරි ඉතිරී යමින් තිබේ. ගල්කිස්ස වෙරළ තීරය දෙස් විදෙස් සංචාරකයින්ගේ විශේෂ ආකර්ෂණයක්ද දිනාගෙන තිබූ වෙරළ තීරයකි. කෙසේ වෙතත් එම වෙරළ තීරය ඛාදනය වන බව පවසා රුපියල් මිලියන 890ක් වැයකරමින් වත්මන් රාජපක්ෂ ආණ්ඩුව විසින් මුහුදු වැලි පිරවීමේ ව්‍යාපෘතිය හේතුවෙන් මේ වනවිට එහි තිබූ අලංකාරයද විනාශ වී ගොසිනි. කෙසේ වෙතත් මේ වනවිට අපද්‍රව්‍ය එකතුවීම හේතුවෙන් එහි එන දෙස් විදෙස් සංචාරකයින්ට එම වෙරළ තීරයේ ගමන් කිරීම පවා අපහසු වී ඇත.", "URL": "https://lankatruth.com/si/?p=93860", "Category": "පුවත්", "Parent URL": null}