{"Source": "Lankatruth", "Timestamp": "November 4, 2018", "Headline": "පොලිස්පතිගේ නිර්දේශ පොලිස් කොමිසම අවලංගු කරයි", "News Content": "අග්‍රාමාත්‍ය ආරක්ෂක කොට්ඨාසයේ ස්ථානාධිපතිවරයා සාමාන්‍ය රාජකාරි සඳහා අනියුක්ත කිරීමට පොලිස්පතිවරයා ගෙන ඇති තීරණය අවලංගු කිරීමට පොලිස් කොමිෂන් සභාව නියෝග කර ඇත. පොලිස්පති පූජිත ජයසුන්දර මහතා විසින් ඉකුත් 30 වැනිදා අග්‍රාමාත්‍ය ආරක්ෂක කොට්ඨාසයේ ස්ථානාධිපතිවරයාව සිටි ප්‍රධාන පොලිස් පරීක්ෂක පී. එන්. ගුරුගේ මහතා එම තනතුරින් ඉවත්කර එම කොට්ඨාසයේම සාමාන්‍ය රාජකාරි සඳහා යෙදවීමටත්, කොට්ඨාසය භාර ස්ථානාධිපතිවරයා ලෙස චාවකච්චේරි මූලස්ථාන පොලිස් පරීක්ෂක ඩබ්. එම්. එස්. බී. වික්‍රමසිංහ මහතා පත්කිරීමටත් විශේෂ පොලිස් පණිවිඩයක් නිකුත් කර ඇති අතර පොලිස් කොමිසම එය අවලංගු කර තිබේ. කෙසේවෙතත් පොලිස් කොමිසමේ නිර්දේශ ක්‍රියාත්මක කරමින් අදාල ස්ථානමාරුවීම් අවලංගු කර නැවත සේවයේ පිහිටුවීමට විශේෂ පොලිස් පණිවිඩයක් නිකුත් කිරීමට පොලිස්පතිවරයා කටයුතු කර ඇත.", "URL": "https://lankatruth.com/si/?p=62574", "Category": "පුවත්", "Parent URL": null}