{"Source": "Lankatruth", "Timestamp": "January 27, 2019", "Headline": "මාධ්‍යවේදීන්ට යුක්තිය ඉටුකරන ලෙස ඉල්ලා යාපනයේ විරෝධතාවක්", "News Content": "මාධ්‍යවේදී සුකින්දරාජන් මහතා ඝාතනයට ලක්වී වසර 13ක් ගතවීම නිමිත්තෙන් විරෝධතාව සංවිධානය කර ඇති අතර උතුරු නැගෙනහිර මාධ්‍යවේදී සංගම් නියෝජිතයින්,දකුණේ මාධ්‍ය සංගම් නියෝජිතයින්, සිවිල් සංවිධාන නියෝජිතයින් ඇතුළු විශාල පිරිසක් විරෝධතාවයට එක්ව සිටියහ. ඝාතනයට ලක්වූ මාධ්‍යවේදී ලසන්ත වික්‍රමතුංග මහතා ඇතුළු මාධ්‍යවේදීන් පිරිසකගේ ඡායාරූප ප්‍රධර්ශනය කරමින් විරෝධතාවයේ නිරවූ මාධ්‍යවේදීන් ඉල්ලා සිටියේ ඝාතකයන්ට වහා නීතිය ක්‍රියාත්මක කරන ලෙසයි. යුධ සමය තුළ මෙන්ම ඉන් පසු කාලයේදී දිවයින පුරා මාධ්‍ය සහෘදයින් පැහැරගැනීම් හා විවිධ වධ බන්ධනයන්ට ලක්ව ඇති අතර වසර 10කට වඩා වැඩි කාලයක් අතුරුදන්වූවන්ද සිටින බව විරෝධතාකරුවෝ පැවසීය. ඊට වගකිවයුත්තන්ට මෙතෙක් නීතිය ක්‍රියාත්මක නොවීම සම්බන්ධයෙන් තමන් කණගාටුවන බවත් වරදකරුවන් සොයා වහා නීතිය ක්‍රියාත්මක කරන ලෙසත් විරෝධතාකරුවෝ බලකර සිටියි. යාපනය දිස්ත්‍රික් මාධ්‍ය සංගමය,කිලිනොච්චිය දිස්ත්‍රික් මාධ්‍ය සංගමය, වන්නි දිස්ත්‍රික් මාධ්‍ය සංගමය ඇතුළ මාධ්‍ය සංගම් රැසක් විරෝධතාවය සංවිධානය කොට තිබිණ.", "URL": "https://lankatruth.com/si/?p=67058", "Category": "පුවත්", "Parent URL": null}