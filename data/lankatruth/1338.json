{"Source": "Lankatruth", "Timestamp": "February 11, 2012", "Headline": "මහවැලි ජලාශ 50%දක්වා සිඳී යයි.", "News Content": "මහවැලි ජලාශවල ජල මට්ටම සීඝ්‍රයෙන් අඩුවෙමින් පවතී. ඉකුත් මාසයක පමණ කාලය තුළ එය 50% දක්වා අඩුවී ඇති බව වාරිමාර්ග ඉංජිනේරුවරුන් ප්‍රකාශ කරයි.  මේ තත්වය විදුලිය උප්පාදනය කෙරෙහි දැඩි ලෙස බලපාන බවත් ජල විදුලි බලය උත්පාදනය සීමා කිරීමෙන් තාප බලාගාර කෙරෙහි වැඩි අවධානය යොමුකිරීමට සිදුවන බව ඔවුන් පෙන්වා දෙති. එමෙන්ම කෘෂිකාර්මික කටයුතු සඳහා ඉදිරි යල් කන්නයේදී ජලය මුදා හැරීමද බරපතල අර්බුදයකට මුහුණදිය හැකි බව පවසති.", "URL": "https://lankatruth.com/si/?p=1338", "Category": "පුවත්", "Parent URL": null}