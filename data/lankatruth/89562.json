{"Source": "Lankatruth", "Timestamp": "February 7, 2020", "Headline": "උපරිම අවුරුදු 35හේ බඳවාගැනීමේ වයස් සීමාව අවුරුදු 45 දක්වා ඉහළ දමන්න", "News Content": "රැකියා විරහිත උපාධිධාරීන් හා ඩිප්ලෝමාධාරීන් බඳවාගැනීමේ අවුරුදු 35 උපරිම වයස් සීමාව අවුරුදු 45 දක්වා සුදුසුකම් සපුරා ඇති සියලුම රැකියා විරහිත උපාධිධාරීන් බඳවා ගැනීමට පියවර ගන්නා මෙන් ඉල්ලා සිටිමින් උපාධිධාරී ජාතික මධ්‍යස්ථානයේ කැඳවුම්කර් චන්දන සූරියආරච්චි මහතා ජනාධිපතිවරයාට ලිඵියක් යොමු කරමින් ඉල්ලා සිටියි.‍ චන්දන සූරියආරච්චි මහතාගේ අත්සනින් නිකුත් කර ඇති එම නිවේදනය සම්පූර්ණයෙන් පහතින් පළ වේ.  ගරු ජනාධිපති, ගෝඨාභය රාජපක්ෂ මැතිතුමා, ජනාධිපති ලේකම් කාර්යාලය, කොළඹ 01.  ගරු ජනාධිපති තුමනි, රැකියා විරහිත උපාධිධාරීන් හා ඩිප්ලෝමාධාරීන් බඳවාගැනීමේ අවුරුදු 35 උපරිම වයස් සීමාව අවුරුදු 45 දක්වා සුදුසුකම් සපුරා ඇති සියලූම රැකියා විරහිත උපාධිධාරීන් බඳවා ගැනීමට පියවර ගන්නා මෙන් ඉල්ලා සිටිමු. ‘‘රැකියා විරහිත උපාධිධාරීන් රැකියාගත කිරීමේ වැඩසටහන 2020’’ යටතේ උපාධිධාරීන් හා ඩිප්ලෝමාධාරීන් 50,000ක් බඳවා ගැනීමට අමාත්‍ය මණ්ඩලය තීරණය කර ඇති අතර එසේ බඳවා ගැනීමට කටයුතු කිරීම සම්බන්ධයෙන් අපි ස්තූතිවන්ත වෙමු. විශ්ව විද්‍යාලයකින් උපාධියක් ලබා පිටවන සෑම උපාධිධාරියෙකුටම අධ්‍යාපන සුදුසුකමට සරිලන සුදුසු රැකියාවක් දිනා ගැනීම වෙනුවෙන් අපි අරගල කරන්නෙමු. රැකියාවිරහිත භාවයේ සිටින සුදුසුකම් සැපිරූ සැම රැකියාගත කිරීම රජයේ වගකීමක් වන අතර එවැනි ක‍්‍රියාමාර්ගයක් ගැනීම පිළිබඳව අගය කරමු. මෙම නව බඳවාගැනීමට අදාළව නිකකුත් කර ඇති ඇතැම් කොන්දේසි ගැටළුකාරී වන අතර ඒ පිළිබඳව ඔබතුමාගේ අවධානය කඩිනමින් යොමු කර විසඳුමක් ලබා දෙන ලෙස ඉල්ලා සිටිමු. නමුත් අමාත්‍ය මණ්ඩල තීරණය අනුව හා 2020.02.06 හා 07 දින පළවූ දැන්වීම් වලට අනුව බඳවාගැනීමේ උපරිම වයස් සීමාව 35 දක්වා සීමා කර ඇත. 2015-2019 වර්ෂවල රැකියා විරහිත උපාධිධාරීන් විධිමත් බඳවාගැනීමක් සිදු නොකළ අතර එම වසර 05 තුළ අවු.35 ඉක්ම වූ උපාධිධාරීන්ට දැඩි අසාධාරණයක් සිදුවීම වැළැක්විය නොහැක. එමෙන් ම එම අසාධාරණයට ලක් වන පිරිසට යළි කිසි දිනෙක රජයේ සේවයේ රැකියාවක් ලබා ගැනීමේ අවස්ථාව ද අහිමි වේ. ගරු ජනාධිපති තුමනි, මේ දක්වා උපාධිධාරීන් බඳවා ගැනීමේ උපරිම වයස් සීමාව අවු.45 දක්වා සලකා බැලූ අතර 2020 නව බඳවාගැනීමේ දී ද උපරිම වයස් සීමාව 45 දක්වා සලකා බලන ලෙසත්, රැකියා නොමැතිකම නිසා සා/පෙළ, උ/පෙළ අධ්‍යාපන සුදුසුකම් යටතේ කුමන හෝ රැකියාවක් කිරීමේ පදනම මත උපාධියට රැකියාවක් ලබා ගැනීමට ඇති අවස්ථාව අහිමි නොකරන ලෙසත් ඉහතින් දක්වා ඇති අංක 04, 05, 06 කෙරෙහි අවධානය යොමු කරන ලෙසත් ඉල්ලන අතර මෙම ගැටළු වලට කඩිනමින් විසඳුමක් ලැබෙනු ඇතැයි අපි අපේක්ෂා කරමු. ඉහත කොන්දේසි ක‍්‍රියාත්මක වී යම් පිරිසකට අසාධාරණයක් සිදු වන්නේ නම් එම පිරිසේ අයිතිය වෙනුවෙන් අඛණ්ඩව ක‍්‍රියාකරන බවද වැඩි දුරටත් දන්වා සිටිමු. ස්තූතියි. මෙයට, චන්දන සූරියආරච්චි පිටපත්", "URL": "https://lankatruth.com/si/?p=89562", "Category": "පුවත්", "Parent URL": null}