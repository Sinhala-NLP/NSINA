{"Source": "Lankatruth", "Timestamp": "July 7, 2023", "Headline": "පොලිස්පති පත්කිරීමේදී ආගමික බලපෑම්වලට යටත් වෙන්නේ නැහැ – ප්‍රමිත බණ්ඩාර කියයි", "News Content": "දැනට පුරප්පාඩු වි පවතින පොලිස්පති ධුරය සඳහා සුදුස්සෙකු ඉදිරි දින කිහිපය තුළදී පත් කරන බවත් එම පත් කිරිමේදී කිසිදු ආගමික බලපෑමකට යටත් නොවන බවත් ආරක්ෂක රාජ්‍ය ඇමති ප්‍රමිත බණ්ඩාර තෙන්නකෝන් ප්‍රකාශ කර තිබේ. ඔහු මේ බව ප්‍රකාශ කර තිබුණේ ඊයේ (06) ජනාධිපති මාධ්‍ය කේන්ද්‍රයේදී පවත්වන ලද මාධ්‍ය හමුවකදී ය. මේ වනවිට විශේෂයෙන්ම දේශබන්දු තෙන්නකෝන් ඇතැම් හිමිවරු හමුවෙමින් තමන් පොලිස්පති ධුරයට පත් කරන ලෙස ජනාධිපතිට දන්වන්නැයි ඉල්ලීම් කර තිබිණි. ඒ ඇනුව ඇතැම් හිමිවරු ප්‍රසිද්ධියේ ඒ සම්බන්ධයෙන් මත පල කිරීම පසුගිය සති දෙකක පමණ කාලයක සිදු කර තිබිණි. ඊට අමතරව පාස්කු ප්‍රහාරය වලක්වා නොගැනීමේ චෝදනා එල්ල වී තිබෙන පොලිස් නිලධාරීන් පොලිස්පති ධුරයට පත් නොකරන්නැයි කාදිනල් හිමියන්ද ලිඛිතව ජනාධිපතිට දන්වා යවා ඇත.", "URL": "https://lankatruth.com/si/?p=148793", "Category": "පුවත්", "Parent URL": null}