{"Source": "Lankatruth", "Timestamp": "July 6, 2021", "Headline": "ඇලෝසියස්ගේ අරක්කු අවසරයත් රිවස්!", "News Content": "මහ බැංකුවේ බැඳුම්කර කොල්ලයට සම්බන්ධ පර්පෙචුවෙල් ට්‍රෙෂරීස් සමාගමේ හිමිකරු වන අර්ජුන් ඇලෝසියස්ගේ ඩබ්ලිව්.එම් මෙන්ඩිස් සහ සමාගමට ලබාදී තිබූ බලපත්‍රය අහෝසි කිරීමට ජනාධිපතිවරයාගේ උපදෙස් මත කැබිනට් මණ්ඩලය තීරණය කර තිබේ. රුපියල් බිලියනයකට වැඩි බදු ප්‍රමාණයක් රජයට ගෙවීම පැහැර හැරීම නිසා එම සමාගමේ මත්පැන් නිෂ්පාදනය කිරීමේ බලපත්‍රය අත්හිටුවා තිබූ අතර එම හිඟ මුදල වසර දෙකක් තුළ ආපසු පියවීමේ එකඟතාවය මත අර්ජුන් ඇලෝසියස්ගේ සමාගමට මුදල් අමාත්‍යංශයේ උපදෙස් මත සුරාබදු කොමසාරිස් ජනරාල්වරයා නැවත මත්පැන් නිෂ්පාදනය කිරීමේ අවසරය ලබා දී තිබිණි. මෙම අවසරය ලබාදීමත් සමග ඒ සම්බන්ධයෙන් රට තුළ දැඩි විරෝධායක් ආණ්ඩුවටත් ජනාධිපතිවරයාටත් එල්ලවූ අතර දේශපාලන විචාරකයින් පවස්න්නේ එම සමාගමට මත්පැන් නිෂ්පාදනයට ලබාදී තිබූ බපත්‍රය යළි අත්හිටුවූවද බැඳුම්කර වංචාවට සම්බන්ධ ඇලෝසියස්ලා සමග වත්මන් ආණ්ඩුවේ ඇති සමීප සම්පන්ධතාවය හෙළිදරව්වීම ආණ්ඩුවට ඇතිවූ යළි මකා දැමිය නොහැකි කලු පැල්ලමක් බවයි.", "URL": "https://lankatruth.com/si/?p=119138", "Category": "පුවත්", "Parent URL": null}