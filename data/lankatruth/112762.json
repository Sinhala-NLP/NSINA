{"Source": "Lankatruth", "Timestamp": "March 14, 2021", "Headline": "පළාත් සභා ක්‍රමයට එරෙහිව ආණ්ඩුව කිසිදු තීන්දුවක් අරගෙන නැහැ – ඩග්ලස් දේවානන්දා", "News Content": "පළාත් සභා ක්‍රමය පිළිබඳව ආණ්ඩු පක්ෂයේ මැති ඇමැතිවරුන් තුළ යම් යම් පෞද්ගලික මත ඉදිරිපත් වී තිබුණද ආන්ඩුවක් ලෙස පළාත් සභා ක්‍රමයට එරෙහිව කිසිදු තීන්දුවක් මේ දක්වා ගෙන නොමැති බව ධීවර අමාත්‍ය ඩග්ලස් දේවානන්දා පවසයි. “සමහර දේශපාලන පක්ෂ දමිළ ජනතාව අවුස්සන ආකාරයට කටයුතු කරනවා. එයට හේතුව දමිළ ජනතාවගේ ප්‍රශ්නවලට විසඳුම් නොලැබෙන තාක් ඒ අයට ජනතාව මුළා කරමින් බලයට පැමිණිය හැකි නිසයි. ඉදිරි මැතිවරණවලදී අපගේ පක්ෂයට වැඩිපුර ශක්තිය ලබා දුන්නොත් මධ්‍යම රජය සමඟ හවුල් ආණ්ඩුවක් ලෙස ක්‍රියා කරමින් පළාත් සභාව තුළ අපගේම පාලන ක්‍රමයක් බිහි කිරීමට රජය සමඟ කටයුතු කිරීමට හැකියාව තිබෙනවා. මෑතකදී ඉන්දීය ධීවරයන් පිරිසක් ශ්‍රී ලංකා මුහුදු තීරයේදී මිය යෑම දමිළ ජනතාව නිසා එසේ සිදුවූ බවට නාවික හමුදාවට චෝදනා කළා. නමුත් එදා 1971 වකවානුවේ එවකට තිබුණු රජය විසින් තරුණ තරුණියන් විශාල ප්‍රමාණයක් මරා දැමුවා. ඔවුන් අතර සිංහල තරුණ තරුණියන්ද සිටියා.”", "URL": "https://lankatruth.com/si/?p=112762", "Category": "පුවත්", "Parent URL": null}