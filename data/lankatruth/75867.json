{"Source": "Lankatruth", "Timestamp": "June 16, 2019", "Headline": "අන්තවාදය පරාජය කිරීමට සියලු දේශපාලන පක්ෂ පොදු එකඟතාවකට එළඹිය යුතුයි", "News Content": "අන්තවාදය පරාජයට පත් කිරීම සඳහා සියලු දේශපාලන පක්ෂ පොදු එකඟතාවකට එළඹිය යුතු බව ශ්‍රී ලංකා කොමියුනිස්ට් පක්ෂයේ නායක ඩිව් ගුණසේකර මහතා සඳහන් කරයි. තවමත් ජාතික ආරක්ෂාව තහවුරු කිරීමට නොහැකි වී ඇති බවද ඒ මහතා පෙන්වා දෙයි. ඊයේ (15) මහනුවර ප්‍රදේශයේ පැවති සම්මන්ත්‍රණයකට එක්වෙමින් ඔහු මේ බව සඳහන් කර ඇත. අප්‍රේල 21 ඇතිවු ප්‍රහාරයට රටේ දේශපාලන ව්‍යාපාරයට මුහුණ දිය නොහැකි වු බවත් දේශපාලනික නායකත්වය නොව ආගමික නායකත්වයක් පෙරමුණට ඒම නිසා එම තත්ත්වය ඇති වු බවත් ඒ මහතා අවධාරණය කරයි. අදටත් මුළුමනින්ම දේශපාලන නායකත්වයට රට පාලනය කරගත නොහැකි තත්ත්වයට පත්ව ඇති බවද ඒ මහතා පවසයි. “මේ පිටිපස්සේ විදෙස් රාජ්‍යයන් ඉන්නවා. පාර්ලිමේන්තුවේ දවස් තුනක ඩිබෙට් එකක් තිබුණා. ගෝලීය ත්‍රස්තවාදය පිලිබඳ අගමැතිවරයා ඇවිල්ලා වාර්තාවක් දෙන්න ඕනෙනෙ. කිසිම දෙයක් නැහැ. විපක්ෂයෙනුත් නැහැ. ආණ්ඩු පක්ෂෙනුත් නැහැ. මන්ත්‍රීවරු දන්නේ නැහැ. පොදු ජනතාව දන්නෙත් නැහැ. දේශපාලන වශයෙන් ක්‍රියාකාරී වන කොටසවත් දැනගන්න ඕනෙ මොකක්ද මේ ත්‍රස්තවාදය කියලා. මේක අද හෙට නතරවන එකක් නෙවේ. මේ පිටිපස්සේ දේශපාලනයක් තියෙනවා.” යැයි ඒ මහතා වැඩිදුරටත් සඳහන් කර ඇත.", "URL": "https://lankatruth.com/si/?p=75867", "Category": "පුවත්", "Parent URL": null}