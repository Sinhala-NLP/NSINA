{"Source": "Lankatruth", "Timestamp": "February 22, 2019", "Headline": "විජයකලාට එරෙහි නඩුව කල්යයි", "News Content": "LTTE සංවිධානය නැවත ගොඩනැගිය යුතු බවට අධ්‍යාපන රාජ්‍ය අමාත්‍ය විජයකලා මහේෂ්වරන් සිදුකළ ප්‍රකාශය සම්බන්ධ නඩුව ලබන මැයි මස 10 දක්වා කල් තැබීමට කොළඹ මහේස්ත්‍රාත් අධිකරණය නියෝග කළේය. සිද්ධියට අදලව නීතිපති උපදෙස් මෙතෙක් ලැබී නොමැති බව අධිකරණය හමුවේ කරුණු දක්වමින් සංවිධානාත්මක අපරාධ විමර්ශන කොට්ඨාසය පැවසීය. ඒ අනුව සිද්ධියට අදාල නඩු විභාගය ලබන මස 10 වැනිදා දක්වා කල් තැබීමට මහේස්ත්‍රාත්වරයා තීරණය කළේය. පසුගිය වසරේ ජූලි මස 2 වැනිදා රාජ්‍ය අමාත්‍ය විජයකලා මහේෂ්වරන් යාපනයේ පැවති රැස්වීමකදී පවසා සිටියේ LTTE සංවිධානය නැවත ගොඩනැගිය යුතු බවයි. එම රැස්වීමට රජයේ ඇමතිවරු කිහිප දෙනෙකු ද එක්ව සිටියහ.", "URL": "https://lankatruth.com/si/?p=68808", "Category": "පුවත්", "Parent URL": null}