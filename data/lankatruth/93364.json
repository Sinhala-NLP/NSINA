{"Source": "Lankatruth", "Timestamp": "May 22, 2020", "Headline": "තවත් දරුණු රෝගයක් රජරට ප්‍රදේශවල පැතිර යයි… ගෑවුණාත් බෝවන දිලීර තත්වයක්", "News Content": "උතුරු මැද පළාතේ ප්‍රදේශ ගණනාවක ටිනියා ඩර්මොටෝෆියිට් (Tinea-Dermatophyte) නැමති දරුණු දිලීර ආසාධනයක් කාන්තා පිරිමි වයස් සීමාවක් නොමැතිව ශිඝ්‍රයෙන් පැතිර යමින් තිබෙන බව වාර්තා වේ. අනුරාධපුර ප්‍රාදේශීය සෞඛ්‍ය සේවා අධ්‍යක්ෂ කාර්යාලයේ ජ්‍යෙෂ්ඨ වෛද්‍ය නිලධාරී හේමා වීරකෝන් මහත්මිය මාධ්‍යවෙත ආනාවරණයක් කරමින් පවසා ඇත්තේ අනුරාධපුර දිස්ත්‍රික්කය අතුළු උතුර මැද පළාතෙන් හමුවන මෙම රෝගය වැළඳුණු බොහෝ රෝගීන් වෛද්‍ය ප්‍රතිකාර ලබා නොගෙන හිතුමතේ ප්‍රතිකාර ලබා ගැනීමෙන් අපේක්ෂිත සුවය නොලැබෙමින් තව තවත් රෝගයට ගොදුරුවීම සිදු කර ගන්නා බව ය. මෙම දිලීර රෝගය සීඝ්‍රයෙන් බෝවන රෝගයක් බව සඳහන් කරන වෛද්‍යවරිය තව දුරටත් සඳහන්ක රන්නේ රෝගය ස්පර්ශය මගින් සහ රෝගී පුද්ගලයින්ගේ ඇඳුම් මගින් පවා බෝවන බව ය. සම මතුපිට තෙෙමනය රැඳෙන දහදිය දමන ස්‍තානවල බහුලව රෝගී තත්වය දකනට ලැබෙන බවත් විශේෂයෙන් ඉකිලි කිහිලි හා පියයුරුවලට යටින් මුහුණ ආශ්‍රිතව බහුලව දකනට ලැබෙන බවත් එයට අමෙරව ශරීරයේ ඕනෑම ස්තානයක ආසාදනය හටගතහැකි බවත් අනුරාධපුර ප්‍රාදේශීය සෞඛ්‍ය සේවා අධ්‍යක්ෂ කාර්යාලයේ ජ්‍යෙෂ්ඨ වෛද්‍ය නිලධාරී හේමා වීරකෝන් මහත්මිය පෙන්වා දෙයි. සම මත බිබිලක වශයෙන් ආරමභ වී ටිකෙන් ටික පැතිර වෘත්තාකාර විශාල පෙනුමක් ඇති පැල්ලමක් බවට පත්වන බවත්. මෙම පැල්ලම වටේට සම මතුපිටට ඉපිලී එන ස්වභාවයක් ඇති බවත් මෙම පැල්ලම රාත්‍රී කාලයට තදින් කැසීමක් සිදුවන අතර සමහර විට කැසීම නිසා තුවාලද ඇති විය හැකි බවත් ඇය පවසයි. දිලීර නාශක ඖෂධ පමණක නියමිත කාලය තුළ භාවිතා කිරීමෙන් මෙම රෝගය සමාජය තුළ පැතිරීම අවම කිරීමට හැකි බවද වෛද්‍යවරිය වැඩිදුරටත් පවසයි.", "URL": "https://lankatruth.com/si/?p=93364", "Category": "පුවත්", "Parent URL": null}