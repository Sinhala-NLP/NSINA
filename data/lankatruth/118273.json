{"Source": "Lankatruth", "Timestamp": "June 22, 2021", "Headline": "මාදිවෙලට ආවේ “ඩෙල්ටා”මද ? – සෞඛ්‍ය අංශවල සැකයක්", "News Content": "මාදිවෙල, ප්‍රගතිපුර ප්‍රදේශයේ පසුගියදා හමුවූ පුද්ගලයෙක් කොවිඩ් “ඩෙල්ටා ප්‍රභේදය” ආසාදිතයෙක් යැයි සැකයක් මතුවීම මත එම ප්‍රදේශයේ සංචරණ කටයුතු සීමාකිරීම සඳහා පියවර ගෙන තිබේ. ඒ අනුව අදාළ ප්‍රදේශයෙන් කිසිදු පුද්ගලයෙකුට පිටවීම හෝ ඇතුළුවීම තහනම් කර ඇත. කෙසේවෙතත් එම පුද්ගලයාට වැළඳි ඇත්තේ කුමන ප්‍රභේදයද යන්න පිළිබඳ තවදුරටත් පරීක්ෂණ සිදුකෙරෙන බව සෞඛ්‍ය අමාත්‍යාංශයේ මහජන සෞඛ්‍ය පිළිබඳ නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසයි. මේ අතර එම පුද්ගලයාගේ ආශ්‍රිතයෙකු බව කියන කාන්තාවක්ද කොවිඩ් – 19 වෛරසය ආසාදනය වීම හේතුවෙන් ප්‍රතිකාර සඳහා IDH රෝහල වෙත ඇතුළත් කර ඇති බව වාර්තා වේ. විදේශයන් හි සිට පැමිණෙන පුද්ගලයින් නිසි පරීක්ෂණ සඳහා යොමුකර තිබියදීත් මෙරටට නව කොවිඩ් ප්‍රභේද ව්‍යාප්ත වීම සම්බන්ධයෙන් අදහස් දක්වමින් විශේෂඥ වෛද්ය‍ හේමන්ත හේරත් පවසා සිටියේ, ලෝකයේ භාවිත කරන හොඳම පරීක්ෂණ සිදුකරන බවත් 100% එකක් වැනි ප්‍රතිශතයකින් වෛරසය රට තුළට ඇතුළු වුවා විය හැකි බවත්ය.", "URL": "https://lankatruth.com/si/?p=118273", "Category": "කොවිඩ් -19 (කොරෝනා ) පුවත්", "Parent URL": null}