{"Source": "Lankatruth", "Timestamp": "April 24, 2020", "Headline": "A/L සහ පහේ ශිෂ්‍යත්වයට මුහුණදෙන සිසු දරුවන්ගේ ගැටලු පිළිබඳව වෛද්‍ය නලින්ද ජයතිස්ස අගමැතිට ලියයි", "News Content": "CORONA වසංගත තත්වය නිසා දුෂ්කරතාවයට පත්වී තිබෙන උසස් පෙළ හා 5 වසර දරුවන්ගේ ගැටලු පිළිබඳව අග්‍රාමාත්‍යවරයා දැනුවත් කරමින් එම දරුවන් කෙරෙහි ගත යුතු ක්‍රියාමාර්ගද යෝජනා කරමින් ජනතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා විසින් අග්‍රාමාත්‍ය මහින්ද රාජපක්ෂ මහතාට ලිපියකි යොමු කර තිබේ. එම ලිපිය සම්පූර්ණයෙන් පහතින් පල වේ… “වෛද්‍ය නලින්ද ජයතිස්ස හිටපු පාර්ලිමේන්තු මන්ත්‍රී, 464/20, පන්නිපිටිය පාර, පැලවත්ත, බත්තරමුල්ල ගරු අග්‍රාමාත්‍ය මහින්ද රාජපක්ෂ මහතා, අරලියගහ මන්දිරය, කොළඹ. ගරු අගමැතිතුමනි, CORONA වසංගත තත්වය නිසා දුෂ්කරතාවයට පත්වී තිබෙන උසස් පෙළ හා 5 වසර දරුවන්ගේ ගැටලු පිළිබඳවයි දැනට අප රට තුළ ඇති වී තිබෙන CORONA වසංගත තත්වය නිසා මාර්තු මස එකොළොස් වන දා සිට පාසල් වසා දැමීමත්, මාර්තු මස විසි වනදා සිට රට තුළ ක්‍රියාත්මක වන ඇඳිරි නීති තත්ත්වය නිසාත් මෙම වසරේ අගෝස්තු මස දී පැවැත්වීමට නියමිත උසස් පෙළ විභාගයට සහ පහ වසර ශිෂ්‍යත්ව විභාගයට මුහුණ දීමට සිසුදරුවන් විශාල ගැටලුවකට මුහුණ දී තිබේ. විශේෂයෙන්ම මේ වනවිට පාසල් වසා දමා දින හතලිස් පහකට අධික කාලයක් ගත වී තිබෙන නිසාත්, පාසල් ආරම්භ කිරීමට දැනට රජය යෝජනා කර තිබෙන මැයි එකොළොස් වැනිදා වුවද, දැනට අලුතෙන් හඳුනා ගැනෙන CORONA රෝගීන් ප්‍රමාණය නිසා ප්‍රායෝගික නොවන බව දැනෙන නිසාද, මෙම අගෝස්තුවේ මෙම විභාගවලට මුහුණ දීමට සිටින සිසු දරුවන්ට අවශ්‍ය අධ්‍යාපන කටයුතු සිදුකර ගැනීමට නොහැකිව ඇති බව ඔබතුමාට පැහැදිලිව වැටහෙනවා ඇත. දැනට අධ්‍යාපන බලධාරීන් විසින් උසස් පෙළ විෂය මට්ටමින් යම් යම් සහන ලබාදිය හැකි බවට ප්‍රකාශකර ඇතත් එම සහන නිශ්චිතව සඳහන් නොකිරීමත්, මේ වනවිටත් ක්‍රියාත්මක නොකර තිබීමත්, ඒ ඒ පිළිබඳ ප්‍රශ්නයට සෘජුවම මුහුණ දී සිටින සිසු දරුවන්ගෙන් සහ ගුරුවරුන්ගෙන් පුළුල් කරුණු විමසීමක් සිදු නොකර තිබීමත් නිසා එම සහනවල ප්‍රායෝගික භාවය දැනට වලංගු වන්නේ නැත. මෙවර උසස් පෙළ විභාගයට පෙනී සිටින සිසු දරුවන් මුහුණ දී ඇති ගැටලු සැලකුවහොත්, ආදී ගැටලූ රාශියක් සඳහන් කළ හැක. එමෙන්ම 5 වසර ශිෂ්‍යත්ව විභාගයට මුහුණදීමට සිටින දරුවන්ටද දැනට පවතින අවිනිශ්චිතතාවය මත පීඩාකාරී තත්ත්වයක් ඇතිවී තිබේ. එම නිසා, ස්තුතියි, මෙයට, වෛද්‍ය නලින්ද ජයතිස්ස හිටපු පාර්ලිමේන්තු මන්ත්‍රී 2020.04.24″", "URL": "https://lankatruth.com/si/?p=92743", "Category": "පුවත්", "Parent URL": null}