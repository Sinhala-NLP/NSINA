{"Source": "Lankatruth", "Timestamp": "November 13, 2019", "Headline": "ජනාධිපතිවරණයේ ප්‍රචාරක කටයුතු අදින් අවසන්", "News Content": "ජනාධිපතිවරණයට අදාලව සිදුකරන සියලු ප්‍රචාරක කටයුතු අද(13) මධ්‍යම රාත්‍රියෙන් අවසන්වීමට නියමිතව තිබේ. ඒ අනුව අද මධ්‍යම රාත්‍රී 12.00 සිට ඡන්ද විමසීම පවත්වා අවසන් වනතුරු දේශපාලන ප්‍රචාරක කටයුතු සම්පූර්ණයෙන්ම තහනම් වේ. මේ අනුව අද දිනයේ ජනාධිපතිවරණ අපේක්ෂකයින්ගේ අවසන් ජන රැලි කිහිපයක් සංවිධානය කර ඇත. ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා දිනවන ජන රැලි මාලාවේ අවසන් රැලිය අද මහරගමදී පැවැත්වීමට නියමිතය. එම රැලිය ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන්, ජාතික විද්වත් සංවිධානය නියෝජනයකරන විද්වතුන්, කලාකරුවන්, වෘත්තිකයන්, සිවිල් දේශපාලන නායකයන් ඇතුළු විශාල පිරිසකගේ සහභාගීත්වයෙන් අද පස්වරු 3.00ට පැවැත්වීමට නියමිතය. මේ අතර ගෝඨාබය රාජපක්ෂ මහතාගේ ජන රැළිය හෝමාගමදී ද සජිත් ප්‍රේමදාස මහතාගේ ජන රැලිය මැද කොළඹ ප්‍රදේශයේදී ද පැවැත්වේ.", "URL": "https://lankatruth.com/si/?p=85560", "Category": "පුවත්", "Parent URL": null}