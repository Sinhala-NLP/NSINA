{"Source": "Lankatruth", "Timestamp": "January 23, 2021", "Headline": "වාහන හුටපටයකට විද්‍යාත්මක ඇමති මණ්ඩලයේ කචල්", "News Content": "ගෝඨාභය රාජපක්ෂ ජනාධිපතිවරයාගේ ඇමති මණ්ඩලය තුළ නිල වාහන වෙන් කර දීමේදීබරපතළ විෂමාචාර පවතින බව අනාවරණය වේ. එක් ඇමතිවරියකට නිල වහාන හයක්ම වෙන් කර දී ඇති අතර ඇතැම් ඇමතිවරුන්ට අවුරුදු 20කට ආසන්න පැරණි වාහන ලබා දීතිබීම සම්බන්ධයෙන් අභ්‍යන්තර කැළඹිලි සහගත තත්වයක් ඇතිවීතිබේ. මේ ආකාරයට කැබිනට් ඇමතිවරුන් ගණනාවක්ම නිල වාහන රැසක් පාවිච්චි කරන අතර තවත් කැබිනට් ඇමතිවරුන් සහ රාජ්‍ය ඇමතිවරුන්ට හිමිවිය යුතු නවීන වාහන පවා ලබා දීනැති බව හෙළිවීතිබේ. ඇතැම් ඇමතිවරුන් තමන් යටතේ පවතින රජයේ ආයතනවලට අයත් වාහනද අත්පත් කරගෙන තිබෙන බව හෙළිවීඇත. වාහන වැඩියෙන් ලබාගෙන සිටින ඇමතිවරුන්ට එම වාහන ආපසු අදාළ ආයතනවලට ලබා දීමට කටයුතු කරන ලෙස ආණ්ඩුවේ ඉහළ නායකයින් දැනුම් දීතිබුණද එය මේ දක්වා ක්‍රියාත්මක කර නැති බව හෙළිවේ.", "URL": "https://lankatruth.com/si/?p=109146", "Category": "පුවත්", "Parent URL": null}