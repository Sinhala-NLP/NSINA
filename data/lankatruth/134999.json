{"Source": "Lankatruth", "Timestamp": "May 30, 2022", "Headline": "අටුළුගම දැරිය ඝාතනයේ ප්‍රධාන සැකකරු අත්අඩංගුවට", "News Content": "බණ්ඩාරගම, අටුළුගම ප්‍රදේශයේ 09 හැවිරිදි දැරියගේ ඝාතනයට සම්බන්ධ ප්‍රධාන සැකකරු අත්අඩංගුවට ලත් බව පොලීසිය පවසයි. සැකකරු 29 හැවිරිදි පුද්ගලයෙකු බවත් අදාළ පුද්ගලයාගෙන් කරන ලද ප්‍රශ්න කිරීම්වලදී සිද්ධිය සම්බන්ධයෙන් තොරතුරු රැසක් අනාවරණය වූ බවත් ජ්‍යෙෂ්ඨ පොලිස් අධිකාරී නිහාල් තල්දූව පවසයි. දැරියගේ පශ්චාත් මරණ පරීක්ෂණය අද (30) පානදුර මූලික රෝහලේදේ සිදු කර තිබේ. බණ්ඩාරගම, අටුළුගමදී අතුරුදන් වූ 09 හැවිරිදි ෆාතිමා අයිෂා අක්‍රම් දැරියගේ සිරුර අටුළුගම මහ පල්ලිය ආසන්නයේ පිහිටි වගුරු බිමක තිබී මැයි 28 වනදා සොයා ගනු ලැබිණි.", "URL": "https://lankatruth.com/si/?p=134999", "Category": "පුවත්", "Parent URL": null}