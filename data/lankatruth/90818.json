{"Source": "Lankatruth", "Timestamp": "March 11, 2020", "Headline": "කොරොනා වෛරසය ආසාධිත බවට තහවුරු වූ  පළමු රෝගියා ලංකාවෙන් හමුවෙයි", "News Content": "(දෙවන සංස්කරණය) ශ්‍රී ලංකාව තුළින් නව කොරෝනා වෛරසය හෙවත් කොවිඩ් 19 ආසාධනය වූ රෝගියෙකු හමු වී තිබේ. 52 හැවිරිදි මොහු සංචාරක මඟ පෙන්වන්නෙක් බව හඳුනා ගෙන ඇති අතර මේ වනවිට අදාළ ආසාධිතයා IDH උණ රෝහලේ ප්‍රතිකාර ලබන බවද වාර්තා වේ. ඔහුට නව කොරෝනා වෛරසය ආසාදනය වී ඇති බවට මූලික පරීක්ෂණවලින් අනාවරණය වී ඇතැයිද එය තවදුරටත් තහවුරු කරගැනීම සඳහා MRI පරීක්ෂණ සිදු කිරීමට නියමිත බවද වාර්තා වේ. අවසන් වරට ඔහු ඉතාලි ජාතික සංචාරක කණ්ඩායමකට සේවාව සපයා ඇති අතර ඔහු නිරෝධායනයට ලක් කර ඇති බවත් ඔහුට අවශ්‍ය ප්‍රතිකාර ලබාදීම ආරම්භ කර ඇති බවත් වාර්තා වේ. සංචාරක කණ්ඩායම ගමන් ගත් ස්ථාන හා ඔවුන් ඇසුරු කළ පුද්ගලයන් පිළිබඳ තොරතුරු ලබා ගැනීමද ආරම්භ කර ඇති ඉවද පැවසේ.", "URL": "https://lankatruth.com/si/?p=90818", "Category": "පුවත්", "Parent URL": null}