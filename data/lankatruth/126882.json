{"Source": "Lankatruth", "Timestamp": "December 12, 2021", "Headline": "ප්‍රදේශ කිහිපයකට ජල කප්පාදුවකුත්", "News Content": "අද (12) පෙරවරු 08 සිට පස්වරු 05 දක්වා පැය 08ක කාලයක් ප්‍රදේශ කිහිපයකට ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවාහන මණ්ඩලය පවසයි. මෙලෙස ජල සැපයුම අත්හිටුවීමට සිදුව ඇත්තේ මාලිම්බඩ ජල පිරිපහදුවේ සිට දියගඟ ජල තටාකය වෙත ජලය පොම්ප කරන නල මාර්ගයෙහි අත්‍යාවශ්‍ය නඩත්තු කටයුත්තක් හේතුවෙන් බව එම මණ්ඩලය සඳහන් කරයි. ඒ අනුව දියගඟ, කැකණදුර, වෙහෙරහේන, ගන්දර, කෝට්ටගොඩ, කුඩාවැල්ල, දික්වැල්ල සහ රත්මලේ යන ප්‍රදේශවලට ජල සැපයුම අත්හිටුවා ඇත.", "URL": "https://lankatruth.com/si/?p=126882", "Category": "පුවත්", "Parent URL": null}