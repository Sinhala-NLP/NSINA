{"Source": "Lankatruth", "Timestamp": "March 10, 2021", "Headline": "හම්බන්තොට ජනතාව ආණ්ඩුවට එරෙහිව වීදි බසිති…", "News Content": "වල්සපුගල අලි කලමනාකරණ රක්ෂිතය වහාම ගැසට් කර අලින්ට අලින්ගේ වාස භූමි ලබා දෙන ලෙසත් ගොවි ජනතාවට නිදහසේ තම වගා කටයුතු කර ගෙනයාමට අවශ්‍ය පරිසරය සකස් කර දෙන ලෙසත් ඉල්ලමින් දින 50කට වැඩි කාලයක් සත්‍යග්‍රහයක නිරතව සිටින වල්සපුගල ගොවි අරගලයට සහාය පල කරමින් අද (10) ගොවි සංවිධාන, පරිසර සංවිධාන රැසක සහභාගිත්වයෙන් අම්බලන්තොට නගරයේදී මේ වනවිට විරෝධතා රැලියක් ආරම්භ කර තිබේ. මෙම අවස්ථාවට විශාල ජනතා සහභාගිත්වයක් දකින්නට ලැබේ.", "URL": "https://lankatruth.com/si/?p=112321", "Category": "පුවත්", "Parent URL": null}