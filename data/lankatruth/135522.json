{"Source": "Lankatruth", "Timestamp": "June 13, 2022", "Headline": "“මගේ පුතා එක ඩොලරයක්වත් හොරකම් කළේ නැහැ” ඖෂධ හිගයෙන් මිය ගිය 16 හැවිරිදි සිසුවාගේ පියා කියයි", "News Content": "සර්පයෙකු දෂ්ඨ කිරීමෙන් පසු රෝගිීන්ට ලබා දෙන ඖෂධ නොමැති වීමෙන් 16 හැවිරිදි පාසල් සිසුවෙකු අනුරාධපුර ශීක්ෂණ රෝහලේදී ජීවිතක්ෂයට පත් වී තිබේ. මෙම සිසුවා පසුගිය 07 වනදා සිය නිවස ඉදිරිපිට ක්‍රීඩා කරමින් සිටියදී සර්පයෙකුගේ දෂ්ඨ කිරීමකට ලක්වී තිබේ. පසුව එම සිසුවා කඩිනමින් අනුරාධපුර ශික්ෂණ රෝහලට ඇතුළත් කිරීමෙන් පසු සර්පයා දෂ්ඨ කිරීමේදී මූලිකව ලබා දෙන එක් එන්නතක් රෝහලෙන් ලබාදුන් බවත් සෙසු ඖෂධ රෝහලේ නොතිබීම නිසා ඔසුසලකින් රැගෙන එන ලෙස පැවසුවද එම ඖෂධ අනුරාධපුර ඔසුසල්වල නොතිබූ බවත් දරුවාගේ පියා පවසයි. ඒ අනුව අදාල බෙහෙත දරුවාට ලබාදීමට නොහැකි වීම හේතුවෙන් තම දරුවා ජීවිතක්ෂයට පත් වූ බවත් තමා හෝ තම දරුවා රටේ එක් ඩොලරයක්වත් හොරකම් කර නැති බවත් එම දරුවාගේ පියා අවධාරණය කරයි.", "URL": "https://lankatruth.com/si/?p=135522", "Category": "පුවත්", "Parent URL": null}