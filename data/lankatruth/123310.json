{"Source": "Lankatruth", "Timestamp": "September 19, 2021", "Headline": "“සරත් වීරසේකර, ගාමිණී ලොකුගේ කුපාඩි වැඩ කරනවා…” ජගත් කුමාර ඉල්ලා අස්වෙයි…", "News Content": "තමන්ට පාදුක්ක ප්‍රාදේශීය සංවර්ධන කමිටු සභාපති ලෙස කටයුතු කිරීමට බාධා එල්ලකරමින් අමාත්‍යවරුන් වන ගාමිණී ලොකුගේ සහ සරත් වීරසේකර “කුපාඩි වැඩ” කරන බව පසුගියදා මාධ්‍ය හමුවක් කැඳවමින් අනාවරණය කළ පොදුජන පෙරමුණ පාර්ලිමේන්තු මන්ත්‍රී ජගත් කුමාර එම ධුරයෙන් ඉල්ලා අස්වීමේ ලිපිය මේ වනවිට ජනාධිපතිවරයා වෙත යොමු කර තිබේ. ඔහු එම මාධ්‍ය හමුව කැඳවමින් සඳහන් කර සිටියේ “අපේ සමහර ඇමතිවරු ගොන්කම් කරනවා. අපටත් ඉවසන් ඉන්න බැහැ. පාදුක්ක සංවර්ධන කමිටුවේ සභාපති ධුරයට ජනපතිතුමා මාව පත් කළා. එහි දේශපාලන අධිකාරිය මට කෙනෙහිළිකම් කරා. පාදුක්ක පොලිස් ස්ථානාධිපති ගාමිණී ලොකුගේ ගේ කෙනෙක් ගෙනත් දැම්මා. මම මේ කුපාඩි වැඩේ කරන්න එපා කියලා සරත් වීරසේකර ඇමතිතුමාට කිව්වා. සරත් වීරසේකර ඇමති හා ලොකුගේ ඇමති එකතු වෙලා මට ගහනවා. මගේ ජීවිතය ආරක්ෂා කරගැනීමට පාදුක්ක සම්බන්ධීකරණ ධුරයෙන් අස් වෙනවා. එලොවට මෙලෙවෙට වැඩක් නැති ඇමතිවරු ඉන්නවා. දින 10ක් දෙනවා 27 වෙනකම්. පියවරක් ගත්තේ නැත්නම් අස්වීම ස්ථීරයි.” යනුවෙනි. ඒ අනුව ඔහු මේ වනවිට ලබන 27 වනදා සිට බලපැවැත්වෙන පරිදි සිය ඉල්ලා අස්වීමේ ලිපිය ජනාධිපතිවරයා වෙත යොමු කර ඇත.", "URL": "https://lankatruth.com/si/?p=123310", "Category": "පුවත්", "Parent URL": null}