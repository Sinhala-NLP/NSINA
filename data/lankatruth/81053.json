{"Source": "Lankatruth", "Timestamp": "September 18, 2019", "Headline": "කදුකර සහෝදරත්ව ව්‍යාපාරයේ සහය ජාතික ජන බලවේගයට", "News Content": "කදුකර සහෝදරත්ව ව්‍යාපාරය ව්සින් පසුගිය 16 දින හැටන් හිදි මාධ්‍ය සාකච්ඡාවකට එක්වෙමින් තම ව්‍යාපාරයේ සහයෝගය ජාතික ජන බලවේගයේ ජනාධිපති අපේක්‍ෂක අනුර දිසානායක මහතාට ලබාදීමට තීරණය කළ බව පැවසීය. එම ව්‍යාපාරයේ කැදවුම්කරු මුනියන්ඩි කාලිදාස් මහතා අදහස් දක්වමින් නිදහසින් පසු වසර 71 ක කාලයක් තිස්සේ කොල, නිල් ආණ්ඩු විසින් කදුකරයේ ජනතාව බලවත් රැවටීමකට ලක්කර ඇති බැව්න් තවදුරටත් එම ජරාජීර්ණ දූෂිත පාලනයන්ට ඉඩ නොතබා සමස්ත රටේ ජනතාව සමග එකතුවි නව මාවතක් වෙත පියනැගිය යුතු බව පැවසීය. එම නව මාවත මේ මොහොත වනවිට ජාතික ජනබල වේගය හරහා නිර්මාණය වී තිබෙන බැවින් තම සංවිධානය එළඹෙන ජනාධිපතිවරණයේදී අපේක්ෂාවේ අපේක්‍ෂක අනුර දිසානායක මහතාට සහයෝගය ලබාදීමට තීන්දු කළ බවත් පැවසීය. වැඩිදුරටත් අදහස් දැක්වූ කාලිදාස් මහතා, තම සංවිධානය විසින් සැප්තැම්බර් 22 දින උදේ 10.00 ට හැටන් නගරයේදී ජවිපෙ නායක අනුර දිසානායක මහතාගේ ප‍්‍රධානත්වයෙන් කඳුකරයේ විද්වතුන් හා කලාකරුවන් ඇතුලූ පිරිස් එක්කර ගනිමින් ජනතා රැලියක් පැවැත්වීමට සූදානම් කර ඇති බවත් එයට සහභාගි වන ලෙස වැව්ලි ක්ෂේත්‍රය ආශ‍්‍රිතව කඳුකරයේ පීඩාවට පත්ව සිටින වතු කම්කරු ජනතාව ප‍්‍රමුඛ රටේ වෙනසක් අපේක්ෂා කරන සියලූ පොදු ජනතාවට විවෘත ආරාධනාවක් කලේ ය. මාධ්‍ය හමුවට එක් වූ සමස්ත ලංකා වතු කම්කරු සංගමයේ සභාපති කේ. සෙල්වරාජ් මහතා අදහස් දක්වමින් සමස්ත වැවිලි ක්‍ෂේත‍්‍රය ආශ‍්‍රිතව කටුක ජිවිතයක් උරුම කරගත් වතු කම්කරුවන් ප‍්‍රමුඛ කඳුකර ජනතාව වෙනුවෙන් ඇරඹි කඳුකර සහෝදරත්ව ව්‍යාපාරය මේ මොහොතේ මහඟු කාර්යභාරයක් සිදුකරමින් සිටින බැවින් ඔවුන් සමග ඉදිරි පියවරක් තැබීමට තම සංගමයේ සම්පුර්ණ සහය ලබාදෙමින් සංගමයේ සාමාජිකත්වය සමග හැටන් නගරයේ පැවැත්වෙන ජනතා රැලියට සහභාගි වන බව පැවසීය. එසේම විවිධ ආයතනවල, කණ්ඩායම්වල බලපෑම් වලට ලක්වෙමින් අසරණව දිවි ගෙවිමට සිදුව තිබෙන අනෙකුත් වැවිලි ක්‍ෂේත‍්‍රයේ කම්කරුවන්ටද එම රැළියට සහභාගීවී තම දැනුම වර්ධනය කරගනිමින් ජීවන තත්වය වෙනස් කරගැනීමේ පළමු පියවර තබන ලෙසටද සෙල්වරාජ් මහතා ආරාධනා කලේය. මෙම මාධ්‍ය හමුව සඳහා දේවගැති සගාදේවන් තිරුචෙල්වන්තුමා, ව්‍යාපාරික කේ. ජෙයකුමාර්, නීතීඥ අනුෂ්කා දර්ෂණි තිලකරත්න, මානව හිමිකම් කි‍්‍රයාකාරිණි සුබෝධනී, අයිතීන් උදෙසා කාන්තාවෝ සංවිධානයේ ක‍්‍රිෂ්ණන් කලෙයිචෙල්වි, එස්. මනෝහරන් හා ප‍්‍රදේශයේ විදුහල් කීපයක ගුරු-විදුහල්පතිවරු ඇතුලූ මහත්ම මහත්මීන් පිරිසක් සහභාගි විය.", "URL": "https://lankatruth.com/si/?p=81053", "Category": "පුවත්", "Parent URL": null}