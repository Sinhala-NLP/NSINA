{"Source": "Lankatruth", "Timestamp": "April 5, 2019", "Headline": "අයවැය කාරක සභා අවස්ථාවේ ඡන්ද විමසීම අද", "News Content": "අයවැය කාරක සභා අවස්ථාව හෙවත් තුන්වැනි වර කියවීමේ ඡන්ද විමසීම අද(05) පැවැත්වීමට නියමිතව ඇත. ජනතා විමුක්ති පෙරමුණ සහ ශ්‍රී ලංකා පොදුජන පෙරමුණ අයවැයට විරුද්ධව ඡන්දය භාවිත කරන බව මේ වනවිට ප්‍රකාශ කර ඇත. ශ්‍රී ලංකා නිදහස් පක්ෂය සිය තීරණය මේ වනතෙක් ප්‍රකාශ කර නොමැති අතර ශ්‍රී ලංකා පොදුජන පෙරමුණ සමඟ අයවැයට ඡන්දය ලබාදීම සම්බන්ධව ඊයේ කරන ලද සාකච්ඡා එකඟතාවකින් තොරව අවසන් වී තිබිණි. පසුගිය මාර්තු මස 5 වැනිදා මුදල් අමාත්‍ය මංගල සමරවීර මහතා විසින් අයවැය යෝජනාවලිය පාර්ලිමේන්තුවට ඉදිරිපත් කෙරුණි. පසුගිය 12 වැනිදා එහි දෙවැනිවර ඡන්ද විමසීමේදී පක්ෂව ඡන්ද 119ක් ද විපක්ෂව ඡන්ද 76ක් ද ලැබුණි. ජනාධිපති මෛත්‍රිපාල සිරිසේන මහතා නියෝජනය කරන ශ්‍රී ලංකා නිදහස් පෙරමුණු කණ්ඩායම ඡන්දය දීමෙන් වැලකී සිටියහ. වජිර අබේවර්ධන මහතා අමාත්‍ය ධුරය දරන අභ්‍යන්තර හා ස්වදේශ කටයුතු සහ පළාත් පාලන අමාත්‍යංශයේත් චම්පික රණවක මහතා අමාත්‍ය ධුරය දරන මහා නගර හා බස්නාහිර සංවර්ධන අමාත්‍යංශයේත් වැය ශීර්ෂ දෙක පරාජය වූ අතර ඊට අදාල පරිපූරක ඇස්තමේන්තු දෙක ද අද සම්මත කර ගැනීමට නියමිතය.", "URL": "https://lankatruth.com/si/?p=71605", "Category": "පුවත්", "Parent URL": null}