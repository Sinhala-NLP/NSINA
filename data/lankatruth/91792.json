{"Source": "Lankatruth", "Timestamp": "March 28, 2020", "Headline": "සුනිල් රත්නායකට ජනාධිපති සමාව; වින්දිතයින්ට කරන ලද නින්දාවක් – එක්සත් ජාතීන්ගේ මානව හිමිකම් පිලිබඳ කොමසාරිස් කාර්යාලය පවසයි", "News Content": "එක්සත් ජාතීන්ගේ මානව හිමිකම් පිලිබඳ මහකොමසාරිස් කාර්යාලය හිටපු යුදහමුදා මාණ්ඩලික සාජන් සුනිල් රත්නායක ජනාධිපති සමාවක් යටතේ නිදහස් කිරීම පිලිබඳ කනස්සල්ල ප්‍රකාශ කරයි. ජනාධිපති ගොටාභය රාජපක්ෂ නොබෝදා සමූහ මිනිස් ඝාතනයකට අධිකරණය මගින් මරණීය දණ්ඩනය නියම කළ සුනිල් රත්නායකට අත්තනෝමතික ලෙස ජනාධිපති සමාව ලබා දෙමින් නිදහස් කරන ලදී. එක්සත් ජාතීන්ගේ මානව හිමිකම් පිලිබඳ මහලේකම්ගේ ප්‍රකාශක රුපර්ට් කොල්විලී පැවසුවේ මෙම සතියේ ජනාධිපති විශේෂ සමාව ලබා දෙමින් මුරුසුවිල් සමූහ ඝාතනයේ වරදකරු මෙලෙස නිදහස් කිරීම පිළිබඳව කොමිසමේ කනස්සල්ල පලකරන බවයි. 2000 දී සිදුකල වයස් අවුරුදු 5ක කුඩා දරුවෙකු ඇතුළු සිවිල් වැසියන් ඝාතනය පිලිබඳ දශකයක පමණ කාලයක් පවතී නඩු විභාගයකින් අනතුරුව 2015 දී මෙම අපරාධ කරු අධිකරණයෙන් වරදකරු කරන ලද අබව ඔහු පෙන්වා දෙයි. චුදිතයින් 5ස් දෙනෙකු අධිකරණයට ඉදිරිපත් කරන ලද නමුත් සුනිල් රත්නායක පමණක් ඒ සඳහා වරදකරු කරණ ලද අතර එම තීන්දුව 2019 මයි මාසයේ දී ශ්‍රේෂ්ඨාධිකරණය මගින්ද තහවුරු කරන ලද බවත් මෙය ශ්‍රී ලංකාවේ දශක ගණනාවක සිවිල් යුද්ධයේ දී වාර්තා වූ සහ අධිකරණය මගින් දඬුවම් පැමිණ වූ දුලබ ගනයේ සිද්ධියක් බවයත් ඔහු වැඩිදුරටත් පෙන්වා දෙයි. ජනාධිපති සමාව ලබාදීම වින්දිතයින්ට සිදුකරන ලද නින්දාවක් බවත් එය ශ්‍රී ලංකා රජයේ මානව හිමිකම් පිලිබඳ ජාත්‍යන්තර බැඳීම් ඉටුකිරීමට අපොහොසත් වීම, යුද අපරාධ, මනුෂ්‍ය වර්ගයාට එරෙහි අපරාධ සහ අනෙකුත් බරපතල මානව හිමිකම් කඩකිරීම් පිළිබඳව අර්ථාන්විත වගවීමක් නොපෙන්වීම පිලිබඳ තවත් උදාහරණයක් බවද ඔහු පවසයි. එවැනි අපරාධවල වින්දිතයින්ට සාධාරණයක් ලබාගැනීමේ අයිතියක් ඇත. ඒ අතර යුක්තිය පසිඳලීමේ ක්‍රියාවලියට සමාන සහ පලදායී ප්‍රවේශයකට සහ නියෝජනයකට ඇති අයිතිය සහ අපරාධ කරුවන්ට ඔවුන් සිදුකල අපරාධයට සමානුපාතිකව දඬුවම් ලබා දීමේ අයිතියද ඇතුලත් ය. ජනාධිපතිවරයා විසින් මෙම අපරාධ යට වගකිවයුතු එකම අපරාධ කරුට සමාව ලබා දෙමින් ශ්‍රී ලංකාවේ ගැටුම් සමයේ සිදු වූ මානව හිමිකම් කඩකිරීම් පිලිබඳ ක්‍රියා කිරීමේ දී ශ්‍රී ලංකාව ලබා ගත් සීමිත ප්‍රගතිය තවදුරටත් අඩාළ කරන බව ද ඔහු පවසයි.", "URL": "https://lankatruth.com/si/?p=91792", "Category": "පුවත්", "Parent URL": null}