{"Source": "Lankatruth", "Timestamp": "August 18, 2019", "Headline": "බන්ධනාගාර ගත කරන ලද සෙල්ලම් පිස්තෝල මන්ත්‍රී රෝහල් ගතකරයි", "News Content": "පසුගිය දා බන්ධනාගාර ගත කරන ලද හම්බන්තොට හිටපු නගරාධිපති එරාජ් රවින්ද්‍ර ප්‍රනාන්දු නැමැත්තා හදිසි රෝගාතුරවීමක් හේතුවෙන් තංගල්ල රෝහලට ඇතුළත් කර තිබේ. විශේෂ ගණයේ අපරාධකරුවෙකු ලෙස ද නම්කර සිටින හිටපු නගරාධිපතිවරයා අගුණකොළපැලැස්ස බන්ධනාගාරයේ එච් වාට්ටුවේ ආරක්ෂක රැකවල් මැද සිර දඬුවම් විදිමින් සිටියදී මෙම හදිසි අසනීප තත්වය ඇතිවී තිබෙන බව බන්ධනාගාරය සඳහන් කරයි. පැවති මහින්ද රාජපක්ෂ පාලන සමයේ මත්තල ජාත්‍යන්තර ගුවන් තොටුපොළේ හා හම්බන්තොට වරායේ නිරීක්ෂණ චාරිකාවකට එක්වූ එක්සත් ජාතික පක්ෂ මන්ත්‍රීවරුන්ට සාපරාධී බලහත්කාරය කිරීමේ චෝදනා යටතේ විභාග වූ නඩුවේ තීන්දුව ප්‍රකාශයට පත්කරමින් පසුගිය අගෝස්තු දෙවැනිදා හම්බන්තොට මහාධිකරණය නියෝග කර සිටියේ, විත්තිකරුවන් වසර 5ක බරපතල වැඩ සහිතව බන්ධනාගාර ගත කරන ලෙසය.", "URL": "https://lankatruth.com/si/?p=79310", "Category": "පුවත්", "Parent URL": null}