{"Source": "Lankatruth", "Timestamp": "June 20, 2022", "Headline": "O/L උත්තර පත්‍ර ඇගයිම්වල නිරත හැටන් ගුරුවරු උද්ඝෝෂණයක", "News Content": "හැටන් හයිලන්ඩ්ස් ජාතික පාසලේ පිහිටුවා ඇති සමාන්‍යපෙල උත්තර පත්‍ර ඇගයිම් මධ්‍යස්ථානයේ උත්තර පත්‍ර පරික්ෂා කරන ගුරුවරු අද (20) රාජකාරි ආරම්භ කිරිමට ප්‍රථම එම මධ්‍යස්ථානය ඉදිරිපිට උද්ඝෝෂණයක නිරත වූහ. එම ගුරුවරුන් පවසන්නේ දිනපතා පස්වරු 04.00 පමණ වන තෙක් උත්තර පත්‍ර පරික්ෂා කිරිමේ කටයුතු සිදු කරන බවත් ඉන් අනතුරුව තම නිවසේ අවශ්‍යතාවයට භුමිතෙල් මිල දි ගැනිමට යාමේදි පැය ගණන් පොලිම්වල භුමිතෙල් ලබාගැනීමට කාලය ගත කිරීමට සිදුව ඇති බවයි. එමෙන්ම තමන්ට ඉන්ධන පිරවුම්හල්වලින් ප්‍රමුඛතාවය මත වාහනවලට අවශ්‍ය ඉන්ධන ලබාදෙන ලෙස ඉල්ලිමක් කර තිබුණද එම ඉල්ලිම්වලට ඇතැම් ඉන්ධන පිරවුම්හල් සේවකයින් නිසි ප්‍රතිචාර නොදක්වන බවද ඔවූහු අවධාරණය කරති. එම නිසා තමන්ගේ වාහනවලට අවශ්‍ය ඉන්ධන ලබා ගැනීමේදී සහ නිවසට අවශ්‍ය භූමිතෙල් ලබා ගැනීමේදී පෝලිම්වල රැඳී නොසිට ප්‍රමුඛතාවය මත ලබා දීමේ ක්‍රමයවේදයක් සකස් කර දෙන ලෙසද ඔවූහු ඉල්ලා සිටිති. එමෙන්ම සූම් තාක්ෂණය ඔස්සේ ළමුන්ට පන්ති පවත්වන ලෙස අධ්‍යාපන අමත්‍යංශය උපදෙස් ලබාදි තිබුණද ඒ සදහා අවශ්‍ය පහසුකම් ඇතැම් ළමුන්ට නොමැති බවත් මෙම ගැටළුවලට කඩනමින් විසදුම් නොලැබුණ හොත් හෙට (21) සිට අපොස සමාන්‍යපෙල උත්තර පත්‍ර ඇගයිම් කටයුතුවලින් ඉවත්වන බවට උද්ඝෝෂණයේ නියැලි ගුරුවරුන් අවධාරණය කර සිටිති. විනාඩි 30ක පමණ කාලයක් උද්ඝෝෂණයේ නිරතව සිටි ගුරුවරු උද්ඝෝෂණයෙන් අනතුරුව උත්තර පත්‍ර ඇගයිම් කටයුතුවල නිරත වී තිබේ.", "URL": "https://lankatruth.com/si/?p=135757", "Category": "පුවත්", "Parent URL": null}