{"Source": "Lankatruth", "Timestamp": "August 13, 2021", "Headline": "රට වහන්නේ නෑ – ජනපතිගේ තීරණයේ වෙනසක් නෑ", "News Content": "කිසිසේත් ‘රට වසා දැමීමක්’ සිදු නොකරන බව ජනාධිපති ගෝටාබය රාජපක්ෂ නැවත වරක් අවධාරණය කර ඇත. අද(13) දහවල් පැවති කොරෝනා මර්ධන කමිටු රැස්වීමේදි තම මතය තදින් ප්‍රකාශ කර ඇති ජනාධිපතිවරයා සෞඛ්‍ය උපදෙස් පිලිපදින ලෙස ජනතාව පොළඹවන්නැයි සෞඛ්‍ය බලධාරීන්ට උපදෙස් දී ඇත.මේ අතර දිවයිනේ සිටින අත්දැකීම් බහුල මහාචාර්යවරු සහ විශේෂඥ වෛද්‍යවරු ඇතුලු සෞඛ්‍ය ප්‍රවීණයින් දැඩිව ඉල්ලා සිටින්නේ වහාම සුලු කාලසීමාවකට හෝ සමස්ථ රට වසා නොදැමුවහොත් ජනවාරි මස වන විට කොරෝනා මරණ සංඛ්‍යාව 30,000 ඉක්මවනු ඇති බවයි.“වලක්වා ගත හැකිව තිබියදී දැන දැන මෙලෙස මිනිසුන් මියායාමට ඉඩ දිම කොරෝනා මරණ ලෙස නොව මනුෂ්‍ය ඝාතන ලෙස සැලකිය යුතුයි.” යනුවෙන් සෞඛ්‍ය විශේෂඥයන් ප්‍රකාශ කරයි.", "URL": "https://lankatruth.com/si/?p=121298", "Category": "කොවිඩ් -19 (කොරෝනා ) පුවත්", "Parent URL": null}