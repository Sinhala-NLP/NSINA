{"Source": "Lankatruth", "Timestamp": "August 18, 2019", "Headline": "ජම්බු කාෂ්මීරයේ ගැටළුවට එක්සත් ජාතීන්ගේ සංවිධානය මැදිහත් වෙයි", "News Content": "ජම්බු කාෂ්මීරයට ස්වයං පාලන අයිතිය නැවත ලබාදීම සඳහා එක්සත් ජාතීන්ගේ සංවිධානය කරුණු 11 කින් සමන්විත යෝජනාවලියක් සකස් කර ඇතැයි පාකිස්ථානය පවසයි. එක්සත් ජාතීන්ගේ ආරක්ෂක කවුන්සිලය සමඟ පැවැත්වූ සාකච්ඡාවකින් අනතුරුව මාධ්‍ය වෙත අදහස් දක්වමින් පාකිස්ථාන අග්‍රාමාත්‍ය ඉම්රාන් ඛාන් මේ බව පවසා තිබේ. පාකිස්ථාන අග්‍රාමාත්‍යවරයා වැඩිදුරටත් අදහස් දක්වමින් පවසා සිටියේ ලොව ප්‍රභලතම රාජ්‍ය තාන්ත්‍රික සංසදය වන එක්සත් ජාතීන්ගේ සංවිධානය සිය වසර 50කට වැඩි ඉතිහාසය තුළ මෙවැනි ගැටළුවක් සඳහා මැදිහත්වන ප්‍රථම අවස්ථාව මෙය බවය. එක්සත් ජාතීන්ගේ සංවිධානය ජම්බු කාෂ්මීරයේ ජනතාව වෙනුවෙන් මැදිහත්වීම සම්බන්ධව පාකිස්ථානයේ ප්‍රසාදය හිමිව තිබේ. එක්සත් ජාතීන්ගේ ආරක්ෂක කවුන්සිලය සඳහන් කර තිබුනේ ජම්බු කාෂ්මීරයේ පවතින දේශසීමා ගැටුම් සම්බන්ධව තමන් අවධානයෙන් පසුවන බවය.", "URL": "https://lankatruth.com/si/?p=79280", "Category": "විදෙස් පුවත්", "Parent URL": null}