{"Source": "Lankatruth", "Timestamp": "January 9, 2020", "Headline": "කුවේට් ගොස් අසරණ වූ ගෘහ සේවිකාවන් 36ක් යලි දිවයිනට", "News Content": "කුවේටයේ ගෘහ සේවය සඳහා ගොස් සිටියදී, විවිධ හිරිහැර, කරදර මෙන්ම වැටුප් නොලැබීම නිසා අසරණ වූ ශ්‍රී ලාංකික ගෘහ සේවිකාවන් 36 දෙනෙකු අද(09) උදෑසන කටුනායක ගුවන් තොටුපළ වෙත හිස් අතින් ආපසු පැමිණ තිබුණි. ඔවුන් අද උදෑසන 6.30ට කුවේට් සිට පැමිණි ශ්‍රීලන්කන් ගුවන් සේවයේ යූ.එල්.- 230 දරන ගුවන් යානයෙන් තාවකාලික ගුවන් ගමන් බලපත්‍ර යටතේ කටුනායක ගුවන් තොටුපළ වෙත පැමිණ තිබුණි. ඔවුන් සියලු දෙනා ශ්‍රී ලංකාවේ විවිධ ප්‍රදේශවල පදිංචි කාන්තාවන් වන අතරමාස 05 ක දරු ගැබක් හිමි ගර්භනී කාන්තාවක් සහ, පහරදීම් නිසා ආබාධිත තත්ත්වයේ පසුවන කාන්තාවක් ද මෙම පිරිස අතර සිටියහ.", "URL": "https://lankatruth.com/si/?p=88523", "Category": "පුවත්", "Parent URL": null}