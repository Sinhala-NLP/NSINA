{"Source": "Lankatruth", "Timestamp": "October 1, 2017", "Headline": "අක්මීමන දයාරතන හිමි ඇතුළු ස්වමීන්වහන්සේ දෙනමක් CCDයට කැඳවයි", "News Content": "ගල්කිස්ස ප්‍රදේශයේදී මියෙන්මාර් සරණාගතයින් සම්බන්ධ සිද්ධියක් මුල්කරගනිමින් කලහකාරී ලෙස හැසිරීමේ සිද්ධියට අදාළව පුජ්‍ය අක්මීමන දයාරතන හිමි සහ පුජ්‍ය අරඹේපොල රතනසාර හිමි යන ස්වාමීන් වහන්සේට හෙට (02) උදෑසන කොළඹ අපරාධ කොට්ඨාසයේ පෙනීසිටින ලෙස දැනුම් දී ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරයි. මියෙන්මාර් සරණාගතයින් පිරිසක් මුල් කරගනිමින් පසුගිය 26 වැනිදා ගල්කිස්ස ප්‍රදේශයේ දී කලහකාරී සිද්ධියක් ඇති වු අතර ඒ සම්බන්ධයෙන් කොළඹ අපරාධ කොට්ඨාසය විමර්ශනයක් ආරම්භ කර තිබේ. මේ අතර මෙම සිදුවීම සම්බන්ධයෙන් මේ වනවිට අධිකරණයට ඉදිරිපත් කර ඇත 06දෙනෙකු අධිකරණය විසින් රක්ෂිත බන්ධනාගාර ගත ඇත.", "URL": "https://lankatruth.com/si/?p=41719", "Category": "පුවත්", "Parent URL": null}