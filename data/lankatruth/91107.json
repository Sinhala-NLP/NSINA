{"Source": "Lankatruth", "Timestamp": "March 16, 2020", "Headline": "කොරෝනා යැයි සැක පිරිස 212ක් දක්වා ඉහළට", "News Content": "කොරෝනා වයිරසය හෙවත් කොවිඩ්-19 ශරීරගත වී ඇත්දැයි සැක සහිත පුද්ගලයින් 212 දෙනකු මේ වනවිට ශ්‍රී ලංකාව පුරා රෝහල් 17ක වෛද්‍ය අධීක්ණය යටතේ සිටින බවට සෞඛ්‍ය සහ දේශිය වෛද්‍ය සේවා අමාත්‍යංශයේ වසංගත රෝග විද්‍යා අංශය කියයි. ඒ අනුව මේ වනවිට IDH රෝහලේ වයිරසය පිළිබඳ සැක සහිත පුද්ගලයින් 84 දෙනක් වෛද්‍ය උපදෙස් මත රඳවා සිටිති. ඉන් 79 දෙනකු ශ්‍රී ලාංකිකයින් වන අතර 05 දෙනෙක් විදේශිකයෝ වෙති. ඊට අමතරව කොළඹ ජාතික රෝහලට පුද්ගලයින් 12 දෙනකු සැක සහිතව ඇතුළු වී සිටින අතර ඉන් 11 දෙනකු ශ්‍රී ලාංකිකයන් වන අතර එක් විදේශිකයකු වෙයි. කරාපිටිය ශික්ෂ රෝහලේ පුද්ගලයින් 12 දෙනකු ද, කුරුණෑගල ශික්ෂණ රෝහලට ශ්‍රී ලාංකික පුද්ගලයින් 25 දෙනකු, ගම්පහ දිස්ත්‍රික් මහ රෝහලට පුද්ගලයින් 15 දෙනකු ඇතුළත් කර සිටින අතර මීගමුව දිස්ත්‍රික් මහ රෝහලට 15 දෙනකු ඇතුළත් කර ඇත. ඉන් 14 දෙනකු ලාංකිකයින් වන අතර එක් විදේශිකයෙක් සිටී. පොළොන්නරුව මහ රෝහලට සැක සහිත පුද්ගලයින් 10 දෙනකු ඇතුළත් කර තිබේ. රත්නපුර ශික්ෂණ රෝහලේ පුද්ගලයින් 16 දෙනකු වෛද්‍ය උපදෙස් මත රඳවා සිටිති. ඒ හැරුණු විට ශ්‍රී ලංකාව පුරා සෙසු රෝහල් 09 සිටින පුද්ගලයින්ද සමඟ වයිරසය ශරීරගත වී ඇත්දැක් පරීක්ෂණ සඳහා දිවයින පුරා රෝහල්වලට ඇතුළු වී සිටින මුළු පුද්ගල සංඛ්‍යාව 212කි.", "URL": "https://lankatruth.com/si/?p=91107", "Category": "පුවත්", "Parent URL": null}