{"Source": "Lankatruth", "Timestamp": "November 3, 2020", "Headline": "විශේෂඥ වෛද්‍යවරුන්ගෙන් දැඩි අනතුරු ඇඟවීමක්", "News Content": "කොවිඩ් – 19 ආසාදිත වී ඇති බව පුද්ගලයන් මිය ගිය පසු සොයාගන්නා තත්වයට මෙම වසංගතය වර්ධනය වී තිබෙන පසුබිම තුළ ශ්‍රී ලංකා ප්‍රජා වෛද්‍ය විශේෂඥවරුන්ගේ සංගමය මේ පවතින තත්වය පිළිබඳව අවධාරණය කරමින් රජයට ජාතික වැඩපිළිවෙලක් ක්‍රියාත්මක කිරීමට අදාළ යෝජනා මාලාවක් ඉදිරිපත් කර ඇත. එයින් අවධාරණය කර ඇත්තේ රෝගය පාලනය කිරීමේ උපායමාර්ග යෙදවියයුතු අතර ඒ සඳහා ආසාදිතයින් සොයා යාම්, පරීක්ෂා කිරීම්, හුදකලාකිරීම් සහ අඛණ්ඩව ප්‍රතිකාර කිරීම් මූලික පියවරයන් වන බවය. ඒ අනුව කොරෝනා වසංගතය මෙරටට පැමිණි මුල් අවස්ථාවේම රජයට යෝජනා 08ක් ඉදිරිපත් කර තිබේ. එය නැවත අවධාරණය කරමින් පසුගිය 27වන දින මෙම නවතම නිවේදනය නිකුත් කර ඇත. එම සම්පූර්ණ නිවේදනය පහත දැක්වේ.", "URL": "https://lankatruth.com/si/?p=99325", "Category": "පුවත්", "Parent URL": null}