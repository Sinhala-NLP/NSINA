{"Source": "Lankatruth", "Timestamp": "May 18, 2021", "Headline": "චීනයේ ශ්‍රී ලංකා තානාපති කාර්යාලය ඇතුළු වෙබ් අඩවි 4කට සයිබර් ප්‍රහාරයක්", "News Content": "චීනයේ ශ්‍රී ලංකා තානාපති කාර්යාලයේ වෙබ් අඩවි ඇතුළු වෙබ් අඩවි 4කට සයිබර් ප්‍රහාරයක් එල්ලවී ඇතැයි අද අලුයම හඳුනාගත් බව ශ්‍රී ලංකා පරිගණක හදිසි ප්‍රතිචාර සංසදයේ තොරතුරු ආරක්ෂක ඉංජිනේරු රවිඳු මීගස්මුල්ල පවසයි. කිසියම් කණ්ඩායමක් එම වෙබ් අඩවි විකෘති කර ඇතැයිද ඔහු සඳහන් කරයි. ඒ අනුව චීනයේ ශ්‍රී ලංකා තානාපති කාර්යාලයේ වෙබ් අඩවියට අමතරව සෞඛ්‍ය අමාත්‍යාංශය, විදුලිබල මණ්ඩලය සහ රජරට විශ්වවිද්‍යාලයේ වෙබ් අඩවිවල දත්ත මෙලෙස විකෘති කර ඇතැයිද ඔහු අනාවරණය කරයි. මෙහිදී දත්ත සොරා ගැනීමක් සිදුව නැතත් දත්ත විකෘති කිරීමක් සිදුකර ඇති බවත් සෞඛ්‍ය අමාත්‍යාංශය සහ විදුලිබල මණ්ඩල වෙබ් අඩවි මේ වනවිට යථාතත්ත්වයට පත් කර ඇති බවත් ඔහු සඳහන් කරයි.", "URL": "https://lankatruth.com/si/?p=116475", "Category": "පුවත්", "Parent URL": null}