{"Source": "Lankatruth", "Timestamp": "November 25, 2012", "Headline": "විදුලි සේවකයෝ අරගලයකට අරඅඳිති", "News Content": "විදුලි බල මණ්ඩල සේවකයින් සඳහා බලධාරීන් පොරොන්දු වූ පරිදි වැටුප් විෂමතා ගැටළු විසඳීමට ,  සේවක පලිගැනීම් නතර කිරීම හා තවත් කරුණු ගණනාවක් විසඳීමට පොරොන්දු වූ නමුත් ඒවා ක‍්‍රියාත්මක නොකිරීමට එරෙහිව වෘත්තීය ක‍්‍රියාමාර්ග අරඹන බව විදුලි බල මණ්ඩල ඒකාබද්ද වෘත්තීය සමිති සන්ධානය පවසයි. විදුලි බල මණ්ඩල සේවකයින් සඳහා බලධාරීන් පොරොන්දු වූ පරිදි වැටුප් විෂමතා ගැටළු විසඳීමට, සේවක පලිගැනීම් නතර කිරීම හා තවත් කරුණු ගණනාවක් විසඳීමට පොරොන්දු වූ නමුත් ඒවා ක‍්‍රියාත්මක නොකිරීමට එරෙහිව වෘත්තීය ක‍්‍රියාමාර්ග අරඹන බව විදුලි බල මණ්ඩල ඒකාබද්ද වෘත්තීය සමිති සන්ධානය පවසයි. පසුගියදා එම සංගමය මගින් පවත්වනු ලැබූ මාධ්‍ය හමුවකදී එහි මෙහෙයුම් කමිටු සාමාජික රංජන් ජයලාල් මහතා ඒ බව පැවසීය. ඒ අනුව දෙසැම්බර් 05 වන දින සිට පළාත් මට්ටමින් ලෙඩ නිවාඩු දමා උද්ඝෝෂණ අරඹන බවත් එහි පළමු උද්ඝෝෂණය ගාල්ලේදී පවත්වන බවත් පැවසීය.   පසුගියදා එම සංගමය මගින් පවත්වනු ලැබූ මාධ්‍ය හමුවකදී එහි මෙහෙයුම් කමිටු සාමාජික රංජන් ජයලාල් මහතා ඒ බව පැවසීය. ඒ අනුව දෙසැම්බර් 05 වන දින සිට පළාත් මට්ටමින් ලෙඩ නිවාඩු දමා උද්ඝෝෂණ අරඹන බවත් එහි පළමු උද්ඝෝෂණය ගාල්ලේදී පවත්වන බවත් පැවසීය.  ඉන් අනතුරුව දෙසැම්බර් 06 සබරගමුව පළාතේත් ,  දෙසැම්බර් 07 ඌව පළාතේත් ,  දෙසැම්බර් 10 මධ්‍යම පළාතේත් ,  දෙසැම්බර් 11 නැගෙනහිර අම්පාරේදීත් ,  දෙසැම්බර් 12 උතුරු මැද පළාතේත් ,  දෙසැම්බර් 13 වයඹ පළාතේත් ලෙඩ නිවාඩු දමා සේවයෙන් ඉවත් වෙමින් උද්ඝෝෂණ පැවැත්වෙන බවත් රංජන් ජයලාල් මහතා පැවසීය. ලංකා විදුලි සේවක සංගමය ,  ලංවිම තාක්‍ෂණ ඉංජිනේරු හා අධිකාරී සංගමය ,  ලංවිම පාලන මැදිරි ක‍්‍රියාකරුවන්ගේ සංගමය ඇතුළු ප‍්‍රබල පෙළේ වෘත්තීය සමිති 28 ක් මෙම ක‍්‍රියාමාර්ගය සඳහා එක්වී සිටින බවද ඔහු පැවසීය.   ඉන් අනතුරුව දෙසැම්බර් 06 සබරගමුව පළාතේත්, දෙසැම්බර් 07 ඌව පළාතේත්, දෙසැම්බර් 10 මධ්‍යම පළාතේත්, දෙසැම්බර් 11 නැගෙනහිර අම්පාරේදීත්, දෙසැම්බර් 12 උතුරු මැද පළාතේත්, දෙසැම්බර් 13 වයඹ පළාතේත් ලෙඩ නිවාඩු දමා සේවයෙන් ඉවත් වෙමින් උද්ඝෝෂණ පැවැත්වෙන බවත් රංජන් ජයලාල් මහතා පැවසීය. ලංකා විදුලි සේවක සංගමය, ලංවිම තාක්‍ෂණ ඉංජිනේරු හා අධිකාරී සංගමය, ලංවිම පාලන මැදිරි ක‍්‍රියාකරුවන්ගේ සංගමය ඇතුළු ප‍්‍රබල පෙළේ වෘත්තීය සමිති 28 ක් මෙම ක‍්‍රියාමාර්ගය සඳහා එක්වී සිටින බවද ඔහු පැවසීය.  පසුගිය අගෝස්තු 10-16 දක්වා පැවති අඛණ්ඩ විදුලි වර්ජනය හේතුවෙන් කම්කරු කොමසාරිස් ,  ලංවිදු ලිබල මණ්ඩලය පාලන අධිකාරිය සහ වෘත්තීය සමිති අතර පැමිණි එකඟතා මත පත් කළ වැටුප් විෂමතා කමිටු වාර්තාවෙන් විදුලි සේවකයින්ගේ ඉල්ලීම් සම්බන්ධව කිසිදු අනුමැතියක් පල වී නැති බවද ජයලාල් මහතා මෙම මාධ්‍ය හමුවේදී වැඩිදුරටත් පැවසීය. පසුගිය අගෝස්තු 10-16 දක්වා පැවති අඛණ්ඩ විදුලි වර්ජනය හේතුවෙන් කම්කරු කොමසාරිස්, ලංවිදු ලිබල මණ්ඩලය පාලන අධිකාරිය සහ වෘත්තීය සමිති අතර පැමිණි එකඟතා මත පත් කළ වැටුප් විෂමතා කමිටු වාර්තාවෙන් විදුලි සේවකයින්ගේ ඉල්ලීම් සම්බන්ධව කිසිදු අනුමැතියක් පල වී නැති බවද ජයලාල් මහතා මෙම මාධ්‍ය හමුවේදී වැඩිදුරටත් පැවසීය. මෙම වෘත්තීය ක‍්‍රියාමාර්ගය අතරතුරදී ඉල්ලීම් සම්බන්ධයෙන් බලධාරීන් ක‍්‍රියාමාර්ගයක් නොගන්නේ නම් ඊට එරෙහිව දැවැන්ත වෘත්තීය ක‍්‍රියාමාර්ගයකට යෑමට සිදුවන බවද ඔහු මෙහිදී පැවසීය. මෙම වෘත්තීය ක‍්‍රියාමාර්ගය අතරතුරදී ඉල්ලීම් සම්බන්ධයෙන් බලධාරීන් ක‍්‍රියාමාර්ගයක් නොගන්නේ නම් ඊට එරෙහිව දැවැන්ත වෘත්තීය ක‍්‍රියාමාර්ගයකට යෑමට සිදුවන බවද ඔහු මෙහිදී පැවසීය.", "URL": "https://lankatruth.com/si/?p=5249", "Category": "පුවත්", "Parent URL": null}