{"Source": "Lankatruth", "Timestamp": "August 22, 2020", "Headline": "මාරාන්තික රිය අනතුරකින් පස්දෙනෙකුට ජීවිත අහිමි වෙයි", "News Content": "කුරුණෑගල සිට අලව්ව දෙසට ගමන් කරමින් තිබූ ටිපර් රථයක් සහ අලව්ව දෙස සිට කුරුණෑගල දෙසට ගමන් කළ මෝටර් රථයක් කුරුණෑගල, අලව්ව මාර්ගයේ වළකුඹුර ප්‍රදේශයේදී එකිනෙක ගැටීමෙන් සිදු වූ මාරාන්තික රිය අනතුරකින් පුද්ගලයින් 05 දෙනෙකු මියගොස් තිබේ. ටිපර් රථයක් සහ කුඩා මෝටර් රථයක් මුහුණට මුහුණ ගැටීමෙන් අද (22) අළුයම 04.05ට පමණ මෙම අනතුර සිදුව ඇත. වරකාපොල ප්‍රදේශයේ අවමංගල්‍ය උත්සවයකට සහභාගී වී යළි නිවෙස් වෙත ගමන් කරමින් සිටි පිරිසක් මෝටර් රථයේ සිට ඇති බවත් ඔවුන් මධ්‍යම අධිවේගී මාර්ගයේ කොන්ත්‍රාත් සමාගමක සේවකයින් පිරිසක් බවත් මේ වනවිට අනාවරණය වී තිබේ.", "URL": "https://lankatruth.com/si/?p=95880", "Category": "පුවත්", "Parent URL": null}