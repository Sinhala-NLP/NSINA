{"Source": "Lankatruth", "Timestamp": "April 13, 2020", "Headline": "කීරි සම්බා රුපියල් 100ට දෙන්න පුළුවන්… ගොවියත් රවට්ටලා පාරිභෝගිකයත් රවට්ටලා…", "News Content": "වෙළඳ පොලේ සහල් මිල තවදුරටත් මිල පහත දැමිය හැකි බවත් මේ ව්‍යසනකාරී අවස්ථාවේ රජයේ අවධානය ඒ කෙරෙහි යොමු විය යුතු බව අද (14) දඹුල්ලේදී පැවති මාධ්‍ය හමුවකදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසියි. මහා පරිමාණ මෝල් හිමියන් මේ වනවිට ගොවියත් පාරිභෝගිකයාත් දෙදෙනාම රැවටීමට ලක් කර ඇතැයිද මෙහිදී නාමල් කරුණාරත්න මහතා අවධාරණය කළේ ය. අණ්ඩුව ප්‍රමාදවී හෝ සහල් මිල අඩු කිරීමට කටයුතු කිරීම පරිභෝගිකයට මහත් අස්වැසිල්ලක් බවත් කිරි සම්බා කිලෝවක් රුපියල් 125 දක්වා අඩුකර ඇති නමුත් එය රුපියල් 100 දක්වා අඩුකළ හැකි බවද ඒ මහතා පෙන්වා දුන්නේ ය පැවසිය. එසේම නාඩු හා සම්බා සහල් කිලෝවක් තවත් අඩුකළ හැකි බවත් ඒ සදහා රජයේ අවධානය යොමු වියයුතු බවත් ඒ මහතා පැවසිය.", "URL": "https://lankatruth.com/si/?p=92449", "Category": "පුවත්", "Parent URL": null}