{"Source": "Lankatruth", "Timestamp": "January 4, 2020", "Headline": "කඩුවෙලදී පොහොට්ටුව දෙදරයි", "News Content": "පසුගිය පළාත් පාලන මතිවරණයේ සිට වර්ධනය වෙමින් පැවති කඩුවෙල පොහොට්ටු පක්ෂයේ අභ්‍යන්තර ගැටුම් මේ වනවිට එලිපිට සිදුවෙමින් පවතී. 2018 වසරේ පැවති පලාත් පාලන මැතිවරනයේදි පොහොට්ටු පක්ෂයෙන් අපේක්ශක කණ්ඩයමක් ඉදිරිපත් කර තිබියදී එම පක්ශයේම ඉදිරි පෙල කටයුතු කරන එවකට බස්නාහිර පළාත් සභා මන්ත්‍රීවරයෙකු වූ ජගත් කුමාර මහතා විසින් ස්වාදීන කණ්ඩායමක් ඉදිරිපත් කරනු බීය. පොහොට්ටුව පක්ෂයෙන් ජගත් කුමාර මහතාට හිතවත් අපේක්ශකයින් තරග වදින කොට්ටාශ අතැර ඉතිරි කොට්ටාශවලට ස්වාදීන් අපේක්ශකයින් සක්‍රීයව කටයුතු කිරීමට යොමු කිරීමෙන් පොහොට්ටුවේ අපේක්ශයින් අතර ගැටුම් වර්ධනය වීමට ආරම්භ විය. මැතිවරණ සමයේ විමල් වීරවංස, හිටපු බස්නාහිර පළාත් සභා මන්ත්‍රී ප්‍රදීප් උදුගොඩ, බුද්ධික ජයවිලාල් එක පිලක් ලෙසත් ජගත් කුමාර තවත් කන්ඩායමක් ලෙසත් ප්‍රතිවිරෝධාත්මකව කටයුතු කරමින් සිටියහ. පසුගිය මාසයේ බත්තරමුල්ල විවිධ සේවා සමූපාකාර සංගමයේ නිලවර්ණය පැවති අතර එයටද වීරවංස, බුද්ධික සහ උදුගොඩ යන මන්ත්‍රීවරුන්ගේ කණ්ඩායමට එරෙහිව ජගත් කුමාර මහතා විසින් ඔහුගේ කණ්ඩායමක් වෙනම ඉදිරිපත්කිරීම තුළ ගැටුම් තවත් උග්‍ර විය. මේ ගැටුම් පොහොට්ටුවේ ඉහළ මට්ටම දක්වාම ගියත් ජගත් කුමාර බැසිල් රාජපක්ෂගේ සෘජු ගනුදෙනු හේතුවෙන් ඔහුට එරෙහිව කිසිවක් සිදු වී නැත. මේ ගැටුමේ කැපී පෙනෙන සිදුවීමක් අද (04) දින පැවති කඩුවෙල මහ නගර සභාවේ 2020 වසරේ ප්‍රථම මහ සභාවෙදී වරශයට අදාල ස්ථාවර කමිටු 11 සදහා මන්ත්‍රීවරුන් තෝරා පත්කරගැනීමේදීද දක්නට ලැබිණි. මන්ත්‍රීවරු 48 දෙනාගේ වැඩිම චන්දයෙන් කමිටු සාමාජිකයින් චන්ද පත්‍රිකවක් මගින් තොරා ගන්නා ලද අතර එහිදී ආණ්ඩු පක්ශය ලෙස ජගත් කුමාර හිටපු පළාත් සභා මන්ත්‍රීවරයාගේ කණ්ඩායමට ලැබී ඇත්තේ ඡන්ද 10කටත් අඩු ඡන්ද ප්‍රමාණයකි. එම තත්වය සභාව තුළ විශාල ආන්දෝලනයකට තුඩු දුන් අතර පොහොට්ටු පක්ෂයේ මන්ත්‍රීවරු අතර එකනෙකාට එරෙහි දැවැන්ත ගැටුමක් නිර්මාණය වී ඇති බව මෙයින් පැහැදිලිව පෙනෙන්නට තිබේ. කඩුවෙල මහ නගර සභාවේ ආණ්ඩු පක්ෂයට පොහොට්ටු පක්ෂයේ මන්ත්‍රී ධුර 26කුත්, ශ්‍රි.ල.නි.පයේ මන්ත්‍රී ධුර 05කුත්, ස්වාධීන මන්ත්‍රී ධුර 01කුත් ලෙස මන්ත්‍රී ධුර 32ක් ඇත.", "URL": "https://lankatruth.com/si/?p=88315", "Category": "පුවත්", "Parent URL": null}