{"Source": "Lankatruth", "Timestamp": "November 14, 2020", "Headline": "ගඟට ඉනි කැපූ සිංහරාජ මාර්ගය", "News Content": "ගඟට ඉනි කැපූ සිංහරාජ මාර්ගය_____________________________________පෙර ලියමි, ශ්‍රි ලංකාව ජාත්‍යන්තරයේ කතාවට ලක් වන මාතෘකා අතර මුල්ම තැන ක්‍රිකට් ක්‍රීඩාවට හිමි වෙද්දි ඉන් පසුව ශ්‍රි ලංකාව නම් පුංචි දූපත ගැන ලෝකයා දැන ගන්නේ සංචාරකයින්ට හිතැති තෝතැන්නක් ලෙස ය. එමෙන්ම මේ වර්ග කිලෝමීටර් 65000 තුළ ඇති ලෝක උරුමයන් ජාත්‍යන්තරයේ අවධානයට පාත්‍ර වන්නේ ලෝක සිතියමේ ශ්‍රි ලංකාව නම් රටකුත් ඇති බවට දැන ගැනීමට ඇති ප්‍රසිද්ධ කරුණු නම් එය වන බැවිනි. ඉතිං එකී ශ්‍රි ලාංකීය භූමිය තුළ පාරිසරක ලෝක උරුමයන් දෙකක් මෙන්ම ලෝක උරුම අටක් ඇති අතර ඉන් සිංහරාජ වනාන්තරයට හිමි වන්නේ සුවිශේෂි තැනකි. මන්ද ලංකාවට ආවේණික ශාක සහ සත්ත්ව විශේෂයන් දහස් ගණනක් ඇති මේ ප්‍රදේශය ශ්‍රි ලාංකීය අභිමානය ලොවට විදහා පාන තවත් එක් සංධිස්ථානයක් වෙන නිසාවෙනි.මේ දිනවල පරිසරවේදින්ගේ සොයා ගැනීමකින් සිංහරාජ වනාන්තරයට අහිතකර මාර්ගයක් තැනමින් පවති. එකී මාර්ගය නෙළුව ලංකාගම පිටදෙණිය හරහා දෙණියායට ගමන් කළ හැකි ගිං ගග අසලින් නිර්මාණය වන කිලෝ මීටර් 30ක පමණ දුරකින් යුතු මාර්ගයක් ය. මෙය ඉදි වන්නේ සිංහරාජ වන පියස තුළ වීම මෙහි ඇති ප්‍රධාන ගැටළුව වී ඇත. මන්ද මින් මේ ලෝක උරුමයට විශාල හානියක් සිදුවන අතර එබැවින් ප්‍රදේශයේ නායයෑම් මෙන්ම කුඩා ජල මාර්ගද අවහිර වන බව අපේ පරිසරවේදිහු පවසති. මෙම මාර්ගය නිර්මාණය වන්නට පෙර ලංකාගම මිනිසුන්ට මාර්ගයක් නොතිබුනේ නැත. ඔවුන් නෙළුව බලා ගමන් ගත්තේ සිංහරාජයට පිටතින් පිහිටා ඇති කිලෝමීටර් 09ක් පමණ වන ඉතා දුශ්කර මාර්ගයකය. එසේම එසේ නෙළුවට පැමිණෙන ගම්වාසින්ට දෙණියාය බලා ගමන් ගන්නට අවශ්‍ය වන්නේ නම් ඊට ඇත්තේ කිලෝමීටර් 42කට ආසන්න කාපට් මාර්ගයකි. එය එසේ තිබියදි කිලෝමීටර් 09කට ආසන්න නෙළුව ලංකාගම මාර්ගය සංවර්ධනය කරනවා වෙනුවට රජය ගත් පියවර වන්නේ නෙළුව ලංකාගම හරහා දෙනියායට යන කිලෝ මීටර් 32ක් පමණ වන මාර්ගයය. ජනාධිපතිතුමන් මෙම ගැටළුව ගැන බැලීමට ලංකාගමට ගියේය. එහිදි ගම් වැසියෙක් අපූරු දෙයක් කීහ. “පරිසරවේදීන් ඉන්නකල් මේ රට හදන්න බෑ සර්…?”ඔහු කිව්වේය. ජනපතිද සිනාසෙමින් මේ මාර්ගය සාදා දෙනවා යැයි ගම්මුන්ට පොරොන්දු විය. ගැමියා කියු කතාව සත්‍යය. පරිසරවේදින් සිටින තාක් රට කෙසේ වෙතත් ඔවුන්ට නම් කරදරය. මන්ද ඊට හොදම උදාහරණ ලංකාගම සහ පිටදෙනිය කියන ප්‍රදේශයන් අතරින් එළියට එන වල්ලපට්ටා, වෙනිවැල්, දඩ මස් ඇතුළු ජාවරම් මෙන්ම පසුගියදා මදුවලට හසු වූ කොටියන් දෙදෙනා ඊට සාක්ෂි දරණ නිසාය. මින් වැටහෙන්නේ ගම්මුන් සිංහරාජය රකිනවාටත් වඩා සිය දෛනික ජීවිතය ගොඩනගා ගැනිම වෙනුවෙන් මේ අපූරු පරිසර පද්ධතිය විනාශ කරනවා නොවේද ? එමෙන්ම ගූගල් සිතියමකින් බැලූ කල මේ ප්‍රදේශයේ සිංහරාජයට අයිති වන පියස දැනටමත් තේ වගාවන් වෙනුවෙන් වෙන් වී යන අයුරු කනගාටුවෙන් වුවද දැකිය හැක.ගම්මුන්ගේ නැතිබැරිකම් කෙසේ වෙතත් එකී අසරණකම්වලට වගකිව යුත්තේ සිංහරාජ වනාන්තරය නොවන බව ආණ්ඩුව තේරුම් ගෙන අවශ්‍යතා ඉටු කළ යුතුය.විය යුත්තේ සිංහරාජ ලෝක උරුමය විනාශ කරමින් ඉදි කරන කිලෝ මීටර් 32කට ආසන්න වන මාර්ගයද ? එසේත් නොමැති නම් ලංකාගම ගම්මුන්ට කිලෝමීටර් 09කට ආසන්න දුරකින් ඇති අති දුෂ්කර නෙළුව මාර්ගය ප්‍රතිසංස්කරණය කර නෙළුවට පැමිණෙන ගැමියාට තවත් කිලෝමීටර් 42කට ආසන්න දුරක් ගමන් කර දෙනියායට ගමන් කරන්නට ඉඩ අඩු කර නෙළුව ප්‍රදේශය ලංකාගම ඇතුළුව ඒ අවට ඇති අනෙක් ගම්මාන වල ජනතාවටද සහනයක් ගෙන දෙන ලෙස සියළු පහසුකම් වලින් සපිරි එහි ඇති අවශ්‍යතා සොයා බලමින් නෙළුව ප්‍රදේශය අඩුනුහුඩුකමින් තොරව සංවර්ධනය කිරීම නොවේද ???එසේ කර හැකිනම් ලාංකීය අනන්‍යතාවය ලොවට විදහාපාන පාරිසරික ලෝක උරුමයක් වන සිංහරාජ වන පියස මෙන්ම ලංකාගම ප්‍රදේශයේ වෙසෙන දුශ්කර ජීවිතයක් ගත කරන ඒ අහිංසක ජනතාවගේද අවශ්‍යතා ඉටු වන්නේ ය._______________________පසුව ලියමි, ඉහත එකී සටහන මීට පෙර කාලයකදී ලියන්නේ සිංහරාජය නම් ලෝක උරුමයේ විනාශය කල් තියා දැකමින්ය. අද එකී සටහනට අලුතින් යමක් එකතු කරන්නට සිදු වේ යැයි කිසිසේත් සිතුවේ නැත. සිංහරාජය හරහා ලංකාගම වැසියන්ට පාරක් ඉදිවෙන විට ලංකාගම වැසියා ප්‍රීතිඝෝෂා නගන්නට ඇත. නමුත් අද වී තිබෙන්නේ එකී අවිධිමත් ඉදිකිරීමකින් සිංහරාජයට තර්ජනයකුත් ලංකාගම වැසියන් බලාපොරොත්තු වූ මාර්ගයත් නිසි පරිදි මාර්ගයකුත් නොලැබීම ය. ඉහත ලියා ඇති පරිදි ලංකාගම වැසියන්ට ගමන් කිරීමට 09Kmක් පමණ යුතු නෙළුව ලංකාගම මාර්ගය සංවර්ධනය කර නෙළුව නගරය අග සම්පූර්ණ ප්‍රදේශයක් කරනවා වෙනුවට රජය තෝරා ගත්තේ සිංහරාජය විනාශය කරමින් දෙණියාය දක්වා ඉදිකරන මාර්ගයය. අවසානයේ අත්වී තිබෙන්නේ එකි මාර්ගයත් විධිමත් කාණු පද්ධතියක් නොමැති වීමෙන් අධික වර්ෂාවන් හමුවේ අබලන් වීමය. මෙකී තත්තවය තවත් වර්ෂාවන් දෙක තුනක් ඇද හැළුනු කල තවත් අබලන් වෙනු ඇත. එදා එකී ලිපිය ලියමින් කරන්නට හැදුවේ මේ පිලිබදව වගකිව යුතු බලධාරින්ගේ ඇස් ඇරීමටය. කෙසේ නමුත් ජනමතයට වඩා අද බලතල ප්‍රභල වී ඇති මුත් එකී සටහන ලිවීමෙන් කිසිදු පසුතැවීමක් නැත. මන්ද මෙවන් විනාශකාරි පියවරන් ගනිමින් අප දුක් මහන්සි වී රජයට ගෙවනා බදු මුදල්වලින් ඉදිකරනා මෙවන් අවිධිමත් ව්‍යාපෘති තුළින් මහජන මුදල් විනාශ කරනා අයුරු ජනතාව දකින්නේය. ඔවුහූ බලයේ තිබු කල කෙසේ හැසිරුනද මෙවන් විනාශකාරි ක්‍රියාවන් සදහා ජනතාවද හවුල්කාරයෝය. වසර පහක බලයක් සදහා ඔවුහු ගෙනයන මහජනයා මෙවන් විනාශකාරි ක්‍රියාවන් දැක ඉදිරියේදි හෝ සැලකිල්ලෙන් සිය ජනතා පරමාධිපත්‍යය බලයෙන් ප්‍රයෝජන ගත යුතු ය. අවසානයේ සිදුවී ඇත්තේ සිංහරාජය හරහා පාරක් තනමින් ලංකාගම වැසියන්ට සාධාරණයක් ඉටු කිරිමේ අරමුණින් නැටු මේ නාඩගමෙන් ගගට ඉනි කැපුවාක් සේ ලංකාගම වැසියා බලාපොරොත්තු වූ මාර්ගය දිනෙන් දින සිදුවන අවිධිමත් භාවයත් සිංහරාජය නම් ලෝක උරුමයට වෙන හානියත් පාරක් ඉදිකරනා මුවාවෙන් නිසි ක්‍රමවත් මාර්ගයක් ඉදිකරමින් මහජන මුදල් අවභාවිතා කරමින් අවසානයේ මෙකි ඉදි කිරීමේ භාර වගකිවයුත්තන්ගේ සාක්කු පිරී ඉතිරි ගියා පමණි. මෙකී පාරිසරික විනාශයන් සහ ජාතික ධනය විනාශය කරන්නන් ගැන සිහියේ තබා ගනිමින් වසර පහකට සැරයක් පමණ ලැබෙන ජනතා පරමාධිපත්‍ය බලයෙන් නිවැරදි තීරණයක් ගනිමින් ‍රටේ පරිපාලනය නිසි බලධාරින්ට භාර කරමින් හරි ලේ හරි නහර ඔස්සේ පොම්ප කිරීම ජනතාව සතු වගකීමක් ය. ©️ Rishie Bro", "URL": "https://lankatruth.com/si/?p=100019", "Category": "පරිසර", "Parent URL": null}