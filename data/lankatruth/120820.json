{"Source": "Lankatruth", "Timestamp": "August 3, 2021", "Headline": "ETI හිටපු අධ්‍යක්ෂකවරුන්ට අධිචෝදනා භාරදෙයි – විත්තිකරුවන්ට ඇප", "News Content": "රුපියල් බිලියන 07ක තැන්පතු මුදල් සාවද්‍ය පරිහරණය කිරීම සමිබන්ධයෙන් යැයි චෝදනා එල්ල වී සිටින ETI සමාගමේ හිටපු අධ්‍යක්ෂ මණ්ඩල සාමාජිකයින් වන ජීවක එදිරිසිංහ, නාලක එදිරිසිංහ, අසංක එදිරිසිංහ සහ දීපා එදිරිසිංහ හතර දෙනාට අද (03) කොළඹ මහාධිකරණය හමුවේ අධිචෝදනා පත්‍ර භාරදී තිබේ. මෙම නඩුව අද කොළඹ මහාධිකරණ විනිසුරු මංජුල තිලකරත්න මහතා ඉදිරියේ කැඳවනු ලැබීය. විත්තිකරුවන්ට අධිචෝදනා පත්‍ර භාරදීමෙන් අනතුරුව ඔවුන් රුපියල් ලක්ෂයක මුදල් ඇප සහ රුපියල් ලක්ෂ 50ක් බැගින් වූ ශරීර ඇප දෙකක් මත මුදා හැරීමට නියෝග කර ඇත. එම නඩුවේ විත්තිකරුවකු වශයෙන් ETI සමාගමද නම් කර තිබේ. නඩුව යළි සැප්තැම්බර් මස 08 වනදා කැඳවීමට නියමිතය.", "URL": "https://lankatruth.com/si/?p=120820", "Category": "පුවත්", "Parent URL": null}