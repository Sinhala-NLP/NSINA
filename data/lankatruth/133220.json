{"Source": "Lankatruth", "Timestamp": "April 29, 2022", "Headline": "මුදල් ඇමති අලි සබ්රිද ! – බරපතල සැකයක්", "News Content": "මුදල් ඇමති ලෙස ගෝටාබය රාජපක්ෂ ජනාධිපති විසින් පත්කරන ලද මොහොමඩ් අලි සබ්රි දිනකට පසුව එම තනතුරෙන් ඉල්ලා අස්වීමේ ලිපිය බාරදීම නිසා එම ඇමති ධුරය සම්බන්ධයෙන් මේ වනවිටත් අවිනිශ්චිතතාවයක් ඇති බව මහ බැංකු අධිපති ආචාර්ය නන්දලාල් වීරසිංහගේ ප්‍රකාශයකින් බරපතල සැකයක් මතුවී තිබේ. අද (29) පැවති මාධ්‍ය හමුවකදී කරුණු දක්වමින් මහ බැංකු අධිපතිවරයා “අලි සබ්රි මුදල් ඇමති තුමා තනතුරෙන් ඉල්ලා අස්වන බව කීවත් ජනාධිපති තුමා එය පිළිනොගත් නිසා ඔහු මුදල් ඇමති බව පිළිගන්නවා” යනුවෙන් පැවසීය. එම ප්‍රකාශයෙන් සනාත වී තිබෙන්නේ ජාත්‍යන්තර මූල්‍ය අරමුදල සමග සාකච්ඡා කිරීමට මුදල් ඇමති වශයෙන් මොහොමඩ් අලි සබ්රි සහභාගී වීම නිසා දේශීය වශයෙන් පමණක් නොව ජාත්‍යන්තර වශයෙන්ද මෙම අවිනිශ්චිත තාවය පවතින බවය. මූල්‍ය අරමුදල සමග මූලික වටයේ සාකච්ඡා නිමා කළද ඩොලර් බිලියන 04ක ණය ලබා ගැනීමට තිබුණු අපේක්ෂාව යතාර්ථයක් බවට පත්වීම සම්බන්ධයෙන් කිසිදු එකඟතාවක් මේ වනවිටත් මූල්‍ය අරමුදලෙන් ප්‍රකාශ කර නැත.", "URL": "https://lankatruth.com/si/?p=133220", "Category": "පුවත්", "Parent URL": null}