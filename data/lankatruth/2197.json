{"Source": "Lankatruth", "Timestamp": "April 30, 2012", "Headline": "ලාංකික කාන්තාවන් පිරිසක් ජෝර්දානයේ අතරමංවේ", "News Content": "රැකියා සඳහා ජෝර්දානය බලා ගිය ශ්‍රී ලාංකික කාන්තාවන් 29 දෙනකු මේ වන විට එරට අම්මාන් නුවර අතරමංව සිටින බව වාර්තා වේ.  මෙම කාන්තාවන්ගෙන් පිරිසක් අම්මාන් නුවර ‍පොලිස් ස්ථානයකද තවත් පිරිසක් පැරණි ගොඩනැගිල්ලකද රැඳී සිටින බව තානාපති ආරංචි මාර්ග සඳහන් කර සිටී. මෙම කාන්තාවන්ට රැකියා දෙන බවට ‍පොරොන්දු වූ රැකියා ඒජන්තවරුන් ඔවුන් මෙසේ අතරමංකර දමා ගොස් ඇති බවද එම ආරංචි මාර්ග වැඩිදුරටත් සඳහන් කරයි. ආහාරපාන නොමැති වීම නිසා තමන් දැඩි දුෂ්කරතාවයකට ලක්ව ඇති බවද මෙම කාන්තාවන් පිරිස ජෝර්දානයේ මාධ්‍ය ආයත වෙත ප්‍රකාශ කර තිබේ. කෙසේ වෙතත් මෙම සිද්ධිය පිළිබඳ මතෛක් නිල වශයෙන් තොරතුරු වාර්තා වී නොමැති බව ජෝර්දානයේ ශ්‍රී ලංකා තානාපති කාර්යාලය ප්‍රකාශ කරයි.", "URL": "https://lankatruth.com/si/?p=2197", "Category": "පුවත්", "Parent URL": null}