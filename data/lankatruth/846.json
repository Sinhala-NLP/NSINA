{"Source": "Lankatruth", "Timestamp": "January 11, 2012", "Headline": "අණ්‍ඩුවේ ඉහලින් දෙපැත්තටම මුඛවාඩම්", "News Content": "කැළණිය ආසන සංවිධායක හා ඇමති මර්වින් සිල්වාට එරෙහිව ප‍්‍රසිද්ධියේ ප‍්‍රකාශ සිදුකිරීමෙන් වළකින්නැයි ශී‍්‍රලනිප ජ්‍යෙෂ්ඨයින් කැළණිය ප‍්‍රාදේශීය සභාවේ එජනිස සභිකයින්ගෙන් ඉල්ලයි. මෛත‍්‍රීපාල සිරිසේන, ඩලස් අලහප්පෙරුම හා සුසිල් පේ‍්‍රමජයන්ත ඇමතිවරුන් හමුවූ එම සභිකයින් ඇමති මර්වින් සිල්වාගේ වැරදි සම්බන්ධයෙන් කරුණු දක්වා තිබේ. ඒ පිළිබඳව ඔවුන් භාරදුන් ලිපිගොණු ශී‍්‍රලනිප විනය කමිටුවට භාරදි ඇති අතර, දෙපාර්ශ්වය අතර ගැටළුව පක්‍ෂය ඇතුලතින්ම විසඳන බවට ඇමතිවරුන් පවසා ඇත. එමනිසා ඉදිරි දින කිහිපය තුළදී නිශ්ශබ්දව සිට, ඇමති මර්වින් සිල්වාට එරෙහිව පියවරක් නොගතහොත් යළිත් වරක් ඔහු පිළිබඳව ප‍්‍රශ්න කිරීමට තමන් බලාපොරොත්තු වන බව කැළණිය ප‍්‍රාදේශීය සභාවේ එජනිස සභිකයෙකු කියා සිටියේය.", "URL": "https://lankatruth.com/si/?p=846", "Category": "පුවත්", "Parent URL": null}