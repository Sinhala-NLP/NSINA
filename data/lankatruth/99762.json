{"Source": "Lankatruth", "Timestamp": "November 10, 2020", "Headline": "කොරෝනා මළසිරුරු භූමදානය කළාට දැන් විෂබීජ පැතිරෙන්නේ නෑ- ආණ්ඩුව", "News Content": "කොරෝනාවලින් මියයන මුස්ලිම් ජාතිකයන්ගේ සිරුරු ඔවුන්ගේ ආගමික චාරිත්‍ර අනුව භූමදානය කිරීම සඳහා ආණ්ඩුව අවසර ලබා දී තිබේ. මුස්ලිම් ආගමික හා දේශපාලන නායකයන් ඇතුළු විවිධ පාර්ශව මහ මැතිවරණයට කලින් මෙම ඉල්ලීම සිදුකළ අවස්ථාවේ ආණ්ඩුව දැඩිව කියාසිටියේ එසේ කොරෝනා මළසිරුරු භූමදානය කිරීමෙන් එම විෂබීජ භූගත ජලයට එක්වී වෛරසය සමාජගත වන බවයි. සිය ඉල්ලීම ඉටුකිරීම පිළිබඳව සිලෝන් තවුහිද් ජමාත් සංවිධානය සිය ප්‍රසාදය පළකරමින් ජනාධිපතිවරයාට ලිපියක්ද යවා ඇත.", "URL": "https://lankatruth.com/si/?p=99762", "Category": "පුවත්", "Parent URL": null}