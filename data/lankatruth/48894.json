{"Source": "Lankatruth", "Timestamp": "March 11, 2018", "Headline": "වවුනියාවේ බිළිඳා සොරා ගත් කත අනුරාධපුරයේදී අත්ඩංගුවට", "News Content": "වවුනියාව මහරෝහලේ ප්‍රසව ඒකකයේ ප්‍රතිකාර ලබමින් සිටි මවකට උපන් දින දෙකක් වයසැති බිළිදෙකු ‍සොරාගත් කාන්තාවක් අනුරාධපුර රෝහලේදී අත්අඩංගුවට ගත් බව වවුනියාව පොලිසිය පවසයි. දරුවාගේ මව ‍රෝහලේ වාට්ටුවේ සිටියදි හඳුනාගත් කාන්තාවකට දරුවා බලාගැනීමට දී වැසිකිළි‍යට ගොස් ඇති අවස්ථාවකදී අදාළ කාන්තාව දරුවා රැගෙන ගොස් ඇති බව දරුවාගේ මව පොලිසිය වෙත සදහන් කොට තිබිණ. පොලිසිය පැවසූවේ දරුවා පැහැරගත් කාන්තාව වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර දරුවාගේ නියම මව වෙත දරුවා භාරදීමට අධිකරණ නියෝග මත දරුවා හා මවගේ ඩි.එන්.ඒ පරීක්ෂණයක් පැවැත්වීමට නියමිත බවය. පසුගිය 7 වැනිදා වවුනියාව බෝගස්වැව, 5 වන පටුමඟ ප්‍රදේශයේ පදිංචි 37 හැවිරිදි එම්.එම්.කල්‍යණි මානගේ නමැති මවට උපන් පිරිමි දරුවෙකු පසුගිය 09 වැනි දා සොරාගෙන ගිය කාන්තාවක් එලෙස අත්අඩංගුවට ගෙන ඇත. මෙම සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://lankatruth.com/si/?p=48894", "Category": "පුවත්", "Parent URL": null}