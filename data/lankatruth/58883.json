{"Source": "Lankatruth", "Timestamp": "September 7, 2018", "Headline": "වෘත්තීය සමිති සේවක මර්ධනය නවතා වැටුප් වැඩිවීමක් ලබාදෙනු – වරාය සේවකයෝ උද්ඝෝෂණයේ", "News Content": "විධායක නිලධාරීන්ට 2018 වර්ෂය සඳහා පමණක් සිදු කළ විශේෂ වැටුප් වැඩිකිරීම හේතුවෙන් සිදුවන වැටුප් විෂමතාවයට එරෙහිවීම නිසා වෘත්තීය සමිති නායකයින් මර්ධනයට එරෙහිව ඊයේ (06) වරාය පිවිසුම ඉදිරිපට වරාය සේවකයෝ විරෝධතාවයක නිරතවූහ. 2018 වැටුප් වැඩි කිරිම මගින් සිදුකරන ලද පොදු වැටුප් වැඩි වැඩිකිරිමට අමතරව විධායක නිලධාරින් වෙනුවෙන් සිදුකර ඇති විශේෂ වු වැටුප් වැඩි කිරිම හේතුවෙන් විධායක හා විධායක නොවන ශ්‍රේණින් අතර බරපතල වැටුප් විෂමතාවක් නිර්මාණය වි ඇති බවත් එය නිවැරදිකර ගැනිම සදහා සමස්ත ලංකා වරාය පොදු සේවක සමිතිය විසින් ක්‍රියාමාර්ග ගෙන තිබේ. එම ක‍්‍රියා මාර්ග හමුවේ කුපිත වී ඇති පාලකයින් හා පාලක වෘත්තිය සමිති සමස්ත ලංකා වරාය පොදු සේවක වෘත්තිය සමිතියේ නායකයින් සාමාජිකයින් ස්ථානමාරු කරමින් පලිගැනිමට කටයුතු කරමින් සිටින බව පවසන එම සංගමයේ ලේකම් චන්‍ද්‍රසිරි මහගමගේ මහතා සේවක මර්දනය පරාජය කර සාධාරන වැටුප් වැඩි කිරිමක් දිනා ගැනිම සදහා වරාය පාලනාධිකාරියට බල කිරිම වෙනුවෙන් මෙම උද්ඝෝෂණය පවත්වන බවත් මේ සඳහා වරාය සියලු සේවකයින් පෙලගැසී සිටින බවත් පැවසීය.", "URL": "https://lankatruth.com/si/?p=58883", "Category": "පුවත්", "Parent URL": null}