{"Source": "Lankatruth", "Timestamp": "September 3, 2017", "Headline": "රිය අනතුරකින් ජ‘පුර සරසවි සිසුන් 19ක් රොහලේ", "News Content": "ශ්‍රී ජයවර්ධනපුර විශ්වවිද්‍යාලයට අයත් බස් රථයක් සහ මෝටර් රථයක් එකිනෙක මුහුණට මුහුණලා ගැටීමෙන් සිදුවූ අනතුරකින් බස් රථයේ ගමන් ගත් විශ්ව විද්‍යාල සිසුන් 19 දෙනකු තුවාල ලබා ඇතැයි වාර්තා වේ. ඊයේ (02) රාත්‍රී 11.20ට පමණ හෝමාගම හයිලෙවල් මාර්ගයේ නාවින්න හන්දියේදී මෙම අනතුර සිදුව ඇත. තුවාල ලැබූ සිසුන් ඇතුළු පිරිස කළුබෝවිල රෝහලට ඇතුළත් කළ බවත් ඉන් බරපතල තුවාල ලබා සිටි එක් සිසුවකු කොළඹ ජාතික රෝහලට මාරු කර යැවූ බවත් වාර්තා වේ. අනතුරට ලක්ව ඇත්තේ තලංගම ප්‍රදේශයේ තිබු වැඩමුළුවකට සහභාගිවී ආපසු විශ්ව විද්‍යාලයට ගමන් කරමින් සිටි සිසුන් 65 දෙනෙකු රැගත් බස් රථයකි. අනතුර සම්බන්ධයෙන් මෝටර් රථයේ රියදුරා අත්අඩංගුවට ගෙන වැඩිදුර පරීක්ෂණ පවත්වන බව හෝමාගම පොලිසිය පවසයි.", "URL": "https://lankatruth.com/si/?p=40344", "Category": "පුවත්", "Parent URL": null}