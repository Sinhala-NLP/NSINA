{"Source": "Lankatruth", "Timestamp": "July 2, 2020", "Headline": "මහේල පොලිස් විශේෂ විමර්ශන ඒකකයට කැඳවයි", "News Content": "හිටපු ක්‍රීඩා අමාත්‍ය මහින්දානන්ද අලුත්ගමගේ මහතා විසි එල්ල කරන ලද 2011 වසරේ පැවති ලෝක කුසලාන ක්‍රිකට් තරගාවලියේ අවාස මහා තරඟයේදී ශූරතාව මුදලට පවා දුන් බවට වූ චෝදනාව සම්බන්ධයෙන් ප්‍රකාශයක් ලබා ගැනීමට එම තරගාවලියට සහභාගි වූ ශ්‍රී ලංකා කණ්ඩායමේ සිටි ජ්‍යෙෂ්ඨතම ක්‍රීඩකයකු වූ මහේල ජයවර්ධන මහතා හෙට (03) ක්‍රීඩා වැරදි පිළිබඳව පොලිස් විශේෂ විමර්ශන ඒකකයට පැමිණෙන ලෙස දන්වා ඇතයි වාර්තා වේ. හෙට පෙරවරු 9.00 ට සිය ඒකකයට පැමිණෙන ලෙස මහේල ජයවර්ධන මහතාට දැනුම් දී ඇති බව ක්‍රීඩා වැරදි පිළිබඳව පොලිස් විශේෂ විමර්ශන ඒකකයේ ප්‍රධානී ජ්‍යෙෂ්ඨ පොලිස් ආධිකාරී ජගත් ෆොන්සේකා මහතා සඳහන් කරයි.", "URL": "https://lankatruth.com/si/?p=94445", "Category": "පුවත්", "Parent URL": null}