{"Source": "Lankatruth", "Timestamp": "October 13, 2017", "Headline": "“එකම හඬක් – එකම තැනක්” 19වන ගුරු සමුළුව මුළු දෙයි", "News Content": "“එකම හඬක් – එකම තැනක්” තේමාව යටතේ ලංකා ගුරුසේවා සංගමයේ 19වන ගුරු සමුළුව අද (13) පෙරවරු 10.00ට කොළඹ මහජන පුස්තකාලයේදී පැවැත්විණි. ජනතා විමුක්ති පෙරමුනේ ප්‍රධාන ලේකම් ටිල්වින් සිල්වා මහතා, ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත යන මහත්වරුන්ගේ ප්‍රධානත්වයෙන් හා ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතාගේ මූලිකත්වයෙන් පැවැත්විණි. විශේෂයෙන් වර්තමාන මෛත්‍රී – රනිල් ආණ්ඩුව මෙරට අධ්‍යාපනයට දළ දේශීය නිෂ්පාදිතයෙන් 06%ක් වෙන් කරන බවටත් නිදහස් අධ්‍යාපන අයිතිය තහවුරු කරන බවටත් සපත කරමින් පැමිණ අද වනවිට එම නිදහස් අධ්‍යාපන අයිතිය මෙන්ම නිදහස් සෞඛ්‍ය අයිතීන්ද හෝසි කරන පෞද්ගලිකරණය කිරීමේ ක්‍රියාමාර්ගවලට වේගයෙන් අවතීරණ වී ඇති බව සමුළුවේදී සාකච්ඡා විය. එමෙනස් එම ක්‍රියාමාර්ග තුථ මෙරට හතලිස් පන්ලක්ෂයක් පමණ සිසු දරුවන්ගේ අධ්‍යාපන අයිතීන්ට මෙන්ම ශ්‍රී ලංකා ගුරු හා විදුහල්පති සේවාවලට එල්ල වෙමින් තිබෙන අබියෝග පිළිබඳවත් මෙහිදී පුළුල්ව සාකච්ඡා කර ඒ සම්බන්ධව එළැඹෙණ ඉදිරි වසර තුළ ගත යුතු ඉදිරි ක්‍රියාමාර්ග පිළිපඳවත් මෙහිදී යොජානා සම්මත කරගන්නා ලදී.", "URL": "https://lankatruth.com/si/?p=42467", "Category": "පුවත්", "Parent URL": null}