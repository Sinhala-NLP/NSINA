{"Source": "Lankatruth", "Timestamp": "September 19, 2021", "Headline": "කළුතර තැන් දෙකකදී කොරෝනා පරික්ෂණ නොමිලයේ", "News Content": "කොවිඩ් – 19 රෝග ලක්ෂණ හෝ පළමු පෙළ ආශ්‍රිතයන් සඳහා සිය පරීක්ෂණ කටයුතු නොමිලයේ සිදු කිරීමට කළුතර දිස්ත්‍රික්කයේ තැන් දෙකක් ස්ථාපිත කර ඇති බව කළුතර ජාතික සෞඛ්‍ය විද්‍යායතනය අධ්‍යක්ෂක වෛද්‍ය තමර කළුබෝවිල පවසයි. ඒ සඳහා පයාගල ප්‍රාදේශීය සභා උප කාර්යාලයේ හා බේරුවල ප්‍රාදේශීය ලේකම් නිල නිවාසේ මධ්‍යස්ථාන දෙකක් පිහිටුවා තිබෙන බවත් ඒ සඳහා PCR හා රැපික් ඇන්ටිජන් පරීක්ෂාව කරගත හැකි බවත් ඔහු පවසයි. එම පරීක්ෂණ සිදුකර ගැනීමට අවශ්‍ය ඕනෑම පුද්ගලයකු සතියේ වැඩ කරන වේලාවන්හි සිය අවශ්‍යතාව ඉටු කර ගත හැකි බව වෛද්‍ය අධ්‍යක්ෂකවරයා වැඩිදුරටත් පවසයි. මෙම පරීක්ෂණ සඳහා පෞද්ගලික රෝහල්වලින් විශාල මුදලක් අය කෙරේ.", "URL": "https://lankatruth.com/si/?p=123314", "Category": "කොවිඩ් -19 (කොරෝනා ) පුවත්", "Parent URL": null}