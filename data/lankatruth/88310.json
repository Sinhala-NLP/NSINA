{"Source": "Lankatruth", "Timestamp": "January 4, 2020", "Headline": "නිල ගිනිඅවියේ බලපත්‍ර අලුත් නොකළැයි රන්ජන් අත්අඩංගුවට", "News Content": "පාර්ලිමේන්තු මන්ත්‍රීවරයෙකුට ලැබෙන නිල ගිනිඅවියේ බලපත්‍රය අලුත් නොකිරීමේ චෝදනාව මත හිටපු අමාත්‍ය රන්ජන් රාමනායක මහතාව බස්නාහිර පළාත් දකුණ අපරාධ කොට්ඨාසයේ නිලධාරීන් විසින් අත් අඩංගුවට ගෙන තිබේ. රන්ජන් රාමනායක මහතාගේ නිවසේ, රජය අපහසුතාවට පත්වන අන්දමේ ප්‍රකාශ, දුරකතන සංවාද හා ඡායරූප ඇතුළත් දෘඩ පට ඇතැයි නුගේගොඩ මහේස්ත්‍රාත් අධිකරණය මගින් ලබාගත් සෝදිසි වරෙන්තුවක් මත හිටපු නියෝජ්‍ය අමාත්‍ය රන්ජන් රාමනායක මහතාගේ නිවස පොලිස් නිලධාරීන් විසින් පරීක්ෂාවකට ලක් කරන ලදී. එහිදී මන්ත්‍රීවරයාගේ නිල අවිය හමුවී ඇති අතර එය නියමිත පරිදි බලපත්‍රය අලුත් නොකිරීම මත මෙසේ අත්අඩංගුවට ගෙන ඇත. මන්ත්‍රීවරයාගේ ලැප් පරිඝණක යන්ත්‍රය සහ ඔහුට අයත් දෘඩ පට තොගයක්ද පොලිස් භාරයට ගෙන තිබේ. පස්වරු 3.15ට පමණ නිවස සෝදිසි කිරීමේ මෙහෙයුම ආරම්භ වී ඇති අතර පස්වරු 7.20ට පමණ ඔහුව අත්අඩංගුවට ගෙන ඇත.", "URL": "https://lankatruth.com/si/?p=88310", "Category": "පුවත්", "Parent URL": null}