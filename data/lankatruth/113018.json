{"Source": "Lankatruth", "Timestamp": "March 17, 2021", "Headline": "යෝධ ඇල රක්ෂිතයේ කුඹුක් සංහාරය… ප්‍රාදේශීය සභාව සෙභාපති මොකුත්ම දන්නේ නැතිලු…", "News Content": "ඇලහැර ප්‍රාදේශීය ලේකම් කොට්ඨාශයේ කෝඳුරුවාව ප්‍රදේශයේ යෝධ ඇල රක්ෂිතයේ වසර 150ක් 200ක් පමණ පැරණි දැවැන්ත කුඹුක් ගස් විශාල ප්‍රමාණයක් කපා දමා ඇතැයි ප්‍රදේශවාසීහු චෝදනා කරති. මෙම වන සංහාරය සිදුකර ඇත්තේ මොරගහකන්න ජලාශ ව්‍යාපෘතිය යටතේ ක්‍රියාත්මක ඉහළ ඇලහැර ව්‍යාපෘතිය සඳහා යන්ත්‍ර සූත්‍ර රැගෙනයාමට නව මාර්ගයක් සහ පාලමක් ඉදිරිකිරීමට යැයි සඳහන් කරමිනි. වෙලන්, මොර, කොන්, කුඹුක් ඇතුළු වටිනා ගස් රැසක් කපා දමා තිබේ. ඇලහැර ප්‍රාදේශීය සභාවේ සභාපතිවරයා පවසන්නේ මෙවැනි දැවැන්ත වන විනාශයක් සිදුකරන තුරු තමන් කිසිවක් දැන සිටියේ නැතැයි ඇලහැර ප්‍රාදේශීය සභාවේ සභාපති ජානක නලීන් කුමාර සඳහන් කරයි. එහෙත් එම ප්‍රකාශය පිළිත නොහැකි බවත් එම ප්‍රකාශය මෙම වන විනාශයට එල්ලවී ඇති ජනතා විරෝධය හේතුවෙන් තමන්ගේ ගැලවීමට සිදුකරන ප්‍රකාශයක් බවත් ප්‍රදේශවාසීහු පෙන්වා දෙති.", "URL": "https://lankatruth.com/si/?p=113018", "Category": "පරිසර", "Parent URL": null}