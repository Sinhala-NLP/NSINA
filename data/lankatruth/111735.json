{"Source": "Lankatruth", "Timestamp": "March 1, 2021", "Headline": "අටුළුගම කර්මාන්ත ශාලාවක් ගිනිබත්වෙයි", "News Content": "බණ්ඩාරගම අටුළුගම අලොතියාව ප්‍රදේශයේ පවත්වගෙන් ගිය ඉවතලන ප්ලාස්ටික් ද්‍රව්‍ය කුඩුකර විදේශ ගත කිරීමේ කුඩා කර්මාන්ත ශාලාවක් සහිත නිවසක් අද (01) අලුයම සම්පූර්ණයෙන්ම ගිනිගෙන විනාශ වූ බවත් ගින්න ඇති වන අවස්ථාවේ දී එහි කිසිවකු සිට නොමැති බවත් බණ්ඩාරගම පොලීසිය කියයි.බණ්ඩාරගම පොලිසියේ නිලධාරීන් ක්ෂණිකවම ස්ථානයට පැමිණ හොරණ නගර සභාවේ ගිනි නිවන ඒකක නිලධාරීන් කැඳවා ගින්න මැඩපැවැත්වීමට දැඩි උත්සාහයක් ගෙන ඇතත් ගින්න ඉතා වේගයකින් සම්පූර්ණයෙන්ම නිවස පුරාම පැතිර ගොස් තිබේ. විදුලිබල මණ්ඩලයේ සේවකයන්ද කැඳවා ප්‍රදේශයේ විදුලිය විසන්ධි කිරීමට කටයුතු කර ඇත. ගින්නෙන් කිසිවෙකුටත් හානි සිදුවී නැති අතර ගින්න ඇති වීමට හේතුව හෝ සිදු වූ අලාභය මෙතෙක් අනාවරණය වී නැත.", "URL": "https://lankatruth.com/si/?p=111735", "Category": "පුවත්", "Parent URL": null}