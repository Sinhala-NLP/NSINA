{"Source": "Lankatruth", "Timestamp": "January 30, 2020", "Headline": "වියත් මගෙන් තවත් පත්වීමක් – ගෝඨාභය වෙනුවෙන් වැඩ කළ සංජීවනී වීරසිංහට SLBC අධ්‍යක්ෂ ධුරයක්", "News Content": "පසුගිය ජනාධිපතිවරණයේදී ගෝඨාභය රාජපක්ෂ මහතා වෙනුවෙන් වැඩි කාලයක් මාධ්‍ය හමුවල පෙනී සිටි ගායන ශිල්පිණී සංජීවනී වීරසිංහ මහත්මිය ඇතුළු පිරිසකට අද (30) ශ්‍රී ලංකා ගුවන්විදුලි සංස්ථාවේ අධ්‍යක්ෂක ධුර ඇතුළු තනතුරු කිහිපයක් ලබා දී ඇත. උසස් අධ්‍යාන, නවෝත්පාදන හා තොරතුරු හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් ජනමාධ්‍ය අමාත්‍යාශ පරිශ්‍රයේදී මෙහි පත්වීම් ප්‍රධානය කර තිබේ. ඒ අනුව ශ්‍රී ලංකා ගුවන් විදුලි සංස්ථාවේ නව සභාපති ලෙස රෝහණ දේව පෙරේරා මහතාත් අධ්‍යක්ෂ මණ්ඩල සාමාජිකයන් ලෙස ගායන ශිල්පිණි සංජීවනී වීරසිංහ මහත්මිය හා සිසිර මුණසිංහ යන අය පත් කර ඇත. ගෝඨාභය රාජපක්ෂ මහතා ජනාධිපති වූ පසු රජයේ ආයතන සඳහා පත් කරනු ලබන්නේ වියත්ම සංවිධානයේ කමිටුවක් නිසින් ලබාදෙන නිර්දේශ මත සුදුසුකම් ඇති විශය ප්‍රවීනයන් බව ප්‍රකාශ කර තිබිණි.", "URL": "https://lankatruth.com/si/?p=89177", "Category": "පුවත්", "Parent URL": null}