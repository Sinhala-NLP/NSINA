{"Source": "Lankatruth", "Timestamp": "August 10, 2018", "Headline": "බදුල්ල රෝහල ශික්ෂණ රෝහල් බවට පත් කර ඌව විශ්වවිද්‍යාලයට අනුබද්ද වෛද්‍ය පීඨයක් හදන්න", "News Content": "බදුල්ල මහ රෝහල ශීක්ෂණ රෝහලක් බවට පත් කර එම රෝහල ආශ්‍රිතව ඌව විශ්වවිද්‍යාලයට අනුබද්ධ වෛද්‍ය පීඨයක් ස්ථාපිත කරන ලෙස ඉල්ලා ජනතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා විසින් පාර්ලිමේන්තුවට යෝජනාවක් ඉදිරිපත් කරන ලදී. පුද්ගලික මන්ත්‍රීයෝජනාවක් ලෙස මෙම යෝනාව ඉදිරිපත් කර තිබෙන අතර එ් සම්බන්ධ පක්ෂ විපක්ෂ විවාදය මේ වනවිට පැවැත්වෙමින් තිබේ. ලංකාවේ වෛද්‍යවරු රටේ ජනගහණයෙන් දස දහසකට 6.5ක පිරිසක් බවත් මෙය ලෝක දත්ත හා සැලකීමේදී ඉතාම දුර්වල තත්වයක් බවද ඒ මහතා සඳහන් කර සිටියේය. වෛද්‍ය පීඨ ආරම්භ කිරීමේදී එයට සුදුසු රෝහලක් අසළ පිහිටුවීමේ වැදගත්කමද එහිදී මන්ත්‍රීවරයා අවධාරණය කරන ලදී. එමෙන්ම සයිටම් සිසුන් කොතලාවලට බඳවාගැනීමේදී සිදුකරනු ලබන මුදල් අය කිරීම් සම්බන්ධයෙන්ද මෙහිදී ආන්ඩුවේ අවධාණයට යොමු කිරීමට නලින්ද ජයතිස්ස මන්ත්‍රීවරයා කටයුතු කළේ ය.", "URL": "https://lankatruth.com/si/?p=57499", "Category": "පුවත්", "Parent URL": null}