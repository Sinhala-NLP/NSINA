{"Source": "Lankatruth", "Timestamp": "December 21, 2019", "Headline": "හෙට සිට පළාත් කිහිපයකට තවදුරටත් තද වැඩි", "News Content": "උතුරු, නැගෙනහිර, උතුරු මැද, ඌව සහ මධ්‍යම පළාත්වලටත් හම්බන්තොට දිස්ත්‍රික්කයටත් තද වැසි සහිත තත්වයක් හෙට (22) සිට යළිත් ඉහළ යනු ඇති බව කාලගුණ විද්‍යා දෙපාර්තමේන්තුව පවසයි. නැගෙනහිර, ඌව, මධ්‍යම සහ උතුරු මැද පළාත්වල මුලතිව් සහ කිලිනොච්චි දිස්ත්‍රික්කවලත් ඇතැම් ස්ථානවලට මිලිමීටර් 100 සහ 150 අතර තද වැසි ඇති විය හැකි බවයි එම දෙපාර්තමේන්තුව සදහන් කරයි. එමෙන්ම සබරගමුව සහ බස්නාහිර පළාත්වලත් හම්බන්තොට, ගාල්ල සහ කුරුණෑගල දිස්ත්‍රික්කවලත් ඇතැම් ස්ථානවලට මිලිමීටර් 75ත් 100ත් අතර තද වැස ඇතිවිය හැකි බවද කාලගුණ විද්‍යා දෙපාර්තමේන්තුව සඳහන් කරයි. පවතින වැසි තත්ත්වය හමුවේ කඳුකර ප්‍රදේශවල නාය යෑම් ඇතිවිය හැකි අතර පහත් බිම් ජලයෙන් යටවිය හැකි බව සඳහන් කරයි.", "URL": "https://lankatruth.com/si/?p=87717", "Category": "පුවත්", "Parent URL": null}