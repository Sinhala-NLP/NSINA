{"Source": "Lankatruth", "Timestamp": "July 19, 2014", "Headline": "රනිල් ජනාධිපවරණය පවාදෙයි", "News Content": "එජාප නායක රනිල් වික්‍රම සිංහ මහතා ඉදිරි ජනාධීපතිවරණයේදී තර‍ඟ කිරීමට තීරණය කිරීමත් සමග විපක්ෂයේ පොදු අපේක්ෂක සාකච්ඡා අර්බුදයකට ලක්වී තිබේ. එජාප නායක රනිල් වික්‍රම සිංහ මහතා ඉදිරි ජනාධීපතිවරණයේදී තර‍ඟ කිරීමට තීරණය කිරීමත් සමග විපක්ෂයේ පොදු අපේක්ෂක සාකච්ඡා අර්බුදයකට ලක්වී තිබේ. විධායක ජනාධිපති ක්‍රමයට එරෙහිවත් රට තුළ සමාජ යහපාලනය ඇති කිරීමත් පිලීබඳ විපක්ෂයේ පක්ෂ හා සංවිධාන අතර පුළුල් සාකච්ඡාවක් ඇති වී තිබුණි. විද්වතුන් හා සිවිල් ක්‍රියාකාරීන්ද, ආගමික නායකයින්ද මේ සම්බන්ධව විශාල ක්‍රියාකාරීත්වයක් ඇතිකර තිබුණි. මේ සමග විධායක ක්‍රමය හෝසි කිරීමටත්, මහින්ද රාජපක්ෂගේ පවුල්වාදී බලලෝභී පාලනය පරාජය කිරීමටත් රටතුළ ජනතාවගේ විශාල බලාපොරොත්තුවක්ද වර්ධනය විය. ඒත් සමගම ආණ්ඩු පක්ෂ‍යේ ශ්‍රීලනිප ජ්‍යෙෂ්ඨ ඇමතිවරු විශාල පිරිසක්ද, ආණ්ඩුවට එක්ව සිටි එජාප මන්ත්‍රීවරු රැසක්ද, සන්ධානයේ සිටින වමේ පක්ෂ ඇතුළු තවත් පක්ෂ කීපයක්ස මේ පෙ‍ළගැස්ම සමග එක්වීමට සාකච්ඡා සිදුකරමින් පැවතුණි.‍ මේ තත්වය තුළමහින්ද රාජපක්ෂ ජනාධිපතිවරයා ඇතුළු ආණ්ඩුව විශාල අර්බුදයකට මුහුණ දී සිටියේය. මෙවැනි වටපිටාවක් නිර්මාණය වී තිබියදී රනිල් වික්‍රමසිංහ මහතා අලියා ලකුණින් ජනාධිපතිවරණයට තමාම ඉදිරිපත් වීමට තීරණය කිරීම පොදු පෙළගැස්මට පයින් ගැසීමක් වී තිබේ. මේ තුළ පොදු අපේක්ෂකයෙකු පිළිබඳ බලාපොරොත්තු තබාගෙන සිටි එජාප පාක්ෂිකයින් ඇතුළු බොහෝ දෙනා දැඩි කණස්සල්ලට පත්ව සිටිති. දිගින් දිගට මැතිවරණ පරාජයන්ට මුහුණ දෙමින්, තනතුරු ලොභයෙන් එජාප නායක පුටුවේ අරක්ගෙන සිටින රනිල් වික්‍රමසිංහ මේ සිදු කර ඇත්තේ පොදු බලවේගවක් ලෙස පැමිණීමට තිබූ අවස්ථාව සම්පූර්ණයෙන්ම පාවාදුන් බව ඔවුන්ගේ අදහස වී තිබේ. ඒ අනුව ඉදිරි ජනාධිපතිවරණයේදී මහින්ද රාජපක්ෂ දිනවීමේ කොන්ත්‍රාත්තුව රනිල් වික්‍රමසිංහ මහතා විසින්ම ඉටුකරමින් සිටින බව කළකිරීමට පත් බොහෝ දෙනා අතර සාකච්ඡාවට භාජනය වී ඇත.", "URL": "https://lankatruth.com/si/?p=10810", "Category": "පුවත්", "Parent URL": null}