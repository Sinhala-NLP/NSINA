{"Source": "Lankatruth", "Timestamp": "August 12, 2018", "Headline": "හිරුගේ රහස් සෙවුමට පාකර් ගුවන් ගත කරයි(වීඩියෝ)", "News Content": "සූර්යයා ආසන්නයටම ගොස් එහි සැඟවූනු රහස් සෙවීමට ඇමරිකානු නාසා ආයතනයේ පාකර් ගවේශන යානය අද(12) පෘථිවියෙන් නික්ම වී තිබේ. පාකර් යානය ඊයේ දින ගුවන්ගත වීමට නියමිතව තිබූ අතර හඳුනාගත් කාර්මික දෝශයක් හේතුවෙන් ගුවන්ගත කිරීම දිනකින් ප්‍රමාද කර තිබුණි. ඒ අනුව අද ෆ්ලොරිඩාවේ කැනවරල් තුඩුවෙන් නික්මී පාකර් යානය හිරු බලා ගමන් ඇරඹීය. පාකර් යානය මෝටර් රථයක ප්‍රමාණයෙන් යුක්ත වන අතර සූර්යයා වෙත යොමු කිරීම සඳහා මෙතෙක් ලොව නිර්මාණය කළ ප්‍රභලම රොකට්ටුවක් යොදාගෙන තිබේ. කෙසේ වෙතත් ගණනය කිරීම්වලට අනුව 2024 වන විට යානය හිරුට සැතපුම් මිලියන 3.9ක ආසන්න කක්ෂයකට පැමිණෙන අතර, එය බුද ග්‍රහයා හා සූර්යයා අතර දුරට වඩා අඩු අගයකි.", "URL": "https://lankatruth.com/si/?p=57603", "Category": "විදෙස් පුවත්", "Parent URL": null}