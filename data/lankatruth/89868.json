{"Source": "Lankatruth", "Timestamp": "February 17, 2020", "Headline": "රිෂාඩ් බදියුදීන්ගේ සහෝදරයට ඇප", "News Content": "තලෙයි මන්නාරම ප්‍රදේශයේ පිහිටි රුපියල් මිලියන විසි හතරක් පමණ වටිනා අක්කර 40ක පමණ ඉඩමක් ව්‍යාජ ඔප්පුවක් සකසා අත්පත් කර ගත්තේ යැයි කියමින් අත්අඩංගුවට ගෙන රක්ෂිත බන්ධනාගාර ගත කර සිටි හිටපු අමාත්‍ය රිෂාඩ් බදියුදීන් මහතාගේ සොහොයුරෙකු වන උතුරු පළාත් සභාවේ හිටපු මන්ත්‍රී රිෆ්කාන් බදියුදීන් මහතා ඇප මත මුදා හරින ලෙස කොළඹ මහේස්ත්‍රාත් අධිකරණය අද (17) නියෝග කර ඇත. මෙම පැමිණිල්ල අද (17) මෝසමක් මාර්ගයෙන් කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවනු ලැබීය. එහිදී අපරාධ පරීක්ෂණ දෙපාර්තමේන්තුව විසින් ඉදිරිපත් කර තිබූ වාර්තාවක් සලකා බැලූ මහේස්ත්‍රාත්වරිය සැකකරු රුපියල් 25,000ක මුදල් ඇප සහ රුපියල් ලක්ෂ 5ක් බැගින් වූ ශරීර ඇප දෙකක් මත මුදා හැරීමට නියොග කර තිබේ. සෑම ඉරුදිනකම අපරාධ පරීක්ෂණ දෙපාර්තමේන්තුව හමුවේ වාර්තා කළ යුතු බවට නියෝග කළ මහේස්ත්‍රාත්වරිය සැකකරුගේ විදේශ ගමන්ද තහනම් කර ඇත. නඩුව නැවත ලබන 20 වනදා කැඳවීමට නියමිත ය.", "URL": "https://lankatruth.com/si/?p=89868", "Category": "පුවත්", "Parent URL": null}