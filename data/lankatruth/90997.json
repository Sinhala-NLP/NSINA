{"Source": "Lankatruth", "Timestamp": "March 14, 2020", "Headline": "කොරෝනා වසංගතය; මරණ සංඛ්‍යාව 5000 ඉක්මවයි", "News Content": "කොරෝනා වයිරසය නිසා වාර්තාවන මුළු මරණ සංඛ්‍යාව 5,000 ඉක්මවූ අතර මේ වනවිට යුරෝපය රෝගයේ අපි කේන්ද්‍රය බවට පත්ව ඇතැයි ලෝක සෞඛය සංවිධානය පවසයි. ලෝක සෞඛය සංවිධානයට අනුව ලෝකයේ රටවල් 123 ක 132,500ක් අසාදනයට ලක්ව ඇත. යුරෝපයේ රෝගය වඩාත් සීග්‍රයෙන් ව්‍යාප්ත වන අතර ආසාධිත පුද්ගල සංඛ්‍යාව සහ මරණ සංඛ්‍යාව ලෝකයේ අන් රටවලට වඩා සීග්‍රයෙන් ඉහළ යමින් පවතී. යුරෝපයේ දිනපතා වාර්තා වන ආසාධිත පුද්ගලයින්ගේ සංඛ්‍යාව චීනයෙන් වාර්තා වූ අගය ඉක්මවයි. ඒ අනුව යුරෝපයේ රෝග ව්‍යාප්තිය චීනට වඩා වේගවත්ය. පසුගිය පැය 24 තුළ යුරෝපයෙන් කොරෝනා මරණ 250ක් වාර්තා වන අතර මුළු මරණ සංඛ්‍යාව 1,266 දක්වා ඉහළ ගොස් ඇත. වාර්තා වන මුළු ආසාධිත පුද්ගල සංඛ්‍යාව 17,660 දක්වා ඉහළ ගොස් ඇත. ඉතාලිය රෝගයට බරපතලම ලෙස අගොදුරු වූ රට වන අතර ස්පාඥය දෙවන ස්ථානයේ සිටී. සිකුරාදා ස්පාඥයේ මරණ 120 දක්වා 50%කින් වර්ධනය වූ අතර ආසාධිත පුද්ගල සංඛ්‍යාව 4,231 දක්වා ඉහළ ගියේය.", "URL": "https://lankatruth.com/si/?p=90997", "Category": "පුවත්", "Parent URL": null}