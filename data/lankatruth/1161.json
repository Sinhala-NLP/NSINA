{"Source": "Lankatruth", "Timestamp": "January 31, 2012", "Headline": "බොරුකියන්නේ ක්‍රිෂ්ණාද? මහින්දද?", "News Content": "පසුගියදා නිල සංචාරයක් සදහා පැමිණි ඉනිදීය විදේශ ඇමති එස්.එම්. ක්‍රිෂ්ණා මහතා මාධ්‍ය සාකච්ඡාවක් පවත්වමින් ප්‍රකාශකළේ 13වන ආණ්ඩුක්‍රම ව්‍යවස්ථා සංශෝදනය ඉක්මවා ගිය බලය බෙදීමකට ජනාධිපතිවරයා එකගවූ බවය. නමුත් ඊයේ සවස අරලිය ගහ මන්ධිරයේදී මාසිකව පැවැත්වෙන ජනමාධ්‍ය ප්‍රධානීන් හමු වූ අවස්ථාවේදී ජනාධිපතිවරයා ඔවුන් හමු‍වේ ප්‍රකාශකර ඇත්තේ ඉන්දීය විදේශඇමතිවරයා සමග 13 ඉක්මවා ගිය බලය බෙදීමක් පිළිබදව සාකච්ඡා කළද එයට තමා එකග නෙවූ බවය. ඉන්දීය විදේශඇමතිවරයා නිල ප්‍රවෘත්ති සාකච්ඡාවකදී 13 ඉක්මවා ගිය බලය බෙදීමකට ජනාධිපතිවරයා එකගවූ බව පවසන අවස්ථාවේ ශ්‍රී ලංකා විදේශ ඇමති මහාචාර්ය ජී.එල්. පීරිස් මහතාද ඒ අසල සිටියේය. ඉන්දීය විදේශඇමතිවරයා කළ නිල ප්‍රකාශය පිළිබදව මේ දක්වා ආණ්ඩුව කිසිදු නිල ප්‍රකාශයක් නොකලේය. ඉනිදීය විදේශ ඇමතිවරයාගේ මෙම ප්‍රකාශය පිළිබදව රට තතුළ දේශපාලන ආන්දෝලනයක් ඇතිවිය. 13වෙනි ව්‍යවස්ථාව ඉක්මවා ගිය බලය බෙදීමකට ආණ්ඩුව එකගවූ බව ඉන්දීය විදේශ ඇමතිවරයා ප්‍රකාශකිරීම තුළින් මතුවන දේශපාලන තත්වය පිළිබදව ජනතා විමුක්ති පෙරමුණ දැඩි ප්‍රතිචාර දැක්වීය. ඉනිදීය විදේශ ඇමතිවරයා ලංකා ආණ්ඩුවේ මාධ්‍ය ප්‍රකාශකදැයි එම පක්ෂය ප්‍රශ්නකලේය. රට තුළ ඇතිවූ දේශපාලන උණුසුම හමුවේ නිහඩව සිටි මහින්ද රාජපක්ෂ ආණ්ඩුව ඉනිදීය විදේශඇමතිවරයාගේ නිල ප්‍රකාශයට පිළීතුරු ලෙස ජනමාධ්‍ය ප්‍රධානීන් හමුවේ තේපැන් සංග්‍රහයක් පවත්වා පිළිතුරු ලබාදී තිබේ.කෙසේ වෙතත් මෙහිදී මතුවන ප්‍රධාන ප්‍රශ්නය වන්නේ රාජ්‍යතාන්ත්‍රක බොරුකාරයා ලංකා ජනාධිපති මහින්ද රාජපක්ෂද ? නැතිනම් ඉන්දීය විදේශ ඇමති එස්.එම්. ක්‍රිෂ්ණා ද ? යන්නය.", "URL": "https://lankatruth.com/si/?p=1161", "Category": "පුවත්", "Parent URL": null}