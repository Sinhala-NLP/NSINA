{"Source": "Lankatruth", "Timestamp": "November 8, 2020", "Headline": "මිනුවන්ගොඩ පොකුර 10,000 පනී… මරණ 21යි…", "News Content": "මිනුවන්ගොඩ බ්‍රැන්ඩික්ස් ඇඟලුම් කම්ලෙන් මතු වූ කොවිඩ් පොකුර අද මේ වනවිට 10,000සේ කඩඉම පසු කළේය. එමෙන්ම පසුගිය ඔක්තෝබර් 03වනදා සිට මේ දක්වා ගතවූකාලය තුළ මිනුවන්ගොඩ පොකුරෙන් හමුවූ ආසාදිතයන් 21 දෙනෙකු ජීවිතක්ෂයට පත්ව ඇත. පෑලියගොඩ මත්ස්‍ය වෙළඳ සංකීර්ණය පදනම් කරගෙන මතුවූ කොවිඩ් පොකුරද මිනුවන්ගොඩ පොකුරටම සම්බන්ධ බවත් මේ දක්වා රටපුරා හමුවූ ආසාදිතයන්ද මිනුවන්ගොඩ පොකුරටම සම්බන්ධ බවත් ආණ්ඩුව සහ සෞඛ්‍ය බලධාරීන් නිරන්තරයෙන් තහවුරු කළේය. ඒ අනුව මේ වනවිට මිනුවන්ගොඩ පොකුරේ ආසාදිතයින් 10,220ක් වාර්තා වී තිබේ. එමෙන්ම මේ වනවිට මිනුවන්ගොඩ කොවිඩ් පොකුරේ ආසාදිත පුද්ගලයින් 21 දෙනෙකු ජීවිතක්ෂයට පත්ව ඇත. ඉන් 09 දෙනෙකුම ජීවත්ක්ෂයට පත්ව ඇත්තේ සිය නිවාසවලදීම වන අතර ලංකාවේ කොවිඩ් ආසාදිතයන්ගෙන් නිවාසතුළදීම ජීවිත්ක්ෂයට පත්වූ ආසාදිතයන් වාර්තා වූයේද මෙම මිනුවන්ගොඩ කොවිඩ් පොකුරෙනි.", "URL": "https://lankatruth.com/si/?p=99675", "Category": "පුවත්", "Parent URL": null}