{"Source": "Lankatruth", "Timestamp": "July 18, 2020", "Headline": "කොරෝනා පාසල් වසාදැමීම තව දුරටත්…. A/L සහ ශිෂ්‍යත්ව විභාග දින තීරණය 20 වනදා…", "News Content": "කොරෝසා වසංගතය හේතුවෙන් පාසල් ළමුන් සඳහා ලබාදුන් අතුරු නිවාඩුව අවසන් කිරීම තව දුරටත් කල් දමා තිබේ. ඒ අනුව රටේ සියලුම පාසල් තවදුරටත් ලබන 27 වනදා තෙක් වසා දැමෙන අතර 11, 12 සහ 13 ශ්‍රේණි සඳහා පමණක් ලබන 27 වනදා පාසල් විවෘත කෙරෙනු ඇත සෙසු ශ්‍රේණිවල අධ්‍යයන කටයුතු අගෝස්තු 10 වැනිදා එනම් එළඹෙන පාර්ලිමේන්තු මැතිවරණය අවසන් වීමෙන් පසු ආරම්භ කිරීමට තීරණය කර තිබේ. තව ද රාජාංගනය හා වැලිකන්ද අධ්‍යාපන කොට්ඨාසවල කිසිදු පාසලක් අගෝස්තු 10 වැනිදා තෙක් විවෘත නොකෙරේ. දැනට දරුවන් තිදෙනෙකු ආසාදිතව සිටින අතර දිස්ත්‍රික්ක 5ක සිසුන් සහ ගුරුවරුන් 200කට ආසන්න සංඛ්‍යාවක් නිරෝධායනය වෙමින් පවතින බැවින් ඔවුන්ගේ PCR වාර්තා ඉතිරි දින කිහිපයේ නිකුත් වීමට නියමිත ය. මේ අතර අධ්‍යයන පොදු සහතික පත්‍ර උසස් පෙළ සහ 5 ශ්‍රේණිය ශිෂ්‍යත්ව විභාග පැවැත්වෙන දින අනිද්දා (20) ප්‍රකාශයට පත්කිරීමට නියමිත බව අධ්‍යාපන අමාත්‍යාංශය සඳහන් කරයි.", "URL": "https://lankatruth.com/si/?p=94958", "Category": "පුවත්", "Parent URL": null}