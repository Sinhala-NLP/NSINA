{"Source": "Lankatruth", "Timestamp": "April 20, 2021", "Headline": "කොළඹ කොටුවේ රාජ්‍ය බැංකුවේ 35කට කොරෝනා…", "News Content": "කොවිඩ් – 19 හේතුවෙන් මේ වනවිට වසා දමා ඇති කොළඹ, පිටකොටුවේ පිහිටි රාජ්‍ය බැංකුවේ සේවකයින් 35 දෙනෙකුට කොවිඩ් ආසාදනය වී ඇතැයි ප්‍රදේශය භාර මහජන සෞඛ්‍ය පරීක්ෂකවරයා පවසයි. එහි සේවකයින් 300 දෙනෙකු පිළිබඳව PCR පරීක්ෂණ සිදු කර ඇති අතර මෙම 35 දෙනා හඳුනාගෙන ඇත්තේ එම 300 දෙනාගෙනි. කොළඹ මහ නගර සභාවේ වෛද්‍ය කාර්යාලයේ වසංගත රෝග විද්‍යා අංශයේ වෛද්‍ය දිනුකා ගුරුගේ සඳහන් කරන්න් අද (20) දිනයේදී එම කොවිඩ් ආසාදිතයින්ගේ පළමු පෙළ ආශ්‍රිතයින් ඇතුළු 600කට අහඹු PCR පරීක්ෂණ සිදුකිරීමට නියමිත බවය.", "URL": "https://lankatruth.com/si/?p=115156", "Category": "කොවිඩ් -19 (කොරෝනා ) පුවත්", "Parent URL": null}