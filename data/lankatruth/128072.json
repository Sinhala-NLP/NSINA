{"Source": "Lankatruth", "Timestamp": "January 25, 2022", "Headline": "මහානාම ක්‍රිකට් තාක්ෂණික උපදේශ කමිටුවෙන් ඉවත්වෙයි", "News Content": "හිටපු ක්‍රිකට් ක්‍රීඩක රොෂාන් මහානාම ක්‍රිකට් තාක්ෂණික උපදේශක කමිටුවෙන් ඉල්ලා අස්වී තිබේ. ඔහු එසේ ඉල්ලා අස්වී ඇත්තේ පුද්ගලික හේතූන් මත යැයි වාර්තා වේ. ක්‍රිකට් තාක්ෂණික කමිටුවේ සභාපතිවරයා ලෙස හිටපු පිතිකරු අරවින්ද ද සිල්වා පත් කර ඇති අතර කමිටුවේ සෙසු සාමාජිකයින් ලෙස රොෂාන් මහානාම, මුත්තයියා මුරලිදරන් සහ කුමාර් සංගක්කාර කටයුතු කරනු ලැබීය. මෙම කමිටුවේ මූලික කාර්යභාරය වූයේ ශ්‍රී ලංකාවේ ක්‍රිකට් ක්‍රීඩාවට අදාළ සියලු කටයුතු සම්බන්ධයෙන් ක්‍රීඩා අමාත්‍යවරයාට, අමාත්‍යාංශ නිලධාරීන්ට සහ ජාතික ක්‍රීඩා සභාවට උපදෙස් දීමයි.", "URL": "https://lankatruth.com/si/?p=128072", "Category": "ක්‍රීඩා පුවත්", "Parent URL": null}