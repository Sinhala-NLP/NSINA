{"Source": "Lankatruth", "Timestamp": "December 21, 2020", "Headline": "ඩිජිටල් විරෝධය ජයගනී – කෙහෙලිය අඩියක් පස්සට ගනී", "News Content": "ශ්‍රී ලංකාවේ සමාජ මාධ්‍ය පරිශීලකයන් රජයේ ලියාපදිංචි විය යුතු යැයි තමන් කළ ප්‍රකාශය වැරදියට අර්ථකථනය වී ඇතැයි ජනමාධ්‍ය ඇමති කෙහෙලිය රඹුක්වැල්ල පවසයි. තමන් කළ ප්‍රකාශයෙන් අදහස් කළේ සමාජමාධ්‍ය පරිශිලකයන් ලියාපදිංචි කිරීම නොව සමාජ මාධ්‍ය භාවිතා කර ඩිජිටල් යටත්විජිතකරණයක යෙදී සිටින බහුජාතික ව්‍යාපාර දැවැන්තයන් නියාමනය කිරීම ගැන බව ඇමතිවරයා නිවේදනයක් නිකුත් කරමින් පවසයි. මෙය ලංකාවේ කුඩා සහ මධ්‍ය පරිමාණ ව්‍යාපාරිකයන් ආරක්ෂා කරගැනීම සඳහා යෝදා ගන්නා ප්‍රවේශයක් යැයි ඔහු වැඩිදුරටත් පවසයි. කෙසේ වෙතත් ඇමතිවරයාගේ මෙම “පාදයක් පසුපසට ගැනීම” ඩිජිටල් සහ සමාජ මාධ්‍ය හරහා ගොඩනැගුනු දැවැන්ත විරෝධය මත සිදුවූ බව ලංකාටෲත් විශ්වාස කරයි.", "URL": "https://lankatruth.com/si/?p=104125", "Category": "පුවත්", "Parent URL": null}