{"Source": "Lankatruth", "Timestamp": "January 8, 2023", "Headline": "රනිල් ඉන්දියාවේ සංචාරයක නිරතවන බව ඉන්දීය මාධ්‍ය කියයි", "News Content": "පත්කළ ජනාධිපති රනිල් වික්‍රමසිංහ ලබන සතියේ ඉන්දියාවේ දී පැවැත්වෙන සමුළුවක් සඳහා සහභාගීවීමට නියමිත බව ඉන්දීය මාධ්‍ය වාර්තා කර තිබේ. ඉන්දියාව විසින් සත්කාරකත්වය දරන Voice of Global South Summit සඳහා ශ්‍රී ලංකා ජනාධිපති මෙන්ම බංග්ලාදේශ අග්‍රාමාත්‍ය ෂෙයික් හසීනා ඇතුළු රාජ්‍ය නායකයින් 20 දෙනෙකු සහභාගීවීමට නියමිත බවය සඳහන් වන්නේ. ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් එම සමුළුව ලබන 12 සහ 13 යන දෙදින තුළ පැවැත්වීමට නියමිතය.", "URL": "https://lankatruth.com/si/?p=143576", "Category": "පුවත්", "Parent URL": null}