{"Source": "Lankatruth", "Timestamp": "January 19, 2013", "Headline": "සගවා තිබූ රැජිනගේ ජිරාෆ් බෙල්ල එළියට", "News Content": "එංගලන්තයේ දෙවන එළිසබෙත් රැජිනගේ හැඩරුව විකෘති කර ඇතැයි පවසමින් මීට වසර 60 කට පෙර තහනම් කල උඩුකය චිත‍්‍රයක් මහජන ප‍්‍රද්ර්ශනය සදහා විවෘත කිරීමට ලිවර්පූල් නගර අධිකාරිය තීරණය කර ඇත.ජෝන් නේපර් නම් සිත්තරා විසින් 1952 වසරේදී අදින ලද දෙවන එළිසබෙත් රැජිනගේ උඩුකය චිත‍්‍රයේ අගේ බෙල්ල අසාමාන්‍ය දිගකින් ඇද තිබීම නිසා මහජන ප‍්‍රදර්ශනය සදහා තහනම් කර ඇත.ලිවර්පූල් හී ශාන්ත ජෝෂප් ශාලාවේදී සිතුවම මහජන ප‍්‍රදර්ශනය සදහා විවෘත කරමින් අදහස් පල කල ලිවර්පූල්හී උප නගරාධිපති ගැරී මිලර් පැවසුයේ ජෝන් නේපර් විසින් නිර්මාණය කල සැබෑම සිතුවම ප‍්‍රදර්ශනය කිරීමට හැකිවීම තමන් ලැබූ භාග්‍යයක් සේ සලකන බවයි.මේ සම්බන්ධයෙන් අදහස් පල කරන ජෝන් නේපර් සිත්තරාගේ වැන්දඹු බිරිය පවසන්නේ තම ස්වාමියා ජීවත්ව සිටියේ නම් බලවත් සතුටට පත්වනු ඇති බවයි.එම චිත‍්‍රය ඔහු ඇන්ද කෝනය අනුවයි විකෘතියක් සේ පෙනෙන්නේ. ඔබ පහලක සිට ඇය දෙස බැලූවොත් බෙල්ල දිගට පෙනේවි. නමුත් ඔබ උසක සිට එය නැරඹුවහොත් එය අපේ රැජිනගේ රුවසේ පෙනේවි යනුවෙන් 2001 වසරේදි මිය ගිය සිත්තරාගේ බිරිය පවසයි.", "URL": "https://lankatruth.com/si/?p=6002", "Category": "විදෙස් පුවත්", "Parent URL": null}