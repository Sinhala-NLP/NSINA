{"Source": "Lankatruth", "Timestamp": "June 14, 2021", "Headline": "ගම්මන්පිල කෝටි 30,000ට සිදු කළ දේ හෙළි කරනු !", "News Content": "ලංකා ඛනිජ තෙල් නීතිගත සංස්ථාව ආරම්භ කරනු ලැබීමෙන් පසු එය වාර්ෂිකව ණය වීමට පටන් ගත් තැන් සිට 2020 වර්ෂයේ දෙසැම්බර් 31 වැනිදා දක්වා දශක ගණනාවක් පුරා එකතු වූ මුළු ණය ප‍්‍රමාණය රුපියල් කෝටි 34,550ක් ය. එහෙත්, ජනාධිපති මාධ්‍ය ඒකකය ඊයේ (13) නිකුත් කළ නිල නිවේදනය අනුව ඛනිජ තෙල් සංස්ථාවේ මුළු ණය ප‍්‍රමාණය ලෙස රුපියල් කෝටි 65,200ක් ලංකා බැංකුවට සහ මහජන බැංකුවට පමණක් ණය වී ඇති බව සඳහන් වේ. මේ අනුව ගෙවී ගිය මාස පහක් තුළ ඛනිජ තෙල් සංස්ථාව රුපියල් කෝටි 30,000ක ණයක් ලබාගෙන තිබේ. ඉතිහාසයේ මුළු ණය ප‍්‍රමාණය රුපියල් කෝටි 34,550ක් වන විට මාස පහක් තුළ රුපියල් කෝටි 30,000කටත් වඩා වැඩි වී ඇත්තේ කෙසේ දැයි ආණ්ඩුව සහ විශේෂයෙන් ඛනිජ තෙල් ඇමති උදය ගම්මන්පිල රටේ ජනතාවට පැහැදිලි කළ යුතුව තිබේ.", "URL": "https://lankatruth.com/si/?p=118036", "Category": "පුවත්", "Parent URL": null}