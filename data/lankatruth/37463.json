{"Source": "Lankatruth", "Timestamp": "July 13, 2017", "Headline": "SAITAM ගැටළුවට විසදුමක් ලබා ගැනීමට මමත් මැදිහත්වනවා – අති උතුම් කාදිනල් මැල්කම් රංජිත් පියතුමා වෛද්‍යවරුන්ට කියයි", "News Content": "පෞද්ගලික වෛද්‍ය විද්‍යාල විරෝධී මද්‍යස්තානය හා සමස්ත ලංකා වෛද්‍ය නිලදාරීන්ගේ සංගමයේ ඉල්ලීමකට අනුව වර්තමානයේ අද්‍යාපන හා සෞඛ්‍ය ක්ශේත්‍රයේ ඇති වී ඇති අර්බූදය පිලිබද සාකච්ඡාවක් අති උතුම් කාදිනල් මැල්කම් රංජිත් පියතුමාගේ මූලිකත්වයෙන් ඊයේ (12) දින දහවල් බොරැල්ල ARCH BISHOP මැදුරේදී පැවැත්වුණි. එහිදී මුදලට වෛද්‍ය උපාධිය විකුණන මාලබේ සයිටම් පෞද්ගලික ආයතනය සම්බන්ධයෙන් දීර්ග ලෙස කරුණු සාකච්ඡා කෙරී ඇති අතර අති උතුම් කාදිනල් මැල්කම් රංජිත් පියතුමන් ප්‍රකාශ කර තිබෙන්නේ මෙම ගැටළුවට කඩිනම් විසදුමක් ලබා ගැනීම සදහා අනෙකුත් ආගමික නායකයන් සමග සාකච්ඡා කොට සාමූහික ක්‍රියාමාර්ගයක් ගැනීමට කටයුතු කරන බවය. මේ අතර පෞද්ගලික වෛද්‍ය විද්‍යාල විරෝදී මද්‍යස්තානය විසින් සම්පාදිත, ජන ජීවිත බිලි දී වෛද්‍යවරුන් තනන “පෞද්ගලික වෛද්‍ය විද්‍යාල ජාවාරම” නැමැති කෘතිය උන්වහන්සේ වෙත පිලිගැන්වීමද එහිදී සිදුකර ඇත. මෙම අවස්තවට පෞද්ගලික වෛද්‍ය විද්‍යාල විරෝධී මද්‍යස්තානය හා සමස්ත ලංකා වෛද්‍ය නිලදාරීන්ගේ සංගමය නියෝජනය කරමින් විශේෂඥ වෛද්‍ය R.A චන්ද්‍රසේන, වෛද්‍ය ජයන්ත බණ්ඩාර ,වෛද්‍ය නිශාන්ත සමරවීර සහ වෛද්‍ය අසංග වික්‍රමසිංහ යන මහත්මාවරු සහභාගි වී සිටියහ.", "URL": "https://lankatruth.com/si/?p=37463", "Category": "පුවත්", "Parent URL": null}