{"Source": "Lankatruth", "Timestamp": "October 21, 2019", "Headline": "ජාතික ජන බලවේගය නොකිළිටි දේශපාලන සංවිධානයක්", "News Content": "“අපට අද ඕන කරන්නේ රට ඉදිරියට ගෙනියන්න පුළුවන්, මේ වැඩපිළිවෙළ ජයග‍්‍රහණය කරවන්න කෙනෙක්. සිංහාසනයට රැවටිලා පාවාදුන්නොත් මොකද වෙන්නේ. තමන්ගේ දරුවන්ගේ හෙට දවස කුමක් වෙයිද? දරුවන්ගේ අනාගතය මේ සූදුකාරයන්ගේ ඔට්ටුවට තියන්න ඉඩ දෙන්න එපා. රට ගොඩනඟන වැඩපිළිවෙළ ඉදිරියට ගෙනයන්න, ප‍්‍රායෝගිකව ක්‍රියාත්මක කරන්න ජාතික ජන බලවේගයේ සියලු දෙනාම සූදානම්. එතන තියෙන්නේ නොකිලිටි දේශපාලනයක්. අවංක භාවයෙන් යුක්ත හැකියාව තිබෙන ප‍්‍රතාපවත් නායකයෙක් ඔබට හඳුන්වාදී තිබෙනවා. අනුර දිසානායක ඒ නායකයායි. ඔහු දිනවන්න දෙපාරක් හිතන්න එපා. අනුර දිනවලා මේ සටන ජයග‍්‍රහණය කර, රට දිනවා ඔබත් ජයග‍්‍රාකයෙක් වන්න. ඒ සඳහා පෙළ ගැසෙන්න, කියල අපි හැමෝටම ආරාධනා කරනවා.” යැයි ජන නියමු කලාකරු සංවිධානයේ නියෝජිත සම්මානනීය ලේඛක කීර්ති වැලිසරගේ මහතා සඳහන් කරයි. ඒ මහතා මේ බව සඳහන් කර සිටියේ ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා ජයග්‍රහණය කරවීමේ මාලඹේ පැවති ජනතා රැලිය අමතමිණි. එහිදී වැඩිදුරටත් අදහස් දැක්වූ ජන නියමු කලාකරු සංවිධානයේ නියෝජිත සම්මානනීය ලේඛක කීර්ති වැලිසරගේ මහතා… “නිදහසින් පසු මෙතෙක් කල් බලය හෙබවූ අය මාරුවෙන් මාරුවට ඇවිත් දැන් ආයෙත් රට සංවර්ධනය කරන්න බලය ඉල්ලනවා. දිගින් දිගටම තට්ටුමාරුවට බලයට පත්වූ මේ දෙගොල්ලෝම කීවේ තම තමන් රට සංවර්ධනය කළා කියලා. ඒ කියපු රට දිහා ආපහු හැරිලා බලනකොට අපට පේන්න තියෙන්නේ මොනවාද? ආර්ථික, සමාජ සංස්කෘතික, මොනම ආකාරයෙන් හෝ සතුටු වෙන්න පුළුවන් තත්වයක් රටට නොලැබුණු බවයි. ආර්ථික වශයෙන් ගත්තාම තිබිච්ච නිෂ්පාදන කර්මාන්ත ටිකත් වැහිලා. පිදුරුතලාගල වගේ ණය කන්දක් ගොඩගැහිලා. මිනිසුන් සියදිවි නසාගැනීමේ තත්වයට පත්කරලා. සෑම පවුල් පන්සීයකටම එක් හිරකාරයෙක් නිර්මාණය කරපු සමාජයක් අපට උරුම කරලා. කුඩු, පාතාලය, කියන හැමදේකින්ම සිදුකරන අපරාධ පිටුපස දූෂිත දේශපාලනඥයන්ගේ ඇඟිලි සලකුණු තියෙනවා. ඒ වගේම ලොව දූෂිතම රටවල් අතර අපි ඉන්නවා. අපට උරුමකර දී තිබෙන මේ ලිස්ට් එක කියෙව්වොත් බොහෝම දිග එකක්. අඳ-ගොළු-බිහිරන් නොවන ජනතාව මේවා දන්නවා. ඒ අය නැවත බලය ඉල්ලන්න එන්නේ ඒබව හංගාගෙන. අපි දෙනවාද? මේ ප්‍රෝඩාව, වංචාව දිගටම කරන්න වීමෙන් රැවටීමට හසුවෙනවාද? මේ නිශ්චිත මොහොතේ අප ගතයුතු වැදගත්ම තීරණය ඒක. මේ ගොල්ලන්ට තව 60 වසරක් දුන්නොත්, යහපතක් කරන්න බැහැ. කේතුමතී දිව්‍යලෝකය මවන්න කථා කරනවා. සුරංගනා ලෝක මවනවා. හැබැයි බලය අරගෙන කරලා තියෙන්නේ පෙර තිබිච්ච තැනටත් වඩා පහළ තැනකට හෙළපු එක. දවසින් දවස අපිට ජීවත්වීමේ අසීරුවයි, පීඩාවයි වැඩිකළා මිස අඩුකරන්න කිසිම දෙයක් මේ දෙගොල්ලෝ කළේ නැහැ. ඒ නිසා දෙගොල්ල තරගයට දැන් පොරොන්දු දෙනවා. මේවා ඉටුකරන්න බැහැ. ඒ නිසා වෙනසක් අවශ්‍යයි කියන තැනට අද මුළු ජනතාවම ඇවිත් ඉන්නේ. මේ මොහොතේ ඒ වෙනස නොකළොත් අපේ අනාගත පරපුර අපට ශාප කරනවා. ජාතික විද්වතුන්, කලාකරුවන්, බුද්ධිමතුන් සියලු දෙනා එකතුවී හැදූ වැඩපිළිවෙළක්. ජාතික ජන බලවේගයේ ප‍්‍රතිපත්තිවලට පදනම් වෙන්නේ ඒ වැඩපිළිවෙළයි. අපට අද ඕන කරන්නේ රට ඉදිරියට ගෙනියන්න පුළුවන්, මේ වැඩපිළිවෙළ ජයග‍්‍රහණය කරවන්න කෙනෙක්. සිංහාසනයට රැවටිලා පාවාදුන්නොත් මොකද වෙන්නේ. තමන්ගේ දරුවන්ගේ හෙට දවස කුමක් වෙයිද? දරුවන්ගේ අනාගතය මේ සූදුකාරයන්ගේ ඔට්ටුවට තියන්න ඉඩ දෙන්න එපා. රට ගොඩනඟන වැඩපිළිවෙළ ඉදිරියට ගෙනයන්න, ප‍්‍රායෝගිකව ක්‍රියාත්මක කරන්න ජාතික ජන බලවේගයේ සියලු දෙනාම සූදානම්. එතන තියෙන්නේ නොකිලිටි දේශපාලනයක්. අවංක භාවයෙන් යුක්ත හැකියාව තිබෙන ප‍්‍රතාපවත් නායකයෙක් ඔබට හඳුන්වාදී තිබෙනවා. අනුර දිසානායක ඒ නායකයායි. ඔහු දිනවන්න දෙපාරක් හිතන්න එපා. අනුර දිනවලා මේ සටන ජයග‍්‍රහණය කර, රට දිනවා ඔබත් ජයග‍්‍රාකයෙක් වන්න. ඒ සඳහා පෙළ ගැසෙන්න, කියල අපි හැමෝටම ආරාධනා කරනවා.”", "URL": "https://lankatruth.com/si/?p=83576", "Category": "පුවත්", "Parent URL": null}