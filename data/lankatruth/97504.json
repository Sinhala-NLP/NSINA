{"Source": "Lankatruth", "Timestamp": "October 12, 2020", "Headline": "හම්බන්තොට ඉන්දියාවෙන් විශේෂ නියෝජිතයෙක්", "News Content": "ඉන්දියානු ජනරජය වෙනුවෙන් ශ්‍රී ලංකාවේ හම්බන්තොටට විශේෂ කොන්සල් ජනරල්වරයකු පත් කර ඇත. මෙම කොන්සල් ජනරල්වරයා හම්බන්තොට, මාතර, ගාල්ල සහ මොනරාගල ප්‍රදේශවලට ප්‍රමුඛතාව ලබාදෙමින් කටයුතු කිරීමට නියමිතය. මෙයට පෙර උතුරු ප්‍රදේශයට මෙන්ම වතුකරයද ආවාරණය වන පරිදි මධ්‍යම පළාතටද ඉන්දියානු විශේෂ කොන්සල්වරුන් පත්කර තිබිණි. විදේශ කටයුතු අමාත්‍යාංශය ප්‍රකාශ කරන ආකාරයට විදේශ කටයුතු ඇමැති දිනේෂ් ගුණවර්ධන මහතා විසින් පසුගිය අගෝස්තු මස 28 වැනි දින සිට බලපැවැත්වෙන පරිදි හම්බන්තොට කොන්සල් ජනරාල්වරයා ලෙස දිපින් පී.ආර්. පත් කර තිබේ. ශ්‍රී ලංකාවේ කොළඹ මහකොමසාරිස්වරයා ලෙස කටයුතු කරනු ලබන්නේ ගොපල් භග්ලේය. හම්බන්තොට වරාය සහ ඒ ආශ්‍රිත අක්කර පහලොස්දහසක භූමි ප්‍රමාණයක් චීන සමාගමකට ලබාදීමට සමගාමීව මත්තල ගුවන්තොටුපොල ඉන්දියාවට ලබාදීමේ සැලසුමක් මෙයට පෙර පැවතිණි. ඒහෙත ඊට එල්ල වූ ජනතා විරෝධය හමුවේ ගුවන් තොටුපොල පවරා දීම මේ දක්වා නතරවී ඇති තත්වයක් තුළ හම්බන්තොට වෙනුවෙන් මෙම කොන්සල්වරයා පත්කිරීම දේශපාලනික වශයෙන් විශේෂ වැදගත්කමක් දරන බව හෙළි වේ.", "URL": "https://lankatruth.com/si/?p=97504", "Category": "පුවත්", "Parent URL": null}