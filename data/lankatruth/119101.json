{"Source": "Lankatruth", "Timestamp": "July 6, 2021", "Headline": "මේරට බැංකු පද්ධතිය අස්ථාවර නැති බව මහ බැංකුව කියයි…", "News Content": "මෙරට ක්‍රියාත්මක බැංකු පද්ධිතියේ සථාවරත්වය සම්බන්ධයෙන් බරපතල සැකයක් ඇතිවීමට අදාල කරුණු ආර්ථික විශේෂඥයන් හෙළිකරමින් තිබෙන අතර ජාත්‍යාන්තර ණය ශ්‍රේණිගත කිරීමේ ආයතනද මෙරට බැංකු සම්බන්ධයෙන් ශ්‍රේණිගත කිරීමේ අගයන් පහත දැමීම අනුමත නොකරණ බව මහ බැංකුව ඊයේ (05) හදිසි නිවේදයක් නිකුත්කරමින් දක්වා තිබේ. මහ බැංකුවේ හිටපු නියෝජ්‍ය අධිපතිවරයෙකු වන ආචාර්ය ඩබ්ලිව්.ඒ විජේවර්ධන කරුණු දක්වමින් හෙළි කර තිබුණේ උද්ධමන අනුපාතයට වඩා බැංකු තැන්පතු පොලී අනුපාත අඩු මට්ටමක පැවතීම හේතුවෙන් ජනතාව බැංකුවල ඉතිරිකර තිබෙන මුදල ආපස් ලබාගෙන වෙනත් විකල්පවල යෙදවීමට ඉඩ ඇති බවය. එය මෙරට බැංකු පද්ධතිය සම්බන්ධයෙන් අනතුරුදායක බව එසේම එම වානිජ බැංකුවල පවතින විදේශ මුදල් ජාත්‍යන්තර ස්වෛරිත්ව බැඳුම්කරවල යෙදවීම නිසාද අනතුරුදායක මට්ටමක පවතින බව පෙන්වා දීතිබිණි. මහ බැංකුව මෙම නිවේදනය නිකුත් කර තිබෙන්නේ මේ ආකාරයෙන් විවිධ ආර්ථික විශේෂඥයන් මෙරට බැංකු සම්බන්ධයෙන් කරුණු දක්වමින් සිටින අතරතුරය.", "URL": "https://lankatruth.com/si/?p=119101", "Category": "ආර්ථික පුවත්", "Parent URL": null}