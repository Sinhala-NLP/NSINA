{"Source": "Lankatruth", "Timestamp": "November 6, 2021", "Headline": "ඉල්ලා අස්වීමේ ලිපිය අලි සබ්‍රි ජනාධිපතිට යොමුකරයි", "News Content": "එක රටක් එක නීතියක් ජනාධිපති කාර්ය සාධක බලකායේ සභාපතිධූරයට ගලගොඩඅත්තේ ඥානසාර හිමියන් පත්කිරීමට විරුද්ධත්වය පළ කරමින් අධිකරණ ඇමති ජනාධිපති නීතිඥ අලි සබ්‍රි සිය අමාත්‍ය ධුරයෙන් මෙන්ම පාර්ලිමේන්තු මන්ත්‍රී ධූරයෙන් ඉල්ලා අස්වන බව දැනුම්දෙමින් ඊට අදාළ අස්වීමේ ලිපි දෙකක් ජනාධිපති ගෝඨාභය රාජපක්ෂ වෙත ඊයේ (05) බාරදී තිබේ. එමෙන්ම ජනාධිපතිවරයා හමු වීඇති ඇමති අලි සබ්‍රි, නීති සකස් කිරීමට රටේ නිශ්චිත ක්‍රමවේදයක් පවතිද්දී මෙවැනි කාර්යසාධක බලකා මාර්ගයෙන් නීති සකස් කිරීමට යෑම අනවශ්‍ය ගැටළු මතු වන්නක් බව පෙන්වා දී ඇත. එම පත් කිරීම සම්බන්ධයෙන් තමාගේ පැහැදීමක් නැතැයිද අධිකරණ ඇමැතිවරයා මෙහිදී වැඩිදුරටත් ජනාධිපතිවරයාට පවසා ඇතැයිද වාර්තා වේ.", "URL": "https://lankatruth.com/si/?p=125519", "Category": "පුවත්", "Parent URL": null}