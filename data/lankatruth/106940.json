{"Source": "Lankatruth", "Timestamp": "January 7, 2021", "Headline": "බයිඩන් ජනපති බව කොංග්‍රසය නිලවශයෙන් පිළිගනී", "News Content": "ඇමරිකා එක්සත් ජනපදයේ 46 වන ජනාධිපතිවරයා ලෙස ඩිමොක්‍රටික් අපේක්ෂක ජෝ බයිඩන් මහතා ජයග්‍රහණය කර ඇති බවට කොංග්‍රසය නිල වශයෙන් තහවුරු කර තිබේ. ඡන්ද විද්‍යාල 306 ක ජය තහවුරු කිරීමට බයිඩන් සමත් ව ඇති අතර, ට්‍රම්ප් ජය ලබා තිබෙන්නේ 232 ක පමණි. ඊයේ (06) දින එක්සත් ජනපදයේ වොෂිංටන් අගනුවර කැපිටල් හිල් හි හටගත් කැරලිකාරීවාතාවරණයේදීකාන්තාවක ඇතුළු පුද්ගලයින් සිව් දෙනෙකු ජීවිතක්ෂයට පත්ව ඇති බව ද වාර්තා වේ. ඩොනල්ඩ් ට්‍රම්ප්ගේ පරාජයෙන් උමතු වූ අන්තවාදී ට්‍රම්ප් කල්ලි සභාගර්භයට බලහත්කාරයෙන් ඇතුළු වූ අන්දම හා බිහිසුණු හා අශෝභන අන්දමින් හැසිරුණු අන්දම කැමරා කාචයේ සටහන් වී තිබිණි.ඒ වන විට ඡන්ද විද්‍යාලවල මැතිවරණ ප්‍රතිඵල ගණනය කිරීම් කොංග්‍රසය තුළ සිදුවෙමින් පැවති අතර, ඊට බාධා වන අන්දමින් සිය නායක ට්‍රම්ප් ගේ පාලන බලය තහවුරු කර ගැනීමේ අටියෙන් අනේකවිධ කලහකාරී හැසිරීම් දක්වන ට්‍රම්ප්වාදීන් අගනුවර වැටලූ අන්දම දෙස් විදෙස් මාධ්‍ය රැසක වාර්තා කර තිබිණි. මෙම සිදුවීම සම්බන්ධයෙන් ලෝක නායකයින් රැසක් මේ වනවිට සිය අප්‍රසාදය පළකරමින් අදහස් පළකර තිබේ. ජෝ බයිඩන් නව ජනාධිපතිවරයා ලෙස තේරීපත් වු බව කොංග්‍රසය නිල වශයෙන් පිළිගෙන ඇති බවට වත්මන් උපජනාධිපති මයික් පෙන්ස් නිවේදනය කර තිබේ. බයිඩන් මහතා එළඹෙන ජනවාරි 20 වන දින එක්සත් ජනපදයේ 46 වන ජනාධිපති ලෙස ධුරයේ දිව්රුම් දීමට නියමිතය. ඉන්පසු කමලා හැරිස් මහත්මිය එක්සත් ජනපදයේ 49 වන උප ජනාධිපතිනිය ලෙස දිව්රුම් දෙනු ඇති.", "URL": "https://lankatruth.com/si/?p=106940", "Category": "විදෙස් පුවත්", "Parent URL": null}