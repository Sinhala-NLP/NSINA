{"Source": "Lankatruth", "Timestamp": "September 26, 2012", "Headline": "මුස්ලිම් කොංග්‍රස් නිවෙස් දෙකක පිපිරීමක්", "News Content": "ශ්‍රී ලංකා මුස්ලිම් කොංග්‍රසයේ උප නායකයාගේ සහ කල්මුණේ මහනගර සභාවේ මන්ත්‍රීවරයෙකුගේ නිවෙස් අසල පිපිරීමක් සිදුව ඇතැයි වාර්තාවේ. අද (26) අළුයම 1.45ට පමණ සිදුවී ඇති මෙම පිපිරීමෙන් නිවෙස්වලට හානි සිදුව ඇති අතර ජීවිත හානි කිසිවක් සිදුව නොමැත. කලමුණේ, සායින්දමරදු ප්‍රදේශයේ පළමු කොටසේ ඖරාමි බාසා වීදියේ ඇති ශ්‍රී ලංකා මුස්ලිම් කොංග්‍රස් උප නායක අබ්දුල් මජීද් සහ තුන් වන කොටසේ පිහිටි මාවඩි වීදියේ එම පක්ෂයේම මහනගර සභා මන්ත්‍රී ප්‍රදෝෂ් මහතාගේ නිවෙස්වල මෙම පිපිරීමක් සිදුව තිබේ. ප්ලාස්ටික් බටයක් උපයෝගී කරගෙන පිපිරීම සිදුකරනු ලැබ ඇති බව පොලිස් මාධ්‍ය ප්‍රකාශකවරයා සඳහන් කරයි. කල්මුණේ පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://lankatruth.com/si/?p=4349", "Category": "පුවත්", "Parent URL": null}