{"Source": "Lankatruth", "Timestamp": "April 10, 2019", "Headline": "ඊශ්‍රායෙල මැතිවරණයේ කරට කර සටනක්", "News Content": "ඊශ්‍රායෙල මහ මැතිවරණයේ ජයග්‍රහණය සඳහා ප්‍රධාන පක්ෂ දෙක කරට කර සටනක නිරතව ඇති බව විදෙස් මාධ්‍ය වාර්තා කරයි. ඊශ්‍රායෙල මහ මැතිවරණයේ ඡන්ද ගණන් කිරීමේ කටයුතු මේ වනවිට සිදුවෙමින් පවතින අතර අග්‍රාමාත්‍ය බෙන්ජමින් නෙතන්යාහු නියෝජනය කරන දක්ෂිණාංශක ලිකුද් පක්ෂය සහ විශ්‍රාමික ජනරාල් බෙනී ගන්ට්ස්ගේ නායකත්වයෙන් යුත් සන්ධානය එකිනෙකාට ප්‍රභල අභියෝග එල්ල කරමින් ඇත. දේශපාලන විශ්ලේෂකයින් පවසන පරිදි මේ වනතෙක් කවර පක්ෂයක් බලයට පැමිනේ දැයි ප්‍රකාශ කිරීම අසීරු තත්වයට පත්ව ඇත. මේ මොහොත වන විට සමස්ත ඡන්ද ප්‍රමාණයෙන් සියයට 93ක් ගණනය කර අවසන්ව ඇති අතර සන්ධානය හා ලිකුද් පක්ෂය ආසන 35 බැගින් හිමිකර ගෙන සියයට 29.2ක ඡන්ද ප්‍රතිශතයක් ලබාගෙන ඇත.", "URL": "https://lankatruth.com/si/?p=72027", "Category": "විදෙස් පුවත්", "Parent URL": null}