{"Source": "Lankatruth", "Timestamp": "March 8, 2021", "Headline": "කෝවිල්වලට මල්මාලා ගෙන්වන්නෙත් ඉන්දියාවෙන්", "News Content": "බම්බලපිටියේ හින්දු කෝවිල් සඳහා අවශ්‍ය මල්මාලා ගෙන්වනු ලබන්නේ ඉන්දියාවේ සිට බව පරිසර අමාත්‍ය මහින්ද අමරවීර පවසයි. මේ නිසා වාර්ෂිකව විදේශ විනිමය ප්‍රමාණයක් ඉන්දියාවට යන බවද ඔහු සඳහන් කරයි. “ඉන්දියාව යුරෝපා සහ ඇමරිකාව ඇතුළු රටවලට මල් අපනයනයෙන් ඉන්දියාව විශාල වාර්ෂික ආදායමක් උපයනවා. ශ්‍රී ලංකාව මල් අපනයනය කලත් තවම එතරම් විශාල විදේශ වෙළෙඳ පොළක් ගොඩනඟාගෙන නෑ” යනුවෙන් ඇමතිවරයා ප්‍රකාශ කර ඇත. ඔහු මේ බව පැවසුවේ අද කතරගම පැවති උත්සවයකට සම්බන්ධ වෙමිනි. මාර්තු 22දා සිට කතරගම පූජා භූමියේ පොලිතින් මල් මාලා භාවිතය තහනම් කරන බවත් ස්වභාවික සහ තෙල් කඩදාසි මල් මාලා භාවිතය අනිවාර්ය කරන බවත් ඔහු වැඩිදුරටත් පැවසීය.", "URL": "https://lankatruth.com/si/?p=112205", "Category": "පුවත්", "Parent URL": null}