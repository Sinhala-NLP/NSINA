{"Source": "Lankatruth", "Timestamp": "November 4, 2020", "Headline": "ආණ්ඩුව බරටම බෙදයි… ඔබටත් ලැබුනාද?", "News Content": "කොවිඩ් – 19 දෙවන රැල්ල ආරම්භ වීමෙන් පසු නිරෝධායන ඇඳිරිනීතිය පැනවීම නිසා ප්‍රීඩාවට පත් ජනතාවට සහන සැලසීම වෙනුවෙන් රුපියල් කෝටි 735කට අධික මුදලක් ලබාදී ඇති බව රජයේ නිල වෙබ් අඩවිය අද (04) අනාවරණය කර තිබිණ. එම මුදල් දිස්ත්‍රික් මට්ටමින් රුපියල් 5000 දීමනාව ජනතාවට ලබාදීම සඳහා වෙන්කර දී තිබුණේ පහත සඳහන් පරිදිය. ගම්පහ – රුපියල් කොටි 272ක්කොළඹ – රුපියල් කොටි 233ක්කළුතර – රුපියල් කොටි 131ක්කුරුණෑගල – රුපියල් කොටි 47ක්මඩකලපුව – රුපියල් කොටි 13ක්, ආදී වශයෙන් ලබාදී ඇති බව එම නිවේදනයේ සඳහන්ය. මේ අනුව එම දිස්ත්‍රික්කවල ජනතාවට රුපියල් 5000 දීමනාව ලබාදීමේ ක්‍රියාවලිය යටතේ පවුල් දහතුන්ලක්ෂ අනූදෙදහස් පන්සිය හැටහයකට (1,392,566) මුදල් ලැබීමට නියමිතය. ඊට අමතරව නිවෙස්වලම නිරොධායනය වන පවුල් සඳහා වියළි ආහාර ද්‍රව්‍ය මල්ලක් බෙදාදීමේ වැඩපිළිවෙල යටතේ, කොළඹ – රුපියල් මිලියන 75ක්.ගම්පහ සහ කළුතර – රුපියල් මිලියන 40ක්.කරුණෑගල – රුපියල් මිලියන 25ක්.ගාල්ල – රුපියල් මිලියන 18ක්.මඩකලපුව – රුපියල් මිලියන 16ක්.නුවරඑළිය – රුපියල් මිලියන 16ක්, යනාදී වශයෙන් දිස්ත්‍රික්ක 20 සඳහා රුපියල් මිලියන 337ක් වෙන්කර ඇති බව සඳහන්ය. එමෙන්ම දිස්ත්‍රික්ක 11ක නිරෝධායන ක්‍රියාමාර්ග සඳහා රුපියල් මිලියන 56ක් ලබාදීඇති බව වැඩිදුරටත් හෙළිකර ඇත.", "URL": "https://lankatruth.com/si/?p=99410", "Category": "ආර්ථික පුවත්", "Parent URL": null}