{"Source": "Lankatruth", "Timestamp": "January 1, 2021", "Headline": "මහර ඝාතනය සම්බන්ධයෙන් සාක්ෂිකරුවන්ට තර්ජන", "News Content": "මහර බන්ධනාගාරයේ සිදුකරන ලද රැඳවියන් 11දෙනෙකු ඝාතනය කිරීම ඇසින් දුටු සාක්ෂිකරුවන් වශයෙන් බන්ධනාගාර තුළ සිටින රැඳවියන් හට විවිධ බලපෑම් සහ තර්ජන සිදුකෙරෙමින් තිබෙන බව අනාවරණය වේ. මේ බව සිරකරු අයිතිවාසිකම් සුරැකීමේ කමිටුවේ ලේකම් සුදේශ් නන්දිමාල් මාධ්‍යවලට හෙළිකර තිබේ. ඇසින් දුටු සාක්ෂිකරුවන් හට ඔවුන් දුටු කරුණු පරීක්ෂණ කණ්ඩායම් ඉදිරියේ ප්‍රකාශ කිරීම වළක්වාලන අරමුණින් මෙම බලපෑම් සිදුකෙරෙමින් පවතී. එම ඝාතන සම්බන්ධයෙන් පරීක්ෂා කිරීමට පත් කළ කමිටුවේ අවසන් වාර්තාව මේ වන විට අධිකරණ ඇමතිවරයාට භාරදී ඇති අතර එය කැබිනට් මණ්ඩලයට ලබාදීමන් පසුව ඉදිරි ක්‍රියාමාර්ග ගන්නා බව ආණ්ඩුව ප්‍රකාශ කර තිබේ.", "URL": "https://lankatruth.com/si/?p=106256", "Category": "පුවත්", "Parent URL": null}