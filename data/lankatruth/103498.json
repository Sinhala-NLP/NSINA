{"Source": "Lankatruth", "Timestamp": "December 15, 2020", "Headline": "පැණිය අත්හදා බැලූ වතුපිටිවල රෝහලේ දොස්තර ඇතුළු 07ක් පොසිටිව්", "News Content": "කොවිඩ් – 19 සඳහා ප්‍රතිකාරයක් බවට පවසමින් කෑගල්ල ප්‍රදේශයේ දේශීය වෛද්‍යවරයෙකු යැයි පවසන ධම්මික නැමැත්තා හඳුන්වා දෙනු ලැබූ පැණිය අත්හදා බැලුවේයැයි පවසන වතුපිටිවල රෝහලේ වෛද්‍යවරයා ඇතුළු කාර්යමණ්ඩලයේ 07 දෙනෙකුට වෛරසය ආසාදනය වී ඇතැයි වාර්තා වේ. වෛද්‍යවරයාට අමතරව හෙදියන් දෙදෙනක්, ගිණුම් අංශයේ නිලධාරිනියක් සහ කණිෂ්ඨ කාර්ය මණ්ඩලයේ තිදෙනෙකු මේ අතර සිටිති. මේ හේතුවෙන් එම රෝහලේ 10 වාට්ටුව විෂබීජහරණයටද ලක්කර තිබේ.", "URL": "https://lankatruth.com/si/?p=103498", "Category": "කොවිඩ් -19 (කොරෝනා ) පුවත්", "Parent URL": null}