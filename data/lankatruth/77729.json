{"Source": "Lankatruth", "Timestamp": "July 16, 2019", "Headline": "ඩෙටනේටර් 290ක් සමඟ 4ක් අත්අඩංගුවට", "News Content": "පිලියන්දල – හැඩිගම ප්‍රදේශයේ නිවසක තිබී විද්‍යුත් ඩෙටනේටර් 290ක් සමඟ සැකකරුවන් 4 දෙනෙකු ඊයේ(15) පොලිස් අත්අඩංගුවට පත්ව තිබේ. යුධ හමුදාව හා පොලීසිය එක්ව සිදුකරන ද මෙහෙයුමකදී මෙම ඩෙටනේටර් තොගය සහ සැකකරුවන් අත්අඩංගුවට ගෙන ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. අත්අඩංගුවට පත්ව ඇත්තේ අදාල නිවසේ හිමිකරු, ඔහුගේ පුතුන් දෙදෙනා සහ ඔවුන්ට එම ඩෙටනේටර් ලබාදී ඇති පුද්ගලයා ය. සිද්ධිය සම්බන්ධව වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=77729", "Category": "පුවත්", "Parent URL": null}