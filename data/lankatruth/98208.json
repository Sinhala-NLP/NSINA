{"Source": "Lankatruth", "Timestamp": "October 21, 2020", "Headline": "කොටුව පොලීසියේ 48ක් නිරෝධායනයට", "News Content": "බස්නාහිර පළාත් විශේෂ විමර්ශන ඒකකයේ පොලිස් පරික්ෂකවරයෙක්ට කොවිඩ් නයින්ටීන් වෛරසය ආසාදනය වීම හේතුවෙන් කොටුව පොලීසියේ රාජකාරී කටයුතු කළ නිලධාරීන් 48 දෙනෙකු නිරෝධායනය සදහා යොමු කර ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති නීතිඥ අජිත් රෝහණ මහතා පවසයි. එම නිලධාරීන් 48 දෙනාට අමතරව පොලීසියට අනියුක්තව පෙර දිනවල රාජකාරිය කළ සියලුම දෙනා ඔවුන් දැනට රාජකාරි සිදු කරන බැරැක්කවලම ස්වයං නිරෝධායනයට යොමු කර ඇති බවත් පොලිස් මාධ්‍ය ප්‍රකාශකවරයා සඳහන් කරයි. මේ වනවිට එම පරිශ්‍රය විෂබීජහරණය කර වෙනත් නිලධාරීන් පිරිසක් මගින් යලි රාජකාරි කටයුතු ආරම්භ කර ඇත.", "URL": "https://lankatruth.com/si/?p=98208", "Category": "පුවත්", "Parent URL": null}