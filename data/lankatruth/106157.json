{"Source": "Lankatruth", "Timestamp": "December 31, 2020", "Headline": "යුක්රේන සංචාරකයන් ඇතුළට ගත්තේ සෞඛ්‍ය නීතී කඩලාද ?", "News Content": "සාංචාරකයන්ට රට විවෘත කිරීමට ගත් තීරණයත් සමඟ පසුගිය 28 වනදා මත්තල ගුවන් තොටුපොලෙන් ශ්‍රී ලංකාවට පැමිණි යුක්රේන සංචාරක කන්ඩායමේ තවත් තිදෙනෙක් කොරෝනා ආසාදිතයන් ලෙස හඳුනාගත් බව කොරෝනා මර්ධන කාර්ය සාධක බලකාය පවසයි. මේ අනුව පළමු කන්ඩායම ලෙස ශ්‍රී ලංකාවේ සංචාරය කිරීමට පැමිණි 182ක පමණ යුක්රේන සංචාරක කණ්ඩායමෙන් මේ වනවිට 06 දෙනෙකු කොරෝනා ආසාදිතයන් ලෙස හඳුනාගෙන ඇත. ට්‍රැවල් බබල් (Travel bubble) ක්‍රමය යටතේ සංචාරක ව්‍යාපාරය නැවත ආරම්භ කිරීමට කටයුතු සූදානම් කළ රජය ඒ සඳහා විශේෂ නිර්නායක රැසක් හඳුන්වාදුන් අතර එහි එක අනිවාර්ය නියාමනයක් ලෙස සියලුම සංචාරකයන් ශ්‍රී ලංකාවට පැමිණිමට පැය 72කට පෙර PCR පරීක්ෂණයක් සිදුකර තමන් ආසාදිතයෙකු නොවන බව තහවුරු කරගත යුතු බව සඳහන් විය.", "URL": "https://lankatruth.com/si/?p=106157", "Category": "පුවත්", "Parent URL": null}