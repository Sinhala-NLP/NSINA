{"Source": "Lankatruth", "Timestamp": "October 21, 2020", "Headline": "කොරෝනා තවමත් සමාජයට ව්‍යාප්ත වී නැතැයි පවිත්‍රා කියයි", "News Content": "කොවිඩ් – 19 වෛරසය තවමත් සමාජයට ව්‍යාප්ත වී නැතැයි සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන් කරයි. සෞඛ්‍ය අමාත්‍යවරිය මේ බව සඳහන් කර සිටියේ අද පාර්ලිමේන්තුවේදී විපක්ෂ නායක සජිත් ප්‍රේමදාස මහතා නැගූ පැනයකට පිළිතුරු ලබා දෙමිණි. එහෙත් මේ වනවිට රට පුරා දිස්ත්‍රික්ක 16ක පමණ කොවිඩ් – 19 ආසාදිතයින් හඳුනාගෙන ඇති අතර එම හඳුනාගත් ආසාදිතයන් අතරින් ඔවුන්ට වෛරසය ආසාදනය වූ ආකාර තවමත් හෙලි කර නොගත් පිරිසක්ද සිටිති. එමෙන්ම, රෝහල්, වාට්ටු, පොලිස් ස්ථාන, ආපනශාලා ආදී ස්ථාන රැසක් මේ වනවිට වසා දමා ඇති අතර රජයේ බොහෝ ආයතන වෙත ජනතාව පැමිණීමද සීමා කර තිබේ.", "URL": "https://lankatruth.com/si/?p=98194", "Category": "පුවත්", "Parent URL": null}