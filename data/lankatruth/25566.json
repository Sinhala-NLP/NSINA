{"Source": "Lankatruth", "Timestamp": "December 26, 2016", "Headline": "බදුලු තැපැල් දුම්රියේ බෝම්බ බියක්", "News Content": "කොළඹ කොටුවෙන් බදුල්ල බලා පිටත්වීමට නියමිතව තිබූ රාත්‍රී තැපැල් දුම්රියේ බෝම්බයක් ඇතැයි ලැබුණු තොරතුරක් මත පොලිස් විශේෂ කාර්ය බළකාය, පොලිසිය හා බෝම්බ නිෂ්ක්‍රිය අංශය මගීන් බස්වා පැයකට වැඩි කාලයක් දුම්රිය පරීක්ෂා කර තිබේ. එහෙත් කිසිදු සැකකටයුතු දෙයක් සොයාගැනීමට ලැබී නැත. කෙසේ නමුත් ඉන්පසු දුම්රිය මරදාන දුම්රිය අංගනයට රැගෙන ගොස් වැඩිදුර සෝදිසි කිරීමක් සිදුවෙන බව වාර්තා වේ.", "URL": "https://lankatruth.com/si/?p=25566", "Category": "පුවත්", "Parent URL": null}