{"Source": "Lankatruth", "Timestamp": "August 24, 2017", "Headline": "ඛනිජ තෙල් සේවකයෝ මානවහිමිකම් කොමිසමට", "News Content": "ඛනිජ තෙල් සංස්ථා සේවකයන් වර්ජනයේ නිරතව සිටියදී පසුගිය 26දා වෘත්තීය සමිති නායකයන් හා සාමාජිකයන් 16 නෙකු අත්අඩංගුවට ගත් අතර එසේ අත්අඩංගුවේ සිටියදී ඔවුන්ට පොලීසිය විසින් පහරදීමට එරෙහිව ඛනිජ තෙල් පොදු සේවක සංගමයේ සභාපති අශෝක රන්වල මහතා නීතීඥ සුනිල් වටගල මහතා ඇතුළු පිරිසක් ඊයේ (23) මානව හිමිකම් කොමිසමට පැමිණිල්ලක් ගොනු කර තිබේ. ඛනිජ තෙල් පොදු සේවක සංගමයේ සභාපති අශෝක රන්වල, ඛනිජතෙල් වෘත්තීය සමිති එකමුතුවේ මාධ්‍ය ප්‍රකාශක බන්දුල සමන් කුමාර යන නායකයින් ඇතුළු ඛනිජ තෙල් සේවකයින් 16 දෙනෙකු එදින වැලිකඩ පොලීසිය විසින් අත්අඩංගුවට ගන්නදා ලදී.", "URL": "https://lankatruth.com/si/?p=39807", "Category": "පුවත්", "Parent URL": null}