{"Source": "Lankatruth", "Timestamp": "March 22, 2022", "Headline": "ඩීසල් හිඟය හරස් වී කුණු ඇදිල්ලත් නවතී", "News Content": "ඩීසල් හිඟය හේතුවෙන් පළාත් පාලන ආයතනවලින් සිදු කරණ කසළ එකතු කිරීමද ඇනහිට ඇතැයි වාර්තා වේ. කසළ ට්‍රැක්ටර්වලට අවශ්‍ය ඩීසල් නොමැති නිසා දිනපතා සිදුකරණ කසළ එකතු කිරීමේ ක්‍රියාවලිය ඇණහිට ඇති බවද සතියකට දිනයක් හෝ දෙකක් පමණක් කසළ එකතු කිරීමට ඇතැම් පළාත් පාලන ආයතන කටයුතු කරණ බවද පැවසේ. මේ හේතුවෙන් බොහොමයක් මංමාවත් හා නිවෙස් අවට කුණු කසළ එකතු විමෙන් එම ප්‍රදේශවල පාරසරික ගැටලු මතු වී තිබෙන බවද වාර්ථා වේ.", "URL": "https://lankatruth.com/si/?p=130413", "Category": "පුවත්", "Parent URL": null}