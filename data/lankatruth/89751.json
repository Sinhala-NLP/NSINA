{"Source": "Lankatruth", "Timestamp": "February 14, 2020", "Headline": "ගරුවරු, විදුහල්පතිවරු ජනාධිපති ලේකම් කාර්යාලය ඉදිරිපිට විරෝධතාවයේ…", "News Content": "වැටුප් විෂමතා ඉවත් කිරීම, 2016 වසරේ සිය අහිමි කළ විශ්‍රාම වැටුප නැවත ලබා ගැනීම, දේශපාලන පළිගැනීම් නතර කිරීම, දේශපාලන පළිගැනීමවලට මුවා වී සිදු කරන පත්වීම් උසස්වීම නැවත සමාලෝචනය කිරිම, පන්තිකාමරවල ඉගැන්වීම්වලට බාධාවන අයුරින් අනවශ්‍ය කොල පිරවීම නතර කිරීම, අධ්‍යාපනය සඳහා අයවැයෙන් වෙන් කරණ මුදල් ප්‍රමාණය වැඩි කිරිම ඇතුළු ප්‍රධාන ඉල්ලීම් 07ක් මුල් කරගනිමින් අද (14) පැවැත්වීමට නියමිතව තිබූ ගුරු විදුහල්පති උද්ඝෝෂණය මේ වනවිට ජනාධිපති ලේකම් කාර්යාලය ඉදිරිපිටදී පැවැත් වේ. මේ සඳහා රු විදුහල්පති සංගම් 30කින් පමණ විශාල ගුරුවරු පිරිසක්ද එක්වී සිටිති. උක්ත ඉල්ලීම් ඇතුළු ප්‍රධාන ඉල්ලීම් මුල් කරගනිමින් පසුගිය 2019 දෙසැම්බර් 17 වනදා අධ්‍යාලන අමාත්‍ය ඩලස් අලහප්පෙරුම මහතා සමග සාකච්ඡාවක්ද පැවැත්වූ අතර එහිදී 2020 පෙබරවාරි 03 වැනි දිනට පෙර මෙම ඉල්ලීම් ලබාදීමට අමාත්‍යවරයා එකඟතාවය පල කළ නමුත් මේ දක්වා එම පොරොන්දුව ඉටු කිරීමට ඔහු කටයුතු කර නැත. ගුරු විදුහල්පති සංගම් මෙලෙස අද උද්ඝෝෂණයක් සංවිධායක කර ඇත්තේ ඒ හේතුවෙනි.", "URL": "https://lankatruth.com/si/?p=89751", "Category": "පුවත්", "Parent URL": null}