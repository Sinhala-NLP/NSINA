{"Source": "Lankatruth", "Timestamp": "August 9, 2022", "Headline": "රනිල්ගේ ආර්ථික ඉලක්කය 2048 වෙනුවෙන්", "News Content": "රනිල් වික්‍රමසිංහ අටවන ජනාධිපති අගෝස්තු 03 වෙනි දින පාර්ලිමේන්තුවේදීකළ රාජාසන කතාව සම්බන්ධ පාර්ලිමේන්තු විවාදය අද (09) පැවැත්වේ. ඔහු කළ රාජාසන කතාවේදී බොරු පොරොන්දු රැසක් දී ඇති අතර රටේ වංචා හා දූෂණ නැවැත්වීම පිළිබඳව ප්‍රකාශ කර තිබීම විශේෂත්වයක් ගනී. ඒ සම්බන්ධයෙන් ප්‍රකාශ කර තිබෙන්නේ “දූෂණ සහ වංචා නිසා රටට සිදු වූ අලාභය ගැන ජනතාව දන්නවා.” යනුවෙනි. මේ ලෙස වංචා හා දූෂණ සම්බන්ධයෙන් ජනතාව දන්නවා යැයි සඳහන් කළ ද, මහ බැංකු බැඳුම්කර වංචාව පිළිබඳව මේ වනවිටත් නිවැරදි තොරතුරු සමාජ ගතකර නැත. සංවේදී කොටස් ලෙස නම් කරමින් හිටපු ජනාධිපති මෛත්‍රිපාල සිරිසේන බැඳුම්ක වෝහාරික විගණන වාර්තාවේ තීරණාත්මක කොටස් මේ දක්වා පාර්ලිමේන්තුවට හෝ ලබා නොදී සඟවා ගෙන සිටී.  මේ අතර රාජාසන කතාවේදී රනිල් අවධාරණය කර තිබෙන්නේ 2026 වෙද්දී ස්ථාවර ආර්ථික පදනම් ඇති කර ගැනීමට අපේක්ෂා කරන බවයි. එසේම, රටේ සංවර්ධන ඉලක්ක ජය ගැනීම 2048 දී සිදුකරන බව එහිදී ප්‍රකාශ කර තිබේ.", "URL": "https://lankatruth.com/si/?p=137978", "Category": "පුවත්", "Parent URL": null}