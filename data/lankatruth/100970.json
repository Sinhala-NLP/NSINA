{"Source": "Lankatruth", "Timestamp": "November 22, 2020", "Headline": "කාබුල් නුවර ත්‍රස්ථ ප්‍රහාරයකින් සිවිල් වැසියන් 8කට දිවි අහිමිවේ", "News Content": "ඇෆ්ගනිස්ථානයේ කාබුල් නුවරට එල්ල වූ රොකට් ප්‍රහාරවලින් පුද්ගලයින් 8 දෙනෙකුට දිවි අහිමිවී ඇතැයි විදෙස් මාධ්‍ය වාර්තා කරයි. රොකට් සහ මෝටාර් ප්‍රහාර මාලාවක් කාබුල් නුවර ජනාකීර්ණ ප්‍රදේශ කිහිපයකට එල්ල වී ඇති බවත් මියගිය පිරිසට අමතරව පුද්ගලයින් 30කට අධික සංඛාවක් තුවාල ලබා ඇති බවත් විදෙස් මාධ්‍ය වාර්තා කර තිබේ. ඇමරිකානු රාජ්‍ය ලේකම් මයික් පොම්පියෝ සහ ඇෆ්ගනිස්ථාන බලධාරීන් අතර සාකච්ඡාවකට දින නියමවී ඇති පසුබිමක මෙම ප්‍රහාර මාලාව එල්ලවී තිබේ. තලේබාන් සංවිධානය මෙම ප්‍රහාර එල්ල කර ඇතැයි ඇෆ්ගනිස්ථාන ආරක්ෂක අංශ චෝදනා එල්ලකර තිබෙන නමුත් එම සංවිධානය ප්‍රහාරවල වගකීම භාර නොගන්නා බවට ප්‍රකාශයක් සිදුකර තිබේ.", "URL": "https://lankatruth.com/si/?p=100970", "Category": "විදෙස් පුවත්", "Parent URL": null}