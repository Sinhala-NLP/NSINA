{"Source": "Lankatruth", "Timestamp": "October 14, 2022", "Headline": "ඩෙංගු පරීක්ෂණ කට්ටල වල දැඩි හිඟයක්", "News Content": "ඩෙංගු රෝගය හදුනාගැනීමට භාවිතා කරණ “ඩෙංගු ඇන්ටිජන්” පරීක්ෂණ කට්ටල වල දැඩි හිඟයක් පවතින බව වාර්තා වෙයි. සෞඛ්‍ය වෘත්තීයවේදීන්ගේ විද්වත් සංගමයේ සභාපති රවී කුමුදේශ් ප්‍රකාශ කර සිටියේ “ඩෙංගු ඇන්ටිජන්” කට්ටල දිවයිනේ බොහෝ රජයේ රෝහල් වල නොමැති බවයි, එමෙන්ම ඩෙංගු රෝගීන්ට ප්‍රතිකාර කිරීම සඳහා වන එෆ්.බී.සී. පරීක්ෂාවට අවශ්‍ය ප්‍රතික්‍රියක සැපයීමද සමාගම් ගණනාවක් අත්හිටුවා ඇති බවයි. සෞඛ්‍ය අමාත්‍යාංශය විසින් මාස ගණනාවක් තිස්සේ ගෙවීම් පැහැර හැරීම හේතුවෙන් ඇතැම් සමාගම් විසින් අමාත්‍යංශය ජාත්‍යන්තර වශයෙන්ම අසාදු ලේඛණගත කර ඇති බවත් සෞඛ්‍ය අමාත්‍යාංශය රසායනාගාර සේවා අංශය වෙත වෙන්කළ ප්‍රතිපාදනවලින් දෙවන සහ තෙවන කාර්තුවට අදාලව මිලියන 125 ක් පමණ ප්‍රයෝජනයට නොගැනීම හේතුවෙන් අහෝසිවී ඇති බවත් ඔහු වැඩි දුරටත් පුකාශ කර සිටියේය.", "URL": "https://lankatruth.com/si/?p=140595", "Category": "පුවත්", "Parent URL": null}