{"Source": "Lankatruth", "Timestamp": "October 14, 2020", "Headline": "ටින් මාළු, බී ළූණු, සීනී, පරිප්පු ආනයනික බදු ඉවත් කරයි", "News Content": "ටින් මාළු, බී ළූණු, සීනි සහ පරිප්පු යන අත්‍යාවශ්‍ය භාණ්ඩවල ආනයනික බදු ඉවත් කර තිබේ. ඒ අනුව ලොකු ටින් මාළු එකක් රුපියල් 200කට, බී ළූණු කිලෝව රුපියල් 100කට සහ සීනි කිලෝව රුපියල් 85කට මිලට ගැනීමට හැකිවන බව නිවේදනයක් නිකුත් කරමින් ජනාධිපති මාධ්‍ය අංශය පවසයි. මේ අතර අත්‍යාවශ්‍ය භාණ්ඩ ඇතුළු රුපියල් 500කට වැඩි වටිනාකමක් සහිත භාණ්ඩ සතොසින් මිලදී ගන්නා විට පරිප්පු කිලෝව රුපියල් 150කට මිලට ලබා ගතහැකි බවද එම නිවේදනයේ සඳහන් වෙයි. මීට පෙර කොවිඩ් – 19 පළමු රැල්ල පැවති සමයේද ජනාධිපතිවරයා විසින් ජාතිය අමතා පරිප්පු සම ටින් මාළුවල මිල පහත දැමූ අතර පසුව එය මාසයක් යන්නටත් මත්නෙත් නැවතත් එහි මිල වැඩික රන ලදී. ඒ සමයේද මෙලෙසම නරක්වූ ටින් මාළු තොගයක් රට තුළට පැමිණ තිබිණි.", "URL": "https://lankatruth.com/si/?p=97752", "Category": "පුවත්", "Parent URL": null}