{"Source": "Lankatruth", "Timestamp": "October 11, 2022", "Headline": "තිළිණි ප්‍රියමාලි වංචාව : NPP නායකයින්ට එල්ලකරන බොරු ප්‍රචාරයන්වලට CIDයට පැමිණිලි කරයි", "News Content": "තිළිණි ප්‍රියමාලි නැමති ප්‍රකෝටිපති කාන්තාවක් විසින් සිදු කර ඇති වංචාව හා සම්බන්ධ කරමින් ජාතික ජන බලවේගයේත්, ජනතා විමුක්ති පෙරමුණේත් නායකයින්ට සහ වෘත්තීය සමිති නායකයින්ට එල්ලකරන විවිධ බොරු ප්‍රචාරයන් සම්බන්ධයෙන් අද අපරාධ පරීක්ෂණ දෙපාර්තමේන්තුවට පැමිණිල්ක් ගොනුකර තිබේ. ජාතික ජන බලවේගයේ ලේකම් වෛද්‍ය නිහාල් අබේසිංහ, අන්තර සමාගම් සේවක සංගමයේ සභාපති, ජාතික ජන බලවේගයේ ජාතික විධායක සභික වසන්ත සමරසිංහ, ලංකා විදුලි සේවක සංගමයේ ලේකම්, රංජන් ජයලාල්, ජාතික ජන බලවේගයේ ජාතික විධායක සභික නීතීඥ සුනිල් වටගල සහ නීතීඥ ජානක අධිකාරි ඇතුළු පිරිසක් මෙම අවස්ථාවට එක්වී සිටියහ.", "URL": "https://lankatruth.com/si/?p=140457", "Category": "පුවත්", "Parent URL": null}