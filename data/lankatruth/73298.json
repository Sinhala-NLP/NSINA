{"Source": "Lankatruth", "Timestamp": "May 3, 2019", "Headline": "අ.පො.ස. සාමාන්‍ය පෙළ අයදුම්පත් කැඳවීම ඇරඹේ", "News Content": "අධ්‍යන පොදු සහතික පත්‍ර සාමාන්‍ය පෙළ විභාගය සඳහා මේ මස 24 වැනිදා දක්වා අයදුම්පත් කැඳවීම සිදුකරන බව විභාග දෙපාර්තමේන්තුව නිවේදනය කරයි. රජයේ පාසල් හා අනුමත පිරිවෙන් වලට අදාළ අයඳුම්පත් මේ වනවිට තැපැල් මඟින් යොමුකර ඇති අතර අයඳුම්පත් මෙතෙක් නොලැබුණු පාසල් තිබේනම් ඒ පිළිබඳ විභාග දෙපාර්තමේන්තුවේ පාසල් විභාග ශාඛාවට දැනුම් දියයුතු බව එම දෙපාර්තමේන්තුව වැඩිදුරටත් සඳහන් කරයි. පෞද්ගලින අයදුම්කරුවන් සඳහා අ.පො.ස. සාමාන්‍ය පෙළ විභාගයේ ආදර්ශ අයදුම්පතක් විභාග දෙපාර්තමේන්තුවේ වෙබ් අඩවියේ පළකර ඇත. පෞද්ගලික අයදුම්කරුවන් වන්නේ දැනට පාසලෙන් ඉවත්ව ඇති විභාගයට පෙනී සිටින අයදුම්කරුවන් ය. අ.පො.ස. සාමාන්‍ය පෙළ විභාගය මෙම වසරේ දෙසැම්බර් මස පැවැත්වීමට නියමිතය.", "URL": "https://lankatruth.com/si/?p=73298", "Category": "පුවත්", "Parent URL": null}