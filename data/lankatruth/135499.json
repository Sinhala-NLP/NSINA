{"Source": "Lankatruth", "Timestamp": "June 13, 2022", "Headline": "ළමා ශ්‍රමිකයන්ගේ ඉහළ යාමක්", "News Content": "පසුගිය කොවිඩ් තත්වය සහ වත්මන් ආර්ථික අර්බුදය හමුවේ මෙරට ළමා ශ්‍රමිකයන්ගේ සංඛ්‍යාව ඉහළ ගොස් ඇති බව කම්කරු කොමසාරිස් ජනරාල් ප්‍රභාත් චන්ද්‍රකීර්ති පවසයි. කෙසේ වෙතත් ඒ පිළිබඳ නිශ්චිත දත්ත ලබාගැනීම සඳහා ජාත්‍යන්තර කම්කරු සංවිධානයේ සහය ඇතිව මෙරට ළමා ශ්‍රමිකයින් පිළිබඳ නව සමීක්ෂණයක් සිදුකිරීමට ජනලේඛණ හා සංඛ්‍යාලේඛණ දෙපාර්තමේන්තුවට උපදෙස් ලබාදුන් බවද කම්කරු කොමසාරිස් ජනරාල්වරයා සඳහන් කරයි. ජාත්‍යන්තර කම්කරු සංවිධානයේ දත්තවලට අනුව 2016දී මිලියන 152ක්ව පැවති ලෝක ළමා ශ්‍රමිකයන් සංඛ්‍යාව 2020 වසරේදී මිලියන 08කින් ඉහළ ගොස් තිබේ. ඒ අනුව ලොව පුරා මිලියන 166ක් ළමා ශ්‍රමිකයින් සිටින බවට දත්ත ඇති බවද කම්කරු කොමසාරිස් ජනරාල් ප්‍රභාත් චන්ද්‍රකිර්ති කියා සිටී. ලෝක ළමා ශ්‍රම විරෝධී දිනය ඊයේ (12) දිනට යෙදී තිබිණි.", "URL": "https://lankatruth.com/si/?p=135499", "Category": "පුවත්", "Parent URL": null}