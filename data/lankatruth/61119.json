{"Source": "Lankatruth", "Timestamp": "October 15, 2018", "Headline": "නොර්වුඩ් – නිව්වැලිගම නාය යෑමෙන් නිවාස 05ක් ගිලා බසියි", "News Content": "නොර්වුඩ් පොලිස් වසමට අයත් නිව්වැලිගම ප්‍රදේශයේ කාසල්රි ජලාශයට ඉහළින් වු හැටන් බගවන්තලාව, හැටන් මස්කෙලිය සහ හැටන් බලංගොඩ ප්‍රධාන මාර්ගය අඩි 10ක් පමණ පොළව තුළට ගිලා බැස ඇති අතර ඒ අසළ පිහිටි නිවාස 05ක් කාසල්රි ජලාශයට කඩා වැටෙමින් පවති. මීට දින කිහිපයකට ප්‍රථම එම ප්‍රදේශය නායයාම සක්‍රිය විමත් සමඟ එහි පදිංචි පවුල් පහකට අයත් සමාජිකයන් 23 දෙනෙකු ජාතික ගොඩනැලි ආයතනයේ නිර්දේශයක් මත ඔවුන් පදිංචි නිවාසවලින් ඉවත් කරන ලදි. එම ප්‍රදේශය නායයාම සක්‍රිය විමත් සමඟ එම ස්ථානයෙන් රථ වාහන ගමනාගමනය සම්පුර්ණයෙන්ම නතර කිරිමට නොර්වුඩ් පොලීසිය පියවර ගත් අතර එම මාර්ගයේ ගමන් ගන්නා වාහන විකල්ප මාර්ග ඔස්සේ ධාවනයකරවීමට පොලිසිය පියවරගෙන තිබේ. ප්‍රධාන මාර්ගය ගිලා බැසිමත් සමඟ නොර්වුඩ්, බගවන්තලාව, මස්කෙලිය, නල්ලතන්නිය යන ප්‍රදේශවල ජනතාවගේ ජන ජිවිතයට ගැටළු රැසක් මතු වි ඇත. නායයාම සක්‍රිය වි ඇති ස්ථානය නිරික්ෂණ කිරිම සඳහා ඊයේ (14) එම ස්ථානයට පැමිණි කදුරට නව ගම්මාන හා ප්‍රජා සංවර්න අමාත්‍ය පලනි දිගම්බරම් මහතා අවතැන් වු පවුල් 5 සඳහා නොර්වුඩ් ප්‍රදේශයේම සුදුසු ඉඩමක රජය මගින් නිවාස ඉදි කර දිමට කටයුතු කරන බවට පවසා ඇත. නායයාමෙන් අවතැන් වුවන් ඔවුන්ගේ ඥාති නිවෙස්වල තාවකාලිකව නතර කර තිබේ.", "URL": "https://lankatruth.com/si/?p=61119", "Category": "පුවත්", "Parent URL": null}