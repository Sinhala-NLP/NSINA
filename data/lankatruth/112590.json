{"Source": "Lankatruth", "Timestamp": "March 12, 2021", "Headline": "“අශෝක අබේසිංහට එරෙහිව නඩු දාන්න කියලා මම CID එකට කිව්වා” – සරත් වීරසේකර", "News Content": "පාස්කු ප්‍රහාරයට ගෝටාබය රාජපක්ෂ, බැසිල් රාජපක්ෂ සහ නිස්සංක සේනාධිපති සම්බන්ධ යැයි පැවසූ අසූ අශෝක් අබේසිංහ CIDයට පැමිණ හඬා වැළපුණේ යැයි පොලිස අමාත්‍ය සරත් වීරසේකර යූටියුබ් චැනලයක් සමග සම්මුඛ සාකච්ඡාවක් පවත්වමින් පවසයි. තමන් පැවසූ දෙය තමාට මතක නැති බවත් අශෝක අබේසිංහ පැවසූ බව කියන අමාත්‍යවරයා ඔහු කුමන දේ පැවසුවත් ඔහුට එරෙහිව නඩු පවරන ලෙස උපදෙස් දුන් බවද වැඩිදුරටත් එහිදී පවසා ඇත. කෙසේ වෙතත් පසුගියදා ජනාධිපති ගෝටාබය රාජපක්ෂ සඳහන් කර සිටියේ නඩු දැමීම, නීතිය ක්‍රියාත්මක කිරීම විමර්ශකයන්ගේ කටයුත්තක් බැවින් කුමක කරුණකට හෝ වුවද නඩු දැමීම හෝ නොදැමීම පිළිබඳව තමන් හෝ ආණ්ඩුවේ කිසිඳු දේශපාලකයෙකු විමර්ශකයින්ට නියෝග නොකරන බවයි.", "URL": "https://lankatruth.com/si/?p=112590", "Category": "පුවත්", "Parent URL": null}