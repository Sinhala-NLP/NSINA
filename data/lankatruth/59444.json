{"Source": "Lankatruth", "Timestamp": "September 16, 2018", "Headline": "හොංකොං හඳුන්වාදෙන මිනිස් කූඩු", "News Content": "හොංකොං රාජ්‍ය එරට වැසියන්ට නවතම නිදන කාමර විශේෂයක්(CAGE HOMES) හඳුන්වා දී තිබේ. ආසියාවේ දියුණුම රාජ්‍යයන් අතරින් මුල් තැනක් හිමිකරගන්නා හොංකොං රාජ්‍ය එක් නිදන කාමරයක් තුළ 12ක් හෝ ඊට වැඩි ගණනක් වෙසෙන මෙම නිවාස සඳහා නීත්‍යානුකූල අවසරය ලබා දී තිබේ. සැබවින්ම නිදන කාමර ලෙස අර්ථ දක්වා ඇති මේවා අඩි 6ක් පළල අඩි 12ක් දිග යකඩ කූඩුය. හොංකොං රාජ්‍ය තුළ දැනට හැටදහසකට අධික පිරිසක් මෙම මිනිස් කූඩු තුළ දිවි ගෙවන අතර ඔවුන් තමාගේ කූඩුව සඳහා රජයට බදු මුදල් ද ගෙවයි. හොංකොං ලොව අධිකම මිල ගණන් සහිත නිවාස වෙළඳපළ වන අතර එය 2010 වසරේ සිට පුරා වසර 8ක් ලොව අධිකම නිවාස මිල ගණන් ශ්‍රේණිගතකිරීමේ අංක 1හි රැදී සිටියි. වර්ග සැතපුම් 1064ක ලක්ෂ 60කට අධික ජනගහනයක් වෙසෙන දූපත් රාජ්‍යක් වන හොංකොං රාජ්‍යයේ ජනගහන වර්ධන වේගය 1950-1951 චීන විප්ලවයෙන් පසු විශාල ලෙස වර්ධනය විය. චීන විප්ලවයෙන් පසු සමාජවාදී චීනයට බියෙන් පලා ආ චියැං කායි ෂෙක්ගේ පිරිස් මෙහි පදිංචිවීමෙන් ඇරඹි ජනගහන වර්ධනය මේ වන විට කූඩු නිවාස දක්වා වර්ධනය වී ඇත. ඉතා කර්කශ වානේ කූඩු තුල දිවිගෙවන මිනිසුන් බහුතරය අධිකලෙස මානසික පීඩනයෙන් පසුවන බවත් මත්ද්‍රව්‍ය ඇතුළු සමාජ විරෝධී ක්‍රියා සඳහා වැඩි නැඹුරුතාවයක් පවතින බවත් එරට සමීක්ෂණ හෙලිකරයි. ඥාති සම්බන්ධකම්වලින් මිදුන විශ්‍රාමිකයන් හා අනාගත අජේක්ෂාවන්ගෙන් තොර තරුණ පිරිස් මෙලස කූඩු වී සිටින අතර ඒවාහි සුභසාධනය ඉතා අවම මට්ටමක පවතී. එසේම කූඩුවලට නොදෙවෙනි හොංකොං රාජ්‍ය තුළ පවතින මහල් නිවාස ක්‍රමයක් ද ඇත. මෙම නිවාස කුස්සියකින් සහ කාමරයකින් සමත්විත වන අතර වැසිකිලිය, කුස්සිය තුළ විවෘතව පවතී. දෙමව්පියන්ට හා දරුවන්ට එකිනෙකාගේ පෞද්ගලිකත්වයක් නොමැත. එකම කාමරයක සියළු අවශ්‍යතා සපුරා ගැනීමට එම නිවාස බල කර සිටියි. මේවා තුළ මානව සම්බන්ධතා අඩු රූපවාහිනිය එකම විනෝද සහ මානසික පීඩනය අවමකරන මාධ්‍ය ලෙස තොරාගත් පිරිසක් වාසය කරයි. කෙසේ වෙතත් සංචාරක ව්‍යාපාරය මෙම ඛේදනීය තත්වය විදගැනීමට සංචාරකයින් දිරිගන්වා තිබේ. සංචාරකයන්ට මෙය නව අත්දැකීමක් වුවද එය ඇතුළාන්තයෙන්ම 21 වැනි සියවසේ මිනිසෙකුට හිමිවිය හැකිදැයි පවා සිතිය නොහැකි අමිහිරි අත්දැකීම් ප්‍රකාශ කරයි. සෑම වසර 5කටම වරක් දේශපාලකයින් ලබාදෙන පළමු පොරොන්දුවකි. එනම් “සෑම පවුලකටම කදිම නිවසක්” යන්නයි.", "URL": "https://lankatruth.com/si/?p=59444", "Category": "විදෙස් පුවත්", "Parent URL": null}