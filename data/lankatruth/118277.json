{"Source": "Lankatruth", "Timestamp": "June 22, 2021", "Headline": "ජනතාව පීඩා විඳින ගෑස් වංචාව ගැන අනුර ප්‍රශ්න කරයි… Video", "News Content": "භාණ්ඩ මිල නිදහසේ ඉහළ යාමට ආණ්ඩුව විසින් ඉඩ දී තිබෙන අතර ගෑස් මිලද වංචාකාරී ලෙස වැඩි කිරීමට ගෙන තිබූ තීරනය සම්බන්ධයෙන් ජවිපෙ නායක අනුර දිසානායක අද (22) පාර්ලිමේන්තුවේදී ප්‍රශ්න කිරීම හමුවේ ආණ්ඩුව දැඩි අසීරුතාවයකට පත්විය. මේ සම්බන්ධයෙන් ආණ්ඩුව වෙනුවෙන් පිළිතුරු ලබා දුන් වෙළඳ ඇමති බන්දුල ගුණවර්ධට, අනුර දිසානායක මන්ත්‍රීවරයා මතුකළ ගෑස් සමාගමේ වංචාකාරී ප්‍රයත්නයන් පිළිගැනීමට සිදුවිය. එහෙත් ඇමතිවරයා ගෑස් ලීටර් වශයෙන් ලබාදීම නව නිෂ්පාදන හඳුන්වා දීමක් බවත් ඒ පිළිබඳව විශ්වවිද්‍යාල කිහිපයක පර්යේෂණ අංශ මගින් වාර්තා ඉල්ලා ඇති බවත් සඳහන් කළේය. මෙහිදී ඇමතිවරයා “වටේ යනවා” මිස සෘජු පිළිතුරු ලබා නොදීම පිළිබඳව අනුර දිසානායක මන්ත්‍රීවරයා නැවත ප්‍රශ්න කළේය. මේ ප්‍රශ්න කිරීම් හමුවේ ආණ්ඩුවට පැහැදිලි පිළිතුරු ලබාදීමේ හැකියාවක් නොතිබිණි. ගෑස් මිල වැඩි නොකර සිලින්ඩරයක අඩංගු ගෑස් ප්‍රමාණය අඩු කිරීම සම්බන්ධයෙන් මන්ත්‍රීවරයා ආණ්ඩුවට දැඩි විවේචන එල්ල කළේය. සම්පූර්ණ ප්‍රශ්න කිරීම…", "URL": "https://lankatruth.com/si/?p=118277", "Category": "පුවත්", "Parent URL": null}