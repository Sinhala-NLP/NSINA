{"Source": "Lankatruth", "Timestamp": "March 13, 2018", "Headline": "සීදුව පොලිසියේ අපරාධ විමර්ශන ලොක්කා අල්ලස් දැලට හසුවෙයි", "News Content": "සීදුව පොලිසියේ අපරාධ අංශයේ ස්ථානාධිපතිවරයා කටුනායක ප්‍රදේශයේ පුද්ගලයකුගෙන් රුපියල් 25,000ක් හා විදේශීය මත්පැන් බෝතලයක් පොලිස් භූමිය තුළ දී ලබා ගනිද්දි අල්ලස් හෝ දුෂණ චෝදනා විමර්ශන කොමිසමේ නිලධාරීන් විසින් අද (13) අත්අඩංගුවට ගෙන තිබේ. කටුනායක ප්‍රදේශයේ පුද්ගලයෙක් අපරාධ අංශයට කරන ලද පැමිණිල්ලකට අදාලව සැකකරු අත්අඩංගුවට ගෙන පැමිණිලිකරුට වාසිවන ලෙස කටයුතු කරන බව පවසා මෙලෙස මුදල් හා මත්පැන් බෝතලය ලබා ගෙන ඇත.", "URL": "https://lankatruth.com/si/?p=49026", "Category": "පුවත්", "Parent URL": null}