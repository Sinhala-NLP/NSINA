{"Source": "Lankatruth", "Timestamp": "July 27, 2019", "Headline": "ශ්‍රී ලංකාවේ ආගමික හා වාර්ගික ‌බෙදීම්වල අඩුවක් නැහැ", "News Content": "ශ්‍රී ලංකාව තුළ තවමත් වාර්ගික සහ ආගමික බෙදීම් පවතින බව එක්සත් ජාතීන්ගේ සංවිධානයේ සාමකාමී රැස්වීමේ සහ සමාගමයේ නිදහස පිළිබඳ විශේෂ නියෝජිත ක්ලෙමන්ට් වෝල් මහතා පවසයි. යුධ සමයෙන් පසව වසර 10ක් ගතව තිබුන ද ශ්‍රී ලංකාව තුළ ජාතික සමඟිය ගොඩ නැගීම සම්බන්ධව ගැටලු පවතින බවත් ආගම් සහ ජන වර්ගය මත පදනම්ව බෙදීම් පවතින බවත් ක්ලෙමන්ට් වෝල් මහතා පවසා තිබේ. ඒ මහතා මේබව පවසා ඇත්තේ ශ්‍රී ලංකාව තුළ සදුකළ සංචාරයකින් පසු ඊයේ(26) පැවති මාධ්‍ය හමුවක් අමතමිනි. පාස්කු ප්‍රහාරයෙන් පසුව වෛරී සහගත ප්‍රකාශවල ව්‍යාප්තිය ඉහළ ගොස් ඇති බවත් එය සුළු ජාතීන්ට බලපෑම් ඇතිකරන්නක් බවත් ක්ලෙමන්ට් වෝල් මහතා පවසා තිබේ.", "URL": "https://lankatruth.com/si/?p=78264", "Category": "පුවත්", "Parent URL": null}