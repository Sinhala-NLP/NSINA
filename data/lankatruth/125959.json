{"Source": "Lankatruth", "Timestamp": "November 19, 2021", "Headline": "තවත් අයවැයකින් පොහොට්ටුව පරාදයි…", "News Content": "පොහොට්ටු පක්ෂයට බලය හිමි මහව ප්‍රාදේශීය සභාවේ 2022 වසර සඳහා ඉදිරිපත් කළ අයවැය වැඩි ඡන්ද 04කින් පරාජයට පත්ව තිබේ. අයවැයට පක්ෂව ඡන්ද 13ක් ලැබී ඇති අතර අයවැයට විපක්ෂව ඡන්ද 17ක් ලැබී ඇත. අයවැයට විරුද්ධව එක්සත් ජාතික පක්ෂයේ 10 දෙනෙකු, පොහොට්ටු පක්ෂයේ මන්ත්‍රීවරු 04 දෙනෙකු, එක්සත් ජනතා නිදහස් සන්ධානයේ එක්අයෙකු සහ ජනතා විමුක්ති පෙරමුණේ මන්ත්‍රීවරු දෙදෙනා ඡන්දය ලබාදී ඇති අතර අයවැයට පක්ෂව පොහොට්ටු පක්ෂයේ මන්ත්‍රීවරු 10 දෙනෙකු, ස්වාධීන මන්ත්‍රීවරු එක්අයෙකු සහ එක්සත් ජනතා නිදහස් සන්ධානයේ එක් මන්ත්‍රීවරයෙකු ඡන්දය ලබා දී ඇත. පොහොට්ටු පක්ෂයේ එක් මන්ත්‍රීවරයෙකු සහ ස්වාධීන එක් මන්ත්‍රීවරයෙකු අද දින සභාවට පැමිණ සිට නැත.", "URL": "https://lankatruth.com/si/?p=125959", "Category": "ආර්ථික පුවත්", "Parent URL": null}