{"Source": "Lankatruth", "Timestamp": "March 14, 2018", "Headline": "සමාජ මාධ්‍ය ආණ්ඩුවේ අත්අඩංගුවෙන් වහාම මුදාරින්න", "News Content": "“විදෙස් ගත විශාල ශ‍්‍රමික පිරිසක් අඩු වියදමින් තමන්ගේ නිවස සමග සන්නිවේදනය කරගන්නා මාර්ගය වන්නා වූද සංචාරක කර්මාන්තය, තොරතුරු තාක්ෂණ ක්ෂේත‍්‍රය, දැන්වීම් හා පාරිභෝගික සේවා ආදී ආර්ථික කටයුතුවලට අත්‍යාවශ්‍ය වූද සමාජ ජාල අද වනවිට පුළුල් ලෙස ජන ජීවිතය හා බැඳී තිබෙන්නකි. එය හුදු ජාතිවාදී හා ආගම්වාදී වෛරී ප‍්‍රකාශන සිදුකරන අතළොස්සක් දෙනාගේ ක‍්‍රියාකාරකම් පදනම් කරගනිමින් ජනතාවගෙන් බැහැර කර තිබිය යුත්තක් නොවේ. එබැවින් කඩිනමින් අදාළ පියවර ගෙන අන්තර්ජාල සමාජ මාධ්‍ය කඩිනමින් ආණ්ඩුවේ ‘අත්අඩංගුවෙන්’ මුදා හැරීමට පියවර ගන්නා මෙන් දැඩිව ඉල්ලා සිටින අතර ජනතාවගේ පුළුල් ප‍්‍රජාතන්ත‍්‍රීය අයිතිවාසිකම් උල්ලංඝනය කරන මාධ්‍ය මර්දනයකට මෙමගින් උත්සාහ නොකරන මෙන්…” ආණ්ඩුවෙන් ඉල්ලා සිටින බව අවධාරණය කරමින් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා විසින් මුදල් අමාත්‍යවරයා වෙත ලිපියක් යොමු කර ඇත. විජිත හේරත් මහතාගේ අත්සනින් නිකුත් කර ඇති එම ලිපිය සම්පූර්ණයෙන් පහතින් පල වේ.", "URL": "https://lankatruth.com/si/?p=49061", "Category": "පුවත්", "Parent URL": null}