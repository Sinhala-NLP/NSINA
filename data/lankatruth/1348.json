{"Source": "Lankatruth", "Timestamp": "February 11, 2012", "Headline": "ඉන්ධන මිලවැඩිකිරීමට දැඩි විරෝධය – ජවිපෙ", "News Content": "මහින්ද රාජපක්ෂ ආණ්ඩුව දැයට කිරුළ සංදර්ශන පවත්වමින් ජනාධිපතිවරයා ඇතුලූ මැති ඇමතිවරුන් රට සවාරි සදහා මහජන මුදල් වැය කරමින් නාස්තිය සහ දූෂණයට ඔටුනු පලදවා ඛනිජ තෙල් මිල විශාල වැඩිකරමින් ආණ්ඩුවේ වියදම් පියවාගැනීමට දරන ප්‍රයත්නය දැඩි විරෝධය පලකරන බව ජනතා විමුක්ති පෙරමුණේ ප්‍රචාරක ලේකම් ප.ම. විජිත හේරත් මහතා පැවසීය. මන්ත්‍රීවරයා වැඩිදුරත් පැවසුවේ මෙම මිල වැඩිකිරීම නිසා තේ එකේ සිට සෑම භාණ්ඩයක් මෙන්ම සේවාවන්වල මිලද විශාල වශයෙන් වැඩිවන බවයි. විශේෂයෙන්ම ධීවර ජනතාව බරපතල තත්වයකට මුහුණ දෙන බවද සුළු පරිමාන කර්මාන්තකරුවන්ගේ සිට මහා පරිමාණ කර්මාන්තකරුවන් දක්වා සියලූම කර්මාන්තකරුවන්ට ද මගී ප්‍රවාහනයද ඇතුලූ ජනතාවට එදිනෙදා බලපාන සයිලූම කටයුතු සඳහා ගෙවිය යුතු මිල ගණන් ඉතා විශාල වශයෙන් වැඩිවීමට මෙම කි්‍රයාමාර්ගය හේතුවන බව පැවසීය. ආණ්ඩුවේ නාස්තිකාර වියදම් ඒ ලෙසය පවත්වගෙන යමින් ජනතාව මත විශාල පීඩනයක් ඇතිකරන ඉන්ධන මිල වැඩිකිරීමෙන් රටේ ආර්ථීකය බරපතල අර්බුදවලට මුහුණදීම වැලැක්විය නොහැකි බවද මන්තී්‍රවරයා පැවසීය.", "URL": "https://lankatruth.com/si/?p=1348", "Category": "පුවත්", "Parent URL": null}