{"Source": "Lankatruth", "Timestamp": "June 10, 2019", "Headline": "එජාප වෘත්තිය සමිති නියෝජිතයින් පිරිසක් සිරිකොතේ විරෝධතාවයක", "News Content": "එක්සත් ජාතික පක්ෂයේ, ජාතික සේවක සංගමය නියෝජනය කරන ලංකා ගමනාගමන මණ්ඩලයට අයත් සේවකයින් පිරිසක් සිරිකොත පක්ෂ මූලස්ථානය තුළ විරෝධතාවක නිරත වූ බව වාර්තා වේ. තම උසස්වීම් පිරිනැමුනද, ඊට සරිලන අයුරින් වැටුප් වැඩිවීමක් සිදුනොවූ බව සඳහන් කරමින් ඔවුන් සිරිකොත පක්ෂ මූලස්ථානය තුළ අද (10) පෙරවරුවේ සිට මෙලෙස විරෝධතාවයේ නිරතවී තිබේ. විරෝධතාවයේ නිරත පිරිස ගැටලුවට විසඳුම් ලැබෙනතුරු සිරිකොත පක්ෂ මූලස්ථාන පරිශ්‍රයෙන් ඉවත්ව නොයන බවට ප්‍රකාශ කරමින් තවදුරටත් එහි රැඳී සිටින බවද වාර්තා වේ.", "URL": "https://lankatruth.com/si/?p=75504", "Category": "පුවත්", "Parent URL": null}