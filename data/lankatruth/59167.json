{"Source": "Lankatruth", "Timestamp": "September 11, 2018", "Headline": "දුම්රිය ගාස්තුත් 01 සිට ඉහළට", "News Content": "දුම්රිය ප්‍රවේශපත්‍ර ගාස්තු ලබන 01 වැනි දා සිට වැඩිකිරීමට තීරණය කර ඇතැයි දුම්රිය දෙපාර්තමේන්තුව පවසයි. මේ යටතේ රුපියල් 10ක් වන අවම ගාස්තුවේ වැඩිවීමක් සිදු නොවන නමුත් අවම ගාස්තුවෙන් යා හැකි දුර කිලෝමීටර 10 සිට කිලෝමීටර 07 දක්වා අඩුකර ඇති බවද දුම්රිය දෙපාර්තමේන්තුව කියයි. දුම්රිය ගාස්තු වැඩිවීම සඳහා අමාත්‍ය මණ්ඩල හා මහා භාණ්ඩාගාර අනුමැතිය ලැබී ඇති බවත් එය ගැසට් නිවේදනයකින් ප්‍රකාශයට පත්කර ඇති බවත් දුම්රිය දෙපාර්තමේන්තුව වැඩි දුරටත් සඳහන් කරයි.", "URL": "https://lankatruth.com/si/?p=59167", "Category": "පුවත්", "Parent URL": null}