{"Source": "Lankatruth", "Timestamp": "November 16, 2017", "Headline": "මැතිවරණ කොමිසම හෙට රැස්වෙයි – පළාත් පාලන මැතිවරණය ගැන තීරණයක් ගනියි", "News Content": "පළාත් පාලන මැතිවරණය පැවැත්වීම සම්බන්ධයෙන් තීන්දුවක් ගැනීම සඳහා මැතිවරණ කොමිසම හෙට (17) රැස්වී තීන්දුවක් ගනු ඇතැයි මැතිවරණ කොමිසමේ අතිරේක කොමසාරිස් එම්.එම්.මොහොමඩ් මහතා ප්‍රකාශ කරයි. අධිකරණයට ඉදිරිපත් කළ පෙත්සම සියලු පළාත් පාලන ආයතනවලට බලපාන එකක් නොවන අතර එය ප්‍රදේශ කිහිපයකට පමණක් බලපාන එකක් බවද මොහොමඩ් මහතා සඳහන් කරයි. හෙට කොමිසම රැස්වී මැතිවරණය පැවැත්වීම පිළිබඳව සාකච්ඡා කර තීරණය කරනු ඇතැයිද ඔහු ප්‍රකාශ කරයි.", "URL": "https://lankatruth.com/si/?p=43999", "Category": "පුවත්", "Parent URL": null}