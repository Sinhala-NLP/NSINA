{"Source": "Lankatruth", "Timestamp": "December 28, 2019", "Headline": "මෙවර නව සහ පැරණි විෂය නිර්දේශයන් යටතේ උසස් පෙළ විශිෂ්ඨතමයෝ මෙන්න", "News Content": "මෙවර නව සහ පැරණි විෂය නිර්දේශයන් යටතේ සිසුන් අධ්‍යයන පොදු සහතික පත්‍ර උසස් පෙළ විභාගය සඳහා පෙනිසිටි ඇති අතර ජිව විද්‍යා නව විෂය නිර්දේශය යටතේ දිවයිනේ ප්‍රථම ස්ථානය ලබාගෙන ඇත්තේ කොළඹ විශාඛා විද්‍යාලයේ සචිනි මලීෂා විජේවර්ධන සිසුවියයි. ගණිතය නව විෂය ධාරාව යටතේ දිවයිනේ ප්‍රථම ස්ථානය හිමිකරගෙන ඇත්තේ කොළඹ ආනන්ද විද්‍යාලයේ තරූෂ සිහාන් ෆොන්සේකා සිසුවායි. ගණිතය පැරණි විෂය නිර්දේශය යටතේ දිවයිනේ ප්‍රථම ස්ථානය හිමිකරගෙන ඇත්තේ පින්නවල මධ්‍ය මහා විද්‍යාලයේ දර්ශන ඉසුරුසිරි සම්පත් සිසුවායි. කලා විෂය ධාරාවේ නව නිර්දේශය යටතේ දිවයිනේ ප්‍රථම ස්ථානය කොළඹ දේවි බාලිකා විද්‍යාලයේ තෙෂානි මිලින්දි වැලිගමගේ සිසුවිය හිමිකර ගෙන ඇත. එම විෂය ධාරාවේ පැරණි විෂය නිර්දේශය අනුව දිවයිනේ පළමු ස්ථානය හිමිකරගෙන ඇත්තේ ගම්පහ බණ්ඩාරනායක විද්‍යාලයේ නිපුන විරාජ් ශිෂ්‍යාටයි. කොළඹ බිෂොප් විද්‍යාලයේ ටෙෂානි නිම්සරා හෙට්ටිගේ වාණිජ විෂය ධාරාවේ නව නිර්දේශය යටතේ දිවයිනේ පළමු ස්ථානය හිමිකරගෙන ඇත. වාණිජ විෂය ධාරාවේ පැරණි විෂය නිර්දේශය යටතේ පළමු ස්ථානය හිමිකර ගෙන ඇත්තේ බද්දේගම ක්‍රිස්තුදේව පිරිමි විද්‍යාලයේ නිරෝෂන් සඳරුවන් සිසුවායි. ඉංජිනේරු තාක්ෂණ විෂය ධාරාවේ නව නිර්දේශය යටතේ දිවයිනේ ප්‍රථම ස්ථානය හිමිකරගෙන ඇත්තේ ගම්පහ බණ්ඩාරනායක විද්‍යාලයේ විනුර ඔසඳ ගාල්ලගේ ශිෂ්‍යාවයි.", "URL": "https://lankatruth.com/si/?p=88058", "Category": "පුවත්", "Parent URL": null}