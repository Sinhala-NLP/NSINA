{"Source": "Lankatruth", "Timestamp": "November 2, 2018", "Headline": "නීතිපති දෙපාර්තමේන්තුවේ ආරක්ෂාවට එස්. ටී. එෆ්. යොදවයි", "News Content": "නීතිපති දෙපාර්තමේන්තුවේ ආරක්ෂාව වැඩි කිරීමට කටයුතු කර තිබේ. ඒ අනුව අලුත්කඩේ උසාවි සංකීර්ණය තුළ පිහිටා ඇති නීතිපති දෙපාර්තමේන්තුවේ ආරක්ෂාව සඳහා අද(02) දින සිට පොලිස් විශේෂ කාර්යබලකායේ නිලධාරීන් යොදවා ඇත. මෙම ආරක්ෂක වැඩපිළිවෙල ක්‍රියාත්මක කර ඇත්තේ නීතිපතිවරයා විසින් පොලිස්පතිවරයාගෙන් සිදුකළ ඉල්ලීමකට බව විශේෂ කාර්ය බලකායේ අණදෙන නිලධාරී ජ්‍යෙෂ්ඨ නියෝජ්‍ය පොලිස්පති එම්. ලතීෆ් මහතා පැවසීය.", "URL": "https://lankatruth.com/si/?p=62494", "Category": "පුවත්", "Parent URL": null}