{"Source": "Lankatruth", "Timestamp": "October 10, 2017", "Headline": "පකිස්තාන සිසුවකු විද්‍යුත් මී වදයක් නිර්මාණය කරයි", "News Content": "අවු. 17ක් වයසැති, විද්‍යාඥයකු ලෙස පිළිගැනීමට ලක්වී ඇති මොහොමඩ් සහහීර් නියාසිස් නැමති පකිස්තානු තරුණයකු ලොවට ඉතා වැදගත් පරියේෂණයක නිරත වෙමින් සාර්ථක ප්‍රතිඵල ලබා ඇති බව මාධ්‍ය වාර්තා කර ඇත. මෙම විද්‍යුත් මී වද (හය පට්ටම්) සංසිද්ධිය පිළිබඳව දශක ගණනාවක සිට භෞතික විද්‍යාව තුළ ප්‍රකාශ වී ඇති නමුත් මෙම තරුණ විද්‍යාඥයා ප්‍රායෝගික ක්‍රියාකාරිත්වයක් තුළ එම විද්යුත් මී වදය, යකඩ අයන තුළින් සෑදීමට සලස්වා ඡායාරූප ගත කිරීමත් එම ක්‍රියාවලිය තුළ ගොඩනැගෙන තාපය වාර්තාගත කිරීමට සමත්වීමත් විශේෂයක් වී ඇත. රුසියාවේ පැවති තරුණ භෞතික විද්‍යා තරඟාවලියක් තුළ මෙම සංසිද්ධිය මොහු විසින් ක්‍රියාවට නගා ඇති අතර එහි ප්‍රතිඵලය විද්‍යාඥයන්ගේ ඇගැයීමට ලක් වී ඇති බවද ප්‍රකාශ වී ඇත. මෙම විද්‍යුත් මී වද සංසිද්ධිය මුළු විශ්වයේම සමතුලිතතාව පෙන්නුම් කරන ප්‍රබල සාධකයක් වී ඇතැයි ඔහුගෙන් නගන ප්‍රශ්නයකට පිළිතුරු දෙමින් ප්‍රකාශ කර ඇත. තම පර්යේෂණය තුළ අධි වෝල්ටියතාවයකින් යුත් ඉලෙක්ට්‍රෝඩ දෙකක් අතර තුනී තෙල් තට්ටුවක් සහිත යකඩ පෘෂ්ඨයක් මත විද්යුතුය ගමන් කිරීමට සැලස්වීමෙන් මෙම ප්‍රතිඵලය ලබාගත් බවද ඔහු ප්‍රකාශ කර ඇත. මුද්‍රණ කටයුතු වලදී මෙන්ම ජෛව ඖෂධ නිෂ්පාදනයේදී ද මෙම පර්යේෂණ ප්‍රතිඵලය ඵලදායක ලෙස යොදාගැනීමට හැකිවෙන බවද ප්‍රකාශයට පත්වී ඇත.", "URL": "https://lankatruth.com/si/?p=42267", "Category": "විදෙස් පුවත්", "Parent URL": null}