{"Source": "Lankatruth", "Timestamp": "October 7, 2021", "Headline": "පැන්ඩෝරා හෙළිදරව් නිසා චිලී ජනාධිපතිට එරෙහිව දෝෂාභියෝගයක් !", "News Content": "පැන්ඩෝරා පේපර්ස් හෙළිදරව්වෙන් ලොවපුරා ධන කුවේරයින්, දේශපාලකයින් ඇතුළු පිරිසක් විසින් ඩොලර් බිලියන 11,300 ක් ලොව පුරා කළු සල්ලි ලෙස රඳවා ඇතැයිද මෙම අසීමිත මුදල් ප්‍රමාණය යුරෝපයේ වාර්ෂික දළ ජාතික නිෂ්පාදනයට සමාන වන බව ගවේෂණ මාධ්‍යවේදීන් ගේ (ICIJ) (International Consortium of Investigative Journalists සංවිධානය පවසයි. මෙම ආන්දෝලාත්මක හෙළිදරව්ව හේතුවෙන් ලොව පුරා නායකයින් හා ඔවුන් සමග සම්බන්ධකම් පවත්වන ධන කුවේරයන්ට එරෙහිව ජනතා විරෝධය එල්ලවෙමින් පවතී. එහිදී චිලී දේශයේ ජනාධිපති හා ඔහුගේ පවුලේ සාමාජිකයින් විසින් ඩොලර් මිලියන 152ක් වංචා කිරීමට එරෙහිව එරට විපක්ෂය දෝෂාභියෝගයක් ඔක්තෝම්බර් 5 වැනිදා ඉදිරිපත් කර ඇත. මේ සම්බන්ධයෙන් එරට නීතිපතිවරයා විශේෂ පරීක්ෂණයක් ආරම්හ කර ඇති බව වාර්තා වේ. 2010 දී එරට මිනිරන් සමාගමක්(compagny dominga) මහා බ්‍රිතාන්‍යට අයත් දුපත් හිදී විකිණීමේදී ඔහුගේ පවුලේ සාමාජිකයින් විසින් ඩොලර් මිලියන 152ක වංචාවක් සිදුකර ඇතැයි එරට විපක්ෂය චෝදනා කරනු ලබයි. නමුත් චිලී ජනාධිපති Sebastian Piñera එම සියළු චෝදනා ප්‍රතික්‍ෂේප කරනු ලබන අතර අපක්ෂපාති පරීක්ෂණයක් ඒ අතර ඉල්ලා සිටි. කෙසේ වෙතත් චිලි විපක්ෂය ජනාධිපතිට එරෙහිව දෝෂාභියෝගයක් එරට සෙනට් සභාවට ඉදිරිපත් කර ඇති අතර ඒ සඳහා සරල බහුතරයක් එනම් සභිකයින් 155දෙනෙකුගේ සහය අවශ්‍ය වන බව වාර්තා වේ. යුරෝපයේ පලවන huffpost සඟරාවට අනුව මේ වනවිට රාජ්‍ය නායකයින්, ව්‍යාපාරිකයින්, කෝටිපතියන් 130ක් ඇතුළු පුද්ගලයින් රාශියකට එරෙහිව මුදල් විශුද්ධි කිරීම සම්බන්ධයෙන් චෝදනා එල්ලවී ඇත. බැංකු ගිණුම් මිලියන 84ක් හෙළිදරව් වී ඇත. විවිධ රටවල මේ සම්බන්ධයෙන් පරීක්ෂණ ආරම්හ කර ඇතත් ඒවා සාධාරණව සිදුවේ යැයි සිතිය නොහැක්කේ එම මුදල් විශුද්ධිකරණයට දැනට බලයේ සිටින හා බලයේ සිටි පුද්ගලයින් ඍජුව හා වක්‍රව සම්බන්ධ වීම නිසාවෙනි. මිට පෙර 2008 දී ඇමරිකාවේ නිවාස ණය ආයෝජනය හේතුවෙන් ඇතිවූ ආර්ථික අර්බුදයට සම්බන්ධවී මුදල් ගැරූ පුද්ගලයින් ඉලක්ක කරමින් ඇමරිකානු සෙනට් සභාව කොමිසමක් පත්කලද අද වනතුරුත් එහි වගඋත්තරකරුවන්ට එරෙහිව නීතිය ක්‍රියාත්මක වීමක් සිදු නොවූ අතර එම උපයා ගත් මුදල් ආපසු අත්පත් කරගැනීමක් සිදුවූයේද නැත. සිදුවුයේ ලෝක පුරවැසියන් විසින් ජාත්‍යන්තර බැංකුවලට අහිමි වූ මුදල් බදු මගින් ගෙවා ඒවා ආර්ථික වශයෙන් ශක්තිමත් කරදීම පමණක් බව වාමාංශික බුද්ධිමතුන් පෙන්වා දෙති.", "URL": "https://lankatruth.com/si/?p=124269", "Category": "පුවත්", "Parent URL": null}