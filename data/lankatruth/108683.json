{"Source": "Lankatruth", "Timestamp": "January 18, 2021", "Headline": "එජාපය සහ මුස්ලිම් කොන්ග්‍රසය සමග පොහොට්ටුවත් එක්වෙයි", "News Content": "වසර 25කට වැඩි කාලයක් දෙමළ ජාතික සන්ධානයේ (TNA) බලය යටතේ පැවති ත්‍රිකුණාමලය දිස්ත්‍රික්කයේ උප්පුවේලිනගර කඩවත් සතර ප්‍රාදේශීය සභාවේ බලය එක්සත් ජාතික පක්ෂය, ශ්‍රී ලංකා මුසුලිම් කොන්ග්‍රසහ සහ පොහොට්ටු පක්ෂය එක්ව සන්ධානගතව පිහිටුවා තිබේ. ඒ අනුව උප්පුවේලිනගර කඩවත් සතර ප්‍රාදේශීය සභාවේ නව සභාපතිවරයා වශයෙන් ආර්.ඒ.ටී.එස්.ඩී.රත්නායක පත්කරගෙන ඇත. 2018 වසරේ පැවති පළාත් පාලන මැතිවරණයේදී දෙමළ ජාතික සන්ධානය මන්ත්‍රී ධූර 07ක් ලබා ගෙන එජාප සහ මුස්ලිම් කොන්ග්‍රස් පක්ෂවල සහායෙන් එහි බලය ලබාගෙන පිහිටුවා තිබී ඇත. කෙසේ වෙතත් එම ප්‍රදේශීය සභාවේ පසුගිය අයවැය දෙකක්ම පරාජයට පත් වීම හේතුවෙන් ඇතිවන නීතිමය තත්වය මත යළි එහි නව සභාපතිවරයෙකු පත්කර ගතුවිය. ඒ අනුව පසුගිය 15 වනදා පැවති ජන්ද විමසීමේදී ශ්‍රී ලංකා පොදු ජන පෙරමුණේ මන්ත්‍රීවරු 05 දෙනා සමඟ එක්සත් ජාතික පක්ෂයේ මන්ත්‍රීවරු දෙදෙනා සහ ශ්‍රී ලංකා මුස්ලිම් කොංග්‍රසය සන්ධානගතව ජන්දය භාවිතා කර තිබේ. එහිදී ශ්‍රී ලංකා නිදහස් පක්ෂයේ මන්ත්‍රීවරු දෙදෙනා, ඊ.පී.ඩී.පී සංවිධානය සහ දෙමළ සමාජ ප්‍රජාතන්ත්‍රවාදී පක්ෂයවල මන්ත්‍රීවරු තිදෙනාද ඡන්දය ලබාදී ඇත්තේ පොහොට්ටු පක්ෂයටය. ඒ අනුව පොදුජන පෙරමුණ ඡන්ද 12ක් දිනා ගෙන ඇති අතර දෙමළ ජාතික සන්ධානයට දින ගැනීමට හැකිවී ඇත්තේ ඡන්ද 10ක් පමණි.", "URL": "https://lankatruth.com/si/?p=108683", "Category": "පුවත්", "Parent URL": null}