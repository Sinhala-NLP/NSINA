{"Source": "Lankatruth", "Timestamp": "March 12, 2020", "Headline": "කොරෝනා අප්‍රේල් පාසල් නිවාඩුව ඉක්මන් කරයි – හෙට සිට අප්‍රෙල් 20තෙක් පාසල් වැසෙයි", "News Content": "කොරෝනා වෛරසය පැතිර යාම පාලනය සඳහා අප්‍රේල් මස ලබා දෙන පාසල් නිවාඩු හෙට (13) සිට ආරම්භ කිරීමට අධ්‍යාපන අමාත්‍යාංශය තීරණය කර ඇති අතර එය ලබන අප්‍රේල් මස 20නදා තෙක් ක්‍රියාත්මක කෙරේ. අද (12) පස්වරුවේ හදිසි ප්‍රවෘත්ති සාකච්චාවක් පවත්වමින් අධ්‍යාපන අමාත්‍ය ඩලස් අලහප්පෙරුම මහතා මේ බව නිවේදනය කළේ ය. ඒ අනුව අප්‍රේල් මස 06 වන දින ආරම්භ වීමට තිබු එම නිවාඩුව හෙට දිනයේ සිට අප්‍රේල් මස 20 වනදා දක්වා ක්‍රියාත්මක වේ. ක්‍රීඩා උත්සව හා පාසල් ක්‍රීඩා තරග පැවැත් වීම සම්බන්ධයෙන් අදාල පාසල්වල විදුහල්පතිවරු විසින් තීරණ ගත යුතු බවද අමාත්‍යවරයා මෙහිදී පැවසීය. ගුරුවරුන්ගේ සහ විදුහල්පතිවරුන්ගේ වසර ගණනාවක් තිස්සේ නොවිසිඳුනු ප්‍රශ්න රාශියක් සම්බන්ධයෙන් පැවති ආණ්ඩු මෙන්ම වත්මන් ආණ්ඩුවට ක්‍රියාමාර්ග නොගැනීමට එරෙහිව ලබන 16,17,18 තෙදින තුළ ගුරු හා විදුහල්පති වෘත්තීය සමිති වැඩවර්ජනයක් ආරම්භ කිරීමටද නියමිතව තිබිණි", "URL": "https://lankatruth.com/si/?p=90896", "Category": "පුවත්", "Parent URL": null}