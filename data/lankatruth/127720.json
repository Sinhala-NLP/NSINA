{"Source": "Lankatruth", "Timestamp": "January 12, 2022", "Headline": "පොහොට්ටුවේ නගරාධිපති රකින්න යූඇන්පීය එක්වෙයි", "News Content": "අයවැය පරාජය වීමෙන් පසුව බදුල්ල මහ නගර සභාවේ නව නගරාධිපතිවරයකු පත්කර ගැනීමේදී පොහොට්ටුව හා එජාප මන්ත්‍රී කණ්ඩායම එකඟතාවයකින් කටයුතු කර ඇති බව වාර්තා වේ. අයවැය පරාජය වීමෙන් පසුව පොහොට්ටු පක්ෂයේ නගරාධිපතිවරයාට තනතුර අහිමි වීමත් සමග නව නගරාධිපතිවරයෙකු පත්කරගැනීම සඳහා එක්සත් ජාතික පක්ෂ මන්ත්‍රී කණ්ඩයමේ මන්ත්‍රීවරයෙකු නගරාධිපතිවරයා ලෙස පත්කිරීමේ සූදානමක් තිබීඇත. එහෙත් පසුව එක්සත් ජාතික පක්ෂ මන්ත්‍රීකණ්ඩායම හා පොහොට්ටුවේ කණ්ඩායම අතර සාකච්ඡාවකින් පසුව හිටපු නගරාධිපතිවරයාම නැවතත් පත්කිරීම සඳහා එකඟතාවයකට පැමිණි ඇතැයි වාර්තා වේ. ඒ අනුව ඊයේ (11) දිනයේදී පැවති නව නගරාධිපතිවරයා තේරීමේ ඡන්දයෙන් හිටපු නගරාධිපතිවරයාම නැවතත් පත්කර ඇති බව වාර්තා වේ. හිටපු නගරාධිපතිවරයාම නැවත පත්කිරීම සඳහා යෝජනා කර ඇත්තේද එක්සත් ජාතික පක්ෂ මන්ත්‍රීවරයෙකු විසින් බව වාර්තා වේ. පොහොට්ටු පක්ෂයේ නගරාධිපතිවරයාට එරෙහිව එක්සත් ජාතික පක්ෂයේ මන්ත්‍රී කණ්ඩායම අධිකරණ ක්‍රියාමාර්ගවලට පවා යොමු වීතිබුණු අතර අවසන් මොහොතේදීඑජාප මන්ත්‍රී කණ්ඩායමම මැදිහත් වීහිටපු නගරාධිපතිවරයා යළිත් තෝරා පත් කර තිබේ. ඔහු පත්කර ගැනීමේදීඡන්දය පාවිච්චිකළමන්ත්‍රීන් අතර එක්සත් ජාතික පක්ෂයේ හිටපු නගරාධිපතිවරයාද සිට ඇති බව වාර්තා වේ.", "URL": "https://lankatruth.com/si/?p=127720", "Category": "පුවත්", "Parent URL": null}