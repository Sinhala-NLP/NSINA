{"Source": "Lankatruth", "Timestamp": "February 15, 2020", "Headline": "උදයංග වීරතුංග බන්ධනාගාර ගතකළ සැනින් රෝහලට", "News Content": "රක්ෂිත බන්ධනාගාර ගත කළ රුසියාවේ හිටපු ශ්‍රී ලංකා තානාපති උදයංග වීරතුංග මහතා බන්ධනාගාර ගත කළ සැනින්ම බන්ධනාගාර රෝහල වෙත යොමු කර ඇති බව වාර්තා වේ. මිග් යනා ගනුදෙනුව සම්බන්ධයෙන් කොළඹ කොටුව මහේස්ත්‍රාත් අධිකරණයේ නියෝග පිට, ජාත්‍යන්තර පොලිසියේ රතු වරෙන්තු ලැබ සිට් එම නඩුවේ ප්‍රධානතම සැකකරුවෙකු වන ඔහු ඊයේ (14) අලුයම 4.37ට පමණ මස්කට් සිට පැමිණි ශ්‍රී ලන්කන් ගුවන් සේවයේ UL208 දරන ගුවන් යානයෙන් කටුනායක ගුවන් තොටුපළ වෙත පැමිණ සිටි අවස්ථාවේදී අපරාධ පරීක්ෂණ දෙපාර්තමේන්තු නිලධාරීන් පිරිසක් විසින් අත්අඩංගුවට ගෙන තිබිණි. ඉන් පසු ඔහු අපරාධ පරීක්ෂණ දෙපාර්තමේන්තුව වෙත රැගෙනගොස් ප්‍රශ්න කිරීමෙන් අනතුරුව ඊයේ පස්වරුවේ අධිකරණය වෙත ඉදිරිපත් කිරීමෙන් පසු ලබන 17 වනදා තෙක් දින 4කට රක්ෂිත බන්ධනාගාර ගත කරන ලදී. එහෙත් ඊයේ ඔහු රක්ෂිත බන්ධනාගාර ගත කර පැය කිහිපයකින් පපුවේ අමාරුව ඇතැයි පවසා තිබේ. එවැනි අසනීප තත්වයකදී බන්ධනාගාරය තුළ වෙනත් සිරකරුවන්ට අනුගමණය කරන කියාපිළිවෙතට පිටින් නිසි වෛද්‍ය නිර්දේශයක් නොමැතිව ක්ෂණිකවම ඔහුව බන්ධනාගාර රෝහලට ඇතුළත් කර තිබේ.", "URL": "https://lankatruth.com/si/?p=89771", "Category": "පුවත්", "Parent URL": null}