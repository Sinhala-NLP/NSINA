{"Source": "Lankatruth", "Timestamp": "July 3, 2021", "Headline": "හකිම්-බදුර්දීන්-මෛත්‍රීගේ සහාය ගෝටාට…", "News Content": "ශ්‍රී ලංකා නිදහස් පක්ෂය සහ දෙමළ ජාතික සන්ධානය එක්ව එක්සත් ජාතික පක්ෂය පිහිටුවා තිබූ සේරුවිල ප්‍රාදේශිය සභාවේ බලය ශ්‍රී ලංකා නිදහස් පක්ෂයේ, ශ්‍රී ලංකා මුස්ලිම් කොන්ග්‍රසයේ සහ සමස්ත ලංකා මහජන කොන්ග්‍රසයේ සහායෙන් පොහොට්ටු පක්ෂයට ලබාගෙන තිබේ. ඒ එම ප්‍රාදේශීය සභාවේ 2021 මුල්‍ය වර්ෂය සදහා අයවැය සම්මත කරගැනිමට යෑමේදි අයවැය පරාජයට පත්විම නිසා හිටපු සභාපතිවරයා සභාපති ධූරයෙන් ඉවත් කිරිම නිසා නව සභාපතිවරයෙකු සඳහා පැවැත්වූ ඡන්ද විමසීමේදීය. එහිදී නව සභාපතිවරයා ලෙස පොහොට්ටු පක්ෂයේ ඩබ්.ඒ ජයසිරි වැඩි ජන්ද හයකින් සභාපති බවට පත්ව තිබේ. පලාත් පලාන කොමසාරිස් එන්. මනිවන්නන්ගේ ප්‍රධානත්වයෙන් පැවැති විවෘත ජන්ද විමසිමේදි ජයගත් ඩබ්.ඒ ජයසිරිට පක්ෂව ජන්ද 11ක් ලැබී ඇති අතර හිටපු සභාපති වු එක්සත් ජාතික පක්ෂය නියෝජනය කළ ආර්.එම් රණසිංහ බණ්ඩාට ලැබී ඇත්තේ ජන්ද පහකි. රණසිංහ බණ්ඩා මහතාට පක්ෂව දෙමල ජාතික සන්ධාන ප්‍රාදේශිය සභා මන්ත්‍රිවරයා ජන්දය ප්‍රකාශ කර තිබිණි. ඩබ්.ඒ. ජයසිරිට ශ්‍රි ලංකා පොදුජන පෙරමුණේ මන්ත්‍රිවරු හය දෙනාට අමතරව ශ්‍රි ලංකා නිදහස් පක්ෂ මන්ත්‍රිවරු තිදෙනා හා ශ්‍රි ලංකා මුස්ලිම් කොංග්‍රසයේ මන්ත්‍රිවරයා මෙන්ම සමස්ත ලංකා මහජන කොංග්‍රසයේ මන්ත්‍රිවරයා සහය පල කර තිබිණි.", "URL": "https://lankatruth.com/si/?p=118943", "Category": "පුවත්", "Parent URL": null}