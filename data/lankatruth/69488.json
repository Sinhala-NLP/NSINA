{"Source": "Lankatruth", "Timestamp": "March 2, 2019", "Headline": "බින් ලාඩන්ගේ පුත්‍රයාගේ පුරවැසි භාවය අහෝසි කරයි", "News Content": "අල්කයිඩා සංවිධානයේ හිටපු නායක ඔසාමා බින් ලාඩන්ගේ පුත්‍රයෙකු වන හම්සා බින් ලාඩන්ගේ පුරවැසිභාවය අත්හිටුවීමට සෞදි රජය තීරණය කර තිබේ. සෞදි අභ්‍යන්තර කටයුතු අමාත්‍යාංශය විසින් නිල ගැසට් නිවේදනයක් නිකුත් කරමින් මේ බව දන්වා ඇත. මේ අතර හම්සා බින් ලාඩන් අත්අඩංගුවට ගැනීමට තොරතුරු ලබාදෙන්නෙකුට ඇමරිකානු ඩොලර් මිලියනයක ත්‍යාග මුදලක් ලබාදෙන බව ඇමරිකා එක්සත් ජනපදය පසුගිය 28 වැනිදා ප්‍රකාශ කළේය. හම්සා බින් ලාඩන් මේ වනවිට 30 වැනි වියේ පසුවන බවත් සැප්තැම්බර් 11 ප්‍රහාරයට පෙර ඔහු සිය පියා වන ඔසාමා බින් ලාඩන් සමඟ ඇෆ්ගනිස්ථානයේ සිටි ඇති බවටත් තොරතුරු අනාවරණය වී ඇතැයි සෞදි අරාබිය පවසයි.", "URL": "https://lankatruth.com/si/?p=69488", "Category": "විදෙස් පුවත්", "Parent URL": null}