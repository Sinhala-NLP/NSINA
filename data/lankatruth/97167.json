{"Source": "Lankatruth", "Timestamp": "October 8, 2020", "Headline": "නිරෝධායනයට රැගෙනයද්දී ජීවිතක්ෂයට පත්වෙලා", "News Content": "මිනුවන්ගොඩ බ්‍රැන්ඩික්ස් ඇඟලුම් ආයතනයේ සේවකයින්ගේ ආශ්‍රිතයින් පිරිසක් හමුදා ආරක්සාව යටතේ ඊයේ (07) සවස වැලිකන්ද ගල්කන්ද නිරෝධායන මධ්‍යස්ථානයට නිරෝධායන කටයුතු සදහා රැගෙන යමින් සිටියදි එහි සිටි එක් මවක් ජීවිතක්ෂයට පත්ව ඇති බව වැලිකන්ද පොලිසිය සඳහන් කරයි. ඒ.එම් අරුණ කාන්ති නම් එම මව මෙලෙස බස් රථයේදිම මියගොස් සිට ඇති අතර ඇය 68 වියේ පසුවෙයි. ඇය ගම්පහ උඩුපිටිය, වරාපලාන අංක 81 ලිපිනයේ පදිංචිව සිටි සිව්දරු මවකි. ඇයගේ සිරුර පශ්චාත් මරණ පරික්ෂණ කටයුතු සදහා ගල්කන්ද නිරෝධායන මධ්‍යස්ථානයේ තබා තිබෙන බවට සදහන් වේ. ගම්පහ, මිනුවන්ගොඩ, මහර ඇතුලු අවට ප්‍රදේශවල බ්‍රැන්ඩික්ස් ආයතනයේ සේවකයින්ගේ ඥාතීන් ඇතුලු සමිපතම ඇසුරු කරන්නන් 80කට ආසන්න පිරිසක් මෙලෙස හමුදා ආරක්ෂාව යටතේ ඊයේ සවස 04.00ට පමණ ගල්කන්ද නිරෝධායන මධ්‍යස්ථානයට බස් රථ දෙකකින් රැගෙන විත් තිබේ. සිද්ධිය පිළිබඳ වැලිකන්ද පොලිස්ථානයේ කණ්ඩායමක් සහ යුද හමුදාව එක්ව පරික්ෂණ සිදුකරන වැලිකන්ද පොලිසිය පවසයි.", "URL": "https://lankatruth.com/si/?p=97167", "Category": "පුවත්", "Parent URL": null}