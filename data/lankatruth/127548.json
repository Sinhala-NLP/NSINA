{"Source": "Lankatruth", "Timestamp": "January 4, 2022", "Headline": "සුසිල් ඉවත් කිරීම ගැන මෛත්‍රී කටඅරී", "News Content": "එක ඇමතිවරයෙකු ඉවත් කිරීමෙන් පමණක් 2022 වසරේදී සිදු වන සිදු වීම් වළක්වා ගැනීමට ආණ්ඩුවට හැකියාවක් නොමැති බව හිටපු ජනාධිපති පාර්ලිමේන්තු මන්ත්‍රී මෛත්‍රීපාල සිරිසේන පවසයි. රාජ්‍ය අමාත්‍ය සුසිල් ප්‍රේමජයන්ත පසුගියදා දෙල්කද පොළ භූමියේදීමාධ්‍යවෙත සිදුකරනු ලැබූප්‍රකාශයක් හේතුවෙන් අද (04) දිනයේ ඔහු රාජ්‍ය අමාත්‍ය ධූරයෙන් ඉවත් කිරීමට ජනාධිපතිවරයා කටයුතු කරනු ලැබීය. මෙම සිදුවීම සම්බන්ධයෙන් ශ්‍රී ලංකා නිදහස් පක්ෂයේ සභාපතිවරයා වන හිටපු ජනාධිපති මෛත්‍රීපාල සිරිසේන මහතා අද දිනයේදීපැවති උත්සවයකදී ආණ්ඩුවට කිසියම් ආකාරය ප්‍රතිවිරෝධාත්මක ආකාරයට ප්‍රතිචාරයක් දක්වමින් තිබිණි. එහිදීවැඩිදුරටත් අදහස් දක්වන හිටපු ජනාධිපති මෛත්‍රීපාල සිරිසේන… “මේ ආණ්ඩුව සන්ධාන ආණ්ඩුවක්. මේ ආණ්ඩුව හදන්න දේපාලන පක්ෂ 13ක් එකට එකතු වුණා. පොහොට්ටුවට ජීර්ණය වෙලා ඉන්න සමහර මහත්තුරු කියනවා 69 ලක්ෂයම ඒගොල්ලන්ගේ කියලා. නැහැ 69 ලක්ෂයම ඒගොල්ලන්ගේ නෙවෙයි. 2022 අවුරුද්ද එක ඇමතිවරයෙක් ඉවත් කිරීමෙන් පමණක් සිදුවන සිදුවීම් වළක්වා ගන්න ආණ්ඩුවට බැරි වෙයි. ආණ්ඩුව නිවැරදි වුණොත්, ආණ්ඩුව හැදුනොත්, ආණ්ඩුව හරි දේ කරන්න පටන් ගත්තොත් ජනතාවගේ දුක් වේදනා හඳුනා ගත්තොත් ඔය පිපිරීම වළක්වා ගන්න පුළුවන්. පොහොර නැතිව ජනතාව විදින දුක. ඉංග්‍රීසි පාලකයින්ගේ කාලෙවත් ගොවියන්ට මෙහෙම වේදනවාක් දුන්නේ නෑ. මේ රටේ ගෙවල්වල ගෑස් පිපිරෙනකොට ගෑස් සංයුතිය වෙනස් කරපු කාටද දඬුවම් දුන්නේ. කීදෙනෙක් මිය ගියාද? අදත් පුපුරණවා මේ මොහොතෙත් ගෑස් පිපිරෙනවා. ලිට්‍රෝ ගෑස් සභාපතිට තියා අධ්‍යක්ෂක මණ්ඩලයටවත් ඉවත් වෙන්න කිව්වේ නෑ. සුසිල්ව අස්කෙරුවා පොළේ ගිහින් කියපු කතාවට. ලන්සා ඇමතිතුමා ඔයිට වඩා දරුණු ප්‍රකාශයක් කරා දවස් තුනකට ඉස්සර වෙලා. හැබැයි ලන්සා ඇමතිතුමට ඉල්ලා අස්වීමක් නෑ. මං දන්නවා එකට හේතුව මොකක්ද කියලා. සමහරු හිතනවා ශ්‍රී ලංකා නිදහස් පක්ෂය ගොඩ ගන්න බැරි තැනටම වැටිලා කියලා. නෑඅපි එහෙම වැටිලා නෑ.” යනුවෙන් පැවසීය.", "URL": "https://lankatruth.com/si/?p=127548", "Category": "පුවත්", "Parent URL": null}