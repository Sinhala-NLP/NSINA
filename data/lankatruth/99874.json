{"Source": "Lankatruth", "Timestamp": "November 12, 2020", "Headline": "බස්නාහිරට බස් පැමිණීම පිටවීම නවතී…", "News Content": "බස්නාහිර පළාතෙන් පිට පළාත් වෙත බස් රථ ධවනය කිරීමත් බස්නාහිර පළාතට පිට පළාත්වලින් බස් රථ පැමිණීමත් එළඹෙන 15 වැනි දින දක්වා නතර කිරීමට තීරණය කර තිබේ. ප්‍රවාහන රාජ්‍ය අමාත්‍ය දිලුම් අමුණුගම මහතා සියලු බස් රථ හිමියන්ගෙන් ඉල්ලා මේ පිළිබඳව ඉල්ලීම් කර තිබේ. දුම්රිය දෙපාර්තමේන්තුවද ඊයේ (11) රාත්‍රී 10.00 සිට ලබන 15 වැනිදා දක්වා බස්නාහිර පළාත තුළට මගීන්ට ඇතුළු වීමට අවසර ලබාදී ඇතත් පිටවීමට අවසර නොමැති බව නිවේදනයක් නිකුත් කරමින් සඳහන් කරයි. බස්නාහිර පළාතෙන් පිටවන දුම්රිය පළාත් මායිමේ පිහිටි අවසන් දුම්රිය ස්ථාන එනම් අලුත්ගම, අඹේපුස්ස, කොච්චිකඩේ සහ අවිස්සාවේල්ල නැවතුම් ස්ථානවලදි සියලුම මගීන් බැසගත යුතුය. ඉන් ඔබ්බට සෞඛ්‍ය හේතූන් මත බස්නාහිර පළාත තුළ සිටින මගීන් රැගෙන නොයන අතර දුම්රිය දිගටම ධාවනය වන බව පැවසේ. ධාවනය වන දුම්රියන් තුළ ඊළග දුම්රිය නැවතුම්පොලේ සිට ගොඩ වන මගීන්ට ගමනාන්තය දක්වා ගමන් කිරීමට හැකියාව ඇතැයි පැවසේ.", "URL": "https://lankatruth.com/si/?p=99874", "Category": "පුවත්", "Parent URL": null}