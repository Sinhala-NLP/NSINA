{"Source": "Lankatruth", "Timestamp": "April 5, 2022", "Headline": "දූෂිතයන්ට දඬුවම් දෙන්න… උද්ඝෝෂණයේ නිරත තරුණයෝ අනුරගෙන් ඉල්ලති… VIDEO", "News Content": "අද පැවති පාර්ලිමේන්තු සැසිවාරයට සහභාගීවීමෙන් අනතුරුව පාර්ලිමේන්තුවෙන් එළියට පැමිණෙමින් සිටි ජනතා විමුක්ති පෙරමුණේ නායක අනුර කුමාර දිසානායක ගමන් ගත් කැබ්රථය නතරකගත් පිටත රැඳී සිටි විරෝධතාකරුවන්, මෙම දූෂිතයන්ට වහාම දඩුවම් ලබාදෙන්නැයි ඉල්ලා සිටියේ. එමෙන්ම රටේ තරුණ තරුණයන්ට රැකියා අවස්ථා උදා කර දෙන ලසත් ඉල්ලා සිටියේය. එහිදී තරුණයන්ට අදහස් දක්වමින් ජවිපෙ නායක අනුර දිසානායක සඳහන් කර සිටියේ ජවිපෙ ප්‍රමුඛ කණ්ඩායම් අවුරුදු ගණනාවක් තිස්සේ දියත් කර තිබෙන සටන අද මහජනතාවගේ මෙම මැදිහත්වීම තුළ තීව්‍ර වී ඇති බවත් ඒ ගැන සතුටු වන බවත්ය. එමෙන්ම රටේ ජනතාවගෙන් මංකොල්ලකන ලද ධනය ආපසු ජනතාව සතු කිරීමත් එම දූෂිතයන්ට දඬුවම් කිරීමත් අනිවාර්යයෙන් සිදු කළ යුතු බවයි. ඒ සඳහා මෙම ගොඩනැගෙන ජනතා බපය ඉවහල් වන බවත් මෙම අරගල නතර නොකර ඉදිරියට රැගෙන යන ලෙසත් ඒ සඳහා ජනතා විමුක්ති පෙරමුණේ සහාය අනිවාර්යයෙන්ම ලැබෙන බවත් ජවිපෙ නායක අනුර දිසානායක අවධාරණය කරමින් කියා සිටියේය.", "URL": "https://lankatruth.com/si/?p=131516", "Category": "පුවත්", "Parent URL": null}