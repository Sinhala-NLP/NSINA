{"Source": "Lankatruth", "Timestamp": "May 17, 2021", "Headline": "පලස්තීන ජනතාව නැවතත් ලෝක බලවතුන්ගේ බල අරගලයේ ගොදුරක් බවට පත්වේ !", "News Content": "ට්‍රම්ප් විසින් අත්හිටවනු ලැබූ එජා සංවිධානයේ UNRWA ආයතනය ඔස්සේ නව බයිඩන් පාලනය විසින් ඩොලර් මිලියන 200ක් නැවතත් පලස්තීනයට අනුමත කරනු ලැබීමත්, 2015 දී ඉරානය සමග න්‍යෂ්ටික අවි පාලනය කරලීම එජා සංවිධානයේ ආරක්ෂක මණ්ඩලය විසින් අත්සන් කරන ලද ගිවිසුම බයිඩන් පාලනය විසින් එම සාකච්චා නිල හා නිල නොවන ආකාරයෙන් නැවත පටන් ගැනීමත් සමගම ඊශ්‍රාලය කලාපය තුල තනිවෙමින් පවතී. කොරෝනා වසංගතය හේතුවෙන් ඇතිවී තිබෙන ආර්ථික අර්බුධයත්, රට තුල ඇති දේශපාලන අස්ථාවර භාවයත් හේතුවෙන්ද යුදෙව් ජනතාව වෙතින්ද එන විරෝධය කණපිට හැරවීමට ඇති එකම විසඳුම ලෙස ඊශ්‍රාලය එදත් අදත් දුටුවේ අවට අරාබි රටවල් සමග ගැටුමකට යමින් තම සියොන්වාදී පාලනය රැකගැනීම නැමැති සටන් පාථය ඔස්සේ සිදු කරන ලද මිලිටරි ක්‍රියාකාරකම් උත්සන්න කරලීම වේ. ඒ අනුව පසුගිය සතියේ සඳුදා දිනයේ සිට ඇතිවූ ගැටුම් වලින් පලස්තීන වැසියන් 155දෙනෙකු ඊශ්‍රාල හමුදා විසින් මරා දමා ඇත. ග්‍රාසා තිරයේ ඇල්ජසීරා හා AP මාධ්‍යවල කාර්යාල ද මෙම ප්‍රහාර වලින් විනාශයට පත් වී තිබේ. මෙම තත්වය හමුවේ එජා සංවිධානයේ ආරක්ෂක මණ්ඩලය ඉරිදා රැස්වුයේ ලොව පුරා හමා ගිය ඊශ්‍රාල විරෝධී උද්ඝෝෂණ උග්‍ර වීමත් සමගිනි. වර්තමාන යුගයේ ඊශ්‍රාලය විසින් ඉරානය තම පරම හතුරෙකු ලෙස සැලකුවත් මීට ශත වර්ෂ 25කට පෙර පර්සියන් අධිරාජ්‍යවාදියෙකු වූ සිරුස් විසින් බැබිලෝනය අල්ලාගනිමින් යුදෙව් ජනතාවට තම ආගමික කටයුතු මුලික කරගත් ජෙරුසලම අගනුවර කරගත් ඊශ්‍රාලය නමැති රාජ්‍යයක් බිහිකිරීමට අවස්ථාව සලසා දෙන ලදී. පසුව රෝම අධිරාජ්‍යය විසින් වසර100ක් පැවති එම රාජ්‍යය විනාශ කර දැමුවද එවැනි රාජ්‍යයයක් අතීතයේ පැවතී බවට අවශ්‍ය සාක්ෂි ලොවට ඉදිරිපත්කරමින් නැවතත් 1945 දී ඊශ්‍රාලය පලස්තීනය තුල පිහිටුවීමට අවකාශ ලැබුනේ පර්සියාවේ මෙම එයතිහාසික සාධක හුවා දක්වමිනි. එතැන් සිට ඊශ්‍රාලය මැදපෙරදිග කලාපය තුල ක්‍රියාත්මක වුයේ කලාපයේ ඇමරිකන් කඳවුරක් ලෙස විනා කලාපයේ සාමය ආරක්ෂා කිරීමට නොවේ. තම පැවැත්ම අනතුරු දායක බව දැනෙන සෑම අවස්ථාවකදීම ඉතාමත් උපක්‍රමික ලෙස යුධ තත්වයන් ප්‍රකාශයට පත් කරමින් ලොව පුරා විහිදී සිටින යුදෙව් ජනතාව අරාබි ජනතාවට හා ඔවුන් වෙසෙන රටවල පාලනයන්ට එරෙහිව උසි ගන්වා ඇමරිකාවේ ඇතුළු බටහිර අධිරාජ්‍යවාදීන්ගේ සහයෙන් තම අරමුණ සපුරාගනු ලබන ලෝකයට රහසක් නොවේ. පසුගිය කාලය පුරාවටම ජාත්‍යන්තර තලයේ චීන හා රුසියානු යුධ පෙරමුණ ඇමරිකන් හා බටහිර විරෝධී පෙරමුණක් ලෙස ශක්තිමත් වීමත් එයින් දිරිමත් වූ ඉරානය විසින් සිරියාව, ලෙබනනය, ඉරාකය, යේමනයේ තම ෂිත් ආගමික ගරිල්ලන්ට යුධ හා තාක්ෂණික ආධාරදීම ත්‍රිව කරන ලදී. එසේම 2015 දී ඊශ්‍රාල බලපෑම හේතුවෙන් ට්‍රම්ප් විසින් ආරක්ෂක මණ්ඩලය සමග ඉරානය විසින් න්‍යෂ්ටික අවි සීමා කිරීම සඳහා අත්සන් කරන ලද ගිවිසුමෙන් 2018 දී ඇමරිකාව ඉවත් කර ගත් නමුත් බයිඩන් පාලනය එම ගිවිසුම නැවත සලකා බැලීමට ක්‍රියා කිරීමත් සමග ඊශ්‍රාලය ප්‍රකාශ කලේ තමන් තනිවම හෝ ඉරානය න්‍යෂ්ටික බලය ලබා ගැනීම වලක්වන බවයි. ඒ අනුව පසුගිය අප්‍රියෙල් මාසයේ 11 වැනිදා ඉරානයේ Natanz න්‍යෂ්ටික බලාගාරයට ප්‍රහාරයක් එල්ලකරන ලදී. පිළිතුරු ව‍ශයෙන් ඉරානය පැවසුවේ තමන් න්‍යෂ්ටික බලය ලබාගැනීමට අවශ්‍ය යුරේනියම් සංවර්ධනය 60%ක දක්වා ඉහල දැමු බවයි. එය මිලිටරි බලයක් දක්වා වර්ධනය කිරීමට අවශ්‍යව ඇත්තේ 30%ක් පමණක් බවයි. එසේම මෙම මස 6 වැනිදා ඉරානය විසින් යේමනයේ ගරිල්ලන්ට යවන ලදැයි සැකකෙරෙන T-56 වර්ගයේ අවි 3000ක් ඇතුළු විශාල අවි නැවක් අරාබි මුහුදේදී අත්අඩංගුවට ගැනීමට ඇමරිකන් නාවික හමුදාව සමත්වීමත් සමග ඊශ්‍රාලය හා ඇමරිකාව කලබලයට පත් වී තිබිණි. එසේම කලාපය පුරා ෂිත් ගරිල්ලන් ශක්තිමත් වීමත් ඇමරිකාව විසින් තමන් නොසලකා හැරීමත් නිසා ඉරානයේ සහය ඇති යේමනයේ ගරිල්ලන් සමග යුද්ධයක පැටලී හෙම්බත් වී සිටින සවුදි අරාබියද ඉරානය සමග සම්බන්ධතා යලි තහවුරු කරගැනීමට සාකච්චා ආරම්හ කර ඇත. ලෝක බලතුලනය තුල චීනය හා රුසියාව තනි මිලිටරි පෙරමුණකට පැමිණීම තුල ඉරානයද මැදපෙරදිග කලාපය තුල දේශපාලන, ආර්ථික හා මිලිටරි සියළු පෙරමුණු තුල ඉදිරියට පැමිණීමත් නිසා එයට මුහුණ දීම සඳහා ඊශ්‍රාලය බටහිර කුලී සොල්දාදුවාගේ කාර්‍යය මේවනවිට කලාපය තුල සිදු කරමින් සිටි. එසේම පසුගියදා ඇමරිකන් නාවික හමුදාව Ormuz සමුද්‍ර සංධිය අසලදී ඉරාන නාවික හමුදාව සමගද ගැටුමක් ඇතිකරගෙන තිබිණි. යම් ආකාරයකින් මෙම සමුද්‍ර සන්ධිය ඉරානය වසා දැමුවහොත් 1/3ක සවුදි තෙල් අපනයනයක් ලොවට අහිමි වේ. අනෙක් අතට ඊශ්‍රාලය තුල පවතින දේශපාලන අස්ථාවරභාවය ස්ථාවර කරගැනීමට එනම් මෙම වසරේ මාර්තු 23වන දා පැවැත්වුණු මහා මැතිවරණයෙන් පසුව Benjamin Netanyahu ආණ්ඩුවක් පිහිටුවීමට අවශ්‍ය බහුතරයක් නොලැබීමත් විපක්‍ෂය ජාතික ආණ්ඩුවක් පිහිටුවීම ප්‍රතික්‍ෂේප කිරීමත්, තමන්ට එරෙහිව එරට අධිකරණයේ නැගෙන දූෂණ චෝදනා වලින් මිදීමටත් පලස්තීනයට එරෙහිව මෙවැනි යුද්ධයක් නිර්මාණය කිරීම හරහා එම සියළු අරමුණු සපුරා ගැනීමටද ඔහුට හැකියාව ලැබේ. එසේම තමන්ගේ මිත්‍ර පාර්ශවයක් ලෙස කටයුතු කල සවුදි අරාබිය ඉරානය වෙත සමීපවීමත්, විශේෂයෙන්ම චීනය ඉරානය සමග මාර්තු 21 වැනිදා අත්සන් කරන ලද ආරක්ෂක හා ආර්ථික ගිවිසුම මගින් චීනය ඩොලර් බිලියන 400ක ආයෝජනයක් යටිතළ පහසුකම්, මාර්ග, බලශක්තිය, දුරකථන හා සංනිවේදන දියුණු කිරීමට ඉලක්ක කිරීමත් කලාපය තුල ඇමරිකාවේ හා බටහිර නායකයින් කුලප්පුවීම තුල ඔවුන්ගේ මිලිටරි සහයද ලබා ගැනීමට Benjamin Netanyahuට හැකියාව ලැබේ. මෙම තත්වය හමුවේ කලාපය තුල ඇමරිකන් හා බටහිර සුරතලා වන ඊශ්‍රාලය ශක්තිමත් කිරීම ඉලක්ක කරමින් නව යුද්ධයක් ආරම්හ වී ඇත. පසුගිය සතිය පුරාවටම රුසියාව හා චීනය ආරක්ෂක මණ්ඩලය රැස්වීමට උත්සහ කලද ඇමරිකාව විසින් එය ප්‍රතික්‍ෂේප කරන ලදී නමුත් ලොව පුරා ඇතිවූ විරෝධතා හේතුවෙන් ආරක්ෂක මණ්ඩලය ඉරිදා රැස්වීමට තීරණය කර ඇත. කෙසේවෙතත් බටහිර බලවතුන්ගේ හා ඔවුන්ගෙන් සහයලබන සියෝන්වාදීන්ගේ උසුගැන්වීම් මත සිදුවන මෙම ගැටුම නිසා නිරායුධ අරාබි හා යුදෙව් වැසියන් අතීතයේ සිට කොරෝනා වසංගතයක් පවතින තත්වයක් පවතින අද දක්වාත් කුඩා දරුවන්, කාන්තාවන් ඇතුළු දහස්ගණනින් තම ජිවිතයෙන් වන්දි ගෙවමින් සිටින බව මධස්ථ විචාරකයින්ගේ මතයයි.", "URL": "https://lankatruth.com/si/?p=116448", "Category": "පුවත්", "Parent URL": null}