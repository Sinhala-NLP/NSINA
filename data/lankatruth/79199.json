{"Source": "Lankatruth", "Timestamp": "August 16, 2019", "Headline": "නීති විරෝධීව ඕස්ට්‍රේලියාවේ සිටි 13ක් මෙරටට පිටුවල් කරයි", "News Content": "නීති විරෝධීව ඕස්ට්‍රේලියාවේ රැදී සිටියදී අත්අඩංගුවට ගත් ලාංකිකයන් 13 දෙනෙකු අද(16) උදෑසන කටුනායක ගුවන් තොටුපළින් මෙරටට පැමිණ ඇත. බහුදින යාත්‍රාවක් මගින් නීති විරෝධීව මුහුදු මාර්ගයෙන් ඔවුන් ඕස්ට්‍රේලියාවට ගොස් ඇති අතර එහිදී ඕස්ට්‍රේලියානු බලධාරීන් විසින් අත්අඩංගුවට ගෙන ඇත. මෙම පිරිස අත්අඩංගුවට ගැනීමෙන් පසු විශේෂ ගුවන් යානයක් මගින් ඕස්ට්‍රේලියානු ආරක්ෂක නිලධාරීන්ගේ රැකවරණය යටතේ මෙරටට පිටුවහල් කර ඇත. සැකකරුවන් කටුනායක ගුවන් තොටුපළේදී ආගමන විගමන නිලධාරීන්ගේ භාරයට ගෙන ඇති අතර වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත භාරදී ඇත.", "URL": "https://lankatruth.com/si/?p=79199", "Category": "පුවත්", "Parent URL": null}