{"Source": "Lankatruth", "Timestamp": "August 4, 2017", "Headline": "රවීට එරෙහිව මහින්දානන්ද, වෙල්ගම, රෝහිත ඇතුළු පිරිසකගෙන් විශ්වාසභංගයක්", "News Content": "විදේශ කටයුතු ඇමැති රවී කරුණානායක මහතාට එරෙහිව මහින්ද පිලේ මන්ත්‍රීවරු 37 දෙනෙකුගෙන් යුත් පිරිසකගේ අත්සන් සහිතව විශ්වාසභංග යෝජනාවක් පාර්ලිමේන්තුවේ නියෝජ්‍ය මහලේකම්වරයා වෙත ඊයේ (03) බාර දී තිබේ එම විශ්වාසභංග යෝජනාව සඳහා අත්සන් තබා ඇති මහින්ද පිලේ මන්ත්‍රීවරු අතර මහින්දානන්ද අළුත්ගමගේ, කුමාර වෙල්ගම, රෝහිත අබේගුණවර්ධන, විමල් වීරවංස, ප්‍රසන්න රණතුංග යන මන්ත්‍රීවරු ඇතුළු පිරිසක්ද සිටිති. මෙම මන්ත්‍රී වරු බොහෝමයකටද මේ වනවිට පැවති මහින් දරාජපක්ෂ පාලන සමයේ සිදු කළ වංචා දුෂණවලට අදාලව අධි චෝදනා ගොනු කර තිබේ. එමෙන්ම විදේශ කටයුතු අමාත්‍ය රවී කරුණානායක මහතා මුදල් ඇමතිව සිටි සමයේ මහ බැංකුවේ සිදු කළ බැඳුම්කර වංචාවට අදාළවද චෝදනා එල්ලවී තිබේ. එමෙන්ම බැඳුම්කර වංචාව සම්බන්ධයෙන් විමර්ශනය කිරීම සඳහා පත් කළ ජනාධිපති කොමිසම ඉදිරියේ අනාවරණය වූ කරුණු අනුවයද රවී කරුණානායක මහතාද මෙම බැඳුම් කර වංචාවට සෘජුව වගකිවයුතු බව අනාවරණය වී හමාරය.", "URL": "https://lankatruth.com/si/?p=38930", "Category": "පුවත්", "Parent URL": null}