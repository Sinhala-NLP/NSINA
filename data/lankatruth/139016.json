{"Source": "Lankatruth", "Timestamp": "September 6, 2022", "Headline": "බ්‍රිතාන්‍යයේ තෙවන අගමැතිනිය පත්වෙයි", "News Content": "ඊයේ (05) පැවති කොන්සර්වේටිව් පක්ෂයේ නායකත්ව තරඟයෙන් ජයගැනීමත් සමඟ ලිස් ට‍්‍රස් බ්‍රිතාන්‍යයේ තෙවන අගමැතිනිය ලෙස පත්විය. බ්‍රිතාන්‍යයේ අග‍්‍රාමාත්‍ය ධුරය හිමිවන්නේ, පාලක පක්ෂයේ නායකයාට වන අතර වර්තමානයේ පාලක පක්ෂය ලෙස කටයුතු කරන්නේ බ්‍රිතාන්‍යයේ කොන්සවර්ටිව් පක්ෂයයි. ඒ අනුව කොන්සවර්ටිව් පක්ෂ නායකත්වය සඳහා වූ ඡන්දයේ දී විදෙස් ඇමැතිනී ලිස් ට‍්‍රස් ප්‍රකාශිත ඡන්දවලින් 57%ක් ලබාගත් අතර ඇයගේ ප්‍රතිවාදියා වූයේ බ්‍රිතාන්‍යයේ හිටපු මුදල් ඇමති වරයෙකු වන ඉන්දියානු සම්භවයක් සහිත රිෂී සුනාක්ය. ඒ අනුව, ලිස් ට‍්‍රස් යනු තරේසා මේ සහ මාග‍්‍රට් තැචර්ගෙන් පසු බ්‍රිතාන්‍යය අග‍්‍රාමාත්‍ය ධුරයට පත්වන තෙවැනි කාන්තාවයි.", "URL": "https://lankatruth.com/si/?p=139016", "Category": "පුවත්", "Parent URL": null}