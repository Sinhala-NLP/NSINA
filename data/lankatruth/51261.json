{"Source": "Lankatruth", "Timestamp": "April 28, 2018", "Headline": "අභියාචනාධිකරණ විනිසුරන් පත්වීමට එරෙහිව මහාධිකරණ විනිසුරන් විරෝධතාවයක", "News Content": "පසුගිය දා අභියාචනාධිකරණයේ පැවති ඇබෑර්තු දෙක සම්පූර්ණ කිරීමට ව්‍යවස්ථාදායක සභාව සඳහා නම් හතරක් එවා තිබූ අතර ඒ නම් හතරෙන් තුනක් දැනට මහාධිකරණයේ නඩු විමසමින් සිටින විනිසුරන් වන අතර අර්ජුන ඔබේසේකර මහතා නීතිපති දෙපාර්ථමේන්තුව වෙනුවෙන් නම්කොට තිබුණි.එහිදී ව්‍යවස්ථාදායක සභාව විනිසුරන් ලෙස නම්කරගෙන තිබුනේ මහාධිකරණයේ දැනට සිටින එක් විනිෂ්‍යකාරවරයෙක් සහ නීතිපති දෙපාර්ථමේන්තුව වෙනුවෙන් අර්ජුන ඔබේසේකරය. මෙම පත්වීම සම්බණ්ධයෙන් මහාධිකරණ විනිසුරන්ගේ සංගමය දැඩිලෙස විරුද්ධ වී කථානායකවරයා පසුගියදා මුණගැසී තිබුන අතර එහිදී ඇතිකරගත් එකඟතාවක් වී තිබුනේ මහාධිකරණයේ විනිසුරන් දෙදෙනෙකුම පත්කර ගැනීම සඳහාය.නමුත් එකී එකඟතාව කඩ කරමින් නීතිපති දෙපාර්ථමේන්තුවෙන් නියෝජිතයෙකු නම් කිරීම සම්බණ්ධයෙන් මහාධිකරණ විනිසුරන්ගේ සංගමය විරෝධතාව පලකරයි. අභියාචනාධිකරණයට හා ශ්‍රේෂ්ඨාධිකරණයට විනිසුරන් පත් කිරීමේදී පසුගිය කාලයේ සැලකිය යුතු පිරිසක් නීතිපති දෙපාර්ථමේන්තුවෙන් පත් කර තිබේ.ඒ අනුව ඔවුන් කියා සිටින්නේ මෙවැනි තත්වයක් දිගින් දිගටම පැවතියහොත් වසර ගණනාවක ඔවුන්ගේ සේවා කාලය තුළ මහාධිකරණ විනිෂ්‍යකාරවරයෙකුට අභියාචනාධිකරණයට හා ශ්‍රේෂ්ඨාධිකරණයට පත්වීමක් ලබා ගැනීමට තිබෙන ඉඩප්‍රස්ථා ඉතාමත් අවම වන බවයි.මෙම සියළු තත්වයන් සලකාබලා සංගමය ලෙස තීරණය කර ඇත්තේ ආණ්ඩුක්‍රම ව්‍යවස්ථා සභාවට ස්වාධීනව නම්කොට යවා ඇති නිලධාරීන් පිළිඹඳව දැඩි අප්‍රසාදයක් පලකිරීමටත් ආණ්ඩුක්‍රම ව්‍යවස්ථාසභාවේ සිටින දේශපාලන නියෝජිතයින් මුණගැසීමට සංගමය ලෙස ඉදිරියේ දී කටයුතු කරන බවය.එහදී අධිකරණයේ පවතින ගැටළු සම්බණ්ධයෙන් ඔවුන් දැනුවත් කිරීම සංගමයේ අරමුණ බවද වැඩි දුරටත් ආරංචි මාර්ග හෙලි කරයි.", "URL": "https://lankatruth.com/si/?p=51261", "Category": "පුවත්", "Parent URL": null}