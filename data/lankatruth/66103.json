{"Source": "Lankatruth", "Timestamp": "January 5, 2019", "Headline": "ඕනෑම මොහොතක යුද්ධයකට සූදානමින් සිටින්නැයි චීන ජනපති හමුදාවන්ට දැනුම් දෙයි", "News Content": "ඕනෑම මොහොතක පැන නැගිය හැකි යුද්ධයකට සූදානමින් සිටින්නැයි චීන ජනාධිපති ෂී ජින්පින් එරට හමුදාවන් වෙත දන්වා ඇත. මේ වනවිට ලෝකය සියවසකින් නොදුටු වෙනස්කම් සිදුවෙමින් පවතින බවත් ඕනෑම මොහොතක යුද්ධයක් ඇතිවීමේ හැකියාවක් පවතින බවත් චීන ජනාධිපතිවරයා පවසා තිබේ. චීන හමුදා නවීන යුධ ක්‍රමෝපායන්ගෙන් සන්නද්ධ විය යුතු බවත් ඒ සඳහා වගකීමකින් යුතුව කටයුතු කළ යුතු බවත් චීන ජනාධිපති ෂී ජින්පින් අවධාරණය කරයි. චීනය සමඟ සීතල ආර්ථික යුද්ධයක පැටලී ඇති ඇමරිකාව පිළිබඳව සහ තායිවානය යලි දිනාගැනීම හා සම්බන්ධ තත්වයන් මෙහිදී ජනාධිපතිවරයා පැහැදිලිකර ඇත.", "URL": "https://lankatruth.com/si/?p=66103", "Category": "විදෙස් පුවත්", "Parent URL": null}