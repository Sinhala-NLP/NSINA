{"Source": "Lankatruth", "Timestamp": "July 7, 2023", "Headline": "දොලොස්වෙනි දිනටත් පොලිස්පති පුටුව හිස්", "News Content": "හිටපු පොලිස්පති සී.ඩී වික්‍රමරත්න පසුගිය 25 වනදා රාත්‍රිසේ සිට විශ්‍රාම යාමෙන් අනතුරු අද (07) වනවිට රටේ පොලිස්පතිවරයෙකු නොමැතිව දින 12ක් ගතවෙමින් තිබේ. නව පොලිස්පතිවරයා පත්කර ගැනීම සඳහා ජනාධිපති රනිල් වික්‍රමසිංහ විසින් නම් තුනක් ආණ්ඩුක්‍රම ව්‍යවස්ථා සභාවට ඉදිරිපත් කළ යුතු අතර එහිදී එක් නමකට ආණ්ඩුක්‍රම ව්‍යවස්ථා සභාවේ අනුමැතිය ලැබෙනු ඇත‍. කෙසේ වෙතත් පොලිස්පති ධුරය සඳහා මේ දක්වා කිසිදු නමක් යෝජනා කර නොමැති අතර අවම වශයෙන් වැඩබලන පොලිස්පතිවරයෙකු හෝ පත් කිරීමට කටයුතු කර නැත. හිටපු පොලිස්පති සී.ඩී වික්‍රමරත්න කටයුතු කළේ මෙරට 35 වැනි පොලිස්පති වශයෙනි.", "URL": "https://lankatruth.com/si/?p=148779", "Category": "පුවත්", "Parent URL": null}