{"Source": "Lankatruth", "Timestamp": "January 7, 2020", "Headline": "වඩිවේල් සුරේෂ්ට ජනතා විරෝධය – පස්සර රෝහලෙන් පිටව යයි", "News Content": "පාර්ලිමේන්තු මන්ත්‍රි වඩිවේල් සුරේෂ් මහතා, මඩොල්සිම බස් අනතුරේදි මිය ගිය අටදෙනාගේ මහේස්ත්‍රාත් පරීක්ෂණය පැවැත් වෙන පස්සර දිසා රෝහල් පරිශ්‍රයට අද (07) පැමිණීමත් සමඟ එහි සිටි ජනතාව අතර නොසන්සුන්තාවයක් හට ගෙන ඇත. ‘කබල් බස්‘ ධාවනය කරන නිසා මෙවැනි අනතුරු සිදු වන බවත් තමන් ලබන පාර අලුතින් බස් ධාවනයට එක් කරන බවත් එහි සිටි ජනතාව අමතමින් මන්ත්‍රීවරයා ප්‍රකාශ කර ඇත. එහිදී කෝප වූ ජනතාව මන්ත්‍රීවරයාට එම ස්ථානයෙන් පිටව යන ලෙස කියමින් කෑ කෝ ගසා තිබේ. බලයේ සිටින කාලයේ කිසිවක් නොකර ජනතාව ශෝකයෙන් සිටින අවස්ථාවක පැමිණ ජනතාවගේ සුව දුක් විමසනවා වෙනුවට දේශපාලනය කරනවා යැයි කියමින් කෑ ගසමින් ජනතාව ප්‍රකෝපකාරීව හැසිරෙමින් මන්ත්‍රීවරයාට විරෝධතා එල්ල කර ඇත. පොලීසිය මැදිහත්වී තත්ත්වය පාලනය කිරීමට සමත් වූ අතර මන්ත්‍රීවරයා රෝහල් භූමියෙන් පිටත් කර හැරීමටද පොලීසියට කටයුතු කර තිබේ. මන්ත්‍රීවරයා එහේ පිටව යන විට ජනතා හූ කියා ඇත. මූලාශ්‍ර ලංකාදීප", "URL": "https://lankatruth.com/si/?p=88423", "Category": "පුවත්", "Parent URL": null}