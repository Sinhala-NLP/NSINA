{"Source": "Lankatruth", "Timestamp": "August 19, 2022", "Headline": "ෆින්ලන්ත අගමැතිනියගේ වීඩියෝවට පාර්ශව රැසක අප්‍රසාදය", "News Content": "ලොව ලාබාලතම අගමැතිනිය වන ෆින්ලන්තයේ අගමැතිනී “සන්නා මැරින්” සාදයක විනොදවෙමින් සිටින වීඩියෝවක් සමාජ මාධ්‍ය තුළ සංසරණය වීම හේතුවෙන් එරට තුළ දැඩි කතාබහකට ලක්ව තිබේ. අගමැතිනිය, ෆින්ලන්තයේ ප්‍රසිද්ධ ප්‍රද්ගලයින් සහ ඇගේ සමීපතමයින් කිහිප දෙනෙකු සමග විනෝද වෙමින් කාලය ගතකරන අයුරු මෙම වීඩියෝවේ දැක්වෙන අතර වීඩියෝව සංසරණය වීමත් සමග විරුද්ධ පක්ෂවලින්, අගමැතිනිය මත්ද්‍රව්‍ය භාවිතා කර ඇතැයි චෝදනා කරමින් දැඩි විරෝධයක් එල්ල කරමින් සිටී. කෙසේ වෙතත් ෆින්ලන්ත අගමැතිනිය “සන්නා මැරින්” ප්‍රකාශ කර තිබෙන්නේ තමා එම සාදයේදී සිදුකලේ ගී ගයමින් විනෝද වීමක් බවත් තමා එම අවස්ථාවේ දී මත්පැන් පමනක් පානය කරසිටි බවත් එය සම්පූර්ණයෙන්ම නිත්‍යානුකූල කියාවක් බවත්ය.", "URL": "https://lankatruth.com/si/?p=138226", "Category": "පුවත්", "Parent URL": null}