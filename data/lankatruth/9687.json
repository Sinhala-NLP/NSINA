{"Source": "Lankatruth", "Timestamp": "March 19, 2014", "Headline": "පාරිතෝෂිකය අහිමි කිරීමට එරෙහිව", "News Content": "වසර 113ක තරම් දීර්ඝ ඉතිහාසයකට හිමිකම් කියන රාජ්‍ය සේවකයින් සඳහා වරප‍්‍රසාදයක් සේ ගෙවනු ලබන විශ‍්‍රාම පාරිතෝෂිකය අහෝසි කිරීමට ආණ්ඩුව කටයුතු යොදමින් සිටින අතර ඒ සඳහා 02/2014 විශ‍්‍රාම වැටුප් චක‍්‍රලේඛය නිකුත් කර තිබේ. වසර 113ක තරම් දීර්ඝ ඉතිහාසයකට හිමිකම් කියන රාජ්‍ය සේවකයින් සඳහා වරප‍්‍රසාදයක් සේ ගෙවනු ලබන විශ‍්‍රාම පාරිතෝෂිකය අහෝසි කිරීමට ආණ්ඩුව කටයුතු යොදමින් සිටින අතර ඒ සඳහා 02/2014 විශ‍්‍රාම වැටුප් චක‍්‍රලේඛය නිකුත් කර තිබේ. 2014 අපේ‍්‍රල් 01 වන දින සිට ක‍්‍රියාත්මක වන පරිදි මෙම චක‍්‍රලේඛය නිකුත් කර ඇති අතර ඒ අනුව මෙතෙක් රජයේ සේවකයින්ට ගෙවමින් තිබූ විශ‍්‍රාම වැටුප් පාරිතෝෂිකය අහෝසි කර බැංකු මගින් ණය මුදලක් ලබා ගැනීමට කටයුතු සලස්වා තිබේ. 2014 අපේ‍්‍රල් 01 වන දින සිට ක‍්‍රියාත්මක වන පරිදි මෙම චක‍්‍රලේඛය නිකුත් කර ඇති අතර ඒ අනුව මෙතෙක් රජයේ සේවකයින්ට ගෙවමින් තිබූ විශ‍්‍රාම වැටුප් පාරිතෝෂිකය අහෝසි කර බැංකු මගින් ණය මුදලක් ලබා ගැනීමට කටයුතු සලස්වා තිබේ. රජයේ සේවකයකු විශ‍්‍රාම ගිය පසු මාස 24ක මාසික වැටුප් එකතුවක් විශ‍්‍රාම පාරිතෝෂිකය ලෙස ලබාගත හැකි අතර ඒ සඳහා වෙනත් අයකර ගැනීමක් නොකරන අතර විශ‍්‍රාම වැටුපෙන් මාසිකව 10%ක ප‍්‍රතිශතයක් වන සේ වසර 10කින් එම මුදල අඩු කර ගැනීම පමණක් සිදුවේ. මෙම මුදල පුද්ගලයා මියගිය පසු උරුමක්කරුවන් හටද ලබාගත හැකිය. රජයේ සේවකයකු විශ‍්‍රාම ගිය පසු මාස 24ක මාසික වැටුප් එකතුවක් විශ‍්‍රාම පාරිතෝෂිකය ලෙස ලබාගත හැකි අතර ඒ සඳහා වෙනත් අයකර ගැනීමක් නොකරන අතර විශ‍්‍රාම වැටුපෙන් මාසිකව 10%ක ප‍්‍රතිශතයක් වන සේ වසර 10කින් එම මුදල අඩු කර ගැනීම පමණක් සිදුවේ. මෙම මුදල පුද්ගලයා මියගිය පසු උරුමක්කරුවන් හටද ලබාගත හැකිය. මෙම ක‍්‍රමය අහෝසි කර ඒ වෙනුවට බැංකු ණයක් ලබා ගැනීමට කටයුතු කිරීම හරහා රජයේ සේවකයින් භුක්ති විඳි වරප‍්‍රසාදයක් සම්පූර්ණයෙන්ම අහෝසි වනු ඇත. එසේම බැංකුවලින් ණය නිකුත් කිරීමේදී අදාල බැංකුව අනුගමනය කරනු ලබන ණය කොන්දේසිවලට රජයේ සේවකයින් හට යටත් වීමට සිදු වනු ඇත. මෙම ක‍්‍රමය අහෝසි කර ඒ වෙනුවට බැංකු ණයක් ලබා ගැනීමට කටයුතු කිරීම හරහා රජයේ සේවකයින් භුක්ති විඳි වරප‍්‍රසාදයක් සම්පූර්ණයෙන්ම අහෝසි වනු ඇත. එසේම බැංකුවලින් ණය නිකුත් කිරීමේදී අදාල බැංකුව අනුගමනය කරනු ලබන ණය කොන්දේසිවලට රජයේ සේවකයින් හට යටත් වීමට සිදු වනු ඇත. මීට පෙරද රජයේ සේවකයින්ට ආයතනික මට්ටමින් ගෙවමින් තිබූ දේපල ණය බැංකුවලින් ලබා ගැනීමට ඉඩ සැලසීම හරහා රජයේ සේවකයින්ට දේපල ණය ලබාගැනීම ක‍්‍රමානුකූලව අත්හැර දැමීමට ආණ්ඩුව කටයුතු සලස්වා තිබේ. මීට පෙරද රජයේ සේවකයින්ට ආයතනික මට්ටමින් ගෙවමින් තිබූ දේපල ණය බැංකුවලින් ලබා ගැනීමට ඉඩ සැලසීම හරහා රජයේ සේවකයින්ට දේපල ණය ලබාගැනීම ක‍්‍රමානුකූලව අත්හැර දැමීමට ආණ්ඩුව කටයුතු සලස්වා තිබේ. මෙකී අත්දැකීම් ප‍්‍රකාරව විශ‍්‍රාම පාරිතෝෂිකයද රජයේ සේවකයින්ට අහිමි කිරීමේ ආණ්ඩුවේ සැලැස්මේ මූලික පියවර මෙය බව අවධාරණය කරන ජාතික වෘත්තීය සමිති මධ්‍යස්ථානය එයට විරෝධය පලකරමින් වැඩබිම් මට්ටමින් සේවක අත්සන් ලබා ගැනීමේ විරෝධතා පෙත්සම් ව්‍යාපාරයක් දියත් කර තිබේ. මෙකී අත්දැකීම් ප‍්‍රකාරව විශ‍්‍රාම පාරිතෝෂිකයද රජයේ සේවකයින්ට අහිමි කිරීමේ ආණ්ඩුවේ සැලැස්මේ මූලික පියවර මෙය බව අවධාරණය කරන ජාතික වෘත්තීය සමිති මධ්‍යස්ථානය එයට විරෝධය පලකරමින් වැඩබිම් මට්ටමින් සේවක අත්සන් ලබා ගැනීමේ විරෝධතා පෙත්සම් ව්‍යාපාරයක් දියත් කර තිබේ. එහි ආරම්භක අවස්ථාව අද (19) වන දින දහවල් 12.00ට මාලිගාවත්ත විශ‍්‍රාම වැටුප් දෙපාර්තමේන්තුව ඉදිරිපිටදී සිදු කළ අතර ඒ සඳහා සමස්ත ලංකා වෘත්තීය සමිති සම්මේලනයේ ප‍්‍රධාන ලේකම් සමන්ත කෝරළේ ආරච්චි ,  රාජ්‍ය සේවා කළමනාකරණ සහකාර නිලධාරීන්ගේ සංගමයේ සභාපති යූ. පලිහවඩන ,  රැකියාලාභී උපාධිධාරී සංගමයේ ප‍්‍රධාන ලේකම් චන්දන සූරියආරච්චි යන මහත්වරු සහභාගී වුහ. එහි ආරම්භක අවස්ථාව අද (19) වන දින දහවල් 12.00ට මාලිගාවත්ත විශ‍්‍රාම වැටුප් දෙපාර්තමේන්තුව ඉදිරිපිටදී සිදු කළ අතර ඒ සඳහා සමස්ත ලංකා වෘත්තීය සමිති සම්මේලනයේ ප‍්‍රධාන ලේකම් සමන්ත කෝරළේ ආරච්චි, රාජ්‍ය සේවා කළමනාකරණ සහකාර නිලධාරීන්ගේ සංගමයේ සභාපති යූ. පලිහවඩන, රැකියාලාභී උපාධිධාරී සංගමයේ ප‍්‍රධාන ලේකම් චන්දන සූරියආරච්චි යන මහත්වරු සහභාගී වුහ.", "URL": "https://lankatruth.com/si/?p=9687", "Category": "පුවත්", "Parent URL": null}