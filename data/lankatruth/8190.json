{"Source": "Lankatruth", "Timestamp": "September 9, 2013", "Headline": "මැතිවරණ ව්‍යාපාරයේ අවි ගැටුම් ඉහළයට – CaFFE", "News Content": "මැතිවරණ ව්‍යාපාරයේ අවි ගැටුම් ඉහළයමින් පවතින බව සඳහන් කරමින් නිදහස් හා සාධාරණ මැතිවරණයක් සඳහා වූ ජනතා ව්‍යාපාරය ( CaFFE)  සංවිධානය මාධ්‍ය නිවේදනයක් නිකුත් කරමින් පවසයි. මැතිවරණ ව්‍යාපාරයේ අවි ගැටුම් ඉහළයමින් පවතින බව සඳහන් කරමින් නිදහස් හා සාධාරණ මැතිවරණයක් සඳහා වූ ජනතා ව්‍යාපාරය (CaFFE) සංවිධානය මාධ්‍ය නිවේදනයක් නිකුත් කරමින් පවසයි. එම නිවේදනය පහත පරිදි වේ. “මධ්‍යම පළාතේ මහනුවර දිස්ත්‍රික්කයේ ගිණි අවි භාවිතයෙන් සිදු කරන මැතිවරණ ප්‍රචණ්ඩක්‍රියා පිළිබද සිදුවීම් අවස්ථා තුනක් වාර්තා වී ඇත. මෙවර මැතිවරණයේ ගිණි අවි භාවිතයෙන් සිදුකළ මැතිවරණ ප්‍රචණ්ඩ ක්‍රියා ඉහළ යමින් ඇත. යාපනය, නුවරඑළිය, මාතලේ, කුරුණෑගල, යන දිස්ත්‍රික්ක වලින් ද ගිණි අවි භාවිතයෙන් සිදු කරන ප්‍රචණ්ඩ ක්‍රියා වාර්තා වී ඇත.  පළාත් සභා මැතිවරණයේ තැපැල් ඡන්දය ප්‍රකාශ කිරීම ඇරඹිමත් සමග ප්‍රදේශ ගණනාවකින් වෙඩි තැබීම් පිළිබදව තොරතුරු වාර්තා වී තිබේ. මධ්‍යම පළාත් සභාව සදහා මහනුවර දිස්ත්‍රික්කයෙන් තරග වදින එජනිස අපේක්ෂක තිළිණ බණ්ඩාර තෙන්නකෝන් මහතාගේ ප්‍රබල ආධාරකරුවෙකු වන මහනුවර නාගරික මන්ත්‍රී ජනක ගාමිණිරත්න මහතාගේ ලේවැල්ලේ පිහිටි නිවෙස අසල අද (9) අළුයම වෙඩිතැබීමක් සිදුව තිබේ. මෙම වෙඩිතැබීමෙන් පසු ජනක ගාමිණිරත්න මහතාගේ නිවසට හානි සිදුවී ඇති අතර මිදුලේ තිබී හිස් පතුරම් කොපු 4ක් හමුවී ඇති බව වාර්තා වෙයි. එමෙන්ම මහනුවර දිස්ත්‍රික්කයේ එක්සත් ජාතික පක්ෂ අපේක්ෂක ලලිත් රණරාජා ට අයත් යටිවාවල පිහිටි පක්ෂ කාර්යාලයකට ද අද (9) අළුයම කැබ් රථයකින් පැමිණි පිරිසක් වෙඩි තබා ඇතැයි වාර්තා වී තිබේ. මෙම වෙඩි ප්‍රහාරය එල්ලවීමත් සමග එම පක්ෂ කාර්යාලයේ සිටි පිරිස පළාගොස් තිබේ. මේ වනවිට සිද්ධිය සම්බන්ධයෙන් කටුගස්තොට පොලිසියට පැමිණිල්ලක් ද ඉදිරිපත්ව තිබේ. මේ අතර අද (9) දහවල් 12.45 ට පමණ මාතලේ යටවත්ත ප්‍රදේශයේ දී එජනිස ආධාරකරුවන් දෙපිරිසක් අතර ඇතිවු ගැටුමකින් තුවාල ලැබු පුද්ගලයෙකු රෝහල් ගත කර ඇති අතර තවත් පුද්ගලයෙකු පොලිසිය විසින් අත්අඩංගුවට ගෙන ඇතැයි වාර්තා වෙයි. උසස් අධ්‍යාපන අමාත්‍ය නන්දිමිත්‍ර ඒකනායක මහතාගේ පුත් එජනිස අපේක්ෂක චින්තන ඒකනායක මහතාගේ ආධාරකරුවන් පිරිසක් සහ ප්‍රවාහන නියෝජ්‍ය අමාත්‍ය රෝහණ දිසානායක මහතාගේ සහෝදරයා වන එජනිස අපේක්ෂක පරාක්‍රම දිසානායක මහතාගේ ආධාරකරුවන් අතර මෙම ගැටුම ඇතිවී තිබේ. මෙහිදී තුවාල ලත් චින්තන ඒකනායකගේ ආධාරකරුවකු රෝහල්ගත කර ඇති අතර පොලිසිය විසින් චින්තන ඒකනායක මහතාගේම තවත් ආධාරකරුවෙක් අත්අඩංගුවට ගෙන තිබේ.  මෙම ගැටුමේ ඇති විශේෂත්වය වන්නේ ප්‍රහාරයෙන් තුවාල ලැබූ පුද්ගලයා ද මේ වන විට අත්අඩංගුවේ සිටින පුද්ගලයා ද අපේක්ෂක චින්තන ඒකනායක ගේ ආධාරකරුවන් වීමය. ගැටුමට සම්බන්ධ දෙපාර්ශවය මෙයට පෙර ද ගැටුමක් ඇති කොට ගෙන තිබූ අතර යටවත්ත පොලිස් ස්ථානයේ ක්‍රියාකාරකම් දැඩි පක්ෂාග්‍රාහී මට්ටමකින් සිදුවන බව කැෆේ සංවිධානයේ අදහසයි.”", "URL": "https://lankatruth.com/si/?p=8190", "Category": "පුවත්", "Parent URL": null}