{"Source": "Lankatruth", "Timestamp": "October 6, 2019", "Headline": "පොහොට්ටුවට එක්වනවා ද නැද්ද? – ශ්‍රිලනිපයේ අවසන් තීන්දුව ජනපති අතේ", "News Content": "ඉදිරි ජනාධිපතිවරණයේදී පොහොට්ටු පක්ෂයේ අපේක්ෂකයාට සහය දක්වනවා ද නැද්ද යන්න පිළිබඳ තීන්දුව ගැනීමේ බලය ශ්‍රිලනිප මධ්‍යම කාරක සභාව මගින් ජනාධිපති මෛත්‍රිපාල සිරිසේන මහතා වෙත පවරා ඇතැයි එම පක්ෂය සඳහන් කරයි. ඊයේ(05) රාත්‍රියේ ජනාධිපති නිල නිවසේ පැවති ශ්‍රී ලංකා නිදහස් පක්ෂ මධ්‍යම කාරක සභා රැස්වීමේදී මෙම තීරණය ගෙන තිබේ. ශ්‍රිලනිපය මෙතෙක් ජනාධිපතිවරණය සම්බන්ධව සිය ස්ථාවරය ප්‍රකාශයට පත්කර නොමැති අද(6) උදෑසන පවත්වන මාධ්‍ය හමුවකදී ජනාධිපතිවරයාගේ තීන්දුව ප්‍රකාශයට පත්කිරීමට නියමිත බව එම පක්ෂයේ මාධ්‍ය ප්‍රකාශකවරයා සඳහන් කර තිබේ. කෙසේ වෙතත් ජනාධිපතිවරයා මීට ඉහතදී දැඩි ලෙස ප්‍රකාශ කර සිටියේ පොහොට්ටුව සමඟ සන්ධාන ගතවන්නේ නම් පොදු ළකුණකින් එම අපේක්ෂකයා ඉදිරිපත් විය යුතු බවය.", "URL": "https://lankatruth.com/si/?p=82353", "Category": "පුවත්", "Parent URL": null}