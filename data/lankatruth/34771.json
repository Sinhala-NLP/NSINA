{"Source": "Lankatruth", "Timestamp": "May 22, 2017", "Headline": "පොලිසියට වෙඩිතැබීමට සම්බන්ධ කුඩු පාතාලයේ තිදෙනා රක්ෂිත බන්ධනාගාරයට", "News Content": "පිළියන්දල වෙඩි තැබීම සම්බන්ධයෙන් ඊයේ (21) අත්අඩංගුවට ගත් කාන්තාවක හා පුද්ගලයින් දෙදෙනෙ ජූනි මස 05 දක්වා රක්ෂිත බන්ධනාගාර ගතකර තිබේ. අපරාධ සිදුකිරීම සඳහා ආධාර අනුබලදීම, සාක්ෂි අතුරුදහන් කිරීම, අසත්‍ය තොරතුරු සැපයීම හා සැකකරුට රැකවරණ සැපයීම යන චෝදනා යටතේ ඔවුන්ට එරෙහිව චෝදනා ගොනු කර ඇත. පිළියන්දල ප්‍රදේශයේදී මත්ද්‍රව්‍ය වැටලීමක් සඳහා සහභාගිවූ පොලිස් මත් ද්‍රව්‍ය කාර්යාංශයේ නිලධාරීන්ට වෙඩිතැබීමෙන් පොලිස් නිලධාරියෙකු හා කුඩා දැරියක ජීවිතක්ෂයට පත්වූ අතර තවත් පොලිස් නිලධාරීන් දෙදෙනෙකුට හා කුඩා දරුවන් දෙදෙනෙකු ඇතුළු සිවිල් පුද්ගලයින්ට තුවාල සිදු විය.", "URL": "https://lankatruth.com/si/?p=34771", "Category": "පුවත්", "Parent URL": null}