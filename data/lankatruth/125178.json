{"Source": "Lankatruth", "Timestamp": "October 28, 2021", "Headline": "මහාචාර්ය නීලිකා මලවිගේට WHO තනතුරක්", "News Content": "ශ්‍රී ජයවර්ධනපුර විශ්ව විද්‍යාලයේ ප්‍රතිජීව විද්‍යා හා අනුක විද්‍යා අධ්‍යන අංශයේ මහාචාර්ය නිලීකා මලවිගේ මහත්මිය ලෝක සෞඛ්‍ය සංවිධානයේ තනතුරක් සඳහා තෝරගෙන තිබේ. ඇයව තෝරා පත්කරගෙන ඇත්තේ ලෝක සෞඛ්‍ය සංවිධානයේ කොවිඩ් -19 සඳහා වූ තාක්ෂණික උපදේශක කමිටුවේ සාමාජිකයෙක් වශයෙනි. කොවිඩ් – 19 මර්දනය කිරීමට අවශ්‍ය වන විද්‍යාත්මක, තාක්ෂණික සහ උපාය මාර්ගික කරුණු සම්බන්ධයෙන් සොයාබැලීමට ලෝක සෞඛ්‍ය සංවිධානය විසින් එම කමිටුව පත් කර තිබේ.", "URL": "https://lankatruth.com/si/?p=125178", "Category": "පුවත්", "Parent URL": null}