{"Source": "Lankatruth", "Timestamp": "March 5, 2019", "Headline": "කොල්ල කෑ කෝටි 500යේ දියමන්තිය සොයා ගනියි", "News Content": "පසුගිය වසරේ නොවැම්බර් මස 5 වැනිදා කොල්ලකන ලද රුපියල් කෝටි 500ක් පමණ වටිනාකමින් යුතු දියමන්තිය සොයාගෙන ඇති බව පොලීසිය පවසයි. පෑලියගොඩ කොට්ටාස අපරාධ විමර්ශන ඒකකයේ නිලධාරීන් විසින් සිදුකරන ලද විමර්ශනවල ප්‍රතිඵලයක් ලෙස මෙම දියමන්තිය සොයාගෙන ඇත. සිද්ධිය සම්බන්ධව අත්අඩංගුවට ගත් පන්සල පාර, ගොඩාමුල්ල, පිටිගල ලිපිනයේ පදිංචි කැලුම් ඉන්දික සම්පත් නොහොත් නැලුමා නැමති සැකකරුගෙන් සිදුකරන ලද ප්‍රශ්න කිරීම්වලදී පානදුර කෙසෙල්වත්ත ප්‍රදේශයේ දී දියමන්තියක් සොයාගෙන ඇති අතර එය කොල්ලකන ලද දියමන්තිය බවට සැකකරයි. සැකකරුගේ නිවසේ තිබී රුපියල් ලක්ෂ 150ක මුදලක් සොයා ගැනීමට ද සමත් වූ බව පොලීසිය පවසයි. මෙම දියමන්ති කොල්ලය දැනට ඩුබායි අත්අඩංගුවේ පසුවන මාකඳුරේ මධූෂ්ගේ සැළැස්මකට අනුව සිදුවූවක් බවද පොලීසිය පවසයි.", "URL": "https://lankatruth.com/si/?p=69744", "Category": "පුවත්", "Parent URL": null}