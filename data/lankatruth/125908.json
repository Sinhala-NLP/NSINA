{"Source": "Lankatruth", "Timestamp": "November 18, 2021", "Headline": "වසර 60ක ණයට සමාන ණය ගෝඨාභයගේ වසර 3කදී", "News Content": "ගෙවී ගිය වසර 60කදී ශ්‍රී ලංකා රජය විසින් ලබාගෙන තිබෙන මුලු ණය ප්‍රමාණයට වඩා වැඩි ණය ප්‍රමාණයක් ගෝඨාභය රාජපක්ෂගේ වසර 3ක පාලනය නිමා වෙන විට ලබා ගැනීමට සිදු වී තිබේ.  වසර 1950 සිට 2010 දක්වා ලබා ගෙන තිබෙන මුලු ණය ප්‍රමාණය රුපියල් කෝටි 459,464ක් වන අතර ගෝඨාභය රාජපක්ෂ තමන්ගේ වසර තුනකදී රුපියල් කෝටි 559,470ක් ලබා ගැනීමට නියමිතව තිබේ. මෙම ණය ගැනීම් පිළිබඳව ශ්‍රී ලංකා මහ බැංකුවේ 2020 වාර්ෂික වාර්තාවෙන් සහ 2021, 2022 අයවැය කතාවල අඩංගු දත්තවලින් අනාවරණය වේ.  මහ බැංකු වාර්තා අනුව පසුගිය 2020 වසරේදි රටේ ණය බර රුපියල් කෝටි 208,570කින් වැඩිවී ඇත. එමෙන්ම, 2021 අයවැය කතාව අනුව ශුද්ධ ණය ගැනීම රුපියල් කෝටි 174,000ක් වන අතර 2022 වෙනුවෙන් ඉදිරිපත් කර තිබෙන අයවැය කතාවේ දත්ත අනුව ලබන වසර තුළදී ශුද්ධ ණය ගැනීම් රුපියල් කෝටි 176,900ක් බව ඇස්තමේන්තු කර තිබේ.", "URL": "https://lankatruth.com/si/?p=125908", "Category": "පුවත්", "Parent URL": null}