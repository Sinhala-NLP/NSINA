{"Source": "Lankatruth", "Timestamp": "August 4, 2021", "Headline": "සෙනඟ පිරුණු බස්වලින් කොවිඩ් බෝවීම ස්ථිරයි – විශේෂඥ වෛද්‍ය පද්මා ගුණරත්න", "News Content": "සෙනඟ පිරුණු බස් රථවලින් කොවිඩ් – 19 වෛරසය බෝවීම ස්ථිරයෙන්ම සිදුවන්නේ යැයි ශ්‍රී ලංකා වෛද්‍ය සංගමයේ සභාපතිනී විශේෂඥ වෛද්‍ය පද්මා ගුණරත්න අවධාරණය කරයි. රටේ ජනගහනයෙන් වැඩි ප්‍රතිශතයක් පූර්ණ එන්නත්කරණයකට ලක්වනතුරු ඉදිරි මාස දෙක තුළ හැකි තරම් සංචරණ සීමා කරන්නැයිද ඇය ඉල්ලා සිටී. පොදු ප්‍රවාහනයේදී ජනතාව සෞඛ්‍ය නීති ගැන වඩාත් සැලකිලිමත් විය යුතු බව පවසය වෛද්‍ය පද්මා ගුණරත්න, අනිවාර්යෙන්ම මුව ආවරණ පැළඳ පොදු බස් රථවල ගමන් කළ යුතු බවද අවධාරණය කරයි.", "URL": "https://lankatruth.com/si/?p=120875", "Category": "කොවිඩ් -19 (කොරෝනා ) පුවත්", "Parent URL": null}