{"Source": "Lankatruth", "Timestamp": "September 27, 2013", "Headline": "සමෘද්ධි ගිනුම හිස්", "News Content": "සමෘද්ධි අනිවාර්ය ඉතිරි කිරීමේ ගිණුමේ සමෘද්ධිලාභීන්ට අයත්ව තිබූ රුපියල් මිලියන  1,500 ක් ආණ්ඩුවේ මැතිවරණ ව්‍යාපාරය සඳහා යොදවා තිබේ. සමෘද්ධි සංවර්ධන අධිකාරිය විසින් මෙහෙය වන සමෘද්ධි අනිවාර්ය ඉතිරි කිරීමේ ගිණුම මේ වනවිට හිස්වී තිබේ. සමෘද්ධි අනිවාර්ය ඉතිරි කිරීමේ ගිණුමේ සමෘද්ධිලාභීන්ට අයත්ව තිබූ රුපියල් මිලියන 1,500ක් ආණ්ඩුවේ මැතිවරණ ව්‍යාපාරය සඳහා යොදවා තිබේ. සමෘද්ධි සංවර්ධන අධිකාරිය විසින් මෙහෙය වන සමෘද්ධි අනිවාර්ය ඉතිරි කිරීමේ ගිණුම මේ වනවිට හිස්වී තිබේ. සමෘද්ධිලාභීන් විසින් සිය ගිණුම්වල තැන්පත් කරනු ලබන මුදල් සමෘද්ධි අනිවාර්ය ගිණුමේ තැන්පත් කරනු ලැබේ. එම මුදල් නැවත වෙනත් බැංකුවල ආයෝජනය කර තිබුණි. නමුත් එම ආයෝජන කල් පිරීමට පෙර මුදල් ආපසු ලබාගෙන මැතිවරණ ව්‍යාපාරය සඳහා යොදවා ඇත. වෙනත් බැංකුවල ආයෝජනය කර තිබූ මුදල් නියමිත කල්පිරීමට පෙර නැවත ලබා ගැනීම නිසා අධිකාරියට හිමිවිය යුතු පොලී මුදල්ද අහිමි වී ඇත. මෙම තත්ත්වය නිසා මීළඟ දෙසැම්බර් 31 වැනි දින වනවිට සමෘද්ධිලාභීන්ගේ තැන්පත් මුදල් හෝ පොලිය ලබාදීමට නොහැකි වනු ඇති බවද පැවැසේ. සමෘද්ධියේ අයෝජන ගිණුම්වල පොලිය දේශපාලන කටයුතු සඳහා යොදවා ගැනීම පිළිබඳව විගණන විමසුමක්ද සිදු කර තිබේ.", "URL": "https://lankatruth.com/si/?p=8311", "Category": "පුවත්", "Parent URL": null}