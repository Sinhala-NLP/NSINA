{"Source": "Lankatruth", "Timestamp": "April 10, 2022", "Headline": "ඩීසල් ඉල්ලා ආණමඩුව – කුරුණෑගල පාර වහති", "News Content": "ආණමඩුව කුරුණෑගල මාර්ගයේ ආණමඩුවට ආසන්න ඉන්ධන හළකට දින 10ක පමණ කාලවක සිට ඩිසල් ලබා නොදිමට විරෝධය දක්වමින් වාහන හිමිකරුවෝ පිරිසක් අද (10) උදෑසන සිට වාහන යොදා මාර්ගය හරස් කොට විරෝෂතාවයක නිරතව සිටිති. එම ස්ථානයෙන් රථ වාහන ගමනා ගමනය සම්පුර්ණයෙන් අවහිර කර වී ඇත. මේ හේතුවෙන් තම වාහනවලට ඩිසල් සොයා ගැනිමට වෙනත් ඉන්ධන හල්වෙත ගොස් දින පහ, හය නිදි මරමින් කටයුතු කිරීමට සිදුව ඇතැයිද ඔවුහු පවසති. මේ පිළිබදව එහි කළමණාකාරිත්වයෙන් කළ විමසිමේදි පවසා ඇත්තේ ඩිසල් සදහා මේ වනවිට මුදල් ගෙවා ඇතත් ඩිසල් ලබා නොදුන් බවය. පොලිසිය මෙම පිරිස සමග සාකච්ජා කරමින් මාර්ගය යථා තත්ත්වයට පත් කරවීමට උත්සහ ගත්තද එය සාර්ථක නොවීමෙන් විකල්ප මාර්ගවලින් වාහන ගමන් කරවිමට පොලීසියට සිදුව තිබේ.", "URL": "https://lankatruth.com/si/?p=131783", "Category": "පුවත්", "Parent URL": null}