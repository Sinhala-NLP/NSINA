{"Source": "Lankatruth", "Timestamp": "September 17, 2023", "Headline": "බොරු ටිකට් අරගෙන එන්න එපා – පොලිසිය ක්‍රිකට් ප්‍රේක්ෂකයන්ට කියයි", "News Content": "අද (17) කොළඹ ප්‍රේමදාස ක්‍රීඩාංගනයේදී ශ්‍රී ලංකාව සහ ඉන්දියාව අතර පැවැත්වෙන 2023 ආසියානු කුසළාන අවසන් මහා තරගය සඳහා ව්‍යාජ ප්‍රවේශ පත්‍ර මිලදී නොගන්නා ලෙසත් ඇතුළු වීමේ දොරටු අසළදී සෑම ටිකට් පතකම QR කේත පරීක්ෂා කරන බවත් පොලිස් මාධ්‍ය ප්‍රකාශක කාර්යාංශය නිවේදනය කරයි. අන්‍යයන්ට හානියක් හෝ අපහසුතාවක් ඇති කළ හැකි තියුණු ආයුධ, වීදුරු බෝතල්, හිස්වැසුම් ආදී කිසිදු ද්‍රව්‍ය රැගෙන ඒමෙන් වළකින ලෙසද පොලිසිය වැඩිදුරටත් නිවේදනය කර සිටී.", "URL": "https://lankatruth.com/si/?p=151596", "Category": "ක්‍රීඩා පුවත්", "Parent URL": null}