{"Source": "Lankatruth", "Timestamp": "December 20, 2017", "Headline": "මැතිවරණ ප්‍රචාරයට පොලීතීන් භාවිතා කළොත් දඬුවම්", "News Content": "පලාත් පාලන ආයතන ඡන්දයේ ප්‍රචාරණ කටයුතු සඳහා පොලිතීන්, ප්ලාස්ටික් හෝ ඒ ආශ්‍රිත නිෂ්පාදන යොදාගන්නා පුද්ගලයන්ට එරෙහිව නීතිය ක්‍රියාත්මක කරන බව පරිසර අමාත්‍යාංශය පවසයි. එම අමාත්‍යාංශයේ පරිසර දූෂණ, පාලන හා රසායනික ද්‍රව්‍ය කලමනාකරන අධ්‍යක්ෂ අනුර ජයතිලක මහතා සදහන් කරන්නේ ජාතික පරිසර පනතේ විධිවිධාන අනුව අදාල පුද්ගලයන්ට එරෙහිව පියවර ගන්නා බවයි. ජාතික පාරිසරික පනතේ විධිවිධාන අනුව මෙම වසරේ සැප්තැම්බර් මස පළමුවනදා නිකුත් කළ අති විශේෂ ගැසට් පත්‍රයක් මඟින් සියළුම ආකාරයේ පොලිතීන්, පොලිප්‍රොපිලින්, පොලිඑතලින් නිෂ්පාදන හෝ පොලිප්‍රොපලින් නිෂ්පාදන දේශපාලන, සාමාජීය, ආගමික, ජාතික, සංස්කෘතික හෝ වෙනයම් උත්සව හෝ අවස්ථාවන්හිදී සැරසිලි සඳහා භාවිතය තහනම් කර ඇති බවද ඒ මහතා අවධාරණය කරවි.", "URL": "https://lankatruth.com/si/?p=45409", "Category": "පුවත්", "Parent URL": null}