{"Source": "Lankatruth", "Timestamp": "December 27, 2016", "Headline": "දරුණු රිය අනතුරෙන් වෛද්‍යවරයෙකු ඇතුළු තිදෙනෙක් මරුට", "News Content": "වව්නියාව භූ ඔය පාලම අසලදී අද (27) අලුයම 5:30ට පමණ කැබ් රියක් හා කන්ටේනරයක් මුහුණට මුහුණ හැපී සිදු වූ අනතුරින් කැබ් රියේ ගිය තිදෙනෙකු මිය ගොස් ඇතැයි පොලිසිය සඳහන් කරයි. අනතුරට පත් කැබ් රථයේ වෛද්‍යවරුන්ට ලබා දෙන හැඳුනුම්පතක්ද තිබී ඇති අතර මැදවච්චිය පොලීසිය ප්‍රකාශ කරන්නේ මිය ගිය තිදෙනා අතර 32 හැවිරිදි වෛද්‍යවරියක් වූ එම්.ඩී.ඒ සුදේශිකා නමැත්තියක්ද සිටින බවය.", "URL": "https://lankatruth.com/si/?p=25570", "Category": "පුවත්", "Parent URL": null}