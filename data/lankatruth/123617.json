{"Source": "Lankatruth", "Timestamp": "September 25, 2021", "Headline": "කෙරවලපිටිය ගිවිසුම අත්සන් කර අවසන්… ඉදිරි වැඩත් ආරම්භ කළා – එස්.ආර් අටිගල", "News Content": "කෙරවළපිටිය යුගදනවි LNG බලාගාරය හෙවත් ස්වාභාවික වායු බලාගාරයේ කෝස්ට් 40%ක් ඇමරිකා එක්සත් ජනපදයේ නිව් ෆෝට්‍රස් එනර්ජි සමාගමට පැවරීමේ ගිවිසුම අත්සන් කර අවසන් බවත් මේ වනවිට ඉදිරි වැඩ කටයුතු ක්‍රියාත්මක බවත් මුදල් අමාත්‍යාංශ ලේකම් එස්.ආර් අටිගල පවසයි. මෙම ගිවිසුමේ තාක්ෂණික සහ මූල්‍ය ගිවිසුම් මසක් තුළ සකසා අවසන් කරන බවත් මුදල් අමාත්‍යාංශ ලේකම්වරයා සඳහන් කරයි. මෙම කොටස් 40% සඳහා ඇමරිකානු ඩොලර් මිලියන 250ක මුදලක් අමරිකානු සමාගමට ලබාදෙනඅතර ඔහු සඳහන් කරන පරිදි ගෑස් නල පද්ධතිය සඳහා අවම ලංසුව ඉදිරිපත් කළ සමාගම වන්නේද මෙම නිව් ෆෝට්‍රස් එනර්ජි සමාගමය. යුගදනවි බලාගාරයේ 40%ක කොටස් අත්පත් කරගැනීමට සහ ගෑස් නල පද්ධතිය සැකසීමට අමතරව නිව් ෆෝට්‍රස් එනර්ජි මෙහි මෙගාවොට් 350ක ධාරිතාවයකින් යුතු LNG බලාගාරයක් ඉදිකිරීමටද නියමිතය. මුදල් අමාත්‍යාංශ ලේකම්වරයා පවසන්නේ වසර 15කින් පසු මෙම බලාගාර සංකීර්ණයේ හමිකාරිත්වය ලංකා විදුලිබල මණ්ඩලයට පැවරෙන බවය.", "URL": "https://lankatruth.com/si/?p=123617", "Category": "ආර්ථික පුවත්", "Parent URL": null}