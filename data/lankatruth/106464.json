{"Source": "Lankatruth", "Timestamp": "January 4, 2021", "Headline": "විද්‍යා පීඨ ඩිප්ලෝමාධාරීන් උද්ඝෝෂණයේ", "News Content": "පසුගිය වසරේ මාර්තු මස නිකුත් කරන ලද විද්‍ය පීඨ ඩිප්ලෝදාධාරී අවසන් විභාගයේ ප්‍රතිඵල අනුව මේ දක්වා ගුරු පත්වීම් නොලද කණ්ඩායම් අද (04) පෙරවරුවේ ඉසුරුපාය අධ්‍යාපන අමාත්‍යංශය ඉදිරිපිටදීවිරෝධතාවයක් පැවැත්වීය. ලංකා ගුරු සේවා සංගමය මෙම විරෝධතා සංවිධානය කර තිබූ අතර පසුගිය දෙසැම්බර් 31 වැනි දිනට පෙර මෙම ඩිප්ලෝමාධාරීන් ඔවුන් පදිංචි ප්‍රාදේශීය ලේකම් කොට්ඨාශය තුළ පත්වීම් ලබා දෙන බව අධ්‍යාපන අමාත්‍යංශ ලේකම්වරයා දීතිබූපොරොන්දුව කඩකිරීම නිසා මෙම විරෝධතාව පැවැත්වීය. එසේම දේශපාලන පත්වීම් ලබා දීමටද විරෝධය පළකරනු ලැබීය. මෙම විරෝධතාවය අතර තුර ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ ඇතුළු පිරිසක් අධ්‍යාපන අමාත්‍යංශයේ ප්‍රධානීන් හමුවීමට ගිය අතර එම අමාත්‍යංශයේ අතිරේක ලේකම් ජනවාරි 18 වැනි දින අදාළ පත්වීම් ලිපි ලබා දෙන බව ලිඛිතව වෘත්තීය සමිති නායකයින්ට දැනුම් දීතිබේ.", "URL": "https://lankatruth.com/si/?p=106464", "Category": "පුවත්", "Parent URL": null}