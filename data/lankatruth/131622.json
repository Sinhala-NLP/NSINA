{"Source": "Lankatruth", "Timestamp": "April 7, 2022", "Headline": "ගෝඨාභය පත් කළ ලොක්කෝ අර්බුදය මැදත් දිගට හරහට ගසා කති", "News Content": "ව්‍යාපෘති ලක්ෂයක් වැඩ සටහනට වෙන් කරන ලද මුදල් හිතු මතේ වියදම් කිරීමට පටන් ගෙන ඇති බවත් රාජ්‍ය ව්‍යාපාර ආයතනවලට ජනාධිපති විසින් පත් කරන ලද සභාපතිවරුන් මෙම අර්බුදකාරී තත්වය මධ්‍යයේ අලුත් වටයකින් ගසා කෑම් ආරම්භ කර ඇති බවත් වාර්තා වේ. ව්‍යාපෘති ලක්ෂය යටතේ ග්‍රාමීය කටයුතු සැලසුම් කිරීමේදී ඉතා වේගයෙන් ප්‍රාදේශීය ආණ්ඩුවේ නියෝජිතයින් ගසා කෑම් කරන බව හෙළිවේ. මේ සම්බන්ධයෙන් ග්‍රාම නිලධාරීන්, සමෘද්ධි නිලධාරීන් ඇතුළු රජයේ නිලධාරීන් මේ වනවිට විශාල වශයෙන් ඉහල නිලධාරීන්ට පැමිණිලි කරමින් තිබේ.  මේ අතර මිල්කෝ ආයතනයේ සභාපති රේණුක පෙරේරාගේ ඍජු උපදෙස් පිට එම සමාගමේ කාර්යාලය පරණ පාස්පෝට් කාර්යාලය තිබූ ගොඩනැගිල්ලට ගෙන යාම සඳහා අලුත්වැඩියා කටයුතු වෙනුවෙන් රුපියල් මිලියන 50ක් වියදම් කිරීමට සැලසුම් කර ඇත. නාරාහේන්පිට පිහිටි එම සමාගමේ කර්මාන්ත ශාලා පරිශ්‍රයේ තිබෙන ගොඩනැගිලි කාර්යාලය සඳහා යොදා ගත යුතුව තිබියදී මේ ලෙස මුදල් වියදම් කිරීමට සූදානම් වේ.  එසේම මිල්කෝ සමාගම වෙත කිරි ගොවීන් දියර කිරි ලබාදෙනවා වෙනුවට ඉහල මිලක් ලබා ගත හැකි බහුජාතික සමාගම්වලට කිරි අලෙවි කිරීමට පෙළඹී තිබේ. මිල්කෝ සමාගම ලීටර් එකකට රුපියල් 90/- ගෙවන අතර අනෙකුත් සමාගම්වලින් රුපියල් 130/- ඉක්මවූ මිලක් ගෙවනු ලබයි. මේ නිසා මිල්කෝ සමාගමේ නිෂ්පාදන කටයුතු විශාල වහයෙන් අඩපන වෙමින් පවතින බව වාර්තා වේ.", "URL": "https://lankatruth.com/si/?p=131622", "Category": "පුවත්", "Parent URL": null}