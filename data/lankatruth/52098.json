{"Source": "Lankatruth", "Timestamp": "May 14, 2018", "Headline": "අතුරුදහන් වූ පොලිස් නිලධාරියාගේ මළ සිරුර කැළයකින් මතුවෙයි", "News Content": "දින හතරකට පෙර අතුරුදන් වූ වීරකැටිය පොලීසියට අනුයුක්තව සේවය කළ පොලිස් නිළධාරියෙකු ගේ මළ සිරුර වීරකැටිය සිරිකදුර වත්ත ප්‍රදේශයේ වීරකැටිය යොවුන් සේනාංකය ආසන්නයේ වන ලැහැබක තිබී අද (14) හමුවී ඇතැයි වාර්තා වේ. මෙසේ මියගොස් ඇත්තේ හෙට්ටිඅරච්චිගේ පේමදාස නැමති වයස වුරුදු 53ක පමණ තිදෙරු පියෙකු වන අතර අදාළ පොලිස් කොස්තාපල් වරයා පසුගිය 11 වනදා සිට නිවසින් පිටවගොස් යළි නොපැමිණ ඇතිබව පවසමින් නිවැසියන් විසින් වීරකැටිය පොලීසියේ පැමිණිල්ලක්ද දමා ඇත. මිය යෑමට හේතුව මෙතක් අනාවරණය වී නොමැති අතර මෙය සිය දිවි හානි කර ගැනීමක්ද නොඑසේනම් ඝාතනයක්ද යන්න පිළිබඳව සෙවීම සඳහා පොලීසිය පරීක්ෂණ කටයුතු ආරම්භ කර තිබේ.", "URL": "https://lankatruth.com/si/?p=52098", "Category": "පුවත්", "Parent URL": null}