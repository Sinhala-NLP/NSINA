{"Source": "Lankatruth", "Timestamp": "August 6, 2018", "Headline": "සිංගප්පූරු ගිවිසුම ගැන පාර්ලිමේන්තුවේ විවාදයක් නොතිබුණු බව මහින්ද කියයි", "News Content": "තමන් සිංගප්පූරු ගිවිසුම ගැන පාර්ලිමේන්තුවේ කතා නොකළේ ඒ සම්බන්ධයෙන් පාර්ලිමේන්තුවේ විවාදයක් නොතිබූ නිසා යැයි විශ්‍රාමික ජානාධිපති මහින්ද රාජපක්ෂ මහතා සඳහන් කරයි. ඒ මහතා මේ බව සඳහන් කර සිටියේ අද (06) අනුරාධපුරය ප්‍රදේශයේදී මාධ්‍යවේදීන් නැගූ ප්‍රශ්නයකට පිළිතුරු දෙමිනි. සිංගප්පූරු ගිවිසුම ගැන පාර්ලිමේන්තුවේදී කතා නොකරන්නේ මන්දැයි මාධ්‍යවේදියා ප්‍රශ්න කරන අතර මහින්ද රාජපක්ෂ මහතා පවසන්නේ එම ගිවිසුම ගැන තවම පාර්ලිමේන්තුවේ විවාදයක් නොතිබුණු බවයි. කෙසේ නමුත් පසුගිය මාසයේ 17වනදා (2018.07.17) එම සිංගප්පූරු ගිවිසුම පිළිබඳව පාර්ලිමේන්තුවේ කල් තැබීමේ විවාදයක් පැවැත්වු අතර එම අවස්ථාවට මහින්ද රාජපක්ෂ මහතා සහභාගී නොවූ අතර එවැනි තත්වයක් තුළ සිංගප්පූරු ගිවිසුම ගැන පාර්ලිමේන්තුවේ විවාද නොකළ බව පැවසීම හාස්‍යයට කරුණකි.", "URL": "https://lankatruth.com/si/?p=57248", "Category": "පුවත්", "Parent URL": null}