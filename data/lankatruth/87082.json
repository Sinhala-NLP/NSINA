{"Source": "Lankatruth", "Timestamp": "December 10, 2019", "Headline": "පාසල් සිසුන් ඇතුළු තරුණයන් 11ක් අතුරුදහන්වීම ගැන අජිත් ප්‍රසන්න මාධ්‍ය හමුවක් තැබීම දඬුවම් ලැබිය යුතු වරදක්….", "News Content": "2008 – 2009 කාලෙය්දී පැවති රාජපක්ෂ පාලන සමයේ තරුණයින් 11 දෙනෙකු අතුරුදන් කිරීමේ සිද්ධිය සම්බන්ධයෙන් නීතීඥ අජිත් ප්‍රසන්න මාධ්‍ය හමුවක් පැවැත්වීම ආණුඩුක්‍රම ව්‍යවස්ථාව, අධිකරණ සංවිධාන පනත ඇතුළු පනත් මගින් දඩුවම් ලැබිය හැකි වරදක් කර ඇතැයි කොටුව මහේස්ත්‍රාත් රංග දිසානායක මහතා අද (10) ප්‍රකාශ කර තිබේ. එම සිද්ධියට අදාළව පැවැත්වූ මාධ්‍ය හමුවේ සිඩි තැටි අපරාධ පරීක්ෂන දෙපාර්තමේන්තුවේ අධ්‍යක්ෂකට යොමු කරන ලෙස නියෝගයක්ද සිදු කර ඇත. එම සිද්ධිය සම්බන්ධයෙන් විධිමත් පරීක්ෂණයක් පවත්වන ලෙසට මහේස්ත්‍රත්වරයා නියෝග කර ඇත. මෙම සිද්ධියට ඇප ලබා සිටිමින් එම මාධ්‍ය හමුවට ඉදිරිපත් වී අදහස් ප්‍රකාශ කළ ලක්ෂ්මන් උදය කුමාර සහ කස්තුරිගේ ගාමිණි යන සැකකරුවන් දෙදෙනා ඇප කොන්දේසි කඩ කර ඇති බව මහේස්ත්‍රාත්වරයා නිගමනය කර තිබේ. මෙම මාධ්‍ය හමුවේදී පූර්වාගිමි විනිසුරුවරිය තමන් සහ නියෝග ලබා දුන් විනිසුරුවරුන් බලපෑම් මත නියෝග ලබා දුන් බවට මත පළ කර ඇති බවත් ඒ සම්බන්ධයෙන් අදහස් පළ කර ඇති බවත් එම කරුණූ ප්‍රකාශ කිරිමට නීතිමය බලයක් අජිත් ප්‍රසන්නට නැති බවත් මහේස්ත්‍රාත්වරයා ප්‍රකාශ කර ඇත. මෝසමක් ගොනු කරමින් අගතියට පත් පාර්ශ්වය වෙනුවෙන් නිතිඥ අචලා සෙනෙවිරත්න මෙනවිය අධිකරණයට කරුණූ දැක්වූ අවස්ථාවේ මහේස්ත්‍රාත්වරයා මේ බව ප්‍රකාශ කර තිබේ.", "URL": "https://lankatruth.com/si/?p=87082", "Category": "පුවත්", "Parent URL": null}