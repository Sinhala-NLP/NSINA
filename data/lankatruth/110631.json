{"Source": "Lankatruth", "Timestamp": "February 15, 2021", "Headline": "සෙලනිකා බලන්න මෛත්‍රීත් ගිහිං", "News Content": "රටේ මහත් ආන්දෝලනයකට ලක්ව ඇති දාරළුවේ පිහිටි පඬුකරද ගස (කෲඩියා සෙලනිකා) නිරීක්ෂණය කිරීම සඳහා හිටපු ජනාධිපති මෛත්‍රීපාල සිරිසේන මහතා සහභාගීවීතිබේ. ඊයේ (14) දිනයේදීඑම ස්ථානයට පැමිණි හිටපු ජනාධිපතිවරයා ගස සමීපයටම ඊට ගෞරව ආචාරය පුද කර ඇත. එම ස්ථානයට හිටපු ජනාධිපතිවරයා පැමිණි අවස්ථාවේදී ප්‍රදේශයේ ජනතාව හා පරිසර සංවිධාන මෙම ගසෙහි වටිනාකම සම්බන්ධයෙන් හා වත්මන් තත්ත්වය පිළිබඳව ඔහුව දැනුවත් කිරීමෙන් අනතුරු මාධ්‍ය වෙත අදහස් දැක්වූහිටපු ජනාධිපතිවරයා.., “දුර්ලභ ගසක්, වටිනා සම්පතක් වන මේ ගස වෙත මේ වන විට සියලු නිලධාරීන්ගේ හා රජයේ අවධානය යොමු වෙලා තියෙනවා. ඒ වටිනාකම හේතුවෙන් මහා සංඝරත්නය මේ ගස ශාසනයට පූජා කළා. අපිත් පූජා වස්තුවක් ලෙස ඊට සලකන්න ඕනේ. මම මේ සම්බන්ධයෙන් පෞද්ගලිකව රජය, අදාල ආයතන හා නිලධාරීන් දැනුවත් කිරීමට කටයුතු කරනවා. ගස ආරක්ෂා කර ගැනීමට පුළුවන් වෙයි කියල මම විශ්වාස කරනවා. මගේ මතකය අනුව මම ජනාධිපති සමයේ ලැබුණු මුල් සැලැස්මේ මේ ගස මග අරින සැලැස්මක් තිබුණ බව මතකයි. ගසට පරිසරයට ආදරය කරන පිරිස් කරන ඉල්ලීම් සලකා බලා මේ සම්බන්ධයෙන් ප්‍රශ්නයක් මතු නොවුණු ඇතැයි මම විශ්වාස කරනවා. අද ගත යුතු උචිතම ක්‍රියාමාර්ගය මේ ගස මේ ආකාරයෙන් තිබෙන එකයි” යැයි හිටපු ජනපතිවරයා කීය. හිටපු ජනාධිපතිවරයා මෙලෙස අදහස් ප්‍රකාශ කරනු ලැබුවද ආණ්ඩුවේ උත්සාහය මෙම ගස ඉවත් කර මාර්ගය ඉදිකිරීම බව පරිසර සංවිධාන හා එම ගස සම්බන්ධයෙන් අවධානයෙන් සිටින පිරිස් වෙතින් චෝදනා එල්ල වෙමින් තිබේ.", "URL": "https://lankatruth.com/si/?p=110631", "Category": "පුවත්", "Parent URL": null}