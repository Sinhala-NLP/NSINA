{"Source": "Lankatruth", "Timestamp": "December 6, 2018", "Headline": "එජාපය හා ශ්‍රීලනිපය බදුල්ලේ දී එක්වේ", "News Content": "බදුල්ල ප්‍රාදේශීය සභාවේ 2019 වර්ශය සඳහා යෝජනා වූ අය – වැය වැඩි ඡන්දයෙන් සම්මත වී තිබේ. එක්සත් ජාතික පක්ෂය හා ශ්‍රී ලංකා නිදහස් පක්ෂය එක්ව යෝජනාවට පක්ෂව ඡන්දය ප්‍රකාශ කර ඇත. අය – වැය යෝජනාවට විපක්ෂව ඡන්දය භාවිත කර ඇත්තේ ජනතා විමුක්ති පෙරමුණේ මන්ත්‍රීවරු දෙදෙනා පමණි. ඒ අනුව එක්සත් ජාතික පක්ෂය නියෝජනය කරන මන්ත්‍රීවරුන් 7 දෙනා සහ ශ්‍රී ලංකා නිදහස් පක්ෂය නියෝජනය කරන මන්ත්‍රීවරු 7 දෙනා එක්ව 2019 වසර සඳහා බදුල්ල ප්‍රාදේශීය සභාවට යෝජිත අය – වැය සම්මත කරගෙන තිබේ.", "URL": "https://lankatruth.com/si/?p=64803", "Category": "පුවත්", "Parent URL": null}