{"Source": "Lankatruth", "Timestamp": "November 1, 2019", "Headline": "විජයකලාට එරෙහි නඩුවේ නීතිපති උපදෙස් ලබාදෙන්නැයි සිහි කැඳවීමක්", "News Content": "LTTE සංවිධානය නැවත ගොඩනැගිය යුතු බවට අධ්‍යාපන රාජ්‍ය අමාත්‍ය විජයකලා මහේෂ්වරන් සිදුකළ ප්‍රකාශය සම්බන්ධ ගනු ලබන නීතිමය ක්‍රියාමාර්ගය සම්බන්ධව අධිකරණය දැනුවත් කරන්නැයි කොළඹ මහේස්ත්‍රාත් අධිකරණය නීතිපතිවරයා වෙත අද(01) සිහි කැඳවීමක් සිදුකිරීමට නියෝග කර ඇත. සිද්ධියට අදාල නඩුව අද කැඳවා තිබූ අවස්ථාවේ සංවිධානාත්මක අපරාධ විමර්ශන කොට්ඨාශය අධිකරණය හමුවේ කරුණු දක්වමින් සඳහන් කර ඇත්තේ මෙම සිද්ධියට අදාල පරීක්ෂණ කටයුතු නිම කර එහි අවසන් වාර්තා නීතිපතිවරයා වෙත යොමුකර ඇති බවත් මෙතෙක් නීතිපති උපදෙස් ලැබී නොමැති බවත් ය. ඒ අනුව මෙම නඩුවේ ඉදිරි නීතිමය ක්‍රියාමාර්ග සම්බන්ධව අධිකරණය දැනුවත් කරන්නැයි නීතිපතිවරයා වෙත සිහි කැඳවීමක් සිදුකරන ලෙස මහේස්ත්‍රාත්වරයා නියෝග කළේය. අනතුරුව නඩුව දෙසැම්බර් මස 13 වැනිදා කැඳවීමට අධිකරණය නියෝග කළේය.", "URL": "https://lankatruth.com/si/?p=84472", "Category": "පුවත්", "Parent URL": null}