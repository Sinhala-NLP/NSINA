{"Source": "Lankatruth", "Timestamp": "May 27, 2021", "Headline": "නැවේ ගින්න ගැන ගොඩහේවා, අමරවීර කතා දෙකක්…", "News Content": "කොළඹ වරාය ආසන්නයේදී ගිණිගත් නැව මුළුමනින්ම විනාශ වී එහි ගෙනගිය රසායනික ද්‍රව්‍යවලින් ලංකාවට දිගුකාලීන අහිතකර බලපෑම් සිදුවිය හැකි බව මේ වනවිට තහවුරු කරගෙන තිබේ. අම්ල වැසි ඇති වීම සහ සමුද්‍ර තීරය රසායනික අපද්‍රව්‍යවලින් විනාශවීම යන මූලික බලපෑම් ඇතුළු අහිතකර බලපෑම් රැසක් සිදුවීමේ අනතුරුදායක තත්වය මේ වනවිටත් හඳුනාගෙන ඇත. පරිසර ඇමති මහින්ද අමරවීර අද මාධ්‍යට හෙළිකර තිබෙන්නේ එහි දිගුකාලීන බලපෑම් සිදුවන බවය. මේ පිළිබඳව මීගමුව මුහුදු තීරයේ සිට මාධ්‍යවේදියෙකු සිදු කළ විමසීමකදී නාලක ගොඩහේවා ඇමතිවරයා පිළිගත නොහැකි පිළිතුරක්  ආවේගාත්මකව ලබාදුන් අතර මහින්ද අමරවීර අමාත්‍යවරයා දැනට පවතින තත්වය පිළිබඳ කරුණු හෙළිකළේය.", "URL": "https://lankatruth.com/si/?p=117151", "Category": "පුවත්", "Parent URL": null}