{"Source": "Lankatruth", "Timestamp": "June 29, 2021", "Headline": "පොහොට්ටු මැරයා පොලිසියට කොකා පෙන්නයි…", "News Content": "රිදීමාලියද්ද ප්‍රාදේශීය සභාවේ සභාපති නිශාන්ත ජයසුන්දර තම ගෝලයන් පොලිසියට පාවාදී ඇතත් ඔහු මේ වනවිට සොයාගත නොහැකි බව පොලිසිය සඳහන් කර තිබේ. පසුගිය 26 වනදා ප්‍රදේශයේ පැවති සාමකාමී ජනතා උද්ඝෝෂණයකට ප්‍රාදේශීය සභාවේ වාහනවලින් මැරයන් පිරිවරාගෙන පැමිණි මෙම සභාපතිවරයා උද්ඝෝෂකයන්ට පහරදී තර්ජනය කිරීම සම්බන්ධයෙන් නීතිය හරියට ක්‍රියාත්මක කරන්නැයි අද (28) එම ප්‍රාදේශීය සභාව ඉදිරිපිටදී විශාල උද්ඝෝෂණයක් පැවැත්වීය. මෙ අවස්ථාවේදී පොලිසිය සඳහන් කර ඇත්තේ ප්‍රධාන මැරයා වූ නිශාන්ත ජයසුන්දර සොයාගත නොහැකි වුවත් ඔහු සමග ප්‍රහාරයට එක්වූ පිරිසක් අත්අඩංගුවට ගෙන අධිකරණයට ඉදිරිපත් කර ඇති බවය.", "URL": "https://lankatruth.com/si/?p=118689", "Category": "පුවත්", "Parent URL": null}