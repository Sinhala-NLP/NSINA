{"Source": "Lankatruth", "Timestamp": "November 13, 2019", "Headline": "ගෝඨාභයගේ පුරවැසි භාවය යළි අභියෝගයට ලක් කරයි", "News Content": "ගෝඨාභය රාජපක්ෂ මහතාගේ පුරවැසිභාවය අභියෝගයට ලක් කරමින් අභියාචනාධිකරණයට ගොනු කළ පෙත්සමට ලබා දුන් තීන්දුව නිශ්ප්‍රභා කරන ලෙස ඉල්ලා ගාමිණී වියන්ගොඩ සහ මහාචාර්ය චන්ද්‍රගුප්ත තේනුවර යන මහත්වරු ශ්‍රේෂ්ඨාධිකරණයට විශේෂ අභියාචනයක් ගොනු කර තිබේ. එමගින් ඔවුන් පවසන්නේ පසුගිය 04 වනදා අභියාචනාධිකරණයේ සභාපතිවරයා ප්‍රමුඛ විනිසුරු මඩුල්ලක් විසින් පෙත්සම ප්‍රතික්ෂේප කරමින් ලබා දුන් නියෝගය නීතියට පටහැනි බවයි. එබැවින් එම නියෝගය නිශ්ප්‍රභා කර අභියාචනාධිකරණයෙන් තමන් ඉල්ලා සිටි සහනය ලබා දෙන්නැයි පෙත්සම් කරුවෝ ශ්‍රේෂ්ඨාධිකරණයෙන් ඉල්ලා සිටිති.", "URL": "https://lankatruth.com/si/?p=85585", "Category": "පුවත්", "Parent URL": null}