{"Source": "Lankatruth", "Timestamp": "July 11, 2017", "Headline": "මිනින්දෝරුවන් දින දෙකක් අසනීප වෙයි.", "News Content": "මැණුම් ක්ෂේත්‍ර සහයකයින් බඳවා නොගැනීම, දැනට සිටින නිලධාරීන් රාජකාරියෙන් පරිබාහිර කටයුතු සඳහා යොමුකිරීම හේතුවෙන් මැණුම් කටයුතුවලට බාධා එල්ල වීම ඇතුළු ඉල්ලීම් කිහිපයක් මුල් කරගනිමින් රජයේ මිනින්දෝරු සංගමය අද(11) සහ හෙට(12) අසනීප නිවාඩු වාර්තා කිරීමේ වෘත්තීය ක්‍රියාමාර්ගයක නිරතවේ. මේ සම්බන්දයෙන් දීර්ඝ කාලයක සිට ඉල්ලීම් කළ ද රජය ඊට ප්‍රතිචාර දක්වා නොමැති බව රජයේ මිනින්දෝරු සංගමය පවසයි. තම සංගමයේ ඉල්ලීම් ගැන ආණ්ඩුව අවධානය යොමු නොකළහොත් 13 දින සිට අඛණ්ඩ වර්ජනයක් ක්‍රියාත්මක කරන බවද රජයේ මිනින්දෝරු සංගමයපවසයි. මෙම ගැටළු සම්බන්ධයෙන් නව ඉඩම් ඇමති ගයන්ත කරුණාතිලක මහතා සමග සාකච්ඡා කොට ඇති බවත් සතියකින් විසඳුමක් දෙන බවට පොරොන්දු වුවද මාස එකහමාරක් ගතවී ඇතත් විසඳුමක් නොමැති බැවින් මෙම තීරණය ගත් බවද අවධාරණය කළේය.", "URL": "https://lankatruth.com/si/?p=37264", "Category": "පුවත්", "Parent URL": null}