{"Source": "Lankatruth", "Timestamp": "January 20, 2014", "Headline": "පේරාදෙණිය සිසු සත්‍යග්‍රහයට මවුපියොත් එක්වෙති", "News Content": "වසර හතරක්ව පැවැති තම උපාධි පාඨමාලා කාලසීමාව වසර තුනක් දක්වා කප්පාදු කිරීමට විරෝධය පාමින් පේරාදෙණිය විශ්වවිද්‍යාල සම සෞඛ්‍ය වෛද්‍ය පීඨයේ සිසුන් පේරාදෙණිය ගලහා මංසන්ධියේ ආරම්භකොට ඇති සත්‍යග්‍රහ ව්‍යාපාරයට මේ වනවිට දින 28ක් ඉක්ම ගියද බලධාරීන්ගේ අවධානයක් යොමු නොවීම පිළිබඳ විරෝධය දක්වමින් සම සෞඛ්‍ය වෛද්‍ය පීඨ සිසු සිසුවියන්ගේ මවුපියන්ද එම සත්‍යග්‍රහ ව්‍යාපාරයට එක්ව තිබේ. වසර හතරක්ව පැවැති තම උපාධි පාඨමාලා කාලසීමාව වසර තුනක් දක්වා කප්පාදු කිරීමට විරෝධය පාමින් පේරාදෙණිය විශ්වවිද්‍යාල සම සෞඛ්‍ය වෛද්‍ය පීඨයේ සිසුන් පේරාදෙණිය ගලහා මංසන්ධියේ ආරම්භකොට ඇති සත්‍යග්‍රහ ව්‍යාපාරයට මේ වනවිට දින 28ක් ඉක්ම ගියද බලධාරීන්ගේ අවධානයක් යොමු නොවීම පිළිබඳ විරෝධය දක්වමින් සම සෞඛ්‍ය වෛද්‍ය පීඨ සිසු සිසුවියන්ගේ මවුපියන්ද එම සත්‍යග්‍රහ ව්‍යාපාරයට එක්ව තිබේ. සිසුන් අධ්‍යාපන කටයුතුවලින් බැහැරව සත්‍යග්‍රහ ව්‍යාපාරයේ නිරතවීම හේතුවෙන් ඉකුත් 13වැනිදා සිට දින නියමයකින් තොරව පේරාදෙණිය සම සෞඛ්‍ය පීඨය වසා දැමීමට විශ්වවිද්‍යාල බලධාරීන් පියවර ගත්තද විශ්වවිද්‍යාල නේවාසිකාගාරයෙන් බැහැර වූ සිසුන් ගලහා මංසන්ධියේ ඉදිකළ අට්ටාලය මත අඛණ්ඩ සත්‍යග්‍රහ ව්‍යාපාරයේ නිරතව සිටී. සිසුන් අධ්‍යාපන කටයුතුවලින් බැහැරව සත්‍යග්‍රහ ව්‍යාපාරයේ නිරතවීම හේතුවෙන් ඉකුත් 13වැනිදා සිට දින නියමයකින් තොරව පේරාදෙණිය සම සෞඛ්‍ය පීඨය වසා දැමීමට විශ්වවිද්‍යාල බලධාරීන් පියවර ගත්තද විශ්වවිද්‍යාල නේවාසිකාගාරයෙන් බැහැර වූ සිසුන් ගලහා මංසන්ධියේ ඉදිකළ අට්ටාලය මත අඛණ්ඩ සත්‍යග්‍රහ ව්‍යාපාරයේ නිරතව සිටී. සත්‍යග්‍රහ ව්‍යාපාරයේ නිරතව සිටින මවුපියන් සඳහන් කරන්නේ සම සෞඛ්‍ය වෛද්‍ය පීඨයේ ප්‍රථම කණ්ඩායම් කීපයේ උපාධිය හැදෑරූ තම දරුවන්ගේ උපාධි කාලය වසර හතරක්ව පැවැතියද දැන් එය වසර තුනක් දක්වා පහත දැමීම විශාල අසාධාරණයක් බවයි. සත්‍යග්‍රහ ව්‍යාපාරයේ නිරතව සිටින මවුපියන් සඳහන් කරන්නේ සම සෞඛ්‍ය වෛද්‍ය පීඨයේ ප්‍රථම කණ්ඩායම් කීපයේ උපාධිය හැදෑරූ තම දරුවන්ගේ උපාධි කාලය වසර හතරක්ව පැවැතියද දැන් එය වසර තුනක් දක්වා පහත දැමීම විශාල අසාධාරණයක් බවයි. මේ සම්බන්ධයෙන් අදහස් පළ කළ සම සෞඛ්‍ය වෛද්‍ය පීඨයේ ශිෂ්‍ය සංගමයේ සභාපති රජිත ප්‍රසාද් පවසා සිටියේ සිසුන් අඛණ්ඩවම සත්‍යග්‍රහයේ නිරතවන බවද ,  සිසුන්ගේ මවුපියන් සත්‍යග්‍රහ ව්‍යාපාරයට එක් වූවා සේම ඉදිරි දින කිහිපයේදී සෞඛ්‍ය වෘත්තිකයන්ද මේ සත්‍යග්‍රහ ව්‍යාපාරයට එක්වීමට නියමිත බවත්ය. මේ සම්බන්ධයෙන් අදහස් පළ කළ සම සෞඛ්‍ය වෛද්‍ය පීඨයේ ශිෂ්‍ය සංගමයේ සභාපති රජිත ප්‍රසාද් පවසා සිටියේ සිසුන් අඛණ්ඩවම සත්‍යග්‍රහයේ නිරතවන බවද, සිසුන්ගේ මවුපියන් සත්‍යග්‍රහ ව්‍යාපාරයට එක් වූවා සේම ඉදිරි දින කිහිපයේදී සෞඛ්‍ය වෘත්තිකයන්ද මේ සත්‍යග්‍රහ ව්‍යාපාරයට එක්වීමට නියමිත බවත්ය.", "URL": "https://lankatruth.com/si/?p=9219", "Category": "පුවත්", "Parent URL": null}