{"Source": "Lankatruth", "Timestamp": "August 21, 2021", "Headline": "හම්බන්තොට වරාය / පෝට් සිටි පුස්සක් බව බන්දුල කියයි", "News Content": "මහින්ද රාජපක්ෂ පාලනය විසින් ඉදිකරන ලද හම්බන්තොට වරාය සහ කොළඹ වරාය නගරය යන ප්‍රධාන ව්‍යාපෘති දෙකක්ම පුස්සක් වී ඇති බවට තොරතුරු වෙළඳ ඇමති බන්දුල ගුණවර්ධන හෙළිකර තිබේ.  ඇමතිවරයා මේ බව හෙළිකර තිබෙන්නේ අද(අගෝස්තු 21) පැවති මාධ්‍ය හමුවකදී ය. “දින 10කට රට වැසීම තුළින් සිදුවන ආර්ථික අවපාතයන් වළක්වා ගන්නේ කෙසේද?” යන තේමාවෙන් පැවැත්වූ සාකච්ඡාවේදී ය. එම තේමාවට අදාළව කරුණු දැක්වීමේ දී බන්දුල ගුණවර්ධන ඇමතිවරයා හම්බන්තොට වරාය සහ කොළඹ වරාය නගරය යන ව්‍යාපෘති දෙක පුස්සක් බව තහවුරු තහවුරු කෙරෙන දත්ත ඉදිරිපත් කර ඇත.  රජයේ නිල වෙබ් අඩවිය එය වාර්තා කර තිබුණේ පහත දැක්වෙන පරිදිය. ” පාස්කු ප්‍රහාරය සහ කොවිඩ් වසංගතය හරහා මෙරට සංචාරක ව්‍යාපාරය කඩා වැටීම නිසා ඇමරිකානු ඩොලර් බිලියන තුනකට (3) අධික ප්‍රමාණයක් රටට අහිමි වී ඇති බවත් මේ සංඛ්‍යාව අති විශාල සංඛ්‍යාවක් බවත් හම්බන්තොට වරාය සහ වරාය නගර ආයෝජනයටත් ලැබුණු විදේශ විනිමය ප්‍රමාණය ඩොලර් බිලියන 2.8ක් පමණක් බවත්” යනාදි වශයෙන් කරුණු දක්වා තිබේ.", "URL": "https://lankatruth.com/si/?p=121766", "Category": "ආර්ථික පුවත්", "Parent URL": null}