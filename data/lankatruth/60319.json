{"Source": "Lankatruth", "Timestamp": "October 3, 2018", "Headline": "දෙවැනි විශේෂ ත්‍රිපුද්ගල මහාධිකරණ විනිසුරුවරු නම් කරයි", "News Content": "දෙවැනි ත්‍රිපුද්ගල විශේෂ මහාධිකරණ විනිසුරු මඬුල්ල අගවිනිසුරු පියසාද් ඩෙප් මහතා විසින් අද(03) පත්කර ඇත. ඒ අනුව දෙවැනි ත්‍රිපුද්ගල විශේෂ මහාධිකරණ විනිසුරු මඬුල්ල ලෙස කොළඹ මහාධිකරණයේ කටයුතු කරන ආර්. ගුරුසිංහ, ශෂි මහෙන්ද්‍රන් සහ මීගමුව මහාධිකරණයේ කටයුතු කරන අමල් රණරාජා යන මහතවරුන් පත් කොට ඇති බව වාර්තා වේ. විනිසුරු මඬුල්ලේ සභාපති ධූරය කොළඹ මහාධිකරණ විනිසුරු ආර්. ගුරුසිංහ මහතාට හිමිව ඇත. නඩු කටයුතු ප්‍රමාදවීම වැලැක්වීමේ අරමුණින් විශේෂ මහාධිකරණ පිහිටවූඅතර මෙම ත‍්‍රිපුද්ගල විශේෂ මහාධිකරණය සඳහා විනිසුරුන් පත් කරන ලෙස නීතීපතිවරයා අගවිනිසුරුවරයාගෙන් කරන ලද ඉල්ලීමක අනුව මෙම මහාධිකරණ විනිසුරුවරුන් තිදෙනා පත් කොට ඇතැයි වාර්තා වේ.", "URL": "https://lankatruth.com/si/?p=60319", "Category": "පුවත්", "Parent URL": null}