{"Source": "Lankatruth", "Timestamp": "January 9, 2023", "Headline": "රනිල් කෘෂිකර්මය කෝටි 2,400ක් කපලා", "News Content": "පළාත් පාලන මැතිවරණයට වියදම් කිරිම සඳහා රුපියල් කෝටි දහසක් යෙදවිය නොහැකි බව රනිල් වික්‍රමසිංහ සහ පොහොට්ටු පක්ෂය ඇතුළු කණ්ඩායම් ගණනාවක් විවිධ මත පල කර සිටින අතර කෘෂිකර්ම අමාත්‍යාංශයට මෙම වසර වෙනුවෙන් වෙන් කළ මුදල පසුගිය වසරට වඩා රුපියල් කෝටි 2,421කින් කපා හැර ඇති බව අනාවරණය වේ. රනිල් වික්‍රමසිංහ විසින් පසුගිය වසර වෙනුවෙන් ඉදිරිපත් කළ සංශෝධිත අයවැය මගින් කෘෂිකර්ම අමාත්‍යාංශයට රුපියල් කෝටි 13,921ක් වෙන් කර තිබිණි. පුනරාවර්තන වියදම් සඳහා රුපියල් කෝටි 12,035ක් වෙන් කර තිබූ අතර මෙම වසරේදී එය රුපියල් කෝටි 8,100 දක්වා කපා හැර ඇත. එසේම මූලධන වියදම් පසුගිය වසර වෙනුවෙන් රුපියල් 1,866ක් වෙන් කර තිබූ අතර එය කෝටි 3,400 දක්වා මේ වසරේදී ඉහළ දමා තිබේ. නමුත් අවසානයේ පසුගිය වසර වෙනුවෙන් වෙන් කළ මුළු මුදල කෝටි 13,921ක් වී තිබුණු අතර එය මෙම වසරේදී රුපියල් කෝටි 11,500 දක්වා කපා හැර ඇත. ගෝටාබය රාජපක්ෂ විසින් එක රැයින් ක්‍රියාත්මක කළ කාබණික ව්‍යාපෘතිය මගින් මේරට සමස්ත ගොවිජනතවා වෙත මහා විනාශයක් සිදු කළ අතර කෘෂිකර්ම අමාත්‍යාංශයට වෙන් කළ මුදල් රනිල් වික්‍රමසිංහ විසින් විශාල ලෙස කපා හැරීමෙන් තවදුරටත් ගොවියා දැඩි පීඩනයකට පත් කර ඇත.", "URL": "https://lankatruth.com/si/?p=143608", "Category": "ආර්ථික පුවත්", "Parent URL": null}