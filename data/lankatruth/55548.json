{"Source": "Lankatruth", "Timestamp": "July 2, 2018", "Headline": "ත්‍රිකුණාමල මණ්ඩප සිසුහු විශ්වවිද්‍යාල ප්‍රතිපාදන කොමිසම වටලති.", "News Content": "නැගෙනහිර විශ්වවිද්‍යාලයේ ත්‍රිකුණාමල මණ්ඩපාධිපතිගේ අත්තනෝමතික ක්‍රියා කලාපය හේතුවෙන් අසාධාරණ ලෙස පංති තහනමට ලක් වූවන්ගේ පංති තහනම අහෝසි කිරීම, මණ්ඩපය තුළ සිදු වී ඇති විභාග අක්‍රමිකතා ව්ලට විසඳුම් ලබා දීම, ආචාර්ය හිඟය, උපාධියේ ගුණාත්මක භාවය පිලිබඳ ගැටලු වලට විසඳුම් ලබා ගැනීම හා සිසුන්ගේ අධ්‍යන හා සුභසාධන ගැටලු වලට විසඳුම් ලබා ගැනීම ආදී ඉල්ලීම් රැසක් මුල් කර ගනිමින් නැගෙනහිර විශ්වවිද්‍යාලයේ ත්‍රිකුණාමල මණ්ඩප සිසුන් සහ ඔවුන්ගේ දෙමාපියන් අද (02) කොළඹ දී විරෝධතා පාගමනක් සංවිධානය කළහ. සිසුන් සහ දෙමාපියන් අද (02) දහවල් පුංචි බොරැල්ල සිට විශ්ව විද්‍යාල ප්‍රතිපාදන කොමිෂන් සභාව වෙත පාගමනින් ගමන් කළහ. ඉන්පසු ඔවුන් කොමිෂන් සභාව ඉදිරිපිට රැඳෙමින් විරෝධතාවයේ යෙදුණි. ශිෂ්‍යයින් ඔවුන්ගේ ගැටලු ඉදිරිපත් කිරීම සඳහා සාකච්ඡාවක් ඉල්ලා සිටි අතර කිසිදු බලධාරියෙක් සිසුන්ගේ ඉල්ලීමට කන් නොදුන්හ. පැය හතරකට අධික කාලයක් ශිෂ්‍යයින් විශ්වවිද්‍යාල ප්‍රතිපාදන කොමිෂන් සභාව ඉදිරිපිට රැඳී සිටිමින් විරෝධතාවයේ නිරත වූහ.", "URL": "https://lankatruth.com/si/?p=55548", "Category": "පුවත්", "Parent URL": null}