{"Source": "Lankatruth", "Timestamp": "January 26, 2015", "Headline": "යෝෂිත පළා යයි", "News Content": "නාවික හමුදා රග්බි කණ්ඩායමේ නායක ලුතිනන් යෝෂිත රාජපක්ෂ මහතා මේ දිනවල පැවැත්වෙන ඩයලොග් කුසලාන ලීග් රග්බි තරගාවලිය මගහැර පළා ගොස් ඇති බව අනාවරණය වේ. පසුගිය දිනවල නාවික හමුදා රග්බි පිල තරග දෙකකට සහභාගී වූ අතර ඒ දෙකම නායකයා නොමැතිව තරග වැදීමට සිදු වීම විශේෂත්වයකි. ඒ අතර යුද හමුදා පිළේ නායක රෝහිත රාජපක්ෂ එම කණ්ඩායමට නායකත්වය දෙමින් සිටී.  නාවික හමුදා රග්බි කණ්ඩායමේ නායක ලුතිනන් යෝෂිත රාජපක්ෂ මහතා මේ දිනවල පැවැත්වෙන ඩයලොග් කුසලාන ලීග් රග්බි තරගාවලිය මගහැර පළා ගොස් ඇති බව අනාවරණය වේ. පසුගිය දිනවල නාවික හමුදා රග්බි පිල තරග දෙකකට සහභාගී වූ අතර ඒ දෙකම නායකයා නොමැතිව තරග වැදීමට සිදු වීම විශේෂත්වයකි. ඒ අතර යුද හමුදා පිළේ නායක රෝහිත රාජපක්ෂ එම කණ්ඩායමට නායකත්වය දෙමින් සිටී.  ලුතිනන් යෝෂිත රාජපක්ෂ නාවික හමුදාවෙන් ඉවත් කරගත් බව ඇතැම් මාධ්‍ය වාර්තාවල සඳහන් වුවද එය එසේ නොවන බව තවත් වාර්ත වලින් කියැවිණ. කෙසේ වෙතත් ඔහු නාවික හමුදාවට පත් කිරීම සහ ඉන්පසු සිදු කරන ලද විවිධ ක්‍රියා සම්බන්ධයෙන් රාජ්‍ය ආරක්ෂක අමාත්‍යංශයේ ලේකම්වරයාට ජනතා විමුක්ති පෙරමුණ විසින් පැමිණිලි කර තිබේ. මේ අතර මෙයට වසරකට පමණ පෙර මෙවැනිම ලීග් තරගාවලියකදී නාමල් රාජපක්ෂ විසින් තරග විනිසුරුවරයකුට පහර දෙනු ලැබීය. රග්බි ක්‍රීඩාව රාජපක්ෂ පුතුන්ගේ අතට ගැනීමත් සමග විශාල වශයෙන් පරිහානියට පත් වූ බව ක්‍රීඩා විචාරකයින්ගෙ මතය වී තිබේ.", "URL": "https://lankatruth.com/si/?p=13425", "Category": "පුවත්", "Parent URL": null}