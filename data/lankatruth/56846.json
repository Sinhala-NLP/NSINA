{"Source": "Lankatruth", "Timestamp": "July 28, 2018", "Headline": "ගුරු සංගම් ආණ්ඩුවට අනතුරු අඟවයි", "News Content": "අධ්‍යාපනය සුරැකීමේ වෘත්තීය එකමුතුව විසින් පසුගිය 26 වනදා ක්‍රියාත්මක කිරිමට නියමිතව තිබූ ගුරුවර්ජනයට ක්‍රියාකාරිව මැදිහත්වූ කිසිවෙකුට විනය ක්‍රියාමාර්ග ගතහොත් ඊට එරෙහිව දැඩි ක්‍රියාමාර්ග ගන්නා බව ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා සඳහන් කරයි. අධ්‍යාපන සේවාවට දේශපාලන හිතවත්කම් මත බඳවාගැනීමට සකස් කළ නාමලේඛනය ඉවත් කර ගන්නා ලෙස ආණ්ඩුවට බල කරමින් මෙම වෘත්තීය ක්‍රියාමාර්ගය ආරම්භ කිරීමට නියමිතව තිබූ නමුත් පසුගිය 25 වනදා ජනාධිපති මෛත්‍රීපාල සිරිසේන මහතා සමග පැවති සාකච්ඡාවෙන් අනුතරුව දේශපාලන හිතවත්කම් මත බඳවාගැනීමට සකස් කළ නාමලේඛනය තාවකාලිකව නවතා දැමීමට ජනාධිපතිපරවා පොරොන්දු වූ බැවින් එම වර්ජනය අත්හිටවීමට අධ්‍යාපනය සුරැකීමේ වෘත්තීය එකමුතුව තීරණය කරන ලදී. මෙම වර්ජනය සාර්ථක කර ගැනීම සඳහා සක්‍රීයව දායක වූ කිසිවෙකුට හෝ යම් විනය ක්‍රියාමාර්ග අනුගමණය කරන්නේනම් ඊට එරෙව දැඩි වෘත්තීය ක්‍රියාමාර්ග ගන්නා බව මහින්ද ජයසිංහ මහතා අවධාරණය කරයි.", "URL": "https://lankatruth.com/si/?p=56846", "Category": "පුවත්", "Parent URL": null}