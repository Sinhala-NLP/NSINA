{"Source": "Lankatruth", "Timestamp": "April 6, 2022", "Headline": "ජනතාව විමල්ගේ නිවසත් වටලති", "News Content": "හිටපු ඇමති විමල් වීරවංසගේ මාළඹේ පිහිටි නිවස අසළට අද (05) රාත්‍රියේ එක්රොක් වූ ජනතාව විරෝධය දක්වමින් සිටිති. වත්මන් ආණ්ඩුවටත්, ජනාධිපති ගෝටාබය රාජපක්ෂටත් බලයෙන් පහව යන ලෙස දන්වමින් රට පුරා ජනතාව විරෝධතා දක්වමින් සිටින අතර ඔවුන් මේ වනවිට ආණ්ඩුවේ ඇමතිවරුන්ගේ සහ මන්ත්‍රීවරුන්ගේ නිවාස ඉදිරිපිටදීද මෙලෙස විරෝධතා දක්වමින් සිටිති. හිටපු ඇමති විමල් වීරවංසගේ නිවස අසළ රැස්ව සිටින පිරිස පවසන්නේ දූෂිත දේශපාලඥයන් සියල්ල ගෙදර හැරිය යුතු බවත් මහජනතාවගෙන් සොරාගත් ධනය සහ දේපළ යළි මහජනතාව සතුකර ගත යුතු බවත්ය.", "URL": "https://lankatruth.com/si/?p=131531", "Category": "පුවත්", "Parent URL": null}