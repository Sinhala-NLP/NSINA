{"Source": "Lankatruth", "Timestamp": "April 6, 2021", "Headline": "හමුදාපති ශවේන්ද්‍ර සිල්වාට චෝදනා රැසක්…", "News Content": "හමුදාපතිවරයා සිය නිවසේ රැඳී නොසිට බත්තරමුල්ල පාර්ලිමේන්තුව පාරේ කුඹුක්ගහදූව ප්‍රදේශයේ පෞද්ගලික නිවාසයේ රැඳී සිටිමින් පරිසරය විනාශ කිරීම මූලික කරගත් අකටයුතුකම් රැසක් සිදුකරන බවට මාධ්‍ය විසින් හෙළිකර තිබේ. පසුගිය 04වැනිදා පළ වූ අනිද්දා පුවත්පතේ මේ පිළිබඳව කරුණු හෙළිකර ඇත. කුඹුක්ගහදුව ප්‍රදේශයේ පිහිටිහමුදාපතිවරයාගේ පෞද්ගලික නිවාසය මායිමේ අඩි 40ක් පමණ දිගට කඩොලාන ශාක කපා දමා එම ඉඩමේ පස් දියවන්නාඔය දිසාවට සමතලා කර, කළුගල් බැම්මක් ඉදිකර ඇති බව හෙළිකර ඇත. එසේම හමුදාපතිවරයාගේ නිවාසය බව දැක්වෙන විශාල පුවරුවක් ඉදිකිරීම, එම ප්‍රදේශයේ පරිසරයට හානිවන ආකාරයෙන් හමුදා මුරකුටි ඉදිකිරීම, ප්‍රදේශයේ පදිංචිකරුවන්ගේ ජන ජිවිතයට බාධාවන ආකාරයෙන් ආරක්ෂක රථ නිරන්තරයෙන් ගමන් කිරීම ආදී අකටයුතුකම් රැසක් පිළිබඳ එම ලිපියෙන් හෙළිකර තිබේ.", "URL": "https://lankatruth.com/si/?p=114428", "Category": "පුවත්", "Parent URL": null}