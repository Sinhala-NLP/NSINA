{"Source": "Lankatruth", "Timestamp": "April 2, 2022", "Headline": "ජනාධිපති සමඟ මන්ත්‍රීවරු ගැටේ", "News Content": "ඊයේ (01) සවස ජනාධිපති ගෝඨාභය රාජපක්ෂගේ ප්‍රධානත්වයෙන් අරලියගහ මන්දිරයේදී පවත්වන ලද ආණ්ඩු පක්ෂයේ මන්ත්‍රීවරුන්ගේ විශේෂ හමුවේදී ජනාධිපතිවරයා සමඟ ඍජුව මත ගැටුම් ඇතිවූ බව අභ්‍යාන්තර තොරතුරුවලින් අනාවරණය වේ.  මෙතෙක් නිහඬව සිටි මන්ත්‍රීවරු ගණනාවක් ජනාධිපතිවරයාට දැඩි විවේචන ඉදිරිපත් කළ අතර මහජනතාව අසීමිත පීඩයකය පත්වීසිටීම සම්බන්ධයෙන් මහබැංකු අධිපතිවරයා සහ මුදල් ඇමතිවරයාත් වගකියයුතු බවත් ඔවුන්ට සිතූ මනාපයට කටයුතු කිරීමට ඉඩ හැරීම සම්බන්ධයෙන් ජනාධිපතිද වගකිය යුතු බව එහිදී අවධාරණය කර ඇත.  මෙම අවස්ථාවේදී ජනාධිපතිවරයා මැදිහත්වී “ප්‍රශ්න තියෙනවා තමයි. කිසිම කෙනෙක් ඒවා මෙතනින් එලියට දෙන්න ඕන නැහැ. අපි හැමෝම එකතු වෙලා විසඳුම් හොයන්න ඕනෑ” යනුවෙන් ප්‍රකාශ කළ බව එම අභ්‍යන්තර ආරංචිමාර්ග හෙළිකරයි. එම අවස්ථාවට සැලකිය යුතු මන්ත්‍රීවරුන් පිරිසක් සහභාගීවීමෙන් වැළකී සිට ඇත. ජනාධිපති මාධ්‍ය ඒකකයෙන් මෙම හමුව පිළිබඳව කරුණු විමසූ මාධ්‍යවේදීන්ට තොරතුරු ලබාදීම ප්‍රතික්ෂේප කර ඉක්මනින්ම නිල ප්‍රකාශයක් කරන බව දන්වා ඇත.", "URL": "https://lankatruth.com/si/?p=131138", "Category": "පුවත්", "Parent URL": null}