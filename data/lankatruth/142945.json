{"Source": "Lankatruth", "Timestamp": "December 17, 2022", "Headline": "මැලේසියාවේ දරුණු නාය යෑමක්", "News Content": "ඊයේ(16) අලුයම 3 ට පමණ මැලේසියාවේ බටාන්ග් කාලි නගරයේ පුද්ගලයන් එළිමහන් කඳවුරු බැඳ ගන්නා ස්ථානයක සිදු වූ නාය යෑමකින් පුද්ගලයින් 21 දෙනෙකු මියගොස් ඇතැයි විදෙස් මාධ්‍ය වාර්තා කරයි. නාය යෑම සිදුවන අවස්ථාවේ නිවාඩු ගත කිරීමට පැමිණි පිරිස් නින්දේ පසු වී ඇති අතර 12 දෙනෙකු අතුරුදහන් වී ඇතැයිද මැලේසියානු බලධාරීහු ප්‍රකාශ කළහ. මියගිය අය අතර කාන්තාවන් 12 දෙනෙක් සහ ළමුන් 5 දෙනෙක් සිටින බවත් සහන කණ්ඩායම් වලට “එකිනෙකා වැළඳගෙන” තිබූ මළ සිරුරු දෙකක් හමුවූ බවත් එම මළ සිරුරු දෙක මව සහ දියණියගේ බවට විශ්වාස කරන බවත් බලධාරීහු වැඩිදුරටත් පවසා තිබේ.", "URL": "https://lankatruth.com/si/?p=142945", "Category": "පුවත්", "Parent URL": null}