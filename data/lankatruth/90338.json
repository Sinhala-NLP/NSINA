{"Source": "Lankatruth", "Timestamp": "February 28, 2020", "Headline": "ඉඩම් ඔප්පු දෙන බව පවසා ජනතාව රැවැට්ටුවැයි තොන්ඩමන්ලාට ජනතා විරෝධය VIDEO", "News Content": "බදුල්ල අවට වතු කම්කරුවන් පිරිසකට නිවාස සඳහා ඉඩම් ඔප්පු ලබා දෙන බව පවසා රැවටීමට ලක්කර දේශපාලන රැස්වීමක් සඳහා කැඳවා ගැනීම සම්බන්ධයෙන් ලංකා කම්කරු කොංග්‍රසයේ හිටපු පළාත් සභා මන්ත්‍රී සෙන්දිල් තොණ්ඩමන් මහතාට එම ජනතාව විරෝධය පළ කරති. බදුල්ල සයිමන් පීරිස් ශාලාවට අද (28) දින මෙම ජනතාව ගෙන්වා ඇති නමුත් ඔවුන්ට පැවසූ පරිදි ඉඩම් ඔප්පු ලබා දී නැති අතර ඒ වෙනුවට නිවාස සඳහා ඉඩම් ඔප්පු ලබාගැනීමට අයදුම්පත් පිරවීමක් පමණක් සිදු කර තිබේ. ඒ අතර ඔවුන් රැස් කරවා ඇත්තේ ඉදිරි මැතිවරණයට තොණ්ඩමන් මහතාගේ අපේක්ෂකයන් හට ජන්ද ලබා ගැනීමේ අරමුණින් බව එයට පැමිණි පිරිස පවසා සිටිති. ඒ අනුව නිවාස සඳහා ඉඩම් ඔප්පු ලබා දෙන බව පවසා තමන්ගේ මැතිවරණ ව්‍යාපාරය එම ජනතාව මගින් සිදුකරවා ගැනීමට සෙන්දිල් තොණ්ඩමන් මහතා කූඨ ලෙස කටයුතු කරමින් සිටින බවත් එම ජනතාව චෝදනා කරති.", "URL": "https://lankatruth.com/si/?p=90338", "Category": "පුවත්", "Parent URL": null}