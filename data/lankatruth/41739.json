{"Source": "Lankatruth", "Timestamp": "October 1, 2017", "Headline": "දෙවන හදවත් බද්ධයට මුහුණදුන් තරුණිය මිය යයි", "News Content": "මහනුවර මහ රෝහලේ දෙවන හදවත් බද්ධයට ලක්වූ තරුණිය සැත්කමෙන් දින තුනකට පසු හෘද රෝග දැඩි සත්කාර ඒකකයේ ප්‍රතිකාර ලබමින් සිටියදී මියගොස් ඇත. හෘද ක්‍රියාකාරීත්වය දුර්වල වීමේ රෝගයකින් පෙළුණු ඇය පසුගිය මාර්තු මස 27 දින සිට මහනුවර මහ රෝහලේ හෘද රෝග ඒකකයේ වාට්ටු අංක 78 ප්‍රතිකර ලබමින් සිටියාය. ඇයට පසුගිය 20වන දින හදවතක් බද්ධ කිරීමේ ශල්‍යකර්මය සිදු කිරීමට නියමිතව තිබුණද අවශ්‍ය උපකරණවල පවතින හිගයක් මත එය වැලකී ගියේය. කෙසේ නමුත් ඉන් අනතුරුව පසුගිය 27 දින අලුයම ඇයට හදවතක් බද්ධ කළේය. පෙනහළුවල රුධිර පීඩනය වැඩිවීමෙන් හෘදය අකර්මණ්‍යවීම මරණයට හේතුව ලෙස මරණ සහතිකයේ දක්වා තිබෙන බව සෙව්වන්දිගේ පියා පවසයි. මෙම සැත්කමක් සිදු කිරීමේදී එය ඉතාමත් සාර්ථක කර ගැනීමටනම් කිසියම් සියුම් හෝ අඩුපාඩුවක් නොවිය යුතු අතර එම ශෛල්‍යකර්මය කිරීමට රෝහලේ පැවති යුතු අඩුපාඩු ප්‍රමාණය සපුරණ තුරු එය මදක් ප්‍රමාද කිරීමට වෛද්‍යවරුන්ට සිදුවූ නමත් එය ආන්දෝලනයට ලක්කරමින් වෛද්‍යවරුන් හිතාමතාම එම ශෛල්‍යකර්මය ප්‍රමාද කරන බවට සෞඛ්‍ය අමාත්‍ය රාජිත සේනාරත්න මහතාත්, පත්කළ මන්ත්‍රී ආශු මාරසිංහ මහතාත් පාර්ලිමේන්තුවේදී එම වෛද්‍යවරුන්ව දැඩි දෝශදර්ෂනයට ලක් කළේ ය.", "URL": "https://lankatruth.com/si/?p=41739", "Category": "පුවත්", "Parent URL": null}