{"Source": "Lankatruth", "Timestamp": "September 13, 2012", "Headline": "කටුගේ හොරාට මොකද වුනේ – හඳුන්නෙත්ති", "News Content": "ජාතික කෞතුකාගාරයේ තිබූ කෞතුක භාණ්ඩ සොරාගත් පුද්ගලයාගේ බව හඟවමින් ‍ශ්‍රී ලංකා පොලීසිය ඡායාරූපයක් රටට පෙන්වූ නමුත් ඒ ඡායාරූපයේ සිටි සොරදෙටුවාට සිදුවූයේ කුමක්දැයි ජනතා විමුක්ති පෙරමුණේ කොළඹ දිස්ත්‍රික් පාර්ලිමේන්තු මන්ත්‍රී සුනිල් හඳුන්නෙත්ති මහතා බලධාරීන්ගෙන් ප්‍රශ්නකර සිටී. ඊයේ (12) මහරගම ප්‍රදේශයේ පැවති ජනහමුවකදී ඔහු එසේ ප්‍රකාශ කර සිටි අතර එහිදී වැඩිදුරටත් පැවසූවේ “කටුගේ කැඩුවයි කියා චෝදනා නගලා‍ කිහිපදෙනෙක් අත්අඩංගුවට ගත්තා. නැතිවෙච්ච භාණ්ඩවලින් ඉතාම ස්වල්පයක් සොයාගත්ත කියලා හෙළිදරවු කළා. දැන් අපි අහන ප්‍රශ්නේ ඒ පරීක්ෂණවලට මොකද වුනේ? ඒ පරීක්ෂණ අවසානයිද ? චූදිතයෝ එච්චරද ? වරදකරුවෝ සියල්ලම අත්අඩංගුවට ගත්තාද ? එහෙමනම් ඒ ගත්තු භාණ්ඩවල ඉතුරුටිකට මොක වුනේ ? ඉතුරු කඩු ප්‍රමාණය ගැන, ඉතුරු භාණ්ඩ ප්‍රමාණය ගැන පරීක්ෂණ දැන් අවසන්ද ? කියල රජය දැන් රටට ප්‍රකාශයක් කරන්න ඕන. දැන් පහුගිය දවස්වල පොලීසිය හොරදෙටුවායැයි හඳුනාගත් පුද්ගලයා බව පවසමින් ඡායාරූපයක් පෙන්නුවා. ඒ ඡායාරූපයේ සිටි පුද්ගලයා අද කෝ. ඉතාම පැහැදිලියි, මේක කටුගේ කඩල කරපු අපරාදෙටත් වඩා අපරාධයක් අද ඒ ඇත්ත වසන් කරලා ව්‍යාජ පිරිසක් ඉදිරිපත්කරල තියෙනවා.” යනුවෙනි.", "URL": "https://lankatruth.com/si/?p=4120", "Category": "පුවත්", "Parent URL": null}