{"Source": "Lankatruth", "Timestamp": "January 23, 2021", "Headline": "පියල්ගේ ආරක්ෂකයෙකුට කොරෝනා", "News Content": "කොවිඩ් ආසාදිතව ප්‍රතිකාර ලබන රාජ්‍ය අමාත්‍ය පියල් නිශාන්තගේ ආශ්‍රිතයන් ලෙස නිරෝධායනය වෙමින් සිටි ඇමැති ආරක්ෂක නිලධාරියකු හා ආධාරකරුවන් දෙදෙනෙකු පී.සී.ආර් පරීක්ෂණයට ලක් කිරීමෙන් පසුව කොවිඩ් ආසාදිත බව තහවුරු වී ඇතැයි පොලිසිය හා සෞඛ්‍ය අංශ තහවුරු කළහ. මෙලෙස ආසාදිත වී ඇති ආධාරකරු රාජ්‍ය අමාත්‍යවරයාගේ නිවස සමීපයේ පදිංචිකරුවෙකු වන අතර ආරක්ෂක නිලධාරියා හා ආධාරකාර පුද්ගලයා ප්‍රතිකාර මධ්‍යස්ථාන වෙත යොමු කර ඇතැයි සෞඛ්‍ය අංශ සදහන් කරයි.", "URL": "https://lankatruth.com/si/?p=109112", "Category": "කොවිඩ් -19 (කොරෝනා ) පුවත්", "Parent URL": null}