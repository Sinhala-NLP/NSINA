{"Source": "Lankatruth", "Timestamp": "June 11, 2022", "Headline": "ලෝක ප්‍රසිද්ධ ගායක ජස්ටින් බීබර් හදිසියේම රෝගී වෙයි", "News Content": "ප්‍රසිද්ධ ගායක ජස්ටින් බීබර් Instagram සමාජ මාධ්‍ය ජාලා ඔස්සේ ලෝකය පුරා සිටින ඔහුගේ රසික රසිකාවියන් කම්පාවට පත් කරමින් ඔහුගේ මුහුණේ කොටසක් අංශභාග වී ඇති බව පෙන්වන මිනිත්තු තුනක වීඩියෝවක් පළ කර තිබේ. මේ වනවිට 28 හැවිරිදි වියේ පසුවන බීබර් මෙම වීඩියෝව නිකුත් කර ඇත්තේ ඊයේ (10) දිනයේය. “ඔබට පෙනෙන පරිදි, මේ ඇස ඇසිපිය හෙළන්නේ නැත. මට මගේ මුහුණේ මේ පැත්තේ සිනාසෙන්න බැහැ. ඒ නිසා මගේ මුහුණේ මේ පැත්තේ සම්පූර්ණ අංශභාගය තියෙනවා…” යැයි සඳහන් කරන ඔහු වැඩිදුරටත් පවසන්නේ ඔහුට රැම්සේ හන්ට් සින්ඩ්‍රෝමය ඇති බව හඳුනාගෙන ඇති බවයි. මෙම වීඩියෝව මිලියන 19කට අධික පිරිසක් නරඹා ඇත.", "URL": "https://lankatruth.com/si/?p=135442", "Category": "කලා පුවත්", "Parent URL": null}