{"Source": "Lankatruth", "Timestamp": "January 2, 2020", "Headline": "ජනපතිගේ චීන සංචාරය 14 වෙනිදා", "News Content": "දෙදින නිල සංචාරයක් සඳහා ගෝඨාභය රාජපක්ෂ මහතා ලබන 14 වැනිදා චීනය බලා පිටත්ව යාමට නියමිත බව වාර්තා වේ. ජනාධිපතිවරයා මෙම සංචාරයේදී ෂී ජින් පින්ග් මහතා ඇතුළු චීන සමූහාණ්ඩුවේ බලධාරීන් හමුවී ද්වී පාර්ශ්වික සාකච්ඡා පැවැත්වීමටද අපේක්ෂා කරන බව පැවසේ. ජනාධිපති ගෝඨාභය රාජපක්ෂ මහතා ජනාධිපති ධූරයට පත්වීමෙන් පසු යාමට නියමිත දෙවැනි විදෙස් නිල සංචාරය මෙය වේ. මීට පෙර ජනාධිපතිවරයා ඉකුත් නොවැම්බර් 28 වැනිදා සිට 30 වැනිදා තෙක් ඉන්දීය අගමැති නරේන්ද්‍ර මෝදි මහතා කළ ආරාධනයකට අනුව ඉන්දියවේ නිල සංචාරයක නිරත විය.", "URL": "https://lankatruth.com/si/?p=88207", "Category": "පුවත්", "Parent URL": null}