{"Source": "Lankatruth", "Timestamp": "July 22, 2019", "Headline": "හදිසි නීතිය මසකින් දිගු කිරීමේ ගැසට් නිවේදනය නිකුත් වෙයි", "News Content": "හදිසි නීතිය තවත් මසකින් දීර්ඝ කිරීමේ විශේෂ ගැසට් නිවේදනය නිකුත් කර තිබේ. මහජන ආරක්ෂක ආඥා පනතේ දෙවන වගන්තියෙන් ජනාධිපතිවරයා වෙත පැවරී ඇති බලතල ප්‍රකාරව මෙම ගැසට් නිවේදනය නිකුත් කර ඇති අතර දිවයින පුරා ක්‍රියාත්මක වන පරිදි හදිසි නීතිය ක්‍රියාත්මක බව ගැසට් නිවේදනයේ දක්වා ඇත. පසුගිය මස 22 වැනිදා ද හදිසි නීතිය මසකින් දීර්ඝ කිරීමේ ගැසට් නිවේදනයක් නිකුත් වූ අතර පසුගිය මස 27 වැනිදා හදිසි නීතිය තවත් මසකින් දීර්ඝ කිරීමේ පාර්ලිමේන්තු විවාදය පැවැත්විණි. පසුව අද සිට තවත් මසක් හදිසි නීතිය ක්‍රියාත්මක කිරීමට අදාල ගැසට් නිවේදනය නිකුත් කර ඇත.", "URL": "https://lankatruth.com/si/?p=77986", "Category": "පුවත්", "Parent URL": null}