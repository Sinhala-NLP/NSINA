{"Source": "Lankatruth", "Timestamp": "August 30, 2021", "Headline": "ආණ්ඩුව වික්‍රමබාහුත් විකුණයි", "News Content": "යහපාලන ආණ්ඩුව සමයේ දේශපාලන පලිගැනීම්වලට ලක්වූ පිරිසක් වෙත සහන සැලසීම සඳහා බව කියමින් අගමැති මහින්ද රාජපක්ෂ කැබිනට් සන්දේශයක් ඉදිරිපත් කර ඇත.  මෙසේ සහන සැලසීමට අදාළව රාජ්‍ය, අර්ධ රාජ්‍ය අංශවල අසාධාරණයට ලක්වූ බව කියන අයට වන්දි මුදල් ලබාදීම නිර්දේශ කිරීම සඳහා කමිටුවක් පත්කර ඇත. හිටපු අගවිනිසුරු අශෝක ද සිල්වාගේ සභාපතිත්වයෙන් යුත් 6 පුද්ගල කමිටුවක් මේ වෙනුවෙන් පිහිටුවා තිබේ. එම කමිටුවේ සභාපතිවරයාට මසකට රුපියල් ලක්ෂය බැගින් දීමනාවක් සහ සෙසු කමිටු සාමාජිකයන් හට මසකට රුපියල් 75,000/- බැගින් ගෙවීම සඳහා මුදල් අනුමත කර ගැනීමට මෙම කැබිනට් සන්දේශය ඉදිරිපත් කර ඇත.  අදාළ වන්දි ගෙවීමේ පූර්වාදර්ශ වශයෙන් 2014දී ශ්‍රේෂ්ඨාධිකරණය ලබා දුන් තීන්දුවක් සහ යහපාලන ආණ්ඩුව විසින් ආචර්ය වික්‍රමබාහු කරුණාරත්නට වන්දි මුදල් ගෙවීම දක්වා ඇත.", "URL": "https://lankatruth.com/si/?p=122254", "Category": "පුවත්", "Parent URL": null}