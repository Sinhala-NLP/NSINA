{"Source": "Lankatruth", "Timestamp": "December 17, 2016", "Headline": "හිටපු ලේකම්ගේ ඉඩමට තහනම් නියෝගයක්", "News Content": "ශ්‍රී ලංකා විදුලිබල මණ්ඩලයේ හිටපු ලේකම්වරයකු වන චාල්ස් ප්‍රදිනාන්දු මහතාගේ බිරිඳගේ නමට නාවල කොළඹගේ මාවතෙන් රුපියල් කෝටියකට මිලදී ගෙන ඇති පර්චස් 10ක ඉඩමක් විකිණිම, පැවරිම හා අන්සතු කිරිම තහනම් කරමින් කොළඹ අතිරේක මහේස්ත්‍රාත් චන්දන කලන්සුරිය මහතා ඊයේ (16) නියෝගයක් නිකුත් කර තිබේ. චාල්ස් ප්‍රදිනාන්දු මහතා ශ්‍රී ලංකා විදුලිබල මණ්ඩලයේ ලේකම්වරයකු ලෙස කටයුතු කරමින් සිටි සමයේ 2012දී මෙම ඉඩම ඔහුගේ බිරිඳගේ නමට මිලදී ගෙන ඇති බව විමර්ශනවලදී අනාවරණය වී ඇත.", "URL": "https://lankatruth.com/si/?p=25471", "Category": "පුවත්", "Parent URL": null}