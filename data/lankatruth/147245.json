{"Source": "Lankatruth", "Timestamp": "May 23, 2023", "Headline": "අරුන්දික බේරයි – ආගමන විගමන පාලකට වැඩ වරදියිද?", "News Content": "ව්‍යාජ ගමන් බලපත්‍ර මගින් රටට ඇතුල්වීමට යාමේදී කටුනායක ගුවන්තොටුපලේ යකා නැටූ චීන ජාතිකයා නිදහස් කරන ලෙස ආගමන විගමන පාලකට ලිඛිතව බලපෑම් කළ රාජ්‍ය ඇමති නිදොස් කොට නිලධාරියා මත වරද පැටවීමේ උත්සාහයක් දියත් කර තිබේ.  මේ සම්බන්ධයෙන් රනිල් හිතවාදී ඇමතිවරුන් රැසක් අදාළ නිලධාරියා මත වරද පැටවීම සිදුකරමින් විවිධ ප්‍රකාශ නිකුත් කර ඇත. ඒ අතර මහජන ආරක්ෂක ඇමතිවරයා කර තිබෙන ප්‍රකාශය සම්බන්ධයෙන් දැඩි අවධානයක් යොමුවී තිබේ. ඔහු ප්‍රකාශ කර තිබෙන්නේ “රාජ්‍ය ඇමතිවරයෙක් හෝ වෙනත් ඕනෑම ආයෙක් කතා කළ පලියට නීති විරෝධීව රටට ඇතුලුවීමට උත්සාහ කළ පුද්ගලයෙකුට ඊට අවස්ථාව ලබාදී ඇත්නම් එය බරපතළ වරදක් බවත් එම නිලධාරීන්ට එරෙහිව නීතිය ක්‍රියාත්මක කරන බව” ය.  මේ වනිවට ස්වාධීන කොමිෂන් සභා සියල්ලගේම බලය බිඳ දමා ඇති තත්වයක් තුළ රජයේ නිලධාරීන් විශාල පිරිසක් ඇමතිවරුන්ගේ රූකඩ බවට පත්ව සිටිති.", "URL": "https://lankatruth.com/si/?p=147245", "Category": "පුවත්", "Parent URL": null}