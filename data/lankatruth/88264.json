{"Source": "Lankatruth", "Timestamp": "January 3, 2020", "Headline": "ආණ්ඩුව ප්‍රතිත්‍රස්ත පනත ඉවත්කරගනියි", "News Content": "පාර්ලිමේන්තුවට ඉදිරිපත් කරන ලද ප්‍රතිත්‍රස්ත පනත ඉවත්කර ගැනීමට ආණ්ඩුව තීරණය කර ඇති අතර ඒ සඳහා විදේශ සබඳතා අමාත්‍ය දිනේෂ් ගුණවර්ධන මහතා විසින් ඊයේ (02) කැබිනට් මණ්ඩලයට ඉදිරිපත් කර ඇති අමාත්‍ය මණ්ඩල සන්දේශයට අමාත්‍ය මණ්ඩල අනුමැතිය ලැබී තිබේ. දැනට ක්‍රියාත්මක ත්‍රස්තවාදය වැළැක්වීමේ පනත අහෝසිකර ත්‍රස්තවාදය මැඩ පැවැත්වීමේ නව නීති පැනවීමේ අරමුණින් මෙම ප්‍රතිත්‍රස්ත පනත පාර්ලිමේන්තුවට ඉදිරිපත් කරන ලද්දේ එවකට විදේශ අමාත්‍යවරයාව සිටි මංගල සමරවීර මහතා විසිනි. මෙම පනතට විරුද්ධව වෘත්තීය සමිති, මාධ්‍යවේදීන්, ජනතා විමුක්ති පෙරමුණ ඇතුළු ප්‍රගතිශීලී දේශපාලන පක්ෂ, ජාතික විද්වත් සංවිධානය ඇතුළු විවිධ විද්වත් සංවිධාන නියෝජිතයින් මෙම පනතට විරුද්ධව විශාල හඬක් ගෙන යන ලදී.", "URL": "https://lankatruth.com/si/?p=88264", "Category": "පුවත්", "Parent URL": null}