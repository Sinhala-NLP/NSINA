{"Source": "Lankatruth", "Timestamp": "December 30, 2021", "Headline": "ලේකම්ලා මාරු කෙරුවට කෘෂිකර්මේ ප්‍රශ්නවලට උත්තර නැහැ – පරිසර ඇමති අමරවීර කියයි", "News Content": "කෘෂිකර්ම අමාත්‍යංශයේ ලේකම්වරුන් මාරු කිරීමෙන් හෝ ඔළුගෙඩි වෙනස් කිරීමකින් කෘෂිකර්මාන්තයේ පවතින ප්‍රශ්න විසඳිය නොහැකි බවත් එසේම ආහාර හිඟයක් ඇති වන බව ප්‍රකාශ කළ කෘෂි විශේෂඥයිනට බැන වැදීමෙන් ඵලක් නැති බවත් ඔවුන් මීට පෙර කී අනාවැකි නිවැරදි බව ඔප්පු වී ඇති බවත් පරිසර ඇමති මහින්ද අමරවීර පවසයි. ඊයේ (29) කොළඹදී පැවති මාධ්‍ය හමුවකදීඇමතිවරයා මේ අදහස් පළ කරනු ලැබූඅතර ගිය කන්නයේ දී ගොවීන් මුණ පෑ තත්ත්වය පිළිබඳව තමන් ගොවීන් ගෙන් සමාව ඉල්ලූ බවත් මේ කන්නයේදීත් එවැනි තත්වයක් ඇති නොවන්නට වැඩ කරන්නැයි ඉල්ලා සිටි නමුත් අවාසනාවකට එක වරක් නොව දහස් වරක් ගොවීන් ගෙන් සමාව ඉල්ලන්න සිදුවන තරම් වැරදි අඩුපාඩු සිදුව ඇති බවත් ඔහු වැඩිදුරටත් එහිදීපවසා ඇත. ගෝටාබය රාජපක්ෂ ජනාධිපතිවරයා පත් කළ විද්‍යාත්මක ඇමති මණ්ඩලයේ කෘෂිකර්ම අමාත්‍යංශයට මේ වනවිට ‍ලේකම්වරුන් සිව් දෙනෙකු පත්කර තිබේ.", "URL": "https://lankatruth.com/si/?p=127438", "Category": "පුවත්", "Parent URL": null}