{"Source": "Lankatruth", "Timestamp": "August 30, 2018", "Headline": "වැටුප් වැඩිකරන ලෙස ඉල්ලා තංගල්ල ඩිපෝවේ සේවකයෝ මාරාන්තික උපවාසයක", "News Content": "ලංකා ගමනාගමන මණ්ඩල සේවකයින්ගේ වැටුප ඉහළ දමන ලෙස ආණ්ඩුවට බල කරමින් තංගල්ල ඩිපෝවේ සේවකයින් විසින් මාරාන්තික උපවාසයක් ආරම්භකර තිබේ. තංගල්ල ඩිපෝවට අයත් සියලුම බස්රථ රියදුන් බස් ධාවනයෙන් ඉවත්ව වෘත්තීය ක්‍රියාමාර්ගය සඳහා සහය පලකර තිබේ. ඩිපෝව ඉදිරිපිට කළු කොඩිවැල් දමා අද(30) උදෑසන මෙම මාරාන්තික උපවාසය ආරම්බ කර ඇති අතර සිය ඉල්ලීම් ලබාදෙන තුරු උපවාසය අත් නොහරින බව විරෝධතාකරුවෝ ප්‍රකාශ කර සිටියි.", "URL": "https://lankatruth.com/si/?p=58531", "Category": "පුවත්", "Parent URL": null}