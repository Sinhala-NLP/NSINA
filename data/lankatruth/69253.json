{"Source": "Lankatruth", "Timestamp": "February 28, 2019", "Headline": "විභාග දෙපාර්තමේන්තුවෙන් උ.පෙළ අයදුම්කරුවන්ට දැනුම්දීමක්", "News Content": "අධ්‍යන පොදු සහතික පත්‍ර උසස් පෙළ විභාගයේ පාසල් අයදුම්කරුවන් ලෙස සළකනනේ රජයේ පාසල්වල සහ රජයේ අනුමත ආධාර ලබන හෝ නොලබන පාසල්වල අයදුම්කරුවන් බව විභාග දෙපාර්තමේන්තුව පවසයි. අනෙක් අයදුම්කරුවන් සියල්ල පෞද්ගලික අයදුම්කරුවන් ගණයට අයත්වන බව විභාග දෙපාර්තමේන්තුව නිවේදනයක් නිකුත් කරමින් සඳහන් කරයි. විභාගය සඳහා පෞද්ගලික අයදුම්කරුවන් අයදුම්පත් යොමුකිරීමේදී ස්ථිර පදිංචිය සහිත ග්‍රාමසේවා වසමේ ග්‍රාම නිලධාරීවරයා විසින් පදිංචිය පිළිබඳ තොරතුරු සහතික කර තිබිය යුතු බව විභාග දෙපාර්තමේන්තුව නිකුත් කළ නිවේදනයේ වැඩිදුරටත් දක්වා ඇත. ඇතැම් අයදුම්කරුවන් පෞද්ගලික ලිපිනය සඳහන් කිරීම වෙනුවට අධ්‍යාපන ආයතනයේ ලිපිනය සඳහන් කිරීම සිදුවන බැවින් ග්‍රාම නිලධාරිවරයාට මුහුණදෙන ගැටළු සහත තත්ත්වය මගහරවා ගැනීම සඳහා මෙවර උසස් පෙළ අයදුම්පත් පිරවිමේදී ස්ථිර ලිපිනය පමණක් සඳහන් කරන ලෙස දැනුම්දී ඇති බව විභාග දෙපාර්තමේන්තුව වැඩිදුරටත් පෙන්වා දෙයි.", "URL": "https://lankatruth.com/si/?p=69253", "Category": "පුවත්", "Parent URL": null}