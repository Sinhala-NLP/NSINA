{"Source": "Lankatruth", "Timestamp": "January 13, 2012", "Headline": "රජරට සිසුන් 06කගේ ශිෂ්‍ය භාවය අත්හිටුවයි", "News Content": "රජරට සරසවියේ වෛද්‍ය පීඨයේ අවසන් වසරේ සිසුන් හය දෙනකුගේ ශිෂ්‍ය භාවය දෙවසරකට අත්හිටැවූ බව රජරට විශ්වවිද්‍යාලයේ උප කුලපති මහාචාර්ය කේ.ඒ. නන්දසේන මහතා කියයි.එම සිසුන් 06 දෙනා වෙත ඒ බව ඊයේ (12) ලිපි මගින් දැනුම්දී ඇති බවද උපකුලපතිවරයා සඳහන් කරයි.මොවුන්ගේ ශිෂ්‍යභාවය අහෝසි කර ඇත්තේ, පසුගිය නොවැම්බර් 28 වැනිදා විශ්වවිද්‍යාල උපකුලපතිවරයා සහ ලේඛකාධිකාරී ඒ.ජි. කරුණාරත්න මහතාව සාලියපුර වෛද්‍ය පීඨය තුළ බලෙන් රඳවාගෙන සිටීමේ සිද්ධිය සම්බන්ධයෙනි.නොවැම්බර් මස 28 වැනිදා මෙම සිසුන් 06 දෙනාට සති 05 ක පන්ති තහනමක් පැනවූ අතර, ඔවුන්ගේ එම තහනම අවසන් වූයේ ඉකුත් දෙවැනිදාය. යළිත් මෙම සිසුන්ගේ ශිෂ්‍යභාවය වසර දෙකකට අත්හිටුවනු ලැබු ඇත්තේ ඉන් අනතුරුවය.මේ සම්බන්ධයෙන් රජරට වෛද්‍ය සිසුන්ගෙන් විමසූ විට ඔවුන් පවසා සිටියේ තමන් වෛද්‍යවරයෙක් වීමේ අපේක්ෂාවෙන් විශ්වවිද්‍යාලයට පැමිණියත් වෛද්‍ය සිසුන් සදහා අවශ්‍ය මහාචාර්ය ඒකකයවත් නොමැතිව තමන් මහත් පීඩණයකට ලක්ව ඇති බවත් එම පීඩණයෙන් මිදීමටනම් තම අවශ්‍යතා සපුරා දිය යුතු උවත් දිගින් දිගටම අදාල බලධාරීන් එය මග හරිමින් සිටින බැවින් ඊට එරෙහිව හඩනගද්දී බොරු චෝදනා මත තම අයීතීන් වෙනුවෙන් හඩනැගූ ශිෂ්‍යයන්ගේ පංති තහනම් කිරීම මගින් ප්‍රශ්නය නොවිසෙදෙන බවයි. රජරට සරසවියේ වෛද්‍ය පීඨයේ අවසන් වසරේ සිසුන් හය දෙනකුගේ ශිෂ්‍ය භාවය දෙවසරකට අත්හිටැවූ බව රජරට විශ්වවිද්‍යාලයේ උප කුලපති මහාචාර්ය කේ.ඒ. නන්දසේන මහතා කියයි. එම සිසුන් 06 දෙනා වෙත ඒ බව ඊයේ (12) ලිපි මගින් දැනුම්දී ඇති බවද උපකුලපතිවරයා සඳහන් කරයි. මොවුන්ගේ ශිෂ්‍යභාවය අහෝසි කර ඇත්තේ, පසුගිය නොවැම්බර් 28 වැනිදා විශ්වවිද්‍යාල උපකුලපතිවරයා සහ ලේඛකාධිකාරී ඒ.ජි. කරුණාරත්න මහතාව සාලියපුර වෛද්‍ය පීඨය තුළ බලෙන් රඳවාගෙන සිටීමේ සිද්ධිය සම්බන්ධයෙනි. නොවැම්බර් මස 28 වැනිදා මෙම සිසුන් 06 දෙනාට සති 05 ක පන්ති තහනමක් පැනවූ අතර, ඔවුන්ගේ එම තහනම අවසන් වූයේ ඉකුත් දෙවැනිදාය. යළිත් මෙම සිසුන්ගේ ශිෂ්‍යභාවය වසර දෙකකට අත්හිටුවනු ලැබු ඇත්තේ ඉන් අනතුරුවය. මේ සම්බන්ධයෙන් රජරට වෛද්‍ය සිසුන්ගෙන් විමසූ විට ඔවුන් පවසා සිටියේ තමන් වෛද්‍යවරයෙක් වීමේ අපේක්ෂාවෙන් විශ්වවිද්‍යාලයට පැමිණියත් වෛද්‍ය සිසුන් සදහා අවශ්‍ය මහාචාර්ය ඒකකයවත් නොමැතිව තමන් මහත් පීඩණයකට ලක්ව ඇති බවත් එම පීඩණයෙන් මිදීමටනම් තම අවශ්‍යතා සපුරා දිය යුතු උවත් දිගින් දිගටම අදාල බලධාරීන් එය මග හරිමින් සිටින බැවින් ඊට එරෙහිව හඩනගද්දී බොරු චෝදනා මත තම අයීතීන් වෙනුවෙන් හඩනැගූ ශිෂ්‍යයන්ගේ පංති තහනම් කිරීම මගින් ප්‍රශ්නය නොවිසෙදෙන බවයි.", "URL": "https://lankatruth.com/si/?p=881", "Category": "පුවත්", "Parent URL": null}