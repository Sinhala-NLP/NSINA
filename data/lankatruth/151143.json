{"Source": "Lankatruth", "Timestamp": "September 9, 2023", "Headline": "EPF ණය කපයි – විදේශ ණය නොකපයි", "News Content": "රජයේ ණය කපා හැරීම යටතේ සේවක අර්ථ සාධක අරමුදලින් ලබා ගෙන ඇති ණය කපා හැරීමට උපක්‍රමික ක්‍රියාමාර්ග මේ වනවිටත් අනුගමනය කරමින් තිබුණ ද, විදේශයන්ගෙන් ලබා ගෙන ඇති ණය කපා හරීම පිළිබඳව මූලික සැලස්මක්වත් මෙතෙක් සකස් කර නැති බව අනාවරණය වේ.  එසේ වුවත් විදේශ ණය කපා හැරීම සම්බන්ධයෙන් නීතිමය සහ කලමනාකරණ කටයුතු ක්‍රියාත්මක කිරීමට ප්‍රංශයේ ලසාඩ් සමාගම සහ ක්ලිෆර්ඩ් චාන්ස් ආයතන තෝරාගෙන වසරකට වැඩි කාලයක් ඩොලර්වලින් (විදේශ විනිමයෙන්) ගාස්තු ගෙවීම් කරමින් සිටී.  මහ බැංකු අධිපති නන්දලාල් වීරසිංහ සහ මුදල් ඇමති රනිල් වික්‍රමසිංහ රජයේ දේශීය ණය සහ විදේශීය ණය කපා හැරීම පිළිබඳව සියලු කටයුතුවල බලධාරීන් ලෙස කටයුතු කරමින් සිටී. එසේ සිටියදී EPF ණය කපා හැරීමට අදාළව ක්‍රියාමාර්ග වේගයෙන් අනුගමන කරමින් තිබුණ ද විදේශීය ණය කපා හැරීම සම්බන්ධයෙන් යම් ප්‍රකාශ කිරීමෙන් පවා වැළකී සිටී.", "URL": "https://lankatruth.com/si/?p=151143", "Category": "ආර්ථික පුවත්", "Parent URL": null}