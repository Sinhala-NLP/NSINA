{"Source": "Lankatruth", "Timestamp": "June 17, 2016", "Headline": "තිළිණගේ ප්‍රතිශෝධනය ඉල්ලා අස් කර ගනියි", "News Content": "නීත්‍යනුකූල නොවන අන්දමින් අලි පැටවකු ළඟ තබාගැනීම සම්බන්ධයෙන් චූදිතයෙකුව සිටින හිටපු අලුත්කඩේ අතිරේක මහේස්ත්‍රාත් තිළිණ ගමගේ මහතාට ගංගොඩවිල මහේස්ත්‍රාත් කණිෂ්ක විජේරත්න මහතා ලබාදුන් ඇප නියෝගය සංශෝධනය කරන්නැයි ඉල්ලා කොළඹ මහාධිකරණයේ ගොනු කළ ප්‍රතිශෝධන අයදුම්පතට අදාළව හිටපු මහේස්ත්‍රාත්වරයා වෙනුවෙන් නීතිඥ ජේ.එම්. පවුමි මහතා ඉදිරිපත් කර තිබූ මෝසම අද (17) ඉල්ලා අස්කරගෙන තිබේ. නීත්‍යනුකූල නොවන අන්දමින් අලි පැටවකු ළඟ තබාගැනීම සම්බන්ධයෙන් චූදිතයෙකුව සිටින හිටපු අලුත්කඩේ අතිරේක මහේස්ත්‍රාත් තිළිණ ගමගේ මහතාට ගංගොඩවිල මහේස්ත්‍රාත් කණිෂ්ක විජේරත්න මහතා ලබාදුන් ඇප නියෝගය සංශෝධනය කරන්නැයි ඉල්ලා කොළඹ මහාධිකරණයේ ගොනු කළ ප්‍රතිශෝධන අයදුම්පතට අදාළව හිටපු මහේස්ත්‍රාත්වරයා වෙනුවෙන් නීතිඥ ජේ.එම්. පවුමි මහතා ඉදිරිපත් කර තිබූ මෝසම අද (17) ඉල්ලා අස්කරගෙන තිබේ. මෙම මෝසම ගොනු කර ඇත්තේ ජූනි 13 ලබාදුන් නියෝගය පැහැදිලි කරගැනීම සඳහා බවත් එසේ අධිකරණ නියෝග පැහැදිලි කරගැනීමට මෝසම් ගොනු කිරීම නීති විරෝධී බවත් නීතිපති දෙපාර්තමේන්තුව වෙනුවෙන් එහිදී අධිකරණයට කරුණු දැක්වූ රජයේ අධිනීතිඥ දිලීප පීරිස් මහතා සඳහන් කර ඇති අතර රජයේ අධිනීතිඥවරයා කළ ඉල්ලීමක් අනුව අදාළ ප්‍රතිශෝධන අයැදුමට සම්බන්ද නඩු වාර්තාව පෞද්ගලිකව කොළඹ මහාධිකරණයට ඉදිරිපත් කරන්නැයි මහාධිකරණ විනිසුරු මහිලාල් වෛද්‍යතිලක මහතා ගංගොඩවිල අධිකරණයේ රෙජිස්ටාර්වරියට අද නියෝග කර ඇත. මෙම මෝසම ගොනු කර ඇත්තේ ජූනි 13 ලබාදුන් නියෝගය පැහැදිලි කරගැනීම සඳහා බවත් එසේ අධිකරණ නියෝග පැහැදිලි කරගැනීමට මෝසම් ගොනු කිරීම නීති විරෝධී බවත් නීතිපති දෙපාර්තමේන්තුව වෙනුවෙන් එහිදී අධිකරණයට කරුණු දැක්වූ රජයේ අධිනීතිඥ දිලීප පීරිස් මහතා සඳහන් කර ඇති අතර රජයේ අධිනීතිඥවරයා කළ ඉල්ලීමක් අනුව අදාළ ප්‍රතිශෝධන අයැදුමට සම්බන්ද නඩු වාර්තාව පෞද්ගලිකව කොළඹ මහාධිකරණයට ඉදිරිපත් කරන්නැයි මහාධිකරණ විනිසුරු මහිලාල් වෛද්‍යතිලක මහතා ගංගොඩවිල අධිකරණයේ රෙජිස්ටාර්වරියට අද නියෝග කර ඇත.", "URL": "https://lankatruth.com/si/?p=23594", "Category": "පුවත්", "Parent URL": null}