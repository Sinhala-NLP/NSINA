{"Source": "Lankatruth", "Timestamp": "May 26, 2021", "Headline": "වෙසක් පොහොයට රැඳවියන් 260කට නිදහස", "News Content": "වෙසක් පොහොය දිනය නිමිත්තෙන් වාර්ෂිකව සිදුකරනු ලබන බන්ධනාගාරගත රැඳවියන් නිදහස් කිරීමේ විශේෂ ජනාධිපති සමාව දීමේ ක්‍රියාවලිය යටතේ අදට (26) යෙදී ඇති මෙවර වෙසක් දිනය නිමිත්තෙන්ද රැඳවියන් 260කට නිදහස හිමිව තිබේ. එමෙන්ම ජීවිතාන්තය දක්වා සිරදඬුවම් ලබා සිටි රැඳවියන් 53 දෙනෙකුටද අද දිනයේ නිදහස හිමිව ඇති අතර ජීවිතාන්තය දක්වා සිරදඬුවම් ලබා සිටි රැඳවියන් 194දෙනෙකු අද දිනයේ සිට සාමාන්‍ය සිරකරුවන් බවට පත් කර ඇත. මෙවර වෙසක් දිනය වෙනුවෙන් ප්‍රදානය කරන ලද විශේෂ ජනාධිපති සමාව දීමේ වැඩපිළිවෙල යටතේ ජීවිතාන්ත සිරකරුවන්ගේ දඬුවම වසර 25ක් දක්වාද අඩුකර තිබෙන අතර උක්ත ජීවිතාන්තය දක්වා සිරදඬුවම් ලබා සිටි රැඳවියන් හට එම සහනයන් හිමිව ඇත්තේද ඒ අනුවය. ඒ අනුව අද දිනයේ රැඳවියන් 313 දෙනෙකු නිදහස්වී ඇත.", "URL": "https://lankatruth.com/si/?p=117092", "Category": "පුවත්", "Parent URL": null}