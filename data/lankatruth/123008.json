{"Source": "Lankatruth", "Timestamp": "September 13, 2021", "Headline": "භාණ්ඩාගාරයට තවත් හිලක් – ඇවන්ට්ගාඩ් කල්ලමරේ", "News Content": "ජනාධිපතිගේ සමීපතම හිතවතෙකු වන නිස්සංක සේනාධිපතිට අයත් ඇවන්ට්ගාඩ් සමාගමට සහ රජයට අයත් රක්නා ලංකා සමාගමට ලබන 15 වෙනිදා සිට මුහුදු ආරක්ෂණ මෙහෙයුම් පවරා දීමට සියල්ල සූදානම් කර ඇත.  ලංකාවේ ආසන්න ජාත්‍යන්තර මුහුදේ යාත්‍රා කරන නවුකාවල ආරක්ෂාව ශ්‍රී ලංකා නාවික හමුදාව විසින් ලබාදෙන අතර ඒ මගින් විශාල විදේශ විනිමය ප්‍රමාණයක් රාජ්‍ය ආදායමට එක්වේ. එම ව්‍යාපාරික අවස්ථාව ඇවන්ට්ගාඩ් සමාගමට පවරා එම සමාගමේ පරිහරණය වෙනුවෙන් විශාල ගිනි අවි තොගයක් ද පවරාදීම සිදු කෙරේ. එම අවි ගබඩා කිරීමට බව සඳහන් කරමින් රජයට අයත් රක්නා ලංකා සමාගම ද මෙම කටයුත්ත සම්බන්ධයෙන් නාමික වශයෙන් සම්බන්ධ කරගෙන තිබේ.  මේ වන විට නාවික හමුදාව විසින් මහා පාරිමාණ මත්ද්‍රව්‍ය ජාවාරම් වැටලීම් ඉතා සාර්ථකව කර ගෙන යමින් සිටියි. එම පසුබිම තුළමුහුදු කොල්ලකරුවන්ගෙන් වාණිජ නවුකාවලට ආරක්ෂාව සැපයීමේ කටයුතු  මෙයට පෙර ගත් තීරණයක් අනුව ඇවන්ට්ගාඩ් සමාගමට පවරා දීම සිදු කෙරේ.", "URL": "https://lankatruth.com/si/?p=123008", "Category": "පුවත්", "Parent URL": null}