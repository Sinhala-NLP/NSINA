{"Source": "Lankatruth", "Timestamp": "May 7, 2021", "Headline": "ජනාධිපති සහ හමුදාපති සංචරණ සීමා පැනවීමට විරුද්ධ වෙයි", "News Content": "රට පුරා සංචරණ සීමා පනවා කොවිඩ් – 19 තත්වය පාලනය කළ යුතු බවට කොවිඩ් මර්ධන කාර්‍යසාධක බලකාය රැස්වූඅවස්ථාවේදීවිශේෂඥ වෛද්‍ය සුදර්ශනී ප්‍රනාන්දුපුල්ලේ මහත්මිය කරනු ලැබූයෝජනවාට කැමැත්ත පළ කර නැත්තේ ගෝටාබය රාජපක්ෂ ජනාධිපතිවරයා සහ යුධ හමුදාපති ශවේන්ද්‍ර සිල්වා බව වාර්තා වේ. වසංග රෝග පිළිබඳව විශේෂඥ වෛද්‍යවරියක වන ප්‍රාථමික සෞඛ්‍ය, වසංගත රෝග සහ කොවිඩ් පාලන රාජ්‍ය ඇමතිනි, කිහිප වතාවක් මෙම යෝජනා කර ඇතැයි වාර්තා වන අතර පසුගිය අප්‍රේල් 23 සහ අප්‍රේල් 30 දිනවල කොවිඩ් මර්ධන කාර්‍යසාධක බලකාය රැස්වූ අවස්ථාවලදීද රාජ්‍ය ඇමතිවරිය මෙම ඉල්ලීම් කර තිබෙනවා. ජනාධිපතිවරයා සංචරණ සීමා පැනවීම ප්‍රතික්ෂේප කර ඇත්තේ සංචරණ සීමා පැනවීමෙන් ආර්ථික ප්‍රශ්න ඇතිවන බව හා බහුතර ජනතාව දෛනික වැටුපෙන් ජීවත්වන බව කියමින්. එහිදී යුධ හමුදාපති ශවේන්ද්‍ර සිල්වා මහතාද ජනාධිපතිවරයාගේ අදහසට සහයෝගය පළකර ඇතැයි පැවසේ. අප්‍රේල් 23 වැනිදා පැවති සාකච්ජාවේදී අප්‍රේල් 19 වැනිදා සිට කොවිඩ් ආසාදිතයින්ගේ සීඝ්‍ර වැඩිවීමක් දක්නට ලැබෙන බවත්, තරුණයින්ට පවා රෝග ලක්ෂණ පහළ වී තිබෙන බවත් පෙන්වා දෙමින් අප්‍රේල් 24-26 දීර්ඝ සති අන්ත නිවාඩුවට සංචරණ සීමා පනවන ලෙස රාජ්‍ය අමාත්‍යවරිය ඉල්ලා තිබෙනවා. වෛද්‍ය සුදර්ශනී ප්‍රනාන්දුපුල්ලේ රාජ්‍ය අමාත්‍යවරිය සේම ඖෂධ නිෂ්පාදන රාජ්‍ය අමාත්‍ය චන්න ජයසුමන මහතාද සංචරණ සීමා පැනවිය යුතු බව එහිදී ප්‍රකාශ කර ඇතැත් එම යෝජනවා ප්‍රතික්ෂේප කර ඇති බව මාධ්‍ය වාර්තා පළකර තිබේ. මූලාශ්‍ර අනිද්දා පුවත්පත…", "URL": "https://lankatruth.com/si/?p=116126", "Category": "පුවත්", "Parent URL": null}