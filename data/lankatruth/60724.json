{"Source": "Lankatruth", "Timestamp": "October 9, 2018", "Headline": "කාසල්රි ප්‍රදේශයේ නායයෑමේ අවදානමක් – අවට පවුල් ඉවතට", "News Content": "නොර්වුඩ් කාසල්රි ජලාශයට ඉහළින් පිහිටි ප්‍රදේශයේ නායයාමේ අවධානමක් මතු වී ඇති නිසා එම ප්‍රදේශයේ පිහිටි නිවාස පහක පදිංචි පවුල්වලට අයත් සමාජිකයන් 23දෙනෙකු ඔවුන්ගේ ඥති නිවස්වල තාවකාලිකව නතර වී ඇති බවත් ඔහුන්ට අවශ්‍ය පහසුකම් ලබා දීමට අඹගමුව ප්‍රදේශිය සභාව හා නුවරඑලිය අපදා කළමණාකාරණ ඒකකය කටයුතු කර ඇති බවත් නොර්වුඩ් පොලීසිය පවසයි. හැටන් බගවන්තලාව මස්කෙලිය ප්‍රධාන මාර්ගයේ නොර්වුඩ් නිව්වෙලි ගම ප්‍රදේශයේ ප්‍රධාන මාර්ගයට ඉහළින් වු පස් කන්දක් සමඟ ඊට පහළින් පිහිටි නිවාස පහක් මෙසේ නායයාමේ අවධානමට ලක් වී ඇත. එම කන්ද මේ වනවිට නායයාමට සක්‍රිය වි ඇති අතර ඊට පහළින් වු නිවාසවල බිත්ති ඉරි තලා කඩා වැටීමේ අවධාමකටද ලක් වි තිබේ. ප්‍රධා මාර්ගයේ කොටසක්ද ඉරිතලා තිබුණු අතර නොර්වුඩ් මාර්ග සංවර්ධන අධිකාරි කාර්යයාලයේ සේවකයින් විසින් එම ඉරිතලා තිබු මාර්ගය ප්‍රතිසංස්කරණය කිරීමට කටයුතු කර ඇතත් ප්‍රතිසංස්කරණය කළ මාර්ගය යළිත් ඉරි තැලීම්වලට ලක්වෙමින් පවතියි. දිවයිනේ අනෙකුත් ප්‍රදේශවල පතින දැඩි අයහපත් කාලගුණයට සාපේක්ෂව මධ්‍යම කදුකරයේ බටහිර බැවුම් ප්‍රදේශවලට පවතින්නේ තරමක සුළු වර්ෂාපතනයක් බවද වාර්තා වේ.", "URL": "https://lankatruth.com/si/?p=60724", "Category": "පුවත්", "Parent URL": null}