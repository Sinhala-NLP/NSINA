{"Source": "Lankatruth", "Timestamp": "February 28, 2020", "Headline": "ලක්ෂ 150ක හෙරොයින් සමග දෙන්නෙක් අත්අඩංගුවට", "News Content": "ත්‍රීරෝද රථයකින් ප්‍රවාහනය කරමින් සිටි රුපියල් ලක්ෂ 150ක් පමණ වටිනා හෙරොයින් මත්කුඩු සමඟ පුද්ගලයන් දෙදෙනකු අද (28) පොලිස් විශේෂ කාර්ය බළකාය විසින් අත්අඩංගුවට ගෙන තිබේ. එම පුද්ගලයන් සතුව තිබූ මත්කුඩු කිලෝ 1 යි ග්‍රෑම් 500ක් පොලිසිය සිය භාරයට ගෙන ඇත. සැකකරුවන් අත්අඩංගුවට ගෙන ඇත්තේ පෑලියගොඩ අවට ප්‍රදේශයට ත්‍රිරෝද රථයකින් මත්කුඩු බෙදාහරින බවට පොලිස් විශේෂ කාර්ය බළකායට ලද තොරතුරක් අනුව ය.", "URL": "https://lankatruth.com/si/?p=90353", "Category": "පුවත්", "Parent URL": null}