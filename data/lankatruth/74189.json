{"Source": "Lankatruth", "Timestamp": "May 19, 2019", "Headline": "නීතියෙන් පැනයන මධුමාදව අල්ලන්න නීතිපති උපදෙස් පතයි", "News Content": "මහින්ද පිළ නියෝජනය කරන, උදය ගම්මන්පිල මන්ත්‍රීවරයාගේ ගෝලයෙකු වන මධුමාදව අරවින්ද නීතිය මගහරිමින් සිටින බව පොලීසිය පවසයි. පසුගිය 13 වැනිදා මිනුවන්ගොඩ ප්‍රදේශයේ ඇතිවූ කළහකාරී සිද්ධියට සම්බන්ධ බවට චෝදනා මත මධුමාදව අරවින්ද මිනුවන්ගොඩ පොලීසියට කැඳවා තිබූ නමුත් ඔහු පොලීසියට පැමිණ නැතැයි පොලීසිය පවසයි. පොලීසිය හමුවේ පෙනීසිටින ලෙස සඳහන් ලියවිල්ල ද රැගෙන මධුමාදව අරවින්ද පදිංචිව සිටින නිවසට ගිය බවත් එහිදී ඔහු නිවසේ රැදී නොසිටි බැවින් අදාල පණිවිඩය ඔහුගේ මවට බාරදුන් බවත් මහබාගේ පොලීසිය මිනුවන්ගොඩ පොලීසිය වෙත දන්වා ඇත. මෙලෙස පොලීසිය මගහැර සිටීම හේතුවෙන් නීතිමය ක්‍රියාමාර්ග ගන්නා බවත් ඒ සඳහා මේ වනවිට නීතිපති උපදෙස් ඉල්ලා ඇති බවත් මිනුවන්ගොඩ පොලීසිය පවසයි.", "URL": "https://lankatruth.com/si/?p=74189", "Category": "පුවත්", "Parent URL": null}