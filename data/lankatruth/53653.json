{"Source": "Lankatruth", "Timestamp": "June 5, 2018", "Headline": "ලාල්කාන්ත සුරිච් හිදී ශ්‍රී ලාංකිකයන් අමතයි", "News Content": "ලෝක කම්කරු සම්මේලනයේ 107වන වාර්ෂික සැසිවාරය මේ දිනවල ස්විස්ටර්ලන්තයට ගොස් සිටින ජාතික වෘත්තීය සමිති සම්මේලනයේ සභාපති, ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා සහ අන්තර් සමාගම් සේවක සංගමයේ ලේකම්, ජනතා විමුක්ති පෙරමුණේ මධ්‍යම කාරක සභික නීතඥ ජානක අධිකාරී මහතා විසින් තවත් සම්මන්ත්‍රණයකට සහභාගි වී තිබේ. ස්විස්ටර්ලන්තයේ සුරිච් හිදී පසුගිය 02වනදා ජනතා විමුක්ති පෙරමුණේ ස්විස්ටර්ලන්ත ශාඛාව විසින් මෙම සම්මන්ත්‍රණය සංවිධානය කර තිබිනි. එම සංවාදශීලී සම්මන්ත්‍රණය සඳහා එරට වෙසෙන ශ්‍රී ලාංකිකයන් සහභාගී තිබිණි. එහිදී රටේ වර්තමාන දේශපාලන තත්වය හා රටේ ඉදිරි අනාගතය සම්බන්ධයෙන් මෙන්ම ජනතා විමුක්ති පෙරමුණේ ඉදිරි වැඩපිළිවෙල සම්බන්ධයෙන්ද සාකච්ඡා කර තිබේ.", "URL": "https://lankatruth.com/si/?p=53653", "Category": "පුවත්", "Parent URL": null}