{"Source": "Lankatruth", "Timestamp": "August 5, 2022", "Headline": "ගාලුමුවදොර අරගල පරිශ්‍රයේ ඉදිකිරීම් 10 වන දා දක්වා ඉවත් කරන්නේ නැහැ – නීතිපති අධිකරණයට කියයි", "News Content": "ගාලු මුවදොර අරගල භූමියේ පවතින තාවකාලික විරෝධතා කරුවන්ගේ ඉදිකිරීම් ලබන 10 වන දා ඉවත් කිරීමෙන් වළකින බව අභියාචනාධිකරණය හමුවේ නීතිපතිවරයා ප්‍රතිඥාවක් ලබා දී තිබේ. පසුගියදා පොලීසිය විසින් හදිසියේම අරගල කරුවන්ට දන්වා සිටියේ අරගල භූමියේ තිබෙන තාවකාලික ඉදිකිරීම් සහ බෝගවගාවන් අද (අගෝ. 5) පස්වරු 5.00ට පෙර ඉවත් කර ගන්නා ලෙසයි. ඒ අනුව පොලිසිය විසින් කරන ලද නියෝගය බල රහිත කරන ලෙස ඉල්ලා ගොනු කළ තිබූ පෙත්සම් අද විභාගයට ගත් අවස්ථාවේදී නීතිපතිවරයා මෙම ප්‍රතිඥාව ලබා දී තිබේ. මේ සම්බන්ධයෙන් පොලිස්පතිවරයාට ද අවශ්‍ය උපදෙස් කඩිනමින් ලබා දෙන බවට නීතිපතිවරයා වෙනුවෙන් පෙනී සිටි අතිරේක සොලිසිටර් ජනරාල් සුමති ධර්මවර්ධන අභියාචනාධිකරණයට දන්වා සිට තිබේ.", "URL": "https://lankatruth.com/si/?p=137906", "Category": "පුවත්", "Parent URL": null}