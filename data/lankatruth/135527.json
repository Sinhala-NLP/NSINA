{"Source": "Lankatruth", "Timestamp": "June 13, 2022", "Headline": "රාජ්‍ය මාධ්‍ය ආයතනවලට නව ප්‍රධානින් පත්කරයි", "News Content": "රාජ්‍ය මාධ්‍ය ආයතන සඳහා ජනමාධ්‍ය සහ ප්‍රවාහන හා මහාමාර්ග අමාත්‍ය බන්දුල ගුණවර්ධන විසින් අද (13) ජනමාධ්‍ය අමාත්‍යාංශයේදී නව සභාපතිවරු ප්‍රමුඛ අධ්‍යක්ෂ මණ්ඩල සාමාජිකයන් පත්කර තිබේ. ඒ අනුව රූපවාහීනි සංස්ථාවේ නව සභාපතිවරයා ලෙස අසංක ප්‍රියනාත් ජයසුරිය පත්කරනු ලැබ සිටී. එහි අධ්‍යක්ෂක මණ්ඩලය ලෙස මහාචාර්ය චමින්ද රත්නායක, මහාචාර්ය ඩී.එම් අජිත් දිසානායක සහ නීතිඥ රඛිත අබේගුණවර්ධන පත් කර සිටිති. ස්වාධීන රූපවාහිනී ආයතනයේ සභාපතිවරයා ලෙස වරලත් ගණකාධිකාරි ගණක අමරසිංහ පත්කර සිටින අතර එහි අධ්‍යක්ෂ මණ්ඩලය ලෙස නීතිඥ ලලිත් පියුම් පෙරේරා, කතිකාචාර්ය මහේෂ්වරී මහිමදාස්, රවීන්ද්‍ර ගුරුගේ, ඉන්දික ලියනහේවගේ, හසන්ත හෙට්ටිආරච්චි පත්කර සිටිති. ගුවන් විදුලි සංස්ථාවේ සභාපතිවරයා ලෙස හඩ්සන් සමරසිංහ පත්කර තිබේන අතර එහි අධ්‍යක්ෂ මණ්ඩලය ලෙස මහාචාර්ය පුජ්‍ය මාගම්මන පඤ්ඤානන්ද හිමි, ප්‍රියන්ත කේ රත්නායක, ජේ. යෝගරාජ් සහ එම්. සිසිර කුමාර යන අය පත් කර සිටිති.", "URL": "https://lankatruth.com/si/?p=135527", "Category": "පුවත්", "Parent URL": null}