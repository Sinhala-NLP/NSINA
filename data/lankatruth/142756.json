{"Source": "Lankatruth", "Timestamp": "December 9, 2022", "Headline": "යළි රට පුරා ලිට්‍රෝ ගෑස් හිඟයක්", "News Content": "මේ වනවිට යළිත් රට පුරා ලිට්‍රෝ ගෑස් හිඟයක් නිර්මාණය වී ඇති බව වාර්තා වේ. මේ වනවිට නැවත වරක් ගෑස් සිලින්ඩරයක් ගැනීමට දින කීපයක් රස්තියාදු වීමට සිදුව ඇති බවත් පාරිභෝගිකයෝ චෝදනා කරති. ගෑස් අළෙවි නියෝජිතයන්ට දිනපතා තොග ලැබුණද එම තොග ප්‍රමාණවත් නොවන බවත් මේ හේතුවෙන් ගෑස් මිලදී ගැනීමට නැවතත් තමන්ට දිගු වේලාවක් පෝලිම්වල රැදී සිටීමට සිදුව ඇති බවත් පාරිබෝගිකයෝ කියති. පානදුර, කටුනායක, මහර, බත්තරමුල්ල ආදි බොහෝ ප්‍රදේශවලට ප්‍රමාණවත් තොග නොලැබෙන බවත් ඇතැම් ප්‍රදේශවලට තොග ලැබෙන්නේ දින කීපයකට වරක් පමණක් බවත් ජනතාව කියති.", "URL": "https://lankatruth.com/si/?p=142756", "Category": "ආර්ථික පුවත්", "Parent URL": null}