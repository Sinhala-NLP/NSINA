{"Source": "Lankatruth", "Timestamp": "February 16, 2023", "Headline": "ඡන්දය මැද පොලිසියේ ලොකු පුටු කිහිපයක හදිසියේ මාරුවක්", "News Content": "මහජන ආරක්ෂක අමාත්‍යංශ ලේකම්වරයාගේ දැනුම්දීම පරිදි හදිසි සේවා අවශ්‍යතාවය මත ජ්‍යෙෂ්ඨ පොලිස් නිලධාරීන් කිහිපදෙනෙකුට ස්ථාන මාරුවීම් ලබාදී තිබේ. නිවේදනයක් නිකුත් කරමින් පොලිස් මාධ්‍ය ප්‍රකාශක කාර්යාලය සඳහන් කරන්නේ, ජාතික පොලිස් කොමිෂන් සභාවේ ආවරණ අනුමැතියට යටත්ව එම ස්ථාන මාරුවීම් වහාම ක්‍රියාත්මක කිරීමට පොලිස්පතිවරයා විසින් නියෝග කළ බවය. මෙලෙස පොලිස් නිලධාරීන්ට මාරුවීම් ලබාදීම සිදු කරන්නේ මැතිවරණයක්ද කැඳවා ඇති පසුබිමක වීම විශේෂත්වයකි.", "URL": "https://lankatruth.com/si/?p=144657", "Category": "පුවත්", "Parent URL": null}