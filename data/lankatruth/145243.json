{"Source": "Lankatruth", "Timestamp": "March 6, 2023", "Headline": "විපක්ෂයේ මන්ත්‍රීවරුන් හෙට මැතිවරණ කොමිසම හමුවට", "News Content": "පළාත් පාලන මැතිවරණය පැවැත්වෙන දිනය ප්‍රකාශයට පත් කිරීම සම්බන්ධයෙන් සාකච්ඡා කිරීම සඳහා විපක්ෂයේ මන්ත්‍රීවරුන් පිරිසක් හෙට (07) දිනයේ මැතිවරණ කොමිෂන් සභාව හමුවීමට තීරණය කර තිබේ. ඒ බව පාර්ලිමේන්තු මන්ත්‍රීවරුන් වන විජිත හේරත්, මහාචාර්යය ජී.එල් පිරිස්, මනෝගනේෂන්, රිෂාද් බදියුදීන්, රංජීත් මද්දුමබණ්ඩාර, රවුෆ් හකීම්, ශානක්‍යයන් රාසමානික්කම්, එම්.ඒ සුමන්තිරන් සහ දායාසිරි ජයසේකරගේ අත්සනින් යුක්තව මැතිවරණ කොමිෂන් සභාවේ සභාපතිවරයා වෙත ලිඛිතව දැනුම් දී ඇත. ඒ අනුව මාර්තු මස 20 වන දිනට පෙර පළාත් පාලන මැතිවරණය පැවැත්වීමට කටයුතු කරන ලෙස එම මන්ත්‍රීවරුන් මැතිවරණ කොමිෂන් සභාවෙන් ඉල්ලීමක් කර ඇති අතර ඒ පිළිබඳ සාකච්ඡා කිරීම සඳහා හෙට පෙරවරු 9.00ට මැතිවරණ මහා ලේකම් කාර්යාලය වෙත පැමිණෙන බව ඔවුන් වැඩිදුරටත් සිය ලිපිය මඟින් දැනුම්දී තිබේ. ලිපිය පහතින් පල වේ", "URL": "https://lankatruth.com/si/?p=145243", "Category": "පුවත්", "Parent URL": null}