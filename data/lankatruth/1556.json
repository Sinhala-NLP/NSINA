{"Source": "Lankatruth", "Timestamp": "February 26, 2012", "Headline": "දේශප්‍රේමී උද්ඝෝෂණයට උපරිම රාජ්‍යබලය", "News Content": "මහින්ද රාජපක්ෂ ජනාධිපතිවරයා ඇතුළු ආණ්ඩුවට සහයෝගය ලබාගැනීම සදහා හෙට පැවැත්වීමට සූදානම්කර තිබෙන උද්ඝෝෂණ ව්‍යාපාරයට උපරිම රාජ්‍ය බලය යොදවමින් සිටී.  කුරුණෑගල නගරයට කඩාවැදුනු ඇමතිවරයෙකු මෙහෙයවූ පිරිසක් විසින් හෙට දිනයේ කඩසාප්පු වසා දමා කළුකොඩි ඔසවන ලෙස බලකරමින් පත්‍රිකාවක් බෙදා හැර ඇත. කඩසාප්පු හිමියන් බොහො දෙනෙකු එලිපිටම එයට විරෝධය පළකර තිබේ. එමෙන්ම පෞද්ගලික බස් රථ ප්‍රවාහන අමාත්‍ය සී.බී.රත්නායකගේ නියෝගය පරිදි සියළුම බස්රථවල ආණ්ඩුවට සහයෝගය පළ කිරීමේ පෝස්ටර් ඇලවීමට පටන්ගෙන ඇත. රියදුරන් සහ කොන්දොස්තරවරුන්ගේ බලවත් අකමැත්ත මැද ආණ්ඩු බලය යොදමින් පෝසටර් ඇලවූ බව වාර්තාවේ. මෙය බොහෝ ප්‍රදේශවල ක්‍රියාත්මක වෙමින් පවතී. හෙට දිනයේ පාසල් සිසුන්ද ආසන්නම නගරවලට එක්රැස්කරවමින් ජාතික කොඩිය වනමින් ආණ්ඩුවට සහයෝගය පළකිරීමේ සැලැස්මක්ද පවතින බව අනාවරණය වේ.", "URL": "https://lankatruth.com/si/?p=1556", "Category": "පුවත්", "Parent URL": null}