{"Source": "Lankatruth", "Timestamp": "February 25, 2021", "Headline": "ගෑස් මිල වැඩි කරන්න – ලාෆ්ස් ගෑස් හිමිකරු කියයි", "News Content": "ලෝක වෙළඳපොලේ මිල ඉහළයාම්, රුපියල අවප්‍රමාණවීම වැනි කරුණු සලකා ගෘහස්ථ ගෑස් සිලින්ඩරයක මිල වැඩි කිරීම සඳහා ඉල්ලීමක් කර ඇතැයි ලාෆ්ස් ගෑස් සමාගමේ සභාපති ඩබ්.කේ.එච් වෑගපිටිය පවසයි. “ලෝක වෙළඳපොලේ තෙල් සහ ගෑස් මිල බලාපොරෝත්තු නොවුන විදිහට ඉහළ ගියා. අපි ගෘහස්ථ ගෑස් සිලින්ඩරයක් විකුණනේනේ පාඩු පිට. සියලුම ගෑස් සමාගම් පසුගිය ඔක්තෝබර් මාසයේදී පාරිභෝගික සේවා අධිකාරියෙන් ඉල්ලීමක් කලා ගෑස් සිලින්ඩරයක මිල වැඩි කරන්න කියලා. ආණ්ඩුව මේ සම්බන්ධයෙන් යහපත් ප්‍රතිචාරයක් මේ සතිය තුළ දක්වයි කියල අපි විශ්වාස කරනවා.” ලාෆ්ස් ගෑස් සභාපතිවරයා වැඩිදුරටත් පවසයි.", "URL": "https://lankatruth.com/si/?p=111445", "Category": "ආර්ථික පුවත්", "Parent URL": null}