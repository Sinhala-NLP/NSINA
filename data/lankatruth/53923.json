{"Source": "Lankatruth", "Timestamp": "June 8, 2018", "Headline": "සයිටම්  නැවත ගෙනඒමේ කුමන්ත්‍රණය නවත්වන්නැයි වෛද්‍ය සිසුන් විරෝධතාවක", "News Content": "අධිකරණය හරහා සයිටම් මගඩිය නැවත බලගැන්වීමේ ආණ්ඩුවේ කුමන්ත්‍රණය වහා හකුලා ගන්නාලෙස ආණ්ඩුවට බල කරමින් වෛද්‍යපීඨ ශිෂ්‍ය ක්‍රියාකාරී කමිටුව මගින් සංවිධානය කරනලද විරෝධතාවක් අද(08) පෙරවරුවේ පේරාදෙනිය විශ්වවිද්‍යාලය ඉදිරිපිට ගලහ මන්සන්ධියේදී පැවැත්විය. පසුගිය වසරේ අහෝසි කරනබවට එකඟ වූ සයිටම් පෞද්ගලික වෛද්‍ය විද්‍යාලය නැවත නීතිගත කිරීමට අදාල වැඩකටයුතු ආණ්ඩුව විසින් සිදුකරමින් පවතින බවට වෛද්‍යපීඨ ශිෂ්‍ය ක්‍රියාකාරී කමිටුවචෝදනා කරති. ආණ්ඩුව ලබාදුන් පොරොන්දු මෙසේ කඩ කරමින් නැවත වරක් අධ්‍යාපනය හා සෞඛ්‍ය පෞද්ගලීකරණය කිරීමට උත්සාහ දරන්නේ නම් නැවත අරගල කිරීමට තමන් සූදානම් බවත් ඉදිරියේදී දැවැන්ත සටන් ක්‍රියාමාර්ග තේරීමට ශීෂ්‍ය ව්‍යාපාරය කටයුතු කරන බවත් ව්‍යෛ පීඨ ශිෂ්‍ය ක්‍රියාකාරී කමිටුවේ කැඳවුම්කරු දිදුල අමරසිංහ මහතා පැවසීය. දිගුකාලයක් තිස්සේ ශිෂ්්‍යයන්, දෙමව්පියන්, සිවිල් සංවිධාන හා දේශපාලන පක්ෂ සමඟ එක්ව සිදුකල දීර්ඝ අරගලයක ප්‍රතිඵල ලෙස ලබාගෙන තිබූ එකඟතා රජය විසින් කඩ කිරීම සහ අධිකරණ තීන්දු හරහා නැවත සයිටම් ආයතනය ස්ථාපිත කිරීමට තමන් විරෝධය පල කර සිටින බවත් විරෝධතාකරුවෝ සඳහන් කරයි.", "URL": "https://lankatruth.com/si/?p=53923", "Category": "පුවත්", "Parent URL": null}