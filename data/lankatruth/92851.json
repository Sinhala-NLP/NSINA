{"Source": "Lankatruth", "Timestamp": "April 28, 2020", "Headline": "කොරෝනා අනුරාධපුරයේ වෙළදසැල් වසාදමයි", "News Content": "කොරෝනා හෙවත් කොවිඩ්-19 වෛරසය පැතිරයාම වැලැක්වීම සඳහා අනුරාධපුර නගරයේ වෙළඳ ආයතන සියල්ල දින තුනක් වසා දැමීමට තීරණය කළ බව අනුරාධපුර එක්සත් වෙළෙඳ සංගමය පවසයි. ඔවුන් එම තීරණය ගෙන ඇත්තේ පසුගිය දින 04ක් තුළ අනුරාධපුර දිස්ත්‍රික්කයේ ස්ථානය කිහිපයකින් කොවිඩ්-19 ආසාදිතයන් හමු වීමත් සමග ය. ඒ අනුව අද (28) සිට අනිද්දා (30) දක්වා දින තුනක් මෙසේ අනුරාධපුර නගරයේ ව්‍යාපරික ස්ථාන වසා දැමීමට අනුරාධපුර මහ නගර සභාව, එක්සත් වෙළද සංගමය, රාජ්‍ය නිලධාරීන් හා ස්වේච්ඡා සංවිධාන එකතුවෙන් ඊයේ (27) පැවති සාකච්ඡාවක දී තීරණය කර තිබේ.", "URL": "https://lankatruth.com/si/?p=92851", "Category": "පුවත්", "Parent URL": null}