{"Source": "Lankatruth", "Timestamp": "March 17, 2020", "Headline": "කොරෝනා හේතුවෙන් ජනතා ආරක්ෂාව ගැන සිතා මැතිවරණය කල්දමන්න – ජාතික භික්ෂු පෙරමුණ", "News Content": "කොරෝනා වෛරසය පැතිරයාම සැලකිල්ලට ගෙන ජනතා ආරක්ෂාව වෙනුවෙන් මැතිවරණය කල්දැමීම සුදුසු බවට ජනාධිපතිවරයාට යෝජනා කරමින් ජාතික භික්ෂු පෙරමුණ විසින් මාධ්‍ය වෙත නිවේදනයක් නිකුත් කර තිබේ. ජාතික භික්ෂු පෙරමුණේ ප‍්‍රධන ලේකම් පූජ්‍ය වකමුල්ලේ උදිත ස්වාමීන් හිමියන්ගේ අත්සනින් නිකුත් කර ඇති එම නිවේදනය සම්පූර්ණයෙන්ම පහතින් පල වේ… ජනාමාධ්‍ය නිවේදනය කොරෝනා වෛරසය පැතිරීම සැලකිල්ලට ගෙන ජනතා ආරක්ෂාව වෙනුවෙන් මැතිවරණය කල්දැමීම සුදුසු බවට කරන යෝජනාව මේ වන විට වේගයෙන් ශී‍්‍රලංකාව තුළ පැතිරයන කොරෝනා වෛරසයේ බලපෑම අධිකවී ඇත. මෙම රෝගය පැතිර ගිය ලෝකයේ සෙසු රටවලට සාපේක්‍ෂව ලංකාවේ පැතිරෙන වේගය වැඩි බවයි සෞඛ්‍ය අංශ වාර්තා මගින් පෙන්නුම් කර තිබන්නෙ. එකී තත්වය හමුවේ ආණ්ඩුව ප‍්‍රශංසනීය පියවර රාශියක් ගෙන ඇති අතර ඇතැම් පියවරයන්හි පවතින දුර්වලතා මෙකී තත්වය උස්සන්න කිරීමට සාධකවී ඇතිබව අපගේ විශ්වාසයයි. කෙසේ වෙතත් අද පවතින තත්වය සැලකිල්ලට ගන්නේ නම් දැනට කැඳවා ඇති මහ මැතිවරණය පැවැත්වීම ඉතාම අවාදානම් සහිත බව බැලූ බැල්මටම පෙනී යයි. මැතිවරණය සඳහා ජනතාව ඒකරාශි කොට තම ප‍්‍රතිපත්ති හඳුන්වා දී ජනතාවගේ ඡන්‍දය ලබාගත යුතුව ඇත. එසේම ජනතාව මුණගැසීම සඳහා ගෙයින් ගෙට යා යුතුව ඇත. මේ කිසිවක් වර්තමාන තත්වය හමුවේ කළ නොහැක. එසේ කිරීම සුදුසුද නැත. ඒ නිසාම ඇතැම් දේශපාලන පක්ෂ දැනටමත් සිය මහජන රැස්වීම්, ජනතාව හමුවීම් ආදිය නතර කර ඇත. එය අපි අගේ කරන්නෙමු. තවද මැතිවරණය යම් හෙයකින් පැවැවීමට තීන්දු කරන්නේ නම් ඡන්‍ද පෝලිම් සඳහා ඇදී එන ජනතාව මෙම මාරාන්තික වෛරස් ආසාදනයට කැඳෙව්වා වන්නේය. එසේම ඡන්‍ද පොලේදී භාවිතා කරන පැන්සල පවා වෛරස් මාරයා අරක්ගත් ද්‍රව්‍යයක් විය නොහැක්කේද? ජනතාව ඡන්‍ද පොළට ඒම ඉතාම අල්පවිය නොහැක්කේද? ජනතාව ඡන්‍ද පොළට ඒමට උනන්දුවක් නොදක්වන්නේ නම් එසේ පවත්වන ඡන්දය ඵල රහිත වේද? වර්තමාන ආණ්ඩුවේ ආයුෂ 2020 සැප්තැම්බර් 02 දක්වා තිබියදී කල්තියා විසුරුවා හැරීම අප ආරම්භයේ සිටම ප‍්‍රතික්‍ෂේප කළ කරුණකි. එය නිසි කලට විසුරුවීමට කටයුතු කළේනම් අද ඇතිවී තිබෙන අවුල් සහගත තත්වය වෙනුවට පාර්ලිමේන්තුව කැඳවා සර්ව පාක්ෂික කමිටුවක් මගින් ඉතා සාධනීය කි‍්‍රයාදාමයක් කි‍්‍රයාත්මක කළ හැකිව තිබුණි. ඒ සඳහා තවමත් ප‍්‍රමාද නැතැයි විශ්වාස කරන අපි රට පත්ව ඇති ව්‍යසන කාරී තත්වය ආත්මාර්තකාමී දේශපාලන කෝණයෙන් බලා තීන්දු ගන්නවා වෙනුවට රටත්, ජනතාවත් පිළිබඳ මානව වාදී කෝණයෙන් බලා තීන්දුගෙන වහාම පාර්ලිමේන්තුව කැඳවා, ප‍්‍රකාශයට පත්කර ඇති මහ මැතිවරණය කල් තබා රටත් ජනතාවත් සුවපත් කරගැනීමේ මෙහෙයුම ආරම්භ කළ යුතු බව ජනාධිපතිතුමන්ට හා කැබිනට් මණ්ඩල ප‍්‍රධාන ආණ්ඩුවට යෝජනා කර සිටින්නෙමු. ස්තූතියි. මෙයට, වකමුල්ලේ උදිත ස්ථවිර ප‍්‍රධන ලේකම්", "URL": "https://lankatruth.com/si/?p=91155", "Category": "පුවත්", "Parent URL": null}