{"Source": "Lankatruth", "Timestamp": "May 4, 2021", "Headline": "කොවිඩ් ගැන විෂයභාර ඇමතිනියගෙන් දරුණු අනතුරු ඇඟවීමක්…", "News Content": "කොවිඩ් 19 වසංගතය ව්‍යාප්ත වීම වැළැක්වීම සඳහා හ﻿ඳුන්වා දීඇති සෞඛ්‍ය මාර්ගෝපදේශ නොපිළිපදින්නේ නම් ඉදිරි සති දෙක තුන අතුළත දිනකට ආසාදිතයින් 8000ක්, 10,000ක් වාර්තා වීමේ අවදානමක් ඇතැයි සුදර්ශනී ප්‍රනාන්දුපුල්ලේ ඇමතිවරයිය පවසයි. ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය ඇමැතිනිය වන සුදර්ශනී ප්‍රනාන්දුපුල්ලේ මහත්මිය ප්‍රජා සෞඛ්‍ය, වසංගත රෝග පිළිබඳ විශේෂඥ වෛද්‍යවරියකද වේ. මාධ්‍ය වාර්තා කර තිබෙන්නේ ඊයේ (03)දිනයේදීඇමතිවරිය මෙම අනතුරු ඇඟවීම සිදු කර ඇති බවයි. එහිදීවැඩිදුරටත් අදහස් දක්වමින් ප්‍රනාන්දුපුල්ලේ ඇමතිවරිය පවසා ඇත්තේ දෛනිකව හඳුනාගන්නා ආසාදිත පුද්ගලයකු හතරදෙනකුට මේ වෛරසය ව්‍යාප්ත කළහොත් සහ ජනතාව වෛරසයේ ව්‍යාප්තිය පිළිබඳ නොසැලකිල්ලෙන් කටයුතු කළහොත් මේ ඉලක්කම් වාර්තා විය හැකි බවයි.‍ කොවිඩ් ව්‍යාප්තය රට තුළ පාලනය කිරීමේ හැකියාව තවමත් තිබෙන බවත් ජනතාව ස්වයං විනයකින් තොරව කටයුතු කළහොත් ඉදිරි සති දෙක තුන තුළදී එය ගිලිහී යාමේ අවදානමක් පවතින බවයි. මේ වනවිට මෙරටින් වාර්තාවන දෛනික කොවිඩ් ආසාදිතයින් ප්‍රමාණය 2000 ආසන්නයට පැමිණ ඇති අතර බොහෝ දුරට අද (04) දිනයේදීඑම සීමාව ඉක්මවා යෑමේ ඉඩකඩ පවතී.", "URL": "https://lankatruth.com/si/?p=115977", "Category": "කොවිඩ් -19 (කොරෝනා ) පුවත්", "Parent URL": null}