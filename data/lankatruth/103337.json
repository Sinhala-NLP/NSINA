{"Source": "Lankatruth", "Timestamp": "December 13, 2020", "Headline": "ග්‍රාම නිලධාරිනියකටත් කොරෝනා", "News Content": "අම්බලන්තොට ප්‍රාදේශීය ලේකම් කාර්යාලයට අයත් මාමඩල දකුණ ග්‍රාමනිලධාරී වසම භාර ග්‍රාම නිලධාරිනියටද කොවිඩ් – 19 වෛරසය ආසාදනය වී ඇතැයි මේ වනවිට හඳුනාගෙන තිබේ. ඇයට කොවිඩ් – 19 ආසාදනය වී ඇතැයි අනාවරණය වී ඇත්තේ ඇයගේ මතුවූ රෝග ලක්ෂණ හේතුවෙන් ඉකුත් 07 වැනිදා පස්වරුවේ අම්බලන්තොට රෝහලට ඇතුළත් වූ අවස්ථාවේ සිදුකළ PCR පරීක්ෂණයේදීය. අවිස්සාවේල්ල හා කළුඅග්ගල ප්‍රදේශවල සිට පසුගියදා ඇයගේ නිවසට ඥාති සොයුරියන් දෙදෙනෙකු පැමිණ තිබී ඇති අතර ඇයට රෝග ලක්ෂණ පහළ වී තිබුණේ එම දිනයන් ආශ්‍රිතව බව සෞඛ්‍ය අංශ සඳහන් කරයි. ඇය ඉකුත් 07 වනදා පෙරවරුවේ අම්බලන්තොට ප්‍රාදේශීය ලේකම් කාර්යාලයේ පැවති රැස්වීම් කිහිපයක් සඳහාද සහභාගි වී ඇති බව මේ වනවිට අනාවරණ වී තිබේ. ඇයගේ ආශ්‍රිතයින් සොයා මේ වනවිට පරීක්ෂණයක් ආම්භ කර ඇතැයිද වාර්තා වේ.", "URL": "https://lankatruth.com/si/?p=103337", "Category": "කොවිඩ් -19 (කොරෝනා ) පුවත්", "Parent URL": null}