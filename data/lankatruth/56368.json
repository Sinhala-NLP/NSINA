{"Source": "Lankatruth", "Timestamp": "July 19, 2018", "Headline": "උඩරට දුම්රිය මාර්ගයේ අවහිරතාවක්", "News Content": "අංක 1189 දරන ඉන්ධන ප්‍රවාහන දුම්රිය උඩරට දුම්රිය මාර්ගයේ පිළිමතලාව දුම්රිය ස්ථානය ආසන්නයේදී ඊයේ රාත්‍රියේ පීලි පැනීමකට ලක්වූ අතර එය මේ දක්වා පීලිගත කිරීමට නොහැකි වීමෙන් එම දුම්රිය මාර්ගයේ දුම්රිය ධාවන කටයුතු ඇණහිට ඇත. මේ හේතුවෙන් දුම්රිය මාර්ගයේ ධාවනය වන දුම්රිය වාර කිහිපයක් අවලංගු කර ඇති අතර සෙසු දුම්රිය ධාවනය කෙරෙන්නේ පිළිම තලාව දුම්රිය ස්ථානය දක්වා පමණි. පීලි පැනීමෙන් දුම්රිය මාර්ගයෙන් ඉවතට පෙරලී ඇති ඉන්ධන ප්‍රවාහන දුම්රිය නැවත පීලිගත කිරීමට අදාල කටයුතු සිදුවෙමින් පවතින බවත් කොළඹ සිට වාෂ්ප දොඹකරයක් සහ කණ්ඩායමක් පිටත්කර යවා ඇතැයි ද දුම්රිය දෙපාර්තමේන්තුව නිවේදනය කරයි.", "URL": "https://lankatruth.com/si/?p=56368", "Category": "පුවත්", "Parent URL": null}