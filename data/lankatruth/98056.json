{"Source": "Lankatruth", "Timestamp": "October 19, 2020", "Headline": "කොරෝනා මර්දනයට ලෝකයෙන් කෝටි 8,200ක් ලැබිලා", "News Content": "මෙරට තුළ කොවිඩ් – 19 වසංගතය පැතිරීයාම වැලැක්වීම සඳහා විදේශ ප්‍රදානයන් සහ ණය වශයෙන් රුපියල් කෝටි 8,200කට අධික මුදලක් ලැබී ඇති බව සෞඛ්‍ය අමාත්‍යාංශ මූලාශ්‍ර උපුටාදක්වමින් “අද” පුවත්පත වාර්තා කර තිබේ. මෙම මුදලින් ඩොලර් මිලියන 123ක් වැය කරමින් PCR පරීක්ෂණ තුන්ලක්ෂ අසූඅටදහස් එකසිය හතලිස් නවයක් (388,149) සිදු කර ඇත. ලෝකයේ සංවිධාන 06කින් මේ සඳහා මෙරටට ආධාර සහ ණය ලබාදී තිබේ. ලෝක සෞඛ්‍ය සංවිධානය මගින් ඩොලර් මිලියන 1.9ක්ද එක්සත් ජාතීන්ගේ ජනගහන අරමුදලෙන් ඩොලර් 212,260ක්ද යුනිසෙෆ් ආයතනයෙන් ඩොලර් 65,000ක් ආසියානු සංවර්ධන බැංකුවෙන් ඩොලර් මිලියන 5ක් සහ ගෝලීය අරමුදලෙන් ඩොලර් මිලියන 1.2ක්ද ලබාදී දී ඇත. ඊට අමතරව ආසියානු සංවර්ධන බැංකුවෙන් ඩොලර් මිලියන 10ක්ද ලෝක බැංකුවෙන් ඩොලර් මිලියන 12.8ක්ද වශයෙන් ණය සහ ආධාර තවදුරටත් ලැබී ඇති බව එම පුවත්පත වාර්තා කර තිබේ.", "URL": "https://lankatruth.com/si/?p=98056", "Category": "ආර්ථික පුවත්", "Parent URL": null}