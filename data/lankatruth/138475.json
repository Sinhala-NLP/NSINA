{"Source": "Lankatruth", "Timestamp": "August 24, 2022", "Headline": "සනත් නිශාන්තගේ ප්‍රකාශය ගැන විමර්ශනයක් පැවැත්වීමට CIDයට නියෝග", "News Content": "පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත විසින් සිදුකළ ප්‍රකාශයක් සම්බන්ධයෙන් පරීක්ෂණයක් පවත්වන ලෙස කොළඹ කොටුව මහේස්ත්‍රාත් තිලින ගමගේ අපරාධ පරීක්ෂණ දෙපාර්තමේන්තුවට අද (24) නියෝග කර තිබේ. සනත් නිශාන්ත මන්ත්‍රීවරයාගේ ප්‍රකාශ අධිකරණයට අහිතකර දැයි සොයා බැලීම සඳහා ඔහු සහභාගි වූ මාධ්‍ය හමුවේ වීඩියෝ දර්ශන පරීක්ෂා කරන ලෙසද මහේස්ත්‍රාත් වරයා අපරාධ පරීක්ෂණ දෙපාර්තමේන්තුවට නියෝග කර ඇත. පාර්ලිමේන්තු මන්ත්‍රී සනත් නිශාන්ත අධිකරණ ක්‍රියාවලිය විවේචනය කරමින් පසුගියදා ප්‍රකාශයක් කළ බව ගාලුමුවදොර විරෝධතාවයේ වින්දිතයින් වෙනුවෙන් පෙනී සිටි ජනාධිපති නීතීඥ උපුල් ජයසූරිය අධිකරණයේදී චෝදනා කර තිබේ.", "URL": "https://lankatruth.com/si/?p=138475", "Category": "පුවත්", "Parent URL": null}