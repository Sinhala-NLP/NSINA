{"Source": "Lankatruth", "Timestamp": "September 22, 2012", "Headline": "මුස්ලිම් කොංග්‍රසයේ තුනක් ඉවතට ?", "News Content": "නැගෙනහිර පළාත් සභාවේ මුස්ලිම් කොන්ග්‍රසයට හිමිව ඇති අමාත්‍යධූර බෙදා ගැනීම සම්බන්ධයෙන් නායක රවූෆ් හකීම් සහ හකීම් විරෝධී පාර්ශ්වය අතර මේ වනවිට ප්‍රබල මත ගැටුමක් හට ගෙන ඇතැයි ඉතා විශ්වාසකටයුතු ආරංචිමාර්ග අනාවරණය කරයි. එම ඇමති ධූර හකීම්ගේ පාර්ශ්වයට පමණක් ලැබුනහොත් හකීම් විරෝධී පාර්ශ්වයේ මන්ත්‍රීවරුන් තිදෙනෙක් අනිවාර්යයෙන් මුස්ලිම් කොන්ග්‍රසයෙන් ඉවත්ව යනු ඇති බවත් උත්තරීතර මණ්ඩලයෙන් නොවිමසා ආණ්ඩු‍ව සමග එක්වීමට ගත් තීරණය සම්බන්ධයෙන්ද පක්ෂය තුළ දැඩි අර්බුදයක් පවතින බවත් එම ආරංචිමාර්ග වැඩිදුරටත් අනාවරණය කරයි. අමාත්‍ය ධූර බෙදීම සම්බන්ධයෙන් පක්ෂයේ ජ්‍යෙෂ්ඨයින්ද දැඩි තීරණයක් ගැනීමට නියමිත බවද ඒ අතර වාර්තාවේ. නැගෙනහිර පළාත් ඇමති පදවිය සම්බන්ධයෙන් සති අන්ත පුවත්පතකට ප්‍රකාශයක් ලබාදම්න් මුස්ලිම් කොන්ග්‍රස් උත්තරීතර මණ්ඩල සාමාජිකයෙකු පවසා තිබුනේ “මේක තනිකරම මෝඩ තීරණයක්. අපි දන්නේ නැහැ නායකතුමා මේ වාගේ තීරණයක් ගත්තේ ඇයි කියලා. නැගෙනහිර පළාත් මහ ඇමතිකම කාලය බෙදාගෙන දරන්න තීරණය කළා නම් ඇයි මුල් කාලය අපිට ලබාගත්තේ නැත්තේ? අපි දන්නවා පහුගිය පළාත් සභාවෙත් ඔය ප්‍රශ්නය තිබුණා. පිල්ලේයාන් දාන කොට කිවුවේ අවුරුදු දෙකහමාරකට විතරයි කියලා. ඒත් පිල්ලෙයාන් අස්වුණේ නැහැ. අස් ‍කළෙත් නැහැ. මේ පාරත් වෙන්නේ ඕකම තමයි. නව මහ ඇමතිවරයා ඉල්ලා අස් නොවුනොත් අපි මොනවා කරන්නද? මේක තනිකරම මුස්ලිම් ජනතාව පවාදීමක්” යනුවෙනි.", "URL": "https://lankatruth.com/si/?p=4284", "Category": "පුවත්", "Parent URL": null}