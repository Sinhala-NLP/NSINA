{"Source": "Lankatruth", "Timestamp": "April 8, 2018", "Headline": "මෛත්‍රීගේ – රනිල්ගේ බදු මදිවට මහින්දගෙන් බලු බද්දකුත්", "News Content": "පසුගියදා පැවති පළාත් පාලන මැතිවරණයෙන් පසු ආරම්භ කළ අනුරාධපුර මහ නගර සභාවේ නව පාලනය විසින් වහාම ක්‍රියාත්මක වන පරිදි සුනඛයින් සඳහා බදු අය කිරීමට තීරණය කර තිබේ. ඒ අනුව මහ නගර සභා බල ප්‍රදේශයේ සිටින සියලුම සුනඛයින් වහා ලියා පදිංචි කිරීමටත් ඒ සඳහා ලියා පදිංචි ගාස්තුවක් ගෙවා වාර්තා පොතක් පවත්වාගෙන යන ලෙසත් එහි නගරාධිපති එච්.පී. සෝමදාස මහතා නියෝග කර ඇත. පසුගියදා පැවති පළාත් පාලන මැතවරණයෙන් පසු ලැබුණු වැඩි ඡන්යෙන් එහි බලය පිහිටුවනු ලැබුවේ මහින්ද පිල නියෝජනය කළ කණ්ඩායමයි. “බල්ලන්ගෙන බදු ගන්නවා කියා ජනතාව දොස් කියාවි. ඒත් කමක් නැහැ..” යැයි ඔහු ජනතාවට අභියෝගයක්ද කර තිබේ. අප්‍රේල් පළමුවෙනිදා සිට ක්‍රියාත්මක නව දේශීය ආදායම් පනත මගින් උපයනවිට ගෙවීම මත බදුවලට අනුව මාසික වැටුපට සහ විදේශයන් හි සිට එනව මුදල්වල පොලියට වත්මන් ආණ්ඩුව අය කරන නව බදු ක්‍රමය සමිබන්ධයෙන් සමාජයේ විවේචනයක් එල්ලවෙමින් පවතින වටපිටාවක් තුළ මෙලෙස තමන් සුරතයට ඇති කරන සතුන් සඳහාද බදු අය කිරීමට කටයුතු කිරීම සම්බන්ධයෙන් මේ වනවිටත් සමාජය තුළ දැඩි විරෝධයක් එල්ල වෙමින් තිබේ. දඩාවතේ යන සුනඛයින් පාලනය කිරීම අත්‍යවශ්‍ය පියවරක් වුවත් එය දඩමීමා කරගෙන මෙලෙස ජනතාව මත අමතර බරක් පැටවීම සුදුසු නොවන කටයුත්තක් බවද ජනතාව වැඩිදුරටත් සඳහන් කරති.", "URL": "https://lankatruth.com/si/?p=50331", "Category": "පුවත්", "Parent URL": null}