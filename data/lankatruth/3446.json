{"Source": "Lankatruth", "Timestamp": "August 1, 2012", "Headline": "මෑන්-අකොන්ඩා  –  ඇමසන් වනයෙන් අළුත් සර්ප විශේෂයක්", "News Content": "ඇස්, කන් , නාසයක්, පෙණහළු නොමැති අළුත්ම සර්ප විශේෂයක් ඇමසන් වනයේ බ‍්‍රසීල කොටසින් සොයා ගැනීමට පර්යේෂකයෝ පිරිසක් සමත්ව සිටිති.බ‍්‍රසීලයේ රොන්ඩෝනියා ප‍්‍රාන්තයේ ඇමසන් වනය හරහා ගලා යන මෙඩෙයිරා ගංගාව හරහා වේල්ලක් බැදීමේ කටයුත්තක යෙදී සිටි පිරිසකට ගං පතුලේ සිටියදී හමුවූ හය දෙනෙකුගෙන් යුතු සර්ප පවුලක් බ‍්‍රසීල පර්යේෂක කන්ඩායමකට බාරදීමෙන් පසු මෙම නවතම සර්ප විශේෂය ලොවට හදුන්වාදීමේ කි‍්‍රයාවලිය සිදුවිය.පෙනුමෙන් පුරුෂ ලිංගයකට සමාන හෙයින් මෑන්-අකොන්ඩා ලෙසින් නම් කර ඇති මෙම සර්ප විශේෂය හුස්ම ගන්නේ තම සියුම් සම හරහා විය හැකි බවත් ගං පතුලේ සිටින පනුවන් සහ කුඩා මසුන් ආහාර පිනිස ගන්නවා ඇතැයි විශ්වාස කල හැකි බවත් පර්යේෂක කන්ඩායමේ ප‍්‍රකාශකයෙක් පැවසීය.මිනිස් කි‍්‍රයාකාරකම් හේතුවෙන් සිග‍්‍රයෙන් විනාශ වෙමින් පවතින ඇමසන් වනය ස්වභාවධර්මයේ රහස් රැසක් තවමත් සගවාගෙන සිටින ලොව විශාලතම නිවර්තන වැසි වනාන්තරය වේ.", "URL": "https://lankatruth.com/si/?p=3446", "Category": "විදෙස් පුවත්", "Parent URL": null}