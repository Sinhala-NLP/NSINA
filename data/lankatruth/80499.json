{"Source": "Lankatruth", "Timestamp": "September 8, 2019", "Headline": "පාර්ලිමේන්තු විශේෂ කාරක සභාවේ කාලය දීර්ඝ කිරීමේ තීරණයක", "News Content": "පාර්ලිමේන්තු විශේෂ කාරක සභාවේ කාලය තවත් සති දෙකකින් පමණ දීර්ඝ කර ගැනීමට තීරණය කර ඇතැයි වාර්තා වේ. අදාළ කාරක සභාවේ කාලය සැප්තැම්බර් මස 30 වන දින දක්වා පසුගියදා දීර්ඝ කරගනු ලැබු අතර වාර්තාව සකස් කිරීමේ කටයුතු ආරම්භ කර ඇතත් 30 වන දිනට පෙර එය අවසන් කිරීමට හැකියාවක් නොමැති බව නියෝජ්‍ය කථානායක ආනන්ද කුමාරසිරි මහතා සඳහන් කරයි. එම නිසා තවත් සති දෙකකින් පමණ පාර්ලිමේන්තු විශේෂ කාරක සභාවේ කාලය දීර්ඝ කරගැනීම සඳහා වූ යෝජනාව කථානායකවරයාට ඉදිරිපත් කිරීමට සැලසුම් කර ඇති බව වාර්තා වේ. අදාළ ඉල්ලීම ලබන පාර්ලිමේන්තු සැසිවාරයේදී සිදුකිරීමට බලාපොරොත්තු වන බව ආනන්ද කුමාරසිරි මහතා වැඩිදුරටත් සඳහන් කරයි.", "URL": "https://lankatruth.com/si/?p=80499", "Category": "පුවත්", "Parent URL": null}