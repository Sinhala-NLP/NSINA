{"Source": "Lankatruth", "Timestamp": "November 4, 2011", "Headline": "පිහිඇනුමෙන් බරපතළ වූ සෙබළා රෝහලේ", "News Content": "මැදවච්චිය,බූඔය යුද හමුදා කඳවුරේ හමුදා සෙබළුන් දෙදෙනෙකු අතර ඇතිවූ ගැටුමකින් පිහි ඇනුමකට ලක්වූ එක් සෙබළෙකුතුවාල ලබා වව්නියාව රෝහලට ඇතුළත් කර තිබේ.       ඊයේ(03) රාත්‍රී 10ට පමණ මෙම ගැටුම හටගෙන ඇති බව මැදවච්චිය පොලිසිය සඳහන් කරයි. සිද්ධියෙන් බරපතළ තුවාල ලැබූ හමුදා සෙබළා වව්නියාව රෝහලේ දැඩි සත්කාර ඒකකයේ ප්‍රතිකාර ලබමින් සිටින බවවව්නියාව රෝහල් ආරංචිමාර්ග සඳහන් කළේය. පිහි ඇනුම සිදුකළ හමුදා සෙබළා යුද හමුදා පොලිසිය මගින් අත්අඩංගුවට ගෙන මැදවච්චිය පොලිසියට බාරදී ඇති අතර වැඩිදුරපරීක්ෂණ මැදවච්චිය පොලිසිය මගින් සිදුකරයි. යුද්ධය සමයේ වසර ගණනාවක් යුධ කළ සෙබළුන් තවමත් එම යුධ මානිසිකත්වයෙන් පෙලීමේ ප්‍රතිඵලයක් වශයෙන් යම් විටෙකමෙලෙස ප්‍රචණ්ඩ ලෙස හැසිරීම දක්නට ලැබෙනු ඇති බවද අප සමග අදහස් දැක්වූ මනෝවෛද්‍යවරයෙකු පැවසීය. මෙවැනිසිදුවීම් කිහිපයක් පසුගිය දිනවල සිදුවූ බවත් ඉදිරියේදීද මෙවැනි සිදුවීම් පුදුමයට කරුණක් නොවනු ඇති බවත් ඔහුගේ අදහසයි.", "URL": "https://lankatruth.com/si/?p=188", "Category": "පුවත්", "Parent URL": null}