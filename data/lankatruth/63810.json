{"Source": "Lankatruth", "Timestamp": "November 21, 2018", "Headline": "මාලදිවයින් හිටපු ජනාධිපති ඝාතන සැළසුමකට අත්අඩංගුවට ගත් ලාංකික තරුණයා නිදහස්", "News Content": "මාලදිවයිනේ හිටපු ජනාධිපති අබ්දුල්ලා යමීන් ඝාතනය කිරීමට සැළසුම් කළ බවට එල්ලවූ චෝදනා මත එරට සිරභාරයේ පසුවූ ළහිරු මධුශංක නම් ලාංකික තරුණයා අද(21) නිදහස් කොට තිබේ. හිටපු මාලදිවයින් ජනාධිපති අබ්දුල්ලා යමීන් ඝාතනය කිරීමට කුමන්ත්‍රණය කිරීම යන චෝදනාව යටත් 2015 වසරේ ඔක්තෝබර් මස 23 වැනිදා අත්අඩංගුවට ගත් 27 හැවිරිදි ලාංකික තරුණයා වසර තුනකට අධික කාලයක් එරට සිරභාරයේ පසුවූ අතර අද පැවැත්වූ නඩු විභාගයකින් අනතුරුව එරට අධිකරණයක් විසින් ඔහු නිදහස් කර තිබේ. 2016 වසරේ සැප්තැම්බර් මාසයේ සිට අදාල නඩුව විභාගයට ගෙන නොමැති අතර නඩු විභාගයකින් තොරව ඔහු රඳවගෙන සිට ඇත. අද පැවැති නඩු විභාගයේ දී ළහිරු මධුශංකට එරෙහිව චෝදනා නොමැතිවීම හේතුවෙන් ඔහු නිදහස් කිරීමට එරට අධිකරණය නියෝග කලේය.", "URL": "https://lankatruth.com/si/?p=63810", "Category": "පුවත්", "Parent URL": null}