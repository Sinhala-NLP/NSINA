{"Source": "Lankatruth", "Timestamp": "March 27, 2012", "Headline": "ඉතාලියේ මොන්ති පාලනයට එරෙහි උද්ඝෝෂණයට ජ.වි.පෙ. සහය", "News Content": "ඉතාලියේ මොන්ති පාලනයට එරෙහිව එරට ජනතාව විරෝධතාවන්ට අවතීරණය වී ඇතැයි වාර්තාවේ. එම විරෝදතාවයන්හි එක් පියවරක් ලෙස මාර්තු 17වන සෙනසුරාදා රෝමයේදී උද්ඝෝෂණ පෙළපාලියක් පැවැත්වත්වා ඇත. එහිදී විශේෂත්වය වන්නේ ජනතා විමුක්ති පෙරමුණද මේ සදහා සහයෝගය දක්වා තිබීමයි. ඒ අනුව එම පක්ෂයේ ඉතාලි කමිටුවේ නියෝජිතයන්ද තම ජාත්‍යන්තරවාදී සහයෝගිතාවය දක්වමින් එයට සහභාගි වී ඇත. එම උද්ඝෝෂණ පළපාලියේදී විරෝධතාකරුවන් විසින් බැනර්, පෝස්ටර් ප්‍රදර්ශනය කරමින් පවසා ඇත්තේ ඉතාලියේ මොන්ති පාලනය විසින් ජනතාව මත බර පටවමින්, පොදු දේපල විකුණමින් ගෙන යන පාලනයට එරෙහිවිය යුතු බවයි.", "URL": "https://lankatruth.com/si/?p=1909", "Category": "පුවත්", "Parent URL": null}