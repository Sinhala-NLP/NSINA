{"Source": "Lankatruth", "Timestamp": "March 18, 2019", "Headline": "සියඹලාපිටිය, අජිත් පෙරේරා අල්ලසට රැකියා දුන් හැටි රංජන් ජයලාල් හෙළි කරයි", "News Content": "රුපියල් ලක්ෂ 03ත් රුපියල් ලක්ෂ 05ත් අතර මුදල් ලබා ගනිමින් ලංකා විදුලි බල මණ්ඩලයේ හිටපු අමාත්‍ය රංජිත් සියඹලාපිටිය මහතාත් නියෝජ්‍ය අමාත්‍ය අජිත් පී. පෙරේරා මහතාත් විශාල වශයෙන් නීති විරෝධී ලෙස විදුලි බල මණ්ඩලයේරැකියා ලබාදීමට කටයුතු කළ බවත් සියඹලාණ්ඩුව, අම්පාර වැනි ප්‍රදේශවල අහින්සක ජනතාවගෙන් මෙලස මුදල් අයකරගෙන ඇති බවත් ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා අනාවරණය කරයි. පසුගිය 14 වනදා පැවති මධ්‍යහමුවකදී රංජන් ජයලාල් මහතා මේ බව අනාවරණය කළ අතර එහිදී වැඩිදුරටත් අදහස් දැක්වූ රංජන් ජයලාල් මහතා… “ලංකා විදුලි බල මණ්ඩලයේ රැකියා දෙන්නේ කොහොමද? මෙන්න තියෙනවා රංජිත් සියඹලාපිටිය මහත්තයා ඉන්න කාලේ, අපි කියනවා පුළුවන්නම් නඩු දාන්න. අපහාසවලට නඩු දාන්න, අපි උසාවියට එනවා සේවකයොත් අරගෙන. මේ තියෙන්නේ නෝට්ටු පොරොන්දු පත්‍ර. මේවා හොර ඒව නෙවෙයි. ඒ කියන්නේ විදුලි බල මණ්ඩලයේ රැකියාවක් ගන්න සේවකයෙක් ලක්ෂ 05ක් දෙනකොට, සියඹලාණ්ඩුව පැත්තේ, අම්පාර පැත්තේ අහින්සක මිනිස්සු ඒ සල්ලි දීපුවා. මේ තියෙන්නේ ඒ හිටපු ඇමතිවරයෙක්ගේ ආරක්ෂකයෙක්. අපි මේව දුන්නා රවී කරුණානායක මහත්තයට පළවෙනි සාකච්ඡාවේදිම. එතුම කිව්ව රංජන් මේව මා ගාව තියෙනවා. අමාත්‍යාංශ නිලධාරීන් මට කිව්වා. ඉතින් කිව්වනම් කෝ ? තමන්ගේ ඇමතිකම, තමන්ගේ නායකයාගේ අගමැතිකම විතරක් බේරගෙන හරියන්නේ නැහැ. මේ තියෙන්නේ සල්ලි බැංකුවට දාපු රිසිට්. විදුලි බල මණ්ඩලයේ රැකියාවක් ලබා ගන්න අවම රුපියල් ලක්ෂ 03යි උපරිම ලක්ෂ 05යි සල්ලි ගත්තා. අපි බලාපොරොත්තුවෙනවා ඇමතිවරයා මේ සම්බන්ධයෙන් පියවරක් ගත්තේ නැත්නම් අනිවාර්යෙන්ම මේ සල්ලි දීපු අය ඊලඟ මාධ්‍ය සාකච්ඡාවට අපි 100ක් විතර ගෙන්වන්න. හවුල් ආණ්ඩුව ඇතුලේ සියඹලාපිටිය එක්ක හිටිය අජිත් පී. පෙරේරා, නීත්‍යනුකූල නැතැයි අධිකරණය තීන්දු කළ ආණ්ඩුවේ දෙසැම්බර් මාසේ 03වනදා, මම වගකීමෙන් කියනවා රුපියල් ලක්ෂ 03ක් ලක්ෂ 05ක් අරගෙන කඩිමුඩියේ විදුලි බල මණ්ඩලයේ රැකියා 1000කට වැඩි ප්‍රමාණයක් දුන්නා. ඒ බර දැන් පටවන්නේ මේ රටේ ජනතාවට.”", "URL": "https://lankatruth.com/si/?p=70572", "Category": "පුවත්", "Parent URL": null}