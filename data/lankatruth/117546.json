{"Source": "Lankatruth", "Timestamp": "June 2, 2021", "Headline": "කොවිඩ් මරණ සහ ආසාදිතයන් වාර්තා කරන ගණනට වඩා වැඩියි – මහාචාර්ය තිස්ස විතාරණ", "News Content": "කොවිඩ් – 19 වෛසරයෙන් මරණයට පත්වන සහ ආසාදිතයන් බවට පත්වන්නන්, වාර්තා කරන ගණනට වඩා වැඩි යැයි මහාචාර්ය තිස්ස විතාරණ පවසයි. ඔහු මේ බව පැවසූයේ මාධ්‍යවේදී චතුර දිසානායක සමඟ සිදුකළ Q5 with CHATHURA වැඩසටහනට එක්වෙමිනි. එහිදී මාධ්‍යවේදී චතුර දිසානායක මහාචාර්යවරයාගෙන් “පසුගිය දවස්වල අහන්න ලැබිච්ච දෙයක් තමයි මේ වාර්තාවන මරණවලට වඩා මරණ සිදුවෙනවා කියලා… මේ මරණ වාර්තා නිවැරදි නැහැ කියලා… ඒක ඇත්තක්ද?” යැයි විමසා සිටී. එවිට මහාචාර්යවරයා පිළිතුරු ලබා දෙන්නේ “ඒකේ ඇත්තක් තියෙනවා. හේතු කිහිපයක් උඩ. එකක් රෝගීන් සංඛ්‍යාව ඉදිරිපත්කරන ඒ ගාන නියම මැනීමක් නෙමෙයි. PCR පරීක්ෂණ පැවැත්වීමේ මදි කම එක පැත්තකින් තියෙනවා. අනික් පැත්තෙන් රෝගීන් සෑහෙන්න පිරිසක් රෝහල්ගතවෙන්නෙත් නැහැ. මරණ සම්බන්ධවත් සමහර අය ගෙවල්වල රැඳී ඉඳලා ඉස්පිරිතාලවලට යන්නේ නැහැ. අනිත් පැත්තෙන් විවිධ හේතූන් නිසා මැරෙන්න පුළුවන් කොවිඩ් වෛරසය බෝවෙලා තියෙන්නත් පුළුවන්. මැරුණේ කොවිඩ් 19න් වුනාට ඒවා සඳහන් කරන්නේ කොවිඩ් මරණ හැටියට නෙවෙයි. කනගාටුයි කියන්න, හරියට මදිකමක් වාගේ කලින් තිබුන තත්වයෙන් වෙනස් වෙලා මේක වැඩිවේගන යාම දකින්නේ. අපිට කරන්න තියෙන්නේ ඇත්ත තත්වෙ මොකද්ද කියලා දැනගෙන ඒකට උපරිම ලෙස ක්‍රියාකාරීමයි.” යනුවෙනි.", "URL": "https://lankatruth.com/si/?p=117546", "Category": "පුවත්", "Parent URL": null}