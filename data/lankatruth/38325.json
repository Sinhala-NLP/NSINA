{"Source": "Lankatruth", "Timestamp": "July 25, 2017", "Headline": "ඛනිජ තෙල් සංස්ථාවට හමුදාවෙන් කඩා පනියි VIDEO", "News Content": "(සිව්වන සංස්කරණය) ලංකා ඛනිජ තෙල් සංස්ථාවට අයත් මුතුරාජවෙල ටැංකි සංකීර්ණයට සහ කොලොන්නාව නිමාවට මේ වනවිට හමුදාවෙන් විශාල පිරිසක් කඩාපැන එම ස්ථාන අත්පත්කරගෙන ඇති බව වාර්තාවේ. මේ වනවිටත් ඛනිජ තෙල් වෘත්තීය සමිති එකමුතුවේ කැඳවුම්කරු ඩී.ජේ. රාජකරුණා මහතාත් ඛනිජ තෙල් පොදු සේවක සංගමයේ සභාපති අශෝක රන්වල මහතාත් එම ස්ථානයට පැමිණ ඇති අතර උණුසුම් තත්වයක් නිර්මාණය වී ඇතැයි වාර්තා වේ. ——————————————————————————— රාත්‍රී 12.00ට පමණ මෙසේ කඩා වැදුණු හමුදාව සහ පොලීසිය එම ආයතනවල ආරක්ෂක රාජකාරියේනිරතව සිටි නිළධාරීන් අත්අඩංගුවට ගෙන ඔවුන් සතු ගිණි අවි සිය භාරයටගෙන ඇත. ඉන්ධන බෙදාහැරීම අත්‍යාවශ්‍ය සේවාවක් බවට පත්කරමින් ගැසට් නිවේදනයක් නිකුත් කිරීමේ සූදානමක් පවතින බවද මේ අතර වාර්තා වේ. ——————————————————————————— මේ වනවිට ඛනිජ තෙල් බෙදා හැරීම අත්‍යවශ්‍ය සේවාවක් බවට පත් කරමින් ජනාධිපති ලේකම්වරයාගේ අත්සනින් ගැසට් නිවේදනයක් නිකුත් කර ඇතැයිද වාර්තා වේ. චීන වරායේ තෙල් ටැංකි සංකීර්ණය ලංකා ඛනිජ තෙල් නීතිගත සංස්ථාවට පැවරීම, හම්බන්තොට වරායේ තෙල්ටැංකි සංකීර්ණයේ තෙල් පහසුකම් අංශය ලංකා ඛනිජ තෙල් නීතිගත සංස්ථාවට පැවරීම මෙන්ම සපුගස්කන්ද පිරිපහදුව නවීකරණය කර යළි පිරිපහදු කටයුතු ආරම්භ කිරීම යන ඉල්ලීම් තුන මුල් කරගනිමින් ඛනිජ තෙල් වෘත්තීය සමිති එකමුතුවේ සේවකයෝ 24 වනදා මධ්‍යම රාත්‍රියේ සිට අඛණ්ඩ වැඩ වර්ජනයක නිරතව සිටිති. අශෝක රන්වල මහතා අදහස් දක්වමින්  ——————————————————————————— ඩී.ජේ. රාජකරුණා මහතා අදහස් දක්වමින් ———————————————————————————", "URL": "https://lankatruth.com/si/?p=38325", "Category": "පුවත්", "Parent URL": null}