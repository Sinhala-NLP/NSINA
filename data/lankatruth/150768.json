{"Source": "Lankatruth", "Timestamp": "August 29, 2023", "Headline": "බ්‍රික්ස් ශක්තිමත් වෙමින් ජයග්‍රාහී ගමනක", "News Content": "පසුගිය සතියේ අවසන් වූ බ්‍රික්ස් (BRICS) සංවිධානයේ රාජ්‍ය නායක එකඟතා අනුව තවත් රටවල් 6ක් එහි සාමාජිකත්වයට බඳවා ගනිමින් අදාළ රටවල ජනතාවට සාධාරණ ආර්ථික ප්‍රතිලාභ ලබාදීම සඳහා වඩාත් ශක්තිමත් පියවර ගැනීමට පූර්ණ එකඟත්වයට එළඹී තිබේ.  නව සාමාජික රටවල් ලෙස ආජන්ටිනාව, ඊජිප්තුව, ඉරානය, සවුදි අරාබිය, ඉතියෝපියාව සහ එක්සත් අරාබි එමීර් රාජ්‍යය බඳවා ගැනීමට තීරණය කර ඇත. මේ අනුව දැනට පවතින බ්‍රසිලය, රුසියවා, ඉන්දියාව, චීනය සහ දකුණු අප්‍රිකාව යන රටවල සාමාජිකත්වයෙන් යුත් බ්‍රික්ස් සංවිධානය තවත් ශක්තිමත් පියවරක් තැබීමට නියමිත ය. ලෝක ජනගහනයෙන් 43%ක් නියෝජනය කරන දැනට පවතින සාමාජික රටවල් 5 තව දුරටත් 11 දක්වා ව්‍යාපත් කළ පසු ලෝක ජනගහනයෙන් 46%ක් නියෝජනය කිරීම දක්වා ඉදිරියට යනු ඇත.  එම ජනතාවට ආර්ථික ප්‍රතිලාභ සාධාරණව බෙදාදීම මූලික කර ගෙන වඩා වැඩි දියුණු වූ ශක්තිමත් ආර්ථිකයක් වෙනුවෙන් මෙම සංවිධානය ක්‍රියාකරමින් සිටී.", "URL": "https://lankatruth.com/si/?p=150768", "Category": "පුවත්", "Parent URL": null}