{"Source": "Lankatruth", "Timestamp": "December 31, 2019", "Headline": "අපිට විල්පත්තුවේ පදිංචියට යන්න උදව් කළේ රාජපක්ෂ ආණ්ඩුවයි", "News Content": "තමන්ට නැවතත් විල්පත්තු ප්‍රදේශයේ පදිංචියට යාම සඳහා උදව් උපකාර කරණු ලැබූවේ පැවති රාජපක්ෂ ආණ්ඩුව බවත් එහි කැළේ සුද්ද කර පදිංචි කළ පසු විල්පත්තුව විනාශ කළා යැයි තමන්ට චෝදනා කළ බවත් හිටපු අමාත්‍ය රිශාඩ් බදුර්දීන් මහතා පවසයි. තමන් අවරුදු 15ක් 16ක් ඇමති ධුර හොබවා ඇති බවත් ඉන් අවුරුදු 09ක්ම ඇමති ධුර දැරුවේ රාජපක්ෂ ආණ්ඩුවේ බවත් අවධාරණය කරන රිශාඩ් බදුර්දීන් මන්ත්‍රීවරයා වැඩිදුරටත් සඳහන් කරන්නේ තමන් රට වෙනුවෙන් කළ කැපකිරීම් පිළිබඳව රාජපක්ෂවරු හොඳාකාරවම දන්නා බවයි. එජාප+ශ්‍රීලනිප ආණ්ඩු සමයේ තමන් දැරූ අමාත්‍යාංශයට පත්ව සිටින වත්මන් ඇමතිවරයා, තමන්ව හිරේ දමන බව පවසන් බවත් තමන් වැරැද්දක සිදු කර ඇත්නම් හිරේ දමන්නැයිද හිටපු අමාත්‍ය රිශාඩ් බදුර්දීන් මහතා අභයෝග කරයි. ඔහු මේ බව පැවසූවේ අද (31) මට්ටක්කුලිය ප්‍රදේශයේ පැවති රැස්වීමකදීය.", "URL": "https://lankatruth.com/si/?p=88157", "Category": "පුවත්", "Parent URL": null}