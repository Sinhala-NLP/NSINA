{"Source": "Lankatruth", "Timestamp": "April 11, 2021", "Headline": "වාර්තාවක් තබමින් පිහිනුම් ශූරයා ලංකාවට එයි", "News Content": "කිලෝමීටර් 59.3ක දුරක් පිහිනා යමින් නව ආසියාතික පිහිණුම් වාර්තාවක් පිහිටුවමින් ශ්‍රී ලංකා ගුවන් හමුදාවේ පිහිණුම් ශූර රෝෂාන් අබේසුන්දර අද (11) පෙරවරු 07.00ට පමණ මෙරටට පැමිණ තිබේ. ඔහු ඊයේ (10) අලුයම 2.00ට ඌරුතොට ජැටියෙන් ධනුෂ්කෝඩි දක්වා පිහිනීම ආරම්භ කර ඇති අතර අද උදෑසන වනවිට ඔහු අනුමාන කළ කාලයටත් වඩා පෙරාතුව නැවත ඌරුතොට ජැටියට පැමිණ ඇත. රොෂාන් අබේසුන්දර තලෙයිමන්නාරමේ සිට ඉන්දියාවේ ධනුෂ්කෝඩි දක්වා පිහිනා අද උදෑසන යළි ඌරුතොට ජැටිය දක්වා පැය 28යි විනාඩි 19යි තප්පර 43කින් පැමිණ පැමිණ තිබේ මීට පෙර එම දුර ප්‍රමාණය ප්‍රමාණය පැය 51ක කාලයකින් ඉන්දියාවේ ආනන්දන්කුමාර් නමැති පුද්ගලයෙකු පිහිනා ආසියානු වාර්තාවක් තබා තිබී ඇති අතර එම කාලය පැය 35කින් අවසන් කර නව ආසියාතික වාර්තාවක් තැබීමට ගුවන් හමුදා සෙබල රොෂාන් අබේසුන්දරගේ ඉලක්කය වී තිබී ඇත.", "URL": "https://lankatruth.com/si/?p=114693", "Category": "ක්‍රීඩා පුවත්", "Parent URL": null}