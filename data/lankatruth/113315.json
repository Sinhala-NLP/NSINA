{"Source": "Lankatruth", "Timestamp": "March 20, 2021", "Headline": "පස්සර බස් අනතුරින් මිය ගිය ගණන 15ක් දක්වා ඉහළට", "News Content": "ලුණුගල සිට කොළඹ බලා ධාවනය වෙමින් තිබුණ පෞද්ගලික බස්රථය පස්සර 13 කණුවේදී මාර්ගයෙන් වම්පස බෑවුමට ලිස්සා පෙරලීයාමෙන් අද (20 )පස්වරුව වන විට ජීවිතක්ෂයට පත්ව ඇති ගණන 15ක් බව වාර්තා වේ. මිය ගිය අය අතර බස් රථයේ රියදුරුද සිටින අතර තුවාල ලැබූවන් 30ක් පමණ මේ වන විට බදුල්ල මහ රෝහලට ඇතුළත් කර ඇත. ඒ අතර බරපතළතුවාල ලැබූවන්ද සිටින බව වාර්තා වේ. මෙම ඛේදනීය අනතුරට හේතුව බස් රථයේ රියැදුරුගේ අපරික්ෂාකාරී රිය ධාවනය බව මේ වනවිට හෙළිවී තිබේ. මාර්ගයට ගලක් පෙරළී ඇති ස්ථානයකදීඉදිරියට එන ටිපර් රථයක් මඟ හරිමින් පටු ස්ථානයෙන් ගමන් කිරීමේදී බස් රථය ප්‍රපාතයට පෙරළී තිබේ. බස් රථය අනතුරට ලක්වන ආකාරය අසළ නිවසක සවිකර ඇති සීසීටීවීකැමරාවක පටිගතවීතිබේ.", "URL": "https://lankatruth.com/si/?p=113315", "Category": "පුවත්", "Parent URL": null}