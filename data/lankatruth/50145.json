{"Source": "Lankatruth", "Timestamp": "April 4, 2018", "Headline": "විශ්වාසභංගයට පක්ෂ විපක්ෂ මන්ත්‍රී ගණන මෙන්න", "News Content": "අග්‍රාමාත්‍ය රනිල් වික්‍රමසිංහ මහතාට විරුද්ධව අද පාර්ලිමේන්තුවේ පැවති විශ්වාසභංග යෝජනාවට අදාළ පැවති ඡන්ද විමසීමේදි ඒ ඒ මන්ත්‍රීවරු ඡන්ද පාවිච්චි කර ඇත්තේ පහත පරිදිය. ඒ අනුව විශ්වාසභංගයට පක්ෂව මහින්ද පිලේ මන්ත්‍රීවරු 54ක්ද ශ්‍රී ලංකා නිදහස් පක්ෂයේ මැති ඇමතිවරු 16ක්ද ජනතා විමුක්ති පෙරමුණේ මන්ත්‍රීවරු 06 දෙනාද ඡන්දය ලබා දී ඇත. එමෙන්ම එම විශ්වාසභංගයට විරුද්ධව එක්සත් ජාතික පක්ෂයේ මන්ත්‍රීවරු 105 දෙනෙකුද දේමළ ජාතික සන්ධානයේ මන්ත්‍රීවරු 16 දෙනාද ඡන්දය පාවිච්චි කර තිබේ. මන්ත්‍රීවරු 26 දෙනෙකු එම ඡන්දය විමසන අවස්ථාවට සහභාගී නොවූ අතර එම මන්ත්‍රීවරුන් වන්නේ එක්සත් ජාතික පෙරමුණ නියෝජනය කළ පූජ්‍ය අතුරළියේ රතන හිමි, තොණ්ඩමන් මහතාලේ පක්ෂය නියෝජනය කළ මන්ත්‍රීවරු දෙදෙනා සහ ශ්‍රී ලංකා නිදහස් පක්ෂයේ මැති ඇමතිවරු 23 දෙනෙකුය.", "URL": "https://lankatruth.com/si/?p=50145", "Category": "පුවත්", "Parent URL": null}