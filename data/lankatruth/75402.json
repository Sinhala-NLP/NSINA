{"Source": "Lankatruth", "Timestamp": "June 9, 2019", "Headline": "රුහුණු විශ්වවිද්‍යාලයේ කුලපති අග්ගමහා පණ්ඩිත පූජ්‍ය පල්ලත්තර ශ්‍රී සුමනජෝති නාහිමිපානන් අපවත් වෙයි", "News Content": "දක්ෂිණ ලංකාවේ ප්‍රධාන සංඝනායක රුහුණු විශ්වවිද්‍යාලයේ කුලපති ගාල්ල, මලිගස්පේ ශ්‍රී සුභද්‍රාරාම පුරාණ විහාරාධිපති අග්ගමහා පණ්ඩිත මහෝපාද්‍යාය පූජ්‍ය පල්ලත්තර ශ්‍රී සුමනජෝති නාහිමිපානන් අද(09) අලුයම අපවත්වී ඇත. 1924 වසරේ ජූලි 15 වැනිදා පල්ලත්තර ප්‍රදේශයේදී උපත ලැබූ උන්වහන්සේ අපවත් වන විට 95 වැනි වියේ පසුවිය. 1941 වසරේ මුල්කිරිගල රජමහා විහාරයේ දී පැවිදි බව ලැබූ උන්වහන්සේ මූලගිරි මහ විහාර වංශය, ආර්ය අෂ්ටාංගික මාර්ගය ඇතුළු ග්‍රන්ථ රැසන් රචනා කළ විද්වතෙකි. එසේම 2012 වසරේ පටන් රුහුණු විශ්වවිද්‍යාලයේ කුලපති ධුරයේ කටයුතු කළේය. හිමිපානන්ගේ ආදාහන පූජෝත්සවය ලබන 12 වැනිදා ගාල්ල සමනල ක්‍රීඩාංගනයේදී පැවැත්වීමට නියමිතව ඇතැයි රජයේ ප්‍රවෘත්ති දෙපාර්තමේන්තුව සඳහන් කරයි.", "URL": "https://lankatruth.com/si/?p=75402", "Category": "පුවත්", "Parent URL": null}