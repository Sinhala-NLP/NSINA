{"Source": "Lankatruth", "Timestamp": "February 25, 2021", "Headline": "චැපල්ටන් වතුයායට සංචරණ සීමා පනවයි", "News Content": "බගවන්තලාව චැපල්ටන් වතුයායේ කොවිඩ් ආසාදිතයන් 11 දෙනෙකු හමුවීමත් සමග එම ප්‍රදේශයට පසුගිය 23 වැනි දින රාත්‍රියේ සිට සංචරණ සීමා පැනවීමට පියවර ගෙන ඇති බව බගවන්තලාව සෞඛ්‍ය වෛද්‍ය කාර්යාලය පවසයි. මෙම ආසාදිතයන් මෙයට පෙර එම වතුයායෙන් හමුවූ කොවිඩ් ආසාදිත පාසල් සිසුන් දෙදෙනෙකුගේ ආශ්‍රිතයන් ලෙස ස්වයං නිරෝධායනයට ලක්කර සිටි පිරිසක් සඳහා කරන ලද PCR වාර්තාවන් ලැබීමෙන් පසු අනාවරණය වු පිරිසක් බවද වාර්තා වේ. මෙම 11 දෙනා කොවිඩ් ආසාදිතයන් ලෙස හඳුනා ගැනීමෙන් පසු ඔවුන්ගේ ආශ්‍රිතයන් වශයෙන් හඳුනාගත් 75 දෙනෙකු ස්වයං නිරෝධායනයට ලක්කර තිබෙන අතර ඔවුන්ද PCR පරීක්ෂාවන්ට ලක්කිරීමට පියවර ගෙන තිබේ. මෙම වතුයායෙන් මෙසේ කොවිඩ් ආසාදිතයන් වැඩි වශයෙන් හමුවීමත් සමග කොවිඩ් පැතිරයාම පාලනය කිරීම සඳහා එම වතුයායට සංචරණ සීමා පැනවීමට පියවර ගත් බවද සෞඛ්‍ය අංශ සඳහන් කරයි.", "URL": "https://lankatruth.com/si/?p=111470", "Category": "කොවිඩ් -19 (කොරෝනා ) පුවත්", "Parent URL": null}