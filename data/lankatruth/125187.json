{"Source": "Lankatruth", "Timestamp": "October 29, 2021", "Headline": "ණය වර්ගීකරණයෙන් ලංකාව තවත් පහළට…", "News Content": "ජාත්‍යන්තර ණය වර්ගීකරණ ආයතනයක් වන Moddy’s ආයතනය මගින් ඊයේ ශ්‍රී ලංකාව දිගුකාලීන විදේශ මුදල් සහ ණය මෙතෙක් මෙතෙක් පැවති caa1 මට්ටමේ සිට caa2 දක්වා තවදුරටත් පහළ හෙළීමට පියවර ගත් බව පවසයි. ඉදිරියේදී කල් පිරීමට නියමිත කැපීපෙනෙන රජයේ ස්වෛරිත්ව බැඳුම්කර සඳහා වන මූල්‍යකරණය වෙනුවෙන් ඇති විය හැකි නොහැකියාව පිළිබඳ අදහස් විදේශ මුදල් සංචිතය සම්බන්ධයෙන් පවතින එක තාවයන් සහ ඉන් ඉහළ යන අවදානම යනාදී කරුණු ශ්‍රී ලංකාව සම්බන්ධයෙන් වන මෙම වර්ගීකරණය තවදුරටත් පහත හෙලීමට හේතු වූ බව එම ආයතනය අවධාරණය කරයි. එසේම තක්සේරු කිරීමට අනුව ශ්‍රී ලංකාව තුළ ගෙවුම් ශේෂය (BOP – Balance of Payment) දැනට පවතින අවදානම මගහැරීම සම්බන්ධයෙන් රජයේ ආයතන මගින් නිසි ක්‍රියාමාර්ග ගැනීමට අපොහොසත් වීම සම්බන්ධයෙන් වන රජයේ දුර්වලතාවන් මනාව කරවන බවත් Moddy’s ආයතනය වැඩිදුරටත් සඳහන් කර සිටී. පසුගිය සැප්තැම්බර් මාසේ අවසන් වනවිට ශ්‍රී ලංකාවේ විදේශ මුදල් සංචිත ප්‍රමාණය (රන් සහ SDR පහසුකම හරහා ලැබුණු මුදල් හැර) එක්සත් ජනපද ඩොලර් මිලියන 02ක් ලෙස සටහන්ව ඇත. එය ජුනි මාසය අගදී පැවැති ඩොලර් බිලියන 3.6ට සහ වසර ආරම්භයේ දී පැවති ඩොලර් බිලියන 5.2ට සාපේක්ෂව කැපී පෙනෙන අඩුවීමකි. ඒ අනුව මෙම විදේශ මුදල් සංචිතය සැප්තැම්බර් මාසයේ සිට මාස 1.3ක කාලයක් සඳහා වන ආනයන සඳහා පමණක් ප්‍රමාණවත් වූ අතර එය 2025 දක්වා රජය විසින් වාර්ශිකව ගෙවිය යුතුව අති ඩොලර් බිලියන 4ත් 5ත් අතර වන විදේශ ණය ආපසු ආපසු ගෙවීම සඳහා ප්‍රමාණවත් අගයක් වඩා අඩු මට්ටමක පැවතිණි. මේ අතර Moddy’s ආයතනයේ මෙම වර්ගීකරණය සම්බන්ධයෙන් ප්‍රතිචාර දක්වන ශ්‍රී ලංකා මහ බැංකුව ඒ පිළිබඳ දැඩි නොසතුට ප්‍රකාශ කරයි. මෙහිදී මෙම ඇස්තමේන්තු සකස් කිරීමේදී එම ආයතනය පසුගිය ඔක්තෝබර් 01වැනිදා මහ බැකුව ඉදිරිපත් කළ සය මාසික පෙර දක්මට අවධානය යොමු නොකර ඇතැයිද මහ බැංකුව පවසයි.", "URL": "https://lankatruth.com/si/?p=125187", "Category": "ආර්ථික පුවත්", "Parent URL": null}