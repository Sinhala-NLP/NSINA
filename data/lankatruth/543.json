{"Source": "Lankatruth", "Timestamp": "December 18, 2011", "Headline": "විභාග දෙපාර්තමේන්තුව අකාරයක්ෂමයි – සමාජවාදී ශිෂ්‍ය සංගමය", "News Content": "විභාග දෙපාර්තමේන්තුව විසින් සැලසුම් විරහිතව අකාරයක්ෂමව හා විනයකින් තොරව කටයුතු කිරිම හේතුවෙන් 2011 අගෝස්තු මාසයේ පැවති අ.පො.ස. උසස් පෙල විභාගයේ ප‍්‍රතිඵල තවම නිකුත් කිරීමට විභාග දෙපාර්තමේන්තුව අසමත්ව ඇතැයි සමාජවාදී ශිෂ්‍ය සංගමය විසින් මාධ්‍ය නිවෙදනයක් නිකුත්කමින් රජයට හා විභාග දෙපාර්තමේනතුවට චෝදනා කර සයිටි. සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතාගේ අත්සනින් නිකුත්කර ඇති එම මාධ්‍ය නිවේදනයේ සම්පූර්ණයෙන් පහත ඵළවේ. සිසුන් හා දෙමාපියන් අපහසුතාවයට පත් නොකර අ.පො.ස. උසස් පෙල ප‍්‍රතිඵල කඞ්නමින් ලබා දෙනු. 2011 අගෝස්තු මාසයේ පැවති අ.පො.ස. උසස් පෙල විභාගයේ ප‍්‍රතිඵල තවම නිකුත් කිරීමට විභාග දෙපාර්තමේන්තුව අසමත්ව ඇත. මේ වනවිට විභාගය පවත්වා මාස 4කට ආසන්න කාලයක් ගතව තිබේ. අ.පො.ස. උසස් පෙල ප‍්‍රතිඵල නොවැම්බර් මස අග වනවිට නිකුත් කිරීම සාමාන්‍ය සම්ප‍්‍රදායයි. වසර 13ක පාසල් ජීවිතයේ අපේක්‍ෂා පොදි බැදගෙන අනාගත ඉරණම තීන්දු කරන උසස් පෙල ප‍්‍රතිඵල අපේක්‍ෂාවෙන් සිටින පාසල් සිසු සිසුවියන් හා ඔවුන්ගේ දෙමාපියන් දැඩි අපහසුතාවයකට හා ආතතියකට ඇද දමමින් ආණ්ඩුව තවම මුණිවත රකිමින් සිටී. විභාග දෙපාර්තමේන්තුව විසින් සැලසුම් විරහිතව අකාරයක්ෂමව හා විනයකින් තොරව කටයුතු කිරිම මෙයට මූලික හේතුව බව දැනගන්නට ඇත. පසුගිය වසර ගණනාවක සිට විශේෂයෙන් අ.පො.ස. සාමාන්‍ය පෙල හා උසස් පෙල විභාග වලදී සිසු සිසුවියන් අපහසුතාවයට පත්වන ලෙස විභාග දෙපාර්තමේන්තුව කටයුතු කර ඇත. ප‍්‍රශ්න පත‍්‍ර ප‍්‍රමාද වීමල ප‍්‍රශ්න පත‍්‍ර මාරු කර යැවීමල අවශ්‍ය ප‍්‍රමාණයට ප‍්‍රශ්න පත‍්‍ර ලබා නොදීමල ප‍්‍රශ්න වැරදි ලෙස මුද්‍රණය කිරීම ඇතුළු , සමාව දිය නොහැකි , වැරදි ගණනාවක් විභාග දෙපාර්තමේන්තුව සිදු කලේය. දැන් පැවැත්වෙන අ.පො.ස. සාමාන්‍ය පෙල විභාගයේ ද මේ වැරදි ඒ ආකාරයෙන්ම සිදු වෙමින් පවතී. කෙසේ වෙතත් සිය රාජකාරිය ඉටු නොකලද ආණ්ඩුවේ දේශපාලන උවමනාවන් නියමාකාරව ඉටු කිරීම හා ආණ්ඩුවේ ඇමතිවරන්ට ඇති ඥාති හිතවත්කම් නිසා විභාග දෙපාර්තමේන්තුවේ ඉහලම අධිකාරීන්ට කිසිදු බාධාවකින් තොරව යෙහෙන් වැජඹීමට අවස්ථාව ලැබී ඇත. ඒ සදහා වගකිව යුතු අධ්‍යාපන අමාත්‍යවරයා කසාය බිව් ගොළුවකු සේ නිහඩව සිටී. එක් අතකින් එළවළු ගොවියන්ගේ ප‍්‍රශ්නය වැනි සරල කරුණකදී පවා හත්පොලේ ගා ගන්නා මහින්ද රාජපක්‍ෂ ආණ්ඩුව වෙතින් ශිෂ්‍ය විභාගයක් සම්බන්ධව නිවැරදි හා කාර්යක්ෂම ක‍්‍රමවේදයක් බලාපොරොත්තු විය නොහැක. සිය වැඩ බැරිකම් කොපමණ තිබුණත් ලක්‍ෂ සංඛ්‍යාත පාසල් සිසු සිසුවියන්ගේ ජීවිත ඉරණම කෙරෙහි බලපාන අ.පො.ස. උසස් පෙල ප‍්‍රතිඵල කඩිනමින් නිකුත් කිරීමට කටයුතු කරන ලෙසට අපි ආණ්ඩුවට බලකර සිටිමු. නලින්ද ජයතිස්ස ජාතික සංවිධායක සමාජවාදී ශිෂ්‍ය සංගමය", "URL": "https://lankatruth.com/si/?p=543", "Category": "පුවත්", "Parent URL": null}