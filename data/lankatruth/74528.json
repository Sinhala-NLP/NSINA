{"Source": "Lankatruth", "Timestamp": "May 24, 2019", "Headline": "වසීම් තාජුදීන් ඝාතන සිද්ධියේ තොරතුරු වසං කළ හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායකට නොතීසි", "News Content": "ප්‍රසිද්ධ රග්බි ක්‍රීඩක වසීම් තාජුදීන් ඝාතන සිද්ධියට අදාළ තොරතුරු වසන් කිරීමේ චෝදනා ලැබ සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතාට ගෝස්තු 06වනදා අධිකරණය හමුවේ පෙනී සිටින ලෙස දන්වා කොළඹ මහාධිකරණ විනිසුරු ආදිත්‍ය පටබැඳිගේ මහතා විසින් නොතීසි නිකුත් කර තිබේ. ඒ වසීම් තාජුදීන් ඝාතන සිද්ධියට අදාළ තොරතුරු වසන් කිරීම සම්බන්ධයෙන් අධීචෝදනා පත්‍ර භාරදීම සඳහාය. එම නොතීසිය නිකුත් කර ඇත්තේ නීතිපතිවරයා විසින් ගොනු කරන ලද අධිචෝදනා පත්‍ර සලකා බැලීමෙන් පසුවය. රග්බි ක්‍රීඩක වසීම් තාජුඩීන් නමැති සහ 2012 වසරේ කොළඹ පාර්ක් වීදියේ දී මෝටර් රථයක් තුළ අභිරහස් අන්දමින් මිය ගොස් තිබුණි. මෙම ඝාතනයට අදාළ විමර්ශන සිදු කිරීමේදී ඊට අදාළ සාක්ෂි වසන් කිරීම තුළින් දණ්ඩ නීති සංග්‍රහය යටතේ වරදක් සිදුකර ඇතැයි චෝදනා කරමින් නීතිපතිවරයා විසින් හිටපු ජ්‍යේෂ්ඨ පොලිස්පති අනුර සේනානායක මහතාට එරෙහිව එම අධිචෝදනා පත්‍රය ඉදිරිපත් කර ඇත.", "URL": "https://lankatruth.com/si/?p=74528", "Category": "පුවත්", "Parent URL": null}