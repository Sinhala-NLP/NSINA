{"Source": "Lankatruth", "Timestamp": "August 4, 2013", "Headline": "ජනාධිපති මධ්‍යයෙන්, මාධ්‍යයට වැටක්", "News Content": "රතුපස්වලදී සිදුවූ හමුදා වෙඩි තැබීමෙන් මරණයට පත්වූ 17 හැවිරිදි සිසුවාගේ අවසන් කටයුතු සිදුවන අද දිනය ඇතුළත එම සිද්ධියට අදාල ප්‍රවෘත්ති ප්‍රචාරය කිරීමෙන් හෝ එම ප්‍රවෘත්ති සඳහා ප්‍රමුඛත්වය දීමෙන් වලකින ලෙස ජනාධිපති මාධ්‍ය ඒකකය විසින් මාධ්‍ය ආයතනවලට උපදෙස් ලබාදී ඇති බව වාර්තා වේ. ජනාධිපති මාධ්‍ය ඒකකයේ බලධාරියෙකු විසින් මෙම නියෝගය ලබාදී ඇත. සිද්ධියෙන් මේ වනවිට දෙදෙනෙකු මියගොස් ඇති අතර තවත් කිහිපදෙනෙකු අසාධ්‍ය තත්වයෙන් ප්‍රතිකාර ලබමින් සිටී. එමෙන්ම මරණ සංඛ්‍යාව තවත් වැඩිවිය හැකි බව රෝහල් ආරංචි මාර්ග සඳහන් කරයි. මේ අතර වැලිවේරිය ප්‍රදේශයට දැඩි හමුදා ආරක්ෂාවක් යොදා ඇති බවද වාර්තා වේ.", "URL": "https://lankatruth.com/si/?p=7911", "Category": "පුවත්", "Parent URL": null}