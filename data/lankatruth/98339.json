{"Source": "Lankatruth", "Timestamp": "October 23, 2020", "Headline": "පෑලියගොඩ පොකුරේ ස්වභාවයම භයානකයි…", "News Content": "පෑලියගොඩ මත්ස්‍ය වෙළෙඳපොල ආශ්‍රිතව ඇතිවූ ද්විතීයික කොරෝනා පොකුර ඉතා විශාල බවත් එය රටපුරාම විහිදෙන එකක් බවත් සෞඛ්‍ය අමාත්‍යංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා පවසයි. පෑලියගොඩ පොකුරේ ආසාධිතයින් සමාජගත වී ඇති ආකාරය පිළිබඳ තොරතුරු මේ වනතෙක් සම්පූර්ණයෙන්ම හඳුනාගැනීමට අපොහොසත් වීම තුළ එහි භයානක තත්වය තව තවත් වැඩිවෙමින් පවතින බව පැවසේ. මේ වන විට සමස්ථයක් ලෙස රටපුරා පී.සී.ආර්. පරීක්ෂණ 425,000කට අධික ප්‍රමාණයක් සිදුකර ඇතැයි ද පෙරේදා දිනය තුළ පමණක් පී.සී.ආර්. පරීක්ෂණ 8000ක් සිදුකළ බව ද විශේෂඥ වෛද්‍යවරයා පවසා තිබේ.", "URL": "https://lankatruth.com/si/?p=98339", "Category": "පුවත්", "Parent URL": null}