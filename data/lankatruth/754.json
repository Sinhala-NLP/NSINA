{"Source": "Lankatruth", "Timestamp": "January 5, 2012", "Headline": "විරු සිසු ස්මාරකය කැඩුවාට සිසු විරෝධය", "News Content": "අද (05) අළුයම ශ්‍රී ජයවර්ධනපුර විශ්වවිද්‍යාලයේ ඉදිකර තිබූ විරු සිසු ස්මාරකය ආණ්ඩුවේ ආරක්ෂක අංශ විසින් කඩා බිඳ දැමීමට විරෝධය ඵල කරමින් මේ වන විට ශිෂ්‍යයන් පාගමනක නිරත වන අතර ඔවුන් විශ්වවිද්‍යාලයේ සිට ජනාධිපති මන්දිරය බලා ගමන් කරන බවත් අප වාර්තාකරු පවසයි. එම පාගමන හේතුවෙන් හයිලෙවල් මාර්ගයේ දැඩි වාහන තදබදයක් ද ඇතිවී ඇතැයි ද ඔහු ප්‍රකාශකරයි. විරු සිසු ස්මාරකය බිඳ දැමීම සඳහා ආණ්ඩුවේ ආරක්ෂක අංශ යොදවාගෙන ඇති බවත් ඔවුන් යතුරුපැදියකින් හා වෙනත් රථයකින් පැමිණ බෝම්බ ප්‍රහාරයකින් මෙම විනාශය කළ බවත් ඒ සම්බන්ධයෙන් අදහස් ඵල කරන ශිෂ්‍යයන් පවසති. ඔවුන් වැඩිදුරටත් පවසන්නේ රක්නා ලංකා ආරක්ෂකයන් හමුදාවට ස්මාරකය කඩා දැමීමට ඉඩදී බලා සිටිබවයි. සිසුන් පොලිස් හදිසි ඇමතුම් අංශයට මේ බව දන්වා පැය ‍කදිහිපයක් ගතවන තුරු පොලීස් නිළධාරීන් නොපැමිණි බවයි. එය සැලවූ මොහොතේ සිට විශ්වවිද්‍යාලයේ දැඩි උණුසුම්කාරී වාතාවරණයක් හටගෙන තිබූ අතර මේ වන විට එය විරෝධතා පාගමණක් දක්වා වර්ධනයවී ඇත.", "URL": "https://lankatruth.com/si/?p=754", "Category": "පුවත්", "Parent URL": null}