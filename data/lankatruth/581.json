{"Source": "Lankatruth", "Timestamp": "December 22, 2011", "Headline": "අත්අඩංගුවට ගත් කාන්තාවට ස්ථානාධිපතිගෙන් අතවර", "News Content": "කාන්තාවකට ලිංගික අතවර කිරීමේ චෝදනා මත මොරගොල්ල පොලිස් මුරපළ ස්ථානාධිපතිවරයා අත්අඩංගුවට ගෙන තිබේ.  පොලිස් මාධ්‍ය ප්‍රකාශකවරයා පැවසුවේ, අලුත්ගම පොලිසියේ නිලධාරින් විසින් අදාළ අත්අඩංගුවට ගැනීම කරනු ලැබ ඇති බවයි. ඊයේ සවස මුහුදු වෙරළේ බීමත්ව සිටි අදාළ කාන්තාව සහ තවත් පුරුෂයින් දෙදෙනකු මොරගොල්ල පොලිස් මුරපොළ වෙත රැගෙන විත් තිබේ. පොලිස් මාධ්‍ය ප්‍රකාශකවරයා පැවසුවේ, එහිදී අදාළ කාන්තාවට අතවරයක් සිදුව ඇතැයි කියන සිද්ධියක් සම්බන්ධයෙන් පරික්ෂණ සදහා පොලිස්ථානාධිපතිවරයාව අත්අඩංගුවට ගත් බවයි.", "URL": "https://lankatruth.com/si/?p=581", "Category": "පුවත්", "Parent URL": null}