{"Source": "Lankatruth", "Timestamp": "September 10, 2021", "Headline": "ආණ්ඩුව වෙනුවෙන් කඩේ ගිය අයට නම් ඇඳුම් ගැන ප්‍රශ්නයක් නැහැ – ටිල්වින් සිල්වා", "News Content": "ආණ්ඩුවත් ආණ්ඩුවත් වෙනුවෙන් කඩේ ගියපු උදව් කරපු අයත් මේ වනවිට රෙදි ගලවාගෙන අමු හෙළුවෙන් සිටින නිසා ඒ අයට යට ඇඳුම් පිළිබඳව ප්‍රශ්නයක් නැතැයි ජවිපෙ ප්‍රධාන ලේකම් ටිල්වින් සිල්වා පවසයි. අද (10) දින පස්වරුවේ එම පක්ෂ මූලස්ථානයේ පැවති මාධ්‍ය හමුවකදීජවිපෙ ප්‍රධාන ලේකම්වරයා මේ අදහස් පළකරනු ලැබූවේ ඊයේ(09) දිනයේ ආණ්ඩුව විසින් අත්‍යවශ්‍ය නොවන භාණ්ඩ ලෙස හඳුන්වා භණ්ඩ රැසක් ආනයනය කිරීම සීමා කිරීමට ගනු ලැබූතීන්දුවට විරෝධය පළකරමිනි. එම භාණ්ඩ ලැයිස්තුවට ජංගම දුරකතන, විදුලි උපකරණ, ජලය උණු කරන උපකරණ, රබර් ටයර්, යට ඇඳුම් අත්‍යවශ්‍ය නොවන භාණ්ඩ වන්නේ කෙසේදැයි ඔහු ප්‍රශ්න කර සිටී. ” ජනතාවට බොරු පොරොන්දු දීලා ඉටුකරගන්න බැරිව ආණ්ඩුව මේ වනවිට කොවිඩ් ප්‍රශ්නයත් අනාගෙන රටම අරාජක කරලා අර්බුදයට යවලා ඉවරයි. ආණ්ඩුවයි ආණ්ඩුවට කඩේ ගියපු අයයි ආණ්ඩුව වෙනුවෙන් පෙනීසිටි අයයි දැන් රෙදි ගලවාගෙන අමු හෙළුවෙන් ඉන්නේ. ඒ ගොල්ලන්ට යට ඇඳුම් ප්‍රශ්නයක් නෑ. හැබැයි රටේ සාමාන්‍ය මිනිස්සුන්ට අවශ්‍යතාවයක් තියෙනවා. ආණ්ඩුව හිතං ඉන්නවා ඇති ඒගොල්ලෝ වගේ ඉන්නවා ඇති කියලා අනිත් අයත්. ඒ නිසා තමයි යට ඇඳුමුත් මේ අත්‍යවශ්‍ය නොවන භාණ්ඩ ලැයිස්තුවට දාලා තියෙන්නේ.” යනුවෙන් වැඩිදුරටත් පැවසීය.", "URL": "https://lankatruth.com/si/?p=122869", "Category": "පුවත්", "Parent URL": null}