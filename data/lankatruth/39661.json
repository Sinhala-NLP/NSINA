{"Source": "Lankatruth", "Timestamp": "August 21, 2017", "Headline": "අත්පත්‍රිකා බෙදූ ටියුෂන් ගුරුවරයාගේ පියා සහ සොයුරා අත්අඩංගුවට", "News Content": "උසස් පෙළ රසායන විද්‍ය විභාගය දා ගම්පහ විභාග ශාලාවක් අසළ දී රසායන විද්‍යාව ප්‍රශ්න පත්‍රයේ ඇතුළත්ව තිබූ ප්‍රශ්න කිහිපයක් මුද්‍රණය කර බෙදූ ටියුෂන් ගුරුවරයාගේ පියා සහ සොයුරා බව කියන දෙදෙනකු අත්අඩංගුවට ගත් බව පොලිසිය කියයි. අදාළ ගුරුවරයා මේ වනවිටත් අතුරුදන්ව ඇති අතර ඔහු සොයා පරීක්ෂණ ක්‍රියාත්මක බවද පොලිසිය පවසයි. සැකකරුවන් වන පිය – පුතු දෙපළ පදිංචිව සිටි කඳාන නිවසේ දී ගම්පහ කොට්ඨාස අපරාධ විමර්ශන අංශය විසින් මොවුන් අත්අඩංගුවට ගනු ලැබ ඇති අතර ඔවුන් හෙට (22) අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=39661", "Category": "පුවත්", "Parent URL": null}