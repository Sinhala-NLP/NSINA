{"Source": "Lankatruth", "Timestamp": "May 15, 2019", "Headline": "ජාතික සමගිය නොමැති තැන මහජන ආරක්ෂාවක් නැහැ", "News Content": "ජාතික සමගිය නොමැති තැන මහජන ආරක්ෂාවක් නොමැති බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර දිසානායක මහතා පවසයි. අනුර කුමාර දිසානායක මහතා මේ බව කියා සිටියේ අද (15) හැටන් දික්ඔය නගර සභා ශාලාවේ පැවති ජනතා විමුක්ති පෙරමුණ මගින් සංවිධානය කර තිබූ “අන්තවාදය පැරදවීමට, ජාතික සමගිය ගොඩනැගීමට, මහජන ආරක්ෂාව තහවුරු කිරීමට අපගේ කාර්යභාරය” මැයෙන් වූ සම්මන්ත්‍රණය අමතමිණි. මෙහිදි වැඩි දුරටත් අදහස් දැක් වු අනුර දිසානායක මහතා කියා සිටියේ ත්‍රිවිධ හමුදාවට සහ පොලිසියටපමණක් මේ රට තුළ ජාතික සමගිය ඇති කළ නොහැකි බවයි. ජාතික සමගිය ඇති කළ හැක්කේ දේශපාලන අධිකාරියට බවත්, පටු දේශපාලන වාසි නොතකා දේශපාලඥයන් රටේ ඇති වි තිබෙන ගැටළුවට විසඳුම් ලබාදෙන්නේ නම් රට තුළ ජාතික සමගිය ඇති කර රටේ මහජනතාවගේ ආරක්ෂාව තහවුරු කළ හැකි බව අනුර දිසානායක මහතා කියා සිටියේය. පසුගිය පාස්කු ඉරුදින ඇති වු බොම්බ ප්‍රහාරයෙන් දින ගණනාවකට පසු දිවයිනේ ඇතැම් ප්‍රදේශවල ඇති වි තිබෙන ගැටුම්කාරි තත්ත්වය පිටුපසඅන්තවාදී දේශපාලනඥයින්සිටින බවත්, රටේ ඇති වි තිබෙන අර්බුධකාරි තත්ත්වය දේශපාලන වාසියක් කර ගැනීමට ඇතැම් පිරිස් කටයුතු කරන බව ඒ මහතා මහතා කියා සිටියේය. මෙම ත්‍රස්ත ප්‍රහාරයට ප්‍රථම මේ රට තුළ සාධනිය සාකච්ඡා කිහිපයක් පැවති බවත් මෙම ත්‍රස්ත ප්‍රහාරයෙන් පසු එම සාධනිය සාකච්ඡා යටපත් වි ජාතිවාදය උත්සන්න වී මහජන ආරක්ෂාවට ගැටවක් වී ඇති බවත් අනුර දිසානායක මහතා අවධාරණය කරයි. “අන්තවාදය පැරදවීමට, ජාතික සමගිය ගොඩනැගීමට, මහජන ආරක්ෂාව තහවුරු කිරීමට අපගේ කාර්යභාරය” මුයෙන් වූ ජනතා විමුක්ති පෙරමුණ සංවිධානය කරමන මෙම සම්මන්ත්‍රණ මාලාව පසුගිය 10වනදා ආරම්භ වූ අතර එහි ප්‍රධාන දේශනය ජවිපෙ නායක අනුර දිසානායක මහතා, ප්‍රධාන ලේකම් ටිල්වින් සිල්වා මහතා ඇතුළු දේශපාලන මණ්ඩල සභිකන්ගේ සහභාගිත්වයෙන් සිදුවිය. මේ වනවිට මාතර, කළුතර, හම්බන්තොට, කොළඹ, කෑගල්ල, කුරුණෑගල, හැටන්, රත්නපුර, අනුරාධපුර, ගම්පහ, මහනුවර, බදුල්ල, පුත්තලම, ගාල්ල, මොණරාගල, අම්පාර යන නගරවලදී මෙම සම්මන්ත්‍රණ මාලාවේ සම්මන්ත්‍රණ පවත්වා තිබේ.      හැටන්        කළුතර        කොළඹ       කුරුණෑගල    කෑගල්ල   මොණරාගල       බදුල්ල       හම්බන්තොට      මහනුවර        ගම්පහ     ගම්පහ        අනුරාධපුර     රත්නපුර     මාතර", "URL": "https://lankatruth.com/si/?p=73860", "Category": "පුවත්", "Parent URL": null}