{"Source": "Lankatruth", "Timestamp": "February 18, 2022", "Headline": "උමා ඔය ගැන චමල්ගේ අලුත්ම සොයා ගැනීමක්", "News Content": "උමා ඔය ව්‍යාපෘතිය නිසි කලට නිම කළේ නම් විදුලිය කප්පාදු කිරීමට සිදු නොවන බව වාරිමාර්ග ඇමති චමල් රාජපක්ෂ රුහුණුපුර පරිපාලන සංකීර්ණයේ පැවති උත්සවයකදී කර තිබෙන ප්‍රකාශයක් මේ වනවිට සමාජ මාධ්‍යයේ හාස්‍යයට ලක්වී තිබේ.  මීට හේතු වී ඇත්තේ උමා ඔය ව්‍යාපෘතියෙන් අපේක්ෂිත ජල විදුලි උත්පාදනය මෙගා වොට් 120ක් තරම් ඉතාමත් සුළු ප්‍රමාණයක් වීමයි. එම සුළු ප්‍රමාණය පවා වැසි රහිත කාලවලදී ඉතාමත් අවම මට්ටමකට පහත වැටෙන බව විදුලිබල ඉංජිනේරුවන් පෙන්වාදී තිබේ.  එසේ තිබියදී උමා ඔය ජල විදුළි නිෂ්පාදනයෙන් රටේ විදුලි අවශ්‍යතාවය සම්පූර්ණ කර ගැනීම පිළිබඳව අදහස් දැක්වීම විශේෂයෙන්ම හම්බන්තොට දිස්ත්‍රික්කයේ ජනතාව නොමඟ යැවීමක් බවට සමාජ මාධ්‍ය ඔස්සේ කරුණු පළ කර තිබේ.", "URL": "https://lankatruth.com/si/?p=128956", "Category": "පුවත්", "Parent URL": null}