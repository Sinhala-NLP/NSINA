{"Source": "Lankatruth", "Timestamp": "October 22, 2020", "Headline": "කොරෝනා ව්‍යාප්තියෙන් දෙහිවල මධ්‍යම වෙළඳ සංකීර්ණයට සීල් තබයි…", "News Content": "රට තුළ පවතින කොවිඩ් – 19 වසංගත තත්වය හේතුවෙන් දෙහිවල මධ්‍යම වෙළඳ සංකීර්ණය මුද්‍රා තබා ඇත. ඒ මේ වනවිට කොවිඩ් – 19 රෝගීන් රැසක් හමුවී ඇති පෑලියගොඩ මත්ස්‍ය වෙළඳ සංකීර්ණයේ සිට ලොරි රථයකින් දෙහිවල මධ්‍යම වෙළඳ සංකීර්ණයට මාළු ප්‍රවාහනය කළ පුද්ගලයෙකුට කොවිඩ් – 19 වෛරසය ආසාධිත වී ඇතැයි අද (22) තහවුරු වීම හේතුවෙනි. එමෙන්ම දෙහිවල මධ්‍යම වෙළඳ සංකීර්ණයේ සියලුම වෙළඳ සැල් හිමියන් සහ සේවකයන් ස්වයං නිරෝධායනයට ලක්කර ඇති අතර ඔවුන් PCR පරීක්ෂණවලට ලක්කිරිමටද නියමිත බව දෙහිවල සෞඛ්‍ය වෛද්‍ය නිලධාරී කාර්යාලයේ පරිපාලන මහජන සෞඛ්‍ය පරීක්ෂක එම්.ඩී අජිත් සංජීව මහතා පවසයි.", "URL": "https://lankatruth.com/si/?p=98291", "Category": "පුවත්", "Parent URL": null}