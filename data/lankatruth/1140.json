{"Source": "Lankatruth", "Timestamp": "January 29, 2012", "Headline": "පහරදුන් ප්‍රා.ස. සභාපති ඇපමත නිදහස්", "News Content": "මාතලේ මූලික රෝහලේ වෛද්‍යවරයකුට පහරදීමේ සිද්ධියක් සම්බන්ධයෙන් මාතලේ ප්‍රාදේශීය සභාවේ සභාපතිවරයා අද පස්වරුවේ අත්අඩංගුවට ගනු ලැබීය. පොලිස් මාධ්‍ය ප්‍රකාශකවරයා පවසන්නේ, සැකකරු මාතලේ මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ශරීර ඇපයක් මත මුදා හැරි බවයි. එල්.ඩබ්ලිව්.සී.එන්.රණවීර නැමති මාතලේ රෝහලේ වෛද්‍යවරයකු එලෙස පහරදීමට ලක්ව ඇත. මාතලේ පළාපත්වල පිහිටි වෛද්‍යවරයාගේ පෞද්ගලික ආරෝග්‍ය ශාලාව වෙත පැමිණි සභාපතිවරයා ඊයේ පස්වරුවේ එම පහරදීම සිදුකර තිබේ. පහරදීමට ලක් වූ වෛද්‍යවරයා මේ වන විට මාතලේ රෝහලේ ප්‍රතිකාර ලබමින් සිටී. ආශ්‍රිත පුවත් මාතලේ වෛද්‍යවරයෙකුට පලාපත්වල ප්‍රා.ස සභාපති පහර දෙයි", "URL": "https://lankatruth.com/si/?p=1140", "Category": "පුවත්", "Parent URL": null}