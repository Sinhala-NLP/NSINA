{"Source": "Lankatruth", "Timestamp": "October 10, 2020", "Headline": "කටුනායක වෙළෙඳ කලාපයේ තවත් 11කට කොරෝනා", "News Content": "කොවිඩ් – 19 අසාදනය වූ තවත් 11 දෙනෙකු මේ වනවිට කටුනායක වෙළඳ කලාපයෙන් වාර්තා වී තිබේ. මෙලෙස වෛරසය ආසාදනය වී ඇත්තේ කටුනායක වෙළෙඳ කලාපය තුළ පිහිටි නෙක්ස්ට් (NEXT) නැමැති ඇගලුම් කම්හලේ සේවක පිරිසක්. ඊයේ (09) සවස PCR පරීක්ෂණවලට ලක් කර තිබූ මෙම ඇගලුම් කම්හලේ සේවකයන්ගේ වාර්තා අද දින සවස මහජන සෞඛ්‍ය පරීක්ෂක කාර්යාලයට ලැබී ඇති අතර එම වාර්තාවලට අනුව මෙම ඇගලුම් කම්හලේ සේවිකාවන් 02 දෙනෙකුට සහ සේවකයින් 09 දෙනෙකුට මෙම වෛරසය ආසාදනය වී ඇති බව තහවුරු වී ඇත. මෙසේ කොරෝනා රෝගය ආසාදනය වූ සේවක පිරිස වැඩිදුර වෛද්‍ය ප්‍රතිකාර සදහා රෝහල් ගත කිරීමට මේ වනවිට කටුනායක සෞඛ්‍ය බලධාරීන් පියවර ගනිමින් සිටිති.", "URL": "https://lankatruth.com/si/?p=97407", "Category": "පුවත්", "Parent URL": null}