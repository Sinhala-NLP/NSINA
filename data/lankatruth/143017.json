{"Source": "Lankatruth", "Timestamp": "December 20, 2022", "Headline": "පුද්ගල ඝාතන, මත්ද්‍රව්‍ය ජාවාරම් චෝදනා ඇති කංජිපානි ඉම්රාන්ට ඇප", "News Content": "පුද්ගලයන් ඝාතනය කිරීම, ඝාතනය කිරීමට කුමන්ත්‍රණය කිරීම් හා මත්ද්‍රව්‍ය ජාවාරම් සිදුකිරීම ඇතුළු අපරාධ සම්බන්ධයෙන් රක්ෂිත බන්ධනාගාරගත කර සිටි පාතාල නායකයෙකු වූ කංජිපානි ඉම්රාන් හෙවත් මොහොමඩ් නජීම් ඉම්රාන් ඇප මත මුදා හැරීමට කොළඹ අතිරේක මහේස්ත්‍රාත් හර්ෂණ කැකුණවෙල අද නියෝග කර තිබේ. එමෙන්ම කෙසෙල්වත්ත පොලිස් ස්ථානයේ පොලිස් නිලධාරියෙකුට විමර්න කටයුත්තකදී දුරකතනයෙන් මරණීය තර්ජන කිරීමේ සිද්ධියකට අදාළවද ප්‍රධාන මහේස්ත්‍රාත් අධිකරණයේ ගොනු කර තිබු නඩුවකින්ද එම සැකකරු රුපියල් ලක්ෂ 50 ශරීර ඇපයක් මත මුදා හැර ඇත. ඒ අනුව කංජිපානි ඉම්රාන් හෙවත් මොහොමඩ් නජීම් ඉම්රාන්ට එරෙහිව පවරා තිබූ සියලු නඩුවලින් ඔහු අප මත මුදා හැර තිබේ.", "URL": "https://lankatruth.com/si/?p=143017", "Category": "පුවත්", "Parent URL": null}