{"Source": "Lankatruth", "Timestamp": "November 3, 2020", "Headline": "UN නිත්‍ය නියෝජිත ධුරය මොහාන් පීරිස්ට…", "News Content": "පැවති රාජපක්ෂ පාලන සමයේ නීතිපතිවරයෙකු මෙන්ම අගවිනිසුරුවරයෙකු ලෙස කටයුතු කළ මොහාන් ප්‍රීරිස් මහතා එක්සත් ජාතීන්ගේ සංවිධානයේ ශ්‍රී ලංකාව සඳහා නව නිත්‍ය නියෝජිත ලෙස පත්කිරීමට රජයේ උසස් නිලතල පිළිබඳ කමිටුව අනුමැතිය දී තිබේ. කතානායක මහින්ද යාපා අබේවර්ධන මහතාගේ ප්‍රධානත්වයෙන් අද (03) පාර්ලිමේන්තුවේදී උසස් නිලතල පිළිබඳ කමිටුව රැස්වී ඇත. තමන් ජනාධිපති වූ වහාම, එවකට අගවිනිසුරු ධුරයේ සිට මොහාන් පීරිස් මහතා පැමිණ තමන් හමුවී අවශ්‍ය ඕනෑම ආකාරයකට නඩු තීන්දු ලබාදීමට එකඟවෙමින් තමන්ට අගවිනිසුරු ධුරයේම තබාගන්නා ලෙස ඇවිටිලි කළ බව හිටපු ජනාධිපති මෛත්‍රීපාල සිරිසේන මහතා මීට කලකට පෙර හෙළිදරව් කර තිබිණි.", "URL": "https://lankatruth.com/si/?p=99367", "Category": "පුවත්", "Parent URL": null}