{"Source": "Lankatruth", "Timestamp": "February 15, 2021", "Headline": "පාස්කු කොමිෂන් වාර්තාවෙන් වෙන වෙන අය වැරදිකරුවන් කිරීමේ උත්සාහයක් – ඇමති දයාසිරිගෙන් චෝදනා", "News Content": "පාස්කු ප්‍රහාරය එල්ල කිරීම පිළිබඳව විමර්ශනය කිරීමට පත් කළ ජනාධිපති කොමිසම මඟින් නිකුත් කර ඇති වාර්තාවෙන් වෙන වෙන අය වැරදිකරුවන් කිරීමේ උත්සාහක් පවතින බව ඇමති දයාසිරි ජයසේකර මහතා පවසයි. මේ පිළිබඳව උත්සව අවස්ථාවදීඅදහස් දක්වමින් “කොමිසන් සභාවේ අවසන් තීන්දුවේ තියෙන්න ඕන මේ බෝම්බය ගහන්න සහරාන්ව පෙළඹෙව්වේ මෙන්න මේ අය කියලා. පිටිපස්සේ ඉන්නේ මේ අය කියලා. හැබැයි කොමිසන් සභාවේ ප්‍රතිඵලය අපේ කාදිනල් හිමියන් කියනවා වගේ වරදකාරයෙක් නැති තරමට පත්වෙලා. වෙන වෙන අය වරදකරුවන් බවට චෝදනා කරමින් තිබෙනවා. පාස්කු ප්‍රහාරය එල්ල කලේ සහරාන් වුවත් එහි පසු පස ඔහුව මෙහෙයවූවේ කව්ද කියන එක අපි හොයා ගන්න ඕන. බලයේ හිටපු ජනාධිපතිව මරන්න වගේම ජනාධිපති වෙන්න හිටපු කෙනාව මරන්නත් කවුරුන් හෝ උත්සහ කළා කියලා ඒ දවස්වල නාමල් කුමාර කියපු කතාව හැමෝටම මතක ඇති නේද? ඉතින් එහෙම දෙයක් කරන්න කාටද අවශ්‍යතාවය තිබුනේ කියන එක හොයලා බලන්න ඕන. මේ පාස්කු ප්‍රහාරයේ පිටුපස මෙහෙයවීම සිදුකලේ කවුද ? කාටද එතකොට ජනාධිපති වෙන්න උවමනාව තිබ්බේ කියන එක සොයා බලන්න ඕන” යැයි දයාසිරි ඇමතිවරයා වැඩිදුරටත් කියා සිටී.", "URL": "https://lankatruth.com/si/?p=110621", "Category": "පුවත්", "Parent URL": null}