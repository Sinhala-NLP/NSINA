{"Source": "Lankatruth", "Timestamp": "August 4, 2019", "Headline": "තහනම් සංවිධානයක නායකයෙකු අත්අඩංගුවට", "News Content": "මෙරට තුළ තහනම් කර ඇති සංවිධානයක් වන ජමාතේ මිල්ලතේ ඊබ්‍රහිම් හෙවත් ජේ.එම්.අයි. සංවිධානයේ අනුරාධපුර දිස්ත්‍රික් නායක ලෙස සැළකෙන මොහොමදු ස්මයිල් මොහොම්මද් සල්මාන් නැමැත්තතෙකු අම්පාර පොලීසිය මගින් අත්අඩංගුවට ගෙන තිබේ. රාජ්‍ය බුද්ධි සේවයෙන් ලද තොරතුරකට අනුව සැකකරු අත්අඩංගුවට ගෙන ඇති අතර ඔහු ජාතික තව්හිද් ජමාත් සංවිධානය මගින් නුවරඑළිය ප්‍රදේශයේ සංවිධානය කර ඇති අවි පුහුණු කඳවුරකට ද සහභාගී ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. මීට අමතරව එම සංවිධානයයේ මතවාදය ප්‍රවර්ධනය කළ බව කියන නැගෙනහිර විශ්වවිද්‍යාලයේ සිසුවෙකු ද ඊයේ අත්අඩංගුවට ගත්තේ ය.", "URL": "https://lankatruth.com/si/?p=78661", "Category": "පුවත්", "Parent URL": null}