{"Source": "Lankatruth", "Timestamp": "August 28, 2021", "Headline": "රට දැඩි අවදානම් ! තව සති 3 ක් වත් රට වහන්න! – විශේෂඥ වෛද්‍යවරු", "News Content": "කොළඹ දිස්ත්‍රික්කයෙන් ආරම්භ වී රට පුරා සීග්‍රයෙන් පැතිර යන ඩෙල්ටා වෛරසයේ බලපෑම සහ දිනෙන් දින වැඩි වන කොරෝනා මරණ සංඛ්‍යාව සැලකිල්ලට ගෙන පවතින් තත්වය පාලනය කිරීම සඳහා තවත් සති 3 ක් වත් රට වසා තැබිය යුතු යැයි විශේෂඥ වෛද්‍යවරුන්ගේ සංගමය පවසයි.එම සංගමයේ ලේකම් විශේෂඥ වෛද්‍ය පද්මා ගුණරත්න පවසන්නේ මේ මොහොතේ රටේ තත්වය අතිශය අවදානම් බවයි. එම තත්වය පාලනය කිරීම සඳහා අවම වශයෙන් තව සති 3 ක කාලයක් වත් රට වසා තැබිය යුතු යැයි විශේෂඥ වෛද්‍යවරුන්ගේ සංගමයේ සභාපති වෛද්‍ය ලක්කුමර් ප්‍රනාන්දු පවසයි.මේ අතර ලෝක සෞඛ්‍ය සංවිධානය පවසන්නේ ශ්‍රී ලංකාවේ දෛනිකව වාර්තා කරන කොරෝනා ආසාදිතයන් ප්‍රමාණයට වඩා පස්ගුණයක් සමාජය තුල සිටින බවයි.", "URL": "https://lankatruth.com/si/?p=122139", "Category": "කොවිඩ් -19 (කොරෝනා ) පුවත්", "Parent URL": null}