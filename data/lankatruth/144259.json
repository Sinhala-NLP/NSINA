{"Source": "Lankatruth", "Timestamp": "February 2, 2023", "Headline": "සුළං විදුලි කුළුණක් දොඹකරය මතට කඩාවැටෙයි", "News Content": "මන්නාරම නානාට්ටාන් ප්‍රාදේශීය ලේකම් කොට්ඨාශයට අයත් නරුවිලික්කුලම් වෙරල ආසන්නයේ ඉදිවෙමින් තිබූ සුළං විදුලි කුළුණක කොටසක් දොඹකරයක් මතට කඩාවැටී ඇතැයි වාර්තා වේ. මෙම අනතුරෙන් දොඹකරයට බරපතල ලෙස හානි සිදුව ඇති අතර රියදුරු සුලු තුවාල ලබා තිබේ. නරුවිල්කුලම් වෙරල ආසන්නයේ සුලං විදුලි බලාගාරයට අයත් කුළුණු 06ක් පෞද්ගලික් කොන්ත්‍රාත් සමාගමක් විසින් ඉදිකරමින් තිබී ඇත. එහි එක් කුළුණක කොටසක් දොඹකරයක් මාර්ගයෙන් ඉවත් කිරීමට යාමේදී එකවරම සුළං විදුලි කුළුනේ කොටසක් දොඹකරයක් මතට කඩා වැටී ඇත. මේ වනවිට සුලං විදුලි කුළුණේ ඉදිකිරීම් කටයුතු තාවකාලිකව නවතා ඇති අතර මේ මස අවසානයේදී නැවත ඉදිකිරීම් කටයුතු ආරම්භ කිරීමට නියමිතව ඇතැයිද වාර්ථා වේ.", "URL": "https://lankatruth.com/si/?p=144259", "Category": "පුවත්", "Parent URL": null}