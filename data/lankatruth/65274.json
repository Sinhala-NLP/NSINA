{"Source": "Lankatruth", "Timestamp": "December 14, 2018", "Headline": "EDCS අධ්‍යක්ෂ මණ්ඩලය යළි රාජකාරි අරඹති", "News Content": "අධ්‍යාපන සේවකයින්ගේ සමූපකාර සමිතියේ බලය හෙබවූ ලංකා ගුරුසේවා සංගමයේ “අපේ කණ්ඩායම” නියෝජනය කළ අධ්‍යක්ෂ මණ්ඩලයට එහි රාජකාරි කිරීම වාරණය කරමින් ලබා දී තිබූ නියෝගය කොළඹ දිසා අධිකරණය මගින් අත්හිටුවීමෙන් පසු යළි ප්‍රධාන කාර්යාලය වෙත පැමිණි එම සමිතියේ ලේකම්, සභාපතිතුමා සහ ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා ඇතුළු පිරිස රාජකාරී ආරම්භ කර තිබේ. අධ්‍යාපන සේවකයින්ගේ සමූපකාර සමිතියේ අධ්‍යක්ෂ මණ්ඩලයේ කටයුතු පසුගිය ඔක්තොම්බර් 12 වැනිදා සිට අත්හිටුවූ අතර මේ හේතුවෙන් දීපව්‍යාප්තව පිහිටා ඇති එහි දිස්ත්‍රික් කාර්යාල 21ක සාමාජිකයින් එක්ලක්ෂ අනූපන්දහසකගේ (195,000) සාමාජික සේවාවන් සම්පූර්ණයෙන් ඇනහිටි බවත් මෙතැන් සිට යළි එම සේවා කඩිනමින් සැපයීමට කටයුතු කරමින් සිටින බවත් මෙහිදි මහින්ද ජයසිංහ මහතා අවධාරණය කළේය.", "URL": "https://lankatruth.com/si/?p=65274", "Category": "පුවත්", "Parent URL": null}