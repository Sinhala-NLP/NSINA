{"Source": "Lankatruth", "Timestamp": "July 10, 2020", "Headline": "මෙරට කොරෝනා ආසාදිතයින් ගණන 2450ක් දක්වා ඉහළට", "News Content": "ශ්‍රී ලංකාවේ කොරෝනා අසාදිත මුළු රෝගීන් සංඛ්‍යාව 2450ක් දක්වා ඉහළ ගොස් තිබේ. ඒ අද (10) දිනයේ හමුවී ඇති ආසාදිතයින් 296දෙනාද සමග ය. මේ වනවිට කොරෝනා ආසාදිතයන් 459 දෙනෙකු රෝහල්ගතව ප්‍රතිකාර ලබමින් සිටින අතර ආසාදිත පුද්ගලයන් 1,980 දෙනෙකු සුවය ලබා රෝහල්වලින් පිටව ගොස් ඇත. රෝගීන් 11 දෙනෙකු මේ වනවිට වෛරසය ආසාදනය වීමෙන් ජීවිතක්ෂයට පත්ව ඇති අතර වෛරසය ආසාදනය වී නැතත් ආසාදිත ලක්ෂණ පෙන්නුම් කරන තවත් රෝගීන් 37 දෙනෙකු රෝහල්වල වෛද්‍ය අධීක්ෂණය යටතේ පසු වෙති.", "URL": "https://lankatruth.com/si/?p=94706", "Category": "පුවත්", "Parent URL": null}