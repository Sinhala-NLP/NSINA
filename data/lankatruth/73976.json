{"Source": "Lankatruth", "Timestamp": "May 16, 2019", "Headline": "රටතුළ හටගත් නොසන්සුන්කාරී වාතාවරණය පහව යයි", "News Content": "ඇතිව තිබූ නොසන්සුන්කාරී වාතාවරණය පහව යමින් පවතින බව ආරක්ෂක අංශ සඳහන් කරයි. පසුගිය දින කිහිපයේ නොසන්සුන්කාරී තත්වයක් හටගත් වයඹ පළාතුළ පමණක් පොලිස් මාර්ග බාධක 61ක් ස්ථාපිත කර ඇති බවත් හමුදා සහ පොලීසිය ආරක්ෂක කටයුතු තවදුරටත් සිදුකරන් පවතින බව පොලිස් මාධ්‍ය ප්‍රකාශක කාර්යාලය පවසයි. එසේම වයඹ පළාතේ ඉදිරි ආරක්ෂක කටයුතු සම්බන්ධයෙන් රජයේ නිළධාරීන් සහ පොලීසිය මැදිහත්වීමෙන් සාකච්ඡා පවත්වා ඇතැයි ද වාරතා වේ. ඇතිවූ නොසන්සුන්කාරී තත්වයන්ට සැකපිට පුද්ගලයන් 81 දෙනෙකු අත්අඩංගුවට ගෙන ඇත. කෙසේ වෙතත් මේ වනවිට පාසල් සිසුන්ගේ පැමිණීමේ වර්ධනයක් සිදුව ඇතැයි වාර්තා වේ. නාගරික පාසල්වල සිසුන්ගේ පැමිණීම යම් දුර්වලතාවයක් පැවතිය ද ගම්බද පාසල්වල සිසු පැමිණීම සාමාන්‍ය අගයට පත්ව ඇත.", "URL": "https://lankatruth.com/si/?p=73976", "Category": "පුවත්", "Parent URL": null}