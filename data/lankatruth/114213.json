{"Source": "Lankatruth", "Timestamp": "April 2, 2021", "Headline": "මාරක අනතුරු ඊයේ දිනයේ ජීවිත 12ක් බිලි ගනී", "News Content": "දිනෙන් දින මෙරට සිදුවන මාරක අනතුරු ඉතා වේගයෙන් ඉහළ යමින් පවතින අතර ඊයේ ( 01) දිනයේදී පමණක් සිදුවු මාරක රිය අනතුරු නිසා මිනිස් ජීවිත 12 ක් අහිමි වී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණමහතා පවසනවා. මෙලෙස මිය ගිය අය අතර මාර්ගයේ ගමන් ගත් පදිකයින් පස්දෙනෙක් ලොරියක ගමන් ගත් පුද්ගලයෙක් ත්‍රීරෝද රථ වල ගමන් ගත් පුද්ගලයින් සිව්දෙනෙක් සහ යතුරුපැදිකරුවන් දෙදෙනකු සිටී. විශේෂයෙන්ම එළඹෙන උත්සව සමයේදීජනතාව විශාල වශයෙන් මාර්ගයේ ගමන් ගන්නා අතර අනතුරු බොහෝමයකට හේතුවන්නේ රියැදුරන්ගේ නොසැලකිලිමත් රිය ධාවනය හා නොසැලකිලිමත් ලෙස පදිකයින් මාර්ගයේ ගමන් කිරීමත්ය. මෙරට සිදුවන රථවාහන අනතුරුවල වැඩිම කාලය ලෙස සැලකෙන්නේ අප්‍රේල් මාසයේ අවුරුදු සමයේදී බැවින් ඒ පිළිබඳව විශේෂ සැලකිල්ලක් දක්වමින් මාර්ගයේ රථවාහන ධාවනය කරන ලෙස පොලීසිය අවධාරණය කරයි.", "URL": "https://lankatruth.com/si/?p=114213", "Category": "පුවත්", "Parent URL": null}