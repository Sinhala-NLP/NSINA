{"Source": "Lankatruth", "Timestamp": "November 28, 2021", "Headline": "නොකල වරදකට වසර 43ක් සිරබත් කෑ ඇමරිකාවේ  කළු ජාතිකයෙකුට නිදහස!", "News Content": "1979 දී ඝාතණ තුනක් සිදුකලා යයි පවසමින් තනි සුදු ජාතිකයන්ගේ සමන්විත ජුරී සභාවක් ඒකමතිකව ලබා දුන් අසාධාරණ නඩු තීන්දුවක් හේතුවෙන් Kevin Strickland නැමැත්තා වසර 43ක් සිරබත් කා පසුගිය 25 වනදා නිදහස් කිරීමට ඇමරිකානු අධිකරණය තීරණය කරන ලදී. මීට සතියකට පෙර මැල්කම් ඝාතණය සම්බන්ධයෙන්ද මෙවැනිම නඩු තීන්දුවක් ලබා දුන්නේ අදාළ ඝාතණය සිදුකල බවට සිර දඩුවම් විඳි විත්තිකරුවන් නිදොස් කොට නිදහස් කරමින් පමණක් නොව ඇමරිකානු අධිකරණය විසින් ඇමරිකන් ජනතාවගෙන්ද සමාව අයදිමිනි. Kevin Strickland අදාළ ඝාතණ සමබන්ධයෙන් වරදකරු කරනුයේ ද්‍රව්‍යමය  සාක්‍ෂි පදනම්ව නොව සරල වාචික සාක්‍ෂි කීපයක් පමණක් පදනම් කර ගනිමිනි. National Registry of Exonerations නම් ඇමරිකාවේ විශ්වවිද්‍යාල ආචාර්යවරුන්ගේ සිවිල් සංවිධානය විසින් නිකුත් කරන ලද නවතම වාර්තාවකට අනුව පසුගිය වසර 30 පුරාවටම පුද්ගලයින් 2500 දෙනෙකු මෙසේ අසත්‍ය චෝදනා ඉදිරිපත් කරමින් ඔවුන්ගේ සමේ වර්ණය හේතුවෙන් සිර දඩුවම් විඳ නිදහස ලබා හෝ තවමත් සිර දඩුවම් විඳිමින් සිටිති. මෙම අසරණ පුද්ගලයින්ට තමන් විසින් නොකළ වරදකට සිර දඬුවම් විඳීම හේතුවෙන් රජයෙන් අයවිය යුතු අලාභයන්ද ඇතැම්විට ලබා ගැනීමට විශාල කාලයක් ගත කිරීමට හා ඇමරිකානු පරිපාලනය පසුපස දිවයාමට සිදු වී ඇති බවත් එය අසාධාරණ හා අයුක්ති සහගත බවත් එම වාර්තාව වැඩි දුරටත් පෙන්වා දෙති. organization Midwest Innocence Project නම් ඇමරිකානු සංවිධානය මෙම තත්වය තේරුම් ගනිමින් Kevin Stricklandට රජයෙන් අයවිය යුතු අලාභය ලබා ගන්නා තුරු මුදලක් සමාජ ජාලා ඔස්සේ එකතු කිරීම ආරම්හ කර ඇත. Kevin Strickland මේවනවිට 62 වන වියේ පසුවන අතර නිදහස ලබා තම පළමු කාර්යය ලෙස මෙම වසරේ අගෝස්තු මාසයේදී මියගිය තම මවගේ සොහොන වෙත යාමටත් ඉන් අනතුරුව ජිවිතයේ ප්‍රථම වතාවට මුහුද බැලීමට යාමට අපේක්‍ෂා කරන බවත් Washington Post පුවත්පතට පවසා සිටියේය. මැල්කම් ඝාතණය හේතුවෙන් සමාව ඉල්ලීමට සිදුවීමත්, ජාතිවාදයට එරෙහි තරුණයන් දෙදෙනෙකු මරා දැමු ජාතිවාදියෙකු එරට අධිකරණය විසින් ආත්ම ආරක්ෂාව වෙනුවෙන් යයි පවසමින් නිදහස් කිරීමට සිදුවීමත් මත ඇමරිකාව තුළ නැවත වරක් පැරණි සුදු ජාතිවාදයේ නටබුන් හොල්මන් කිරීමට පටන් ගෙන ඇතැයි නීති විශාරදයින් මේ අතර පෙන්වා දෙති. මේ වනවිට ට්‍රම්ප් විසින් ඇවුල වූ සුදු ජාතිවාදය මත පදනම් වූ මතවාදය ඇමරිකන් සමාජය තුළ හිස එසවීමත් ට්‍රම්ප් ගේ පාලනය කාලය තුළ ඔහු විසින් ඇතැම් යුධ අපරාධ කරුවන්ට හා මුල්‍ය සමාගම් හි දුෂිතයින්ට තම විධායක බලය යොදාගනිමින් නිදහස ලබා දීමත්, පෙළපාලි කරුවන්ට ඔළුවට වෙඩි තබන ලෙස ආරක්ෂක හමුදාවන්ට නියෝග කිරීමත් වැනි කාරණා නිසා ඇමරිකානු අධිකරණය දරුණු බිඳ වැටීමට ලක්වීමත් මෙම තත්වය උග්‍ර වීමට හේතු වී ඇති බව ඔවුන් තවදුරටත් පෙන්වා දෙති.", "URL": "https://lankatruth.com/si/?p=126336", "Category": "පුවත්", "Parent URL": null}