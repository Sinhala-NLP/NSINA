{"Source": "Lankatruth", "Timestamp": "November 27, 2011", "Headline": "ප්‍රවීණ නළු අසේල ජයකොඩි මිය යයි", "News Content": "කටුනායක කොළඹ ප්‍රධාන මාර්ගයේ කඳාන පොලිස් බලප්‍රදේශයේ දී අද අලුයම 4ට පමණ සිදුවූ අනතුරකින් ඔහු මියගිය ගොස් ඇතැයි වාර්තාවේ.අදාළ අනතුරින් ජයකොඩි මහතාගේ මිතරකු ද තුවාල ලැබූ අතර ඔහු කොළඹ ජාතික රෝහලට මාරුකර යවා ඇත.එම අනතුර සිදුකළ මෝටර් රථ රියදුරු අත්අඩංගුවට ගත් බව පොලිස් මාධ්‍ය ප්‍රකාශකවරයා පැවසීය. 90 දශකයේ වේදිකාවට පිවිසි අසේල ජයකොඩි මහතා ටෙලිනාට්‍ය ගණනාවකට රංගන දායකත්වය සපයා තිබේ. මිය යනවිට 37 වන වියේ පසුවූ ඒ මහතා ෆැන්ටසි ඇවිනිව්, රෝමියෝ ජුලියට්, වසූදා, සිරි-සිරිමල් යන ටෙලිනාට්‍ය සහ හංසයින්ට මං ආසයි,පස්වැන්න, යන වේදිකා නාට්‍යවල තුළින් අසේල ජයකොඩි මහතා ප්‍රේක්ෂකයන් හමුවට පැමිණ තිබේ.", "URL": "https://lankatruth.com/si/?p=362", "Category": "පුවත්", "Parent URL": null}