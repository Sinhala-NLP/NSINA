{"Source": "Lankatruth", "Timestamp": "December 14, 2011", "Headline": "ලංකාටෲත් අනාවරණය නිවැරදියි – රාපක්‍ෂ අනින් ප්ලාස්ටික්කූඩ භාවිතය මසකට කල් දමයි", "News Content": "එළවළු හා පලතුරු ප්‍රවාහනයට ප්ලාස්ටික් කූඩ භාවිතා කළ යුතු බවට පනවා ඇති නීතිය මසකට අත්හිටුවීමට ක්‍රියා කළ බව සමූපකාර හා අභ්‍යන්තර වෙළඳ කටයුතු අමාත්‍යංශය වාර්ථාකරයි.  ගොවීන්,වෙළඳුන් හා අමාත්‍යංශ නිලධාරීන් එක්ව ජනාධිපතිවරයා සමග අද සවස කරන ලද සාකච්ඡාවකින් අනතුරුව ජනපතිගේ උපදෙස් පරිදි මෙම තීරණය ගත් බව ද පැවසෙයි. ප්ලාස්ටික් කූඩ භාවිතයට එරෙහිව ඊයේ සහ අද දිනයේද කොළඹ කොටුව මැනිං වෙළඳපොළ වෙළෙඳුන්,දඹුල්ල හා බණ්ඩාරවෙල ආර්ථික මධ්‍යස්ථාන වෙළෙඳුන් මෙන්ම ගොවීන්ද එක්ව විරෝධතා ව්‍යාපාර සංවිධානය කර තිබුණු අතර විරෝධතාකරුවන් 83 දෙනකු පොලිස් අත්අඩංගුවට පත්ව තිබිණි. කෙසේ වෙතත් මේ පිළිබඳ වෙළඳ සංගම් නියෝජිතයින්,ගොවි සමිති නියෝජිතයින් අරලියගහ මන්දිරයේදී අද සවස ජනාධිපතිවරයා සමග පැවැත්වූ සාකච්ඡාවෙන් අනතුරුව මෙම ක්‍රියා මාර්ගය මසක කාලයකට අත්හිටුවා තිබේ. මේ සම්බන්ධයෙන් පුවත් අනාවරණය කරමින් ලංකාටෲත් අපි පවසා සිටියේ මහින්ද රාජපක්‍ෂ ජනාධිපතිවරයාගේ හෝ බැසිල් රාජපක්‍ෂ අමාත්‍ය වරයාගේ මූලිකතවයෙන් එළව`ඵ ප‍්‍රවාහනයේදී ප්ලාස්ටීක් කූඩ භාවිත කිරීමේ නියෝගය දිනනියමයක් නොමැතිව කල්දැමීමේ ක‍්‍රියාමාර්ගයකට යාම සඳහා රජයේ ඉහලපෙලේ සාමාජිකයින් කිහිපදෙනෙක් සමග සාකච්චා යමින් තිබෙන බවයි. රාජපක්ෂ අනින් එළවළු කූඩ නියෝගය ඉවතට!", "URL": "https://lankatruth.com/si/?p=514", "Category": "පුවත්", "Parent URL": null}