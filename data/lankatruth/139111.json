{"Source": "Lankatruth", "Timestamp": "September 9, 2022", "Headline": "මහ බැංකුවත් හොර ගේම් එකකට හවුල් වෙයිද?", "News Content": "ජාත්‍යන්තර මූල්‍ය අරමුදල විසින් මෙරටට ඩොලර් කෝටි 290ක් ලබාදීමේ ණය ව්‍යාපෘතියට අදාළ මූලික එකඟතා තුළ සංවේදී කරුණු අඩංගු බැවින් හෙළිකළ නොහැකි බව එම බැංකුවේ අධිපතිවරයා මෙන් ම ආණ්ඩුව ප්‍රකාශ කර තිබීමෙන් බරපතළ අනතුරුදායක තත්වයන් පිළිබඳව සැක මතුවී තිබේ.  රනිල් වික්‍රමසිංහ මන්ත්‍රීවරයෙකුව සිටියදී ඒ වනවිට එකඟවී තිබුණු මූලික එකඟතා පිළිබඳව ගිවිසුම ලබා දෙන ලෙස දිගින් දිගටම පාර්ලිමේන්තුවේදී හඬ නැගීය. මෑතදී අත්සන් කළ එකඟතාවය ඇතුළු සමස්ත ගිවිසුම් පාර්ලිමේන්තුවට ලබා දෙන ලෙස ජාතික ජන බලවේගය ඇතුළු විපක්ෂය දිගින් දිගටම බල කළ ද ආණ්ඩුව එය මඟ හරිමින් සිටී.  ආණ්ඩුවට අමතරව මහ බංකුව ද සමාන ක්‍රියාමාර්ගයකට යොමු වී තිබේ. මෙයට පෙර සියලුම අවස්ථාවලදී මූල්‍ය අරමුදලේ නිලධාරීන් සමඟ ඇති කර ගන්නා එකඟතා පිළිබඳව මූලික වාර්තාවක් එම බැංකුවේ නිල වෙබ් අඩවියේ පළකරනු ලැබීය. එහෙත් මෙවර පසුගිය පළවෙනි දින “ජාත්‍යන්තර මූල්‍ය අරමුදලේ කාර්ය මණ්ඩලය, ශ්‍රී ලංකාව සමඟ විස්තීර්ණ ණය පහසුකම් පිළිබඳව නිලධාරී මට්ටමේ එකඟතාවයකට එළඹෙයි.” යන සිරස්තලයෙන් අදාළ ප්‍රවෘත්තිය පළකර තිබුණ ද, අදාළ සම්පූර්ණ ලිපිය මේ දක්වා පළකර නොමැත.  ජාත්‍යන්තර මූල්‍ය අරමුදලේ කාර්ය මණ්ඩලය, ශ්‍රී ලංකාව සමඟ විස්තීර්ණ ණය පහසුකම් පිළිබඳ නිලධාරී මට්ටමේ එකඟතාවයකට එළඹෙයි", "URL": "https://lankatruth.com/si/?p=139111", "Category": "ආර්ථික පුවත්", "Parent URL": null}