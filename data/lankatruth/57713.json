{"Source": "Lankatruth", "Timestamp": "August 14, 2018", "Headline": "තැපැල්පති අලුත්වෙයි", "News Content": "නව තැපැල්පති ලෙස රංජිත් ආරියරත්න මහතා පත් කර තිබේ. වසර ගණනාවක් වයඹ හා මධ්‍යම පළාත්වල නියෝජ්‍ය තැපැල්පතිවරයෙකු ලෙස කටයුතු කර ඇති රංජිත් ආරියරත්න මහතා පොළොන්නරුව දිස්ත්‍රික් ලේකම් ලෙස කටයුතු කරමින් සිටියදී අද(14) සිට තැපැල්පති ධූරයට පත් කර තිබේ. ඒ වන විට වසර 10ක් තැපැල්පති ලෙස කටයුතු කරමින් සිටි ඩී.එල්.පී. රෝහණ අබේරත්න මහතා ජනාධිපති කාර්යාලයට මාරු කිරීමත් සමඟ හිස්වූ තනතුර සඳහා රංජිත් අබේරත්න මහතා පත් කොට තිබේ.", "URL": "https://lankatruth.com/si/?p=57713", "Category": "පුවත්", "Parent URL": null}