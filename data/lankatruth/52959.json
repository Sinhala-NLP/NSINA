{"Source": "Lankatruth", "Timestamp": "May 26, 2018", "Headline": "උතුරු කොරියාව සමඟ සාකච්ඡාවට ට්‍රම්ප්ගේ අවධානය නැවතත්", "News Content": "උතුරු කොරියාව සමඟ පැවැත්වීමට නියමිතව තිබූ සාකච්ඡා අවලංගු කළද එම හමුව තවදුරටත් පැවැත්වීමේ අවස්ථා පවතින බව ඇමරිකානු ජනාධිපති ඩොනල්ඩ් ට්‍රම්ප් පවසයි. මතභේදාත්මක තත්වයන් පැවතියද උතුරු කොරියාව විවෘතලෙස මිතුරුබව පළ කිරීම හේතුවෙන් නැවත වරක් සාකච්ඡා පැවැත්වීම පිළිබඳ අවධානය යොමුකරන බවත් එය තීරණය කර තිබූ පරිදි ජූනි 12 වන දා සිංගප්පූරුවේ දී සිදුවිය හැකි බවත් ට්‍රම්ප් පවසයි. පසුගිය 24 වැනිදා ට්‍රම්ප් විසින් සාකච්ඡා අවලංගු කරන බව පවසා සිටියද, උතුරු කොරියාව අවශ්‍ය ඕනෑම මොහොතක මාධ්‍ය ඔස්සේ හෝ සාකච්ඡා පැවැත්වීමට තමන් සූදානම්බව ප්‍රකාශ කර තිබේ. එසේම න්‍යෂ්ටික අත්හදාබැලීම් අත්හැරීම තහවුරු කරමින් උතුරු කොරියාවේ පන්ගී රී හි පිහිටි න්‍යෂ්ටික අත්හදාබැලීමේ මධ්‍යස්ථානයක් පසුගියදා පුපුරුවා හැරීමත් ට්‍රම්ගේ මතය වෙනස් වීමට හේතු වී තිබේ.", "URL": "https://lankatruth.com/si/?p=52959", "Category": "විදෙස් පුවත්", "Parent URL": null}