{"Source": "Lankatruth", "Timestamp": "February 11, 2019", "Headline": "සභාපතිගේ හිතුවක්කාරී තීරණ හේතුවෙන් ඇඹිලිපිටිය ප්‍රා. සභාව උණුසුම් වෙයි", "News Content": "ඇඹිලිපිටිය ප්‍රාදේශීය සභාවේ මාසික රැස්වීම වාර්තා කිරීමට මාධ්‍යට අවසර නොදීම හේතුවෙන් සභාවාරය ප්‍රමාදවී තිබේ. ඇඹිලිපිටිය ප්‍රාදේශීය සභාවේ සභාපති ශ්‍රී ලංකා පොදුජන පෙරමුණේ මන්ත්‍රී එම්. කේ. අමිල් මහතා, සභාවාරය ආවරණය කිරීම සඳහා මාධ්‍යට අවසර නොදී ඇති අතර අනෙකුත් පක්ෂවල මන්ත්‍රීවරුන් පවසා ඇත්තේ මාධ්‍ය ආවරණය සඳහා අවසර නොදෙන්නේනම් සභාව කැඳවීමට ඉඩ නොදෙන බවයි. පසුව උපසභාපතිවරයා සහ මන්ත්‍රීවරුන් කිහිපදෙනෙකු පැමිණ මාධ්‍යවේදීන් සභාගැබට කැඳවාගෙන පැමිණ ඇති අතර එහිදී සභාපතිවරයා සභාව කල් තබා තිබේ. සභාපතිවරයාගේ මෙම ක්‍රියාව හේතුවෙන් උණුසුම්කාරී තත්වයක් නිර්මාණයවූ බව වාර්තා වේ. පසුගිය සභා වාර්තාව අසත්‍යලෙස සකස්කර ඇති බව සඳහන් කරමින් මන්ත්‍රීවරුන් එම වාර්තාව ඉරාදමා විරෝධය පළකර තිබේ. කෙසේ වෙතත් මන්ත්‍රීවරුන්ගේ දැඩි විරෝධය හේතුවෙන් මාධ්‍ය ආවරණය කිරීම සඳහා අවසර හිමිව තිබේ.", "URL": "https://lankatruth.com/si/?p=67936", "Category": "පුවත්", "Parent URL": null}