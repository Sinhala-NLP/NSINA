{"Source": "Lankatruth", "Timestamp": "February 19, 2020", "Headline": "ජනප්‍රිය රංගන ශිල්පී කාවිංග පෙරේරා අත්අඩංගුවට", "News Content": "ජනප්‍රිය රංගන ශිල්පියකු වන කාවිංග පෙරේරා මහතා තලංගම පොලිසිය විසින් අත්අඩංගුවට ගෙන තිබේ. ඒ අද (19) අලුයම තලංගම වේලේ කඩේ හන්දිය ප්‍රදේශයේ දී මාරක රිය අනතුරක් සිදුකර පළා යමින් සිටිදී ය. මාර්ග සංවර්ධන අධිකාරියේ සේවකයින් පිරිසක් මාර්ගයේ නඩත්තු කටුයතුවල නිරත වෙමින් සිටියදී ඉන් එක් සේවකයකු අලුයම සැකකරුගේ මෝටර් රථයේ ගැටී බරපතල තුවාල ලබා මිය ගොස් තිබේ. සිද්ධියෙන් පසු මෝටර් රථය නොනවත්වා ධාවනය කරමින් සිටියදී මාර්ගයේ සිටි පිරිස් විසින් නවත්වාගෙන ඇත. සැකකරු අද (19) කඩුවෙල අධිකරණයට ඉදිරිපත් කිරිමට නියමිතය.", "URL": "https://lankatruth.com/si/?p=89993", "Category": "කලා පුවත්", "Parent URL": null}