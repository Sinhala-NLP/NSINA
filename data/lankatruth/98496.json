{"Source": "Lankatruth", "Timestamp": "October 25, 2020", "Headline": "රාගවන් නිසා යාපනය විශ්වවිද්‍යාලයේ වියදම් දෙගුණවෙයි…", "News Content": "ජයිකා ආධාර යටතේ යාපනය විශ්වවිද්‍යාලයේ කෘෂිකර්ම පීඨයේ ඉදිකළ පර්යේෂණාගාරය විවෘත කිරීමේ උත්සවය රාජ්‍ය නිලධාරීන්ගේ සහභාගීත්වයෙන් ඔක්තොම්බර් 31 වනදා පැවැත්වීමට එම විශ්වවිද්‍යාලයේ පාලනාධිකාරිය විසින් යොදාගෙන තිබිණි. එම ගොඩනැගිල්ල සඳහා ජයිකා ආතනය වැය කළ මුදල් යෙන් මිලියන 1,667කි. මෙම විවෘත කිරීම පිළිබඳ දැනගත් ශ්‍රී ලංකා පොදුජන පෙරමුණේ ජාතික ලයිස්තු මන්ත්‍රී සුරේන් රාගවන් මහතා සිය නම එම උත්සවයේ ආරාධානා පත්‍රයට ඇතුළත් කරන ලෙස විශ්වවිද්‍යාල ප්‍රතිපාදන කොමිෂන් සභාවට සහ යාපනය විශ්වවිද්‍යාලයට බලකර ඇත. දිගින් දිගටම පැමිණි ඔහුගේ ඉල්ලීම නිසා විශ්වවිද්‍යාල ප්‍රතිපාදන කොමිෂන් සභාව උපදෙස් දී ඇත්තේ පැරණි ආරාධනා පත්‍රය ඉවත දමා ඔහුගේ නම ඇතුළත් කර යළිත් නව ආරාධනා පත්‍රයක් මුද්‍රණය කරන ලෙසය. හිටපු ජනාධිපති මෛත්‍රීපාල සිරිසේන මහතා විසින් සුරේන් රාගවන් යාපනය විශ්වවිද්‍යාලයේ පාලක සභාව වෙත නම්කර තිබුණද පිට පිට තුන්වරක් ඔහු එහි රැස්වීම්වලට සහභාගී නොවීම නිසා ඔහුගේ සාමාජිකත්වය අහෝසි විය.", "URL": "https://lankatruth.com/si/?p=98496", "Category": "පුවත්", "Parent URL": null}