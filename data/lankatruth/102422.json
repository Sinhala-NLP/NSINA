{"Source": "Lankatruth", "Timestamp": "December 4, 2020", "Headline": "කොරෝනා ආසාදිතයින් රැගෙන යමින් තිබූ බස්රථයක් අනතුරට ලක්වෙයි", "News Content": "කොළඹ ප්‍රදේශයේ සිට පූනානි ප්‍රතිකාර මධ්‍යස්ථානය කරා කෝවිඩ් -19 වයිරසය ආසාදනය වූ ආසාදිතයන් පිරිසක් රැගෙන යමින් තිබූ බස් රථයක් සහ කල්මුනේ සිට කදුරුවෙල දක්වා ගමන් ගත් මගී ප්‍රවාහන පෞද්ගලික බස්රථයක් එකිනෙක ගැටී අනතුරට ලක්ව තිබේ. අද(04) උදෑසන 6.15 ට පමණ වැලිකන්ද, අසේලපුර ප්‍රදේශයේදී මෙම අනතුර සිදුව තිබේ. අනතුරට පත් බස් රථයේ මරදානේ සිට කොරෝනා රෝගීන් 23 දෙනෙකු රැගෙන යමින් සිට තිබේ. අනතුරින් ඔවුන් කිසිවෙකුටත් තුවාල සිදුව නැති බව පැවසෙන අතර බස් රථ දෙකෙහිම රියදුරෙන් දෙදෙනා තුවාල ලබා පොලොන්නරුව රෝහලට ඇතුලත් කර ඇත.", "URL": "https://lankatruth.com/si/?p=102422", "Category": "පුවත්", "Parent URL": null}