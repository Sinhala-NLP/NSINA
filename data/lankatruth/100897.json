{"Source": "Lankatruth", "Timestamp": "November 21, 2020", "Headline": "අභියාචනාධිකරණයට ජනාධිපතිගෙන් නම් 09යක්…", "News Content": "අභියාචනාධිකරණය සඳහා අලුතින් විනිසුරුවරුන් 14 දෙනෙකු පත් කිරීම සඳහා ජනාධිපතිවරයා විසින් විනිසුරුවරුන් 09 දෙනෙකු වෙනුවෙන් නාමලේඛනයක් පාර්ලිමේන්තු සභාවට යවා ඇති අතර ඊට අමතරව නීතිපතිවරයා විසින් ජනාධිපතිවරයාට යොමු කළ 05 දෙනෙකුගේ නම්ද යොමුකර ඇති බවට මාධ්‍ය වාර්තා පල වේ. මෙම නාමයෝජනා ලබන 23වන දින පාර්ලිමේන්තු සභාව විසින් අනුමත කිරීමට නියමිත බවද හෙළි වේ. ජනාධිපතිවරයා විසින් යොමුකර ඇති විනිසුරුවරුන්ගේ නාමලේඛනය මෙසේය. මේනකා විජේසුන්ද, එම්.ටී.එම්. ලෆාර්, ඩී.එන්. සමරකෝන්, කේ.කේ.ඒ.වී ස්වර්ණාධිපති, ප්‍රදීප් කීර්තිසිංහ, සම්පත් විජේරත්න, සම්පත් අමරකෝන්, පී.ඒ.ඩී. ගනේපොල සහ රත්නප්‍රිය ගුරුසිංහ යන විනිසුරුවරුන්ය. මේ අතර නීතිපති දෙපාර්තමේන්තුව නියෝජනය කරමින් නීතිපතිවරයාගේ නිර්දේශ මත ප්‍රශාන්තද සිල්වා, මායාදුන්නේ කොරයා, ප්‍රභාකරන් කුමාර රත්නම්, නීල් ඉද්දමල්වෙල සහ ජනාධිපති නීතීඥ සම්පත් මෙණ්ඩිස් යන විණිසුරුවරුන් සිටිති.", "URL": "https://lankatruth.com/si/?p=100897", "Category": "පුවත්", "Parent URL": null}