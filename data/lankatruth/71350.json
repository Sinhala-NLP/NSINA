{"Source": "Lankatruth", "Timestamp": "April 1, 2019", "Headline": "සතුරු රේඩාර් හඳුනාගැනීමට ඉන්දියාව චන්ද්‍රිකාවක් කක්ෂගත කරයි", "News Content": "සතුරු රේඩාර් පද්ධති පවතින ස්ථාන නිවරදිව හඳුනාගත හැකි චන්ද්‍රිකාවක් සාර්ථකව ගුවන් ගත කිරීමට ඊයේ(31) ඉන්දියාවට හැකිවිය. ඉන්දීය අභ්‍යවකාශ පර්යේෂණ සංවිධානයේ රොකට්ටුවක් මගින් එමිසැට් හෙවත් මෙම ඉලෙක්ට්‍රොනික බුද්ධි චන්ද්‍රිකාව සහ තවත් කුඩා චන්ද්‍රිකා 28ක් ඊයේ කක්ෂ ගතකර ඇත. කක්ෂ ගතකළ මෙම බුද්ධි චන්ද්‍රිකාව මගින් සතුරු රේඩාර් ග්‍රහණය කරගත හැකි බැවින් තවදුරටත් සතුරු රේඩාර් නිරීක්ෂණයට ගුවන් යානා හෝ ඩ්‍රෝන යෙදවීමට අවශ්‍ය නොවන බව ඉන්දීය ආරක්ෂක අංශ පවසයි. පසුගිය සතියේ ඉන්දියාව මිසයිලයක් යොදා ගනිමින් අභ්‍යවකාශයේ පැවති චන්ද්‍රිකාවක් විනාශකළ අතර ඊට දින 6කට පසු සාර්ථකව ආරක්ෂක චන්ද්‍රිකාවක් කක්ෂ ගත කළේය.", "URL": "https://lankatruth.com/si/?p=71350", "Category": "විදෙස් පුවත්", "Parent URL": null}