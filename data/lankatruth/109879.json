{"Source": "Lankatruth", "Timestamp": "February 5, 2021", "Headline": "කෑගල්ලේ ප්‍රදේශයක් ලොක්ඩවුන්", "News Content": "කෑගල්ල ඇටෝරුවාව වත්ත ප්‍රදේශයේ කොවිඩ් ආසාදිතයින් 12 දෙනෙකු හඳුනාගැනීමත් සමඟ එම ප්‍රදේශයට ඇතුළුවීම හා පිටවීම තහනම් කරමින් ඊයේ (04) සිට හුදකලා කර තිබේ. එම ආසාදිතයින් 12දෙනා හඳුනාගෙන තිබෙන්නේ ප්‍රදේශයේ පුද්ගලයෙකුට කොවිඩ් ආසාදනය වීමෙන් පසු ඔහුගේ ආශ්‍රිතයින්ට සිදුකරන ලද රැපිඩ් ඇන්ටිජන් පරීක්ෂණ සහ PCR පරීක්ෂාවලින් පසුව බව සෞඛ්‍ය අංශ පවසයි. කෑගල්ල ඇටෝරුවාව වත්ත ප්‍රදේශයේ නිවෙස් 24න් 18ක්ම මේ වනවිට නිරෝධායනයට යොමුකර ඇති බවද සෞඛ්‍ය අංශ සඳහන් කරයි.", "URL": "https://lankatruth.com/si/?p=109879", "Category": "කොවිඩ් -19 (කොරෝනා ) පුවත්", "Parent URL": null}