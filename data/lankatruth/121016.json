{"Source": "Lankatruth", "Timestamp": "August 6, 2021", "Headline": "කරාපිටිය රෝහලේ වෛද්‍යවරුන් ඇතුළු කාර්යමණ්ඩලයේ රැසකට කොරෝනා", "News Content": "කරාපිටිය ශික්ෂණ රෝහලේ කාර්යමණ්ඩලයේ විශාල පිරිසකට කොරෝනා ආසාදනයවීම නිසා රෝහලම අකර්මන්‍ය තත්වයට පත්ව ඇතැයි වාර්තාවේ. මේ වනවිට වෛද්‍යවරුන්, හෙදියන්, කනිෂ්ඨ කාර්ය මණ්ඩලය සේවක සේවිකාවන් 93 දෙනෙක් කොවිඩ් ආසාදිතයින් බවට හඳුනාගෙන ඇතැයි පැවසේ. මේ සියලුම දෙනා ඇස්ට්‍රාසෙනිකා කොවිෂීල්ඩ් එන්නත් ලංකාවට ආ මුල් වතාවේදීම නිසි කලට මාත්‍රා දෙකම සම්පූර්ණ කර තිබූ අය වීමද විශේෂිතය. රෝහලේ රෝගීන්ට සිටීමට හැකි ධාරිතාව ඉක්ම යෑම නිසා දැඩි රෝග ලක්ෂණ නොපෙන්වන රෝගීන් ඔවුනගේ කැමැත්ත මත නිවෙස්වලට යවා අසාධ්‍යම අය පමණක් රෝහල තුළ රඳවා තබාගෙන ඇති අතර කාර්යමණ්ඩලයේ කොරෝනා ආසාදනය නිසා පහසුකම් සැපයීමේදී ගැටලු මතුව ඇත. කරාපිටිය රෝහලේ හදිසි තත්වයක්ද මේ වනවිට ප්‍රකාශ කර ඇති බවද වාර්තා වේ.", "URL": "https://lankatruth.com/si/?p=121016", "Category": "කොවිඩ් -19 (කොරෝනා ) පුවත්", "Parent URL": null}