{"Source": "Lankatruth", "Timestamp": "September 21, 2019", "Headline": "දුම්රිය සේවකයන්ගේ අකුරට වැඩ කිරීමේ වෘත්තීය ක්‍රියාමාර්ගය අවසන්", "News Content": "වැටුප් ගැටලුව සඳහා විසඳුම් ලබාදීම ඇතුළු ඉල්ලීම් කිහිපයක් මුල්කර ගනිමින් දුම්රිය සේවකයන් විසින් ආරම්භ කර තිබූ අකුරට වැඩ කිරීමේ වෘත්තීය ක්‍රියාමාර්ගය තාවකාලිකව අත්හිටුවා තිබේ. දුම්රිය වෘත්තීය සමිති නියෝජිතයින් සහ දුම්රිය සාමාන්‍යාධිකාරීවරයා අතර පැවති සාකච්ඡාවකින් අනතුරුව සිය වෘත්තීය ක්‍රියාමාර්ගය තාවකාලිකව අත්හිටුවීමට තීරණය කළ බව දුම්රිය වෘත්තීය සමිති සඳහන් කරයි. පසුගිය 19 වැනිදා මධ්‍යම රාත්‍රියේ සිට දුම්රිය වෘත්තීය සමිති කිහිපයක් අකුරට වැඩ කිරීමේ වෘත්තීය ක්‍රියාමාර්ගයකට පිවිස තිබිණි. කෙසේ වෙතත් අද(21) පැවැත්වූ සාකච්ඡාවලින් පසු සාමාන්‍ය පරිදි දුම්රිය සේවය ක්‍රියාත්මක කෙරෙන බව දුම්රිය වෘත්තීය සමිති සඳහන් කරයි.", "URL": "https://lankatruth.com/si/?p=81229", "Category": "පුවත්", "Parent URL": null}