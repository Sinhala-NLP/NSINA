{"Source": "Lankatruth", "Timestamp": "September 14, 2019", "Headline": "ආරක්ෂක අංශවල වෙඩි පහරින් වැලි ජාවාරමේ නිරත පුද්ගලයෙකු රෝහලේ", "News Content": "යාපනය, අරාලි, නෙඩුක්කුලම ප්‍රදේශයේ නීති විරෝධී වැලි කැනීම් සිදුකළ ස්ථානයක් වැටලීමේදී පොලිස් විශේෂ කාර්ය බලකා නිලධාරීන් සිදුකළ වෙඩි තැබීමකින් වැලි ජාවාරමේ නිරත පුද්ගලයෙකු තුවාල ලබා තිබේ. ලද තොරතුරක් මත අදාල ස්ථානය වැටලූ අවස්ථාවේ ජාවාරම්කරුවන් ට්‍රැක්ටර් රථයකින් විශේෂ කාර්ය බලකා නිලධාරීන් අනතුරට ලක්කිරීමට උත්සාහ කළ බවත් පැනයාමට තැත් කළ බවත් පසුව වෙඩි තැබීමක් සිදුකර ඇති බවත් යාපනය ආරක්ෂක අංශ සඳහන් කරයි. සිද්ධියෙන් තුවාල ලබා ඇත්තේ නෙඩුක්කුලම ප්‍රදේශයේ පදිංචි වයස අවුරුදු 20ක් වන සැකකරුවෙකි. සිද්ධිය සම්බන්ධව යාපනය පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=80846", "Category": "පුවත්", "Parent URL": null}