{"Source": "Lankatruth", "Timestamp": "September 28, 2017", "Headline": "ගෑස් නිසා ආප්ප, තේ, බත් මිලත් ඉහළට!", "News Content": "පසුගියදා ගෘහස්ථ ගෑස් සිලින්ඩරයක මිල ඉහළදැමීමත් සමග ආහාර නිෂ්පාදන මිලද අද (28) සිට ක්‍රියාත්මක වන පරිදි ඉහළදමන බව සමස්ත ලංකා ආපනශාලා හිමියන්ගේ සංගමය ප්‍රකාශ කර තිබේ. ඒ අනුව තේ කෝප්පයක මිල රුපියල් 20 දක්වාත්,කිරි තේ එකක මිල රුපියල් 40 දක්වාත් ආප්පයක මිල රුපියල් 15 දක්වාත් බත් පාර්සලයක මිල රුපියල් 130 දක්වාත් ඉහළ දමන බව එම සංගමය පවසයි. මෙම මිල ඉහළ දැමීමේ ක්‍රමවේදය තුළින් පාරිභෝගිකයින්ට කිසිදු සාධාරණත්වයක් ඉටු නොවන බව පාරිභෝගික අයිතීන් සුරැකීමේ සංවිධානය ප්‍රකාශකර ඇති අතර පාරිභෝගික සේවා අධිකාරිය ප්‍රකාශ කර ඇත්තේ මෙම නිෂ්පාදන සඳහා පාලන මිලක් පැනවීමට නෙහැකි බවයි.", "URL": "https://lankatruth.com/si/?p=41609", "Category": "පුවත්", "Parent URL": null}