{"Source": "Lankatruth", "Timestamp": "December 15, 2022", "Headline": "විදුලි බිලෙන් ජිල්මාට් දඩ කෙළියක්…", "News Content": "විදුලි පාරිභෝගිකයන් මාසික බිල් ගෙවීමේදී අමතර දඩ මුදලක් අය කරගැනීමට හැකි වන පරිදි සූක්ෂම ලෙස පරිඝණක ගත කිරීමේ ක්‍රියාවලියක් පිළිබඳව තොරතුරු රටේ විවිධ ප්‍රදේශවලින් අනාවරණය වේ. මේ වනවිට හෙළි වී ඇති පරිදි පාරිභෝගිකයන් තම විදුලි බිල ගෙවීමේදී එම ගෙවනු ලබන දිනයට අදාල මුදල අයකරගෙන ඒ පිලිබඳ බිල්පතක් නිකුත් කරයි. එහෙත් එය පරිඝණක ගතකිරිමේදී දින ගණනාවක් ප්‍රමාද කර එම ප්‍රමාද කාලයට දඩ මුදලක් අයකර ගැනීමට කටයුතු කිරීමෙන් මෙම සූක්ෂම ක්‍රියාවලිය සිදුකරයි. පාරිභෝගිකයාට ලබා දෙන බිල්පතේ එක් දිනයකුත් පරිඝණකයේ ඊට දින ගණනාවක් පසු කිරීමෙන් ඇතුළත් කිරිම නිසා දඩ මුදලක් අය කරගැනීමට පසුබිම සකස් කරගනු ලැබේ. මෙම ක්‍රියාවලිය ඇතැම් ඉහළ නිලධාරීන්ගේ පූර්ණ අවබෝදය මත සිදුකරමින් සිටින බව විවිධ ප්‍රදේශවලින් ලැබෙන තොරතුරු අනුව වැඩිදුරටත් තහවුරු වී තිබේ.", "URL": "https://lankatruth.com/si/?p=142890", "Category": "පුවත්", "Parent URL": null}