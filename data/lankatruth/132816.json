{"Source": "Lankatruth", "Timestamp": "April 25, 2022", "Headline": "’20‘ අහෝසි කරන ‘21‘ අද කැබිනට් මණ්ඩලයට", "News Content": "ආණ්ඩුක්‍රම ව්‍යාවස්ථාවේ 20වන සංශෝධනය අහෝසි කර 19 වැනි ව්‍යවස්ථා සංශෝධනය අත්‍යවශ්‍ය හා කාලීන සංශෝධන සහිතව බලාත්මක කිරීමේ 21 වන ආණ්ඩුක්‍රම ව්‍යවස්ථා සංශෝධන යෝජනාව අගමැති මහින්ද රාජපක්ෂ විසින් අද (25) කැබිනට් මණ්ඩලයේ අනුමැතියට ඉදිරිපත් කිරීමට නියමිතව බව වාර්තා වේ. පසුගිය 2015 වයසරේ එවකට සිටි ජනාධිපති මහින්ද රාජපක්ෂ පරාජය වීමෙන් පසු බලයට පත් ආණ්ඩුවේ දින 100 තුළ පිහිටුවා තිබූ ජාතික විධායක සභාවේ සිදු කරගත් සාකච්ඡාවකට අනුව ජනාධිපති සතු විධායක බලය පාර්ලිමේන්තුවටත් කැබිනට් මණ්ඩලයටත් යටත් කිරීමේ මෙම 19 වන සංශෝධනය ආණ්ඩුක්‍රම ව්‍යවස්ථාවට ඇතුළත් කළේය. පසුව බලයට පැමිණි ජනාධිපති ගෝටාබය රාජපක්ෂ විසින් 19 අහෝසි කොට විධායක බලතල තවත් වර්ධය කරමින් පාර්ලිමේන්තුවත්, කැබිනට් මණ්ඩලටත් තමන්ගේ බලයට යටත් කරමින් 20 වන සංශෝධනය ආණ්ඩුක්‍රම ව්‍යවස්ථාවට ඇතුළත් කළේය. එවකට අධිකරණ ඇමතිව සිටි මොහොමඩ් අලි සබ්රි වරෙක පවසා සිටියේ රටේ සියලුම ප්‍රශ්න මතුව ඇත්තේ මෙම 19වන සංශෝධනය නිසා බවය. රටට හෙරෝයින් මත්ද්‍රව්‍ය පවා එන්නේ මෙම 19වන සංශෝධනය නිසා යැයි කියමින් 19ට එරෙහිය විවිධ මිත්‍ය මත පල කරන්නට විය.", "URL": "https://lankatruth.com/si/?p=132816", "Category": "පුවත්", "Parent URL": null}