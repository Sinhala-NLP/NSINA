{"Source": "Lankatruth", "Timestamp": "November 20, 2021", "Headline": "හර්ෂ ද සිල්වා ආණ්ඩුව බේරාගැනීමට ඉදිරිපත්වෙයි", "News Content": "විදේශ රැකියා නියුක්තිකයන් මෙරටට එවනු ලබන මුදල් සම්බන්ධයෙන් ආණ්ඩුව මෑතදී පනවන ලද දැඩි වාරණ නියෝග සාධාරනීකරණය කිරීමේ උත්සාහයක සමගි ජන බලවේගයේ පාර්ලිමේන්තු මන්ත්‍රී හර්ෂ ද සිල්වා නියැලී සිටින බව රූපවාහිනී වැඩසටහනකින් හෙළි විය. සිරස රූපවාහිනියේ සටන දේශපාලන සංවාදයේදී මේ සම්බන්ධයෙන් මතු වූ අදහස් දැක්වීම්වලදී මන්ත්‍රී හර්ෂ ද සිල්වා මෙසේ ඉදිරිපත් විය. ජාතික ජන බලවේගයේ මන්ත්‍රී විජිත හේරත් කරුණු දක්වමින්, මහ බැංකුව විසින් විදේශ රැකියා නියුක්තිකයන් එවනු ලබන මුදල් සම්බන්ධයෙන් දැඩි නීති රීති පැවවීම හෙළිදරව් කළ අවස්ථාවේදී මන්ත්‍රී හර්ෂ ද සිල්වා කරුණු දක්වමින් දැනට එවමින් පවතින විදේශ විනිමය පවා අධෛර්යමත් කිරීමට විජිත හේරත් මන්ත්‍රීවරයාගේ හෙළිකිරීම හේතුවියහැකි බව කියමින් මහ බැංකු නියෝගවලට වෙනත් අර්තකතන දීමට ඉදිරිපත් විය. එහෙත් පසුගිය ඔක්තෝබර් 28 වෙනි දින පනවන ලද එම සීමා පැනවීම් සම්බන්ධ මහ බැංකුවේ නිල නිවේදනය පවා එම වෙබ් අඩවියෙන් ඉවත් කර තිබේ. එහෙත් ඔක්තෝබර් 28 වෙනි දින නිකුත්කරන ලද නිවේදනයේ අඩංගු කරුණු සම්බන්ධයෙන් මෙම මස 19 වෙනි දින වෙනම නිවේදනයක් නිකුත් කරමින් අර්ත නිරූපන ලබා දී ඇත.", "URL": "https://lankatruth.com/si/?p=125976", "Category": "පුවත්", "Parent URL": null}