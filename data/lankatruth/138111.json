{"Source": "Lankatruth", "Timestamp": "August 15, 2022", "Headline": "ලඟදීම හාල් 300යට", "News Content": "ආර්ථික අර්බුදයෙන් රට නියත වශයෙන්ම ගොඩගන්නා බව අටවන ජනාධිපති රනිල් වික්‍රමසිංහ දළදා පෙරහැර අවසානයේ ප්‍රකාශකර තිබුණද මෙම වර්ශය අවසන් වීමට පෙර සහල් කිලෝව රුපියල් 300කට ආසන්න වනු ඇති බව විශේෂඥයින් අනතුරු අඟවා තිබේ. මේ පිළිබඳව අලුතින්ම අදහස් දක්වා ඇත්තේ විශ්වවිද්‍යාල ප්‍රතිපාදන කොමිෂන් සභාවේ කෘෂිකර්ම හා පශුවෛද්‍ය ස්ථාවර කමිටු සාමාජික අතාවුද ජයවර්ධනය. ලංකාදීප අද (15) පුවත්පතට අදහස් දක්වමින් ඔහු මේ බව හෙළිකර ඇත. එම පුරෝකතනය කළ ආකාරය පහත උපුටා දැක්වේ. “දැනට ලෝක වෙළඳපොළේ අඩුම සහල් මිල ගණන් වන ඇ.ඩො 527ක් ටොන් එකක් සඳහා වියදම් කළ යුතුය. එවිට කිලෝග්‍රෑම් එකක් රුපියල් 300 පට්ටමට ලඟාවිය හැක. පොහොර සහනාධාරය පසුගිය මහ කන්නයටත් මෙම යල කන්නයට නොලැබෙන නිසා ඛනිජතෙල් මිල ඉහළ යාම නිසාත් පොහොර හා පළිභෝදනාශකවල මිල ගණන් රුපියල අවප්‍රමාණය වීම හමුවේ ඉහළ යාමත් එම ද්‍රව්‍යයල හිඟය නිසා මිල වැඩිවීම් සිදුවී ඇති අතර වීවල නිෂ්පාදන මිල කි.ග්‍රෑ 1ට රුපියල් 108ක් පමණ වී ඇත. තවද අශ්වනු අඩුවීම නිසා ඇතිවන හිඟයෙන් ඇතිවන උද්ධමනකාරී තත්වයද නිසා සහල් කි.ග්‍රෑ 1ක් රුපියල් 300ක් පමණ වීමට බොහෝ සේ ඉඩ ඇත.” යනුවෙන් දක්වා තිබේ.", "URL": "https://lankatruth.com/si/?p=138111", "Category": "ආර්ථික පුවත්", "Parent URL": null}