{"Source": "Lankatruth", "Timestamp": "April 22, 2021", "Headline": "කොළඹ වරාය නගර කොමිෂන්සභා පනත පරාජය කිරීමට වැඩකරන ජනතාව පෙළගස්වනවා – වසන්ත සමරසිංහ", "News Content": "කොළඹ වරාය නගර කොමිෂන් සභා පනත අපේ රටේ බරපතල ප්‍රශ්ණ ගණනාවක් ඇති කරන බවත් එබැවින් මෙම පනත හකුලා ගැනීමට බලකරන බවත් අන්තර් සමාගම් සේවක සංගමයේ සභාපති වසන්ත සමරසිංහ පවසයි. අද (22) දෙහිවලදී පැවති මාධ්‍ය හමුවක් අමතමින් ඔහු මේ බව පැවසීය. පසුගිය ආණ්ඩු සේම මෙම ආණ්ඩුවද මේ වනවිට හැරවුම් ලක්‍ෂය නමින් ව්‍යාපෘති ගණනාවක් දියත් කර ඇති බවත් ඒ හරහා අවසානයේ සිදුවූයේ පවුල් ලක්‍ෂ 30කට අවුරුදු කන්න රුපියල් 5000 හම්බවෙනකං බලං ඉන්න තැනට ජනතාව පත්කරන එක බවත් මෙහිදී වසන්ත සමරසිංහ පැවසීය. එසේම මේ රටේ භූමිය අධිරාජ්‍යවාදීන්ගේ ගොදුරු බිමක් බවට පත්කිරීමේ පාලකයින්ගේ උත්සාහය පැරදවීමට සියලු වැඩකරන ජනතාව පෙළගස්වන බවද ආණ්ඩුවට එරෙහිව නැගී ඇති විරෝධය මැඩපැවැත්වීමේ අරමුණින් මේ වනවිට මැයි දිනය පවා නවතා දැමීමට කටයුතු කර ඇති බවත් ආණ්ඩුවේ මෙම අත්තනෝමතික තීරණයට එරෙහිව සියලු වැඩකරන ජනතාව සමග මෙවර මැයි දිනය සැමරීමට කටයුතු කරන බවත් මෙහිදී වසන්ත සමරසිංහ පැවසීය. මෙම් අවස්ථාවට පුද්ගලික අංශයේ වෘත්තීය සමිති ගණනාවක නියෝජිතයෝ එක්වී සිටියහ.", "URL": "https://lankatruth.com/si/?p=115350", "Category": "පුවත්", "Parent URL": null}