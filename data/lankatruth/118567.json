{"Source": "Lankatruth", "Timestamp": "June 27, 2021", "Headline": "වැලිකඩ සිරකරුවෝ 10ක් බන්ධනාගාර වහළය උඩට ගනිති…", "News Content": "මරණීය දණ්ඩනය නියම වූ සියළුම සිරකරුවන්ට එම දඬුවම ජීවිතාන්තය දක්වා වූ සිරදඬුවමක් වශයෙන් ලබා දෙන ලෙසට ඉල්ලමින් වැලිකඩ බන්ධනාගාරයේ රැදවියන් 10 දෙනකු අද (27) උදෑසන සිට වැලිකඩ බන්ධනාගාර වහළය මත නැගී උපවාසයක් ආරම්භ කර ඇතැයි වාර්තා වේ. මෙම අයිතිවාසිකම් ඉල්ලමින් වැලිකඩ, මහර සහ බූස්ස යන බන්ධනාගාරවල සිරකරුවන් 246 දෙනකු පමණ දින තුනක පමණ ආහාර වර්ජනයක් ආරම්භ කළ අතර බන්ධනාගාර කොමසාරිස් පාලන මාධ්‍ය ප‍්‍රකාශක චන්දන ඒකනායක පැවසූවේ මේ වනවිටත් එම උපවාසයද ක්‍රියාත්මක බවය. වැලිකඩ බන්ධනාගාරයේ 200 දෙනකු, මහර බන්ධනාගාරයේ 45 දෙනකු සහ බූස්ස බන්ධනාගාරයේ එක් රැඳවියකු මේ ආකාරයෙන් ආහාර වර්ජනයේ යෙදී සිටින අතර මෙලෙස සිරකරුවන් 10 දෙනෙකු බන්ධනාගාර වහලය මතට ගොඩවී සිටින්නේ උපවාසට සහාය පල කරමිණි.", "URL": "https://lankatruth.com/si/?p=118567", "Category": "පුවත්", "Parent URL": null}