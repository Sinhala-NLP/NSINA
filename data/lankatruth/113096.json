{"Source": "Lankatruth", "Timestamp": "March 18, 2021", "Headline": "මෙරට සමස්ත කොරෝනා ආසාදිතයින් ගණන 88,862යි", "News Content": "අද (18) වනවිට මෙරට සමස්ත කොවිඩ් – 19 සාදිතයින් ගණන 88,862ක් ලෙස රජයේ ප්‍රවෘත්ති දෙපාර්තමේන්තුව වාර්තා කරයි. ඒ ඊයේ (17) හමු වූ ආසාදිතයින් 338 දෙනාද සමගය. එම ආසාදිතයින් අතරින් 309 දෙනෙකුම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. තවත් 13දෙනෙකු බන්ධනාගාර ආශ්‍රිතවද අනෙක් 16 දෙනා විදේශයන්හි සිට පැමිණි අයගෙන්ද වාර්තා වී ඇත. මේ වනවිට වාර්තා වී ඇති සමස්ත නව කොවිඩ් – 19 පොකුර 84,342ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 2,600 දෙනෙකු රෝහල්වල ප්‍රතිකාර ලබති. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 537කි. ශ්‍රී ලංකාව මේ වනවිට පසුවන්නේ කොවිඩ් – 19 ආසාදිතයන් වැඩිම රටවල් අතර 88වන ස්ථානයේය.", "URL": "https://lankatruth.com/si/?p=113096", "Category": "කොවිඩ් -19 (කොරෝනා ) පුවත්", "Parent URL": null}