{"Source": "Lankatruth", "Timestamp": "January 17, 2012", "Headline": "13 ඉන්මවා යන්න ජනාධිපති එකග වේ", "News Content": "තෙදින නිළ සංචාරයකට පැමිණි ඉන්දීය විදේශ ඇමති එස්.එම්. ක්‍රිෂ්ණා මහතා හමුවූ ජනාධිති මහින්ද රාජපක්ෂ පොරොන්දු වී ඇත්තේ 13 වැනි ආණ්ඩුක්‍රම ව්‍යවස්ථාසංශෝධනයෙන් පළාත් සභා වලට තිබෙන බලතල ඉක්මවා ගිය බලය බෙදීමකට සූදානම් බවය. අද (17) උදේ මෙම පොරොන්දුව දුන් බව ද හින්දු – The Hinduපුවත් වෙබ් අඩවිය වාර්තා කර තිබේ. ඉන්දීය විදේශ ඇමතිවරයා ඊයේ (16) දිවයිනට පැමිණීමෙන් අනතුරුව මුලින්ම හමුවූයේ ද්‍රවිඩ ජාතික සන්ධානයේ නායකයින්ය. ද්‍රවිඩ ජාතික සන්ධානය (TNA) සහආණ්ඩුව අතර දේශපාලන සාච්ඡා වට ගණනාවක් මෑතදී පැවැත්වූ අතර ආණ්ඩුවට බලපෑම් කිරීමේ අරමුණින් ඔවුන් සාකච්ඡා වලින් ඉවත්වීමේ උපක්‍රමයද වරින් වරභාවිතා කරන ලදී. ඉන්දීය විදේශ ඇමතිවරයා ටී.එන්.ඒ. නායකයින් හමුවීමෙන් අනතුරුව ශ්‍රී ලංකා ජනාධිපතිවරයා ඇතුළු ආණ්ඩුවේ නායකයින් සමග සාකච්ඡාකිරීමෙන් පෙනී යන්නේ ටී.එන්.ඒ. බලය බෙදීම පිළිබද ස්ථාවරයට එනම්, 13 සංශෝධනය ඉක්මවා ගිය බලතල පළාත් සභා වලට ලබාදීමට ජනාධිතිවරයා එකග වීඇති බවය. එම එකගතාවයට පත්කර ගැනීමට ඉන්දීය විදේශ ඇමති වරයා සමත් වූ බව ද හින්දු – The Hindu වෙබ් අඩවිය වාර්තා කරයි. 13 වැනි ව්‍යවස්ථා සංශෝධනය ඉක්මවා ගිය බලතල බෙදීමකට තමන් සූදානම් බව මෙයට පෙරද අවස්ථා කීපයකදී මහින්ද රාජපක්ෂ ආණ්ඩුව ඉන්දියාවට පොරොන්දුදී තිබිණ. එවැනි තත්වයක් තුළ මෙවර දී තිබෙන පොරොන්දු පිළිබදව ඉන්දියාව දැඩි අවධානය යොමු කරනු ඇති බව වාර්තා වේ.", "URL": "https://lankatruth.com/si/?p=977", "Category": "පුවත්", "Parent URL": null}