{"Source": "Lankatruth", "Timestamp": "March 28, 2021", "Headline": "මියන්මාර හමුදා ජුන්ටාව විරෝධතාකරුවන් 90 ක් වෙඩිතබා මරා දමයි", "News Content": "හමුදා ජුන්ටාවට එරෙහිව මියන්මාරය පුරා පැතිර යන විරෝධතා ව්‍යාපාර වලට සහභාගිවූ නිරායුධ පුරවැසියන් ඉලක්ක කර වෙඩි තැබූ මියන්මාර හමුදාව ඊයේ දිනයේදි විරෝධතාකරුවන් 90 දෙනෙකු ඝාතනය කර ඇතැයි වාර්තා වේ.පසුගිය සිකුරාදා මියන්මාර රාජ්‍ය රුපවාහිනිය හරහා නිවේදනයක් නිකුත් කල මියන්මාර හමුදා ජුන්ටාව විරෝධතා ව්‍යාපාර වලට සම්බන්ධ වන පුද්ගලයන්ගේ “හිසට හෝ පිටුපසට වෙඩි වැදීමේ” අනතුරක් ඇතැයි ප්‍රකාශ කොට පැය කිහිපයක් යන්නට පෙර නිරායුධ පුරවැසියන් ඉලක්ක කර වෙඩි උන්ඩ මුදාහැර ඇත.හමුදා කුමන්ත්‍රණය සිදුවූ දින සිට ඊයේ දක්වා පුද්ගලයන් 400 කට වැඩි පිරිසක් මියන්මාර හමුදා විසින් මරාදමා ඇත.", "URL": "https://lankatruth.com/si/?p=113860", "Category": "පුවත්", "Parent URL": null}