{"Source": "Lankatruth", "Timestamp": "May 19, 2018", "Headline": "කියුබාවේ ගුවන් අනතුරකින් සියයකට අධික පිරිසක් මරුට", "News Content": "හවානා හි මාටි අන්තර්ජාතික ගුවන් තොටුපල ආසන්නයේ සිදුවූ ගුවන් අනතුරකින් පුද්ගලයන් සිය දෙනෙකුට අධික ප්‍රමාණයක් මිය ගොස් ඇතැයි වාර්තා වේ. කියුබාවේ හෝල්ගින් සිට ගමන් ඇරඹූ බෝයින් 737 වර්ගයට අදාල ගුවන් යානය මෙසේ අනතුරට ලක්ව ඇති බවට විදෙස් මාධ්‍ය වාර්තා කරයි. අනතුර සිදුවන අවස්ථාවේ කාර්යමණ්ඩලයද ඇතුලුව පුද්ගලයින් 110 දෙනෙකු ගුවන් යානය තුළ සිට ඇති අතර සියළුම මගීන් කියුබානු ජාතිකයන් බවත් වාර්තා වේ. මෙම පිරිසෙන් තිදෙනෙකුගේ ජීවිත පමණක් බේරාගැනීමට සමත්ව ඇති අතර ඔවුන්ද බරපතල තත්වයේ රෝහල්ගතව ප්‍රතිකාර ලබමින් සිටියි. අනතුරට හේතුව මෙතෙක් අනාවරණය වී නොමැති අතර ඒ පිළිබඳ පරීක්ෂණ කටයුතු සිදුකෙරෙමින් පවතී.", "URL": "https://lankatruth.com/si/?p=52473", "Category": "විදෙස් පුවත්", "Parent URL": null}