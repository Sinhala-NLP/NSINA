{"Source": "Lankatruth", "Timestamp": "December 26, 2011", "Headline": "සරණ අල්ලස් ගන්නා බවට ප්‍රසන්නගෙන් පැමිණිලි", "News Content": "ඉන්ධන පිරවුම්හල් සදහා අත්තනෝමතික අන්දමින් බලපත්‍ර නිකුත් කිරීමට සරණ ගුණවර්ධන නියෝජ්‍ය අමාත්‍යවරයා මුදල් අල්ලස් ලබාගන්නා බවට බස්නාහිර පළාත් ප්‍රධාන ඇමති ප්‍රසන්න රණතුංග මහතාජනාධිපතිවරයාට පැමිණිලි කර ඇත. පසුගිය අගෝස්තු 20 වැනිදා මේ පිළිබදව මහ ඇමතිවරයා ජනාධිපතිට ලිඛිතව පැමිණිලි කර තිබේ. පැමිණිල්ලට අනුව මිණුවන්ගොඩ යටියන ප්‍රදේශයේ පදිංචි යුරෝ ස්ටාර් හෝටල් හිමිකරුගෙන් රුපියල් ලක්ෂ 35 ක අල්ලසක් ලබාගෙන ඉන්ධන පිරවුම්හලකට බලපත්‍රය ලබාදී ඇති අතර එම හිමිකරුටම තවත් ඉන්ධනපිරවුම් හලක් ලබාදීම සදහා එවැනි අල්ලසක් ඉල්ලාඇති බවද පැමිණිලිකර තිබේ. මිණුවන්ගොඩ ආසනයේ විවිධ ස්ථානවල ඉන්ධන පිරවුම්හල් ඉදිකිරීමට බලපත්‍ර ලබාදීමේ පොරොන්දුවෙන් සරණ ගුණවර්ධන නියෝජ්‍යඅමාත්‍යවරයා තවත් අල්ලස් ලබාගෙන ඇති බවද පැමිණිල්ලේ සදහන්ය. මෙම පැමිණිල්ලෙන් ප්‍රධාන අමාත්‍යවරයා වැඩිදුරටත් සදහන් කරන්නේ නියෝජ්‍ය අමාත්‍යවරයා සමග මතභේදයක් ඇති බවත් ඒ හේතුවෙන් ඉන්ධන පිරවුම්හල් සදහා ප්‍රධාන ඇමතිවරයා ලබාදෙන නිර්දේශ නොසලකාහරිමින් එම අදාල නිර්දේශ ලාභීන්ගෙන් නියෝජ්‍ය ඇමතිවරයා අල්ලස් ලබාගනිමින් සිටින බවයි. සරණ ගුණවර්ධන, වත්මන් ඛනිජතෙල් කර්මාන්ත නියෝජ්‍ය ඇමතිවරයාය. මෙම ගැටුම සම්බන්ධයෙන් ප්‍රසන්න රණතුංග ප්‍රධාන අමාත්‍යවරයා විසින් ජනාධිපතිට යැවූ ලිපියක් පහත දැක්වේ.", "URL": "https://lankatruth.com/si/?p=617", "Category": "පුවත්", "Parent URL": null}