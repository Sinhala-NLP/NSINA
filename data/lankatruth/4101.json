{"Source": "Lankatruth", "Timestamp": "September 12, 2012", "Headline": "ගුවන් යානයකින් වැටී අයෙකු මරුට", "News Content": "උතුරු අප්‍රිකානු රටක සිට ගුවන් යානාවක රෝද අඩංගු කොටසේ සැඟවී ලන්ඩනයට පැමිණීමට උත්සාහ කළ සරණාගතයෙක්‌ හිත්රෝ ගුවන් තොටුපළට සැතපුම් 10 ක්‌ ඈතදී එම යානාවෙන් වැටී මියගොස්‌ ඇත. ගුවන් යානාව ගොඩබැස්‌සීම සඳහා රෝද එළියට ඒමේදී මියගිය තැනැත්තාගේ සිරුර වැටී තිබේ. මේ තැනැත්තාගේ සිරුර අහසේ සිට බිමට වැටෙනු තමා දුටු බව ආරක්ෂයක නිලධාරියකු පවසා ඇත. ඔහු මියගොස්‌ ඇත්තේ අධික ශීතලට ගොදුරුවීම නිසා බව වෛද්‍ය පරීක්ෂණවලදී අනාවරණය වී තිබේ.", "URL": "https://lankatruth.com/si/?p=4101", "Category": "විදෙස් පුවත්", "Parent URL": null}