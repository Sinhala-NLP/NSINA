{"Source": "Lankatruth", "Timestamp": "December 25, 2011", "Headline": "පුද්ගලයින් 3000ක් පමණ කඳවුරු 30ක – ආපදා කළමනාකරණ මධ්‍යස්ථානය", "News Content": "දිවයිනේ ප්‍රදේශ කිහිපයකට බලපා ඇති අයහපත් කාලගුණ තත්ත්වය හේතුවෙන් පුද්ගලයින් තුන්දහසක් පමණ අවතැන් කඳවුරු 30ක රැදී සිටින බව ආපදා කළමනාකරණ මධ්‍යස්ථානයේ ප‍්‍රකාශකයෙකු පවසයි.  දිවයින ආශ්‍රිත පීඩන අවපාතයක් වර්ධනය වී ඇති හෙයින් ඉදිරියටත් සුළං සහ වැසි තත්ත්වයක් පැවතිය හැකි බවත් කාලගුණ විද්‍යා දෙපාර්තමේන්තුවේ උපදෙස් අනුව සියලු නාවුක හා ධීවර අංශවලට පවත්නා අවදානම් තත්ත්වය පැහැදිලි කර ඇති බවත් ඒම ප‍්‍රකාශකයා පැවසී ය. මේ හේතුවෙන් මුලතිව් ප්‍රදේශයේ එක් පුද්ගලයෙකු මිය ගොස් ඇති බවත් පවුල් 9686ක් අවතැන් වී ඇති බවත් නිවාස දෙකකට සම්පූර්ණයෙන් ම හානි සිදු වී ඇති බවත් ඔහු සඳහන් කළේ ය.", "URL": "https://lankatruth.com/si/?p=597", "Category": "පුවත්", "Parent URL": null}