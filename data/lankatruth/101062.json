{"Source": "Lankatruth", "Timestamp": "November 22, 2020", "Headline": "කුරුණෑගල දිස්ත්‍රික්කයේම තැපැල් සේවා නතරකරයි", "News Content": "කුරුනෑගල ප්‍රාදේශිය තැපැල් අධිකාරී කාර්යාලයේ හා කුරුනෑගල ප්‍රධාන තැපැල් කාර්යාලයේ කාර්ය මණ්ඩලයේ සාමාජිකයින් 14 දෙනකුට කොවිඩ් – 19 අසාදිත වී යැයි හඳුනා ගැනීමත් සමඟ කුරුණෑගල දිස්ත්‍රික්කයේ සියලුම තැපැල් හා උප තැපැල් කාර්යාල නැවත දැනුම්දෙනතුරු තාවකාලිකව වසා දැමීමට තැපැල් දෙපාර්තමේන්තුව තීරණය කර තිබේ. ඇතැම් නිලධාරීන් තැපැල් බෙදීම් හා ඖෂධ බෙදාදීමේ රාජකාරී සඳහා අනෙකුත් තැපැල් හා උපතැපැල් කාර්යාලවෙත ගොස් ඇති නිසාත් සෞඛ්‍ය අංශ උපදෙස් පරිදි මෙම තීරණය ගෙන ඇති බව තැපැල් දෙපාර්තමේන්තුව වැඩිදුරටත් පවසයි. මේ හේතුවෙන් කුරුණෑගල දිස්ත්‍රික්කයේ ඖෂධ බෙදීමේ රාජකාරීද නැවත දැනුම්දෙනතුරු නවත්වා තිබේ.", "URL": "https://lankatruth.com/si/?p=101062", "Category": "කොවිඩ් -19 (කොරෝනා ) පුවත්", "Parent URL": null}