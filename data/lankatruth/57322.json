{"Source": "Lankatruth", "Timestamp": "August 8, 2018", "Headline": "මහ රජා ගෙදර යවපු අපිට මේ ආණ්ඩුව ලොකු දෙයක් නෙවෙයි…", "News Content": "මහ රජාගේ ආණ්ඩුව පරාජය කරනු ලැබුවේ මහජන බලයෙන් බවත් වත්මන් ආණ්ඩුවද ගෙදර යවන්නේද මහජන බලයෙන් බවත් දුම්රිය මගීහු කියති. අද පස්වරුවේ හදිසියේම ආරම්භ කර ඇති දුම්රිය වර්ජනයට විරෝධය දක්වමින් දුම්රිය මගීන් කොටුව දුම්රියපොල ඉදිරිපිට මහා මාර්ගයට (ඕල්කට් මාවතට) පැමිණ විරෝධතාවයක නිරත වූහ. එහිදී මාධ්‍ය වෙත අදහස් දැක්වු දුම්රිය මගීන් පැවති රාජපක්ෂ ආණ්ඩුව මෙන්ම වත්මන් රනිල් – මෛත්‍රී ආණ්ඩුවද දැඩි ලෙස විවේචනය කරණු දක්නට ලැබිණි. මෙතෙක් පැවති කිසිඳු ආණ්ඩුවක් නිසි ප්‍රවාහන ප්‍රතිපත්තියක් සකස් කිරීමට කටයුතු නොකළ බවද ජනතාව සඳහන් කරති.", "URL": "https://lankatruth.com/si/?p=57322", "Category": "පුවත්", "Parent URL": null}