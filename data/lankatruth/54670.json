{"Source": "Lankatruth", "Timestamp": "June 19, 2018", "Headline": "ඇමරිකාවෙන් අභ්‍යවකාශ බලකායක්", "News Content": "ඇමරිකානු ජනාධිපති ඩොනල්ඩ් ට්‍රම්ප් විසින් එරට ආරක්ෂක හමුදාවේ 6 වැනි බල ඇණිය අභ්‍යවකාශ බලකායක් ලෙස ස්ථාපිත කිරීමට නියෝග කර තිබේ. මෙම නියෝගය ලබා දෙමින් ඇමරිකානු ජනාධිපතිවරයා පවසා සිටියේ ඇමරිකාව අභ්‍යවකාශය ජය ගැනීම පමණක් ප්‍රමාණවත් නොවන බවත් එහි ආධිපත්‍ය පැතිරවිය යුතු බවත් ය. එසේම ජාතික ආරක්ෂාව තහවුරු කිරීමටත් ඇමරිකානු ආර්ථිකය ශක්තිමත් කිරීමත් මේ හරහා බලාපොරොත්තුවන බව ඩොනල්ඩ් ට්‍රම්ප් පැවසී ය. නැවත සඳවෙත ඇමරිකානුවන් යැවීමට සහ අඟහරුවෙත මිනිසුන් යැවීමට පියවර ගන්නා බවට ද මෙහිදී ඇමරිකානු ජනාධිපතිවරයා ප්‍රතිඥා දී තිබේ.", "URL": "https://lankatruth.com/si/?p=54670", "Category": "විදෙස් පුවත්", "Parent URL": null}