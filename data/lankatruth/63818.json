{"Source": "Lankatruth", "Timestamp": "November 21, 2018", "Headline": "වැලිකඩ රැඳවියන් ඝාතනයේ සැකකරු යළි මත්ද්‍රව්‍ය නාශක කාර්යංශයේම සේවයට", "News Content": "වැලිකඩ බන්ධනාගාරයේ රැඳවියන් කිහිප දෙනකු වෙඩි තබා ඝාතනය කිරීමට සැකපිට අත්අඩංගුවට ගෙන රක්ෂිත බන්ධනාගාර ගත කර සිට ඇප මත සිටින පොලිස් පරීක්ෂක නියොමාල් රංගජීව මහතා නැවතත් මත්ද්‍රව්‍ය නාශක කාර්යංශයේම සේවයේ පිහිටුවා තිබේ. 2012 වසරේ නොවැම්බර් මස 09 වැනි දින පොලිස් විශේෂ කාර්ය බළකාය හා බන්ධනාගාර බුද්ධි ආරක්ෂණ අංශය එක්ව වැලිකඩ බන්ධනාගාරය තුළට කඩා වැදී නොසන්සුන් කාරී වාතාවරණයක් ඇති කර එහි රඳවා සිටි රැඳවියන් 27 දෙනකු ඝාතනයට ලක්වීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව මඟින් නියොමාල් රංගජීව මහතා අත්අඩංගුවට ගෙන රක්ෂිත බන්ධනාගාර ගත කර සිටියේය.", "URL": "https://lankatruth.com/si/?p=63818", "Category": "පුවත්", "Parent URL": null}