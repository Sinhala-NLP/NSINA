{"Source": "Lankatruth", "Timestamp": "November 11, 2020", "Headline": "ගම්පහ නාගරික මන්ත්‍රී කොරෝනා බෙදයි…", "News Content": "ගම්පහ මහ නගර සභාවේ නාගරික මන්ත්‍රීවරයෙකුට සිදු කරන ලද මූලික පීසීආර් පරීක්ෂණයකදී ඔහු කොරෝනා ආසාදිතයකු බවට තහවුරු වීතිබේ. මෙම මන්ත්‍රීවරයා අඩු ආදායම් ලාභී පවුල් සඳහා රුපියල් පන්දහසේ දීමනාව බෙදා දීමේ ක්ෂේත්‍ර කටයුතුවල යෙදී ඇත. එම දීමනාව ලැබූවන්ටද මේ වනවිට නිරෝධායනය වීම සඳහා උපදෙස් ලබාදීමට සෞඛ්‍ය අංශ කටයුතු කරමින් ඇතැයි වාර්තා වේ. කොරෝනා ආසාදිත නාගරික මන්ත්‍රීවරයා පෑළියගොඩ මත්ස්‍ය වෙළදපොලෙහි ව්‍යාපාරිකයෙකු සමග සමීප ඇසුරක් පවතින බවත් එම පුද්ගලයාගෙන් මන්ත්‍රීවරයාට වෛරසය ආසාදනය වන්නට ඇතැයි ප්‍රාදේශීය සෞඛ්‍ය අංශ සැක පළ කර තිබේ. නාගරික මන්ත්‍රීවරයා පසුගිය දිනවල සමීප ඇසුරක් පැවැත්වූ පුද්ගලයින් විශාල පිරිසක් සිටින බව හඳුනාගන්නට ලැබී ඇති අතර මේ වනවිට පුද්ගලයින් 75 දෙනෙකු පමණ හඳුනාගෙන ඔවුන්ට නිරෝදායනය පිණිස උපදෙස් ලබාදීඇති බව සෞඛ්‍ය නිලධාරීන් පවසයි.", "URL": "https://lankatruth.com/si/?p=99812", "Category": "පුවත්", "Parent URL": null}