{"Source": "Lankatruth", "Timestamp": "December 2, 2019", "Headline": "ගෝඨාගේ කුණු සංදර්ශනයට මහින්දගෙන් ටොක්කක්…", "News Content": "මේ දිනවල පොලිස් නිලධාරීන්ද යොදවාගනිමින් සංදර්ශනාත්මකව සිදු වන කැළි කසළ ඇදීමේ ක්‍රියාවලියට පොලිසිය සම්බ්නධවීමේ අවශ්‍යතාවයක් නැති බවත් “කුණු ඇදීම” පොලිසියේ කාර්යයභාරයයක් නොවන බවත් අග්‍රාමාත්‍ය මහින්ද රාජපක්ෂ මහතා අවධාරණය කරයි. ඊයේ (01) මහනුවර ප්‍රදේශයේදී මාධ්‍යවේදීන් සිදු කළ ප්‍රශ්නකිරීම්වලට පිළිතුරු ලබාදෙමින් අග්‍රාමාත්‍යවරයා මේ බව සඳහන්ක ර ඇත. කැළි කසළ ඉවත් කිරීමේ කාර්යයෙහි නිරත වන ලෙස කිසිදු අවස්ථාවක පොලිසියට උපදෙස් දී නැතැයිද මහින්ද රාජපක්ෂ අග්‍රාමාත්‍යවරයා පෙන්වා දෙයි. කැළි කසළ ඉවත් කිරීම පොලිසිය සතු රාජකාරියක් නොවන බවත් ඔවුන් කළ යුත්තේ කසළ ඉවත් කිරීම නිසි ආකාරව සිදු නොවන්නේ නම් අදාළ පළාත් පාලන ආයතන දැනුවත් කිරීම හා සම්බන්ධීකරණය කිරීමත් එහි කම්කරුවන් යොදාගෙන අදාළ තැන් පිරිසිදු කිරීම බවත් පවසයි. එමෙන්ම මහජනතාව සහ රටේ ප්‍රසිද්ධ පුද්ගලයන් තැන තැන ශ්‍රමදාන මට්ටමින් සිදුකරන පරිසරය පිරිසිදු කිරීමේ කටයුතු රජයේ ක්‍රියාවලියක් නොවන බවත් එය ස්වේච්චාවෙන් ඒ ඒ පුද්ගලයන් හා සංවිධානය සිදුකරන කටයුත්තක් බවද ඒ මහතා පෙන්වා දෙයි. කෙසේ නමුත් දේශපාලන විචාරකයින් පෙන්වා දෙන්නේ ගෝඨාභය රාජපක්ෂ මහතා බලයට පැමිණි විගසම ඔහුගේ ජනප්‍රියත්වය පවත්වාගෙන යාම සඳහා පොලිසියද යොදාගනිමින් කැළි කසළ එක්රැස්කිරීමේ මාධ්‍ය සංදර්ශනයක් පවත්වාගෙන ගිය නමුත් මහින්ද රාජපක්ෂ මහතාගේ මෙම ප්‍රකාශය අනුව එම සංදර්ශනය යම් බාධාවක් එල්ල කළ බව පෙනී යන බවයි.", "URL": "https://lankatruth.com/si/?p=86532", "Category": "පුවත්", "Parent URL": null}