{"Source": "Lankatruth", "Timestamp": "October 15, 2021", "Headline": "තැන තැන වඩින රතන හිමි පක්ෂයෙන් නෙරපයි", "News Content": "ජාතික ලැයිස්තුවෙන් පාර්ලිමේන්තු මන්ත්‍රී ධූරයට පත්ව සිටින අතුරලියේ රතන හිමි උන්වහන්සේ නියෝජනය කරන අපේ ජන බල පක්‍ෂයේ සාමාජිකත්වයෙන් ඉවත් කර තිබේ. එම පක්ෂයේ දෙශපාලන මණ්ඩලය හා මධ්‍යම කාරක සභාව රැස්වී රතන හිමි ඉවත් කිරීමේ තීන්දුව ගෙන ඇත්තේ උන්වහන්සේ වෙත එල්ල වූ චෝදනා හතරකට වැරදිකරු බවට තීරණය කරමිනි. පක්ෂයෙන් නෙරපීමේ තීන්දුව අද(15) දින මැතිවරණ කොමිෂන් සභාව වෙත යොමු කර ඇති බව පැවසේ. තම පක්ෂයේ සාමාජිකත්වයෙන් ඉවත් කරන ලද රතන හිමියන් මන්ත්‍රි ධුරයෙන්ද ඉවත් කරන ලෙස අපේ ජන බල පක්ෂය විසින් මැතිවරණ කොමිසමට දැනුම් දී ඇත.", "URL": "https://lankatruth.com/si/?p=124667", "Category": "පුවත්", "Parent URL": null}