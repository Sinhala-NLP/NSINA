{"Source": "Lankatruth", "Timestamp": "November 24, 2011", "Headline": "ජීවිත තර්ජන නිසා මාධ්‍යවේදියෙක් රට හැර යයි", "News Content": "යාපනයේ පළවන ‘උදයන්’ පුවත්පතේ ප‍්‍රවෘත්ති කර්තෘ ඥානසුන්දරම් කුගනාදන් මහතා ජීවිත ආරක්ෂාව පතා විදේශ ගත වී තිබේ. පසුගිය ජූලි 29 වැනිදා පුවත්පත් කාර්යාලයේ සිට නිවසට යමින් සිටියදී යාපනය, නාවලාර් පාරේදී නාඳුනන පිරිසකගේ පහරදීමකට ලක් වූ කුගනාදන් මහතා සති දෙකක් යාපනය රෝහලේ නේවාසික ප‍්‍රතිකාර ලබා ගත්තේය . එම පහරදීම සම්බන්ධයෙන් මේ වනතෙක් කිසිදු සැකකරුවකු අත්අඩංගුවට ගෙන නැති අතර, පොලිසිය කිසිදු විධිමත් පරීක්ෂණයක් නොපවත්වන බවද පොලිස් ආරංචි මාර්ග හෙළි කරයි මේ හේතූන් නිසා ජීවිතාරක්ෂාව පතා ප‍්‍රවෘත්ති කර්තෘවරයා සිය බිරිඳ ද සමග මෙලෙස විදේශ ගත වී තිබේ . ඔහු ගියේ කුමන රටකටදැයි හෙලිවී නැත.", "URL": "https://lankatruth.com/si/?p=338", "Category": "පුවත්", "Parent URL": null}