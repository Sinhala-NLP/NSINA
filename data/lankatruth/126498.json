{"Source": "Lankatruth", "Timestamp": "December 1, 2021", "Headline": "SLIIT ගැන කෝප් වාර්තාවත් විගණන වාර්තාත් වැරදියි – S.B", "News Content": "මාලඹේ පිහිටි ශ්‍රී ලංකා තොරතුරු තාක්ෂණ ආයතනය හෙවත් (SLIIT) පිළිබඳ කෝප් වාර්තාව මෙන්ම විගණන වාර්තාව සම්පූර්ණයෙන්ම වැරදි බව ශ්‍රී ලංකා පොදුජන පෙරමුණේ නුවරඑළිය දිස්ත්‍රික් මන්ත්‍රී මෙන්ම හිටපු අමාත්‍ය එස්.බී දිසානායක අද (01) පාර්ලිමේන්තුවේදී පැවැසීය. ඔහු මෙසේ පැවසුවේ අධ්‍යාපන අමාත්‍යාංශය ඇතුළු අමාත්‍යාංශ කීපයක වැය ශීර්ෂ පිළිබඳ අයවැය කාරක සභා අවස්ථාවේ විවාදයේදීය. මේ ආයතනය කිසිදිනක රජය යටතේ නොතිබූ බවත් විදේශීය ශිෂ්‍යයන් 600ක් මෙහි ඉගෙන ගන්නා බවත් මහපොළ අරමුදලින් කිසියම් ආධාරයක් පමණක් එයට ලබාදුන් බවත් මන්ත්‍රීවරයා පැවසීය. එම මුදල ආපසු රජයට ගෙවූ බවත් මහපොළ ඉඩමට අදටත් කුලී ගෙවන බවත් මන්ත්‍රී එස්.බී දිසානායක සඳහන් කළේ‍ය. මෙම ආයතනයට අත නොතියන ලෙස තමා ඉල්ලා සිටින බවද ඔහු පැවසීය.", "URL": "https://lankatruth.com/si/?p=126498", "Category": "පුවත්", "Parent URL": null}