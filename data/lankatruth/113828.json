{"Source": "Lankatruth", "Timestamp": "March 28, 2021", "Headline": "විමල්ගේ ගැහිලි සෙවිය යුතු බව බැසිල් පිල කියයි", "News Content": "ශ්‍රී ලංකාවට ටයිල් ආනයනය නතර කර තිබියදී විදේශීය ටයිල් ගෙන්වීම සඳහා කර්මාන්ත අමාත්‍ය විමල් විරවංස මැදිහත් වූයේ කොමිස් ගැනීමට දැයි සෙවිය යුතු බව කථිකාචාර්ය මහින්ද පතිරණ පවසයි. එසේම වීරවංස ඇමතිවරයා විසින් පුල්මුඩේ ඛනිජ වැලි රජය යෝජනා කළ මිලට වඩා අඩු මිලකට ලබා දෙන්නේ කොමිස් ලබා ගැනීමේ අරමුණෙන් දැයි සෙවිය යුතු බව බවද ඔහු කියා සිටී. කිරින්ද වැලි නිධිය කර්මාන්ත අමාත්‍ය විමල් වීරවංශ විසින් නිරීක්ෂණය කිරීම සහ එහි ඇතිවූ තත්ත්වය පිළිබඳව බැසිල් රාජපක්ෂ කඳවුරේ න්‍යායාචාරියකු වන කථිකාචාර්ය මහින්ද පතිරණ සිය ෆේස්බුක් ගිණුමේ සටහනක් තබමින් මෙම අදහස් පළ කර ඇත. අමාත්‍ය විමල් වීරවංස ජනතාවගේ විරෝධය මැද එම ස්ථානයෙන් පිටව ගිය වහාම එම ස්ථානයට පැමිණි අමාත්‍ය නාමල් රාජපක්ෂ විරෝධතාකරුවන් සමඟ සුහද පිළිසඳරක යෙදී සිටිනු දක්නට ලැබුණි.", "URL": "https://lankatruth.com/si/?p=113828", "Category": "පුවත්", "Parent URL": null}