{"Source": "Lankatruth", "Timestamp": "November 23, 2019", "Headline": "26 වැනිදා සිට ඩෙංගු මර්ධන වැඩසටහන්", "News Content": "වැසි සමයත් සමඟ වාර්තා ගත ඩෙංගු රෝගීන් ප්‍රමාණය ඉහළ ගොස් ඇතැයි සෞඛ්‍ය බලධාරීන් සඳහන් කරයි. මේ හේතුවෙන් ඩෙංගු මර්ධන වැඩසටහන් කිහිපයක් ද මේ වනවිට ආරම්භ කර ඇති බවත් ලබන 26 වන දා සිට දින 6ක් ඩෙංගු රෝගීන් බහුලව වාර්තාවන ප්‍රදේශවල ඩෙංගු මර්ධන වැඩසටහන් ක්‍රියාත්මක කරන බවත් ජාතික ඩෙංගු මර්ධන ඒකකය සඳහන් කරයි. කොළඹ, ගම්පහ, මාතලේ, යාපනය, මඩකලපුව දිස්ත්‍රික්කවලත් අම්පාර දිස්ත්‍රික්කයේ කල්මුණේ දී ද මෙම වැඩසටහන් ක්‍රියාත්මක කිරීමට නියමිතය. මෙම වසරේ ගතවූ කාලය තුළ ඩෙංගු රෝගීන් බවට හඳුනාගත් පුද්ගපයන් 73000ක් පමණ සිටින බව ද ඩෙංගු මර්ධන ඒකකය සඳහන් කළේ ය.", "URL": "https://lankatruth.com/si/?p=86060", "Category": "පුවත්", "Parent URL": null}