{"Source": "Lankatruth", "Timestamp": "December 4, 2019", "Headline": "පළාත් කිහිපයක වැසි තත්වය තවදුරටත් වැඩිවන ලකුණු", "News Content": "පළාත් පහක වැසි තත්වයේ වැඩිවීමක් අද(04) දිනයේ අපේක්ෂා කරන බව කාලගුණ විද්‍යා දෙපාර්තමේන්තුව නිවේදනය කරයි. අද සහ හෙට දිනයන්හි උතුර, නැගෙනහිර, උතුරුමැද, ඌව සහ මධ්‍යම පළාත්වල වැසි තත්වයේ වර්ධනයක් පෙන්වයි. මේ අතර අහස වලාකුලින් බරව පවතී. උතුරු, උතුරුමැද, නැගෙනහිර, ඌව සහ දකුණු පළාත්වලසහ කුරුණෑගල දිස්ත්‍රික්කයේ වැසි හෝ ගිගුරුම් සහිත වැසි ඇතිවන අතර සෙසු ප්‍රදේශවලප.ව.1.00 න් පමණ පසුව වැසි හෝ ගිගුරුම් සහිත වැසි ඇතිවේ. ත්‍රිකුණාමලය,මඩකලපුව, අම්පාර, මුලතිව්, නුවරඑළිය, බදුල්ල සහ මොණරාගල දිස්ත්‍රික්කවල ඇතැම් ස්ථාන වලට මි.මී. 150ට වැඩි ඉතා තද වර්ෂාපතනයන් ද උතුරුමැද, සබරගමුව, දකුණු, බස්නාහිර පළාත්වල සහමාතලේ, මහනුවර, යාපනය, මන්නාරම, කිලිනොච්චි සහ වවුනියාව දිස්ත්‍රික්කවල ඇතැම් ස්ථාන වලට මි.මී. 100 ට වැඩි තද වර්ෂාපතනයන්ද ඇති විය හැක. වැසි ඇතිවනවිට පැයට කිලෝමීටර් 55ක පමණ වේගවත් සුළං ඇතිවිය හැක. මේ අතර පසුගිය දිනවල කොළඹ නගරයේ ඇතුළු දිවයිනේ ස්ථාන කිහිපයකින් වාර්තාවී තිබූ දූෂිත වායු අංශුවල යම් අඩුවීමක් මේ වනවිට පෙන්වා තිබේ. ජාතික ගොඩනැඟිලි පර්යේෂණ ආයතනය ප්‍රකාශකර ඇත්තේ වායු දූෂණ තත්වය ක්‍රමයෙන් පහවයාමට පටන්ගෙන ඇති බවය.", "URL": "https://lankatruth.com/si/?p=86663", "Category": "පුවත්", "Parent URL": null}