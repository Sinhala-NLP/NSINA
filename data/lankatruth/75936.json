{"Source": "Lankatruth", "Timestamp": "June 18, 2019", "Headline": "ධුරවලින් ඉල්ලා අස්වූ හිටපු අමාත්‍යවරු සාකච්ඡාවක", "News Content": "පාස්කු ඉරිදා ප්‍රහාරය සම්බන්ධව විවිධ පාර්ශ්ව එල්ල කරන ලද චෝදනා හේතුවෙන්, සිය ධුරවලින් ඉල්ලා අස්වූ මුස්ලිම් අමාත්‍යවරුන්, නියෝජ්‍ය අමාත්‍යවරුන් සහ රාජ්‍ය අමාත්‍යවරුන් අද(18) නැවත රැස්වී සාකච්ඡා පැවැත්වීමට නියමිතව තිබේ. මහ සංඝරත්නය ඇතුළු විවිධ පාර්ශ්ව විසින් නැවත සිය තනතුරු භාරගන්නා ලෙස සිදුකර ඇති ඉල්ලීම් සළකා බලා ඉදිරියේදී කටයුතු කරන ආකාරය සම්බන්ධව තීරණ ගැනීමට මෙම සාකච්ඡාව සිදුකරන බව මුස්ලිම් මන්ත්‍රීවරුන් පැවසූහ.", "URL": "https://lankatruth.com/si/?p=75936", "Category": "පුවත්", "Parent URL": null}