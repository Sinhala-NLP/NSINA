{"Source": "Lankatruth", "Timestamp": "August 4, 2018", "Headline": "ශිෂ්‍යත්ව විභාගයට බෝධිපූජාවට ගිය දරුවන්ට බඹර ප්‍රහාරයක්", "News Content": "හෙට (05) පැවැත්වෙන 5 වසර ශිෂ්‍යත්ව විභාගයට ආශිර්වාද ලබාගැනීම සඳහා පදවිය ඒ යාය ශ්‍රී සුදර්ශනාරාම විහාරස්ථානයේ බෝධිපූජාවක් පැවැත්වෙමින් තිබෙන අතරතුර බඹර ප්‍රහාරයකට ලක්වීමෙන් පදවිය මහසෙන් මහ විදුහලේ දරුදැරියෝ සහ දෙමාපියෝ 60කට ආසන්න පිරිසක් අද (04) පස්වරු 06ට පමණ පදවිය මූලික රෝහලට ඇතුළත් කර තිබේ. බඹර ප්‍රහාරයට ලක්වීමෙන් බරපතල තත්වයේ පසුවන සිසුන් සිව්දෙනෙකු වැඩිදුර ප්‍රතිකාර සඳහා පදවිය මූලික රෝහලේ සිට අනුරාධපුර ශික්ෂණ රෝහලට මාරුකර යවා ඇත. බඹර ප්‍රහාරයෙන් තුවාල ලැබූ සිසුන් බහුතරයකට හෙට පැවැත්වෙන 5 වසර ශිෂ්‍යත්ව විභාගයට පෙනී සිටීමට නොහැකි තත්වයක් ඇතිවිය හැකි බවද රෝහල් ආරංචිමාර්ග වැඩිදුරටත් සඳහන් කරයි.", "URL": "https://lankatruth.com/si/?p=57139", "Category": "පුවත්", "Parent URL": null}