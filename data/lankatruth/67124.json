{"Source": "Lankatruth", "Timestamp": "January 28, 2019", "Headline": "මහ බැංකු බැදුම්කර වංචාව සම්බන්ධ හඬ පටයක් අධිකරණයට", "News Content": "අපරාධ පරීක්ෂණ දෙපාර්තමේන්තුව මගින් මහබැංකු බැදුම්කර වංචාව සම්බන්ධ හඬ පටයක් අද(28) අධිකරණයට ඉදිරිපත් කළේය. එම හඬ පටය රජයේ රස පරීක්ෂක වෙත යොමුකර වාර්තාවක් ලබාගන්නා ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනවිය මෙහිදී නියෝගකර තිබේ. මහබැංකු බැදුම්කර වංචාව සම්බන්ධ නඩු විභාගය අද කොළඹ ප්‍රධාන මහේස්ත්‍රාත් අධිකරණය හමුවේ කැඳවා තිබූ අතර, මේ වනවිට ඇප මත මුදාහැර සිටින පර්පෙචුවල් ට්‍රෙෂරීස් සමාඟමේ හිමිකාර අර්ජුන ඇලෝසියස්, ප්‍රධාන විධායක නිලධාරී කසුන් පලිසේන, නුවන් සල්ගාදු හා සචිත්‍ර දේවතන්ත්‍රි යන සැකකරුවන් අධිකරණය හමුවේ පෙනී සිටියේය.", "URL": "https://lankatruth.com/si/?p=67124", "Category": "පුවත්", "Parent URL": null}