{"Source": "Lankatruth", "Timestamp": "November 22, 2019", "Headline": "කටුබැද්දේ සිව් මහල් රසායනික ද්‍රව්‍ය ගබඩාවක ගින්නක්", "News Content": "මොරටුව – අඟුලාන ප්‍රදේශයේ රසායනික ද්‍රව්‍ය සහ නිෂ්පාදන ගබඩා කරතිබූ සිව් මහල් ගොඩනැඟිල්ලක ඊයේ(21) රාත්‍රියේ ගින්නක් හටගෙන තිබේ. රසායනික ද්‍රව්‍ය පැවතීම හේතුවෙන් ගින්න වේගයෙන් පැතිර ගොස් ඇති අතර අද අළුයම වනවිට එය මැඩ පැවැත්වීමට හැකිව තිබේ. ගිනි නිවීමේ කටයුතු සඳහා මොරටුව, දෙහිවල සහ කොළඹ ගිනි නිවීමේ ඒකකවල ගිනි නිවීමේ රථ 15ක් පමණ යොදවා තිබිණි. මීට අමතරව රත්මලාන ගුවන් හමුදා කඳවුරේ සහයෝගය ද ගිනි නිවීමේ කටයුතු සඳහා යොදාගෙන තිබිණි. ගින්නට හේතුව හෝ ගින්නෙන් සිදුව ඇති අලාභය සම්බන්ධව මෙතෙක් සොයාගෙන නොමැත.", "URL": "https://lankatruth.com/si/?p=85991", "Category": "පුවත්", "Parent URL": null}