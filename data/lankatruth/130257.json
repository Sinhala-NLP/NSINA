{"Source": "Lankatruth", "Timestamp": "March 20, 2022", "Headline": "පැය 24ක කාලයක් ගෑස් පෝලිමේ සිටි ජනතාව මහ පාරේ උද්ඝෝෂණයක", "News Content": "ගෑස් ලබා ගැනීම සඳහා පැය 24කට වැඩි කාලයක් ගාල්ල දෙවට ප්‍රදේශයේ ගැස් අලෙවි හළක් අසළ පොලිමේ රැඳී සිටි පිරිසක් ගෑස් ලබා ගැනිමට නොහැකිවිම නිසා ගාල්ල මාතර ප්‍රධාන මාර්ගය දෙවට ප්‍රදේශයෙන් අවහිරකොට අද අළුයම සිට විරෝධතාවයක නිතරව තිබේ. ඊයේ (19) පෙරවරුවේ සිට ගෑස් ලබාගැනීම සදහා ගෑස් ලොරියක් එනතෙක් විශාල පිරිසක් දෙවට ප්‍රදේශයේ රැදි සිටි ඇත. ගෑස් ලොරිය නොපැමිණිම නිසා ඊයේ (19) පස්වරුවේ දි මොවුන් ගාල්ල මාතර ප්‍රධාන මාර්ගයේ දෙවට ප්‍රදේශයෙන් එක් මංතිරුවක් අවහිරකොට විරෝධතාවයක් ආරම්භ කර තිබිණි. කෙසේ වෙතත් පොලිස් නිලධාරීන් පැමිණ එය සමතයකට පත් කර ජනතාව මහ පාරෙන් ඉවත් කිරීමට තැත් කළද තත්වය ඉතාමත් උණුසුම් බැවින් රථවාහන වෙනත් විකල්ප මාර්ග ඔස්සේ ධාවනය කරවා තිබේ. පසුව ඊයේ රාත්‍රී 12ට පමණ ගෑස් ලොරියක් පැමිණ තිබූ නමුත් එහි ප්‍රමාණවත් තරම් ගෑස් තිබී නැත. ඒ හේතුවෙන් අද (20) පෙරවරුවේ යළිත් ගාල්ල මාතර ප්‍රධාන මාර්ගය මුළුමනින්ම වසා දමා විරෝධතාවයක් ආරම්භ කර තිබිණි. පසුව පොලීසියේ මැදිහත්වීමෙන් විරෝධතා කරුවන්ට කරුණු පැහැදිලි කිර ඔවුන් පාරෙන් ඉවත් කර ඇත.", "URL": "https://lankatruth.com/si/?p=130257", "Category": "පුවත්", "Parent URL": null}