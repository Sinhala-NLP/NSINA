{"Source": "Lankatruth", "Timestamp": "June 26, 2023", "Headline": "දේශීය ණය කැපීම පොදු ජනතාවට බලපාන්නේ නැත්නම් බැංකු වහන්න ඕනෑද? – වසන්ත සමරසිංහ", "News Content": "දේශීය ණය කපාහැරිමට ක්‍රියා කිරිමෙන් පොදු ජනතාවට බලපෑම්ක් සිදු නොවන්නේනම් බැංකු පද්ධතිය සහ කොටස් වෙළෙඳපොල වසා දමා ආණ්ඩුව සහ මහ බැංකු අධිපති නන්දලාල් වීරසිංහ ක්‍රියා කරන්නේ කුමක් නිසාදැයි ප්‍රශ්න කරන බවත් මෙම ක්‍රියාවලියට එරෙහිව ශ්‍රේෂ්ඨාධිකරණයේ නඩු පවරන බවත් ජාතික ජන බලවේගයේ මූල්‍ය සංසදයේ නියෝජිතයන් විසින් අද (26) පැවැත්වූ මාධ්‍ය හමුකදී එම සංසදයේ කැඳවුම්කරු වසන්ත සමරසිංහ අවධාරණය කරනු ලැබීය. දේශීය ණය කපා හැරීම සේවක අර්ථසාදක අරමුදලට, සේවා නියුක්තියන්ගේ භාරකාර අරමුදලට, බැංකු පද්ධතියට සහ මෙරට මූල්‍ය පද්ධතියටම බලපාන බවත් එම ආයතනවල සේවය කරන සියලු දෙනාගේ රැකියා කෙරෙහි සෘජුව බලපෑම් ඇති කරන බවත් පෙන්වා දෙනු ලැබීය. එසේම ආණ්ඩුව මහජනතාවගේ මුදල් ණයට ගෙන මහ බැංකු බැඳුම්කර හොරුණ්ට, සීනි බදු වංචාකරුවන්ට ඇතුළු ජාවාරම් කරුවන්ට නිදහසේ ක්‍රියා කිරීමට ඉඩ හැර මහජනතාව මත බරපැටවීමට සූදානම් වන්නේනම් එයට එරෙහිව සියලු ක්‍රියාමාර්ග අනුගමණය කරන බවට අනතුරු ඇඟවීය.", "URL": "https://lankatruth.com/si/?p=148238", "Category": "ආර්ථික පුවත්", "Parent URL": null}