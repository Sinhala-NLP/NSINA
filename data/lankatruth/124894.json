{"Source": "Lankatruth", "Timestamp": "October 22, 2021", "Headline": "පොලිස් අත්අඩංගුවේදී තරුණයෙකු මියයයි – ප්‍රදේශවාසීහු සාධාරණය ඉල්ලයි", "News Content": "පසුගිය 17 වෙනිදා කඩුවෙල පොලීසිය විසින් අත්අඩංගුවට ගෙන රඳවා සිටි තරුණයෙකු හදිසියේම මියගොස් තිබේ. එම තරුණයා එලෙස මියයෑම සම්බන්ධයෙන් සාධාරණ පරීක්ෂණයක් ඉල්ලා කඩුවෙල වැලිහිඳ ප්‍රදේශවාසීහු විරෝධතාවයක නිතර වූහ. ප්‍රදේශවාසීන් චෝදනා කරන්නේ අදාළ තරුණයා එලෙස මියගොස් ඇත්තේ දින 02ක් රඳවාගෙන සිටි අදාළ තරුණයාට පහරදීම නිසා බවය. වැලිහිඳ ප්‍රදේශයේදී රන්මාල කැඩීමේ සිද්ධියකට අදාළව කඩුවෙල පොලීසිය මගින් අත්අඩංගුවට ගෙන තිබු 24 හැවිරිදි මෙම තරුණයා ලක්ෂාන් මධුශංක නමැති අයෙකු බවද ප්‍රදේශවාසීහු සඳහන් කරති.", "URL": "https://lankatruth.com/si/?p=124894", "Category": "පුවත්", "Parent URL": null}