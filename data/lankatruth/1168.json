{"Source": "Lankatruth", "Timestamp": "January 31, 2012", "Headline": "ඇමති කාර්යමණ්ඩලයට සිටි ලෝක හොරා මෙන්න", "News Content": "”ලෝක හොරෙක් ඇමති කාර්යමණ්ඩලයේ” යනුවෙන් අද පුවත් පතක ප්‍රධාන සිරස්තලය යොදා තිබිණි. පුවතකට අනුව එම ලෝක හොරා ලක්ෂ 50ක් වංචාකර තිබූ බවද ඔහුට වරෙන්තු 20ක් නිකුත්කර තිබියදී වසර 09ක් හැංගී සිට ඇති බවද හෙලිකර තිබිණ. ”ඔහු ආර්තික ග්‍රාමීය සම්පත් සංවර්දන බැංකු” නමින් පවත්වාගෙන ගිය හොර මූල්‍ය ආයතනය මගින් මහජනතාවගෙන් රුපියල් ලක්ෂ 50ක මුදලක් වංචාකර ඇත. මෙම පුද්ගලයා පසුපස සිටින දේශපාලන බලවතුන් පිළිබදව ‍එම ප්‍රවෘත්තියේ හෙලිකර නොතිබිණී. එසේ හෙලිනොකළ තොරතුරු මෙසේය. දෙහිඅත්ත කණ්ඩිය පොලීසිය විසින් අත්අඩංගුවට ගෙන ඇති මෙම පුද්ගලයා රිදීමාලියද්ද ප්‍රාදේශීය සභාවේ වත්මන් සභාපතිවරයා වන කරුණාරත්න නැමැත්තාය. ඔහු මේවන විට ආණ්ඩුවේ මහියංගනය ප්‍රදේශයේ ප්‍රබලයන් වන පාර්ලිමේන්තු මන්ත්‍රී තේනුක විදානගමගේ යන පලාත්සභා මන්ත්‍රී අනුර විදානගමගේ යන දෙදෙනාගේ කාර්ය මණ්ඩලවලට අනුයුක්තව කටයුතුකරයි. ඔහු මීට පෙර එජාප පාර්ලිමේන්තු මන්ත්‍රී ලක්ෂ්මන් සෙනෙවිරත්නගේ අනු පුරෝහිතයකුව හිට ඇත. එසේ සිටින අතර හොර බැංකු පවත්වාගෙන ගොස් මහජන මුදල් වංචා කළේය. ලක්ෂ්මන් සෙනෙවිරත්න මේ බව දැන සිටි අතර ඔහු දැන් ආණ්ඩුවට එක්වී සිටයි.", "URL": "https://lankatruth.com/si/?p=1168", "Category": "පුවත්", "Parent URL": null}