{"Source": "Lankatruth", "Timestamp": "October 23, 2018", "Headline": "මාලිගාවත්ත අවට රථවාහන ගමනාගමනයට සීමා", "News Content": "ශ්‍රී ලංකා – එංගලන්ත එක්දින ක්‍රිකට් තරඟය ආර්. ප්‍රේමදාස ක්‍රීඩාංගනයේ පැවැත්වීමට නියමිත බැවින් මාලිගාවත්ත ප්‍රදේශයේ රථවාහන ගමනාගමනය අද(23) දහවල් 12.30 සිට සීමා කෙරෙන බව ශ්‍රී ලංකා පොලීසිය දන්වා සිටියි. අද දිනට නියමිත තරඟය නිමාවන තුරු මෙම තත්වය ක්‍රියාත්මක බවත් මාලිගාවත්ත ප්‍රදේශය මගහැර යා හැකි විකල්ප මාර්ග භාවිත කරන ලෙසත් ශ්‍රී ලංකා පොලීසිය රියදුරන් දැනුවත් කරයි.", "URL": "https://lankatruth.com/si/?p=61648", "Category": "පුවත්", "Parent URL": null}