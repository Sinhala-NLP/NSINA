{"Source": "Lankatruth", "Timestamp": "October 6, 2023", "Headline": "පාස්කු ප්‍රහාරය ගැන රනිල් ජාත්‍යන්තර මාධ්‍ය ඉදිරියේ බොරු කියපු බව හෙළි වෙයි", "News Content": "ජනාධිපති රනිල් වික්‍රමසිංහ ජර්මනියේ රූපවාහිනි නාලිකාවක් සමඟ සම්මුඛ සාකච්ඡාවකට එක් වෙමින් සිදු කළ සංවාදය මේ වනවිට විශේෂයෙන්ම ජාත්‍යන්තර වශයෙන් දැඩි ආන්දෝලනයකට තුඩු දී තිබෙන අතර එහිදී පාස්කු ප්‍රහාරය සම්බන්ධයෙන් තමන් කතෝලික රදගුරු සමුළුව හමු වී සාකච්ඡා කළ බවට ජනාධිපති රනිල් වික්‍රමසිංහ සිදු කළ ප්‍රකාශය මුළුමනින් අසත්‍යයක් මෙන්ම ජනතාව නොමග යවන ප්‍රකාශයක් බව මේ වනවිට තහවුරු වී තිබේ. ඒ තමන් එවැනි සාකච්ඡාවක් සිදු කළ බවට ජනාධිපති රනිල් වික්‍රමසිංහ සිදු කළ ප්‍රකාශය කතෝලික සභාව විසින් ප්‍රතික්ෂේප කිරීමත් සමගය. එය ප්‍රතික්ෂේප කරමින්, එැවනි සාකච්ඡාවක් නොවූ බවට ශ්‍රී ලංකා කතෝලික රදගුරු සමුළුවේ සභාපති අති උතුම් ඇරල්ඩ් ඇන්තී හිමිපාණෝ “ඥානාර්ථ පදීපය” පුවත්පතට සඳහන් කර ඇත. විශේෂයෙන්ම පාස්කු ඉරිදා ප්‍රහාරය පිළිබඳ කාදිනල් හිමිපාණන්ගේ මෙන්ම ශ්‍රී ලංකා කතෝලික රදගුරු සමුළුවේද ස්ථාවරය එකක් බවත් ස්වාධීන, විනිවිද පෙනෙන, පූර්ණ විමර්ශනයක් සහ අධීක්ෂණයට ජාත්‍යන්තර විමර්ශන කණ්ඩායමක් අවශ්‍ය බවත් කතෝලික රදගුරු සමුළුව ස්ථාවරය පැහැදිලි කරමින් අති උතුම් ඇරල්ඩ් ඇන්තී හිමිපාණෝ අවධාරණය කරති. “ඥානාර්ථ පදීපය” පල කළ එම සම්පූර්ණ ප්‍රවෘත්තිය පහතින් දැක්වේ,", "URL": "https://lankatruth.com/si/?p=152831", "Category": "පුවත්", "Parent URL": null}