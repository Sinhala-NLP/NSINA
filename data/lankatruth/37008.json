{"Source": "Lankatruth", "Timestamp": "July 3, 2017", "Headline": "සයිටම් නිසා ආණ්ඩුව රත් වෙයි!", "News Content": "මෛත්‍රීපාල සිරිසේන ජනාධිපතිවරයාගේ හා රනිල් වික්‍රමසිංහ අගමැතිවරයාගේ ප්‍රධානත්වයෙන් අද (03) පැවැති කැබිනට් රැස්වීම උණුසුම් තත්වයක් මතුවූ බව වාර්තා වේ. නීති විරෝධීසයිටම් ආයතනය පිළිබඳව අද පැවැති කැබිනට් හමුවේදී සාකච්ඡා කෙරී ඇති අතර කැබිනට් මණ්ඩලයේ ඇමතිවරුන් දෙපිරිසක් සයිටම් ආයතනයට පක්ෂව හා විරුද්ධව අදහස් පළ කිරීමත් සමග උණුසුම් තත්වයක් මතුව ඇති අතර අගමැතිවරයා හා ජනාධිපතිවරයා ඒ සම්බන්ධයෙන් අවසන් තීරණයක් ප්‍රකාශයට පත් කර නැති බවද වාර්තා වේ. සයිටම් ආයතනයට රටේ ජනතාව,විශ්වවිද්‍යාල සිසුන්, විශ්වවිද්‍යාල ආචාර්යවරුන්, වෛද්‍යනිලධාරීන්,වෘත්තීය සමිති මෙන්ම ආණ්ඩුවේ මැති ඇමතිවරුන් බහුතරයක් විරුද්ධව සිටියදී ඇමතිවරුන් කිහිපදෙනෙකුගේ අවශ්‍යතාවය වෙනුවෙන් සයිටම් ආයතනය ආරක්ෂා කිරීමට ආණ්ඩුව කටයුතු කිරීම පිළිබඳව ඇමතිවරුන් කැබිනට් මණ්ඩලය හමුවේ කරුණු ඉදිරිපත් කර ඇති බව අනාවරණය වේ. කෙසේ වෙතත් කැබිනට් රැස්වීම අවසානයේ සයිටම් ප්‍රශ්නය පිළිබඳව කිසිදු අවසන් එකඟතාවයකට එළඹීමට ආණ්ඩුව අසමත් වූබවද වාර්තා වේ.", "URL": "https://lankatruth.com/si/?p=37008", "Category": "පුවත්", "Parent URL": null}