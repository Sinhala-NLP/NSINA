{"Source": "Lankatruth", "Timestamp": "November 1, 2020", "Headline": "කුරුණෑගල පොලීසියේත් ඒකකයක් වසා දමයි", "News Content": "බොරැල්ල පොලීසියේ සේවය කරන සැරයන්වරයෙකුට කොවිඩ් – 19 වෛරසය ආසාදනය වීම හේතුවෙන් පොලිස් සැරයන්වරියක වන ඔහුගේ බිරිඳ සේවය කරන කුරුණෑගල මූලස්ථාන පොලීසියේ ඒකකයක් සම්පූර්ණයෙන්ම වසා දැමීමට පියවර ගෙන තිබේ. එමෙන්ම අදාළ ආශ්‍රිත පොලිස් නිලධාරීන් සම්බන්ධයෙන් ආරක්ෂා කාරී පියවරක් අනුගමණය කර ඇත. ඒ අනුව එම ඒකකයේ ස්ථානාධිපතිවරයා ඇතුළු පොලිස් නිලධාරීන් දස දෙනෙකුට ආසන්න පිරිසක් ස්වයං නිරෝධායනයට යොමුකර තිබේ. මීට අමතරව ආසාදිත පොලිස් සැරයන්වරයාගේ බිරිඳ සහ පවුලේ සාමාජිකයන්ද ඔවුන්ගේ නිවෙස තුළම ස්වයං නිරෝධායනයට ලක් කර ඇත. මෙම ආසාදිත පොලිස් සැරයන්වරයා වාරියපොල හංහමුණ ප්‍රදේශයේ පදිංචි අයෙකු වන අතර පසුගිය 18 වන දින නිවසට පැමිණ ආපසු සේවා ස්ථානයට යාමෙන් පසුව ඔහුට කොවිඩ් – 19 වෛරසය ආසාදනය වී ඇතැයි තහවුරුවී ඇති බව වාර්තාවේ.", "URL": "https://lankatruth.com/si/?p=99115", "Category": "පුවත්", "Parent URL": null}