{"Source": "Lankatruth", "Timestamp": "November 2, 2021", "Headline": "රියැදුරු වෙසින් කෝටි හයක් පැහැරගැනීමේ උත්සාහය වරදී", "News Content": "හැටන් නගරයේ පිහිටි පෞද්ගලික බැංකු ශාඛාවවල ATM යන්ත්‍ර තුළ තැන්පත් කිරීමට රැගෙන ආ රුපියල් හය කෝටි හැත්තැහතර ලක්ෂ දහ නව දහසක් පැහැරගැනීමට තැත්කළ එම මුදල් රැගෙන ආ වෑන් රථයේ රියැදුරා අත්අඩංගුවට ගෙන තිබේ. ATM යන්ත්‍රවලට මුදල් බැර කරනු ලබන මහනුවර නගරයේ පිහිටි පෞද්ගලික ආයතනයක නිලධාරීන් දෙදෙනෙකු හා ගිනිඅවියක් සහිත ආරක්ෂක නිලධාරියෙකු සමඟ ඊයේ (01) දින පස්වරු 1.50 ට පමණ සැකකාර රියදුරා බැංකු ශාඛාව වෙත වැන් රථයෙන් පැමිණ ඇත. ආරක්ෂක නිලධාරියා සහ අදාල නිලධාරින් දෙදෙනා වැන් රථයෙන් බැස බැංකු ශාඛාව වෙත ගිය අවස්තාවේ වෑන් රථයේ රැදි සිටි රියදුරා විසින් වෑන් රථය රැගෙන පලාගොස් තිබේ. එම ආයතනයේ නිලධාරින් සහ ආරක්ෂක නිලධාරයා විසින් හැටන් පොලිසියට පැමිණිලි කර කිරීමෙන් අනතුරුව එම වැන් රථයේ සවි කර තිබු GPS යන්ත්‍රය අනුව සැකකරු ගමන් ගන්නා මාර්ගය පිළිබදව හැටන් පොලිසියේ නිලධාරින් සියළුම පොලිස් ස්ථාන වෙත දැනුම් දී තිබේ. අනතුරුව සැකකරුව නුවරඑලිය බදුල්ල ප්‍රධාන මාර්ගයේ කැප්පට්පොල ප්‍රදේශයේදී පොලිස් විශේෂ කාර්ය බලකායේ නිලධාරින් විසින් ඊයේ දින පස්වරු 3.30ට පමණ අත්අඩංගුවට ගෙන කැප්පට්පොල පොලිසිය වෙත භාර දි ඇත.", "URL": "https://lankatruth.com/si/?p=125369", "Category": "පුවත්", "Parent URL": null}