{"Source": "Lankatruth", "Timestamp": "January 9, 2023", "Headline": "විදුලි ගාස්තු වැඩි කරයිද? තීරණය අද…", "News Content": "65%කින් විදුලි ගාස්තු ඉහළ දැමීමට අදාළ යෝජනාව අද (09) කැබිනට් මණ්ඩලය විසින් සාකච්ඡා කිරීමට නියමිතය. ඒ ජනාධිපති රනිල් වික්‍රමසිංහගේ ප්‍රධානත්වයෙන් අද පස්වරුවේ රැස්වීමට නියමිත කැබිනට් මණ්ඩලයේදීය. විදුලි ගාස්තු ඉහළ දැමීමට අදාළ යෝජනාව පසුගිය කැබිනට් හමුවේ දී සාකච්ඡාවට ලක්කිරිමට නියමිතව තිබූ නමුත් එය මෙම සතියේ දී සාකච්ඡාවට ලක්කිරීම දක්වා කල් තබන ලදී. කෙසේ වෙතත් අද දින කැබිනට් මණ්ඩල අනුමැතියෙන් අනතුරුව එම යෝජනාව මහජන උපයෝගිතා කොමිසම වෙත යොමු කිරීමට නියමිත බවද වාර්තා වේ.", "URL": "https://lankatruth.com/si/?p=143603", "Category": "පුවත්", "Parent URL": null}