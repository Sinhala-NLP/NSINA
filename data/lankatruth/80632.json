{"Source": "Lankatruth", "Timestamp": "September 10, 2019", "Headline": "එජාප අර්බුදය තවත් වර්ධනය වෙයි – කබීර් හෂීම් සභාපති ධුරයෙන් ඉවත් කරයි", "News Content": "එක්සත් ජාතික පක්ෂයේ ජනාධිපති අපේක්ෂකයා ලෙස සජිත් ප්‍රේමදාස නම් කළ යුතු යයි කියා සිටි පක්ෂයේ ජ්‍යෙෂ්ඨයන් කිහිප දෙනෙකුගෙන් කෙනෙකු වූ එක්සත් ජාතික පක්ෂයේ සභාපති කබීර් හෂීම් එම ධුරයෙන් ඉවත් කිරීමට එම පක්ෂයේ නායක, අගමැති රනිල් වික්‍රමසිංහ මහතා කටයුතු කර තිබේ. ඒ අනුව සභාපති ධුරයෙන් ඉවත් කිරීමේ ලිපිය අද (10) හෝ හෙට (11) දිනය ඇතුළත පාර්ලිමේන්තු මන්ත්‍රී කබීර් හෂීම් මහතා වෙත යොමු කරන බව එක්සත් ජාතික පක්ෂ අභ්‍යන්තර ආරංචිමාර්ග සඳහන් කරයි. ව්‍යවස්ථාව අනුව පක්ෂ නායකයාට ලැබී ඇති බලය මත කෘත්‍යාධිකාරී මණ්ඩල අනුමැතියෙන් මෙම නෙරපීම සිදු කරන බවද සදහන්ය. එළඹෙන ජනාධිපතිවරණය මුල් කරගනිමින් එක්සත් ජාතික පක්ෂය තුළ මේ වනවිට වර්ධනය වී කලක් පටන් පැවති පක්ෂ අභ්‍යන්තර අර්බුදය මෙම තීන්දුව මත තව දුරටත් උඩුදුවනු ඇති බව දේශපාලන විචාරකයෝ සඳහන් කරති. මූලාශ්‍ර lankafirstnews.lk", "URL": "https://lankatruth.com/si/?p=80632", "Category": "පුවත්", "Parent URL": null}