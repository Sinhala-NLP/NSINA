{"Source": "Lankatruth", "Timestamp": "September 7, 2018", "Headline": "පිරිමි දරුවෙකු අපයෝජනය කළ මහින්ද පිලේ මන්ත්‍රී හිමිනම අත්අඩංගුවට", "News Content": "දොළොස් හැවිරිදි පිරිමි ළමයෙකු අපයෝජනය කිරීම සම්බන්ධයෙන් මීරිගම ප්‍රාදේශීය සභාවේ මහින්ද පිලේ මන්ත්‍රී හිමිනමක් මීරිගම පොලිසිය විසින් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ පසුගිය පළාත් පාලන මැතිවරණයේදී මහින්ද රාජපක්ෂ පිල නියෝජනය කරමින් තරඟ කර ජයගත් කිතුල්වල සිරිවිමල නමැති මන්ත්‍රී හිමිනමක් බව පොලිසිය කියයි. ළමයා විහාරස්ථානයට පැමිණි අවස්ථාවකදී සැකකාර හිමිනම අතින් මෙම අපයෝජනය සිදුවූ බවට ලත් පැමිණිල්ලක් සම්බන්ධයෙන් මූලික විමර්ශන පවත්වා මෙසේ අත්අඩංගුවට ගෙන ඇත. මූලාශ්‍ර මව්බිම – දිනූෂි කේ.එම්. ආරච්චි", "URL": "https://lankatruth.com/si/?p=58982", "Category": "පුවත්", "Parent URL": null}