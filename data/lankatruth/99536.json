{"Source": "Lankatruth", "Timestamp": "November 6, 2020", "Headline": "ආණ්ඩුව කොරෝනා මර්නදය අඩපන කළ හැටි…", "News Content": "මෙරට තුළ කොවිඩ් – 19 වසංගතය ව්‍යාප්ත වූ මුල් අවධියේ එය මැඩපැවැත්වීම සඳහා සෞඛ්‍ය අමාත්‍යාංශයේ සම්පූර්ණ යාන්ත්‍රණය මෙහෙයවූ 15දෙනෙකුගෙන් යුත් මූලික මෙහෙයුම් ඒකකය මේ වනවිට සම්පූර්ණයෙන්ම වෙනස්කර ඇත. මේ අනුව සෞඛ්‍ය සේවා අධ්‍යක්ෂ ජනරාල් අනිල් ජාසිංහ, නියෝජ්‍ය අධ්‍යක්ෂ ජනරාල් පබා පලිහවඩන සහ ප්‍රධාන කාර්යභාර්යයක් ඉටු කළ බද්‍රානී ජයවර්ධන ඇතුළු 15දෙනෙකුගෙන් යුත් නිලධාරී මණ්ඩලය මෙසේ වෙනස්කර තිබේ. එම අවස්ථාවේදී රජයේ වෙනත් දෙපාර්තමේන්තුවල කැබ්රථ 157ක් සෞඛ්‍ය අමාත්‍යාංශයට අත්පත්කරගෙන රටපුරා මෙහෙයුම් කටයුතු සැලසුම්කරමින් ක්‍රියාත්මක කර ඇත. කෝවිඩ් මර්දන ජනාධිපති කාර්යසාදක බලකායට අවශ්‍ය සම්පූර්ණ යාන්ත්‍රණය සපයා ඇත්තේ ඒ මගිනි. නමුත් එය අඩපනකිරීමෙන් පසු මේ වනවිට දෙවන රැල්ල මතු වී ආසාදිතයන් නිවාස තුළම මිය යන තත්වයකට පත්ව ඇත. ඒ අතර සෞඛ්‍ය ඇමතිවරිය ප්‍රමුඛ ආණ්ඩුවේ ප්‍රධානීන් ඒලියන්ත වයිට් නැමැත්තාගේ උපදෙස් මත “කුණ්ඩලීනී ශක්තිය” එක්කල ජලය ගංඟාවලට මුදාහරින ක්‍රියාමාර්ග අනුගමණය කරමින් සිටියි.", "URL": "https://lankatruth.com/si/?p=99536", "Category": "පුවත්", "Parent URL": null}