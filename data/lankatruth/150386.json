{"Source": "Lankatruth", "Timestamp": "August 17, 2023", "Headline": "අගමැති දිනේෂ් චීනයේ සංචාරයක", "News Content": "අගමැති තනතුරට දිනේෂ් ගුණවර්ධන පත් කිරීමෙන් පසුව පළමු චීන නිල සංචාරය සඳහා චීනය බලා පිටත්ව ගොස් තිබේ. ඒ දින 04ක සංචාරයක් ලෙසය. ඒ අනුව පසුගිය 14 වනදා පස්වරුවේ මෙරටින් පිටත්ව ගිය අගමැති දිනේෂ් ගුණවර්ධනය 16 සිට 20 දක්වා චීනයේ කුන්මින්හි දී පැවැත්වෙන චීන දකුණු ආසියානු ආනයන හා අපනයන ප්‍රදර්ශනයේ ප්‍රධාන ආරාධිතයා ලෙස සහභාගී වීමට නියමිතය. රාජ්‍ය පරිපාලන, ස්වේදශකටයුතු, පළාත් සභා සහ පළාත් පාලන වැඩබලන ඇමති ලෙස එම අමාත්‍යාංශයේ රාජ්‍ය ඇමති අශෝක ප්‍රියන්ත පත්කර ඇත. මෙම පත් කිරීම ජනාධිපති රනිල් වික්‍රමසිංහ විසින් ඊයේ (16) සිදුකර ඇති බව මාධ්‍ය වාර්තාවලින් හෙළිවේ.", "URL": "https://lankatruth.com/si/?p=150386", "Category": "පුවත්", "Parent URL": null}