{"Source": "Lankatruth", "Timestamp": "April 20, 2022", "Headline": "හමුදා නිලධාරීන්ට රහසිගත නියෝගයක්", "News Content": "ශ්‍රී ලංකා යුද හමුදාවේ ඉහල නිලධාරීන්ට නිල වාහනවල ගමන් නොකරන ලෙස සහ විවෘත අවකාශයන්හිදී සිවිල් ඇඳමින් කටයුතු කරන ලෙස නියෝග ලබාදී ඇති බවට තොරතුරු හෙළිවෙමින් පවතී. මෙයට මූලික හේතුව වී ඇත්තේ ගෝඨාභය රාජපක්ෂගේ අවශ්‍යතාවය මත ස්ථාන ගත කර තිබෙන හමුදා අනු කණ්ඩ කිහිපයක නිලධාරීන් අනාවරණය වීම වැළැක්වීම සඳහා බවට වැඩි දුරටත් වාර්තා වේ.  මේ වනවිට පොලිසිය සහ මහජන විරෝධතා සුහදතා මට්ටමකින් පවතින අතර එය කඩාකප්පල් කිරීම සඳහා මෙහෙයවන ලද විශේෂ ඒකකයක් මගින් රඹුක්කනදී වෙඩි තබන ලද බවට බරපතළ සැකයක් මතුවී තිබේ.  ගෝඨාභය රාජපක්ෂගේ ඍජු මෙහෙයවීම යටතේ හමුදා අනු කණ්ඩ කිහිපයක් සූදානම් කරමින් පවතින බවට තොරතුරු හෙළිවන්නේ මෙම තත්වය තුළ ය. ඔවුන්ට පූර්ණ ආවරණය ලබා ගැනීම සඳහා සමස්ත යුද හමුදාවටම පොදු නියෝගයක් ලෙස මෙම රහසිගත විශේෂ නියෝගය ලබාදී තිබේ.", "URL": "https://lankatruth.com/si/?p=132466", "Category": "පුවත්", "Parent URL": null}