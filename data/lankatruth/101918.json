{"Source": "Lankatruth", "Timestamp": "November 29, 2020", "Headline": "ආණ්ඩුව සැඟවූ ජීවන බර මෙන්න", "News Content": "ආණ්ඩුව පණවා තිබෙන වක්‍රබදු ඉහළ දැමීම හා මුදල් අච්චු ගැසීම යන ප්‍රධාන කරුණු දෙක පදනම් කරගෙන රටතුළ විශාල වශයෙන් භාණ්ඩ හා සේවාවල මිල ගණන ඉහළ ගොස් ඇති බව ආර්ථික විශ්ලේෂකයෝ පෙන්වා දෙති. මේ සම්බන්දයෙන් අද (29) රාවය පුවත්පතට අදහස් දක්වා තිබෙන ආචාර්ය ආමින්ද මෙත්සිල මහතා සහ මහ බැංකුවේ හිටපු නියෝජ්‍ය අධිපති ආචාර්ව ඩබ්ලිව්.ඒ විජේවර්ධන මහතා යන ආර්ථික විශ්ලේෂකයන් ප්‍රමුඛ මණ්ඩලයක් විසින් මේ බව හෙළි කර තිබේ. 2021 අයවැය මගින් භාණ්ඩ හා සේවා බද්ධ 30%ක්, විදේශ වෙළඳපොළ බද්ද 31%ක් වීම තුළ එක් පැත්තකින් ජනතාව දැඩි ආර්ථික පීඩනයකට මුහුණදී සිටින අතර ආණ්ඩුව විසින් තමන්ගේ වියදම් පියවා ගැනීම සඳහා මුදල් අච්චු ගැසීම නිසා භාණ්ඩ කෙරෙහි ඉල්ලුම ඉහළ යාමෙන් ජීවන වියදම විශාල වශයෙන් වැඩිවී ඇති බව පෙන්වා දී තිබේ. මේ අතර මහාචාර්ය සිරිමල් අබේරත්න මහතා දැක්වූ අදහස් ඇසුරෙන් පසුගිය 24වන අඟහරුවාදා ලංකාදීප පුවත්පත ආසියානු කලාපයේ වෙනස් රටවල් සහ ලංකාවේ වක්‍ර බදු ප්‍රමාණය පිළිබඳව සංඛ්‍යදත්ත ඉදිරිපත් කර තිබේ. ඒ අනුව මෙරට වක්‍රබදු අනුපාතය 81.9%ක් වනවිට ඊලඟ වැඩිම වක්‍රබදු ප්‍රමාණය අය කරන චීනයේ එය 64.8%ක්ද ඉන්දියාවේ 49.9%ක්ද බව හෙළිකර තිබේ. (පහත වගුව බලන්න)", "URL": "https://lankatruth.com/si/?p=101918", "Category": "ආර්ථික පුවත්", "Parent URL": null}