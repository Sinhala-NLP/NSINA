{"Source": "Lankatruth", "Timestamp": "May 3, 2019", "Headline": "සැක කටයුතු ද්‍රව්‍ය සමඟ මාදම්පේ දී තිදෙනෙක් අත්අඩංගුවට", "News Content": "සැකකටයුතු ද්‍රව්‍ය සමඟ මාදම්පේ මහබද්දේගම ප්‍රදේශයේදී පුද්ගලයන් තිදෙනෙකු පොලිස් අත්අඩංගුවට පත්ව ඇත. සැකකරුවන් සතුව තිබී කඩුවක්, විනාශ කරන ලද සී. ඩි. තැටි තිහකට ආසන්න ප්‍රමාණයක්, හා මේ මස ලැබුණු බව සඳහන් රුපියල් ලක්ෂ විස්සකට ආසන්න මුදල් සහිත බැංකු ගිණුම් දෙකකට අයත් බැංකු පොත් හා ජංගම දුරකතනයක් පොලිස් නිලධාරීන් විසින් සොයා ගෙන ඇත. බැංකු ගිණුම් හිමි පුද්ගලයා මාධ්‍ය ආයතනයකට සම්බන්ධව දෙමටගොඩ ප්‍රදේශයේ නැවතී සිට සේවය කර ඇති අතර එම ස්ථානය ආගමික සංවිධානයකට අයත් බවද වාර්තා වේ. පාස්කු ඉරිදා ප්‍රහාරයෙන් පසු සැකකරු මාදම්පේ ප්‍රදේශයට පැමිණ තිබේ. බැංකු ගිණුම්වලට මුදල් ලද ආකාරය ප්‍රකාශ කිරීමට සැකකරු අපොහොසත්ව ඇති අතර වැඩිදුර විමර්ශන සඳහා ඔහු අත්අඩංගුවට ගෙන ඇත.", "URL": "https://lankatruth.com/si/?p=73291", "Category": "පුවත්", "Parent URL": null}