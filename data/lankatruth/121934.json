{"Source": "Lankatruth", "Timestamp": "August 24, 2021", "Headline": "මඩ බලකායෙන් ජීවිත සමඟ සෙල්ලම් කරන ජඩ වැඩක්", "News Content": "කොවිඩ් ආසාදිතයන් හඳුනාගන්නා ඇන්ටිජන් කිට් එකක් රුපියල් 80/-කට ලබා දෙන බව සඳහන් කරමින් ජනතා විමුක්ති පෙරමුණේ අන්තර් සමාගම් සේවක සංගමයේ සභාපති වසන්ත සමරසිංහගේ දුරකතන අංකය යොදා සමාජ මාධ්‍ය තුළ පෝස්ටුවක් පළ කරමින් ජනතාව නොමඟ යවන නින්දිත ක්‍රියාමාර්ගයක් පිළිබඳව හෙළිවී තිබේ.  මේ පිළිබඳව අද (24) සවස 5ට පමණ මාධ්‍ය හමුවේ වසන්ත සමරසිංහ කරුණු දැක්වීය. මෙම නින්දිත නොමග යවන නින්දිත ප්‍රචාරයන්ට නොරැවටෙන ලෙස ඔහු සියලු ජනතාවගෙන් ඉල්ලා සිටී. මේ වන විටද, සාමාන්‍ය ජනතාව මෙන්ම සෞඛ්‍ය සේවයට සම්බන්ධ හෙද හෙදියන්ගෙන්, වෛද්‍යවරුන්ගෙන් සහ හමුදා නිලධාරීන්ගේ පවා මේ පිළිබඳ විමසීම් කරමින් දුරකතන ඇමතුම් ලැබෙන බව මාධ්‍ය හමුවේ සාක්ෂි සහිතව පෙන්වා දුන්නේය.   ආණ්ඩුවේ මඩ බලකායට සම්බන්ධ ගවුම් අඳින පුද්ගලයෙකු මෙම ක්‍රියාවේ ඉහලින්ම සිටින බවට සාධක ඇතැයි ඔහු පැවසීය.  සමාජ මාධ්‍ය මත පළකරනු ලබන තොරතුරුවල සත්‍ය අසත්‍යතාවය පරීක්ෂා කරනු ලබන Factcrescendo Sri Lanka ආයතනය විසින් තොරතුරු සොයා බලා ඔවුන්ගේ වෙබ් පිටුවේ පළ කළ ලිපිය මෙතනින්", "URL": "https://lankatruth.com/si/?p=121934", "Category": "පුවත්", "Parent URL": null}