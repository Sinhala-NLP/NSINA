{"Source": "Lankatruth", "Timestamp": "May 23, 2019", "Headline": "13 ප්‍රහාරයට සම්බන්ධ, පාතාල සම්බන්ධතා ඇති පොහොට්ටුවේ වත්තල සංවිධායකවරයෙකුට ඉහළ අණකින් ඇප", "News Content": "පාස්කු ඉරුදින ත්‍රස්ත ප්‍රහාරයෙන් දින ගණනාවකට පසු එනම් මැයි 13වනදා එල්ල වූ ජාතිවාදී පහරදීම්වලට සෘජුවම සම්බන්ධව සිටි බවට ඇසින් දුටු සහ වීඩියෝ සාක්ෂි සහිතව පොලිස් බුද්ධි අංශ තොරුතුරුවලින්ද පසු අත්අඩංගුවට ගත් බස්නාහිර පළාත් සභා එක්සත් ජාතික පක්ෂ බස්නාහිර පළාත් සභා මන්ත්‍රී පොහොට්ටු පක්ෂයේ වත්තල ආසන සංවිධායක රන්දීර් රොද්‍රිගූ මහතාව වත්තල පොලිසිය මගින් අත්අඩංගුවට ගැනීමෙන් පසු බස්නාහිර උතුර භාර නියෝජ්‍ය පොලිස්පතිවරයා වෙත එල්ල වූ පොහොට්ටු පක්ෂයේ ඉහළ දේශපාලන බලවතෙකුගේ බලපෑම මත අධිකරණයට ඉදිරිපත් නොකර පොලිස් ඇප මත නිදහස් කර යවා ඇති බව වාර්තා වේ. තොරතුරු වාර්තා වන ආකාරයට එක්සත් ජාතික පක්ෂයෙන් බස්නාහිර පළාත් සභාවට තේරීපත්වූ මෙම රන්දීර් රොද්‍රිගූ මන්ත්‍රීවරයා සෘජුවම මැදිහත්වී දුරකථ ඇමතුම් ලබා දෙමින් පිරිස සංවිධානය කරමින් ඇලකන්ද ප්‍රදේශයේ මුස්ලිම් ජාතික ව්‍යාපාරිකයන්ගේ ව්‍යාපාරික ස්ථානවලට පහරදී ඇති බව බුද්ධි අංශ නිලධාරීන් විසින් තහවුරු කරගෙන ඇති අතර ඊට අදාළ ඇසින් දුටු සාක්ෂිද ලැබී තිබේ. එමෙන්ම ඔහු එම ප්‍රහාරය සංවිධානය කරන ආකාරයත් ඔහු දුරකථනයෙන් එක්රැස්කරන පිරිසට පහරදීම සඳහා අනුබල දෙන ආකාරයත් අවට CCTV දර්ශවල මනාව පැහැදිලිව ඇති බවත් වාර්තා වේ. එම සාක්ෂි මත පොහොට්ටු පක්ෂයේ මෙම මන්ත්‍රීවරයාව අත්අඩංගුවට ගෙන රැඳවුම්නියෝග ලබාගෙන ප්‍රශ්න කිරීම සඳහා අධිකරණයට ඉදිරිපත් කිරීමට සැලසුම් සකස්වෙමින් තිබියදී පොහොට්ටු පක්ෂයේ ඉහළම ප්‍රභලයෙකු බස්නාහිර උතුර භාර නියෝජ්‍ය පොලිස්පතිවරයා වෙත කරන ලද බලපෑම් මත පොලිස් ඇප මත නිදහස් කිරීමට වත්තල පොලිසිය කටයුතු කර තිබේ. මෙම මන්ත්‍රීවරයා එක්සත් ජාතික පක්ෂයේ සංවිධායකයෙකුව සිටින සමයේ එනම් 2017 ඔක්තෝබර් 23වනදා දිවුලපිටිය, දූනගහ, හේන්පිටගෙදර පාසල අසළදී පොලිස් විශේෂ කාර්යය බලකාය සහ අපරාධකරුවන් පිරිසක් අතර සිදු වූ වෙඩි හුවමාරුවකින් පසු අත්අඩංගුවට ගත් එම අපරාධ කල්ලියේ පිරිස සමග සිටි අතර පසුව ඔහු 2018 ජනවාරි 05 වනදා රුපියල් ලක්ෂ 05 බැගින් වූ ශරීර ඇප දෙකක් සහ රුපියල් දස දහසක මුදල් ඇපයක් මත සිටි පුද්ගලයෙකි. ඉන් පසුව ඔහු පොහොට්ටු පක්ෂය සමග එක්වී ඇති අතර මේ වනවිට ඔහු පොහොට්ටු පක්ෂයේ වත්තල ආසනයේ සංවිධායකවරයෙක් ලෙස කටයුතු කරමින් සිටියි.", "URL": "https://lankatruth.com/si/?p=74497", "Category": "පුවත්", "Parent URL": null}