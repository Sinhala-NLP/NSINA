{"Source": "Lankatruth", "Timestamp": "August 27, 2021", "Headline": "ආණ්ඩුවේ රූකඩ යොදවා සංඝරත්නයටත් පහර දෙයි", "News Content": "ජනාධිපතිවරයා යටතේ පවතින නාගරික සංවර්ධන අධිකාරිය විසින් පොලොන්නරුවේ පරාක්‍රම සමුද්‍ර වැව් බැම්මේ රළ පනාවේ ඉදිකිරීමට මුල පුරූ ඇවිදින මංතීරුවට විරෝධය පළ කළ භික්ෂූන් වහන්සේලාට ප්‍රහාර එල්ල කිරීමේ ව්‍යාපාරයක් ආණ්ඩුවේ සමාජ මාධ්‍ය මගින් දියත් කර තිබේ.  ඇවිදින මංතිරු ව්‍යාපෘතිය සහ පරාක්‍රම සමුද්‍රය බාර ඉංජිනේරුවරයා බව පවසන පුද්ගලයෙකු යොදවා ගනිමින් මෙම ප්‍රචාරක ව්‍යාපාරය දියත් කර ඇත.  මෙම ඇවිදින මංතීරුව අද (27) මහා සංඝ රත්නය ප්‍රමුඛ ගොවි ජනතාවගේ විරෝධය පළ කෙරිණි. එම විරෝධය හමුවේ මංතීරුව ඉදි කිරීමේ කටයුතු තාවකාලිකව නතර කළ බව නිවේදනය කෙරිණි. කෙසේ වුවත් ආණ්ඩුව විසින් ජාවරම්කරුවන්ගේ මුදලින් නඩත්තු කරන සමාජ ජාලා ව්‍යාපාරය මේ වන විට මහා සංඝරත්නයට සහ ගොවි ජනතාවට ප්‍රචාරක ව්‍යාපෘතියක් දියත් කර ඇත.ගරුතර මහා සංඝරත්නය සහභාගී වූ විරෝධතාවයේ විවිධ අවස්ථා", "URL": "https://lankatruth.com/si/?p=122105", "Category": "පුවත්", "Parent URL": null}