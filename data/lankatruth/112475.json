{"Source": "Lankatruth", "Timestamp": "March 11, 2021", "Headline": "ගුවන් විදුලියේ සභාපති, අධ්‍යක්ෂක මණ්ඩලය ඇමති අණින් ගෙදර", "News Content": "ශ්‍රී ලංකා ගුවන් විදුලි සංස්ථාවේ සභාපති ප්‍රවීණ ගායන ශිල්පී ජගත් වික්‍රමසිංහ මහතා ඇතුළු අධ්‍යක්ෂ මණ්ඩලයට වහාම ඉල්ලා අස්වැන්නැයි ජනමාධ්‍ය අමාත්‍ය කෙහෙළිය රඹුක්වැල්ල අද (11) දැනුම් දී ඇත බව වාර්තා වේ. ගුවන් විදුලියේ සභාපතිවරයා හා අධ්‍යක්ෂක මණ්ඩලය විසින් නුවරඑළිය රදැල්ල ප්‍රදේශයේ සංස්ථාව සතු ඉඩමක් පෞද්ගලික ව්‍යාපාරිකයකුට අනුමැතියකින් තොරව බදු දීම, සංස්ථාව සතු සංඛ්‍යාත අනුමැතියකින් තොරව වෙනත් පාර්ශවයකට පැවැරීම, සංස්ථාවේ දේපල අපහරණය ඇතුළු චෝදනා රැසක් එල්ල කරමින් අමාත්‍ය කෙහෙළිය රඹුක්වැල්ල ඔවුන්ට ඉල්ලා අස්වන ලෙස දැනුම් දී තිබේ. ගුවන් විදුලි සංස්ථාවේ අධ්‍යක්ෂ මණ්ඩලය තුළ මුදල් අමාත්‍යංශයේ සහ ජනමාධ්‍ය අමාත්‍යංශ නිලධාරීන්ද නියෝජනය කරයි.", "URL": "https://lankatruth.com/si/?p=112475", "Category": "පුවත්", "Parent URL": null}