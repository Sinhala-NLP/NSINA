{"Source": "Lankatruth", "Timestamp": "February 2, 2019", "Headline": "සීගිරිය පොලිතීන් මුක්ත කලාපයක් කිරීමට යයි", "News Content": "සිගිරිය දිය අගල ඇතුලත කලාපය දිනයේ ඊයේ ( 01) දින සිට පොලිතින් ඇතුළු අපද්‍රව්‍යවලින් මුක්ත කලාපයක් බවට නම් කිරීමට මධ්‍යම සංස්කෘතික අරමුදල‍ තීරණය කර ඇත. ඊයේ දිනයේ ආරම්භය කල මෙම වැඩපිළිවෙල අනුව ප්‍රධාන පිවිසුම් දොරටු අභියසදී දෙස් විදෙස් සංචාරකයින් විසින් රැගෙන එන ලද ආහාර ද්‍රව්‍ය හා ජල බෝතල්වල පිටතින් ඇති පොලිතින් ආවරණ ඉවත් කිරීමට මධ්‍යම සංස්කෘතික අරමුදලේ සේවක සේවිකාවන් පිරිසක් යොදවා තිබු අතර සංචාරකයින්ට එම තත්වය පැහැදිලි කරදීමෙන් පසු ඔවුන් සිය කැමැත්තෙන්ම සහාය දැක්වීමට ඉදිරිවී සිටිනු දැකිය හැකි විය. සිගිරිය දිය අගල ඇතුලත කලාපයට පිසින ලද ආහාර වර්ග, කෙටි ආහාර වර්ග රැගෙනයාම දෙස් විදෙස් සංචරකයිනට අවසර ලබා නුදුන් අතර ආහාර ද්‍රව්‍ය ලෙස බිස්කට් වර්ග රැගෙනයාමට අවසර ලබාදී තිබුනේ ඒවාහි පිටතින් ඇති පොලිතීන් ආවරණය ඉවත් කිරීමෙන් පසුව බව සිගිරිය ව්‍යාපෘති කළමනාකරු මේජර් එම්. එම්. නිශාන්ත මහතා පැවසිය. මෙම වැඩ පිළිවෙල ආරම්භ කර පැයක් තුල අත් ට්‍රැක්ටරයක බහාලිය හැකි ප්‍රමාණයක් පොලිතින් එක්වූ බවද ඒ මහතා පැවසිය. මෙම වැඩ පිළිවෙල පිලිබදව සංචරකයින් දනුවත් කිරීමේ පුවරුද මේ වනවිට සවිකර තිබේ.", "URL": "https://lankatruth.com/si/?p=67392", "Category": "පුවත්", "Parent URL": null}