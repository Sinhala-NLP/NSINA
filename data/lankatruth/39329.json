{"Source": "Lankatruth", "Timestamp": "August 12, 2017", "Headline": "අන්තර් උසස් ජාතික ඩිප්ලෝමා ශිෂ්‍ය බලමණ්ඩලය ගොඩනැගෙයි", "News Content": "1995 වසරේ ආරම්භ කරන ලද ශ්‍රී ලංකා උසස් තාක්ෂණ අධ්‍යාපන ආයතන පද්ධතියට අදාළ ශිෂ්‍යයන් ආයතනිකව ඉදිරිපත් කළ ප්‍රශ්නවලට පරිපාලනය විසින් පිළිතුරු නොදීම හේතුවෙන් එම ප්‍රශ්නවලට විසඳුම් ලබා ගැනීමට තවදුරටත් සිසුන් සංවිධායන වෙමින් “අන්තර් උසස් ජාතික ඩිප්ලෝමා ශිෂ්‍ය බලමණ්ඩලය” පිහිටුවීමට කටයුතු කළ බව එම ශිෂ්‍ය බලමණ්ඩලය විසින් පසුගියදා මාධ්‍ය හමුවක් පවත්යවමින් සඳහන් කර සිටියේ ය. ඉතාමත් අත්තනෝමතික ලෙස සිසුන්ගේ පන්ති තහනම් කිරීම, මහපොල වැඩි නොකිරිම, අධ්‍යන කටයුතු සඳහා ශිෂ්‍යයන්ට අවශ්‍ය පහසුකම් ලබා නොදීම ඇතුව කරුණු ගණනාවක් මුල් කරගනිමින් ශ්‍රී ලංකා උසස් තාක්ෂණ අධ්‍යාපන ආයතන සිසු සිසුවියන් ඉදිරියට ඒකාබද්ධව සටන් කරන බව එහි කැඳවුම්කරු ශෙහාන් අතුකොරාල මහතා සඳහන් කළේ ය.", "URL": "https://lankatruth.com/si/?p=39329", "Category": "පුවත්", "Parent URL": null}