{"Source": "Lankatruth", "Timestamp": "December 20, 2022", "Headline": "බිත්තර මිල තවත් ඉහළ යයි", "News Content": "උත්සව සමයට සමගාමීව ඇතැම් ප්‍රදේශවල වෙළඳපොළේ බිත්තරයක් රුපියල් 65කට අලෙවි වන බව පාරිභෝගිකයෝ පවසති. පාරිභෝගික කටයුතු පිළිබඳ අධිකාරිය පවසන්නේ වෙළඳපොළ වැටලීම් සිදු කිරීමේදී මේ සම්බනද්ධයෙන් නීතිමය ක්‍රියාමාර්ග ගත නොහැකි බවය. පාරිභෝගික කටයුතු පිළිබඳ අධිකාරිය බිත්තරවලට උපරිම සිල්ලර මිලක් නියම කරමින් අගෝස්තු මස 19 වැනිදා ගැසට් නිවේදනයක් නිකුත් කළ අතර සුදු බිත්තරයක උපරිම සිල්ලර මිල රුපියල් 43ක් සහ දුඹුරු බිත්තරයක උපරිම සිල්ලර මිල රුපියල් 45 ලෙස එහි සඳහන් විය. කෙසේවෙතත් බිත්තර නිෂ්පාදකයින්ගේ සංගමය අභියාචනාධිකරණයට පෙත්සමක් ඉදිරිපත් කළ අතර ඒ අනුව බිත්තර සඳහා උපරිම සිල්ලර මිලක් නියම කරමින් පාරිභෝගික කටයුතු අධිකාරිය නිකුත් කළ ගැසට් නිවේදනය නඩු විභාගය අවසන් වනතුරු අත්හිටුවීමට අධිකරණය පසුගියදා නියෝග කළේ ය.", "URL": "https://lankatruth.com/si/?p=143009", "Category": "පුවත්", "Parent URL": null}