{"Source": "Lankatruth", "Timestamp": "December 24, 2016", "Headline": "ජපුර රෝහලේ ගිලන්රථයෙන් මළමිනී අැදලා", "News Content": "මීට මාසයකට පමණ පෙර හදිසි අනතුරකට ලක්ව ප්‍රතිකාර ලබමින් සිටි රෝගියෙකු ඊයේ (23) උදෑසන 7.30ට පමණ මිය ගොස් ඇති අතර එම මල සිරුර හදිසි මරණ පරීක්ෂණය සඳහා කළුබෝවිල රෝහල වෙත රැගෙන යෑමට ගිලන්රථයක් යොදාගෙන තිබේ. මෙසේ ගිලන්රථයකින් මළ සිරුරක් ප්‍රවාහනය කිරීම තහනම් වන අතර ඒ බව දැන දැනම නියෝජ්‍ය අධ්‍යක්ෂ සන්තුෂා ප්‍රනාන්දු මහත්මිය එම මළ සිරුර ප්‍රවාහනය සඳහා තම අනුමැතිය ලිඛිතවම දී ඇත. විශේෂයෙන්ම ඒ සඳහා අනුමැති දුන් ලිපියට ඇය අත්සන් තබා ඇත්තේ මල සිරුරක් ප්‍රවාහනය කිරීම සඳහා යන්න සඳහන් කරමිණි. ගිලන්රථවල විවිධ වයස් කාන්ඩවල රෝගී රැගෙන යන බැවින් විශේෂවෙන් කුඩා රෝගී දරුවන්ට විශබීජ ශරීරගත වීමට ඇති වැඩි ඉඩකඩ නිසා මෙලෙස මරණයට පත්වූවෙකු යැයි තහවුරු කර ගත් විට එම සිරුර ගිලන්රථයක රැගෙනයාම නොකළ යුතු බවට නීතියෙන්ම තහවුරු කර තිබිම නිසා රෝහල් කාර්ය මණ්ඩලය මෙම නීති විරෝධී ක්‍රියාවට විරෝධය පල කර ඇතත් එම විරෝධය නොතකා නියෝජ්‍ය අධ්‍යක්ෂවරිය ඊට අනුමැතිය ලබා දී ඇත. මෙහි තවත් සුවිශේෂී තත්ත්වයක් වන්නේ උදෑසන 7.30ට පමණ මිය ගිය රෝගියාගේ සිරුර කළුබෝවිල රෝහල වෙත රැගෙන යනවිට සවස 05 පමණ වී තිබිණි. මෙම රෝගියා ආදාල වාට්ටිවේ ප්‍රතිකාර ගැනීමේ සිට මියයන අවස්ථාව දක්වා කාලයට රුපියල් ලක්ෂ 7කට වැඩි ගෙවීමක්ද සිදු කර තිබීමයි. මෙම කාර්ය සඳහා මැදිහත් වූ නියෝජ්‍ය අධ්‍යක්ෂක සන්තුෂා ප්‍රනාන්දු යනු හිටපු ආරක්ෂක ලේකම්වරයෙකු වන ඔස්ටින් ප්‍රනාන්දු මහතාගේ දියණියයි. ඇය විසින් යොමු කළ ලිපිය පහතින් පල වේ.", "URL": "https://lankatruth.com/si/?p=25532", "Category": "පුවත්", "Parent URL": null}