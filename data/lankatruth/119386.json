{"Source": "Lankatruth", "Timestamp": "July 9, 2021", "Headline": "පොලිසියේ පහරදීමට එරෙහිව ජවිපෙ මානව හිමිකම් කොමිසමට යයි", "News Content": "කොතලාවල පනතට එරෙහිව විරෝධතා පැවැත්වූපිරිස්වලට අමානුෂික ලෙස පොලිසිය විසින් සිදුකරනු ලැබූපහරදීමට එරෙහිව ජනතා විමුක්ති පෙරමුණ මානව හිමිකම් කොමිසම වෙත පෙත්සමක් ඉදිරිපත් කර තිබේ. කොවිඩ් වසංගතයට මුවා වීපුද්ගලයින් නීති විරෝධීලෙස අත්අඩංගුවට ගැනීම හා බලහත්කාරීව නිරෝධායනයට යොමු කිරීම සම්බන්ධයෙන් මෙම පෙත්සම මගින් මානව හිමිකම් කොමිසමේ අවධානය යොමු කර තිබේ. මෙම පෙත්සම අද (09) දිනයේදීජවිපෙ මධ්‍යම කාරක සභික නීතිඥ සුනිල් වටගල ඇතුළු කණ්ඩායමක් විසින් මානව හිමිකම් කොමිසම වෙත යොමු කර ඇති අතර ඔවුන් විසින් නිරෝධායනයට යොමු කර ඇති පිරිසට අවශ්‍ය මූලික පහසුක් පවා එම නිරෝධායන මධ්‍යස්ථානයේ නොමැති වීම ඇතුළු කරුණු සම්බන්ධයෙන් තොරතුරු ඉදිරිපත් කර තිබේ. එම කරුණු සම්බන්ධයෙන් මානව හිමිකම් කොමිසම විසින් ඒ මොහොතේම සොයා බලන බවට සහතික වී ඇත.", "URL": "https://lankatruth.com/si/?p=119386", "Category": "පුවත්", "Parent URL": null}