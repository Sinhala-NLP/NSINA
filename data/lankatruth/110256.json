{"Source": "Lankatruth", "Timestamp": "February 9, 2021", "Headline": "කොමිෂන් ගැසට් අයාලේ", "News Content": "දේශපාලන පළිගැනීම් පිළිබඳව සොයා බැලීම සඳහා ජනාධිපතිවරයා විසින් පත්කරන ලද මුල්ම කොමිෂන් සභාවේ වාර්තාවලින් නිර්දේශ කර ඇති දඩුවම් ක්‍රියාත්මක කිරීම ස‍ඳහා පත් කළ ජනාධිපති කොමිසමට අදාළ ගැසට් නිවේදනය දින 07ක් ඇතුළත සංශෝධනය කර ඇත. දඩුවම් නියම කිරීම සඳහා ත්‍රිපුද්ගල ජනාධිපති කොමිසම සම්බන්ධ ගැසට් නිවේදනය ජනවාරි 29 වැනි දින නිකුත්කර තිබිණි. නමුත් දින 07ක් ඇතුළත එය සංශෝධනය කරමින් පෙබරවාරි 05 වැනි දින සංශෝධිත ගැසට් නිවේදනය නිකුත් කර ඇත. මේ අනුව ආණ්ඩුව දියත්කර තිබෙන්නේ දේශපාලන පළිගැනීම් කොමිෂන් බව තහවුරු කෙරෙමින් තිබෙන බව දේශපාලන විශ්ලේෂකයෝ පෙන්වා දෙති. ජනාධිපති කොමිෂන් සභා පත්කරමින් ඉතා හදිසියේ නිකුත් කරන ගැසට් නිවේදන දින 07ක් යාමටත් පෙර සංශෝධනය කිරීමට සිදුවී ඇත්තේ ආණ්ඩුවේ එම දේශපාලන පළිගැනීම් ක්‍රියාදාමය නිසා බව පැහැදිලි වී තිබේ.", "URL": "https://lankatruth.com/si/?p=110256", "Category": "පුවත්", "Parent URL": null}