{"Source": "Lankatruth", "Timestamp": "January 5, 2018", "Headline": "අලවතුගොඩ පොලීසිය තරුණයෙකුගේ දත් හතරක් ගලවයි", "News Content": "විමර්ශනයක් සඳහා ගිය මහනුවර – අලවතුගොඩ පොලීසියේ නිලධාරීන් පිරිසක් තරුණයෙකුට පහර දී ඔහුගේ දත් හතරක් කඩා ඇති බව වාර්තා වේ. එම පොලිස් නිලධාරීන් චන්දන රූපසිංහ නම් එම තරුණයාගේ අතපය ගැටගසා අමානුෂික ලෙස පහර දීඇත. මෙලෙස පහර කෑමට ලක්ව ඇත්තේ මහනුවර අංකුඹුර තලගහකන්ද ප්‍රදේශයේ පදිංචි චන්දන රූපසිංහ නැමැති තරුණයෙකි. පෞද්ගලික ආරවුලක් මත නිවසින් බැහැරව සිටි තම සහෝදරයාගේ බිරිඳ පොලීසිය සමග පැමිණ ඇයගේ බඩුබාහිරාදිය රැගෙන යාමට උත්සාහ කළ අවස්ථාවේ ඊට විරුද්ධ වීම හේතුවෙන් පොලිසිය තමන්ට පහර දුන් බව එම තරුණයා ප්‍රකාශ කරයි. “එතන එස්.අයි මහත්තයෙක් ආවා. ඒ එස්.අයි මහත්තයා මට පිස්ටල් එක නළලට තියලා. මට ගැහුවා. එතකොටම පොලීසියේ ඔක්කෝම එතනට ආවා. ඇව්ලා මට දඩ බඩ ගාලා ගහන්න පටන් ගත්තා. ලණු වගයක් තිබ්බා ඒ ලණුවලින්ම අත්දෙකයි කකුල් දෙකයි බැදලා එස් අයි මහත්තයා කකුළෙන් පයින් ගැහුවා. මගේ ඉස්සරහා දත් 04ක් කැඩුණා. ලණුවක් දාලා බෙල්ල හිර කළා. එතන හිටපු එක රාළහාමි කෙනෙක් පොල්ලක් කඩාගෙන ගැහුවා.” යනුවෙන් ඔහු ප්‍රකාශ කරයි. [embedyt] https://www.youtube.com/watch?v=s1sGR0pxL4E[/embedyt]", "URL": "https://lankatruth.com/si/?p=45876", "Category": "පුවත්", "Parent URL": null}