{"Source": "Lankatruth", "Timestamp": "June 27, 2019", "Headline": "ඇමරිකානු භාණ්ඩවලට අසාධාරණ බදු පනවා ඇතැයි ට්‍රම්ප්ගෙන් ඉන්දියාවට චෝදනා", "News Content": "ඇමරිකාවෙන් ආනයනය කරන භාණ්ඩ 28කට අධික තීරු බදු පැනවීමට ඉන්දියාව ගෙන ඇති තීරණය අසාධාරණ බව ඇමරිකානු ජනාධිපති ඩොනල්ඩ් ට්‍රම්ප් මහතා චෝදනා කර තිබේ. ඇමරිකාවෙන් ආනයනය කරන ඇපල්, ආමන්ඩ් ඇතුළු භාණ්ඩ 28ක තීරු බදු ඉහළ දැමීමට පසුගිය දා ඉන්දියාව කටයුතු කළ අතර ඇතැම් භාණ්ඩවල තීරු බද්ධ සියයට 70 දක්වා ඒ අනුව ඉහළ දැමුණි. ඉන්දියාව සඳහන් කර සිටියේ ඇමරිකාවට අපනයනය කරන ඉන්දියානු ඇළුමිනියම් නිෂ්පාදනවල බදු ඉහළ දැමීම හේතුවෙන් තමන් මෙම පියවර අනුගමන කරන බවය. කෙසේ වෙතත් ඇමරිකානු ජනාධිපතිවරයා පවසා සිටියේ ඉන්දියාවේ එම තීරණය ඉතා අසාධාරණ වූවක් බවය. මේ වනවිට ඔසාකාහි පැවැත්වෙන ජී20 සමුළුවට සමගාමීව ඇමරිකානු ජනාධිපතිවරයා ඉන්දීය අගමැති නරේන්ද්‍ර මෝදි සමඟ සාකච්ඡාවක් ද පැවැත්වීමට නියමිත බවද විදෙස් මාධ්‍ය වාර්තා කරයි.", "URL": "https://lankatruth.com/si/?p=76459", "Category": "විදෙස් පුවත්", "Parent URL": null}