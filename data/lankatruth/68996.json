{"Source": "Lankatruth", "Timestamp": "February 25, 2019", "Headline": "විමල් ඇතුළු 6කට එරෙහි නඩුව මැයි 13ට කල් යයි", "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා සහ සැකකරුවන් 5 දෙනෙකුට එරෙහිව පවතින නඩුව මැයි මස 13 වැනිදා සිට විභාගයට ගන්නා ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද නියෝග කළාය. එක්සත් ජාතීන්ගේ මානව හිමිකම් කාර්යාලයේ නියෝජිත අල් – හුසේන් කුමරු මෙරටට පැමිණි අවස්ථාවේ උද්ඝෝෂණයක් සිදු කරමින් මංමාවත් පනත උල්ලංඝණය කළ බවට වීරවංශ මහතාට චෝදනා එල්ලවී ඇත. සිද්ධියට අදාලව විමල් වීරවංශ මහතා ඇතුළු සැකකරුවන් 6 දෙනා අද(25) අධිකරණය හමුවේ පෙනී සිටි අතර පැමිණිල්ලේ පළමු සාක්කිය සඳහා සිතාසි නිකුත් කරමින් නඩුව මැයි මස 13 වැනි දා තෙක් කල් තැබිණි.", "URL": "https://lankatruth.com/si/?p=68996", "Category": "පුවත්", "Parent URL": null}