{"Source": "Lankatruth", "Timestamp": "December 19, 2020", "Headline": "බන්ධනාගාරවලට ත්‍රිවිධ හමුදාවේ විශේෂ බලකායක් – ජනාධිපති වාර්තාවකින් හෙළිවෙයි", "News Content": "බන්ධනාගාර නිලධාරීන්ගේ ආරක්ෂාව සඳහා ත්‍රිවිද හමුදාවෙන් ඉවත් වූ නිලධාරීන්ගෙන් සමන්විත විශේෂ සංචිතයක් පිහිටුවීමට සැලසුම් කර ඇති බව ජනාධිපති ලේකම් කාර්යාලයේ වාර්තාවකින් අනාවරණය වේ. මේ සඳහා ත්‍රිවිධ හමුදාවෙන් නීත්‍යාණුකූලව ඉවත්වූ නිලධාරීන් බඳවාගැනීමට යෝජනා කර ඇත. මුලින්ම ඒ සඳහා 200කගෙන් සමන්විත සංචිතයක් ඇති කිරීමට යෝජිතය. මෙම සංචිතය බන්ධනාගාර දෙපාර්තමේන්තුවේ අවශ්‍ය කටයුතු සඳහා නිසි ක්‍රමවේදයක් යටතේ යොදාගැනීමට නියමිතය. විශේෂයෙන්ම බන්ධනාගාර නිලධාරීන්ගේ ආරක්ෂාව සඳහා මෙම සංචිතයේ පිරිස් යොදාගැනීමට යෝජනා කර තිබේ.", "URL": "https://lankatruth.com/si/?p=103919", "Category": "පුවත්", "Parent URL": null}