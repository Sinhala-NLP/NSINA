{"Source": "Lankatruth", "Timestamp": "March 21, 2019", "Headline": "මන්ත්‍රී මුතුහෙට්ටිගමගේ නඩුවක් සැප්තැම්බර් දක්වා කල්යයි", "News Content": "පුද්ගලයෙකු පැහැරගෙන ගොස් සිරකර තැබීම සම්බන්ධව චෝදනා එල්ලවී ඇති නිශාන්ත මුතුහෙට්ටිගම මන්ත්‍රීවරයා ඇතුළු විත්තිකරුවන් පස් දෙනෙකුට එරෙහිව පවතින නඩුව සැප්තැම්බර් මාසය දක්වා කල් තැබීමට ගාල්ල මහාධිකරණ විනිසුරු ඩබ්ලිව්. පී. එස්. නිශ්ශංක මහතා නියෝග කළේය. නිශාන්ත මුතුහෙට්ටිගම, උඩුගම විතානගේ ලලිත් ධම්මික,සෙනවිරත්න ඈපාගේ දිමුතු ප්‍රදිප්,නිරාජ් අසංක ජයවර්ධන,සහ විදානකාරියකරණගේ හසිත අකලංක යන විත්තිකරුවන් විසින් 2009 පළාත් සභා මැතිවරණ සමයේදී නිශාන්ත මුතුහෙට්ටිගම මහතාගේ මැතිවරණ කාර්යාලයක් පැමිණිලිකරු විසින් කජා ඇතිබව පවසමින් පැහැරගෙන ගොස් සාපරාධී බලහත්කාරය පා ඇතැයි පැමිණිල්ලේ සඳහන් කර ඇත. සිද්ධියට අදාල නඩුව අද(21) කැඳවා තිබූ අවස්ථාවේ විනිසුරුවරයා ප්‍රකාශ කර සිටියේ ලබන සැප්තැම්බර් මස 16,17,18 යන දිනවල මෙම නඩුව නැවත කැඳවන බවය.", "URL": "https://lankatruth.com/si/?p=70779", "Category": "පුවත්", "Parent URL": null}