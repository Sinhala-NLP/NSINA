{"Source": "Lankatruth", "Timestamp": "December 13, 2020", "Headline": "මනාලයාට කොරෝනා…. රක්වානේ ප්‍රදේශයක් ලොක්ඩවුන්…", "News Content": "රත්නපුර මල්වල ප්‍රදේශයේ විවාහ ගිවිස ගැනීමේ උත්සවයක සිටි මනාලයාට කොවිඩ් – 19 ආසාදනය වීම හේතුවෙන් රක්වාන උක්වත්ත ප්‍රදේශයේ ඩෙල්ව්න් වත්තේ කොටසකට ඊයේ (12) රාත්‍රි 10.00 සිට සංචරණ සීමා පනවිමන් අගුලු දමා ඇතැයි වාර්තා වේ. රක්වානේදි පවත්වා ඇති එම උත්සවයෙන් පසු මනාලයාට කොරොනා ආසාදිත බව වාර්තා වී තිබේ. ඒ නිසා නිවාස 10ක පිරිසක් ස්වයං නිරෝධායනයට යොමු කර ඇත. එම උත්සවයට පාසල් ගුරුවරුන් සහ සිසුන් කිහිප දෙනෙකුද සහභාගී වීම නිසා ඔවුන්ද සමග ප්‍රදේශයේ 45 දෙනෙකු ස්වයං නිරෝධායනයට යොමු කර තිබේ. එගෙස නිරෝධායනයට යොමු කර සිටි පිරිසෙන් සිව් දෙනෙකුට කොවිඩ් ආසාදිත බවට ඊයේ හඳුනාගෙන ඇති බවත් තරුණයා සමග විවාහ ගිවිස ගත් මනාළිය සහ ඇයගේ පවුලේ අයද ස්වයං නිරෝධායනයට යොමු කර ඇති බවත් ගොඩකවෙල සෞඛ්‍ය වෙද්‍ය නිලධාරිණි ඉන්දිකා ගුණදාස මහත්මිය පවසයි.", "URL": "https://lankatruth.com/si/?p=103254", "Category": "කොවිඩ් -19 (කොරෝනා ) පුවත්", "Parent URL": null}