{"Source": "Lankatruth", "Timestamp": "December 18, 2020", "Headline": "රත්නපුර නගරයට කොරෝනා අධි අවදානම් තත්වයක් – අහඹු පරීක්ෂාවකින් තහවුරුවෙයි", "News Content": "කොවිඩ් – 19 වසංගතය පැතිරයාම හේතුවෙන් රත්නපුර නගරය අධි අවදානම් මට්ටමකට පත්ව ඇති රත්නපුර දිස්ත්‍රික් කාර්යය සාධන බලකා කමිටුව සඳහන් කරයි. රත්නපුර කුඩුගල්වත්ත ප්‍රදේශයේ අහඹු ලෙස සිදු කර ඇති PCR පරීක්ෂණවල ප්‍රතිඵල අනුව 20දෙනෙකුගෙන් 07කුට වෛරසය ආසාදනය වී ඇති බවත් මෙහි ඇති අවදානම මොවුන් සියලු දෙනා අහඹු ලෙස තෝරා ගත් අයවළුන් වීම බවත් එම බලකා කමිටුව අවධාරණය කරයි. රත්නපුර සෙලාන් බැංකු හංදියේ සිට ඩිපෝ හංදිය දක්වා සියලු කඩ සාප්පු වසා දැමීමටද පියවරගෙන ඇත. රත්නපුර නගරය ආශ්‍රිතව පදික වෙළඳාමද තහනම් කර ඇත අතර ගොඩිගමුව ප්‍රදේශයට තවදුරටත් සංචරණ සීමා පනවා ඇත. රත්නපුර මේ වන විට කොරෝනා ආසාධිතයින් සංඛ්‍යාව 572ක් වාර්තා වි තිබේ. පවතින අවදානම් තත්වය පහව යන තෙක් රත්නපුර නගරය ආශ්‍රිතව ගමන්බිමන් යාම සීමා කරන ලෙස සෞඛ්‍ය බලධාරීන් රත්නපුර ජනතාවගෙන් ඉල්ලා සිටී.", "URL": "https://lankatruth.com/si/?p=103802", "Category": "කොවිඩ් -19 (කොරෝනා ) පුවත්", "Parent URL": null}