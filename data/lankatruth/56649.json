{"Source": "Lankatruth", "Timestamp": "July 24, 2018", "Headline": "පවුම් ලක්ෂයක් වටිනා සංචාරයේ තොරතුරු හෙළි නොකිරීමෙන් මන්ත්‍රී තනතුර අත්හිටුවයි", "News Content": "බ්‍රිතාන්‍ය පාර්ලිමේන්තුවේ අනුමැතියකින් තොරව සිය පවුලේ සාමාජිකයින් සමඟ මෙරට සංචාරයක නිරතවීම සහ එම සංචාරය පිළිබඳ තොරතුරු හෙළි කිරීමට නොහැකිවීමෙන් බ්‍රිතාන්‍ය පාර්ලිමේන්තු මන්ත්‍රී ඉයන් පේස්ලි ජූනියර්ගේ මන්ත්‍රී ධූරය මසක කාලයකට අත්හිටුවීමට එරට පාර්ලිමේන්තුවේ අනුමැතිය හිමිව තිබේ. 2013 වසරේ පසුගිය රජයේ අනුග්‍රහය මත ඉයන් පේස්ලි ජූනියර් මහතා මෙරටට පැමිණ ඇති අතර ඒ වෙනුවෙන් ලක් රජය පවුම් ලක්ෂයක මුදලක් වියදම් කර ඇති බවද මීට පෙර අනාවරණය විය. එම සංචාරය පිළිබඳ මත විමසීමේදී මන්ත්‍රීවරයාට අදාල තොරතුරු හෙළි කිරීමට නොහැකිවීමෙන් බ්‍රිතාන්‍ය පාර්ලිමේන්තුව මෙම තීරණය ගෙන ඇති බව වාර්තා වේ.", "URL": "https://lankatruth.com/si/?p=56649", "Category": "පුවත්", "Parent URL": null}