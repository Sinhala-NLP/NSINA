{"Source": "Lankatruth", "Timestamp": "January 29, 2012", "Headline": "කඩාකප්පල්වූ චිත්‍ර තරගයට ජනාධිපතිත් වගකිවයුතුයි – ජවිපෙ", "News Content": "තමන්ගේ බාළ දේශපාලන ව්‍යාපෘති පාසල් අධ්‍යාපනයට රිංගවා සිසු දරු දැරියන්ගේ නිදහස් චින්තන පරිසරය විනාශ නොකරන ලෙස ආණ්ඩුවට බළ කළ යුතුයැයි ජවිපෙ පාර්ලිමේන්තු මන්ත්‍රී අනුර කුමාර මහතා පවසයි. පක්ෂයේ ප්‍රධාන කාර්යාලයේ පැවති මාධ්‍ය හමුවකදී මාධ්‍යවේදියෙකු ඇසූ ප්‍රශ්ණයකට පිළිතුරු දෙමින් ඒමහතා මේ බව පැවසීය. දැයට කිරුල නම් ආණ්ඩුවේ ප්‍රචාරණ ව්‍යාපෘතියේ අංගයක් ලෙස ජනාධිපතිවරයාගේ උපදෙස් පරිදි අධ්‍යාපන ඇමතිවරයාගේ සහභාගීත්වයෙන් චිත්‍ර ඇදීමේ තරගයක් අනුරාධපුර තිසාවැවු බැම්මේ සංවිධානය කර තිබී එය සම්පූර්ණයෙන්ම අසාර්තක කිරීම පිළිබද ජනාපතිවරයාත් වගකිවයුතු බවද අවධාරණය කළේය. එම චිත්‍රතරගය සදහා පාසල් දරුදැරියන් 10000ක් පමණ සහභාගීවී ඇති අතර ඔවුන් සමග පැමිණි දෙමාපියන් ඇතුළු සියළු දෙනාගේ බලාපොරොත්තු කඩවීමෙන් මහත් නොසන්සුන්තාවයක් ඇතිවිය. මේ පිළිබදව පළාතේ අධ්‍යාපන ඇමති සහ ප්‍රධාන ඇමති බර්ටි ප්‍රේමලාල් දිසානායක මහතා මාධ්‍යයට පවසා තිබුනේ තරගය පිළිබදව තමන් කිසිවක් නොදන්නා බවයි. මේසේ වගකීමෙන් මගහැරයාම වෙනුවට ඔවුන් ඉල්ලා‍ අස්වියයුතු බවද අනුර කුමාර දිසානායක මහතා පවසයි.", "URL": "https://lankatruth.com/si/?p=1147", "Category": "පුවත්", "Parent URL": null}