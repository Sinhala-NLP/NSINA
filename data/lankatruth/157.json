{"Source": "Lankatruth", "Timestamp": "November 1, 2011", "Headline": "නේපාල මන්ත්‍රීවරුන් සහ ජ.වි.පෙ නායක අතර හමුවක්", "News Content": "නේපාල ආණ්ඩුව නියෝජනය කරන මාඕවාදී කොමියුනිස්ට් පක්ෂයේ පාර්ලිමේන්තු මන්ත්‍රී කිම්ලාල් දෙව්කෝටා හා එරට ප්‍රධානවිපක්ෂය වන නේපාල කොංග්‍රසයේ පාර්ලිමේන්තු මන්ත්‍රී රමේෂ් ලේඛාක් යන මහත්වරුන් සහ ජනතා විමුක්‍ති පෙරමුණේ නායකසෝමවංශ අමරසිංහ මහතා අතර විශේෂ සාකච්ඡාවක් අද (1) දින ජනතා විමුක්ති‍ පෙරමුණේ ප්‍රධාන කාර්යාලයේදී පැවති බව වාර්තාවේ. මෙහිදී ශ්‍රී ලංකාවේ යුධමය වාතාවරණය අවසන්වූ පසු උතුරු නැගෙනහිර ජනතාවට මූලික අයිතිවාසිකම් හා ප්‍රජාතන්ත්‍රවායද ලබාදීමේදීජනතා විමුක්ති‍ පෙරමුණේ භූමිකාව පිලිබද මාඕවාදී පාර්ලිමේන්තු මන්ත්‍රී දෙව්කෝටා මහතා විමසා සිටි අතර බෙදුම්වාදයේ යුධමයපෙරමුණ හැරවීමේදී ජ.වි.පෙ කාර්යභාරය හා අවසාන විසදුම සමාජවාදය පමණක්ම බව ජවිපෙ නායකයා අවධාරණය කර සිටියේය. නේපාල ව්‍යවස්ථාව සකස් කිරීමේ හා සාම ක්‍රියාවලියේ කටයුතු පිලිබදවද මෙහිදී සාකච්ඡා විය. මෙම අවස්ථාවට ජ.වි.පෙ මධ්‍යමකාරක සභික වෛද්‍ය නලින්ද ජයතිස්ස මහතාද සහභාගීවු බව ජ.වි.පෙ මාධ්‍ය ඒකකය සදහන් කරයි.", "URL": "https://lankatruth.com/si/?p=157", "Category": "පුවත්", "Parent URL": null}