{"Source": "Lankatruth", "Timestamp": "June 1, 2021", "Headline": "ජනාධිපති කොළඹ පාසල් ඉඩම්වලටත් අතතියයි…", "News Content": "ජනාධිපතිවරයා සෘජුවම මැදිහත්වී නාගිරික සංවර්ධන අධිකාරිය යටතේ මිශ්‍ර ව්‍යාපෘති ආරම්භ කිරී‍මේ ආයෝජනවලට මුවා වී පාසල් ඉඩම් පවා අත්පත්කරගැනීමට කටයුතු කරමින් ඇත. මේ වනවිටත් කොළඹ ඩී.එස් සේනානායක විද්‍යාලයට අයත් ඉඩම් කොටසක් සහ එයට අයත් මහා මාර්ගයේ කොටසක් නාගිරික සංවර්ධන අධිකාරියට පවරාගෙන තිබේ. බහු මහල් රථගාලක් ඉදිකිරීමට එය පවරාගත් බව අදාළ ගැසට් නිවේදනයේ සඳහන්වේ. මේ වනවිටත් කොළඹ පෝට්සිටියට සමගාමීව විදේශීය සමාගම් වෙත ලබාදීම සඳහා වානිජ වටිනාකමකින් යුතු ගොඩනැගිලි සහ ඉඩම් විශාල ප්‍රමාණයක් මෙසේ අත්පත්කරගෙන ඇත. ඊට අමතරව පාසල් ඉඩම් පවා ආයෝජනයේ නාමයෙන් ජනාධිපති බලතල යොදවා අත්පත්කරගැනීමට මුල පුරා තිබේ.", "URL": "https://lankatruth.com/si/?p=117413", "Category": "පුවත්", "Parent URL": null}