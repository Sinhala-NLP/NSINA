{"Source": "Lankatruth", "Timestamp": "December 8, 2020", "Headline": "හමුදාවේ ජාවාරම්කාර ලොක්කෙක් නිසා හමුදාවේ 90%ක් අමාරුවේ", "News Content": "නීතිවිරෝධී මූල්‍ය ආයතනයක් කුරුණෑගල පවත්වාගෙන ගිය හමුදාවේ හිටපු උසස් නිලධාරියෙකු නිසා ත්‍රිවිධ හමුදාවට සම්බන්ධ පිරිස් විශාල ප්‍රමාණයකගේ මුදල් කොල්ලකා ඇති බව අනාවරණය වේ. එම නීතිවිරෝධී ආයතනයේ කොල්ලකෑමට 9000ට අධික පිරිසක් ගොදුරුවී ඇති අතර එයින් 90%ක් පමණ දෙනා ත්‍රිවිධ හමුදාවලට සම්බන්ධ අය බව හෙළි වී ඇත. එසේම තැන්පත්කරුවන්ගෙන් 5%ක් පමණ රාජ්‍ය හා පෞද්ගලික අංශයේ සේවකයන්ද ඉතිරි 5% ව්‍යාපාරිකයන් සහ සේවක අර්ථසාදක අරමුදලේ ප්‍රතිලාභ ලැබූවන් බව අනාවරණය වී තිබේ. ඉයෝන් ලංකා නමින් හැඳින්වූ එම ආයතනයේ මුදල් තැන්පත් කර මේ වනවිට දැඩි පීඩනයකට පත්ව සිටින පිරිස වෙනුවෙන් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා නායකත්වයෙන් අසාධාරණයට ලක් වූ ඉයෝන් ලංකා සාමාජිකයින්ගේ සංගමයේ නියෝජිත පිරිසක් අද (08) සවස මහ බැංකුවේ ඉහළ නිලධාරීන් සමග සාකච්ඡා කිරීමට නියමිතය.", "URL": "https://lankatruth.com/si/?p=102753", "Category": "පුවත්", "Parent URL": null}