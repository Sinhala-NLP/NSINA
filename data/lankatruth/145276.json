{"Source": "Lankatruth", "Timestamp": "March 7, 2023", "Headline": "සාමාන්‍ය පෙළ විභාගයත් කල් යන ලකුණූ", "News Content": "උසස් පෙළ විභාගයේ උත්තර පත්‍ර ඇගයීම් කටයුතු ප්‍රමාදවීම හේතුවෙන්, සාමාන්‍ය පෙළ විභාගය සති දෙකකින් පමණ කල් යෑමේ හැකියාවක් පවතින බව අධ්‍යාපන ඇමති සුසිල් ප්‍රේමජයන්ත් පවසයි. උත්තර පත්‍ර ඇගයීම් කටයුතු සඳහා ගෙවනු ලබන දීමනා සම්බන්ධයෙන් ඇති වූ ගැටලුවක් මත ගුරුවරුන් ඒ සඳහා අයදුම් කිරීමේ ප්‍රමාදයක් සිදුව ඇති අතර මේ සම්බන්ධයෙන් බලධාරීන් සමඟ සාකච්ඡා කර ඉදිරි සති කිහිපය තුළ සාමාන්‍ය පෙළ විභාගය පැවැත්වෙන නිශ්චිත දිනය ප්‍රකාශයට පත් කරන බවයි ඇමතිවරයා වැඩිදුරටත් සඳහන් කරයි.", "URL": "https://lankatruth.com/si/?p=145276", "Category": "පුවත්", "Parent URL": null}