{"Source": "Lankatruth", "Timestamp": "September 28, 2021", "Headline": "ලබන වසරේ දැවැන්ත ණය කන්දක්", "News Content": "ලබන 2022 වසර වෙනුවෙන් මේ වන විට ඇස්තමේන්තු කර තිබෙන රජයේ මුළු වියදම රුපියල් බිලියන 5,134ක් වන අතර අයවැය හිඟය පියවීම සඳහා රුපියල් බිලියන 3,184ක ණය ගැනීමට ඇස්තමේන්තු ගත කර ඇත.  මෙයට අදාළ කැබිනට් සංදේශය මුදල් ඇමති බැසිල් රාජපක්ෂ විසින් ඉදිරිපත් කර තිබේ. මෙම කැබිනට් සංදේශයට අනුව ණය ඇස්තමේන්තුව බිලියන 3,184ක් වුවද, මෙම වසර වෙනුවෙන් ණය සීමාව රුපියල් බිලියන 3,397ක් දක්වා ඉහල දමාගෙන තිබේ. මෙයට සති දෙකකට පෙර එය බිලියන 400කින් ඉහල දමනු ලැබීය. ඒ අනුව ලබන වසර වෙනුවෙන් ඉදිරිපත් කර තිබෙන ණය ඇස්තමේන්තුව ඉදිරියේදී සංශෝධනය කර ණය සීමාව තවත් ඉහල දමනු ඇති බව පැහැදිලි වේ.", "URL": "https://lankatruth.com/si/?p=123758", "Category": "ආර්ථික පුවත්", "Parent URL": null}