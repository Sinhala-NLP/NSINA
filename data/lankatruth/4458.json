{"Source": "Lankatruth", "Timestamp": "October 4, 2012", "Headline": "අධ්‍යාපන කතාව වැරදීමක්  – ජනාධිපති නීතඥයින්", "News Content": "මර්වින් සිල්වා මහතාගේ පුත් මාලක සිල්වා මහතා ඔක්තෝබර් 05වනදා සිට නොවැම්බර් 07වනදා දක්වා අධ්‍යාපන කටයුතු සඳහා විදේශගත වන්නේ යැයි පවසමින් ඒ සඳහා අධිකරණයේ අවසර ලබාගත්තේ පසුගිය නඩු දිනයේදීය. නමුත් එය වෙනස් කරමින් මෝසමක් ඉදිරිපත්කර ඇති අතර එහිදී මාලක සිල්වා වෙනුවෙන් ඉදිරිපත්වූ ජනාධිපති නීතීඥ ජයන්ත වීරසිංහ හා ජයන්ත ඩයස් නානායක්කාර යන නීතීඥයින් පවසා ඇත්තේ අධ්‍යාපනය හැදෑරීම සඳහා විදේශගතවන බව කියැවු‍නේ වැරදීමකින් බවත් ඇත්තටම විදේශගත වන්නේ ඔහුගේ පවුලේ අය සමග පෞද්ගලික සංචාරයකට බවත්ය. ඒ අනුව මෝසමෙන් ඉල්ලා සිටි පරිදි ඔක්තෝබර් 10වනදා සිට නොවැම්බර් 20වනදා දක්වා පෞද්ගලික සංචාරයක් සඳහා විදේශගතවීමට කොටුව මහේස්ත්‍රාත් කනිෂ්ක විජේරත්න මහතා ඊයේ (03) අවසර ලබාදී ඇත. මෙසේ අධිකරණයෙන් අවසර ගැනීමට මාලක සිල්වා මහතාට සිදුව ඇත්තේ පසුගියදා මේජර්වරයෙකු‍ට පහරදීමේ සිදුවීමට අදාළ නඩුවක් ඇසෙමින් පවතින බැවිනි.", "URL": "https://lankatruth.com/si/?p=4458", "Category": "පුවත්", "Parent URL": null}