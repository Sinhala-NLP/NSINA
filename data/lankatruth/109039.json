{"Source": "Lankatruth", "Timestamp": "January 22, 2021", "Headline": "ක්‍රීඩකයෙක්ගේ විනය විරෝධි ක්‍රියාව ගැන ක්‍රිකට් ආයතනය වාර්තාවක් ඉල්ලයි", "News Content": "එංගලන්තය සමඟ පැවැති පලමු ටෙස්ට් ක්‍රිකට් තරඟය අතරතුර ක්‍රීඩකයෙකු සහ වෛද්‍ය කාර්ය මණ්ඩල සමාජිකාවක අතර සිදුවූවා යැයි වාර්තා වෙන විනය විරෝධි ක්‍රියාව සම්බන්ධයෙන් වාර්තාවක් ලබා දෙන ලෙස ශ්‍රී ලංකා ක්‍රිකට් ආයතනය විසින් කණ්ඩායමේ කළමණාකරු අසන්ත ද මැල් ට නියෝග කර ඇත. ශ්‍රී ලංකා ටෙස්ට් කණ්ඩායමේ ක්‍රිඩා කරන දඟ පන්දු යවන තුන් ඉරියව් ක්‍රීඩකයෙකු කණ්ඩායමේ වෛද්‍ය කාර්ය මන්ඩල සාමාජිකාවක සමඟ හෝටල් කාමරයක සිට අසුවු බවට යම් යම් මාධ්‍ය විසින් වාර්තා කිරීමෙන් පසු ඒ සම්බන්ධයෙන් සොයා බැලීම සඳහා මෙම වාර්තාව ලබාදෙන ලෙස කණ්ඩායමේ කළමණාකරිත්වයට නියෝග කල බව ශ්‍රී ලංකා ක්‍රිකට් ආයතනය පවසයි. කෙසේ වෙතත් මේ චෝදනාව සම්බන්ධයෙන් මාධ්‍ය හමුවේ අදහස් දැක්වූ ශ්‍රී ලංකා පිලේ ප්‍රධාන පුහුණුකරු මිකි ආතර් පැවසුයේ කොරෝනා තත්වය යටතේ ජෛව ආරක්ෂිත බුබුලක් තුල සිටින ශ්‍රී ලංකා ක්‍රිඩකයන් අතර මෙවැනි සිදුවීමක් වීමට කොහෙත්ම ඉඩක් නැති බවයි.", "URL": "https://lankatruth.com/si/?p=109039", "Category": "Advertisement", "Parent URL": null}