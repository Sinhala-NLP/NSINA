{"Source": "Lankatruth", "Timestamp": "August 22, 2020", "Headline": "තවත් රිය අනතුරකින් තිදෙනෙක් ජීවිතක්ෂයට", "News Content": "ඇල්ල වැල්ලවාය මාර්ගයේ රාවණාඇල්ල ප්‍රදේශයේ දී වෑන් රථයක් අඩි 150ක පමණ ප්‍රපාතයකට පෙරළීමෙන් තිදෙනෙකු ජීවිතක්ෂයට පත්ව තිබේ. පිරිමි පුද්ගලයින් 06 දෙනෙකු එම වෑන් රථයේ රියදුරු ගමන් කර ඇති අතර බරපතල තුවාල ලැබූ පිරිස වැල්වාය මූලික රෝහලට සහ මොණරාගල මහ රෝහලට ඇතුලත් කර තිබේ. මෙම අනතුරෙන් ජීවිතක්ෂයට පත්ව ඇති තිදෙනා බදුල්ල විදුබල මණ්ඩලයට අනුයුක්තව සේවය කරන තිදෙනෙකි. මෙලෙස අනුතුරට පත්ව ඇත්තේ මොවුන් ගාල්ල ප්‍රදේශයේ අවංගල්‍යයකට සහභාගී වී නැවත පැමිණෙමින් සිටියදී රියදුරුට නින්දයාම හේතුවෙනි. මියගිය පුද්ගලයින්ගේ මෘතදේහ දෙමෝදර ප්‍රාදේශීය රෝහලේ තැන්පත්කර ඇති අතර ඇල්ල පොලිසිය විසින් මේ පිළිබඳව වැඩිදුර පරීක්ෂණ සිදුකරයි.", "URL": "https://lankatruth.com/si/?p=95895", "Category": "පුවත්", "Parent URL": null}