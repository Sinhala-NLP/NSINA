{"Source": "Lankatruth", "Timestamp": "May 21, 2018", "Headline": "වෛරස් උණට ගොදුරුවූවන් 600ක්", "News Content": "දකුණු පළාත තුල වේගයෙන් පැතිරයන වෛරස් උණ රෝගය වැලදී ඇති බවට හඳුනාගත් රෝගීන් 600ක් පමණ හමුවී ඇති බවත් ඉන් 13 දෙනෙකු මියගොස් ඇති බවත් වාර්තා වේ. මියගිය පුද්ගලයන්ගෙන් 12 දෙනෙකු කුඩා දරුවන් වන අතර එක් ගර්භනී මවක්ද මියගොස් තිබේ. කරාපිටිය ශික්ෂණ රෝහල, මාතර මහ රෝහල, ඇල්පිටිය, කඹුරුපිටිය, තංගල්ල සහ වලස්මුල්ල යන රෝහල්වලින් එම රෝගීන් වාර්තා වී තිබේ. රෝගීන් අතර බහුතරය වන්නේ ද කුඩා දරුවන්ය. කුඩා දරුවන් පිළිබඳ නිරන්තර අවධානයෙන් පසුවන ලෙසත් රෝගය වැලඳී ඇති දරුවන් පාසල් නොයවන ලෙසත් වෛද්‍ය බලධාරීන් නිරන්තරයෙන් ජනතාව දැනුවත් කරයි. එසේම රෝගය වැලඳී ඇතැයි සැක සහිත නම් රජයේ රෝහලකින් වෛද්‍ය උපදෙස් කඩිනමින් ලබාගැනීම රෝග පාලනයට වැදගත් වේ.", "URL": "https://lankatruth.com/si/?p=52609", "Category": "පුවත්", "Parent URL": null}