{"Source": "Lankatruth", "Timestamp": "November 12, 2021", "Headline": "ප්‍රවීන කලාකරු ලක්ෂමන් විජේසේකර සමුගනියි…", "News Content": "ජ්‍යෙෂ්ඨ කලාකරුවෙකු වූ ලක්ෂමන් විජේසේකර මහතා අද (12) අභාවප්‍රාප්ත වී තිබේ. සංගීතවේදියකු හා ගායන ශිල්පියෙකු වන ඒ මහතා මිය යනවිට 73 වැනි වියෙහි පසු විය.‍ දිගු කලක් තිස්සේ අසනීප තත්වයේ පසු වූ ඔහු මියයන විට රෝහල් ගතව ප්‍රතිකාර ලබමින් සිටියේය. අභාවප්‍රාප්ත සංගීතවේදී ලක්ෂමන් විජේසේකරයන්ගේ දේහය මහජන ගෞරවය උදෙසා හෙට (13) දින ගල්කිස්ස කලාපුරයේ පිහිටි ඔහුගේ නිවසේ තැන්පත් කෙරෙන අතර දේහය පිළිබඳ අවසන් කටයුතු ඉරිදා (14) ගල්කිස්ස පොදු සුසාන භුමියේ දී සිදු කිරීමට නියමිතය.", "URL": "https://lankatruth.com/si/?p=125771", "Category": "කලා පුවත්", "Parent URL": null}