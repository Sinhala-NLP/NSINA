{"Source": "Lankatruth", "Timestamp": "July 15, 2014", "Headline": "ජනතා හඬ ප්‍රශ්න කරද්දී නිලධාරීහු නිරුත්තර වෙති", "News Content": "පුත්තලම කලපුව හරහා අධිබලැති විදුලි රැහැන් ඇදීම සම්බන්ධව ශ‍්‍රී ලංකා මානව හිමිකම් කොමිසමට අංක  1394/13  යටතේ පුත්තලම ධීවර සමිති හා පුත්තලම ජනතා හඬ සංවිධානයේ මැදිහත්වීමෙන් ඉදිරිපත් කර තිබූ පැමිණිල්ල අද ( 15)  දින විභාගයට ගත් අතර එහිදී පැමිණිලිකාර පාර්ශවය සහ වගඋත්තරකාර පාර්ශවය විසින් දීර්ඝ වශයෙන් කරුණු ඉදිරිපත් කිරීම සිදුවිය. පුත්තලම කලපුව හරහා අධිබලැති විදුලි රැහැන් ඇදීම සම්බන්ධව ශ‍්‍රී ලංකා මානව හිමිකම් කොමිසමට අංක 1394/13 යටතේ පුත්තලම ධීවර සමිති හා පුත්තලම ජනතා හඬ සංවිධානයේ මැදිහත්වීමෙන් ඉදිරිපත් කර තිබූ පැමිණිල්ල අද (15) දින විභාගයට ගත් අතර එහිදී පැමිණිලිකාර පාර්ශවය සහ වගඋත්තරකාර පාර්ශවය විසින් දීර්ඝ වශයෙන් කරුණු ඉදිරිපත් කිරීම සිදුවිය. පැමිණිලි පාර්ශවය වෙනුවෙන් නීතීඥ සුනිල් වටගල මහතා ,  පුත්තලම් කලපුව හරහා අධිබලැති විදුලි රැහැන් ඇදීම නිසා ධීවරයන්ට තම ජීවිකා වෘත්තීය පවත්වා ගෙන යාමට ඇති වී තිබෙන බාධාවන් සුවිශේෂී පරිසර පද්ධතියක් දෙකට බෙදීමෙන් ඇතිවන පරිසර සහ ජෛව විවිධත්ව හානියත් පිළිබඳව කරුණු ඉදිරිපත් කරන ලදී. පැමිණිලි පාර්ශවය වෙනුවෙන් නීතීඥ සුනිල් වටගල මහතා, පුත්තලම් කලපුව හරහා අධිබලැති විදුලි රැහැන් ඇදීම නිසා ධීවරයන්ට තම ජීවිකා වෘත්තීය පවත්වා ගෙන යාමට ඇති වී තිබෙන බාධාවන් සුවිශේෂී පරිසර පද්ධතියක් දෙකට බෙදීමෙන් ඇතිවන පරිසර සහ ජෛව විවිධත්ව හානියත් පිළිබඳව කරුණු ඉදිරිපත් කරන ලදී. එම කරුණුවලට අදාලව ලංකා විදුලි බල මණ්ඩල පාර්ශවයෙන් පැමිණ සිටි ඉංජිනේරුවරුන් කරුණු දක්වා සිටියත් පැමිණිල්ල විසින් ඉදිරිපත් කළ මූලික තර්කවලට පිළිගත හැකි විසඳුම් ලබාදීමට ඔවුන්ගේ කරුණු ප‍්‍රමාණවත් නොවීය. එම කරුණුවලට අදාලව ලංකා විදුලි බල මණ්ඩල පාර්ශවයෙන් පැමිණ සිටි ඉංජිනේරුවරුන් කරුණු දක්වා සිටියත් පැමිණිල්ල විසින් ඉදිරිපත් කළ මූලික තර්කවලට පිළිගත හැකි විසඳුම් ලබාදීමට ඔවුන්ගේ කරුණු ප‍්‍රමාණවත් නොවීය. මානව හිමිකම් කොමිසමේ පරීක්‍ෂණ සභාපතිවරයා මේ සම්බන්ධව විකල්ප ක‍්‍රම පිළිබඳ ලංවිම ඉංජිනේරු මහත්වරුන්ගෙන් විමසා සිටියත් කලපුව මැදිල් විදුලි රැහැන් ඇදීම වෙනුවට ගොඩබිමින් විදුලි රැහැන් ඇදීමෙන් වැයවන පිරිවැයේ අධිකකම පිළිබඳ කරුණු ඉදිරිපත් කරන ලදී. මානව හිමිකම් කොමිසමේ පරීක්‍ෂණ සභාපතිවරයා මේ සම්බන්ධව විකල්ප ක‍්‍රම පිළිබඳ ලංවිම ඉංජිනේරු මහත්වරුන්ගෙන් විමසා සිටියත් කලපුව මැදිල් විදුලි රැහැන් ඇදීම වෙනුවට ගොඩබිමින් විදුලි රැහැන් ඇදීමෙන් වැයවන පිරිවැයේ අධිකකම පිළිබඳ කරුණු ඉදිරිපත් කරන ලදී. මෙහිදී වැයවන අධික පිරිවැයට සාපේක්ෂව  5000 කට වඩා ඍජු ධීවර රැකියාවේ යෙදෙන ජනතාවගේත්  165,000 ක් පමණ වන කලපුව ආශ‍්‍රිත ජනයාගේත් ජීවිතවලට ඇති වී තිබෙන තර්ජනය වඩා වැදගත් වන බවට කරුණු ඉදිරිපත් කරන ලදී. මෙහිදී වැයවන අධික පිරිවැයට සාපේක්ෂව 5000කට වඩා ඍජු ධීවර රැකියාවේ යෙදෙන ජනතාවගේත් 165,000ක් පමණ වන කලපුව ආශ‍්‍රිත ජනයාගේත් ජීවිතවලට ඇති වී තිබෙන තර්ජනය වඩා වැදගත් වන බවට කරුණු ඉදිරිපත් කරන ලදී. එසේම ලංකා විදුලි බල මණ්ඩලය මගින් මෙම විදුලි රැහැන් ඇදීමට අදාලව විධිමත් පරිසර බලබෑම් තක්සේරු වාර්තාවක් ඉදිරිපත් කර තිබේද යන්න පැමිණිල්ල විසින් ප‍්‍රශ්ණ කරන ලද අතර ලංවිම මගින් මූලික පරිසර වාර්තාවක් පමණක් සකස් කර තිබෙන බව දන්වන ලදී. පුත්තලම කලපුව වැනි ජාතික වැදගත්කමකින් යුත් ජෛව විවිධත්ව පරිසරයක ඉදිකිරීම් සිදු කිරීමේදී අවම වශයෙන් මාධ්‍යම පරිසර අධිකාරියේ අනුමැතිය ලබාගැනීමට අත්‍යවශ්‍ය බව පැමිණිලිකාර පාර්ශවය මගින් කරුණු දක්වන ලදී. එසේම ලංකා විදුලි බල මණ්ඩලය මගින් මෙම විදුලි රැහැන් ඇදීමට අදාලව විධිමත් පරිසර බලබෑම් තක්සේරු වාර්තාවක් ඉදිරිපත් කර තිබේද යන්න පැමිණිල්ල විසින් ප‍්‍රශ්ණ කරන ලද අතර ලංවිම මගින් මූලික පරිසර වාර්තාවක් පමණක් සකස් කර තිබෙන බව දන්වන ලදී. පුත්තලම කලපුව වැනි ජාතික වැදගත්කමකින් යුත් ජෛව විවිධත්ව පරිසරයක ඉදිකිරීම් සිදු කිරීමේදී අවම වශයෙන් මාධ්‍යම පරිසර අධිකාරියේ අනුමැතිය ලබාගැනීමට අත්‍යවශ්‍ය බව පැමිණිලිකාර පාර්ශවය මගින් කරුණු දක්වන ලදී. මෙම තත්වයන් තුල කලපුව මැදින් අධිබලැති විදුලි රැහැන් ඇදීම නතර කිරීමේ නියෝගයක් නිකුත් කරන ලෙස පැමිණිලි පාර්ශවය විසින් ශ‍්‍රී ලංකා මානව හිමිකම් කොමිසමෙන් ඉල්ලා සිටි අතර දැනට අනුමත කර ඇති පරිසර වාර්තාවේ පිටපතක් මානව හිමිකම් කොමිසමේ සභාපතිවරයා වෙත ලබාදෙන ලෙස ලංකා විදුලි බල මණ්ඩලයේ ඉංජිනේරුවරුන්ට දන්වා සිටි අතර පැමිණිල්ල තවදුරටත් ඉදිරි දිනකදී විභාග කිරීමට තීරණය විය. මෙම තත්වයන් තුල කලපුව මැදින් අධිබලැති විදුලි රැහැන් ඇදීම නතර කිරීමේ නියෝගයක් නිකුත් කරන ලෙස පැමිණිලි පාර්ශවය විසින් ශ‍්‍රී ලංකා මානව හිමිකම් කොමිසමෙන් ඉල්ලා සිටි අතර දැනට අනුමත කර ඇති පරිසර වාර්තාවේ පිටපතක් මානව හිමිකම් කොමිසමේ සභාපතිවරයා වෙත ලබාදෙන ලෙස ලංකා විදුලි බල මණ්ඩලයේ ඉංජිනේරුවරුන්ට දන්වා සිටි අතර පැමිණිල්ල තවදුරටත් ඉදිරි දිනකදී විභාග කිරීමට තීරණය විය. මෙම අවස්ථාවට පැමිණිලි පාර්ශවය වෙනුවෙන් නීතීඥ සුනිල් වටගල මහතා ,  ජනතා විමුක්ති පෙරමුණේ මධ්‍යම කාරක සභික සහ පුත්තලම දිස්ත්‍රික් සංවිධායක සමන්ත කෝරළේආරච්චි මහතා ,  ‘‘ වලර් තිලර් ’’   ධීවර සමිතියේ සභාපති එන්. එම්. රියාස් මහතා ඇතුළු ධීවර නියෝජිතයින් දසදෙනෙකු පමණ සහභාගී වූ අතර ලංවිම නියෝජනය කරමින් ප‍්‍රධාන ඉංජිනේරු අමුණුමුල්ලේ මහතා ඇතුළු විධායක නිලධාරී තිදෙනෙක්ද ,  පුත්තලම් ප‍්‍රාදේශීය ලේකම් කාර්යාලය නියෝජනය කරමින් ජනපද නිලධාරීවරයාද සහභාගී විය. මෙම අවස්ථාවට පැමිණිලි පාර්ශවය වෙනුවෙන් නීතීඥ සුනිල් වටගල මහතා, ජනතා විමුක්ති පෙරමුණේ මධ්‍යම කාරක සභික සහ පුත්තලම දිස්ත්‍රික් සංවිධායක සමන්ත කෝරළේආරච්චි මහතා, ‘‘වලර් තිලර්’’ ධීවර සමිතියේ සභාපති එන්. එම්. රියාස් මහතා ඇතුළු ධීවර නියෝජිතයින් දසදෙනෙකු පමණ සහභාගී වූ අතර ලංවිම නියෝජනය කරමින් ප‍්‍රධාන ඉංජිනේරු අමුණුමුල්ලේ මහතා ඇතුළු විධායක නිලධාරී තිදෙනෙක්ද, පුත්තලම් ප‍්‍රාදේශීය ලේකම් කාර්යාලය නියෝජනය කරමින් ජනපද නිලධාරීවරයාද සහභාගී විය.", "URL": "https://lankatruth.com/si/?p=10770", "Category": "පුවත්", "Parent URL": null}