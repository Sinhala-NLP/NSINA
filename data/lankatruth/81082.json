{"Source": "Lankatruth", "Timestamp": "September 18, 2019", "Headline": "ගැටලු විසඳීමට බලකරමින් ලංගම සේවකයෝ කොළඹදී විරෝධතාවයේ", "News Content": "ශ්‍රී ලංකා ගමනාගමන මණ්ඩලයේ සේවකයින්ගේ දැවෙන ප‍්‍රශ්නවලට විසඳුම් ලබාදීම සඳහා අවශ්‍ය චක‍්‍රලේඛණයන් නිකුත් නොකිරීමට විරුද්ධව සමස්ත ලංකා ප‍්‍රවාහන සේවක සංගමය අද (18) කොළඹදී විරෝධතාවයක් පැවැත්වීය. උද්ඝෝෂණයෙන් අනතුරුව කොළඹ කොටුවේ සිට මුදල් අමාත්‍යාංශය දක්වා පා ගමනින් පැමිණි උද්ඝෝෂකයන් එහිදී කළමණාකාර සේවා අධ්‍යක්‍ෂ දෙපාර්තමේන්තුවේ අධ්‍යක්‍ෂකවරයා සමග පැවැත්වූ සාකච්ඡාවේදී ඉල්ලීම් සඳහා යහපත් පිළිතුරු නොලැබුනු බව සමස්ත ලංකා ප‍්‍රවාහන සේවක සංගමය පවසයි. එබැවින් අරඹා ඇති වෘත්තීය ක‍්‍රියාමාර්ග තවදුරටත් ඉදිරියට ගෙනයාමට තීරණය කළ බව එම සංගමයේ ප‍්‍රධාන ලේකම් සේපාල ලියනගේ මහතා පැවසීය. මෙහිදී ලංගම සේවක ඉල්ලීම් ලෙස රුපියල් 2,500ක අන්තර් දීමනා මුදල ලංගම සේවකයින්ට ලබාදීමටත්, විධායක සහ විධායක නොවන සේවකයින්ගේ වැටුප් සංශෝධනය කිරීමටත්, අනියම් සහ කොන්ත‍්‍රාත් සියලු සේවකයින් වහාම ස්ථිර කිරීමත් ඇතුලු ඉල්ලීම් කිහිපයක් මූලික කරගෙන මෙම වෘත්තීය ක‍්‍රියාමාර්ගය පැවැත්වෙයි.", "URL": "https://lankatruth.com/si/?p=81082", "Category": "පුවත්", "Parent URL": null}