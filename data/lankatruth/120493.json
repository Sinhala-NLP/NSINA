{"Source": "Lankatruth", "Timestamp": "July 30, 2021", "Headline": "Amazon ලොක්කට අනුව “කම්කරුවන් යනු කම්මැලි, අසමත් පිරිසක්” !", "News Content": "ලොව විශාලතම ප්‍රකෝටිපතියා ලෙස සැලකෙන amazon බහු ජාතික සමාගමේ හිටපු අධිපති Jeff Bezos තම කම්කරුවන් පිළිබඳව දරු ස්ථාවරය ඔහුගේ කිට්ටු සගයෙකු වන David Niekerk විසින් New York Times පුවත්පතට හෙළිකර ඇත. මෙම හෙළිදරව්වත් සමගින් ලොව පුරා Jeff Bezos සම්බන්ධයෙන් බලවත් පිළිකුලක් හා කම්පනයක් පලවී ඇති බව එම පුවත්පත වාර්තා කරනු ලබයි. Jeff Bezos පසුගිය කාලයේ අභ්‍යවකාශයේ තරණය කරනු ලැබූ අතර පසුව amazon සමාගමෙන්ද ඉල්ලා අස්විණි. එහෙත් ඔහු තවමත් එම විධායක සභාවේ සාමාජිකයෙකි. amazon සමාගමේ හිටපු අධ්‍යක්ෂකවරයෙකු වන David Niekerk විසින් කරන ලද හෙළිකිරීමට අනුව තම පැරණි හාම්පුතා කම්කරුවන් හැඳින්වුයේ ස්වභාවයෙන්ම කම්මැලි හා අසමත් පිරිසක් ලෙසයි. “මානව ප්‍රජාව ලෙස අප ස්වභාවිකවම පුරුදු වී ඇත්තේ අඩුවෙන් වැඩිකර වැඩියෙන් මුදල් ඉපයීමයි. එම නිසා ඔහු අපට උපදෙස් දෙනු ලැබුවේ ස්වභාවික අවශ්‍යතා සඳහා වුවත් ඔවුන්ට සේවයෙන් බැහැර වීමට අවසර නොදිය යුතුය යන න්‍යායය මත. මෙම මානව විරෝධී කොන්දේසි හේතුවෙන් සේවකයින් මුත්‍රා කරනුයේ සඟවා ගත් බෝතල් වලට” Niekerk පවසයි. කිසියම් සේවකයෙකු දවසේ ඉලක්කයන් සපුරා ලීමට අපෝසත් වුවහොත් සේවා දිනයේ අවසානයේ ඔහුට ලැබෙනුයේ සේවයෙන් පහකළ බව දැක්වෙන ලිපියක් බවත් ඔහු වැඩි දුරටත් පවසයි. පසුගිය කාලයේ Washington Post සඟරාව විසින්ද ඇමරිකානු රජයේ සෞඛ්‍ය දෙපාර්තමේන්තුව වාර්තාවක් උපුටා දක්වමින් හෙළි කරනු ලැබුවේ amazon සමාගමේ සේවය කරනු ලබන සේවක සේවකාවියන් අනෙකුත් සමාගම් වලට සාපේක්ෂව දරුණු ගණයේ අනතුරුවලට ලක්වීමේ ප්‍රවණතාවය දෙගුණයක් වන බවයි. 1964 ජනවාරි 12 වැනිදා උපත ලබන Jeff Bezos ලොව සුප්‍රකට E-commerce සමාගමක් වන amazon සමාගමේ නිර්මාර්තෘවරයා වේ. ඔහුගේ ප්‍රාග්ධනය ඩොලර් බිලියන 280.5 ක් ලෙස සැලකේ. කෙසේ වෙතත් ඔහුගේ amazon සමාගමේ ලොව පුරා ශාඛාවන්හි සේවය ලබාදෙන සේවකයින් ඉතා අසාධාරණ හා පීඩාකාරී කොන්දේසි යටතේ සේවය කරනු ලබන බවට නිතර නිතර චෝදනාවට ලක්වේ. වරක් amazon සමාගම තුලට ඉතා රහසිගතව ඇතුළු වන New York Times පුවත්පතේ මාධ්‍යවේදීන් විසින් 2015 වසරේදී මෙම සත්‍යය ලොවට හෙළිකරනු ලැබුවේ සමාගමේ සේවය කරනු ලබන සේවක සේවිකාවියන්ට වැසිකිලියට හෝ යාමට අවසරයක් නොමැති බවට සනාථ කරමිනි. එසේම Jeff Bezos ඇමරිකාවේ ව්‍යාපාර ලෝකයේ ප්‍රසිද්ධව ඇත්තේ රජයට ගෙවිය යුතු බදු මුදල් නොගෙවා පැහැර හරින පුද්ගලයෙකු ලෙසයි. ඇමරිකාවේ අදායම් බදු දෙපාර්තමේන්තුවේ වාර්තාවකට අනුව(IRS) Jeff Bezos විසින් 2007-2011 කාලය තුලදී කිසිදු මුදලක් රජයට ගෙවා නොමැත. පසුගිය බදාදා ඇමරිකානු සෙනට් සභික Elizabeth Warren විසින්ද නැවත වරක් Jeff Bezos රජයට අයවිය යුතු බදු නොගෙවූ දුෂිතයෙකු ලෙස චෝදනා කරනු ලැබුවාය. විශේෂයෙන්ම ජෝ බයිඩන් බලයට පැමිණි පසු ඔහුගේ ප්‍රථම කාර්යය වී ඇත්තේ මෙම බදු මුදල් පැහැර හැර ඇති ඇමරිකන් ධනවතුන් 24 දෙනෙකු ගෙන් එම මුදල් අය කර ගැනීම හා ලොව පුරා බහු ජාතික සමාගම් විසින් උපයන ලාභය වෙනුවෙන් 21%ක බද්දක් අයකර ගැනීමයි. ඇමරිකාවේ මෙම යෝජනාව පසුව යුරෝපා සංගමය, G7 කණ්ඩායම හා G20 රටවල් විසින් 15% ලෙස පිළිගන්නා ලදී. මෙම නව බදු අයකර ගැනීමට සමගාමිව Jeff Bezos විසින් amazon සමාගමේ අධ්‍යක්ෂක දුරයෙන් ඉල්ලා අස්වුවත් ඔහු තවමත් එහි විධායක සභාවේ සාමාජිකයෙකු ලෙස රැඳී සිටි. දිගින් දිගටම එල්ලවන චෝදනා හේතුවෙන් Jeff Bezos විසින් මෙම වසරේදී ඩොලර් මිලියන 300ක් සමාගමේ සේවක සේවකාවියන්ගේ සුභසාධනය සඳහා වෙන්කර ඇත. ඔහු විසින් උපයන ලද අධික ධනස්කන්ධය හේතුවෙන් Jeff Bezos අභ්‍යවකාශය තරණය කිරීමට හැකියාව ලැබුණු අතර එම චාරිකාවෙන් පසුව ඔහු මාධ්‍ය වලට පැවසුවේ මෙම අවස්ථාව වෙනුවෙන් මුදල් උපයා දුන් තම සමාගමේ සේවක-සේවකාවියන්ට හා ගනුදෙනුකාර භවතුන්ට තම ස්තුතිය පුදකර කර සිටින බවය. New york time පුවත්පත විසින් මෙම ස්තුති කතාව පල කරමින් තම වාර්තාව උපහාසාත්මකව අවසාන කරනුයේ “you are really welcome Mr JEFF” ලෙසයි.", "URL": "https://lankatruth.com/si/?p=120493", "Category": "පුවත්", "Parent URL": null}