{"Source": "Lankatruth", "Timestamp": "June 6, 2019", "Headline": "කොළඹ නාගරික මන්ත්‍රීවරුන්ගේ “හිත වෙනස් කර ගැනීමට” මහජන මුදලින් මිලියනයක්", "News Content": "කොළඹ නාගරික මන්ත්‍රීවරුන්ගේ හිත වෙනස් කරගැනීම(Change of Mind) සඳහා රුපියල් මිලියනයක මුදලක් වෙන්කරගැනීමට යෝජනා වී තිබේ. කොළඹ නාගරික මන්ත්‍රීවරුන්ගේ හිත වෙනස් කර ගැනීමේ වැඩමුළුවක් වෙනුවෙන් රුපියල් මිලියනයක මුදලක් වෙන් කර ගැනීමට පසුගිය 30 වැනිදා යෝජනාවක් ඉදිරිපත් වී ඇති අතර ඒ සඳහා ජනතා විමුක්ති පෙරමුණේ මන්ත්‍රී කණ්ඩායම හැර අනෙක් සියළු මන්ත්‍රීවරු යෝජනාවට සහය පළකර තිබේ. කොළඹ මහනරගර සභාවේ ජනතා ජනතා විමුක්ති පෙරමුණු මන්ත්‍රීවරුන් පෙන්වා දෙන්නේ මෙවැනි වැඩමුළු, නගර සභාවේ මූලික ගැටලු අතර නොවන බවය. නගර සභාව යටතේ සිදුවිය යුතු මහජන සේවා රැසක් අතපසුවී ඇති අවස්ථාවක මෙන්ම මහජන බැංකුවේ රුපියල් කෝටි 150ක බැංකු අයිරාවක් ද පවතින අවස්ථාවක මෙවැනි කටයුතු වෙනුවෙන් රුපියල් ලක්ෂ දහයක් යෙදවීම කිසිසේත් අනුමත කළ නොහැකි ක්‍රියාවක් බව ජනතා විමුක්ති පෙරමුණ පෙන්වා දෙයි. ජනතා විමුක්ති පෙරමුණේ කොළඹ නාගරික මන්ත්‍රී හේමන්ත මහතා ප්‍රශ්නකර සිටියේ, මෙම තනතුරුවල වැඩ කිරීම සඳහා පැමිණ ඇත්තේ හිත වෙනස්කර ගැනිමෙන් පසුව බවත්, තවත් මහජන මුදල් යොදවා හිත වෙනස් කර ගැනීමේ අවශ්‍යතාවක් පවතින්නේ ද යන්න ය.", "URL": "https://lankatruth.com/si/?p=75228", "Category": "පුවත්", "Parent URL": null}