{"Source": "Lankatruth", "Timestamp": "June 9, 2016", "Headline": "FCIDයට, CIDයට බලපෑම් කරන අය පාර්ලිමේන්තුවේදී හෙළි වෙයි", "News Content": "මහා පරිමාන වංචා සහ දුෂණ පිළිබඳව පොලිස් මුල්‍ය අපාරාධ කොට්ඨාශය සහ අපරාධ පරීක්ෂන දෙපාර්තමේන්තුව සිදු කරන පරීක්ෂණවලට ජනාධිපතිවරයා බලපෑම් කරන බව අගමැති රනිල් වික්‍රමසිංහ මහතා ඊයේ (08) පාර්ලිමේන්තුවේදී පිළිගත්තේය. මහා පරිමාන වංචා සහ දුෂණ පිළිබඳව පොලිස් මුල්‍ය අපාරාධ කොට්ඨාශය සහ අපරාධ පරීක්ෂන දෙපාර්තමේන්තුව සිදු කරන පරීක්ෂණවලට ජනාධිපතිවරයා බලපෑම් කරන බව අගමැති රනිල් වික්‍රමසිංහ මහතා ඊයේ (08) පාර්ලිමේන්තුවේදී පිළිගත්තේය. ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා ඊයේ පාර්ලිමේන්තුවේදී ඇසු ප්‍රශ්නයකට පිළිතුරු ලබා දෙමින් අගමැතිවරයා මේ බව ප්‍රකාශ කළේය. ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා ඊයේ පාර්ලිමේන්තුවේදී ඇසු ප්‍රශ්නයකට පිළිතුරු ලබා දෙමින් අගමැතිවරයා මේ බව ප්‍රකාශ කළේය. අනුර දිසානායක මෙහිදී විමසා සිටියේ සංචාරක ප්‍රවර්ධන අධිකාරියේ සිදු වූ රුපියල් මිලියන 114ක් පමණ වන වංචා පිළිබඳ චෝදනාවකට එහි හිටපු අධ්‍යක්ෂ මණ්ඩල සාමාජිකයින් අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා පොලිසියට උපදෙස් ලබා දී තිබියදීත් පොලිස් මුල්‍ය අපරාධ කොට්ඨාශයට ඔවුන් අත්අඩංගුවට ගැනීමට බාධා කරන්නේ කවුද යන්නයි.  අනුර දිසානායක මෙහිදී විමසා සිටියේ සංචාරක ප්‍රවර්ධන අධිකාරියේ සිදු වූ රුපියල් මිලියන 114ක් පමණ වන වංචා පිළිබඳ චෝදනාවකට එහි හිටපු අධ්‍යක්ෂ මණ්ඩල සාමාජිකයින් අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා පොලිසියට උපදෙස් ලබා දී තිබියදීත් පොලිස් මුල්‍ය අපරාධ කොට්ඨාශයට ඔවුන් අත්අඩංගුවට ගැනීමට බාධා කරන්නේ කවුද යන්නයි.  එහිදී අගමැතිවරයා පැවසුවේ එම නිලධාරින් ජනාධිපතිවරයා හමුවී අභියාචනයක් කිරීමෙන් අනතුරුව අත්අඩංගුවට ගැනීම වැලකි ඇති බවයි.  එහිදී අගමැතිවරයා පැවසුවේ එම නිලධාරින් ජනාධිපතිවරයා හමුවී අභියාචනයක් කිරීමෙන් අනතුරුව අත්අඩංගුවට ගැනීම වැලකි ඇති බවයි.  මෙම වංචාව පිළිබඳ මීට වසරකට පමණ පෙර ලැබුණු පැමිණිල්ල විභාග කර අවසන්ව නීතිපති උපදෙස් අනුව පොලිසිය අත්අඩංගුවට ගැනීමට ක්‍රියාකර ඇතත් පොලිස් මුල්‍ය අපරාධ කොට්ඨාශයේ ජ්‍යෙෂ්ඨ නියෝජ්‍ය පොලිස්පති රවී වෛද්‍යාලංකාර කැඳවූ ජනාධිපතිවරයා මෙම නිලධාරින් අත්අඩංගුවට නොගන්නා ලෙස නියෝග කර ඇතැයි පාර්ලිමේන්තු මන්ත්‍රී අනුර දිසානායක මහතා පවසයි.  මෙම වංචාව පිළිබඳ මීට වසරකට පමණ පෙර ලැබුණු පැමිණිල්ල විභාග කර අවසන්ව නීතිපති උපදෙස් අනුව පොලිසිය අත්අඩංගුවට ගැනීමට ක්‍රියාකර ඇතත් පොලිස් මුල්‍ය අපරාධ කොට්ඨාශයේ ජ්‍යෙෂ්ඨ නියෝජ්‍ය පොලිස්පති රවී වෛද්‍යාලංකාර කැඳවූ ජනාධිපතිවරයා මෙම නිලධාරින් අත්අඩංගුවට නොගන්නා ලෙස නියෝග කර ඇතැයි පාර්ලිමේන්තු මන්ත්‍රී අනුර දිසානායක මහතා පවසයි.  එමෙන්ම ක්‍රීඩා අමාත්‍යාංශයේ සිදු වූ වංචාවක් පිළිබඳ ලැබී ඇති පැමිණිල්ලකට අදාලවද ජනාධිපතිවරයා බලපෑම් සිදු කර ඇත. එහිදී එම චෝදනාවේ පළමු සැකකරු වන හිටපු අමාත්‍යාංශ ලේකම් නන්ද මල්ලවආරච්චි මහතා අත්අඩංගුවට නොගන්නා ලෙසත් හිටපු අමාත්‍ය මහින්දානන්ද අලුත්ගමගේ මහතා අත්අඩංගුවට ගන්නා ලෙසත් ජනාධිපතිවරයා උපදෙස් ලබා දී ඇතැයි අනුර දිසානායක මහතා පවසයි.  එමෙන්ම ක්‍රීඩා අමාත්‍යාංශයේ සිදු වූ වංචාවක් පිළිබඳ ලැබී ඇති පැමිණිල්ලකට අදාලවද ජනාධිපතිවරයා බලපෑම් සිදු කර ඇත. එහිදී එම චෝදනාවේ පළමු සැකකරු වන හිටපු අමාත්‍යාංශ ලේකම් නන්ද මල්ලවආරච්චි මහතා අත්අඩංගුවට නොගන්නා ලෙසත් හිටපු අමාත්‍ය මහින්දානන්ද අලුත්ගමගේ මහතා අත්අඩංගුවට ගන්නා ලෙසත් ජනාධිපතිවරයා උපදෙස් ලබා දී ඇතැයි අනුර දිසානායක මහතා පවසයි.  අනුර දිසානායක මහතා පාර්ලිමේන්තුවේදී ප්‍රශ්නකර සිටියේ පොලිසිය විසින් අත්අඩංගුවට ගන්නේ අගමැති හා ජනාධිපති විසින් තෝරා දෙන පුද්ගලයින් පමණක්ද යන්නයි.  අනුර දිසානායක මහතා පාර්ලිමේන්තුවේදී ප්‍රශ්නකර සිටියේ පොලිසිය විසින් අත්අඩංගුවට ගන්නේ අගමැති හා ජනාධිපති විසින් තෝරා දෙන පුද්ගලයින් පමණක්ද යන්නයි.  අගමැති රනිල් වික්‍රමසිංහ මහතාද මෙලෙසම ඇතැම් අත්අඩංගුවට ගැනීම් වැලක්වීමට පොලිසියට බලපෑම් කර ඇතැයි වාර්තා වේ. විශේෂයෙන්ම ශ්‍රී ලංකා නිදහස් පක්ෂය දෙකඩ කිරීමට උත්සහ ගන්නා  “ ඒකාබද්ධ විපක්ෂය ”  නම් සංවිධානයේ විමල් වීරවංශ වැනි පුද්ගලයින් අත්අඩංගුවට ගැනීම අගමැතිවරයාගේ බලපෑම් නිසා වැලකි ඇතැයි දේශපාලන ආරංචි මාර්ග සඳහන් කරයි.  අගමැති රනිල් වික්‍රමසිංහ මහතාද මෙලෙසම ඇතැම් අත්අඩංගුවට ගැනීම් වැලක්වීමට පොලිසියට බලපෑම් කර ඇතැයි වාර්තා වේ. විශේෂයෙන්ම ශ්‍රී ලංකා නිදහස් පක්ෂය දෙකඩ කිරීමට උත්සහ ගන්නා “ඒකාබද්ධ විපක්ෂය” නම් සංවිධානයේ විමල් වීරවංශ වැනි පුද්ගලයින් අත්අඩංගුවට ගැනීම අගමැතිවරයාගේ බලපෑම් නිසා වැලකි ඇතැයි දේශපාලන ආරංචි මාර්ග සඳහන් කරයි.  මෙම දේශපාලන මැදිහත්වීම් නිසා මහා පරිමාන වංචා හා දුෂණ පිළිබඳ පොලිස් පරීක්ෂණ අඩාල වී ඇති බවත් දේශපාලන වශයෙන් තෝරා බේරා පුද්ගලයින් අත්අඩංගුවට ගැනීම නිසා අදාල පොලිස් නිලධාරීන්ට මානව හිමිකම් නඩුවලට මුහුණ දීමව සිදුවන බැවින් බොහෝ විමර්ශන නිලධාරින් පොලිස් මුල්‍ය අපරාධ කොට්ඨාශයෙන් නිදහස් කර වෙනත් ස්ථානවලට මාරුවීම් ලබාදෙන ලෙස මේ වනවිටත් ඉල්ලා ඇති බව පොලිස් දෙපාර්තමේන්තු ආරංචි මාර්ග පවසයි.  මෙම දේශපාලන මැදිහත්වීම් නිසා මහා පරිමාන වංචා හා දුෂණ පිළිබඳ පොලිස් පරීක්ෂණ අඩාල වී ඇති බවත් දේශපාලන වශයෙන් තෝරා බේරා පුද්ගලයින් අත්අඩංගුවට ගැනීම නිසා අදාල පොලිස් නිලධාරීන්ට මානව හිමිකම් නඩුවලට මුහුණ දීමව සිදුවන බැවින් බොහෝ විමර්ශන නිලධාරින් පොලිස් මුල්‍ය අපරාධ කොට්ඨාශයෙන් නිදහස් කර වෙනත් ස්ථානවලට මාරුවීම් ලබාදෙන ලෙස මේ වනවිටත් ඉල්ලා ඇති බව පොලිස් දෙපාර්තමේන්තු ආරංචි මාර්ග පවසයි.  මෙහිදී අනුර දිසානායක මහතා ඇසු ප්‍රශ්න සහ අගමැති රනිල් වික්‍රමසිංහ මහතා ලබාදුන් පිළිතුරු මෙසේය.  මෙහිදී අනුර දිසානායක මහතා ඇසු ප්‍රශ්න සහ අගමැති රනිල් වික්‍රමසිංහ මහතා ලබාදුන් පිළිතුරු මෙසේය.  අනුර දිසානායක : අනුර දිසානායක : “ සංචාරක මණ්ඩලය අදාල පරීක්ෂණ කටයුත්තක් අවසන් කොට නීතිපති දෙපාර්තමේන්තුවට යොමු කළාට පස්සේ නීතිපති දෙපාර්තමේන්තුව විසින් 06 දෙනෙක්, එක්කෙනෙක් ඔබතුමාගේ කාර්යාලයේ වැඩ කරන නිලධාරිතුමියක් අත්අඩංගුවට ගෙන අධිකරණයට වහාම ඉදිරිපත් කොට ඒ පිළිබඳ වාර්තාවක් නීතිපතිවරයාට යොමු කරන්නැයි කියලා අතිරේක සොලිස්ටර් ජනරාල් මුදලිගේ මහතා අත්සන් කරපු ලිපයක් තිබෙනවා. තවම එම ක්‍රියාමාර්ග නොගැනීමට හේතු කවරේද කියලා ඔබතුමාගෙන් දැනගන්න කැමතියි ” “සංචාරක මණ්ඩලය අදාල පරීක්ෂණ කටයුත්තක් අවසන් කොට නීතිපති දෙපාර්තමේන්තුවට යොමු කළාට පස්සේ නීතිපති දෙපාර්තමේන්තුව විසින් 06 දෙනෙක්, එක්කෙනෙක් ඔබතුමාගේ කාර්යාලයේ වැඩ කරන නිලධාරිතුමියක් අත්අඩංගුවට ගෙන අධිකරණයට වහාම ඉදිරිපත් කොට ඒ පිළිබඳ වාර්තාවක් නීතිපතිවරයාට යොමු කරන්නැයි කියලා අතිරේක සොලිස්ටර් ජනරාල් මුදලිගේ මහතා අත්සන් කරපු ලිපයක් තිබෙනවා. තවම එම ක්‍රියාමාර්ග නොගැනීමට හේතු කවරේද කියලා ඔබතුමාගෙන් දැනගන්න කැමතියි” අගමැති රනිල් : අගමැති රනිල් : “ ඒකට අදාල රජයේ නිලධාරින් කරුණු කියලා තියනවා ජනාධිපතිතුමාටත් ඒ ඇමතිවරුන්ටත් තමන් නිලධාරින් හැටියටයි ක්‍රියාත්මක කළේ. ඒ නිලධාරීන්ට දඬුවම් කරන එක වැරදියි කියලා. මේ නිසා ප්‍රශ්ණය යලිත් නීතිපතිතුමාට යොමු කරන්න තීරණය කළා. ” “ඒකට අදාල රජයේ නිලධාරින් කරුණු කියලා තියනවා ජනාධිපතිතුමාටත් ඒ ඇමතිවරුන්ටත් තමන් නිලධාරින් හැටියටයි ක්‍රියාත්මක කළේ. ඒ නිලධාරීන්ට දඬුවම් කරන එක වැරදියි කියලා. මේ නිසා ප්‍රශ්ණය යලිත් නීතිපතිතුමාට යොමු කරන්න තීරණය කළා.” අනුර දිසානායක : අනුර දිසානායක : “ ඒ කියන්නේ අත්අඩංගුවට ගෙන ප්‍රකාශ සටහන් කොට අධිකරණයට ඉදිරිපත් කරන්න කියා නියෝගයක් ලබා දී තිබියදී ජනාධිපතිතුමාට ලිපියක් යොමු කළාට පසුව ඒ අයට අත්අඩංගුවට පත්වීමෙන් වැළකිය හැකිද? ” “ඒ කියන්නේ අත්අඩංගුවට ගෙන ප්‍රකාශ සටහන් කොට අධිකරණයට ඉදිරිපත් කරන්න කියා නියෝගයක් ලබා දී තිබියදී ජනාධිපතිතුමාට ලිපියක් යොමු කළාට පසුව ඒ අයට අත්අඩංගුවට පත්වීමෙන් වැළකිය හැකිද?” අගමැති රනිල් :  අගමැති රනිල් : “ මෙතන රජයේ සේවය තුළ විශාල ප්‍රශ්නයක් ඇතිවෙන්න ඉඩ තියෙන නිසා නීතිපතිතුමත් කීව ඒ ගැන බලලා නියෝගය දෙන්නම් කියලා. සමහර විට ඒ අය අත්අඩංගුවට ගන්න කියන්නත් පුළුවන්. ” “මෙතන රජයේ සේවය තුළ විශාල ප්‍රශ්නයක් ඇතිවෙන්න ඉඩ තියෙන නිසා නීතිපතිතුමත් කීව ඒ ගැන බලලා නියෝගය දෙන්නම් කියලා. සමහර විට ඒ අය අත්අඩංගුවට ගන්න කියන්නත් පුළුවන්.”", "URL": "https://lankatruth.com/si/?p=23498", "Category": "පුවත්", "Parent URL": null}