{"Source": "Lankatruth", "Timestamp": "June 5, 2013", "Headline": "සිසු මර්දනයට එරෙහිව විශ්වවිද්‍යාල රැසක විරෝධතා", "News Content": "සබරගමුව විශ්වවිද්‍යාලයීය ශිෂ්‍ය සංගම් තහනම් කිරීම ,  ශිෂ්‍යයන්ගේ පන්ති තහනම් කිරීම ,  ශිෂ්‍යභාවය අහෝසි කිරීම හා ශිෂ්‍ය සත්‍යග්‍රහයට පහරදීමට එරෙහිව හා විශ්වවිද්‍යාල පද්ධතියට අදාළව සිදුකෙරෙන ශිෂ්‍ය මර්දනයට විරෝධය පළකරමින් සංවිධානය කරන ලද උද්ඝෝෂණ ව්‍යාපාරයක් පේරාදෙණිය ,  රජරට හා රුහුණ විශ්වවිද්‍යාල සිසු සහභාගිත්වයෙන් එම විශ්වවිද්‍යාල ඉදිරිපිට දී ඊයේ (4) පැවැත්විණි. සබරගමුව විශ්වවිද්‍යාලයීය ශිෂ්‍ය සංගම් තහනම් කිරීම, ශිෂ්‍යයන්ගේ පන්ති තහනම් කිරීම, ශිෂ්‍යභාවය අහෝසි කිරීම හා ශිෂ්‍ය සත්‍යග්‍රහයට පහරදීමට එරෙහිව හා විශ්වවිද්‍යාල පද්ධතියට අදාළව සිදුකෙරෙන ශිෂ්‍ය මර්දනයට විරෝධය පළකරමින් සංවිධානය කරන ලද උද්ඝෝෂණ ව්‍යාපාරයක් පේරාදෙණිය, රජරට හා රුහුණ විශ්වවිද්‍යාල සිසු සහභාගිත්වයෙන් එම විශ්වවිද්‍යාල ඉදිරිපිට දී ඊයේ (4) පැවැත්විණි. පේරාදෙණිය විශ්වවිද්‍යාලයීය සිසු උද්ඝෝෂණය එම විශ්වවිද්‍යාලයේ පීඨ 9ක සිසු සහභාගිත්වයෙන් ගලහ හන්දියේදී පැවැති බවත් ඊට සිසුන් 1500කට ආසන්න පිරිසක් එක්වූ බවත් ශිෂ්‍ය ක්‍රියාකාරීහු පවසති.  රජරට විශ්වවිද්‍යාලයීය සිසු උද්ඝෝෂණය පීඨ 4ක සිසු සහභාගිත්වයෙන් එම විශ්වවිද්‍යාලය ඉදිරිපිටදී පවත්වා තිබේ.   රුහුණ විශ්වවිද්‍යාලයීය සිසු උද්ඝෝෂණය පීඨ තුනක සිසුන් දහසකගේ පමණ සහභාගිත්වයෙන් විශ්වවිද්‍යාලය ඉදිරිපිට පැවැති බවත් ඊට සහාය දක්වමින් එම විශ්වවිද්‍යාලයේ කෘෂි විද්‍යා පීඨ සිසුන් විසින් සංවිධානය කරන ලද උද්ඝෝෂණය කඹුරුපිටිය පීඨ සංකීර්ණය ඉදිරිපිට පැවැති බවත් වාර්තාවේ.", "URL": "https://lankatruth.com/si/?p=7414", "Category": "පුවත්", "Parent URL": null}