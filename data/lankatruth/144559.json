{"Source": "Lankatruth", "Timestamp": "February 13, 2023", "Headline": "සමාගම් කිහිපයකින් වාහන හිමියන්ට දැනුම්දීමක්", "News Content": "ටොයොටා ලංකා සමාගම විසින් ටොයොටා වාහන හිමියන් වෙත , යුනයිටඩ් මෝටර්ස් ලංකා සමාගම විසින් MITSUBISHI වාහන හිමියන් වෙත සහ ස්ටැෆර්ඩ් මෝටර් සමාගම විසින් ද HONDA වාහනහිමියන් වෙතද Airbag සම්බන්ධයෙන් විශේෂ නිවේදනයක් නිකුත් කර තිබේ. Toyota Corolla සහ Yaris වර්ගයේ මෝටර් රථවල Airbag නොමිලේ ප්‍රතිස්ථාපනය කිරීම සම්බන්ධයෙන් ටොයොටා සමාගම මෙලෙස නිවේදනයක් නිකුත් කර තිබේ. ඉහත තොරතුරු සමාලෝචනය කර අදාළ මෝටර් වාහන විස්තරය සමග නිර්ණායක පරීක්ෂා කරන බලන ලෙස ද ටොයොටා ලංකා සමාගම දැනුම්දෙයි. ඉහත නිර්ණායක සමග මෝටර් රථයේ චැසි/ ෆ්‍රේම් අංක ගැළපේ නම්, ඔබගේ මෝටර් රථය ළඟම ඇති ටොයොටා ලංකා සේවා මධ්‍යස්ථානය වෙත ගෙනැවිත් භාරදෙන ලෙස ද එම සමාගම ජනතාවට දැනුම්දෙයි. ඊට අදාළ විමසීම් සහ වේලාවන් වෙන් කරවා ගැනීමට 0112 939 000 හෝ 0777 939 158 යන දුරකථන අංක හා සම්බන්ධ විය හැකිය.  මේ අතර යුනයිටඩ් මෝටර්ස් ලංකා සමාගම විසින් ද MITSUBISHI වාහන හිමියන් වෙත Airbag සම්බන්ධයෙන් නිකුත් කල නිවේදනය පහතින් දැක්වේ. ස්ටැෆර්ඩ් මෝටර් සමාගම විසින් ද HONDA වාහනහිමියන් වෙත නිකුත් කල විශේෂ නිවේදනයද පහත දැක්වේ. නිෂ්පාදන දෝෂ හේතුවෙන් ධාවනයේදී වායු බැලුන ක්‍රියාකාරීත්වය අනාරක්ෂිත යැයි හෙළිදරව් වූ මෝටර් රථ ඛාණ්ඩ හා මාදිලිවලට අයත් මෝටර් රථ ලක්ෂ 07කට අධික සංඛ්‍යාවක් මෙරට තුළ ධාවනයේ යෙදෙන බව අනාවරනය වී ඇති අතර අදාල අවදානම් කාණ්ඩයේ පවතින වාහන ඒජන්ත සමාගම් සමඟ සාකච්ඡා කර හිමිකරුවන් හරහා එම වාහන යළි කැඳවීමට කටයුතු කරමින් සිටින බව මෝටර් රථ ප්‍රවාහන කොමසාරිස් ජනරාල් නිශාන්ත අනුරුද්ධ වීරසිංහ මාධ්‍යට පැවසීය.", "URL": "https://lankatruth.com/si/?p=144559", "Category": "පුවත්", "Parent URL": null}