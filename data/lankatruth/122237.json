{"Source": "Lankatruth", "Timestamp": "August 30, 2021", "Headline": "සෞඛ්‍ය අංශ අපකීර්තියට පත්කර ෆයිසර් තොගයම හමුදාවට දෙයි", "News Content": "කොරෝනා මර්දන ඉදිරිපෙළ මෙහෙයුමක යෙදී සිටින වෛද්‍යවරුන් ඇතුළු සෞඛ්‍ය සේවයේ සියළුම කාර්ය මණ්ඩලවල විශාල පිරිසක් ආසාදනයට ලක්ව සිටියදී ඔවුන්ගේ කැපවීම අවතක්සේරු කරන ප්‍රචාර දියත් කර ෆයිසර් එන්නත් තොගය හමුදාවට බාරදීම පිළිබඳව විශාල විරෝධයක් ඇති වී තිබේ.  මෙරටට ඇමරිකාවෙන් ලබා දෙන ලද එන්නත් මාත්‍රා 150,000ක් වූ සම්පූර්ණ තොගයම හමුදාවට බාර දී ඇත. විනිවිදභාවයකින් යුතුව එම එන්නත් ලබාදිය යුතු බව පවසමින් ආණ්ඩුව මෙම ක්‍රියාමාර්ගය ගෙන තිබේ. සෞඛ්‍ය කාර්ය මණ්ඩල අපකීර්තියට ලක් කරනු ලබන ඇතැම් ක්‍රියාමර්ගවලට ආණ්ඩුවට සම්බන්ධ පිරිස් සහයෝගය දක්වා ඇති බව අනාවරණය වන අතර එම අපකීර්තිමත් ඇතැම් සිදුවීම්වලට ආණ්ඩුවට සම්බන්ධ පෞද්ගලික මාධ්‍ය මගින් විශාල ප්‍රචාරයක් ලබාදී තිබෙන බව සෞඛ්‍ය අංශ හෙළි කරයි. මේ වන විට සෞඛ්‍ය කාර්ය මණ්ඩලවල දූ දරුවන් පවා ආසාදනයට ලක්වෙමින් තිබෙන අතර සංවිධානාත්මකව එම කාර්ය මණ්ඩල අපකීර්තියට පත් කිරීමෙන් ෆයිසර් එන්නත් තොගය හමුදාවට ලබාදීඇති බවට චෝදනා එල්ලවී ඇත.", "URL": "https://lankatruth.com/si/?p=122237", "Category": "පුවත්", "Parent URL": null}