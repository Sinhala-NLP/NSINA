{"Source": "Lankatruth", "Timestamp": "February 10, 2021", "Headline": "ලසන්තට අමතර කෝටි 2ක්", "News Content": "සමුපකාර සේවා, අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න වෙනුවෙන් ලබාගත් කාර්යාලයේ බදු කුලී ගෙවීමට සහ අමාත්‍ය කාර්යාලය වෙනුවෙන් කාර්යාලීය උපකරණ මිලට ගැනීම සඳහා කෝටි 2ක අමතර ප්‍රතිපාදන ලබා දී ඇත. එම අමාත්‍යාංශය විසින් පුනරාවර්තන වියදම් ලෙස කෝටි 1.4ක මුදලක්ද ප්‍රාග්ධන වියදම් ලෙස ලක්ෂ 60ක මුදලක්ද වන පරිදි මෙම ප්‍රතිපාදන ලබා දී ඇත්තේ පසුගිය 2020 නොවැම්බර් 30 වැනි දිනයේය. 2008.10.24 දිනැති ශ්‍රේෂ්ඨාධිකරණ නඩු තීන්දුව අනුව හදිසි අවශ්‍යතා වගකීම් ව්‍යාපෘතිය මගින් සපයා ඇති අතිරේක ප්‍රතිපාදන එම ප්‍රතිපාදන ලබා දීමෙන් මාස දෙකක කාලයක් ඇතුළත පාර්ලිමේන්තුව වෙත වාර්තා කිරීමට නියම වී තිබේ.", "URL": "https://lankatruth.com/si/?p=110320", "Category": "පුවත්", "Parent URL": null}