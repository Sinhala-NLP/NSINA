{"Source": "Lankatruth", "Timestamp": "June 11, 2021", "Headline": "අමිල , කොරී ඇන්ඩර්සන් , ශෙහාන් ඔක්කෝම ඇමරිකාවේ", "News Content": "ඇමරිකානු ක්‍රිකට් සංවිධානය කිරීම උදෙසා ඇමරිකාව මේ වනවිට වසර තුනක පදිංචිය සනාථ කිරීමෙන් පසු විදේශීය ක්‍රීඩකයින්ට ඇමරිකානු පුරවැසිභාවය ලබා දී ඇමරිකානු ජාතික ක්‍රිකට් කන්ඩායම නගා සිටුවීමේ වැඩපිළිවෙළක් මේ වනවිට ක්‍රියාත්මක කර ඇත. එහීදී ඇමරිකාව විදෙස් රටවල අසාධාරණයට ලක් වූ සේම ජාතික කන්ඩායමේ ඉඩක් මේ වනවිට හිමි නැති ක්‍රීඩකයින් මෙන්ම දක්ෂ ක්‍රීඩකයින් රැසකටද ඇමරිකානු පුරවැසිභාවය ලබා දී ඇමරිකාව වෙනුවෙන් ක්‍රීඩා කරන ලෙස ආරාධනා කල අතර එම ආරාධනා පිලිගෙන මීට පෙර ලොව වේගවත්ම ශතකය පවා ගෙත්තම් කල ප්‍රවේගකාරි නවසීලන්ත පිතිකරුවෙක් සේම තුන් ඉරියව් ක්‍රීඩකයෙක් වෙන කොරී ඇන්ඩර්සන් ඇමරිකාව බලා සිය රට අතහැර ගිය අතර එසේම ශ්‍රි ලංකා කන්ඩායම ද නියෝජනය කල තුන් ඉරියව් ක්‍රීඩකයෙක් සහ දක්ෂ පලමුපෙල ක්‍රීඩකයෙක් වන ශෙහාන් ජයසූරිය ද ඇමරිකාවෙන් ලද ආරාධනය පිලිගෙන සිය පවුල් පිටින්ම ශ්‍රි ලංකා ක්‍රිකට් අතහැර ඇමරිකාව බලා ගියේ ය. එකී අතීතය එසේ ලියවෙද්දී වර්තමානයේ ශ්‍රි ලංකා ක්‍රිකට් බිහිකල තවත් විශිෂ්ඨ දඟ පන්දු යවන්නෙක් මෙන්ම ජාතික කන්ඩායම පවා නියෝජනය කල අමිල අපොන්සූද ශ්‍රි ලංකා ක්‍රිකට් අතහැර ඇමරිකාව බලා යනු ඇත. එසේම 2018 යොවුන් ලෝක කුසලානයේ බටහිර ඉන්දීය කොදෙව් කන්ඩායම වෙනුවෙන් වැඩිම කඩුලු සංඛ්‍යාවක් බිද හෙලූ පන්දු යවන්නා වෙන Bhaskar Yadram ද ඇමරිකාව බලා ගමන් කරනු ඇත. Yadram 2018 යොවුන් ලෝක කුසලානයේදී තරග හයකදී කඩුලු 11ක් දවා ගන්නට සමත් වූ අතර ඔහු සමග ක්‍රීඩා කල රචින් රවීන්ද්‍රා , ශහීන් ෂා අෆ්‍රිඩි , දනංජය ලක්ෂාන් වැනි අය ජාත්‍යන්තර පිටියට පා තබා සහ පා තබන්නට බලාපොරොත්තුවෙන් ඇත.කෙසේ නමුත් කලබල නොවී තව ටික කාලයක් සිටියා නම් ඔහු කොදෙව් ජාතික කන්ඩායම නියෝජනය කරන්නට සමත් දක්ෂයෙක් වෙනු ඇත. කෙසේ නමුත් ඒ අනුව නවසීලන්තයට කොරී ඇන්ඩර්සන්ලා සේම ශ්‍රි ලංකාවට ශෙහාන්ලා අමිලලා සේම කොදෙව්වන්ටද අනාගතයට වැඩදායි සොයා ගැනීමක් ඇමරිකාව විසින් උදුරාගෙන ඇත. මේ වෙනවිට ඇමරිකාව සතු ජාත්‍යන්තර පිලිගැනිමක් ඇති එකම ක්‍රීඩකයා වන්නේ පන්දු යවන්නෙක් වන අලී ඛාන් පමණි.නුදුරු අනාගතයේදී අලී ඛාන් කොරි ඇන්ඩර්සන් ශෙහාන් ජයසූරිය , අමිල අපොන්සෝ වැන්නට එකම තලයක එකම කන්ඩායමකට ක්‍රීඩා කරනු ඇත.එසේම නුදුරු අනාගතයේදී ඇමරිකානු ක්‍රිකට් ලෝකය ආක්‍රමණය කරා සේම ලෝක ක්‍රිකට් පිටියද ආක්‍රමණය කරනු බව නියත ය. ©️ Rishie Bro", "URL": "https://lankatruth.com/si/?p=117949", "Category": "ක්‍රීඩා පුවත්", "Parent URL": null}