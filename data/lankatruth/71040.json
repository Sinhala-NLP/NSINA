{"Source": "Lankatruth", "Timestamp": "March 26, 2019", "Headline": "හෙද සේවකයෝ අද වර්ජනයක", "News Content": "දිවයින පුරා රජයේ රෝහල්වල හෙද හෙදියන් අද(26) වර්ජනයක නිරත වනබව රාජ්‍ය සේවා එක්සත් හෙද සංගමය පවසයි. අද උදෑසන 7.00 පමණ සිට දින දෙකක කාලයක් හෙද හෙදියන් අසනීප නිවාඩු වාර්තා කර වෘත්තීය ක්‍රියාමාර්ගයක නිරත වන බව රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද හිමි සඳහන් කළේය. හෙද සේවයේ පවතින ගැටලු කිහිපයක් සම්බන්ධව දිගින් දිගටම බලධාරීන්ගෙන් ඉල්ලීම් කළද ඊට ප්‍රතිචාර නොලැබීම හේතුවෙන් මෙම ක්‍රියාමාර්ගයට අවතීරණවීමට සිදුවූ බව උන්වහන්සේ පැවසූහ. ළමා රෝහල, කාසල් රෝහල, ද සොයිසා කාන්තා රෝහළ, මහරගම අපේක්ෂා රෝහල සහ විශේෂිත ඒකකවල මෙම වෘත්තීය සමිති ක්‍රියාමාර්ගය සිදු නොකරන බව පුජ්‍ය මුරුත්තෙට්ටුවේ ආනන්ද හිමි සඳහන් කළහ.", "URL": "https://lankatruth.com/si/?p=71040", "Category": "පුවත්", "Parent URL": null}