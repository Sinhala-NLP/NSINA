{"Source": "Lankatruth", "Timestamp": "July 20, 2023", "Headline": "ෆුට්බෝලුත් හඳේ තමයි…", "News Content": "ලොව ජනප්‍රියතම ක්‍රීඩාවක් වන පා පන්දු ක්‍රිඩා තරගයක් සඳ මතුපිට පැවැත්වීමට IET ඉන්ජිනේරු තාක්ෂණ ආයතනය සූදානම් වෙමින් සිටින බව වාර්තා වේ. මෙම තරගය 2035දී පැවැත්වීමට සැලසුම් කර ඇති අතර එලෙස තරගය පැවැත්වෙනු ඇත්තේ සඳ මතුපිට ජනාවාස පිහිටුවීමට සමගාමීවය. ගුරුත්ව බලයක් නොමැති සඳ මතුපිට පාපන්දු තරගාවලියක් පැවැත්වුවහොත් එය අපූරු අත්දැකීමක් වනු ඇත. සඳ මතුපිට පා පන්දු තරගයක් පැවැත්වෙන අයුරු පෙන්වන පරිගණක ඡායාරූප පෙළක්ද මේ වනවිටත් ඉන්ජිනේරු තාක්ෂණ සමාගම ප්‍රසිද්ධියට පත් කර තිබේ. ක්‍රීඩකයන් පස් දෙනකු බැගින් එක කණ්ඩායමකට යොදා ගැනෙයි. තරග පැවැත්වෙන්නේ මිනිත්තු දහයේ තරග වාර 04ක් බැගිනි. විශේෂයෙන් නිපදවූ ගගන ඇඳුම් කට්ටලවලින් ක්‍රීඩා කරන ක්‍රීඩකයන්ට මිනිත්තු 20 බැගින් විවේක ගැනීමට අවස්ථාව ලබා දෙන බව ද පැවැසේ. මීට අමතරව, පාපන්දු තරගයට විශේෂිත පන්දුවක්ද නිපදවෙනු ඇති බවත් මෙම පන්දුව නිපදවනු ඇත්තේ ‘නෙක්ස්ට් ජෙන් ඒරෝජෙල්’ සමාගම විසින් බවත් පැවසේ. තරගය පැවැත්වෙන ක්‍රීඩා පිටිය සඳ මතුපිට නිර්මාණය කිරීම සිදු කරනු ලබන්නේ ලේසර් තාක්ෂණයෙනි. තරගයේ විනිසුරුකරුවන් ‘හොලග්‍රෑම්’ තාක්ෂණයෙන් නිර්මාණය වන විනිසුරුකරුවන්ය. ගුරුත්ව බලය අඩු බැවින් සහ ක්‍රීඩකයන් ක්‍රීඩා කරද්දී එහෙට මෙහෙට විසිවන බැවින් ‘හොලග්‍රෑම්’ විනිසුරුකරුවන් යොදා ගැනීම සුදුසු යැයි පැවැසෙයි. රතු කාඩ්පත්, කහ කාඩ්පත් ප්‍රදර්ශය සිදුවන්නේ වර්චුවල් තාක්ෂණය හරහා බවද පැවසේ. සඳ මතුපිට ජනාවාස පිහිටුවීම 2025 වසරෙන් පසුව සිදුවනු ඇතැයි පැවසේ. එ", "URL": "https://lankatruth.com/si/?p=149408", "Category": "ක්‍රීඩා පුවත්", "Parent URL": null}