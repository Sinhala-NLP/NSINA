{"Source": "Lankatruth", "Timestamp": "May 30, 2017", "Headline": "නියෝජ්‍ය, රාජ්‍ය ඇමති සංශෝධනයක් අත ලඟ – විදේශ කටයුතු අනෝමාට", "News Content": "පසුගිය මැයි 22දින සිදු කළ ඇමති මණ්ඩල සංශෝධනයට සමගාමීව නොදුරේදීම තවත් නියෝජ්‍ය සහ රාජ්‍ය ඇමති සංශෝධනයක් සිදු කිරීමට නියමිත බව වාර්තා වේ. ඒ අනුව නියෝජ්‍ය මුදල් ඇමති ලෙස රාජ්‍ය ව්‍යවසාය සංවර්ධන නියෝජ්‍ය ඇමතිවරයා ලෙස කටයුතු කරන ඉරාන් වික්‍රමරත්න මහතා පත්කිරීමට නියමිත අතර විදේශ කටයුතු නියෝජ්‍ය ඇමති ලෙස ඛනිජ තෙල් සම්පත් සංවර්ධන නියෝජ්‍ය ඇමති ලෙස කටයුතු කරන අනෝමා ගමගේ මහත්මිය පත් කිරීමට නියමිත ය. හර්ෂ ද සිල්වා මහතා, අග්‍රාමාත්‍ය රනිල් වික්‍රමසිංහ මහතා අමාත්‍යධුරය දරණ ජාතික ප්‍රතිපත්ති හා ආර්ථික කටයුතු අමාත්‍යාංශයේ නියෝජ්‍ය අමාත්‍යවරයා ලෙස පත් කිරීමට නියමිත ය. හර්ෂද සිල්වා මහතා මේ වනවිට කටයුතු කරමින් සිටින්නේවිදේශ කටයුතු නියෝජ්‍ය ඇමතිවරයා ලෙස ය.", "URL": "https://lankatruth.com/si/?p=35077", "Category": "පුවත්", "Parent URL": null}