{"Source": "Lankatruth", "Timestamp": "February 3, 2020", "Headline": "පාස්කු ප්‍රහාරයෙන් තුවාල ලබා මාස 9ක් ප්‍රතිකාර ලබමින් සිට මියගිය තරුණියගේ අවසන් කටයුතු අද", "News Content": "පාස්කු ඉරිදා ප්‍රහාරයෙන් තුවාල ලබා මාස 09ක පමණ කාලයක් ප්‍රතිකාර ලබමින් සිටියදී මියගිය 26 හැවිරිදි තරුණියගේ අවසන් කටයුතු අද (03) යාපනයේ දී සිදු කිරීමට නියමිතය. කොච්චිකඩේ ශාන්ත අන්තෝනි දේවස්ථානයට එල්ල වු ප්‍රහාරයෙන් තුවාල ලබා සිටි ඇය උතුරු කොළඹ ශික්ෂණ රෝහලේ ප්‍රතිකාර ලබමින් සිටියදී පසුගිය සෙනසුරාදා මියගොස් තිබුණි. යාපනය, රක්කාපාර ප්‍රදේශයේ පදිංචිව සිටි ඇය රැකියාවක් සඳහා කොටහේන ප්‍රදේශයට පැමිණ සිටි තැනැත්තියකි.", "URL": "https://lankatruth.com/si/?p=89373", "Category": "පුවත්", "Parent URL": null}