{"Source": "Lankatruth", "Timestamp": "October 12, 2021", "Headline": "කොරෝනා රෝගය මැඩලීමට හැකි ඖෂධයක් ඇමරිකාවෙන් සොයා ගනී ?", "News Content": "ඇමරිකාවේ MERCK සමාගම විසින් නිපදවන ලද ඖෂධයක් කොරෝනා වයිරසය මැඩලීමට සඳහා හැකියාවක් ඇතැයි එම සමාගම පවසා සිටි. මෙම ඖෂධය කරලක් ලෙස ලබාදීමට හැකි බවත් එමගින් රෝගය වැළඳුනු පුද්ගලයන්ට රෝහල් ගත කිරීම හා රෝගය උත්සන්න වීම 50%කින් පහත දැමිය හැකි බවත් එම සමාගම පවසා සිටි. මේ වසර අවසානය වන විට එම ප්‍රතිකාරය ලොව පුරා අපනයනය කිරීමට ඔවුන් සුදානම් වේ. ඒ අනුව ඊයේ ඔක්තෝම්බර් මස 11 වැනිදා එම සමාගම හදිසි ඉල්ලීමක් ලෙස සලකා තම සොයාගැනීම වෙළඳපලට ලබාදීමට අවසර දෙන ලෙස ඇමරිකානු රජයෙන් ඉල්ලා සිටියේය. මෙම නවතම ඖෂධයේ නාමය molnupiravir ලෙස හඳුන්වන අතර ලොව පුරා කොරෝනා රෝගයන් නිසා ඇතිවී ඇති තත්වය සලකා බලා තම ඉල්ලීම ඉතා ඉක්මනින් බයිඩන් රජය සලකා බලනු ඇතැයි එම සමාගම අපේක්ෂා කරයි. MERECK සමාගම පවසනුයේ ඔවුන්ගේ molnupiravir ඖෂධය කොරෝනා රෝගය වැළඳී දින 5කට පසු පුද්ගලයින් 775දෙනෙකුට ලබා දුන් බවත් එමගින් රෝහල් ගත කරන ලද සංඛ්‍යාව 7.3% ක් වූ බවත් කිසිදු මරණයක් වාර්තා නොවුන බවත්ය. යම් විදිහකින් ඇමරිකානු රජය මෙම ඖෂධය වෙළඳ පලට යැවීමට අවසර ලබාදුනහොත් කොරෝනා වයිරසයට එරෙහිව සොයා ගන්නා ලද පළමු ප්‍රතිකාරය ලෙස molnupiravir ඉතිහාස ගතවනු ඇත. කෙසේවෙතත් මෙම molnupiravir ඖෂධය පිළිබඳව ඉන්දියානු ඖෂධ සමාගම් වන Aurobindo Pharma et MSN විසින් රොයිටර් පුවත් සේවයට පවසනුයේ එය කොරෝනා වයිරසය මර්ධනය කිරීමට හැකියාවක් ඇති කාර්යක්‍ෂමක ප්‍රතිකාරයක් ලෙස පිළිගත නොහැකි බවයි. ඒ අනුව මෙම ඖෂධය පිළිබඳව විශාල බලාපොරොත්තු තැබිය නොහැකි බව එම සමාගම් එම පුවත් සේවයට පවසා සිටිති. මේ අතර biotech Atea Pharmaceuticals සහ le laboratoire Roche යන ආයතනද මේ වනවිට AT-527 යන නාමය සහිත ඖෂධයක්ද වෙළඳපලට යැවීමට පරීක්ෂණ පවත්වමින් සිටි. කොරෝනා වයිරසයට එරෙහිව ලොව පුරා බහු ජාතික සමාගම් ඖෂධ නිෂ්පාදනය කරමින් සිටින අතර ලෝක සෞඛ්‍ය සංවිධානය ඔක්තෝබර් 6 වැනිදා තම නවතම වාර්තාවෙන් ප්‍රකාශ කර සිටිනු ලැබුවේ කොරෝනා රෝගය පාලනයට තවමත් ලෝකය අසමත් වී ඇති බවයි. මේ වනවිට කොරෝනා රෝගය නිසා පුද්ගලයින් 4,841,746 පිරිසක් ලොව පුරා මියගොස් ඇත. ඇමරිකාවේ පමණක් එය සෑම පුද්ගලයින් 500කට එක් අයෙකු ලෙස මියගොස් ඇති බව වාර්තා වේ.", "URL": "https://lankatruth.com/si/?p=124492", "Category": "පුවත්", "Parent URL": null}