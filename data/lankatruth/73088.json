{"Source": "Lankatruth", "Timestamp": "April 29, 2019", "Headline": "ජවිපෙ නායකයින් හා කාදිනල් තුමා අතර විශේෂ හමුවක්", "News Content": "ජනතා විමුක්ති පෙරමුණේ නායකයින් සහ අගරදගුරු අතිඋතුම් මැල්කම් කාදිනල් රංජිත් හිමිපාණන් අතර විශේෂ හමුවක් අද (29) පෙරවරුවේ අගරදගුරු නිල නිවසේදී සිදුව තිබේ. එකිනෙකාගේ දේශපාලන අරමුණු පසෙක තබා මනුෂ්‍යත්වයේ නාමයෙන් විපතට පත්වූවන්ට සහන දෙන්නත්, මෙවැනි සිදුවීම් ඇතිවීම වළක්වා ගැනීමට එක්ව වැඩකළ යුතු බවත් එහිදී අගරදගුරු අතිඋතුම් මැල්කම් කාදිනල් රංජිත් හිමිපාණන් විසින් අවධාරණය කර තිබේ. මෙම තත්වය මගහරවා ගැනීම සඳහා දේශපාලන පක්ෂ බේදය පසෙකලා එකට වැඩ කිරීමේ අවශ්‍යතාවය සියලුම පක්ෂවලට අවධාරණය කරමින් ඊට අදාළ විවෘත යෝජනාවක් ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත්මහතා විසින් පසුගිය 24වනදා පාර්ලිමේන්තුවේ පැවති විවාදයට එක්වෙමින් පාර්ලිමේන්තුවට ඉදිරිදිපත් කරන ලදී. අතිඋතුම් මැල්කම් කාදිනල් රංජිත් හිමිපාණන්අතර විශේෂ හමුවසඳහා ජනතා විමුක්ති පෙරමුණේ නායක අනුර දිසානායක මහතා සහ පාර්ලිමේන්තු මන්ත්‍රී විජිත හේරත් මහතා එක්වී සිටියහ.", "URL": "https://lankatruth.com/si/?p=73088", "Category": "පුවත්", "Parent URL": null}