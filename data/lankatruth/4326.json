{"Source": "Lankatruth", "Timestamp": "September 24, 2012", "Headline": "මහඇමති උත්සවයේ රතිඤ්ඤා පිපිරී සිසුවියන් රෝහලේ", "News Content": "සබරගමුව පළාත් මහඇමවරයා ලෙස දිව්රුම් දුන් මහීපාල හේරත් මහතා පිළිගැනීමේ උත්සවය සඳහා ගෙන්නවනලද කෑගලු බාලිකා විද්‍යාලයේ ළමුන් සිටිතැන රතිඤ්ඤා පිපිරවීම නිසා ළමුන් විශාල ප්‍රමාණයක් අසාධ්‍ය තත්වයෙන් කෑගල්ල රෝහලට ඇතුළත් කර ඇතැයි වාර්තාවේ. අද (24) පස්වරු 7.00ට මෙම උත්සව තිබී ඇති අතර ඒ සඳහා අවට පාසල්වලින් ළමුන් 1,000ක් පමණ ගෙන්වා තිබේ. මෙම ළමුන් අතර කෑගලු බාලිකා විද්‍යාලයේ ළමුන්ද සිට ඇති අතර සංවිධායකයින් විසින් රතිඤ්ඤා පත්තුකිරීමටද කටයුතු යොදා තිබෙන්නේ එම ස්ථානයේය. රෝහල් ගත කරන ලද ළමුන් අතර රතිඤ්ඤා දුම ආග්‍රහණය වීම නිසා ආස්වාස ප්‍රාස්වාස කිරීමට අපහසුවී රෝගී වූවන් සහ රත්ඤ්ඤා පිපිරීමෙන් ළමුන්ගේ ඇඟට විසිවී ඇති රත්වූ වැලි වැදී තුවාල සිදුවූවන් සිට ඇත. බොහෝ පිරිස් ප්‍රතිකාර ලබාගෙන රෝහ‍ලෙන් පිටව ගොස් ඇති අතර දැනට ළමුන් 10දෙනෙකු රෝහලේ නොවාසිකව ප්‍රතිකාර ලබමින් සිටින බව රෝහල් ආරංචිමාර්ග අනාවරණය කරයි. දැනට ලැබෙන ආරංචිමාර්ග අනුව හෙට (25) දිනය වනවිට එම ළමුන් 10දෙනාගේ ටිකට්කපා රෝහලෙන් පිටකරන ලෙසත් මෙම සිදුවීම සම්බන්ධයෙන් මාධ්‍යවෙත හෝ කිසිඳු පිටස්තර පුද්ගලයෙකු වෙත ලබා නොදෙන ලෙසත් රෝහල් නිලධාරීන්ට ඉහළ දේශපාලන බලවතෙකුගෙන් ඇමතුම් ලැබෙමින් තිබෙන බවත් වාර්තාවේ.", "URL": "https://lankatruth.com/si/?p=4326", "Category": "පුවත්", "Parent URL": null}