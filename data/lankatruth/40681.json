{"Source": "Lankatruth", "Timestamp": "September 11, 2017", "Headline": "SAITM විරෝධී ජන පවුරේ රථ පෙළපාළි සූදානම්", "News Content": "සයිටම් විරෝධී ජන පවුර විසින් සංවිධානය කරන සයිටම් විරෝධතා ක්‍රියාමාර්ගයන්හි එක් අදියරක් වන සයිටම් සයිටම් විරෝධී රථ පෙළපාළි සංවිධාන කටයුතු මේ වනවිට සූදානම් කෙරෙමින් තිබෙන බව වාර්තා වේ. දිවයිනේ සියලුම දිස්ත්‍රික්ක ආවරණය වන අයුරින් ස්ථාන පහකින් ආරම්භ කර කොළඹට ළඟාවීමට නියමිත මෙම රථ පෙළපාළි සඳහා එක් ප්‍රධාන මාර්ගයක අවම වශයෙන් රථ 500ක් ඉක්මවන ප්‍රමාණයක් සහභාගී කරවන බව එහි සංවිධායකයෝ පවසති. ඒ අනුව හෙට (12) යාපනය, ත්‍රිකුණාමලය, මඩකලපුව, ගිනිගත්හේන, තිස්සමහාරාමය යන නගරවලින් මෙම රථ පෙළපාලි ආරම්භ වීමට නියමිත ය. යාපනය පෙළපාළිය වව්නියාව, අනුරාධපුරය, හලාවත හරහා කොළඹටත් ත්‍රිකුණාමලය පෙළපාළිය දඹුල්ල, කුරුණෑගල, ගම්පහ හරහා කොළඹටත් මඩකලපුව පෙළපාළිය අම්පාර, නුවර, කෑගල්ල හරහා කොළඹටත් ගිනිගත්හේන පෙළපාළිය බදුල්ල, රත්නපුර, අවිස්සාවේල්ල, හරහා කොළඹටත් තිස්සමහාරාම පෙළපාළියමාතර, ගාල්ල, කළුතර හරහා කොළඹටත් පැමිණීමට නියමිත අතර 15වන දින සවස 2.00ට ලිප්ටන් වටරව්මේදී ප්‍රධාන ජන රැලිය පැවැත්වීමටද කටයුතු සූදානම් කර තිබේ. මෙම රථ පෙළපාළිය නිසා එදිනෙදා කටයුතු සඳහා කොළඹට පැමිණෙන ජනතාවට දැඩි අපහසුතාවයකට පත්වීමට සිදුවනු ඇති බැවින් 15වදාට කොළඹට පැමිණෙන විට ඒ පිළිබඳව අවබෝධයෙන් කටයුතු කරන්නැයි සයිටම් විරෝධී ජනපවුර සංවිධානය එම ජනතාවට දැනුම්දී සිටියි.", "URL": "https://lankatruth.com/si/?p=40681", "Category": "පුවත්", "Parent URL": null}