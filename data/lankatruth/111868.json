{"Source": "Lankatruth", "Timestamp": "March 3, 2021", "Headline": "ඉරණතිව් දුපතේ භූමදානයට දුපත් වැසියෝ එරෙහි වෙති", "News Content": "කොරෝනා ආසාදනයෙන් මියයන පුද්ගලයන්ගේ මෘතදේහ භුමාදානය කිරීමට කිළිනොච්චිය ඉරණතිව් දූපත යොදාගැනීමට එරෙහිව විරෝධතා දක්වන බව දූපත්වාසීහු පවසති. දශක තුනක යුධ සමයෙන් පසු ඉතාමත් දුෂ්කරතා මධ්‍යයයේ දූපතේ පදිංචි වූ දූපත්වාසින් අතරින් මේ වන තුරු කිසිදු කොරෝනා ආසාදිතයෙකු හමුවී නොමැති බව පවසන ඉරණතිව් වැසියෝ රජය විසින් ගත් මෙම තීරණයට එරෙහිව අද (03) දිනයේ විරෝධතාවක් සිදුකරන බව පවසති. මේ වනවිට ඉරණතිව් දූපතේ පවුල් 165ක් පමණ ජීවත් වන අතර විරෝධාතාවයෙන් අනතුරුව ශ්‍රී ලංකා මානව හිමිකම් කොමිසමට පැමිණිලි කිරිමට බලාපොරොත්තු වන බව ඉරණතිව් දූපත් වැසියෝ වැඩිදුරටත් පවසති.", "URL": "https://lankatruth.com/si/?p=111868", "Category": "පුවත්", "Parent URL": null}