{"Source": "Lankatruth", "Timestamp": "December 17, 2020", "Headline": "බදුල්ලේ පිළිතුරු පත්‍ර පරීක්ෂණ මධ්‍යස්ථානයක කොරෝනා", "News Content": "පසුගිය 05 සහ 06 දෙදින තුළ බදුල්ල ඌව මහා විද්‍යාලයේදී පැවති අපොස උසස්පෙළ පොදු විෂය පිළිතුරුපත්‍ර පරීක්ෂණ මධ්‍යස්ථානයක පිළිතුරු පත්‍ර පරීක්ෂණ කටයුතු සඳහා සහභාගී වූ ගුරුවරයෙකුට කොවිඩ් – 19 ආසාදිනය වී ඇතැයි වාර්තා වේ. ඒ හේතුවෙන් එම ගුරුවරයාගේ ආශ්‍රිතයන්වූ එම පාසලේම සිංහල විෂය පිළිතුරුපත්‍ර පරීක්ෂණ මධ්‍යස්ථානයේ පිළිතුරු පත්‍ර පරීක්ෂණ කටයුතු සඳහා සහභාගී වූ ගුරුවර සිව් දෙනෙකු PCR පරීක්ෂණ සඳහා යොමු කර ඇත. කෙසේ වෙතත් අනෙකුත් පරීක්ෂක ගුරුවරුන්ගේ කැමැත්ත මත තව දුරටත් එම පිළිතුරු පත්‍ර පරීක්ෂණ මධ්‍යස්ථානයේ පිළිතුරු පත්‍ර පරීක්ෂා කිරීමේ කටයුතු සිදුකරමින් පවතින බවද වාර්තා වේ.", "URL": "https://lankatruth.com/si/?p=103697", "Category": "කොවිඩ් -19 (කොරෝනා ) පුවත්", "Parent URL": null}