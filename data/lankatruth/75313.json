{"Source": "Lankatruth", "Timestamp": "June 7, 2019", "Headline": "තෝරාගත් රථ වාහන වැරදි 6ක දඩය 25000 දක්වා ඉහළට", "News Content": "රථ වාහන වැරදි 6ක් සඳහා දඩ මුදල රුපියල් 25000ක් දක්වා ඉහළ දැමීමට යෝජිත සංශෝධිත පනත් කෙටුම්පත අද(07) පාර්ලිමේන්තුවේ දී සම්මත විය. මෝටර් වාහන( සංශෝධිත) පනත් කෙටුම්පත අද පාර්ලිමේන්තුවේ දී විවාදයට ගත් අතර අශෝක අබේසිංහ අමාත්‍යවරයා අදාල කෙටුම්පත පාර්ලිමේන්තුවට ඉදිරිපත් කළේය. දඩ මුදල් වැඩි කිරීමෙන් මාර්ග නීති උල්ලංඝනය කිරීම අවම අරමුණින් මෙම පණත ගෙන ආ බව ආණ්ඩු පාර්ශ්වය පැවසීය. එමෙන් ම හඳුනාගත් බරපතළ වැරදි සඳහා වූ දඬ මුදල් සම්බන්ධ ගැසට් නිවේදනයේ කරුණු පාර්ලිමේන්තුවේ දී අනුමත කර ගැනීම සඳහා මෙම පනත් කෙටුම්පත ඉදිරිපත් කෙරෙන බව ද විනීත රියදුරන් බිහි කිරීමට වැඩපිළිවෙලක් ක්‍රියාත්මක බවද අමාත්‍යවරයා පැවසීය. කෙසේ වෙතත් මේ සම්බන්ධව රියදුරන්ගේ දැඩි විරෝධයක් පවතී.", "URL": "https://lankatruth.com/si/?p=75313", "Category": "පුවත්", "Parent URL": null}