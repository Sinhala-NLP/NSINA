{"Source": "Lankatruth", "Timestamp": "November 6, 2022", "Headline": "ධනුෂ්ක ගුණතිලක සිඩ්නි නුවරදී අත්අඩංගුවට", "News Content": "ශ්‍රී ලංකා ක්‍රිකට් කණ්ඩායමේ ක්‍රීඩක ධනුෂ්ක ගුණතිලක ඔස්ට්‍රේලියාවේ සිඩ්නි නුවරදී අත්අඩංගුවට ගෙන ඇති බව වාර්තා වේ. ඔහු මේ වන විට සිඩ්නි පොලිස් ස්ථානය වෙත ගෙන ගොස් ඇති අතර ඔහුට එරෙහිව “කැමැත්තෙන් තොරව සිව් වතාවක් ලිංගික සංසර්ගයේ යෙදුණු” බවට චෝදනා එල්ල වී ඇතැයි සඳහන් වේ. එම වාර්තා පෙන්වා දුන්නේ “ඔන්ලයින් යෙදුමක් (dating app) හරහා දින ගණනාවක් ඔහු සමග අදාළ කාන්තාව සන්නිවේදනය කර ඔහු හමු වී ඇති අතර පසුව ඔහු නොවැ 2 බදාදා සවස රෝස් බේහි නිවසකදී 29 හැවිරිදි කාන්තාවක ලිංගික අතවරයකට ලක්කර ඇති බවට පළ වූ වාර්තා සම්බන්ධයෙන් පොලිස් විමර්ශනයකින් පසු අද (නොවැ. 6) අලුයම ඔහු සිඩ්නිහි හෝටලයේ රැඳී සිටියදී අත්අඩංගුවට ගෙන තිබේ. 2022 පන්දුවාර 20 ලෝක කුසලාන ක්‍රිකට් තරගාවලියට සහභාගි වීම සඳහා ඔස්ට්‍රේලියාවට සිටියදී ඔහු මෙම චෝදනාවට ලක් වී තිබීමද විශේෂත්වයකි.", "URL": "https://lankatruth.com/si/?p=141690", "Category": "ක්‍රීඩා පුවත්", "Parent URL": null}