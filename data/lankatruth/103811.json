{"Source": "Lankatruth", "Timestamp": "December 18, 2020", "Headline": "ප්‍රංශ ජනාධිපතිත් කොරෝනා වෛරසයට ගොදුරු වෙයි…", "News Content": "ප්‍රංශ ජනාධිපති එමැනුවෙල් මැක්‍රොන් මහතාටද කොවිඩ් වෛරසය වැළඳී තිබෙන බව එලිසි මාලිගය නිවේදනයක් නිකුත් කරමින් කියා සිටී. ප්‍රංශ ජනාධිපතිවරයා මෑත දිනවල යුරෝපා සංගම් සමුළුවක් ඇතුළු ඉහළ පෙළේ රැස්වීම් රැසකට සහභාගී වි ඇති අතර ඊයේ (17) දිනයේ මෙම නිවේදනය නිකුත් කිරීමත් සමග ස්පාඤ්ඥ අගමැති ඇතුළු යුරෝපීය නායකයින් කිහිප දෙනෙකුද ස්වයං නිරෝධායනයට යොමුව සිටින බව වාර්තා වේ. කෙසේ වෙතත් 42 හැවිරිදි ප්‍රංශ ජනාධිපතිවරයා දින හතක කාලයක් දුරස්ථව සිය කාර්යාල කටයුතු පවත්වාගෙන යාමට තීරණය කර තිබෙන බව එල්සි මාළිගය නිකුත් කළනිවේදනයේ වැඩිදුරටත් දැක්වේ. 67 හැවිරිදි ප්‍රංශ ජනාධිපතිගේ බිරිඳ බ්‍රිජිට් මැක්‍රොන්ද ස්වයං නිරෝධායනයට ලක්ව සිටින බවත් විදෙස් මාධ්‍ය වාර්තා කරයි. මේ වනවිට යුරෝපය පුරා මෙන්ම ප්‍රංශය තුළද කොවිඩ් ආසාදිතයන් සීඝ්‍රයෙන් ඉහළ යාම හමුවේ එරට තුළ රාත්‍රී කාලයේ ඇඳිරි නීතිය පැණවීමටද පියවර ගෙන තිබේ. මේ වනවිට ප්‍රංශයෙන් කොවිඩ් ආසාදිතයන් ලක්ෂ 20 කට වැඩි පිරිසක් වාර්තා වී ඇති අතර මරණ ගණන 59,400 ඉක්මවා ගොස් ඇත.", "URL": "https://lankatruth.com/si/?p=103811", "Category": "විදෙස් පුවත්", "Parent URL": null}