{"Source": "Lankatruth", "Timestamp": "October 24, 2022", "Headline": "පින්තාරු අමුද්‍රව්‍යවල මිල 400% කින් ඉහළ ගිහින්", "News Content": "පින්තාරු අමුද්‍රව්‍යවල මිල ගණන් 400% කින් පමණ ඉහළගොස් ඇතැයි ඉදිකිරීම් ක්ෂේත්‍රයේ නිරතවූවෝ පවසති. එලෙස මිල ගණන් ඉහළ යාම හේතුවෙන් එම ක්ෂේත්‍රයේ නියැලෙන පිරිස් දැඩි අර්බුදයකට මුහුණදී ඇති බවද ඔවූහු පෙන්වාදෙති. මේ වනවිට රුපියල් 750ක පැවති තීන්ත ලීටරයක මිල රුපියල් 4,215ක් දක්වා ඉහළ ගොස් ඇති බවත් තීන්ත ලීටරයක මිල හතරගුණයකින් පමණ ඉහළ ගොස් ඇති බවත් ඔවූහු සඳහන් කරති. එසේම අනෙකුත් පින්තාරු අමුද්‍රව්‍ය රැසක මිල ගණන්ද සීඝ්‍ර ලෙස ඉහළ ගොස් ඇති බවත් ඔවූහු පෙන්වා දෙති.", "URL": "https://lankatruth.com/si/?p=140968", "Category": "ආර්ථික පුවත්", "Parent URL": null}