{"Source": "Lankatruth", "Timestamp": "November 26, 2019", "Headline": "බලපත්‍ර රහිතව අලිපැටවෙකු තබාගත් මහේස්ත්‍රාත්වරයාට එරෙහි නඩුව කල් යයි", "News Content": "බලපත්‍ර නොමැතිව අලි පැටවෙකු සන්තකයේ තබාගැනීමේ සිද්ධියකට අදාලව චෝදනා ලැබ අනිවාර්ය නිවාඩුයවා සිටින මහේස්ත්‍රාත් තිලිණ ගමගේ මහතා ඇතුළු විත්තිකරුවන් සිව්දෙනෙකුට එරෙහි නඩුව ලබන මස 10 වැනිදා තෙක් කල් තැබීමට කොළඹ මහාධිකරණ විනිසුරු ගිහාන් කුලතුංග මහතා නියෝග කර තිබේ. සිද්ධියට අදාල නඩුව ඊයේ(25) කැඳවා තිබූ අවස්ථාවේ මහේස්ත්‍රාත්වරයා මෙම නියෝගය සිදුකර ඇත. ඊයේ පැවති නඩුවාරයේ දී පැමිණිල්ලේ සාක්ෂිකාරයෙකු ලෙස පෙනී සිටිමින් වනජීවී විෂය භාර අමාත්‍යාංශයේ හිටපු ලේකම් අයෝධ්‍ය වික්‍රමසිංහ මහතා ප්‍රකාශ ලබාදී තිබේ. පසුව නඩුවේ වැඩිදුර විභාග කටයුතු සඳහා ලබන මස 10 වැනිදා තෙක් කල් තැබීමට මහේස්ත්‍රාත්වරයා නියෝග කළේය. බලපත්‍රයක් නොමැතිව සකුරා නැමති අලි පැටවෙකු සන්තකයේ තබා ගැනීම මගින් පොදු දේපළ පනත යටතේ වරදක් සිදුකර ඇති බවට විත්තිකරුවන්ට එරෙහිව නීතිපතිවරයා විසින් චෝදනා ගොනුකර ඇත. නඩුවේ විත්තිකරුවන් ලෙස නම්කර ඇත්තේ මහේස්ත්‍රාත් තිලිණ ගමගේ, අලි පැටවාගේ මුල් අයිතිකරු වශයෙන් පෙනී සිටි චන්ද්‍රරත්න බණ්ඩාර යටවර, වනජීවී දෙපාර්තමේන්තුවේ හිටපු සහකාර අධ්‍යක්ෂවරයකු වන උපාලි පද්මසිරි සහ ලිපිකාරිණියක වන ප්‍රියන්කා සංජීවනී යන අයවලුන් ය.", "URL": "https://lankatruth.com/si/?p=86177", "Category": "පුවත්", "Parent URL": null}