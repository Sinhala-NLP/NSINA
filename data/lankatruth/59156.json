{"Source": "Lankatruth", "Timestamp": "September 11, 2018", "Headline": "සබරගමු සිසුහු විරෝධතාවක", "News Content": "ශ්‍රී ලංකා සබරගමුව විශ්ව විද්‍යාලයේ ව්‍යවහාරික විද්‍යාපීඨයේ පවතින අධ්‍යන හා සුභ සාධන ගැටලුවලට නිසි විසඳුම් ලබාදීම සඳහා විශ්වවිද්‍යාල පරිපාලනය කටයුතු නොකිරීමට විරෝධය පල කරමින් එම විශ්වවිද්‍යාලයේ ශිෂ්‍ය ශිෂ්‍යාවන් විසින් අද(11) උද්ගෝෂණ පාගමනක් සංවිධානය කර තිබුණි. සබරගමුව විශ්වවිද්‍යාලයේ ව්‍යවහාරික විද්‍යාපීඨයේ පානීය ජල හිඟය, ආචාර්ය හිඟය, අන්තර්ජාල පහසුකම් ප්‍රමාණවත් නොවීම, දේශන ශාලාවල පවතින හිඟය, විද්‍යාගාර හා විද්‍යාගාර උපකරණවල පවතින හිඟය, ගිම්හාන කුටිවල ඉදිකිරීම් කටයුතු විධිමත් නොවීම සහ පීඨයට යෝජිත දෙවන අදියර තවමත් ඉදි නොකිරීම ඇතුළු අධ්‍යන සුභසාධන ගැටලු හේතුවෙන් සිසුහු විරෝධතාවයේ නිරත විය. පීඨ පරිපාලනය සමඟ ලිඛිතව හා සාකච්ඡා මගින් මේ සඳහා විසඳුම් ඉල්ලා සිටිය ද නිසි විසඳුම් මෙතෙක් ලැබී නැතැයි සිසුහු චෝදනා කරති. නවක ශිෂ්‍යන් ඇතුළත් කරගැනීම ඉදිරි මාස කිහිපය තුළ සිදුවන බවත් එවිට මෙම අර්බුධ තවත් ඉහළ යන බවත් සිසුහු පවසති. අද පස්වරු 12.30 ට පමන ආරම්භකළ විරෝධතාව පීඨ පරිශ්‍රයේ සිට උපකුලපති කාර්යාලය දක්වා පැමිණ විරෝධතාවයේ නිරත විය.", "URL": "https://lankatruth.com/si/?p=59156", "Category": "පුවත්", "Parent URL": null}