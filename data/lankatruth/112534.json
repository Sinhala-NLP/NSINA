{"Source": "Lankatruth", "Timestamp": "March 12, 2021", "Headline": "හේමා ප්‍රේමදාසට කෝටි එකහමාරක වාසියක්", "News Content": "හිටපු ජනාධිපති රණසිංහ ප්‍රේමදාසගේ වැන්ඳඹු බිරිඳ හේමා ප්‍රේමදාසට ලබා දී තිබෙන නිල නිවස අලුත්වැඩියා කිරීම සඳහා රුපියල් එක්කෝටි පනස් ලක්ෂයක (රු. 15,000,000) වියදමක් දරා ඇති බව අනාවරණය වේ. මෙම වියදම දරා ඇත්තේ 2019 වර්ෂයේදීය. මෙම මුදල වියදම් කර ඇත්තේ හිටපු ජනාධිපති මෛත්‍රීපාල සිරිසේන යටතේය. රුපියල් පනස් ලක්ෂයක් සහ රුපියල් කෝටියක් වශයෙන් අවස්ථා දෙකකදී ජනාධිපති කාර්යාලය විසින් මෙම වියදම දරා ඇත. එම නිල නවස අලුත්වැඩියා කිරීමේ කොන්ත්‍රාත්තුව ශ්‍රී ලංකා නාවික හමුදාවට ලබාදී තිබේ. මෙම තොරතුරු අනාවරණය වන්නේ 2019 වර්ෂය වෙනුවෙන් ශ්‍රී ලංකා නාවික හමුදාව නිකුත් කර තිබෙන කාර්යසාදන වාර්තාවෙනි.", "URL": "https://lankatruth.com/si/?p=112534", "Category": "පුවත්", "Parent URL": null}