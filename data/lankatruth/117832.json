{"Source": "Lankatruth", "Timestamp": "June 7, 2021", "Headline": "තවත් ආසාදිත මරණ 47ක් වාර්තා කරයි… ඉන් 09ක්ම නිවාස තුළ සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව අද (07) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 47ක් සිදුව තිබේ. එම මරණ 47න් 09ක්ම නිවසේදීම මරණයට පත්ව ඇති අතර තවත් තිදෙනෙකු මරණයට පත්ව ඇත්තේ රෝහලක් කරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ ඇල්පිටිය, වතුගහමුල්ල, දංකොටුව, මාරවිල, වලපනේ, දැඩිගමුව, වත්තල, මාතර, හැටන්, ගලගෙදර,වැල්ලම්පිටිය, ඌරගහ, හොරණ, ගෝනපොල උතුර, පරගස්තොට, දෙහිවල, කොළඹ 09, තලවකැලේ, නුවරඑළිය, ත්‍රීකුණාමලය, අලව්ව, මොරොන්තුඩුව, පානදුර, මහව, පොල්ගහවෙල, ඉබ්බාගමුව, මහනුවර, බුලත්සිංහල, අකුරණ, දෙහිඅත්තකණ්ඩිය, පූාගොඩ, දොම්පේ, වේයන්ගොඩ යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,789 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 16වන ස්ථානයේය.", "URL": "https://lankatruth.com/si/?p=117832", "Category": "කොවිඩ් -19 (කොරෝනා ) පුවත්", "Parent URL": null}