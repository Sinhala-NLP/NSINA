{"Source": "Lankatruth", "Timestamp": "November 20, 2017", "Headline": "රනිල් අද බැඳුම්කර කොමිසමට", "News Content": "මහ බැංකුවේ බැඳුම්කර වංචාව සම්බන්ධයෙන් විමර්ශනය කරන ජනාධිපති කොමිෂන් සභාව විසින් සිදු කළ කැඳවීමකට අනුව අද (20) අග්‍රාමාත්‍ය රනිල් වික්‍රමසිංහ මහතා එම කොමිසම වෙත පැමිණිමට නියමිතය. මේ වනවිටත් එම කොමිෂන් පරිශය සඳහා වත්මන් ආණ්ඩුවේ එක්සත් ජාතික පක්ෂ මැති ඇමතිවරු විශාල පිරිසක් එක්රෝක් වී සිටින බවද වාර්තා වේ. රනිල් වික්‍රමසිංහ මහතාගේ සමීපතමයෙකු වන අර්ජුන් මහේන්ද්‍රන් මහතා මහ බැංකුවේ අධිපතිව සිටි සමයේ ප්‍රාථමික ගැනුම්කරුවෙකු වන පර්පෙචුවල් ට්‍රෙෂරීස් සමාගමේ අධිපතිවන සිය බෑනා සමග එක්ව සිදු කළ බවට මේ වනවිට අනාවරණය වී තිබෙන මෙම බැඳුම්කර වංචාව යට ගැසීම සඳහා එක්සත් ජාතික පක්ෂයෙ මන්ත්‍රීවරු, ඇමතිවරු විශාල පිරිසක් හවුල් වූ බවටද මේ වනවිට හෙළි වී තිබේ. බැඳුම්ක වංචාකරුවන් සමග ගණුදෙනු පවත්වාගෙන ගිය බවට හෙළිවීම නිසා හිටපු මුදල් අමාත්‍ය රවී කරුණානායක මහතාට එරෙහිව රට තුළ නැගුණු විරෝධතා හමුවේ කැබිනට් මණ්ඩලයෙන් ඉවත්වීමටද සිදු විය.", "URL": "https://lankatruth.com/si/?p=44082", "Category": "පුවත්", "Parent URL": null}