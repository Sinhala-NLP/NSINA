{"Source": "Lankatruth", "Timestamp": "May 29, 2018", "Headline": "ඉතාලියේ රිය අනතුරකින් ලාංකික තරුණයෙකු මියයයි", "News Content": "ඉතාලියේ කතානිය නගරයේ ඊයේ(28) සිදුවූ අනතුරකින් ශ්‍රී ලාංකික තරුණයෙකු මියගොස් තිබේ. කලක සිට ඉතාලියේ රැකියාවේ නියුතුව සිටි ගම්පහ පදිංචි චින්තන ධනංජය (24) මෙසේ මියගොස් ඇතැයි වාර්තා වේ. රැකියාවේ කටයුතු නිම කිරීමෙන් පසු සිය ස්කූටරයෙන් නවාතැන වෙත පැමිණෙමින් සිටියදී හතරමං හන්දියක විරුද්ධ මාර්ගයක සිට පැමිණි ලොරි රථයක් සමඟ ගැටීමෙන් අනතුර සිදුව ඇත. අනතුරින් බරපතල තුවාල ලබා එම ස්ථානයේම තරුණයා මිය ගිය බව කතානිය පොලීසිය පවසයි. මොහු ගම්පහ බණ්ඩාරනායක විදුහලේ ආදි සිසුවෙකි.", "URL": "https://lankatruth.com/si/?p=53135", "Category": "විදෙස් පුවත්", "Parent URL": null}