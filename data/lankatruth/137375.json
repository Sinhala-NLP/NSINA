{"Source": "Lankatruth", "Timestamp": "July 25, 2022", "Headline": "එරංග, රංගන, ජීවන්ත පියතුමා ඇතුළු 06කට විදෙස් ගමන් තහනම් කරයි", "News Content": "සමාජවාදී තරුණ සංගමයේ ජාතික සංවිධායක එරංග ගුණසේකර, සමාජවාදී ශිෂ්‍ය සංගමයේ ජාතික සංවිධායක රංගන දේවපිය, ජීවන්ත පීරිස් පියතුමා ඇතුළු 06දෙනෙකුට විදෙස්ගතවීම වළක්වාලමින් කොටුව මහේස්ත්‍රාත් අධිකරණය තහනම් නියෝගයක් නිකුත් කර තිබේ. කොළඹ කොටුව මහේස්ත්‍රාත් තිළිණ ගමගේ විසින් එලෙස නියෝග කර ඇත්තේ පසුගිය මැයි 09 වනදා ගෝල්ෆේස් අරගල භූමියට පහරදීමෙන් පසු එම මැර ප්‍රහාරයට සම්බන්ධ එවකට අගමැති මහින්ද රාජපක්ෂ, පාර්ලිමේන්තු මන්ත්‍රීවරුවන ජොන්ස්ටන් ප්‍රනාන්දු, නාමල් රාජපක්ෂ, සනත් නිශාන්ත, මිලාන් ජයතිලක, බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකොන් ඇතුළු සාකකරුවන් වහාම අත්අඩංගුවට ගන්නා ලෙස බලකිමන් පසුගිය ජුනි 09 වනදා පැවති විරෝධතාවයේදී නීති විරෝධී ජන රාශියක් වශයෙන් ක්‍රියා කරමින් රජයේ දේපළ වලට හානි සිදු කළේ යැයි චෝදනා කරමින් කොළඹ අපරාධ කොට්ඨාශය අධිකරණයෙන් සිදුකරන ලද ඉල්ලීමකට අනුවය. අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු වසන්ත මුදලිගේ, ගුරු වෘත්තීය සමිති නායකයෙකු වන ජෝශප් ස්ටාලින් සහ ළහිරු වීරසේකර යන තිදෙනා මෙහි සෙසු සැකකරුවෝ වෙති. මෙම සිදුවීමට අදාළව මේ වනවිටත් සමාජවාදී තරුණ සංගමයේ ජාතික සංවිධායක එරංග ගුණසේකර, රංගන ශිල්පී ජගත් මනුවර්ණ, රංගන ශිල්පී ජෙහාන් අප්පුහාමි, ලහිරු වීරසේකර, සමාජමාධ්‍ය ක්‍රියාකරු රතිඳු සේනාරත්න නොහොත් රැට්ටා, ත්කරව්වේ ජිනරතන හිමි සහ ධම්මික මුණසිංහ අත්අඩංගුවට ගෙන රක්ෂිත බන්ධනාගාර ගත කර සිට පසුව ඇප මත මුදාහැර සිටිති.", "URL": "https://lankatruth.com/si/?p=137375", "Category": "පුවත්", "Parent URL": null}