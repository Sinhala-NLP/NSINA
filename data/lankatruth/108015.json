{"Source": "Lankatruth", "Timestamp": "January 11, 2021", "Headline": "අදත් කොරෝනා මරණ 08ක්… සමස්ත මරණ ගණන 240ක්…", "News Content": "කොවිඩ් – 19 ආසාදිතයන්ගෙන් තවත් 08 දෙනෙකු ජීවිතක්ෂයට පත්වූ බව රජයේ ප්‍රවෘත්ති දෙපාර්තමේන්තුව අද (11) රාත්‍රියේ නිවේදනය කළේය. ඒ අනුව මෙලෙස මරණයට පත්ව ඇත්තේ කොළඹ, මඩකලපුව, කළුතර යන දිස්ත්‍රික්කවල පදිංචි 36, 45, 51, 52, 57, 61, 67 සහ 70 යන වයස්වල පසුවූ පරිසකි. ඔවුන් අතර පිරිමි පුද්ගලයන් 05 දෙනෙකු සහ එක් කාන්තාවන් දෙදෙනෙකු වෙති. එමෙන්ම වැලිකඩ බන්ධනාගාරයේ රඳවා සිටි වයස අවුරුදු 52ක් වූ රැඳවුවෙකුද ජීවිතක්ෂයට පත්ව ඇත. ඒ අනුව කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 240කි.", "URL": "https://lankatruth.com/si/?p=108015", "Category": "කොවිඩ් -19 (කොරෝනා ) පුවත්", "Parent URL": null}