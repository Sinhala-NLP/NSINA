{"Source": "Lankatruth", "Timestamp": "September 21, 2018", "Headline": "සමාජ සවිබල ගැන්වීම් අමාත්‍යාංශයේ උණුසුම් තත්වයක්", "News Content": "සමාජ සුභසාධන හා සමාජ සවිබල ගැන්වීම් අමාත්‍යාංශයේ සේවකයින් සහ අමාත්‍යාංශ ලේකම්වරයා අතර උණුසුම් තත්වයක් නිර්මානය වී ඇති බවත් මේ වනවිට එම අමාත්‍යාංශ ලේකම්වරයාගේ කාර්යාලය සේවකයින් විසින් වටලා ඇති බවත් වාර්තා වේ. සමෘද්ධි අධ්‍යක්ෂ ජනරාල් ලෙස කටයුතු කළ ජිනසිරි දඩැල්ලගේ මහතාට අද (21) සිට හදිසි ස්ථාන මාරුවක් ලබාදී ඇති අතර එයට විරෝධය දක්වමින් සමෘද්දී සේවකයින් මෙසේ අමාත්‍යාංශ ලේකම්වරයාට විරෝධය දක්වමින් සිටින බව වාර්තා වේ. සමාජ සවිබලගැන්වීම් අමාත්‍ය පී. හැරිසන් මහතා විසින් සමෘද්ධි ලාභීන් එක්ලක්ෂ පනස් දහසකින් (150,000) වැඩි කිරීමට අදාල නියෝගයක් ලබාදී ඇති අතර එය ක්‍රියාත්මක කිරීමේදී චක්‍රලේකවලට පිටින් කටයුතු කරන ලෙසද දන්වා ඇත. කෙසේ නමුත් මෙම නිලධාරියා චක්‍රලේකවලට පිටින් කටයුතු නොකිරීම මත මෙසේ මාරු කර ඇතැයි වාර්තා වේ.", "URL": "https://lankatruth.com/si/?p=59693", "Category": "පුවත්", "Parent URL": null}