{"Source": "Lankatruth", "Timestamp": "March 13, 2021", "Headline": "සීනි මිල අඩු කළහම අරවා හැළි පිටින් පෙරනවා – ඇමැති බන්දුලගේ අලුත්ම තියරිය", "News Content": "සීනි මිල අඩු කළ විට හැළි පිටින් පෙරණ බව වෙළඳ ඇමැති බන්දුල ගුණවර්ධන සඳහන් කරයි. ඊයේ (12) දෙරණ රූපවාහිනියේ වැඩසටහනකට එක්වෙමින් ඇමතිවරයා මේ බව පවසා ඇති අතර එහිදී ඔහු වැඩිදුරටත් පවසන්නේ, “සීනි ආනයනය වැඩිවෙලා තියෙන්නේ සීනි මිල අඩු වුණාම. සීනි අඩු මිලට දෙන එක හොඳ නෑ කියලා තමයි මාත් පුද්ගලිකව හිතන්නේ. මොකද සීනි පාවිච්චි කරන්නේ තේ බොන්න විතරක් නෙමෙයි. වෙන කර්මාන්තයක් තියෙනවා. නීතිවිරෝධී ගෘහ මට්ටමින් සිද්දවෙන. ගම් මට්ටමේ කර්මාන්තයක්. වැඩි වැඩියෙන් සීනි ලාභ වුණාම ඒකට යෙදවෙනවා. ඒක ප්‍රායෝගික ඇත්තක්. ඒ අය හැළි පිටින් මේ දිනවල හදා ගන්න ඇති.” යනුවෙනි.", "URL": "https://lankatruth.com/si/?p=112634", "Category": "පුවත්", "Parent URL": null}