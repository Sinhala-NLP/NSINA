{"Source": "Lankatruth", "Timestamp": "July 21, 2017", "Headline": "රනිල් වික්‍රමසිංහ පේන ඇසීම හොරාගේ අප්පච්චිට පවරයි", "News Content": "අගමැති ලේකම් කාර්යාලයෙන් දූෂණ මර්දන කමිටු ලේකම් කාර්යාලයේ බඩු බාහිරාදිය පෙරේදා (19) දින බාරගත් අතර ඊයේ (20) එම ස්ථානයේ අගමැති මහජන සම්බන්ධීකරණ කාර්යාලයක් පිහිටවා එහි ප්‍රධානී තනතුරට හිටපු රාජ්‍ය පරිපාලන ලේකම් ජිනසිරි දඩල්ලගේ මහතා පත්කර ඇත. රජ්‍ය අංශයේ දූෂණ පිළිබද පැමිණිලි මින් පසුව ජිනසිරි දඩල්ලගේමහතාට ලබාදෙන ලෙස දැන් ජනතාවට දැනුම්දෙන අගමැතිවරයා ඒවා පිලිබදව විමර්ශනය සදහා අදාළ විමර්ශන ආයතනවලට යොමුකරන බවද පවසයි. පසුගිය රාජපක්ෂ පාලන සමයේ සිදුවූ මහා පරිමාන වංචා සහ දූෂණ සාධාරණීකරණය කිරීම සහ වත්මන් ආණ්ඩුවේ දූෂිත ක්‍රියාවන්ට එරෙහිවූ නිලධාරින්ට එරෙහිව කටයුතු කිරීමට ගොස් මතු වූ දැඩි විරෝධය හමුවේ රාජ්‍ය පරිපාලන ලේකම් ධුරයෙන් ඉවත්වීමට සිදුවූ ජිනසිරි දඩල්ලගේ මහතාටම දූෂණ මර්දනය බාරදීම මගින් අගමැතිවරයා යහපාලන ආණ්ඩුව තවදුරත් ජනතාව හමුවේ විහිළුවක් බවට පත්කර ඇත. බැසිල් රාජපක්ෂ මහතා මැතිවරණ අල්ලස් සදහා රුපියල් මිලියන 600ක සිල්රෙදි බෙදාදීම නීති විරෝධී නොවන බව පැවසූ දඩල්ලගේ, පුනරුත්තාපන අධිකාරියේ ගොඩනැගිලි කුලියට ගැනීමේ වංචනික ක්‍රියාවට විරෝධය පල කළ එම අධිකාරියේ ප්‍රධාන ගණකාධිකාරී සහ ජ්‍යෙෂ්ඨ සහකාර ලේකම්වරියකට ස්ථාන මාරුවීම් ලබාදෙන ලදී. රාජ්‍ය පරිපාලන ලේකම් ලෙස ඔහු සිදුකල මෙම හොරුන් රැකීමේ ක්‍රියාවලිය නිසා මතුවූ දැඩි විරෝධය හමුවේ එම තනතුරින් ඔහුව ඉවත්කිරීමටද සිදු විය.", "URL": "https://lankatruth.com/si/?p=37976", "Category": "පුවත්", "Parent URL": null}