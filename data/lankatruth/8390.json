{"Source": "Lankatruth", "Timestamp": "October 9, 2013", "Headline": "පක්ෂයත් එක්ක සෙල්ලම් බැහැ", "News Content": "කොමියුනිස්ට් පක්ෂයේ නීතීන්ට පටහැනිව ඇමරිකන් ඩොලර් දෙලක්‍ෂ හැටදහසක් වියදම් කරමින් සිය පුතු වෙනුවෙන් සුඛෝපභෝගී විවාහ මංගල්‍ය උත්සවයක් පැවැත්වූ වරදට බීජිං නුවර උප නගර ඒකකයක නියෝජ්‍ය ප්‍රධානියෙකු වූ මා ලින්ෂි යෑන්ග් එම ධූරයෙන් පහ කිරීට මහජන චීනය කටයුතු කර තිබේ. කොමියුනිස්ට් පක්ෂයේ නීතීන්ට පටහැනිව ඇමරිකන් ඩොලර් දෙලක්‍ෂ හැටදහසක් වියදම් කරමින් සිය පුතු වෙනුවෙන් සුඛෝපභෝගී විවාහ මංගල්‍ය උත්සවයක් පැවැත්වූ වරදට බීජිං නුවර උප නගර ඒකකයක නියෝජ්‍ය ප්‍රධානියෙකු වූ මා ලින්ෂි යෑන්ග් එම ධූරයෙන් පහ කිරීට මහජන චීනය කටයුතු කර තිබේ. තෙදිනක් පුරා පැවැති මෙම උත්සවය සඳහා මිල අධික සුඛෝපභෝගී මෝටර් රථ පමණක් නොව 2008 බීජිං ඔලිම්ෆික් උළෙල පැවැත්වූ සම්මේලන මධ්‍යස්ථානයක්ද යොදා ගෙන තිබූ බව කියැවේ. ධූරයෙන් පහ කරනු ලැබූ නිලධාරියා කියා ඇත්තේ විවාහ උත්සවයේ වියදමින් වැඩි කොටසක් දරන ලද්දේ මනාලියගේ පවුල විසින් බවත් උත්සවය සඳහා දැරීමට සිදුවූ වියදම් බොහෝමයක් තෑගි මුදල් වලින් ආවරණය කර ගැනීමට හැකි වූ බවත්ය. කෙසේ වුවද උත්සවය සඳහා ඔහු විසින් මහජන අරමුදල් භාවිතා කළ බවට සාක්ෂි ලැබී නොමැති නමුත් එවන් අධික වියදමක් දරමින් උත්සව පැවැත්වීම ඔහු සාමාජිකත්වය දරන කොමියුනිස්ට් පක්ෂයේ නීතීන්ට පටහැනි වීම නිසාවෙන් ඔහුව මෙලෙස ධූරයෙන් පහ කල බව මහජන චීනයේ බලය හොබවන කොමියුනිස්ට් පක්ෂය පවසයි.", "URL": "https://lankatruth.com/si/?p=8390", "Category": "විදෙස් පුවත්", "Parent URL": null}