{"Source": "Lankatruth", "Timestamp": "August 12, 2017", "Headline": "STF සෙබළුන්ට මීගමුවේදී වෙඩි ප්‍රහාරයක්", "News Content": "වෑන් රථ දෙකකින් පැමිණි පිරිසක් මීගමුව – කුරන ප්‍රදේශයේදී පොලිස් විශේෂ කාර්ය බලකායේ ජීප් රථයකට වෙඩි ප්‍රහාරයක් එල්ල කර තිබේ. අනතුරුව පොලිස් විශේෂ කාර්ය බලකා සෙබළුන් සිදු කළ වෙඩි තැබීමෙන් පසුව වෑන් රථ දෙක ඔවුන් බාරයට ගෙන ඇත. අදාළ වෑන් රථ දෙකේ තිබී ටී 56 වර්ගයේ ගිනි අවි 02ක් සහ රිවෝල්වරයක් සොයාගෙන තිබේ. වෙඩි ප්‍රහාරය සිදුකළ සැකකරුවන් සිව්දෙනෙකුද පොලිස් විශේෂ කාර්ය බලකා‍‍ නිලධාරීන් අත්අඩංගුවට ගෙන ඇත. අදාළ වෙඩි තැබීමෙන් තුවාල ලැබූ දෙදෙනෙකු ප්‍රතිකාර සඳහා සීදුව රෝහලෙන් රාගම රෝහලට මාරුකර යවා ඇති අතර ඉන් එක් අයෙකුගේ තත්ත්වය බරපතළ බව රෝහල් ආරංචිමාර්ග සඳහන් කරයි.", "URL": "https://lankatruth.com/si/?p=39315", "Category": "පුවත්", "Parent URL": null}