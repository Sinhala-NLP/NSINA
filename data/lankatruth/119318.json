{"Source": "Lankatruth", "Timestamp": "July 8, 2021", "Headline": "තවත් ඇමති සංශෝධනයක්…", "News Content": "ශෂීන්ද්‍ර රාජපක්ෂ සහ මොහාන් ද සිල්වා යන රාජ්‍ය ඇමතිවරු නව රාජ්‍ය ඇමැතිවරුන් ලෙස ජනාධිපති ගෝඨාභය රාජපක්ෂ ඉදිරියේ ජනාධිපති මන්දිරයේදී අද (08) දිවුරුම් දී තිබේ. දෙදෙනා නව රාජ්‍ය ඇමතිවරුන් ලෙස දිවුරුම් දී ඇත්තේ බැසිල් රාජපක්ෂ මුදල් ඇමති ධුරයෙත්, මහින්ද රාජපක්ෂ නව ඇමති ධුරයකත් දිවුරුම් දීම හේතුවෙන් ඔවුන්ගේ අමාත්‍යාංශවලට අදාළ විෂය පථයන් වෙනස් කර ඇති නිසාය. මේ අනුව ශෂීන්ද්‍ර රාජපක්ෂ කාබනික පොහොර නිෂ්පාදන ප්‍රවර්ධන හා සැපයුම් නියාමන සහ වී හා ධාන්‍ය කාබනික ආහාර, එළවළු, පලතුරු, මිරිස්, ලූනු හා අර්තාපල් වගා ප්‍රවර්ධන බීජ නිෂ්පාදන හා උසස් තාක්ෂණ කෘෂිකර්ම රාජ්‍ය ඇමැතිවරයා ලෙසද මොහාන් ද සිල්වා වෙරළ සංරක්ෂණ හා පහත් බිම් සංවර්ධන රාජ්‍ය ඇමැතිවරයා ලෙස ලෙසද මෙසේ දිවුරුම්දී ඇත. මේ අවස්ථාවට ජනාධිපති ලේකම් පී.බී ජයසුන්දරද සහභාගී වී තිබේ.", "URL": "https://lankatruth.com/si/?p=119318", "Category": "පුවත්", "Parent URL": null}