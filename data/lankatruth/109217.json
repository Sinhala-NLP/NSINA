{"Source": "Lankatruth", "Timestamp": "January 25, 2021", "Headline": "අදානි ලෝක හොරෙක් – අල්ලස් පප්පෙක්", "News Content": "කොළඹ වරාය නැගෙනහිර පර්යන්තය මිලදී ගැනීමට (ගෝඨාභය රාජපක්ෂ ආණ්ඩුවේ වචනවලින් “ආයෝජනයට”) සැරසෙන ඉන්දීය අදානි සමාගම වංචා දූෂණ රැසක් සම්බන්ධයෙන් චෝදනා ලැබූ ආයතනයක් බව හෙළිවෙයි. 2013-17 අතර කාලයේ ගල්අඟුරු ගනුදෙනුවලින් ඉන්දීය රජයට ඉන්දීය රුපියල් කෝටි 97ක් පාඩු සිදු කිරීම සම්බන්ධයෙන් මේ වනවිටත් අදානි සමාගම සම්බන්ධයෙන් ඉන්දීය රහස් පරීක්ෂණ බියුරෝව (CBI) විමර්ශනය කරමින් සිටියි. එසේම ඔස්ට්‍රේලියාවේ සිදුකරන ලද ගල් අඟුරු ගනුදෙනුවකදී සිදුකළ වංචාවන් සම්බන්ධයෙන්ද අදානි සමාගමට චෝදනා නැගී ඇත. විශේෂයෙන් දේශපාලඥයන්ට සහ ඉහළ නිලධාරීන්ට අල්ලස් ලබාදීම සම්බන්ධයෙන් අදාළ සමාගමට දිගින් දිගටම චෝදනා නැගී ඇත. ජනාධිපති ගෝඨාභය රාජපක්ෂ සහ ඇමතිවරු ප්‍රකාශ කරන්නේ කවර “බාධක” පැමිණියත් කොළඹ වරාය නැගෙනහිර පර්යන්තයේ 49%ක් සදහා අදානි සමාගම සමඟ ගනුදෙනුව සිදු කරන බවයි.", "URL": "https://lankatruth.com/si/?p=109217", "Category": "ආර්ථික පුවත්", "Parent URL": null}