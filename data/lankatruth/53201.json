{"Source": "Lankatruth", "Timestamp": "May 30, 2018", "Headline": "අයහපත් කාලගුණයෙන් හානි වූ ලිපි ලේඛන නැවත ලබා ගැනීමට නීතීඥ සංගමයේ සහය", "News Content": "පසුගිය දින කිහිපය පුරා පැවති අයහපත් කාලගුණය හේතුවෙන් විනාශ වී ගිය හෝ හානි වූ ලිපි ලේඛන නැවත ලබා ගැනීම සඳහා සහය ලබාදෙන බව ලංකා නීතීඥ සංගමය පවසයි. ලංකා නීතීඥ සංගමයේ සභාපති යූ. ආර්. ද සිල්වා මහතා මේ බව පවසා සිටි අතර මෙම සේවාව අද සිට ක්‍රියාත්මක වන බව පැවසීය. අයහපත් කාලගුණය හේතුවෙන් ඇතිවූ ගංවතුර, නායයාම් ආදී ස්වභාවික විපත් හේතුවෙන් නිවාස හා දේපල හානි විශාල ප්‍රමාණයක් සිදුවූ අතර නීත්‍යානුකූල ලිපි ලේඛන අස්ථානගතවීම් හා විනාශවී යාම් සිදුව තිබේ.", "URL": "https://lankatruth.com/si/?p=53201", "Category": "පුවත්", "Parent URL": null}