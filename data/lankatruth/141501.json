{"Source": "Lankatruth", "Timestamp": "November 1, 2022", "Headline": "අර්බුද විසඳන රනිල්ගේ ක්‍රමය මාධ්‍ය ඒකකයෙන් කියයි", "News Content": "දිඹුලාගල ආදිවාසී නායිකා කේ. ලිසිනෝනා විසින් කරුණු දැක්වීම මත ලංකාදීප පුවත්පත ඊයේ (31) පළකර තිබූ ප්‍රධාන ප්‍රවෘත්තිය සම්බන්ධයෙන් රනිල් වික්‍රමසිංහගේ මාධ්‍ය ඒකකය විශාල වශයෙන් කළබලවී නිලධාරීන් මෙහෙයවා අදාළ ප්‍රවෘත්තිය අසත්‍යය බවට ප්‍රචාරයක් ගෙන යමින් සිටී.  ජනාධිපති ලේකම් සමන් ඒකනායකගේ නියෝග මත පොලොන්නරුව දිස්ත්‍රික් ලේකම් ඩබ්ලියු ඒ ධර්මසිරි, දිඹුලාගල කලාප අධ්‍යාපන අධ්‍යක්ෂක අදාළ ප්‍රාදේශීය ලේකම් වරයා ඇතුළු නිලධාරීන් මෙම මෙහෙයුමට සම්බන්ධ කර ගෙන තිබේ. ඒ අනුව එම පුවත මගින් අනාවරණය තිබූ ගම්මානවල ආහාර අහේනියක් නොමැති බව ඇතැම් වැඩිහිටියන් මත්ද්‍රව්‍යවලට ඇබ්බැහිවීම වැනි හේතු නිසා ළමයින් කඩින් කඩ පාසල් යන බවත් දක්වමින් ජනාධිපති ලේකම් කාර්යාලය ලිපියක් නිකුත් කර තිබේ.  අද (01) ලංකාදීප පුවත්පතේ “දිඹුලාගල අහේනියක් නෑ – ජනාධිපති කාර්යාලයෙන් නිවේදනයක්” යන සිරස්තලයෙන් එයට අදාළ ප්‍රවෘත්තිය පළකර තිබේ. ජනාධිපති මාධ්‍ය ඒකකයේ නිවේදනය එම පුවත් පතේ පළකර ඇති අතර අදාළ ප්‍රවෘත්ති ලේඛකයා විසින් තමන්ගේ ප්‍රවෘත්තිය සනාථ කරමින් කරුණු දක්වා ඇත. එහි නිරවද්‍යතාවය වෙනුවෙන් තමන් පෙනී සිටින  බව ඔහු වැඩිදුරටත් සටහන් කර තිබේ. ඒ සම්බන්ධයෙන් ලංකා ටෘත් පළකළ පුවත මෙතනින්", "URL": "https://lankatruth.com/si/?p=141501", "Category": "පුවත්", "Parent URL": null}