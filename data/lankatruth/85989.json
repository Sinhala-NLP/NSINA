{"Source": "Lankatruth", "Timestamp": "November 21, 2019", "Headline": "රනිල් – සජිත් පාර්ශවවලින් විපක්ෂනායක ධුරය ඉල්ලා වෙන වෙනම කතානායකට ලිපි යවයි", "News Content": "රටේ නව මහජන මතයත් සමග මෙතෙක් අගමැතිව ධුරය දැරූ රනිල් වික්‍රම සිංහ මහතාට ආණ්ඩුව නව කණ්ඩායමට භාර දී විපක්ෂයට යාමට සිදු වූ අතර ඒ අනුව විපක්ෂයේ වැඩිම බලය හිමි එක්සත් ජාතික පක්ෂය විපක්ෂනායක ධුරය හිමිවීමට නියමිතය. ඒ අනුව හිටපු අගමැති රනිල් වික්‍රමසිංහ මහතා විපක්ෂනායකවරයා ලෙස පත්කරන්නැයි ඉල්ලමින් එක්සත් ජාතික පක්ෂයේ මහ ලේකම් අකිල විරාජ් කාරියවසම් මහතා විසින් කතානායක කරු ජයසුරිය මහතාට ලිපියක් බාර දී තිබේ. මේ අතර විපක්ෂනායකවරයා ලෙස සජිත් ප්‍රේමදාස මහතා නම් කරන්නැයි ඉල්ලමින් එක්සත් ජාතික පක්ෂයේ මන්ත්‍රීවරුන් 45 දෙනෙකුගේ අත්සනින් යුත් ලිපියක් කතානායකවරයාට බාර දී ඇතැයිද වාර්තා වේ.", "URL": "https://lankatruth.com/si/?p=85989", "Category": "පුවත්", "Parent URL": null}