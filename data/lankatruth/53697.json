{"Source": "Lankatruth", "Timestamp": "June 6, 2018", "Headline": "කෝටි 30ක සෙවිලි තහඩු බෙදූ බැසිල් නොවැම්බර් 01දා අධිකරණයට", "News Content": "පසුගිය ජනාධිපතිවරණ සමය තුළ රුපියල් කෝටි 30කට ආසන්න මුදලක් වැයකරමින් සෙවිලි තහඩු බෙදා දුන් බවට, හිටපු ආර්ථික කටයුතු අමාත්‍ය බැසිල් රාජපක්ෂ මහතා ඇතුළු තවත් සිව් දෙනෙකුට එරෙහිව පවරා ඇති නඩුව ලබන නොවැම්බර් 01 වැනිදා විභාගයට ගැනීමට කොළඹ මහාධිකරණ විනිසුරු ආර්. ගුරුසිංහ මහතා තීරණය කර තිබේ. වෛද්‍ය නිහාල් ජයතිලක මහතා හැර සෙසු විත්තිකරුවන් නඩුව කැඳවන ලද අවස්ථාවේ අධිකරණය හමුවේ පෙනී සිටි අතර නොවැම්බර් මස දින තුනක් තුළ නඩුව විභාගයට ගැනීමට තීරණය විය. එසේම නඩුවට අදාල 4 වැනි සහ 21වැනි සාක්ෂිකරුවන්ට එදින අධිකරණය හමුවේ පෙනීසිටිනලෙස සිතාසි නිකුත් කෙරිණි.", "URL": "https://lankatruth.com/si/?p=53697", "Category": "පුවත්", "Parent URL": null}