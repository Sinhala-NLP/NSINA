{"Source": "Lankatruth", "Timestamp": "July 24, 2017", "Headline": "මහාධිකරණ විනිසුරුට වෙඩි තැබීමට එරෙහිව යාපනයේ උසාවි, බස් වර්ජන", "News Content": "උතුරු පළාතේ දිස්ත්‍රික් පහටම අයත් සියළු අධිකරණවල කටයුතු අද (24) සම්පූර්ණයෙන්ම නතර වී ඇති බවත් යාපනයේ සිට ආරම්භ වන පෞද්ගලකි ධාවනයෙන් ඉයත්වී සිටින බවත් වාර්තා වේ. යාපනය, නල්ලූර් ප්‍රදේශයේදී සිදු වූ වෙඩි තැබීමෙන් පොලිස් නිලධාරියෙකු මියයාමේ සිද්ධිය සම්බන්ධයෙන් විරෝධය දක්වමින් මෙම වර්ජනය ආරම්භ කර තිබේ. ඒ අනුව මන්නාරම, චාවකච්චේරි, කයිට්ස්, වව්නියාව, කිලිනොච්චිය සහ මුලතිව් අධිකරණවල කටයුතුවලින් ඉවත් වී තිබේ. විද්‍යා දැරිය ඝාතනය සම්බන්ධ සංවේදී නඩු විභාගයක් පැවැත්වෙන අතරතුර මෙවැනි ප්‍රහාරයක් එල්ලවීම නීතියේ ආධිපත්‍යය සහ අධිකරණයේ ස්වාධීනත්වයට තර්ජනයක් බව නීතිඥවරු පෙන්වා දෙති. මෙවැනි තත්ත්වයක් යටතේ විනිසුරුවරුන්ගේ ආරක්ෂාව තර කිරීමටත්, සැබෑ අපරාධකරුවන් අත්අඩංගුවට ගැනීමටත් බලධාරීන් කටයුතු කළ යුතු බවත් ඔවූහු අවධාරණය කරති. උතුරේ අධිකරණ වසා දැමීම නිසා විභාගවීමට තිබූ සියළුම නඩු කිසිදු විනිසුරුවරයෙකුගේ නියෝගයකින් තොරව දින නියමයක් නොමැතිව කල් ගොස් තිබේ. වෙනත් පළාත්වල බස් රථ උතුරු ප්‍රදේශයේ ධාවනය වුවත් උතුරේ බස් සංගම්වලට අයත් කිසිදු බස් රථයක් ධාවනය නොවන බව වාර්තා වේ.", "URL": "https://lankatruth.com/si/?p=38147", "Category": "පුවත්", "Parent URL": null}