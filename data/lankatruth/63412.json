{"Source": "Lankatruth", "Timestamp": "November 15, 2018", "Headline": "ශෂී වීරවංසගේ ව්‍යාජ ගමන් බලපත් නඩුව විභාගය කැඳවයි", "News Content": "ව්‍යාජ තොරතුරු ඇතුළත් කූඨ ලේඛන ඉදිරිපත් කර අවිධිමත් රාජතාන්ත්‍රික විදේශ ගමන් බලපත්‍රයක් ලබාගැනීම සම්බන්ධයෙන් චෝදනා ලැබ සිටින හිටපු අමාත්‍ය විමල් වීරවංස මහතාගේ බිරිඳ වූ ශෂී වීරවංස මහත්මියට එරෙහිව ගොනු කර ඇති නඩුවේ විභාගය දෙසැම්බර් මස 11 වනදා දක්වා කල් තැබීමට කොළඹ මහේස්ත්‍රාත් ලංකා ජයරත්න මෙනෙවිය අද (15) නියෝග කර තිබේ. වැරදි තොරතුරු ඉදිරිපත් කර අවිධිමත් රාජතාන්ත්‍රික විදේශ ගමන් බලපත්‍රයක් ලබා ගත්තේ යැයි චෝදනා කරමින් ආගමන හා විගමන පනත යටතේ අපරාධ පරීක්ෂණ දෙපාර්තමේන්තුව විසින් මෙම නඩුව පවරා තිබිණි.", "URL": "https://lankatruth.com/si/?p=63412", "Category": "පුවත්", "Parent URL": null}