{"Source": "Lankatruth", "Timestamp": "May 18, 2021", "Headline": "අධිකරණ ඇමති කොරෝනා මර්ධනයට එක්වෙයි…", "News Content": "අධිකරණ අමාත්‍යාංශය යටතේ පවතින මහ භාරකාර දෙපාර්තමේන්තුවේ අරමුදල් යොදා ගනිමින් කොවිඩ් ප්‍රතිකාර මධ්‍යස්ථාන සඳහා සෞඛ්‍යාරක්ෂිත උපකරණ ලබාදීමට මෙහොමඩ් අලි සබ්‍රි ඇමතිවරයා ඉදිරිපත්වී තිබේ. මේ යටතේ රට පුරා පිහිටි රෝහල් සහ අතරමැදි කොවිඩ් ප්‍රතිකාර මධ්‍යස්ථාන සඳහා උපකරන ලබාදීමට සූදානම් බව හෙළි වේ. ආරක්ෂක ඇඳුම් කට්ටල, මුව ආවරණ ඇතුළු උපකරණ මෙයට අයත්ය. මෙහි සමාරම්භක කටයුතු කොළඹ ජාතික රෝහලේදී අද (18) පවත්වා ඇත. පසුගිය මාස කිහිපයක දැඩි නිහඬතාවයක සිටි අධිකරණ ඇමති මොහොමඩ් අලි සබ්‍රි සෞඛ්‍ය අමාත්‍යාංශයේ විශයන්ට අයත් කටයුතු කොරෝනා මර්ධන උපකාරයක් වශයෙන් සිදු කිරීමට ඉදිරිපත්වීම විශේෂිතය.", "URL": "https://lankatruth.com/si/?p=116516", "Category": "පුවත්", "Parent URL": null}