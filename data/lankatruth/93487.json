{"Source": "Lankatruth", "Timestamp": "May 26, 2020", "Headline": "අද සිට මුළු දිවයිනටම ඇඳිරි නීතිය ක්‍රියාත්මක වෙන්නේ මෙහෙමයි…", "News Content": "අද (26) සිට දිවයිනේ සියලු දිස්ත්‍රික්කවල දිවා කාලයේ ඇඳිරි නීතිය ඉවත් කර ඇති අතර එය නැවත දැනුම් දෙන තුරු ක්‍රියාත්මක වනුයේ දිනපතා රාත්‍රී 10.00 සිට අලුයම 4.00 දක්වා පමණි. නමුත් කොළඹ හා ගම්පහ දිස්ත්‍රික්ක සඳහා ගමනා සාමාන්‍ය ගමනාගමණය තහනම් වන අතර සෙසු දිස්ත්‍රික්ක අතර ගමනා ගමනයට අද සිට අවසර හිමි වෙයි. ඇඳිරි නීතිය ලිහිල් කළ ද කර්මාන්තශාලා, ආයතන, කාර්යාල සහ වෙළෙඳසැල් පවත්වාගෙන යාමේදීත් මගී ප්‍රවාහනයේදීත් කොරෝනා වෛරසය පාලනය සඳහා සෞඛ්‍ය බලධාරීන් නියම කර ඇති විෂබීජහරණය, මුඛ ආවරණ පැළඳීම, විටින් විට අත් සේදීම සහ සමාජ දුරස්ථතාව තබා ගැනීම වැනි පිළිවෙත් මුළුමනින්ම අනුගමනය කළ යුතු බව ජනාධිපති මාධ්‍ය අංශය නිවේදනයක් නිකුත් කරමින් සඳහන් කරයි.", "URL": "https://lankatruth.com/si/?p=93487", "Category": "පුවත්", "Parent URL": null}