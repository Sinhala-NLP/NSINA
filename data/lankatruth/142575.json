{"Source": "Lankatruth", "Timestamp": "December 2, 2022", "Headline": "බදු කොල්ලය ගැන ඇඟිල්ලෙන් ඇන පෙන්වයි", "News Content": "ආදායම් බදු දෙපාර්තමේන්තුව හරහා රජයට ලැබිය යුතු රුපියල් කෝටි 77,300ක මුදලක් අයකර ගෙන නොමැති බව පාර්ලිමේන්තු රාජ්‍ය ගිණුම් කාරක සභාවේදී හෙළිවී තිබේ. මෙසේ බදු ගෙවීම් පැහැරහරින ලද පුද්ගලයින් සහ සමාගම් පිළිබඳ සම්පූර්ණ ලැයිස්තුවක් විගණකාධිපතිවරයා විසින් සකස් කර ඇත. ඒ අනුව ඉතා පහසුවෙන් ම අදාළ බදු අයකර ගැනීමේ හැකියාව පවතින නමුත් දැඩි දේශපාලන බලපෑම් නිසා එය සිදු නොකර පවතී.  බදු ගෙවීම් පැහැර හැර ඇති කෝටි කෝටි 77,300න් කෝටි 50,300ක් එකතුකර ගැනිමේදී එවැනි දේශපාලන බලපෑම් පවතින බව තක්සේරු කර ඇත. ඉතිරි කෝටි 27,000ක පමණ මුදල දේශීය ආදායම් බදු දෙපාර්තමේන්තුවේ අකාර්යක්ෂමතාවය නොසැලකිල්ල සහ දූෂිත නිලධාරීන්ගේ ක්‍රියාකලාපය නිසා එකතු කර ගැනීම සිදු කර නොමැත.  මේ ආකාරයට දේශපාලන  සහ නිලධාරීන්ගේ අනුග්‍රහය මත අයකර නොගන්නා බදු වෙනුවෙන් ද මහජනතාව මත නැවත වටයකින් විවිධ බදු පැනවීම් හරහා පීඩනයක් මුදා හැරීමේ ප්‍රවනතාවක් මේ වනවිට පවතී.", "URL": "https://lankatruth.com/si/?p=142575", "Category": "ආර්ථික පුවත්", "Parent URL": null}