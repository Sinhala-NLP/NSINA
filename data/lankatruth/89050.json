{"Source": "Lankatruth", "Timestamp": "January 27, 2020", "Headline": "පොල්පිතිගම ප්‍රාදේශීය ලේකම් නියන් සහනාධාර චක්‍රලේඛ උල්ලංඝණය කළ බව මානවහිමිකම් කොමිසමේදී අනාවරණය වෙයි", "News Content": "පොල්පිතිගම ප්‍රාදේශීය ලේකම් කොට්ඨාසයේ ජනතාවට 2018 නියන් සහනාධාර දෙවන අධියර සඳහා සුදුසුකම් නොලැබී ඇත්තේ පොල්පිතිගම ප්‍රාදේශීය ලේකම්වරිය නියන් සහනාධාර සම්බන්ධයෙන් රජය මගින් නිකුත් කළ චක්‍රලේඛ උල්ලංඝණය කරමින් කටයුතු කිරීම නිසා බව අද (27) මානවහිමිකම් කොමිසමේදී අනාවරණය වී තිබේ. අමාත්‍යාංශ නිලධාරීන්, දිස්ත්‍රික් ලේකම්වරයාගේ නියෝජිතයින් සහ ප්‍රාදේශීය ලේකම් කාර්යාලයේ වගකිවයුතු නිලධාරීන් සියලු දෙනාත්, මේ සම්බන්ධයෙන් මානව හිමිකම් කොමිසමට පැමිණිලි කළ සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා, සුනිල් වටගල සහ සරත් කරුණාතිලක යන නීතීඥ මහත්වරුන් ඉදිරියේ මෙම පැමිණිල්ල විභාග කර තිබෙන අතර එහිදී තමන් චක්‍රලේඛ උල්ලංඝණය කර ඇති බව ප්‍රාදේශීය ලේකම්වරියද පිළිගෙන ඇත. පැමිණිල්ල විභාගය අවසන් කරමින් මාවහිමිකම් කොමිසම තීන්දු කර ඇත්තේ ප්‍රාදේශීය ලේකම්වරිය කටයුතු කර ඇති ආකාරය වැරැදි බැවින් නැවත රජයේ වලංගු චක්‍රලේඛයට අනුව අදාල නියන් සහනාධාර ලාභීන් තේරීමේ කමිටු පිහිටුවා ඒ කමිටුවල නිර්දේශ යටතේ නැවත ප්‍රතිලාභීන් තොරලා මාස එකහමාරක් ඇතුළත එම නිර්දේශ මානව හිමිකම් කොමිෂන් සභාවට ලබා දෙන ලෙසය. ඉන් පසු මානව හිමිකම් කොමිෂන් සභාවේ නිර්දේශයක් ලෙස එම ජනතාවට මුදල් වෙන් කරන ලෙස මානව හිමිකම් කොමිෂන් සභාව මගින් ආණ්ඩුවට දැන්වීමට ය. එම ප්‍රතිලාභීන් නැවත තේරීමේදී විශේෂයේන මෙම ප්‍රාදේශීය ලේකම්වරිය නොමැතිව වෙනත් නිළධාරියෙකු යටතේ සිදුකිරීමට අදාළව සැලකිළිමත් වන ලෙසද මානව හිමිකම් කොමිෂන් සභාව දිස්ත්‍රික් ලේකම්වරයාගේ නියෝජිතයාගේ අවධානයට යොමු කරමින් දැනුම්දී ඇත. මානවහිමිකම් කොමිෂන් සභාවෙන් පිටතට පැමිණි පසු මාධ්‍ය ඇමතූ නාමල් කරුණාරත්න මහතා…", "URL": "https://lankatruth.com/si/?p=89050", "Category": "පුවත්", "Parent URL": null}