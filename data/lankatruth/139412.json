{"Source": "Lankatruth", "Timestamp": "September 20, 2022", "Headline": "වී ගොවියා සහමුලින්ම ඉවරයි", "News Content": "ගෝඨාභය රාජපක්ෂගේ රසායනික පොහොර තහනමින් වී වගාව දැඩි ලෙස බිඳ වැටී පවතින තත්වයක් තුළ පවා මෙවර යල කන්නයේ වගා කළ වී අස්වනු විකුණා ගැනීමට කිසිසේත් නොහැකිවී තිබේ.   රජය විසින් නාඩු වී තිලෝවක් රුපියල් 120/-න් ද සම්බා වී කිලෝවක් රුපියල් 125/-ක් බැගින් සහ කීරි සම්බා කිලෝවක් රුපියල් 130/- බැගින් අවම මිලක් යටතේ ලබා ගන්නා බව ආණ්ඩුව ප්‍රකාශ කර තිබේ. එහෙත් මේ වනවිට ඒ සඳහා කිසිදු ප්‍රතිපාදනයක් මහා බාණ්ඩාගරයෙන් වෙන්කර නොමැත. වී අලෙවි මණ්ඩලයට රාජ්‍ය බැංකුවලින් ණය ලබා ගැනීමට නොහැකි බව කෘෂිකර්ම ඇමති මහින්ද අමරවීර ප්‍රකාශ කර තිබේ.  අස්වනු නෙළීම අවසන්වීමට ලඟාවී තිබියදීත් ගොවීන්ට වී විකුණා ගැනීමට නොහැකි වී තිබෙන්නේ වී සහල් මාෆියාවේ කුමන්ත්‍රණයක් නිසා දැයි දැඩි සැකයක් ගොවීන් තුළ ඇතිවී ඇත. මේ ලෙස අස්වැන්න විකිණිය නොහැකි තත්වයකට පත් කිරීමෙන් පසුව ඉතා අඩු මුදලකට වී ලබා ගැනීම සඳහා එම මාෆියා කුමන්ත්‍රණකරුවන් කල් මරමින් සිටින බවට ගොවීන් චෝදනා කරති.", "URL": "https://lankatruth.com/si/?p=139412", "Category": "ආර්ථික පුවත්", "Parent URL": null}