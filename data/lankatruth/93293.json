{"Source": "Lankatruth", "Timestamp": "May 20, 2020", "Headline": "මහමැතිවරණයට අදාල පෙත්සම් සලකා බැලීම තෙවන දිනටත් ඇරඹෙයි", "News Content": "ජුනි මස 20වනදා පාර්ලිමේන්තු මැතිවරණය පැවැත්වීම සඳහා නිකුත් කර තිබෙන ගැසට් නිවේදනය සහ ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කර තිබෙන ගැසට් නිවේදනය අභියෝගයට ලක්කරමින් ගොනු කර තිබෙන මූලික අයිතිවාසිකම් පෙත්සම් සලකා බැලීම ශ්‍රේෂ්ඨාධිකරණය හමුවේ අද (20) පෙරවරුවේ තෙවන දිනයේත් ආරම්භ වුණි. මෙම පෙත්සම් අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෘ, ප්‍රියන්ත ජයවර්ධන සහ විජිත් මළල්ගොඩ යන මහත්වරුන් ගෙන් සමන්විත විනිසුරු මඩුල්ල හමුවේ කැඳවනු ලැබී ය.", "URL": "https://lankatruth.com/si/?p=93293", "Category": "පුවත්", "Parent URL": null}