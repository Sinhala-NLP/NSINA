{"Source": "Lankatruth", "Timestamp": "July 8, 2022", "Headline": "ඩොලර් කළු කඩයෙන් – තවත් සීනි ජාවාරමක්", "News Content": "මේ වනවිට ඉන්දීය ණය යෝජනා ක්‍රමය යටතේ සීනි ආනයනය කිරිමට ලියාපදිංචි වී සිටින සැපයුම්කරුවන් මග හැර කළු කඩ ඩොලර් ජාවාරමේ යෙදී සිටින්නන් ගෙන් විදේශ විනිමය ලබාගෙන සීනි ආනයනය කිරීමට ආණ්ඩුව අවසර ලබා දී ඇත. ඊයේ (07) වෙළඳ අමාත්‍යාංශය මේ සඳහා අවසර ලබා දී ඇති බවට තොරතුරු අනාවරණය වේ. මෙම අවසරය ලබා දී සිටින්නේ සීනී ආනයනය සඳහා ලියාපදිංචි වීමට මෙතෙක් ඉල්ලුම් කර හෝ නොමැති කිහිපදෙනෙකු වෙත බවද අතොරතුරු හෙළිවෙමින් තිබේ. මේ වනවිට රටට අත්‍යාවශ්‍ය ආහාර ද්‍රව්‍ය ඉන්දිය ණය පහසුකම යටතේ ලබා ගනිමින් පවතින අතර මුදල් ඇමතිවරයා වන රනිල් වික්‍රමසිංහ පසුගිය 17 වෙනි දින නිකුත්කර තිබෙන ගැසට් නිවේදනයක් අනුව විවෘත ගිණුම් යටතේ විදේශ විනිමය පරිහරණය කිරීමේ අවස්ථාව ලබා දී ඇත. ඒ තුළින් රිංගා යමින් සීනි ආනයනයද කළු කඩ ඩොලර් ජාවාරමට සම්බන්ධ පුද්ගලයන් විසින් මෙහෙයවීමේ තත්වයක් මේ වනවිට නිර්මාණය වී තිබේ.", "URL": "https://lankatruth.com/si/?p=136485", "Category": "ආර්ථික පුවත්", "Parent URL": null}