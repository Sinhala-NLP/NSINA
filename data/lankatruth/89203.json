{"Source": "Lankatruth", "Timestamp": "January 30, 2020", "Headline": "නිශ්ශංක සේනාධිපති ඇතුළු විත්තිකරුවන් 8කට එරෙහිව අධිචෝදනා ගොනු කෙරේ", "News Content": "ඇවන්ට්ගාඩ් සභාපති මේජර් නිශ්ශංක සේනාධිපති ඇතුළු විත්තිකරුවන් 08 දෙනෙකුට එරෙහිව විශේෂ ත්‍රිපුද්ගල මහාධිකරණ හමුවේ නීතිපතිවරයා විසින් අධිචෝදනාවක් ගොනු කර තිබේ. නීතිවිරෝධි අන්දමින් ගිනිඅවි සහ ජීව උණ්ඩ සන්තකයේ තබා ගැනීම ඇතුළු චෝදනා 882ක් යටතේ සංශෝධිත අධිචෝදනා පත්‍රයක්, නීතිපතිවරයා විසින් ගොනු කරනු ලැබූ බව නීතිපතිවරයාගේ සම්බන්ධීකරණ නිලධාරිනි රජයේ නීතිඥ නිෂාරා ජයරත්න මෙනෙවිය සඳහන් කරයි. බලපත්‍ර නොමැති ගිනි අවි 816ක් සහ ලක්ෂ 02කට අධික පතොරම්ද සමඟ අත්අඩංගුවට ගෙන තිබු ඇවන්ගාඩ් නැව සම්බන්ධ නඩුවට අදාළව නීතිපතිවරයා විසින් මෙම චෝදනා ගොනු කිරීමට කටයුතු කර ඇත. ඊට අදාළ නඩුව පෙබරවාරි 10 වන දින සළකා බැලීමට නියමිත ය.", "URL": "https://lankatruth.com/si/?p=89203", "Category": "පුවත්", "Parent URL": null}