{"Source": "Lankatruth", "Timestamp": "February 3, 2021", "Headline": "පහුගිය ආණ්ඩුවේ පළිගැනීමේ ගැන නෙවෙයි දූෂිතයින්ට රැකවරණය දුන් හැටි හොයන්න මහජන කොමිසමක් ඕන – වීඩියෝ සහිතයි", "News Content": "පසුගිය යහපාලන ආණ්ඩුව සමයේ සිදුවූ දේශපාලන පළිගැනීම් පිළිබඳ විමර්ශනය කිරීමට පත්කරනු ලැබූ කොමිසමේ සාමාජිකයින් දිහා බැලුවම ඔවුන්ගේ අරමුණ කුමක්දැයි හිතාගැනීමට පුළුවන් බව ජනතා විමුක්ති පෙරමුණේ නායක අනුර දිසානායක මහතා පවසයි. ප්‍රජාතන්ත්‍රවාදය සඳහා ජනතා ව්‍යාපාරය “ජනපතිගේ කැකිල්ලේ කොමිසම මොකද කළේ” යන තේමාව යටතේ ඊයේ (02)සවස කොළඹමහජන පුස්තකාලයේ පැවැත්වූ සම්මන්ත්‍රණයකදී අදහස් දක්වමින් ඔහු වැඩිදුරටත් පවසා සිටියේ “රටට ඕන පසුගිය ආණ්ඩුවේ දේශපාලන පළිගැනීම් ගැන නෙවෙයි, ඒ ආණ්ඩුවේ ප්‍රබලයින්ගේ දේශපාලන රැකවරණය ලබාගෙන වංචනිකයින්, දූෂිතයින්, හොරුන් එළියේ හිටියේ කොහොමද කියලා හොයන්න කොමිසක්. ගාමිණී සෙනරත්, දෙවුන්දර දේවාලේ බස්නායක නිලමේ, ශිරන්ති රාජපක්ෂ, ඇවන්ගාඩ් ලොක්කා ඇතුළු හොරු එදා පොලිසිය භාර ඇමතිවරයා ආරක්ෂා කරේ කොහොමද කියලා රටම දන්නවා. ඒ නිසා කවදාහරි අපේ රටේ හොයන්න ඕන මේ වංචනිකයින්, දූෂිතයින් ආණ්ඩුවේ බලවතුන්ගේ රැකවරණ සහිතව නිදැල්ලේ හිටියේ කොහොමද කියලා හෙවීම සඳහා මහජන කොමිසමක් රටට අවශ්‍යයි. ප්‍රජාතන්ත්‍රවාදය සඳහා ජනතා ව්‍යාපාරය සංවිධානය කළ මෙම සම්මන්ත්‍රණයේදීහිටපු අමාත්‍යංශ ලේකම්, අශෝක පීරිස්, ජ්‍යෙෂ්ඨ නීතිඥ උපුල් කුමරප්පෙරුම, මහින්ද රත්නායක යන අයද අදහස් දැක්වීය.", "URL": "https://lankatruth.com/si/?p=109810", "Category": "පුවත්", "Parent URL": null}