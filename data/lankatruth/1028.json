{"Source": "Lankatruth", "Timestamp": "January 21, 2012", "Headline": "තංගල්ලේ ඝාතකයන් ලබන 3 දක්වා යළි රක්ෂිත බන්ධනාගාරයට", "News Content": "ඉකුත් දෙසැම්බර් මස 24 වනදා රාත්‍රියේදී තංගල්ල මැඩිල්ල ප්‍රදේශයේ සංචාරක හෝටලයකදී බ්‍රිතාන්‍ය ජාතිකයෙකු ඝාතනය කර එහි එහි සිටි රුසියානු ජාතිකතරුණියකට ලිංගික අතවර කරන ලදැයි සැක පිට අත්අඩංගුවේ පසුවන තංගල්ල ප්‍රාදේශීය සභාවේ එක්සත් ජනතා නිදහස් සන්ධනයේ සභාපති සම්පත් චන්ද්‍ර පුෂ්ප ඇතුළු පස්දෙනෙකු පෙබරවාරි මස 3 වැනිදා දක්වා නැවත රක්ෂිත බන්ධනාගාර ගත කරන ලෙස තංගල්ල මහේස්ත්‍රාත් වරිය ඊයේ (20) නියෝග කළාය. මීට අමතරව සම්පත් චන්ද්‍ර පුෂ්ප වෙනුවෙන් පෙනීසිටි නීතීඥවරයා විසින් තම සේවාදායකයාට ප්‍රාදේශීය සභාවේ මාසික රැස්වීම සදහා සහබාගී වීමට අවසර ලබාදෙනලෙස කළ ඉල්ලීමද තංගල්ල මහේස්ත්‍රාත් යුරේෂා ද සිල්වා මෙනවිය ප්‍රතික්ෂේප කළාය. ආශ්‍රිත පුවත් තංගල්ල පෙරෙට්ටුව රාත්‍රී දහය වනතුරුම චන්ද්‍රපුෂ්ප ඇතුළු සැකකරුවන් හඳුනාගැනීමේ පෙරට්ටුවකට විදේශිකයෙකු ඝාතනය කිරිමේ සිද්ධිය ගැන සංචාරකයින් පිරිසක් ජාත්‍යන්තර මාධ්‍යට තොරතුරු හෙළි කරයි තංගල්ල ප්‍රාදේශීය සභාවේ සභාපති පොලීසියට භාරවේ", "URL": "https://lankatruth.com/si/?p=1028", "Category": "පුවත්", "Parent URL": null}