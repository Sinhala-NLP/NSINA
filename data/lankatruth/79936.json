{"Source": "Lankatruth", "Timestamp": "August 28, 2019", "Headline": "ත්‍රස්තවාදියාගේ හිස කල්ලියක්කාඩු සුසාන භූමියේ මිහිදන් කිරීමට විරෝධය", "News Content": "මඩකලපුව සියෝන් දේවස්ථානයට බෝම්බ ප්‍රහාරයක් එල්ලකළ ත්‍රස්තවාදියාගේ හිස කොටස කල්ලික්කාඩු හින්දු සුසාන භූමියේ මිහිදන් කිරීමට විරෝධය පළකරමින් මඩකලපුව කල්ලඩි පාලම අසල ඊයේ(27) පස්වරුවේ පිරිසක් විරෝධතාවයක නිරත විය. සුසාන භූමිය ඉදිරිපිට මාර්ගය අවහිර කරමින් කළහකාරීව හැසිරුණු පිරිස විසිරුවා හැරීමට පොලීසිය කඳුළුගෑස් සහ බැටන් පොලු ප්‍රහාරයක් ද සිදුකර තිබේ. විරෝධතාකරුවන් පවසා සිටින්නේ ත්‍රස්තවාදියාගේ හිස හින්දු සුසාන භූමියේ මිහිදන් කිරීම අනුමත කළ නොහැකි බවය. එම ත්‍රස්ත සාමාජිකයාගේ හිස පසුගිය 26 වැනිදා අධිකරණ නියෝගයකට අනුවඅදාල සුසාන භූමියේ මිහිදන් කොට තිබිණි.", "URL": "https://lankatruth.com/si/?p=79936", "Category": "පුවත්", "Parent URL": null}