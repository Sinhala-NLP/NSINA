{"Source": "Lankatruth", "Timestamp": "July 29, 2023", "Headline": "වියට්නාමයේ නම් එහෙමයි", "News Content": "කොවිඩ් වසජගතය ඇතිවීමත් සමග මව් රටට ආපසු පැමිණි ජනතාවගෙන් අයතා ලෙස මුදල් උපයාගත් මෙන්ම කොවිඩ් නිරෝධායන කටයුතුවලදී වංචණික ක්‍රියාවල යෙදුණු හිටපු විදේශ කටයුතු නියෝජ්‍ය ඇමතිවරයෙකු ඇතුළු 50කට අධික පිරිසකට වියට්නාම් අධිකරණය විසින් දඩුවම් ලබා දී තිබේ. දීර්ඝ විමර්ශනවලින් පසුව අදාල සියලු සාක්ෂි ගොනුකරගෙන අධිකරණ කටයුතු ආරම්භ කර ඇති බව විදෙස් මාධ්‍ය වාර්තා කර ඇත. නියෝජ්‍ය ඇමති සහ නිලධාරීන් මෙන්ම එයට අනුග්‍රහ දැක්වූ සියලුම දෙනා අදාල පරීක්ෂණවලදී මුළුමනින්ම කොටුකරගෙන තිබේ. ඉන් අනතුරුව අධිකරන ක්‍රියාමාර්ග ගෙන ඇති අතර සියලු චෝදනා ඔප්පු කිරීමෙන් පසුව නියෝජ්‍ය ඇමති ඇතුළු පිරිසට සිරදඬුවම් නියම කර තිබේ. හිටපු නියෝජ්‍ය ඇමති ඩොලර් 900,000 වඩා අල්ලස් ලබා ගැනීම සම්බන්ධයෙන් වසර 16ක සිර දඬුවමක් නියම කර තිබේ. එමෙන්ම විදේශ කටයුතු, සෞඛ්‍ය සහ මහජන ආරක්‍ෂක යන අමාත්‍යාංශවල හිටපු ඉහළ පෙළේ නිලධාරීන් හතර දෙනෙකුට ජීවිතාන්තය දක්වා සිරදඬුවම් නියම කර ඇති අතර ව්‍යාපාරිකයින් සහ සිවිල් වැසියන් දස දෙනෙකුට අත්හිටවූ සිරදඬුවම් නියම කර ඇත. විශේෂයෙන්ම විවිධ කටයුතු සඳහ වියට්නාමයෙන් පිට රැඳී සිටි එරට වැසියන් ආපසු පැමිණ නිරෝධායන කටයුතුවලට යොමු කිරීම ප්‍රමුඛ කටයුතුවලදී අයතා ලෙස මුදල් අපයාගෙන තිබිණි. ශ්‍රී ලංකාවේද ඉතාම පහත් ආකාරයට විදේශ රටවල සිට පැමිණෙන ලාංකිකයන්ගෙන් නිරෝධායන කඳවුරුවලදී මහාපරිමාණයෙන් මුදල් ගසාකනු ලැබීය. ඉන් පසුව ඇන්ටිජන් කට්ටල ගෙන්වීම සඑ එන්නත් ගෙන්වීම ඇතුළු සියලු කටයුතුවලදී අතිවිශාල ලෙස මහජනයාගේ මුදල් සෘජුව කොල්ලකා තිබූ අතර රජයේ මුදල්ද මහා පරිමාණයෙන් කොල්ල කා තිබිණි. එහෙත් ඒ කිසිවෙකුට විරුද්ධව මේ දක්වා අවම නීතිමය ක්‍රියාමාර්ගවලට ප්‍රවේශවීමක් හෝ සිදු කර නොමැත.", "URL": "https://lankatruth.com/si/?p=149744", "Category": "පුවත්", "Parent URL": null}