{"Source": "Lankatruth", "Timestamp": "August 19, 2018", "Headline": "පැසිෆික් භූ කම්පනයෙන් ලංකාවට බලපෑමක් නැහැ", "News Content": "පැසිෆික් ගිනි වළල්ල හෙවත් භූ කම්පන සහ ගිනි කඳු විධාරණය බහුල කලාපයක් වන පැසිෆික් සාගරයේ ෆීජි සහ ටොන්ගා දූපත් ආශ්‍රිතව අද(19) උදෑසන භූ කම්පනයක් සිදුව ඇත. රික්ටර් පරිමාණයේ 8.2ක ප්‍රභල භූ කම්පනයක ලෙස මෙය වාර්තා වී ඇත. මුහුදු පතුලේ කිලෝමීටර් 560ක් පමණ ගැඹුරු ස්ථානයක භූ කම්පනය සිදුව ඇතැයි බවට හඳුනා ගැනීමටත් සුනාමි රළ පහරක් ඇතිවීමේ අවධානමක් නොමැති බවට තහවුරු කර ගැනීමටත් පැසිෆික් සුනාමි අනතුරු ඇඟවීමේ මධ්‍යස්ථානය සමත් වී ඇත. ගොඩිබිම් කලාපයේ ද බරපතල හානි සිදු නොවනු ඇතැයි එම මධ්‍යස්ථානය ඉඟි පළකරයි. කෙසේ වෙතත් භූ කම්පනයෙන් ශ්‍රී ලංකාවට බලපෑමක් නොමැති බව කාලගුණ විද්‍යා දෙපාර්තමේන්තුව නිවේදනය කර සිටියි.", "URL": "https://lankatruth.com/si/?p=57946", "Category": "විදෙස් පුවත්", "Parent URL": null}