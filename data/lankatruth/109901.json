{"Source": "Lankatruth", "Timestamp": "February 5, 2021", "Headline": "සිරකරුවන්ට බිරියන් හමුවන්න කාර්යාලය කුලියට දුන්න බන්ධනාගාර ලොක්කෙක්", "News Content": "මිගමුව බන්ධනාගාර අධිකාරි නිළ කාර්යාලය දරුණු ගණයේ අපරාධකරුවන්ට තම බිරියන් හමුවීම සඳහා නවාතැන්පොළක් ලෙස පාවිච්චි කිරීමට ඉඩදී ඇතැයි වාර්තා වේ. මේ තොරතුරු අනාවරණය වන්නේ කොන්ඩ රංජි නැමැති මත්ද්‍රව්‍ය ජාවාරම්කරුවා සහ ඔහුගේ බිරිය මීගමුව බන්ධනාගාර අධිකාරිවරයාගේ නිළ කාර්යාලය තුළ එකට සිටින ඡායාරුප පරික්ෂණ කණ්ඩායම්වලට හසුවීමෙන් අනතුරුවය. මීගමුව බන්ධනාගාරය තුළ රැඳවියන් විසින් මත්පැන් සාද පවත්වන වීඩියෝ දර්ශන රැසක් පසුගිය කාලයේ සමජමාධ්‍ය තුළ සංසරණය වූ අතර මිගමුව බන්ධනාගාරයේ හිටපු අධිකාරිවරයා විසින් සිරදඬුවම් විදින පාතාල නායකයන්ට ඉලෙක්ට්‍රෝනික උපකරණ ඇතුළු සුපිරි සම්පත් ලඟ තබාගැනීමට ඉඩදී තිබූ බව වාර්තා විය. මිගමුව බන්ධනාගාරයේ හිටපු අධිකාරිවරයා අත්අඩංගුවට ගත්විට මධ්‍ය ඉදිරිපිට ප්‍රසිද්ධියේ ප්‍රකාශ කළේ තමන් ජනාධිපති ගෝඨාභය රාජපක්ෂගේ පාක්ෂිකයෙකු බවයි. එමෙන්ම අත්අඩංගුවට පත්වී ඉතාමත් කෙටි කාලයකින් ඇප ලබා ගැනීමටද මිගමුව බන්ධනාගාරයේ හිටපු අධිකාරිවරයා සමත් විය.", "URL": "https://lankatruth.com/si/?p=109901", "Category": "පුවත්", "Parent URL": null}