{"Source": "Lankatruth", "Timestamp": "December 21, 2019", "Headline": "පාඨලී අත්අඩංගුවට ගත් ආකාරය ගැන නැවත සොයාබලන්නැයි නියෝජ්‍ය කතානායකගෙන් ලිපියක්", "News Content": "පාඨලී චම්පික රණවක මහතා අත්අඩංගුවට ගැනීමේදී නියමිත ක්‍රියා පටිපාටිය, පොලීසිය විසින් අනුගමනය කර නැතැයි පවසමින් නියෝජ්‍ය කතානායක ආනන්ද කුමාරසිර මහතා ජාතික පොලිස් කොමිසම වෙත ලිපියක් යවා තිබේ. පාර්ලිමේන්තු මන්ත්‍රීවරයෙකු අත්අඩංගුවට ගැනීමේදී අනුගමනය කරන ක්‍රියා පිළිවෙත පොලීසිය අනුගමනය කර නැති බවත් මේ පිළිබඳව සොයා බලා අවශ්‍ය පියවර ගන්නා ලෙසත් නියෝජ්‍ය කතානායකවරයා පොලිස් කොමිසමට දන්වා ඇත. පොලිස් කොමිසමේ සභාපති කේ.ඩබ්ලිව්.ඊ. කරල්ලියැද්ද මහතා වෙත මෙම ලිපිය යොමුකර ඇත.", "URL": "https://lankatruth.com/si/?p=87692", "Category": "පුවත්", "Parent URL": null}