{"Source": "Lankatruth", "Timestamp": "May 9, 2017", "Headline": "ගීතාගේ පුටුව පියසේන ගමගේට", "News Content": "පාර්ලිමේන්තු මන්ත්‍රී ධුරය අහිමි වූ මහින්ද පිලේ හිටපු මන්ත්‍රිනී ගීතා කුමාරසිංහ මහත්මියගේ හිස් වූ අසුන සඳහා ගාලු දිස්ත්‍රික්කයේ මනාප ලැයිස්තුවේ මීළඟට සිටින පියසේන ගමගේ මහතාව පත් කරන බව එක්සත් ජනතා නිදහස් සන්ධාන මහ ලේකම් මහින්ද අමරවීර මහතා පවසයි. අමාත්‍යවරයා මේ බව පවසන්නේ අද (09) කෙළඹදී පැවති මාධ්‍ය හමුවකදී මාධ්‍යවේදීන් නැගූ ප්‍රශ්නයකට පිළිතුරු ලබා දෙමිණි. ඕනෑම අවස්ථාවක කැබිනට් සංශෝධනයක් සිදුවිය හැකි බවත් කැබිනට් ප්‍රකාශක තනතුරු සඳහා ශ්‍රී ලංකා නිදහස් පක්ෂයේ කැබිනට් අමාත්‍යවරයෙකු ඉදිරියේදී පත්කරන බවත් එහිදී අමාත්‍යවරයා මාධ්‍යවේදීන් හමුවේ පවසා ඇත.", "URL": "https://lankatruth.com/si/?p=34039", "Category": "පුවත්", "Parent URL": null}