{"Source": "Lankatruth", "Timestamp": "February 27, 2012", "Headline": "බුත්තල මැණික් නිධිය රජ කෙප්පයක්", "News Content": "බුත්තල කතරගම රජමාවතේ පංසල් හන්දිය නම් ස්ථානය ආසන්නයේ මැණික් නිධියක් හමුවී ඇති බව ආණ්ඩුවේ රාජපක්ෂ ප්‍රබලයෙකු හිතාමතා කරන ලද බො‍රු ප්‍රචාරයක් බව හෙලිවේ. මෙම ප්‍රදේශයේ පුශ්පරාග සහ ආර්නූල් යන මැණීක් වර්ග බහුල වශයෙන් තැන්පත්වී ඇති බව ප්‍රචාරයකර තිබින. නමුත් ලංකාටෲත් කළ විමර්ශනයකදී හෙලිවූයේ මෙම මැණික් ඉල්ලම පිළිබද ප්‍රවෘත්තිය ආණ්ඩුව විසින් ගොතන ලද අමූලික බොරුවක් බවය. තම්මැන්නාව ප්‍රදේශයේ හමුවූ මැණික් නිධිය රාජපක්ෂ ප්‍රබලයින්ගේ අනුගාමිකයන් යොදවා කොල්ල කෑමෙන් අනතුරුව කෝපයට පත්වී සිටින ප්‍රදේශයේ ජනතාවගේ අවධානය ‍වෙනතක හැරවීම සදහා මෙම ප්‍රබන්ධය කර ඇති බව අනාවරණය වේ. තම්මැන්නාව මැණීක් නිධිය හමුවීමත් සමග ප්‍රදේශයේ රක්ෂිත ඉඩම් තුල මැණීක් සෙවීමේ උන්මාදයක් මතුවී තිබේ. එය තවදුරටත් වර්ධනයකර ජනතා අවධානය සම්පූර්ණයෙන්ම නොමගයැවීම සදහා මෙම නව මැණික් නිධිය පිළිබද බොරුප්‍රචාරය පතුරුවා හැර ඇත. මේ අතර තම්මැන්නාව ප්‍රදේශයේ මැණික් ඉඩම් වෙන්දේසිය ආරම්භකිරීමේදී මැණීක් හා ස්වර්ණාභරණ අධිකාරියේ සභාපතිවරයා විශේෂ ප්‍රකාශයක් කරමින් පවසා සිටියේ වෙන්දේසිකරන ඉඩම්වලින් මැණික් නොලැබුනහොත් අදාල මුදල් ආපසු ලබාදෙන බවයි. මින් පෙර කිසිම අවස්ථාවක මැණික් ඉඩම් වේන්දේසිවලදී මෙවැනි ප්‍රකාශයක් කර නැත. ආශ්‍රිත පුවත් මෙන්න තවත් මැණික් නිධියක් ! අලුත් මැණික් නිධියත් බහිරවයට", "URL": "https://lankatruth.com/si/?p=1560", "Category": "පුවත්", "Parent URL": null}