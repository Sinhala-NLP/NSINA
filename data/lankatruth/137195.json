{"Source": "Lankatruth", "Timestamp": "July 22, 2022", "Headline": "රනිල්ගෙන් හිවල් හූවක් – සාමකාමී අරගලකරුවන්ට ම්ලේච්ඡ ප්‍රහාරයක්", "News Content": "අද (22) අලුයම හමුදාව සහ වෙනත් මැරයන් යොදා ගනිමින් රනිල් වික්‍රමසිංහගේ සේනාධිනායකත්වය යටතේ සාමකාමී ගෝල්ෆේස් අරගලකරුවන්ට ම්ලේච්ඡ ප්‍රහාරයක් එල්ල කර ඇති අතර මේ වනවිට 50කට ආසන්න පිරිසක් රෝහල් ගතකර සිටී.  ගෝඨාභය රාජපක්ෂ විසින් රනිල් වික්‍රමසිංහ අගමැති ධුරයට පත්කළ වහාම ගෝල්ෆේස් අරගලකරුවන් සම්බන්ධයෙන් කටයුතු කිරීමට රුවන් විජේවර්ධනයේ ප්‍රධානත්වයෙන් කමිටුවක් පත්කර තිබිණි. රනිල් වික්‍රමසිංහ පාර්ලිමේන්තුවෙන් තෝරා ගත් ජනාධිපති ධුරයේ දිවුරුම්දී පැය 24ක් ගතවීමටත් පෙර මෙම ප්‍රහාරය එල්ල කරනු ලැබීය.  අද අලුයම එල්ල කළ මෙම ප්‍රහාරයට විරුද්ධව වෘත්තීය සමිති, සිවිල් සංවිධාන, දේශපාලන පක්ෂ සහ ශ්‍රී ලංකා නීතිඥ සංගමය ප්‍රකාශ නිකුත් කර තිබේ. වෘත්තීය සමිත් අවධාරණය කර ඇත්තේ සාමකාමී අරගලයට ප්‍රහාර එල්ල කිරීම සම්බන්ධයෙන් දැඩි ක්‍රියාමාර්ග ගන්නා බවයි.", "URL": "https://lankatruth.com/si/?p=137195", "Category": "පුවත්", "Parent URL": null}