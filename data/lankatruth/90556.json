{"Source": "Lankatruth", "Timestamp": "March 4, 2020", "Headline": "ජනප්‍රිය නළු ලාල් වීරසිංහ හිල්ටන් හෝටල් අධ්‍යක්ෂ මණ්ඩලයට", "News Content": "ජනප්‍රිය සිනමා නළුවකු හා චිත්‍රපට නිෂ්පාදකවරයෙකු වන ලාල් වීරසිංහ මහතා හොටේල් ඩිවලොපර්ස් (ලංකා) පීඑල්සී හි අධ්‍යක්ෂ මණ්ඩල සාමාජිකයෙකු ලෙසින් පත් කර තිබේ. හොටේල් ඩිවලොපර්ස් පීඑල්සී, කොළඹ හිල්ටන් හෝටලයේ හිමිකරු සහ මෙහෙයුම්කරුවා වේ. 2010 වසරේ දී මාර්ග සංවර්ධන අධිකාරියේ මාධ්‍ය ලේකම්වරයා වශයෙන් කටයුතු කළ ලාල් වීරසිංහ මහතා 2010 සිට 2013 දක්වා “Social Security Board” හි අධ්‍යක්ෂවරයෙකු ලෙසින් කටයුතු කර ඇත. මේ අනුව හිල්ටන් හෝටලයේ වත්මන් අධ්‍යක්ෂ මණ්ඩලය නිමල් පෙරේරා (සභාපති), ඉෂාන් දන්තනාරායන, වී. කනගසබාපති, ප්‍රදීප් කුමාර, ප්‍රියන්ත දෙනියාය, ඩී.එස්. අමරසේකර, ජේ.එම්.යූ.පී. ජයමහ සහ ලාල් වීරසිංහ යන අයගෙන් සමන්විත වේ. බෝඩිගාඩ්, සිංග මචං චාලි, වැඩ බැරිනම් වැඩක් නැහැ, විජේ සහ අජේ, මුතු සළඹ, නරලොව හොල්මන්, සූර වීර චන්ඩියෝ වැනි චිත්‍රපට රැසකටම ඔහු රංගණයෙන් දායක වී ඇත.", "URL": "https://lankatruth.com/si/?p=90556", "Category": "ආර්ථික පුවත්", "Parent URL": null}