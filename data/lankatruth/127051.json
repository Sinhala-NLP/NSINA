{"Source": "Lankatruth", "Timestamp": "December 16, 2021", "Headline": "පොහොර වන්දිය ගෙවිය යුත්තේ මහින්දානන්ද, ශෂීන්ද්‍ර සහ සභාපතිවරු දෙන්නා… ජනතාව නෙවෙයි – අනුර දිසානායක", "News Content": "චීනයේ සිට සාම්පල් පරීක්ෂාවකින් තොරව කාබනික පොහොර ගෙන්වීම නියෝග කරනු ලැබූවන් සහ ණයවර ලිපි විවෘත කරනු ලැබූවන් විසින්ම එහි වන්දි මුදල් ගෙවිය යුතු බවත් ජනතා බදු මුදල් ඒ සඳහා යෙදවීමට ඉඩ ලබා නොදිය යුතු බවත් ජවිපෙ නායක අනුර දිසානායක පවසයි. ජාතික ජන බලවේගය විසින් අද (16) දින කැඳවා තිබූමාධ්‍ය හමුවකදීමෙම ප්‍රශ්නගත පොහොර ගෙන්වීමේ වන්දි ගෙවීම පිළිබඳව මාධ්‍යවේදියෙකු ඇසූප්‍රශ්නයකට පිළිතුරු ලබා දෙමින් ඔහු මේ බව පැවසීය. එහිදීවැඩිදුරටත් අදහස් දැක්වූ අනුර දිසානායක…. ” ණයවර ලිපියක් නිකුත් කරනවා කියන්නේ ගණුදෙනුවේ අවසන් සම්මුතිය. මහජන බැංකුව එකඟ වෙනවා ක්වින්ඩාඕ සමාගම නියෝජනය කරන බැංකුවට ඕගොල්ලෝ බඩු එවන්න වරායට බඩු ආවාට පස්සේ අපි සල්ලි දෙන්නම් කියලා. ඒ සම්මුතියට ගිහිල්ලා ඉවරයි. ඒ නිසා පොහොර ගත්තත් නැතත් සල්ලි ගෙවන්න ඕන. මේකට අධිකරණ නියෝගයක් ඕන නෑ. අධිකරණයෙන් බැංකුවට කිව්වා සල්ලි ගෙවන්න එපා කියලා. එහෙම නැතිනම් නිකම්ම සල්ලි ගෙවන්න වෙනවා. එ් නිසා මෙතන ගැටලුව තියෙන්නේ සාම්පල් පරීක්ෂා කිරීමකින් තොරව ණයවර ලිපි විවෘත කළේ කවුද? ඒවාට නියෝග දුන්නේ කවුද? ඒ කඩිමුඩිය තිබුණේ කාටද? ඒ නිසා මේක කිසිසේත්ම මහජනයාගේ බදු මුදල්වලින්, මහජනයාට බරක් පැටවෙන විධියට නොගෙවිය යුතුයි. ඇයි? මේ රටේ කිසිදු පුරවැසියෙක් මේ ගණුදෙනුවට හවුල් නෑ. මේ ගනුදෙනුවට හවුල් මහින්දානන්ද අලුත්ගමගේ, ශෂීන්ද්‍ර රාජපක්ෂ, පොහොර සංස්ථා දෙකේ සභාපතිවරු දෙදෙනා. මේ හතරදෙනාම දේශපාලකයෝ. මේ ගනුදෙනුවට අපිවත් මේ රටේ පුරවැසියෝවත් හවුල් නෑ. මහජනයාගේ ධනයෙන් වන්දි ගෙවන්න කිසිසේත්ම යුක්ති සහගත අයිතියක් නෑ. ඒ නිසා මේ වන්දිය ගෙවිය යුතු වන්නේ මේ වන්දි ගෙවීමේ අපරාධය කරන ලද මහින්දානන්දත්, ශෂීන්ද්‍ර රාජපක්ෂත්, පොහොර සමාගම් දෙකේ සභාපතිවරු දෙදෙනාත්. ඒ ගොල්ලෝ හොරකම් කරනවා. ඒ ගොල්ලෝ වංචා කරනවා. ජනතාව පිට බර පටවනවා. මේක කරන්න බෑහැමදාම.” යනුවෙන් පැවසීය.", "URL": "https://lankatruth.com/si/?p=127051", "Category": "පුවත්", "Parent URL": null}