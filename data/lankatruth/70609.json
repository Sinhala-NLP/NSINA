{"Source": "Lankatruth", "Timestamp": "March 19, 2019", "Headline": "වසන්ත කරන්නාගොඩ තෙවැනි දිනටත් CID යට කැඳවයි", "News Content": "රාජපක්ෂ පාලන සමය තුළ 2008 – 2009 වසරවලදී පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධව ප්‍රකාශ සටහන් කර ගැනීමට, තෙවැනි දිනටත් හිටපු නාවික හමුදාපති අද්මිරාල් වසන්ත කරන්නාගොඩ මහතා අපරාධ පරීක්ෂණ දෙපාර්තමේන්තුව වෙත අද(19) කැඳවා තිබේ. අධිකරණ නියෝගයක් මත අද පෙරවරු 9.00ට අපරාධ පරීක්ෂණ දෙපාර්තමේන්තුවේ පෙනී සිටින ලෙස කරන්නාගොඩ මහතාට නියෝග කර තිබූ අතර මීට ඉහත දෙවතාවක් එම මහතාගෙන් ප්‍රකාශ සටහන්කරගෙන තිබේ. 2008 වසරේ අගෝස්තු 08 වැනිදා සිට සැප්තැම්බර් මස 17 වනදා අතර කාලය තුළදී කොටහේන, වැල්ලවත්ත, ත්‍රීකුණාමලය, මඩකලපුව ඇතුළු ස්ථාන කිහිපයකදී පාසල් සිසුන් ඇතුළු තරුණයින් 11 දෙනෙකු අතුරුදන් වූ බව කියන සිද්ධියකට අදාළව හිටපු නාවික හමුදාපතිවරයා විසින්ම අපරාධ පරීක්ෂණ දෙපාර්තමේන්තුව වෙත මෙම පැමිණිල්ල සිදුකර තිබේ.", "URL": "https://lankatruth.com/si/?p=70609", "Category": "පුවත්", "Parent URL": null}