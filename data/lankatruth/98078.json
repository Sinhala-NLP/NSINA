{"Source": "Lankatruth", "Timestamp": "October 19, 2020", "Headline": "බොලිවියාව ජනාධිපතිවරණයෙන් මොරාලෙස් අනුප්‍රාප්තිකයා ජයගනී…", "News Content": "බොලිවියා ජනාධිපතිවරණයෙන් 52.4%ක බහුතර ජනවරමක් හිමිකර ගත් සමාජවාදය සඳහා වන ව්‍යාපාරය Movement Towards Socialism (MAS) පක්ෂය නියෝජනය කළ Luis Arce ජනාධිපතිවරයා ලෙස තේරී පත්ව තිබේ. ඊයේ (18) දින පැවති ජනාධිපතිවරණයෙන් ඔහුගේ ආසන්න ප්‍රතිවාදියා වන Citizen Community (CC) පක්ෂය නියෝජනය කළ Carlos Mesa 31.5% ඡන්ද ප්‍රතිශතයක් ලබා ගෙන තිබේ. 2006 වසරේ සිට බොලිවියා ජනාධිපතිවරයා ලෙස කටයුතු කළ ඊවෝ මොරාලෙස 2019 නොවැම්බර් 19 වන දින පැවැති ජනාධිපතිවරණයෙන් ජයගනු ලැබුවත් එරට හමුදාව හා පොලීසිය එක්ව කුමන්ත්‍රණකාරී ලෙස එම පාලනය පෙරළා දැමූ අතර ඊවෝ මොරාලෙස්ට බොලීවියාවෙන් පළා යෑමට සිදුවිය. ඉන්පසු පිහිට වූ එක්සත් ජනපද ගැති තාවකාලික ආණ්ඩුවේ වසරකට ආසන්න පාලන කාලයෙන් පසුව මෙම මැතිවරණය පැවැත්විය. ඊවෝ මොරාලෙස් හට ජනාධිපතිවරණයට ඉදිරිපත් වීම නීතියෙන් තහනම් කරමින් පැවති ජනාධිපතිවරණට ඔහුගේ පක්ෂය වන සමාජවාදය සඳහා වන ව්‍යාපාරය (MAS) නියෝජනය කරමින් ඉදිරිපත් වූLuis Arce බොලීවියානුවන්ගේ බහුතර ජනවරමින් ජනාධිපතිවරයා ලෙස තේරීපත්ව තිබේ. ලතින් ඇමෙරිකානු කලාපයේ වාමාංශික පාලනයන් කුමන්ත්‍රණ හරහා පෙරළා දැමීමට අධිරාජ්‍යවාදීකටයුතු කරමින් සිටින අතර මොරාලෙස්ගේ පාලනයද ඒහි ගොදුරක් ලෙස පත්වුවත් එම කුමන්ත්‍රණය ජනතා වරමින් පරාජය කිරීමට බොලීවියානුවන්ට හැකියාව ලැබුණේ ඊවෝ මොරාලෙස්ගේ නායකත්වය නිසාවෙන් බව විශ්ලේෂකයෝ පෙන්වා දෙති.", "URL": "https://lankatruth.com/si/?p=98078", "Category": "විදෙස් පුවත්", "Parent URL": null}