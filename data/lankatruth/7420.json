{"Source": "Lankatruth", "Timestamp": "June 5, 2013", "Headline": "සිසු අයිතීන් කප්පාදුවට එරෙහිව ගුරු-දෙමව්පියන් උද්ඝෝෂණයේ", "News Content": "උසස්පෙළ හදාරන සිසුන් සඳහා තමා කැමති පාසලකට යාමට ඇති ඉඩ අහුරමින් අධ්‍යාපන අමාත්‍යාංශය විසින් නිකුත් කර ඇති චක‍්‍රලේඛය වහා අහෝසි කරන ලෙස සිසු දෙමව්පියන් හා ගුරුවරුන් අද ( 05)  පැලවත්ත අධ්‍යාපන අමාත්‍යාංශය ඉදිරිපිටදී විරෝධතා උද්ඝෝෂණයක් පැවැත්වීය.  2012/14  නමින් ඉදිරිපත් කර ඇති මෙම චක‍්‍රලේඛය හේතුවෙන් උසස්පෙළ හදාරන සිසුන් හට තමන් කැමති පාසලක අධ්‍යාපනය හැදෑරීමට ඇති හැකියාව සම්පූර්ණයෙන් අහොසි වී යයි. ඒ අනුව  A 9  ක් ගත් සිසුන් සඳහාද එම සුදුසුකම්වලට අනුව කැමති පාසලක් තෝරා ගැනීමට අවස්ථාව අහිමි වී යයි. උසස්පෙළ හදාරන සිසුන් සඳහා තමා කැමති පාසලකට යාමට ඇති ඉඩ අහුරමින් අධ්‍යාපන අමාත්‍යාංශය විසින් නිකුත් කර ඇති චක‍්‍රලේඛය වහා අහෝසි කරන ලෙස සිසු දෙමව්පියන් හා ගුරුවරුන් අද (05) පැලවත්ත අධ්‍යාපන අමාත්‍යාංශය ඉදිරිපිටදී විරෝධතා උද්ඝෝෂණයක් පැවැත්වීය. 2012/14 නමින් ඉදිරිපත් කර ඇති මෙම චක‍්‍රලේඛය හේතුවෙන් උසස්පෙළ හදාරන සිසුන් හට තමන් කැමති පාසලක අධ්‍යාපනය හැදෑරීමට ඇති හැකියාව සම්පූර්ණයෙන් අහොසි වී යයි. ඒ අනුව A 9 ක් ගත් සිසුන් සඳහාද එම සුදුසුකම්වලට අනුව කැමති පාසලක් තෝරා ගැනීමට අවස්ථාව අහිමි වී යයි.  මෙම උද්ඝෝෂණ අවස්ථාව සඳහා සහභාගී වී සිටි ලංකා ගුරු සේවා සංගමයේ ප‍්‍රධාන ලේකම් මහින්ද ජයසිංහ මහතා පවසා සිටියේ පාසල්වලට පහසුකම් නොමැතිවීම හේතුවෙන් සිසුන් මෙලෙස එම සුදුසුකම්වලට අනුව පාසල් තෝරා ගන්නා බවත් පළමුව කළ යුත්තේ පාසල්වලට පහසුකම් ලබාදීමත්, පාසල්වල එම මූලික අවශ්‍යතා සැපිරීමත් බවය. බන්දුල ගුණවර්ධන ඇමතිවරයා විසින් සිසුන්ගේ අයිතීන් උල්ලංඝනය කරමින් මෙසේ චක‍්‍රලේඛ නිකුත් කිරීම වහා නැවත්විය යුතු බවත් පසුගිය වසරේදී පවා මෙලෙස චක‍්‍රලේඛ නිකුත් කරමින් සිසු අයිතීන් අහිමි කිරීමට උත්සාහ දැරූ නමුත් සිසු, දෙමව්පිය, ගුරුවරුන්ගේ විරෝධතාවයන් නිසා ඒවා හකුලාගත් බවත් ඔහු මෙහිදී පැවසීය. සිසුන්ගේ අයිතීන් වෙනුවෙන් සියළු සිසුන්, දෙමව්පියන් හා ගුරුවරුන් එක්ව අමාත්‍යවරයාගේ මෙම උත්සාහය පරාජය කරන බවද මහින්ද ජයසිංහ මහති පැවසීය.", "URL": "https://lankatruth.com/si/?p=7420", "Category": "පුවත්", "Parent URL": null}