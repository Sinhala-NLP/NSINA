{"Source": "Lankatruth", "Timestamp": "April 21, 2023", "Headline": "හිටපු නීතිපතිට TIDයෙන් යළි කැඳවිමක්", "News Content": "හිටපු නීතිපති දප්පුල ද ලිවේරා පාස්කු ප්‍රහාරය සම්බන්ධයෙන් සිදු කළ මත් දැක්වීමක් සම්බන්ධයෙන් ප්‍රකාශයක් ලබා ගැනීම සඳහා ත්‍රස්ත විමර්ශන කොට්ඨාශය හමුවේ පෙනී සිටින ලෙස ලිපියක් මගින් යළි දන්වා තිබේ. මීට පෙර පසුගිය 19වනදා කොට්ඨාශය හමුවේ පෙනී සිටින ලෙස දන්වා තිබූ නමුත් ඔහු නීතීඥවරයෙකු මාර්ගියෙන් පිටු 07කින් සමන්විත විරෝධතාවයක් ගොනු කරන ලදී. එහෙත් පසුව අද (21) දින පැමිණෙන ලෙස ත්‍රස්ත විමර්ශන කොට්ඨාශය විසින් යළි දන්වා තිබුණද ඔහු අද දිනයේද ඊට සහභාගී වී නැත. ඉන් පසු යළි ලබන 24 වනදා යළි පෙනී සිටින ලෙස දන්වා ත්‍රස්ත විමර්ශන කොට්ඨාශය විසින් අද (19) දින යළි ලිපයක් මගින් දන්වා ඇති අතර එදිනද ඔහු එම කොට්ඨාශය හමුවේ පෙනී නොසිටින්නේනම් ඔහුට එරෙහිව අධිකරණ ක්‍රියාමාර්ග ගන්නා බවද එම ලිපියෙහි සඳහන් කර ඇතැයි පැවසේ.", "URL": "https://lankatruth.com/si/?p=146490", "Category": "පුවත්", "Parent URL": null}