{"Source": "Lankatruth", "Timestamp": "January 25, 2019", "Headline": "මාලි රාජ්‍යයේ සේවයේ නිරත ලාංකික සාමසාධක භට පිරිසකට ප්‍රහාරයක් – 2ක් මරුට", "News Content": "මාලි රාජ්‍යයේ සාම සාධක රාජකාරිවල නිරතව සිටි ශ්‍රී ලාංකික භට පිරිසකට එල්ල කරන ලද බෝම්බ ප්‍රහාරයක් හේතුවෙන් කපිතාන්වරයෙකු සහ සෙබලෙකු ජීවිතක්ෂයට පත්ව ඇතැයි වාර්තා වේ. ශ්‍රී ලංකා භට පිරිස ගමන්ගත් මුර සංචාරක රථයක් ඉලක්ක කර ගනිමින් ප්‍රහාරය එල්ල වී ඇති අතර බෝම්බ ප්‍රහාරය දුරස්ථ පාලකයකින් ක්‍රියාත්මක වූළුක් බව පරීක්ෂණවලදී හෙලිව ඇත. ප්‍රහාරයෙන් තවත් ශ්‍රී ලාංකික සෙබලුන් තිදෙනෙක් තුවාල ලබා ඇත. අප්‍රිකානු මාලි රාජ්‍යයේ වේලාවෙන් උදෑසන 6.30ට පමණ ප්‍රහාරය එල්ලවී තිබේ. තුවාල ලැබූ සෙබලුන් රෝහල් ගතකර ඇති බවත් මාලි රාජ්‍යයේ එක්සත් ජාතීන්ගේ සාම සාධක මෙහෙයුම් මූලස්ථානය සිද්ධිය සම්බන්ධව පරීක්ෂණ සිදුකරන බවත් යුධ හමුදාව කියා සිටියි.", "URL": "https://lankatruth.com/si/?p=66995", "Category": "පුවත්", "Parent URL": null}