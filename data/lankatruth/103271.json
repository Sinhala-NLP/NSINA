{"Source": "Lankatruth", "Timestamp": "December 13, 2020", "Headline": "තැන තැන කොරෝනා පොකුරු – පාලනයක් නැහැ", "News Content": "මහනුවර ත්‍රිත්ව විදුහල් නිල නිවාස සංකීර්ණයේ නිවැසියන් 13 දෙනෙකු කොරොනා ආසාදිතයන් ලෙස හඳුනාගෙන ඇතැයි වාර්තා වේ. එමෙන්ම බෝගම්බර බන්ධනාගාරයේ කාන්තා රැඳවියන් 23 දෙනෙකුට කොරෝනා ආසාදනය වී ඇතැයි බන්ධනාගාර ආරංචි මාර්ග පවසයි. බුලත්සිංහල වේයන්ගොල්ල ගම්මානයෙන් අලුතින් කොරෝනා රෝගින් 114 දෙනෙකු හමුවී ඇතැයි දිස්ත්‍රික්ක වෛද්‍ය නිළධාරි කාර්යාලය වාර්තා කරයි. වව්නියාව සම්බුකුලම් ගම්මානයෙන් කොරෝනා ආසාදිත කාන්තාවක් සහ දරුවෙකු සොයාගැනීමත් සමඟ එම ගම්මානය හුදකලා කර ඇතැයි වාර්තා වේ. එමෙන්ම කළුතර අටලුගම ප්‍රදේශයේ ජීවත් වන ජනතාවගෙන් 2/3 පමණ කොරෝනා වෛරසය ආසාදනය වී ඇතැයි දැනට කෙරෙන පරික්ෂණ අනුව හෙලි වී ඇතැයි බන්ඩාරගම පරිපාලන මහජන සෞඛ්‍ය පරික්ෂකවරයා සඳහන් කරයි. මේ අතර මහජන සෞඛ්‍ය පරික්ෂකවරුන්ගේ සංගමය විසින් මාධ්‍යයට අදහස් පල කරමින් රට පුරා පාලනයකින් තොරව කොරෝනා පොකුරු රැසක් ඇතිවෙමින් පවතින බව පැවසිය.", "URL": "https://lankatruth.com/si/?p=103271", "Category": "කොවිඩ් -19 (කොරෝනා ) පුවත්", "Parent URL": null}