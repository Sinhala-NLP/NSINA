{"Source": "Lankatruth", "Timestamp": "July 9, 2018", "Headline": "පිටකොටුවේ වෙඩි තැබීමකින් නාගරික මන්ත්‍රීවරයෙකු මරුට", "News Content": "පිටකොටුව – ආදිවාල් වීදියට හැරෙන මංසන්ධිය අසල අද (09) උදෑසන 7.45ට පමණ සිදුව ඇත වෙඩි තැබීමකින් නාගරික මන්ත්‍රීවරයෙකු ජීවිතක්ෂයට පත්ව ඇත. අදාළ ස්ථානයේ වු පලතුරු කඩයක් තුළ දී මෙම වෙඩි තැබීම සිදුව ඇති අතර යතුරු පැදියකින් පැමිණි පුද්ගලයෙකු විසින් පලතුරු කඩයේ සිටි පුද්ගලයාට වෙඩි තබා පළා ගොස් තිබෙන බව පොලීසිය පවසයි. තුවාලකරු වයස අවුරුදු 40ක් වු ක්‍රිෂ්ණපිල්ලේ තිරුබානන්දන් හෙවත් “ක්‍රිෂ්ණා” යන අන්වර්ත නාමයෙන් හඳුන්වන පුද්ගලයෙකු බවත් ඔහු කොළඹ නගර සභාවේ ස්වාධීන කණ්ඩායම් මන්ත්‍රීවරයෙකු බවත් පොලීසිය අනාවරණය කර ගෙන තිබේ. තුවාලකරු කොළඹ ජාතික රෝහලට ඇතුළත් කිරීමෙන් අනතුරුව මියගොස් ඇති අතර පිටකොටුව පොලීසිය වැඩිදුර විමර්ශන පවත්වයි.", "URL": "https://lankatruth.com/si/?p=55866", "Category": "පුවත්", "Parent URL": null}