{"Source": "Lankatruth", "Timestamp": "November 1, 2018", "Headline": "ශ්‍රී ලංකා ක්‍රිකට් ආයතනයේ හිටපු ගිණුම් අංශ ප්‍රධානී යලි රිමාන්ඩ්", "News Content": "ශ්‍රී ලංකා ක්‍රිකට් ආයතනයේ ගිණුමට බැරවියයුතු කෝටි තුනකට අධික මුදලක් වෙනත් ගිණුමකට බැර කිරීමෙන් සාවද්‍ය මූල්‍ය පරිහරණය යන චෝදනාව යටතේ රක්ෂිත බන්ධනාගාර ගත කෙරුණු ශ්‍රී ලංකා ක්‍රිකට් ආයතනයේ හිටපු ප්‍රධාන මූල්‍ය කළමණාකාරවරයා ලබන 15 වනදා දක්වා තව දුරටත් රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(01) නියෝග කළාය. එංගලන්ත කණ්ඩායම සමඟ පැවති ක්‍රිකට් තරගාවලියට අදාළව රූපවාහිනි අයිතිය විකිණිම මඟින් ලැබුණු අදාළ මුදල ශ්‍රි ලංකා ක්‍රිකට් ආයතනයේ ගිණුමට බැර නොකර වෙනත් ගිණුමකට බැර කිරීමට එහි ගිණුම් අංශයේ ප්‍රධානියා ලෙස කටයුතු කළ ගලවිලවත්ත, හෝමාගම ලිපිනයෙහි පදිංචි දිසානායකලාගේ පියල් නන්දන දිසානායක (42) නැමැත්තා කටයුතු කර තිබුණි. සිද්ධියට අදාලව ඇප නියම කරන ලෙස කළ ඉල්ලීම් ප්‍රතික්ෂේප කළ මහසේත්‍රාත්වරිය අදාල නියෝගය සිදුකර තිබේ.", "URL": "https://lankatruth.com/si/?p=62414", "Category": "පුවත්", "Parent URL": null}