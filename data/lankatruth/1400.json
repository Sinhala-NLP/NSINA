{"Source": "Lankatruth", "Timestamp": "February 15, 2012", "Headline": "සීනීපුර ගොවීන්ගේ තිත්ත ජීවිත වෙනුවෙන් ජවිපෙ මැදිහත්වෙයි", "News Content": "කන්තලේ, සීනිපුර ගොවීන්ගේ ඉඩම් අයිතිය ලබාදෙන තුරු හඬ නගන බව ජනතා විමුක්ති පෙරමුණේ පාර්ලිමේන්තු මන්තී‍්‍ර විජිත හේරත් මහතා කියයි. හේරත් මහතා මේ බව පැවසුවේ, ඊයේ (14) කත්තලේ සීනිපුරදී පැවැති සීනිපුර ඒකාබද්ධ ගොවි සංවිධානය විසින් සූදානම් කර තිබූ රැස්වීමක් අමතමිණි. එහි ගොවීන් ප‍්‍රධාන වශයෙන් ඉඩම් ප‍්‍රශ්නය, වගා කටයුතු සඳහා ජලය නොමැතිවීම, ඉඩම්වලට ඔප්පු හෝ බලපත‍්‍රයක් ලබානොදීම යන ප‍්‍රශ්න තුන නිසා පක්‍ෂ භේදයකින් තොරව පීඩා විඳින බවද ඔහු පැවසීය. මන්තී‍්‍රවරයා මෙසේද පැවසීය. කන්තලේ ප‍්‍රදේශයේ තමුන්නාන්සේලා මුහුණ දී තිබෙන ගැටලූ දේශපාලන පක්‍ෂ කෝණයෙන් නොබලා යථාර්ථවාදීව තේරුම්ගත යුතව තිබෙනවා. ඡන්දයකදී ශී‍්‍ර ලංකා නිදහස් පක්‍ෂයට ඡන්දය දෙන අයත් එක්සත් ජාතික පක්‍ෂයට වගේම ජනතා විමුක්ති පෙරමුණට ඡන්දය දෙන අයත් මේ සභාවේ ඉන්නවා. ඒ සියලූ දෙනාම මුහුණදී සිටින්නේ එකම ආකාරයේ පීඩාකාරී ප‍්‍රශ්නවලට. මේ අවස්ථාවේදී මම ප‍්‍රධාන ප‍්‍රශ්න 03ක් ගැන මූලිකව තේරුම් ගන්නවා. තෙල් මිල ඉහළ දැමීම අලූත්ම ප‍්‍රශ්නයි. සීනි කර්මාන්ත ශාලාව කියාත්මක නොකිරීම නිසා ඇතිවී තිබෙන ප‍්‍රශ්නය. අවුරුදු 30කට වැඩි කාලයක් තමුන්නාන්සේලා පීඩාවිඳින ඉඩම් ප‍්‍රශ්නය ප‍්‍රධානම ප‍්‍රශ්නයයි. මේ ප‍්‍රශ්නවලට උත්තර ලබාගන්න නම් සංවිධානයවීම අත්‍යාවශ්‍ය බව අපි පිළගන්නවා. තෙල් මිල ඉහළ දැමීමෙන් අක්කරකය ගොයම් කැපීමේ වියදම රුපියල් 7500 සිට 8000 දක්වා වැඩිවී තිබෙනවා. ගොවියගේ වියදම මේ ආකාරයෙන් වැඩි වුණත් ආදායම් මට්ටම ඉතාම පහත වැටී විශාල අසීරුතාවයකට පත්වෙලා. මේ වෙනකොට වී මිටියක් රුපියල් 1100කට වැටිලා. ඉදිරියේදී තවත් මිල පහත වැටීමේ දැඩි අවධානමක් තිබෙනවා. ඉස්සර නම් ගොයම් පීදෙන අවස්ථාව වනවිට ගොවියන්ගේ මුහුණේ සතුටු සිනා ඇතිවෙනවා. නමුත් දැන් ඇතිවෙන්නේ විශාල බයක් වී අස්වැන්න විකුණා ගැනීම ඒ තරම්ම බරපතල ගැටලූවක්. නිදහස ලබල අවුරුදු 64ක් කීවාට ගොවියගේ හිසට කිසි නිදහසක් නැහැ. වී මිලදී ගැනීමේ කිසම වැඩපිළිවෙලක් සකස් කර නැති නිසා මේ ප‍්‍රශ්නය උදා වෙලා. එක එක කන්නයට ආණ්ඩුව විවිධ පොරොන්දු දෙනවා විතරයි. ඔබලාට ලබාදී තිබෙන ඉඩම් කට්ටි රිදී බන්දේසියක තියලා දුන් ඒවා නොවෙයි. අවුරුදු ගණනාවක් විවිධ ආකාරයේ උද්ඝෝෂණ කිරීම නිසා ලබාගත්ත දෙයක් මේ වෙනවිට ඉඩම් කට්ටි 634කට බලපත‍්‍ර ලබාදී තිබෙනවා. 447කට බලපත‍්‍රයක්වත් නැහැ. බලපත‍්‍රයක් කියන්නේ ඉඩමක සම්පූර්ණ අයිතිය උරුම කර දුන් ලියවිල්ලක් නෙවෙයි. නමුත් බලපත‍්‍රයක්වත් නැති 447ක් ඉන්නවා. මේ සියළු දෙනාටම ඉඩම් ඔප්පු ලබාදීම අනිවාර්ය රජයේ වගකීමක් විදියටයි අපි දකින්නේ. ඒ ලබාගැනීමට ඉදිරියටත් එකාවන්ව කටයුතු කිරීම අවශ්‍ය බව ඔබ සැමගේත් අත්දැකීමේන්මත් දන්නවා. ගොවිතැනට ස්ථිර ඉඩමක් අවශ්‍යයි. නමුත් එය ලබානොදීමබලවත් ප‍්‍රශ්නයක්. ගොවීන්ට ඉඩම් අයිතිය ලබානොදී හෑන්ස් කියන සුද්දට තමුන්නාන්සේලාගේ ඉඩම් ටික විකුණා තිබූ බව හරිම පැහැදිලිය. 2001දී මේ ඉඩම් විිකුණනවිට ඔබ සැමට දුන් පොරොන්දු මතක් කර බලන්න. දේශපාලඥයන් ඒ කිසම පොරොන්දුවක් ඉටු කළේ නැහැ. ඒ නිසා සිද්ධ වුණේ තවදුරටත් ප‍්‍රශ්න උග‍්‍රවීම විතරයි. අන්තිමේදිත් හෑන්ස් කියන සුද්දා පට්ටපල් හොරෙක් කියන එක ඔප්පු වුණා. තවදුරටත් අපි මේ ආකාරයෙන් රැුවටිය යුතු නැහැ. ජනතා විමුකති පෙරමුණ විදියට අපි තමුන්නාන්සේලා ප‍්‍රශ්න වෙනුවෙන් උපරිමයෙන් හඩ නගනවා. පාර්ලිමේන්තුවේදී මෙන්ම එයින් පිටදීද උද්ඝෝෂණය කරනවා. ඔබේ අයිතීන් කවුරුන් හෝ ලබාදෙනවානම් අපි ඊට සියයට පන්සියයක් එකඟයි. හැබැයි බොරු පොරොන්දුවලට රැවටෙන්න එපා. අයිතය වෙනුවෙන් සංවිධිනය වෙලා සටන් කළ යුතු බව මෑත ඉතිහාසයේදී හොඳටම ඔප්පු වී හමාරයි. පෞද්ගලික අංශයට විශ‍්‍රාම වැටුප් ප්‍රොඩාවක් ගෙනාවා. ඔවුන්ට තිබෙන අයිතීන් ලබාගැනීමට පාරට බැස සටන් කළ නිසා ඔවුන්ගේ ඊපීඑෆ් අරමුදල් රැුක ගත්තා. බලහත්කාරයෙන් කූඩ නීතය ගෙනා අවස්ථාවේත් එහෙමයි. පෞද්ගලික විශ්වවිද්‍යාල පනත සම්මත කර ගැනීමට ආණ්ඩව සූදානම් වූ අවස්ථාවේ ශිෂ්‍යන් හා ආචාර්යවරුන් පාරට බැස උද්ඝෝෂණය කළා. ආණ්ඩුව පනත අකුලාගත්තා මෙයින් පැහැදිලි වන්නේ තමන්ගේ අයිතන් දිනාගැනීමට හෝ රැකගැනීමට නම් උද්ඝෝෂණය කළ යුතු බවයි. ඔබේ අත්සන් සහිතව අපට බාරදුන් ඉල්ලම ප‍්‍රදේශයේ මන්තී‍්‍රවරුන් සහ ඇමතිවරුන්ටත් ලබාදී තිබෙනවා. ඒ අත්සන් ලේඛනය යට ගහනවනම් ඊට විරුද්ධව ජනතා විමුක්ති පෙරමුණේ මහජන නියෝජිතයින් හැටියට අපි මැදිහත් වෙනවා. පාර්ලිමේන්තුවේදී හඩ නගනවා. ඒ කතා කරන දවසට තමුන්නාන්සේලාගේ නියෝජිතයින් පාර්ලිමේන්තුවට කැඳවාගෙන යාම අවශ්‍යනම් අපි ඊටත් අවස්ථාව සලසා දෙනවා. ඒත් පාර්ලිමේන්තුව තුළ හඩ නැගීමෙන් විතරක් අයිතවාසිකම් දිනාගත හැකි යැයි විශ්වාස කළ යුතු නැහැ. පාර්ලිමේන්තුවේ හඩ නැගීමෙන් සිදුවන්නේ ඔබේ ප‍්‍රශ්න පිළිබඳව රටට හඩගා කීම විතරයි. නමුත් අයිතීන් දිනාගැනීමට නම් කොඳු නාරටිය කෙළින් තියාගෙන වැඩ කළ යුතු වෙනවා. ඒ ගැන හොඳ අවබෝදයෙන් කටයුතු කළ යුතයි. ඉඩම් අයිතීන් ලබාගැනීම යටිතල පහසුකම් දිනාගැනීම අනෙකුත් අයිතීන් ලබාගැනීමට සංවිධානය වීමෙන් ඇත්ත අයිතීන් ජයග‍්‍රහණය කරන තෙක් අපි ඔබත් සමඟ අත්වැල් බැඳගෙන උද්ඝෝෂණය කරන බවට පොරොන්දු වෙනවා.", "URL": "https://lankatruth.com/si/?p=1400", "Category": "පුවත්", "Parent URL": null}