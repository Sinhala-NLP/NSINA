{"Source": "Lankatruth", "Timestamp": "September 3, 2018", "Headline": "වෛද්‍ය ශිෂ්‍ය ක්‍රියාකාරී කමිටුව වයඹ වෛද්‍ය පීඨයේ ඉදිකිරීම් කටයුතු නිරීක්ෂණය කරයි", "News Content": "වයඹ විශ්වවිද්‍යාලයේ ⁣ආරම්භ කිරීමට ⁣නියමිත නව වෛද්‍ය පීඨයේ ඉදිකිරීම් කටයුතු නිරීක්ෂණය කිරීමට ඊයේ (02) දිනයේදී වෛද්‍ය පීඨ ශීෂ්‍ය ක්‍රියාකාරී කමිටුවේ කැඳවුම්කරු දිදුල අමරසිංහ මහතා ඇතුළු නියෝඡිතයින් පිරිසක් සහභාගී වූහ. මෙහිදී ඔවුන් වයඹ විශ්වවිද්‍යාලයීය ශිෂ්‍ය නියෝජිතයන් සමඟ මේ සම්බන්ධව සාකච්ඡාවකටද එක්වූහ. නිරීක්ෂණයෙන් පසු මාධ්‍යයට අදහස් දැක්වූ ශිෂ්‍ය නියෝඡිතයන්ගේ අදහස වූයේ මෙම පීඨයේ ඉදිකිරීම් කටයුතු සහ ඉදිරි කටයුතු පිළිබඳ ගැටළු කීපයක්ම පවතින බවයි. මූලිකවම නව පීඨයේ දේශන ශාලා ලෙස භාවිතා කිරීමට කුලියාපිටිය ප්‍රධාන විශ්වවිද්‍යාල පරිශ්‍රයට ආසන්න ගොඩනැගිල්ලක් මිලදී ගෙන තිබුනද වෛද්‍ය අධ්‍යාපපනයේ ප්‍රථම දෙවසර සඳහා නිර්දේශිත කායව්‍යවච්චේද පුහුණුව සඳහා අවශ්‍ය පහසුකම් හෝ අනෙකුත් විද්‍යාගාර කිසිවක් ⁣පිළිබඳව කිසිඳු අවධානයක් යොමු කර නොමැති බව ඔවුහු ප්‍රකාශ කරති. එසේම ප්‍රමිතිගත වෛද්‍ය අධ්‍යාපනයක් සඳහා එම පහසුකම් සැලසීම අනිවාර්ය බවද ප්‍රකාශ කළේ ය. ඉතා කෙටි කලකින් සිසුන් බඳවා ගැනීමට සූදානමින් සිටියද මේ වන තෙක් නව වෛද්‍ය පීඨය සඳහා අවශ්‍ය මහාචාර්යවරුන් හෝ ආචාර්යවරුන් බඳවාගෙන නොමැති බවටද ඔවුහූ පාලනාධිකාරියට චෝදනා කරති. තවද සායනික පුහුණුව සඳහා යෝඡනා කර ඇති කුලියාපිටිය රෝහලේද ඒ සඳහා සිදුකල යුතු කිසිදු ඉදිකිරීමක් හෝ මේ වන තෙක් අරඹා නැති බවටද ඔවූහු අනාවරණය කරති. එසේම ප්‍රමිතිගත වෛද්‍ය අධ්‍යාපනයක් වෙනුවෙන් වයඹ සහ සබරගමු වෛද්‍ය පීඨ සඳහා අවශ්‍ය සියලු කරුණු කාරණා සම්පූර්ණ කරන තෙක් තමන් ඒ පිලිබඳ විමසිල්ලෙන් පසු වන බවද ඒ වෙනුවෙන් සටන් වදින බවද ඔවූහු සඳහන් කරති. ශිෂ්‍ය ව්‍යාපාරය අරගල කිරීමෙන් දිනාගත් මෙම නව පීඨ ඉදිවීම සම්බන්ධව තමන් සතුටු වන බවත් ඉදිරියටත් නිදහස් අධ්‍යාපනය හා නිදහස් සෞඛ්‍ය අයිතීන් දිනා ගැනීම වෙනුවෙන් සටන් වදින බවත් ඔවුහූ වැඩිදුරටත් අවධාරණය කරති.", "URL": "https://lankatruth.com/si/?p=58695", "Category": "පුවත්", "Parent URL": null}