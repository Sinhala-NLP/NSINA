{"Source": "Lankatruth", "Timestamp": "June 26, 2019", "Headline": "හිටපු පොලිස්පති පූජිත් ගැන පරීක්ෂණයක් පවත්වන්න CIDයට නියෝගයක්", "News Content": "පෙර දැනුම්දීමකින් තොරව අපරාධ පරීක්ෂණ දෙපාර්තමේන්තුවට පැමිණ එහි විදුලි සෝපානයේ සහ පිලිගැනීම් අංශයේ රැදී සිටි පොලිස් නිළධාරීන්ට පරුෂ වචනයෙන් බැණ වැදී අඩම්තේට්ටම් කිරීමේ සිද්ධියකට අදාළව හිටපු පොලිස්පති පූජිත් ජයසුන්දර මහතා සම්බන්ධයෙන් පරීක්ෂණයක් පවත්වා අධිකරණයට කරුණු වාර්තා කරන ලෙස කොළඹ කොටුව මහෙස්ත‍්‍රාත් රංග දිසානායක මහතා අපරාධ පරීක්ෂණ දෙපාර්තමේන්තුවට ඊයේ (25) නියෝග කර තිබේ. මහේස්ත‍්‍රාත්වරයා මෙම නියෝගය නිකුත් කර ඇත්තේ රාජ්‍ය නිලධාරියකුට සාපරාධී බලහත්කාරය පෑම, අඩන්තේට්ටම් කිරීම යන වැරදි සම්බන්ධයෙන් ලංකා දණ්ඩ නිති සංග‍්‍රහයේ 344, 346 සහ 483 වගන්ති ප‍්‍රකාරව පරීක්ෂණයක් ආරම්භ කර ඇතැයි සදහන් කරමින් අපරාධ පරීක්ෂණ දෙපාර්තමේන්තුවේ විශේෂ විමර්ශන අංශ iiiස්ථානාධිපතිවරයා අධිකරණයට කළ කරුණු සැළකිල්ලට ගනිමිනි.", "URL": "https://lankatruth.com/si/?p=76401", "Category": "පුවත්", "Parent URL": null}