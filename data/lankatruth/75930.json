{"Source": "Lankatruth", "Timestamp": "June 17, 2019", "Headline": "අගුණකොළපැලැස්ස රැඳවියන්ට පහරදුන් සිද්ධිය ගැන පරීක්ෂණයක් කරන්නැයි ඉල්ලූ පෙත්සම කැඳවීමට දින දෙයි", "News Content": "අගුණකොළපැලැස්ස බන්ධනාගාර රැදවියන් පිරිසකට බන්ධනාගාර නිලධාරීන් විසින් අමානුශික අයුරින් පහරදීමේ සිද්ධිය සම්බන්ධව පූර්ණ පරීක්ෂණයක් පවත්වන ලෙස පොලිස්පතිවරයාට නියෝගයක් නිකුත් කරනමෙන්, සිරකරුවන් සුරැකීමේ සංවිධානය විසින් ගොනුකර ඇති රිට් පෙත්සම, ලබන සැප්තැම්බර් මස 9 වැනිදා කැඳවන ලෙස අභියාචනාධිකරණය අද(17) නියම කර තිබේ. සිද්ධියට අදාල පෙත්සම අභියාචනාධිකරණ සභාපති විනිසුරු යසන්ත කෝදාගොඩ සහ අර්ජුන ඔබේසේකර යන මහත්වරුන්ගෙන් සමන්විත විනිසුරු මඬුල්ල හමුවේ කැඳවා තිබිණි. පෙත්සම්කරුවන් පවසා සිටින්නේ අගුණකොළපැලැස්ස බන්ධනාගාර රැඳවියන් පිරිසකට එහි බන්ධනාගාර නිලධාරීන් විසින් අමානුශික ප්‍රහාරයක් එල්ලකර ඇති බවත් තමන් ඒ පිළිබඳව පොලීසිය වෙත පැමිණිලිකර ස්වාධීන පරීක්ෂණයක් ඉල්ලා සිටිය ද එය මෙතෙක් සිදුව නොමැති බවය. ඒ අනුව සිද්ධිය සම්බන්ධව පූර්ණ පරීක්ෂණයක් සිදුකොට වාර්තා කරන මෙන් පොලිස්පතිවරයාට නියෝගයක් නිකුත් කරන්නැයි පෙත්සම්කරුවන් පවසා සිටියි.", "URL": "https://lankatruth.com/si/?p=75930", "Category": "පුවත්", "Parent URL": null}