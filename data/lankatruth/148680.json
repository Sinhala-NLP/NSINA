{"Source": "Lankatruth", "Timestamp": "July 4, 2023", "Headline": "අලි සබ්‍රි ගෝඨා අතහැර රනිල්ගේ ගැලවුම්කරුවා වෙයි", "News Content": "ගෝඨාභය රාජපක්ෂට එල්ලවී තිබූ සියලු චෝදනාවලින් නීතිමය වශයෙන් නිදහස්වීමට අදාළ පසුගිබ සකස් කර දුන් අලි සබ්‍රි මේ වනවිට විදේශ අමාත්‍යංශයට අයත් නොවන විෂයන් දක්වා රනිල් වික්‍රමසිංහ වෙනුවෙන් පෙනී සිටිමින් කරුණු ඉදිරිපත් කිරීමට පටන් ගෙන ඇත.  මේ වනවිට රට තුළ දැඩි සංවාදයකට ලක්වීතිබෙන EPF ඇතුළු විශ්‍රාම අරමුදල් කපා හැරීම සම්බන්ධයෙන් මූලික කතිකයා බවට පත් වෙමින් රනිල් වික්‍රමසිංහගේ ක්‍රියාවලිය ආරක්ෂා කිරීමට ප්‍රචාරක ව්‍යාපෘතියක් පටන් ගෙන තිබේ. මෙහි තවත් පියවරක් ලෙස ඊයේ (03) ජනාධිපති මාධ්‍ය කේන්ද්‍රයේදී විශේෂ මාධ්‍ය හමුවක් පවත්වනු ලැබීය.  ජනාධිපතිවරයා ගෙන යන ආර්ථිකය ගොඩ ගැනීමේ වැඩපිළිවෙලට ජාත්‍යන්තර වශයෙන් විශාල සහයෝගයක් ලැබෙන බවත් ඒ වෙනුවෙන් දේශීය වශයෙන් කැප කිරීම් කළ යුතු බවත් අවධාරණය කර තිබිණි. මෙහිදී විශේෂයෙන්ම සේවක අර්ථ සාධක අරමුදල සම්බන්ධයෙන් විකෘති කරන ලද දත්ත ඉදිරිපත් කළ බව වාර්තා වේ. එසේම මෙරට ජනතාව කැප කිරීම් කිරීමට වඩා ජාත්‍යන්තර වශයෙන් ණය ප්‍රතිව්‍යූහගත කිරීමේදී කැප කිරීම් කර ඇති බවත් එම නිසා “මෙහිදී අප යළිත් බංකොලොත් නොවීමට නම් දේශීය ණය ද ප්‍රශස්තකරණයට ලක් කරගත යුතුයි. මේ සඳහා බැංකු පද්ධතිය, සේවක අර්ථක සාධක හා සේවක භාරකාර අරමුදල වැනි අරමුදල්වල දායකත්වය ලබාගත යුතුයි. ඒ සමඟ අපේ සිටින මිලියන 57ක බැංකු තැන්පත්කරුවන් ද ආරක්ෂා කරගත යුතුව තිබෙනවා.” යනුවෙන් පවසා තිබේ.", "URL": "https://lankatruth.com/si/?p=148680", "Category": "ආර්ථික පුවත්", "Parent URL": null}