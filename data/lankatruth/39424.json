{"Source": "Lankatruth", "Timestamp": "August 15, 2017", "Headline": "වෙනිසියුලාවට එරෙහි ට්‍රම්ප්ගේ ප්‍රකාශයට පෙන්ස්ගෙන් සාමය!", "News Content": "වෙනිසියුලානු පාලනය සම්බන්ධයෙන් ඩොනල්ඩ් ට්‍රම්ප් ජනාධිපතිවරයා සිදුකරනු ලැබූ ආන්දෝලනාත්මක ප්‍රකාශයකට පරස්පර විරෝධීප්‍රකාශයක් උපඅගමැති මයික් පෙන්ස් සිදු කර තිබේ. වෙනිසියුලාවේ මධුරෝ පාලනය පෙරළා දැමීම සඳහා යුද බලය යෙදවීමට සිදුවිය හැකි බවට ඇමෙරිකානු ජනාධිපති ඩොනල්ඩ් ට්‍රම්ප් පසුගිය සිකුරාදා දින සිදුකළ ප්‍රකාශයකට පරස්පර විරෝධීප්‍රකාශයක් සිදු කරමින් උප ජනාධිපතිවරයා පවසා ඇත්තේ වෙනිසියුලානු අර්බුදය සාමකාමී විසඳුමක් ලබා දීමට හැකියාවක් ඇති බවයි. ලතින් ඇමෙරිකානු කලාපයේ සංචාරයක් අරඹමින් කොලොම්බියාවේ ජනාධිපති ජුආන් මැනුවෙල් සැන්ටෝස් හමුවෙමින් ඇමෙරිකානු උප ජනාධිපතිවරයා මේ බව ප්‍රකාශකර ඇත. මීට පෙර අවස්ථා ගණනාවකදීම අන්ත දක්ෂිණාංශික ජාතිකවාදීනායකයකු වන ඩොනල්ඩ් ට්‍රම්ප් ජනාධිපතිවරයාගේ පාලනය යටතේ ධවල මන්දිරයෙන් සිදු කරන මතභේදකාරී ආන්දෝලනාත්මක ප්‍රකාශනයන්ට තවත් එක් උදාහරණයක් බවට මෙම පරස්පර විරෝධීප්‍රකාශයද එකතුව තිබේ.", "URL": "https://lankatruth.com/si/?p=39424", "Category": "විදෙස් පුවත්", "Parent URL": null}