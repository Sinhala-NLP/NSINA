{"Source": "Lankatruth", "Timestamp": "June 9, 2018", "Headline": "ඇමරිකානු ජනාධිපතිවරයා සිංගප්පූරුව බලා පිටත් වේ", "News Content": "ඇමරිකානු ජනාධිපති ඩොනල්ඩ් ට්‍රම්ප් කැනඩාවේ ජී7 සමුළුවට සහභාගී වීමෙන් අනතුරුව සිංගප්පූරුව බලා පිටත් වී ඇතැයි ප්‍රංශ පුවත් සේවා වාර්තා කරයි. ලබන 12 වැනිදා ඇමරිකාව සහ උතුරු කොරියාව අතර සිදුවන ‍ඵෙතිහාසික හමුවට සහභාගී වීමට මෙසේ ඇමරිකානු ජනාධිපතිවරයා සිංගප්පූරුවේ සෙන්ටෝසා බලා පිටත්ව ගොස් ඇතැයි වාර්තා වේ. න්‍යෂ්ටික වැඩපිළිවෙල පිළිබඳ එකඟතාවකට පැමිණීම සඳහා ඇමරිකාව සහ උතුරු කොරියාව අතර සාකච්ඡා එලඹෙන 12 වැනි දිනට යෙදී තිබේ. දෙරට අතර මතභේදාත්මක තත්ව ඇතිවුවද මේ වන විට සාකච්ඡා ස්ථිර වශයෙන් පැවැත්වෙන බවට දෙරටම තහවුරු කර ඇත.", "URL": "https://lankatruth.com/si/?p=54021", "Category": "විදෙස් පුවත්", "Parent URL": null}