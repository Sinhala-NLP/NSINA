{"Source": "Lankatruth", "Timestamp": "February 15, 2022", "Headline": "කඩ කුලී වැඩිකිරීමට පානදුර නගර සභා සභාපති ගෙනා යෝජනාව පරාදයි", "News Content": "පානදුර නගරයේ මස්, මාළු, බිත්තර කඩවලින් රුපියල් 6000ක් හා අනෙකුත් කඩවලින් රුපියල් 3000 මාසිකව අය කිරීම සඳහා නගර සභාවට ගෙන එනු ලැබූ යෝජනාව වැඩි ඡන්ද තුනකින් අද (15) පරාජයට පත් වී තිබේ. එම යෝජනාව ගෙන එනු ලැබුවේ පානදුර නගර සභාවේ සභාපති නන්දන ගුණතිලක විසිනි. පානදුර නගර සභාව එක්සත් ජාතික පක්ෂයට බලය හිමි පළාත් පාලන ආයතනයකි. කොවිඩ් වසංගතය නිසා ව්‍යාපාර බිඳ වැටී ඇති තත්වයක් හමුවේ ක්ෂණිකව මෙවැනි කඩ කුලියක් අයකර ගැනීම සුදුසු නොවන බව මන්ත්‍රීවරුන් පෙන්වා දී ඇත.යෝජනාවට පක්ෂව එක්සත් ජාතික පක්ෂයේ මන්ත්‍රීවරුන් හත්දෙනෙක් ඡන්දය පාවිච්චි කර ඇති අතර ව්පක්ෂව ජනතා විමුක්ති පෙරමුණේ මන්ත්‍රීවරුන් සිව් දෙනා, ශ්‍රී ලංකා නිදහස් පක්ෂ මන්ත්‍රීවරු සිව් දෙනා සහ එජාපයේ මන්ත්‍රීවරු දෙදෙනෙක් ඡන්දය පාවිච්චි කර තිබේ.", "URL": "https://lankatruth.com/si/?p=128840", "Category": "පුවත්", "Parent URL": null}