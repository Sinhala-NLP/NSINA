{"Source": "Lankatruth", "Timestamp": "February 2, 2012", "Headline": "යාපණයේ රැකියාවිරහිත උපාධිදාරීන්  උද්ඝෝෂණයක", "News Content": "වසර ගණනාවක් තිස්සේ නොවිසදී පවතින උතුරුපළාතේ රැකියා විරහිත උපාධිදාරීන් හට රැකියා ලබාදෙන ලෙස ඉල්ලා ඊයේ (01) යාපණයේ පෙරුමාල් කොවිල අසල උද්ඝො‍්ෂණයක් පැවැත්වීය. මෙයට විශාල පිරිසක් සහභාගීවූහ. මේවන විට යාපණය දිස්ත්‍රික්කයේ රැකියාවිරහිත උපාධිදාරීන් 15000ක් පමණ සිටින බව හෙලිවේ. යුද්ධය පැවති වටපිටාවක පවා දැඩි ආර්ථික සහ මානසික පීඩාවන් මැද්දේ විශ්වවිද්‍යාල අධ්‍යාපය ලැබූ මොවුන්හට යද්ධය නිමාවී වසර 03කට ආ‍සන්න කාලයක් ගතවී තිබුනද රැකියා ලබාදීමේ කිසිදු වැඩපිළිවෙලක් ආණ්ඩුව විසින් සකස්කර නැත. මහාපරිමාණ ව්‍යාපෘති සදහා ණය ආධාර ලබාදෙන ඉන්දියාව කම්කරැවන් පවා ඉන්දියාවෙන් ගෙන්වාගනිමින් සිටී.", "URL": "https://lankatruth.com/si/?p=1198", "Category": "පුවත්", "Parent URL": null}