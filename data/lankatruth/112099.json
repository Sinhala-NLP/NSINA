{"Source": "Lankatruth", "Timestamp": "March 6, 2021", "Headline": "බන්දුල ඇමති ජනතාවට ගෑස් පෙන්වන්න සූදානම් වෙයි", "News Content": "ගෘහස්ථ ගෑස් සිලින්ඩරයක මිල ඉහළදැමීම සඳහා වන යෝජනාවක් ඉදිරි කැබිනට් රැස්වීමට ඉදිරිපත් කරන බවට වෙළඳ අමාත්‍ය බන්දුල ගුණවර්ධන මහතා පවසා තිබේ. ඬේලි මිරර් පුවත්පත මේ පිළිබඳව පුවත වාර්තා කරමින් පවසා ඇත්තේ මෙරට ගෘහස්ථ ගෑස් සපයන ප‍්‍රධාන ගෑස් සමාගම් දෙකම, මිල ඉහළ දැමීමක් ඉල්ලා ඇති බවත් මිල වැඩි කිරීමක් නොකළහොත්, තමන් බංකොලොත් වීමට ඉඩ තිබෙන බවද ප‍්‍රධාන ගෑස් සැපයුම්කරුවන් දෙදෙනා විසින් අමාත්‍යවරයා දැනුම්වත් කර ඇති බවයි. ගෘහස්ථ ගෑස් සිලින්ඩරය මිල වසර පහකින් වෙනස් කර නැති බවත් ගෑස් සැපයුම්කරුවන්ගේ යෝජනාව ඊළග කැබිනට් හමුව සදහා ඉදිරිපත් කරන බවත් වෙළද අමාත්‍ය බන්දුල ගුණවර්ධන මහතා පවසා තිබේ.", "URL": "https://lankatruth.com/si/?p=112099", "Category": "පුවත්", "Parent URL": null}