{"Source": "Lankatruth", "Timestamp": "February 22, 2019", "Headline": "පාසල් සිසුන් ඇතුලු තරුණයන් 11 දෙනෙකු අතුරුදන් කිරීමේ සිද්ධියේ තවත් සැකකරුවෙක් අල්ලයි", "News Content": "2008 – 2009 රාජපක්ෂ පාලන වකවානුව තුළ පාසල් සිසුන් ඇතුව තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාලව තවත් නාවික හමුදා සෙබලෙකු අත්අඩංගුවට ගෙන ඇතැයි වාර්තා වේ. අතුරුදන් වූ තරුණයන්ගෙන් තිදෙනෙකු පැහැරගෙන් ගොස් රඳවා තබාගැනීම සහ කෘර වද හින්සා පමුණුවා ඝාතනය කිරීම යන චෝදනා සම්බන්ධව මෙම අත්අඩංගුවට ගැනීස සිදුකර ඇත. 33 හැවිරිදි සැකකරු කන්කසන්තුරේ නාවික හමුදා කඳවුරට අනියුක්තව සේවය කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. මේ අතර සිද්ධියට අදාල විමර්ශන කටයුතු අවසන් කිරීමට ආසන්න බව අපරාධ පරීක්ෂණ දෙපාර්තමේන්තුව පසුගිය දා අධිකරණයට දැනුම් දුන්නේය. ‍සිද්ධියට අදාල සෙසු විමර්ශන ද කඩිනමින් අවසන් කර, උදෘත නීතිපතිවරයා වෙත යොමු කර නඩුවේ සැකකරුවන් වන කොමදෝරු ඩී.කේ.පී. දසානායක ඇතුළු සැකකරුවන් 12 දෙනාට එරෙහිව අධිචෝදනා ගොනු කර මහාධිකරණය හමුවේ නඩු පැවරීමට පියවර ගන්නා බව අපරාධ පරීක්ෂණ දෙපාර්තමේන්තුව එම අවස්ථාවේ අධිකරණයට දැනුම් දුන්නේ ය.", "URL": "https://lankatruth.com/si/?p=68779", "Category": "පුවත්", "Parent URL": null}