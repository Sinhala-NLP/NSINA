{"Source": "Lankatruth", "Timestamp": "July 14, 2022", "Headline": "ජනාධිපති සේවය අතහැර ගියා සේ සලකා කටයුතු කිරිම ගැන සලකා බලනවා – නීතීඥයින්, දේශපාලන පක්ෂ ඇතුළු පිරිස් කියති", "News Content": "ජනාධිපතිවරයා විදේශගතවූයේ කුමන අරමුණක් සඳහාද යන්න ඔහු විදේශගතවීමට පෙර ප්‍රකාශ කල යුතු නමුත් ඔහු එලෙස කටයුතු කර නැති බැවින් මෙන්ම මෙතෙක් ජනාධිපතිවරයා රැඳී සිටින තැනක් පිළිබඳව අනාවරණය නොවීම හේතුවෙන් ඔහු සේවය අතහැර ගියා සේ සලකා කටයුතු කිරීමේ ඇති හැකියාව පිළිබඳව සළකා බලමින් සිටින බව නීතීඥයීන්, දේශපාලන පක්ෂ ඇතුළු විවිධ කණ්ඩායම් සොයාබලමින් සිටින බව වාර්තා වේ. මේ බව අද (14) පැවති ජාතික ජන බලවේගයේ නීතීඥයින්ගේ මාධ්‍ය හමුවේදී මෙන්ම ජනතා විමුක්ති පෙරමුණේ මාධ්‍ය හමුවේදී අනාවරණය කළේය. මේ අතර කතානායක මහින්ද යාපා අබේවර්ධනද අද පෙරවරුවේ මේ බව ප්‍රකාශ කරමින් කියා සිටියේ ජනාධිපතිවරයා සේවය අතහැර ගියා සේ සලකා කටයුතු කිරීමට ඇති හැකියාව පිළිබඳව සොයා බලන බවය.", "URL": "https://lankatruth.com/si/?p=136894", "Category": "පුවත්", "Parent URL": null}