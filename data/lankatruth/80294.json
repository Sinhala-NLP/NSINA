{"Source": "Lankatruth", "Timestamp": "September 4, 2019", "Headline": "කෘෂි ගොඩනැගිල්ල ගැන අහන්න දුමින්ද දිසානායක අදත් ජනපති කොමිසම හමුවට කැඳවයි", "News Content": "හිටපු කෘෂිකර්ම අමාත්‍ය දුමින්ද දිසානායක මහතාට රාජ්‍ය ආයතනවල දූෂණ වංචා සෙවීමේ ජනාධිපති කොමිසම හමුවේ අද (04) පෙරවරු 11.00ට පෙනී සිටින ලෙස දැනුම්දී ඇති බව වාර්තා වේ. දුමින්ද දිසානායක මහතා කෘෂිකර්ම අමාත්‍යවරයා ලෙස කටයුතු කළ කාලයේදී කෘෂිකර්ම අමාත්‍යාංශය, රාජගිරිය ප්‍රදේශයේ පිහිටි රංගනශිල්පිනී සබීතා පෙරේරා මහත්මියගේ සැමියාට අයත් පෞද්ගලික ගොඩනැඟිල්ලක පවත්වාගෙන යාම සම්බන්ධයෙන් වන පැමිණිල්ලක් මත සිදු කෙරෙන විමර්ශනයට අදාළව ප්‍රකාශයක් ලබාදිම සදහා මෙම කැදවීම සිදුකර ඇති බව සඳහන්ය. මීට පෙරද දුමින්ද දිසානායක මහතා මේ සම්බන්ධයෙන් ප්‍රශ්න කිරීම සඳහා එම කොමිසම හමුවට කැඳවා තිබිණි.", "URL": "https://lankatruth.com/si/?p=80294", "Category": "පුවත්", "Parent URL": null}