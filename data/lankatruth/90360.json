{"Source": "Lankatruth", "Timestamp": "February 28, 2020", "Headline": "පරිසර ඇමති චන්ද්‍රසේනගේ බිරිඳ වන සංරක්ෂණ නිලධාරීන්ට පහරදීලා", "News Content": "වත්මන් රාජපක්ෂ ආණ්ඩුවේ පරිසර ඇමති S.M චන්ද්‍රසේන මහතාගේ බිරිඳ මැරයන් යොදා සංරක්ෂණ නිලධාරීන්ට පහරදී ඇතැයිද ඔවුන් ඝාතනය කිරීමට තැත් කර ඇතැයිද චෝදනා එල්ල වේ. මෙයට එරෙහිව අද (28) පෙරවරුවේ අනුරාධපුර දිස්ත්‍රික් ලේකම් කාර්යාලට ඉදිරිපිට විරෝධතාවයක්ද පවත්වා ඇත. මේ වනවිට වත්මන් පරිසර ඇමති වරයාට එරෙහිව බරපතිල චෝදනා ගණනාවක් එල්ලවී තිබේ. ඒ අතර මැරයන් යොදා විදුහල්පතිවරයෙකුට පහරදීම, විල්පත්තුව පේරණ කාලාපයේ වනය එළිපෙහෙළි කර කෝමාරිකා වගාවක් සිදු කිරීම, අලි ගම්වදිනේ යැයි පවසමින් වන රක්ෂිත එළිපෙහෙළි කිරීම, අලි ගම්වදින බැවින් අලින්ගෙන් ආරක්ෂා වීමට යැයි පවසා ගිණි අවි ජනතාව අතර බෙදාදීම, සමාජයෙන් එල්ලවූ විරෝධය හමුවේ එම ගිනි අවි යළි එකතු කිරීමේදී අඩවි වන නිලධාරීන්ගේ ගිනි අවිද අත්පත් කරගැනීම, ඡන්ද අල්ලස් ලෙස රාජ්‍ය නිලධාරීන්ගේ නිවෙස්වල එක කාමරය බැගින් වායුසමණය කිරීමට පියවර ගැනීම, දුම්රිය දෙපාර්තමේන්තවට අයත් අනුරාධපුර භූමි භාගයක් අත්පත් කරගැනීමට විරුද්ධ වීම මත S.M චන්ද්‍රසේන මහතාගේ නියෝජිතවරියක වන ප්‍රාදේශීය සභා මන්ත්‍රීවරික විසින් අනුරාධපුර දුම්රියපොළට පෙට්‍රල් බෝබ ගැසීම, පස් ජාවාරම් සිදුකරන්නෙකු බවට චෝදනා එල්ලවීම, පස්, වැලි ප්‍රවාහනයට තිබූ බලපත්‍ර ක්‍රමය අනවශ්‍ය බවට පවසා එය අහෝසි කිරීම වැනි බරපතල චෝදනා එල්ලවී ඇත.", "URL": "https://lankatruth.com/si/?p=90360", "Category": "පුවත්", "Parent URL": null}