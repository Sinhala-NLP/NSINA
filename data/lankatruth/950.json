{"Source": "Lankatruth", "Timestamp": "January 16, 2012", "Headline": "එජාප අර්බුදය – පරීක්ෂණ පවත්වන්න සී.අයි.ඩී යටත් පැමිණිලි", "News Content": "එක්සත් ජාතික පක්ෂ පාර්ලිමේන්තු මන්ත‍්‍රී දයාසිරි ජයසේකර මහතා විසින් පසුගියදා පඬුවස්නුවර ප්‍රදේශයේ රැස්වීමක් සංවිධානය කර තිබූ අතර එම රැස්වීමට සහභාගිනොවන ලෙස ප‍්‍රදේශීය සභා මන්ත‍්‍රීවරුන්ට පක්ෂයේ මහ ලේකම්වරයා දැනුම්දී ඇති බවට වූ ලිපියක් මන්ත‍්‍රීවරයා මෙම රැස්වීමේදී ප්‍රදර්ශනය කළේය. පක්ෂ මහලේකම් තිස්ස අත්තනායක මහතාගේ අත්සනින් යුතුව මෙම ලිපිය සම්බන්ධයෙන් පක්ෂ මහලේකම්වරයාගෙන් විමසීමක් කළ බවත් එහෙත් එවැනි ලිපියක්නිකුත් නොකළ බවට පක්ෂ මහලේකම්වරයා තමාට දැනුම්දී තිබෙන බවත් ජයසේකර මහතා එහිදී ප්‍රකාශ කළේය. එසේම, මෙවැනි ලිපියක් නිකුත් වූයේ කෙසේද යන්න සම්බන්ධයෙන් පරීක්ෂණ පැවැත්වීමට අපරාධ පරීක්ෂන දෙපාර්තමේන්තුවට (CID) පැමිණිලි කරන ලෙසවිපක්ෂ නායක රනිල් වික‍්‍රමසිංහ මහතා විසින් එහි මහලේකම් තිස්ස අත්තනායක මහතාට උපදෙස් ලබාදී ඇත. ඊට අමතරව මෙම ලිපිය පක්ෂ කෘත්‍යාධිකාරි මණ්ඩලයට ලබාදෙන ලෙස දයාසිරි ජයසේකර මන්ත‍්‍රීවරයාට දැනුම් දෙන ලෙසද වික‍්‍රමසිංහ මහතා, මහලේකම්වරයාටදැනුම්දී තිබේ. එසේම අද (16) පැවැත්වෙන් කෘත්‍යාධීකාරී මණ්ඩල රැස්වීමේදී මෙම ලිපිය සම්බන්ධයෙන් විමසීමට නියමිත බවද එ.ජා.ප. අභ්‍යන්තර ආරංචිමාර්ග සදහන් කරයි.", "URL": "https://lankatruth.com/si/?p=950", "Category": "පුවත්", "Parent URL": null}