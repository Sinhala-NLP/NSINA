{"Source": "Lankatruth", "Timestamp": "August 9, 2019", "Headline": "සහරාන්ගේ කල්ලියේ කෝටි 113ක මුදල් සහ දේපළ අත්හිටුවයි", "News Content": "පසුගිය අප්‍රේල් 21ට යෙදුණ පාස්කු ඉරිදා දින මරාගෙන මැරෙන මැරෙන බෝම්බ ප‍්‍රහාර මාලාවක් එල්ල කළ ජාතික හවුහිත් ජමාද් ත‍්‍රස්ත සංවිධානයේ නායක මොහොමඩ් සහරාන් ඇතුලු එම කල්ලි සාමාජිකයන්ගේ රුපියල් කෝටි 113ක මුදල් හා දේපළ පිළිබඳව අපරාධ පරීක්ෂණ දෙපාර්තමේන්තුව අධිකරණයට කරුණු වාර්තා කර අධිකරණ නියෝග මත අත්හිටුවා ඇති බව අපරාධ පරීක්ෂණ දෙපාර්තමේන්තුව සඳහන් කරයි. මේවා අතර රුපියල් කෝටි 100ක දේපළ හා රුපියල් කෝටි 13ක් වටිනා මුදල් හා බැංගු ගිණුම් තිබෙන බව අපරාධ පරීක්ෂණ දෙපාර්තමේන්තුවේ අධ්‍යක්ෂ ජ්‍යෙෂ්ඨ පොලිස් අධිකාරි ශානි අබේසේකර මහතා පවසයි. අත්හිටවු කෝටි 100 දේපළ අතර වාහන, නිවාස, කර්මාන්ත ශාලා, රන් භාණ්ඩ වන බවද ඒ මහතා පවසයි. මෙම ප‍්‍රහාරය සම්බන්ධයෙන් ත‍්‍රස්තවාදී කණ්ඩායමේ සාමාජිකයක් 60 දෙනකු අධික පිරිසක් අත්අඩංගුවට ගෙන ඇති බවත් මොවනු පිරිස රැඳවුම් නියෝග යටතේ රඳවාගෙන තවදුරයත් පරීක්ෂණ පවත්වමින් සිටින බවත් සඳහන් කරන ශානි අබේසේකර මහතා වැඩිදුරටත් පවසන්නේ ඔවුන් අතර කාන්තාවන්ද සිටින බවය.", "URL": "https://lankatruth.com/si/?p=78889", "Category": "පුවත්", "Parent URL": null}