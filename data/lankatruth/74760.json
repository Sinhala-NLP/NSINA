{"Source": "Lankatruth", "Timestamp": "May 29, 2019", "Headline": "අමිත් වීරසිංහ යලි රිමාන්ඩ්", "News Content": "අන්තවාදී මත අන්තර්ජාලය හරහා සමාජ ගත කිරීම මගින් ආගම් සහ ජාතීන් අතර පවතින සහජීවනයට බාධා කළ බවට සැකපිට අත්අඩංගුවට ගෙන රක්ෂිත බන්ධනාගාර ගතකර ඇති මහසොහොන් බලකායේ ප්‍රධානී අමිත් වීරසිංහ ලබන මස 4 වැනිදා දක්වා යලි රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ශලනි පෙරේරා මහත්මිය අද(29) නියෝග කළාය. සිද්ධිය සම්බන්ධ විමර්ශන සිදුකරන කොළඹ දකුණ අපරාධ විමර්ශන කොට්ඨාසය සිද්ධියට අදාල සාක්ෂි සම්පිණ්ඩනයක් ද අධිකරණයට ඉදිරිපත් කළ අතර අධිකරණය හමුවේ කරුණු දක්වමින් පොලීසිය කියා සිටියේ මහජන ආරක්ෂක පනත යටතේ ගැනෙන හදිසි නීති රෙගුලාසි හා ත්රස්තවාදය වැළැක්වීමේ පනත යටතේ වැඩිදුර පරීක්ෂණ සිදුකරන බවයි. සැකකරු වෙනුවෙන් පෙනී සිටි නීතීඥවරුන් ඇප ඉල්ලීමක් ඉදිරිපත් කළ අතර ලබන මස 4 වැනිදා ඒ සම්බන්ධ තීරණය ප්‍රකාශ කරන බව අධිකරණය දැන්වීය.", "URL": "https://lankatruth.com/si/?p=74760", "Category": "පුවත්", "Parent URL": null}