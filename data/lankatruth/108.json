{"Source": "Lankatruth", "Timestamp": "October 26, 2011", "Headline": "විල්පත්තුව මැදිනුත් විනාශයට පාරක්", "News Content": "විල්පත්තුව ජාතික වනෝද්‍යානය වටා ඇති ආරක්‍ෂිත කලාපයේ ප්‍රබලඇමැතිවරයකුගේ ආධාරකරුවන්ට වගා කටයුතු කිරීමට හැකිවන පරිදි අඩි 20 ක මාර්ගයක්‌ ඉදිකෙරෙමින් පවතින බව වනජීවී කාර්යල ආරංචි මාර්ග වාර්තා කරයි. කිලෝ මීටරයක පමණ පළලින් යුත් මෙම රක්‍ෂිත කලාපය දැනටමත් ගස්‌ කපා දමා හෙළි පෙහෙළි කරමින් තිබේ.වනෝද්‍යානයේ ප්‍රධාන පිවිසුම් දොරටුවේ සිට දකුණට කිලෝ මීටර් 20ක්‌ද උතුරු දෙසට කිලෝ මීටර් 75 කද දුරක්‌ වන ලෙස මෙම මාර්ගයඉදිකිරීමට නියමිතය. ප්‍රධාන දොරටුවේ සිට දකුණට හුණුවිලගම, මුණසිංහගම, පිඹුරැල්ලේගම,කටුපත්වැව, කබරගොයා වැව හා කිරිමැටියාව යන ප්‍රදේශ අයත් වනඅතර උතුරු දෙසට කපන මාර්ගයට ඇහැටුවාගම කුඩා වැව, කුකුල්කඩුව,ඊමිටිකුලම, ඇලපත්ගම, කදුරුපිටිය, දුනුමඩලවැව, මහවිලච්චිය හාතන්තිරිමලේ දක්‌වා වූ ප්‍රදේශ අයත්වන බව සදහන්ය.", "URL": "https://lankatruth.com/si/?p=108", "Category": "පුවත්", "Parent URL": null}