{"Source": "Lankatruth", "Timestamp": "March 21, 2012", "Headline": "ජාතියේ දරුවන් අපහසුතාවයට පත් කරන පාසලේ නීතිය හා පල්ලියේ නීතිය", "News Content": "ශිෂ්‍ය නායක පදක්කම් ලබා ගැනීමට නම් පාසල් නිල ඇදුමට අයත් නැති සුදු දිග කලිසම ඉවත් කරගෙන පැමිණෙන ලෙස මුස්ලිම් ශිෂ්‍යාවන්ට නියෝග කිරීමේ පුවතක් කොළඹ 10 මාලිගාවත්ත බාරොන් ජයතිලක විද්‍යාලයෙන් වාර්තා වේ. පසුගියදා ශීෂ්‍ය නායක උත්සවයට සහභාගී වීමට පැමිණි ශිෂ්‍යාවන්ට මෙසේ නියෝග කර ඇත්තේ එහි විදුහල්පතිවරයා බව වාර්තා වේ. මේ පිළිබද හෙලිදරවු කලේ අද (21) පැවති බස්නාහිරපළාත් සභා රැස්වීමේදී පළාත් සභා මන්ත්‍රී මුජිබර් රහුමාන් මහතා‍ විසිනි. තවදුරටත් අදහස් දැක්වූ ඔහුකොළඹ 9 අනුරුද්ධ බාලිකා විද්‍යාලයේ රැස්වීමකට සහභාගී වීමට පැමිණි මුස්ලිම් ජාතික මව්වරුන් සල්වාර් සහ සම්ප්‍රදායික ඇදුම ඇදගෙන පැමිණි විට ඔවුන්ට දෙමාපිය රැස්වීමට සහභාගී වීමට ඉඩ නොදුන් බව ප්‍රකාශ කළේය.", "URL": "https://lankatruth.com/si/?p=1840", "Category": "පුවත්", "Parent URL": null}