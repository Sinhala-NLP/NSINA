{"Source": "Lankatruth", "Timestamp": "October 12, 2021", "Headline": "ජනාධිපතිගේ ඇස සයිබර් ආරක්ෂාව දෙසට යොමුවෙයි", "News Content": "සයිබර් ආරක්ෂාව වෙනුවෙන් කැබිනට් මණ්ඩලය හමුවට ඉදිරිපත් කරනු ලැබූයෝජනාවට කැබිනට් මණ්ඩලයේ අනුමැතිය හිමිව ඇති බව වාර්තා වේ. කැබිනට් මණ්ඩලය වෙත එම යෝජනවා ඉදිරිපත් කර ඇත්තේ ආරක්ෂක සහ තාක්ෂණ අමාත්‍යවරයා වන ගෝටාබය රාජපක්ෂ ජනාධිපතිවරයා විසිනි. ඒ අනුව සයිබර් ආරක්ෂාව සහ ඒ සඳහා වන ආයතනික ව්‍යූහයක් සකස් කිරීමට තාක්ෂණික අමාත්‍යංශය හරහා සූදානම් වේ. එහිදීජාතික ආරක්ෂාවට අදාළ කරුණු හැරුණු විට ජාතික තොරතුරු සහ සයිබර් ආරක්ෂණ උපායමාර්ග ක්‍රියාත්මක කිරීම සඳහා නීති රාමුවක් සැකසීම, එම කටයුතු සිදු කිරීමේදීඅනෙකුත් ආයතන සමඟ කටයුතු කිරීම සදහා ශ්‍රීලංකා සයිබර් ආරක්ෂණ නියෝජිතායතනයක් ස්ථාපිත කිරීම පිණිස විධිවිධාන සැලසීම, රට තුළ තීරණාත්මක සහ අතිශය වැදගත් තොරතුරු සම්බන්ධ යටිතල පහසුකම් ආරක්ෂා කිරීම සඳහා අවශ්‍ය නෛතික විධිවිධාන හඳුන්වා දීම, සයිබර් ආරක්ෂාවට ඇතිවන අවදානම් සහිත ක්‍රියාකාරකම් වැළැක්වීම සහ රට තුළ විධිමත් සයිබර් ආරක්ෂණ පරිසරයක් නිර්මාණය කර ගැනීම මෙම නව නීති හඳුන්වා දීම හරහා බලාපොරොත්තු වේ.", "URL": "https://lankatruth.com/si/?p=124499", "Category": "පුවත්", "Parent URL": null}