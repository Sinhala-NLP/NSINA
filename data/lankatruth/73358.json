{"Source": "Lankatruth", "Timestamp": "May 5, 2019", "Headline": "06 -13 ශ්‍රේණි හෙට (06) ආරම්භ වේ – 01 – 05 ශ්‍රේණි කල් යයි", "News Content": "පවතින ආරක්ෂක තත්වයද සැලකිල්ලට ගෙන 06 ශ්‍රේණියේ සිට 13 වන ශ්‍රේණිය දක්වා සිසුන්ගේ අධ්‍යයන කටයුතු හෙට (06) සිට යළි ආරම්භ කිරීමටත් පළමු ශ්‍රේණියේ සිට 05 ශ්‍රේණිය දක්වා වු සිසුන්ගේ පාසල් අධ්‍යයන කටයුතු ආරම්භ කරන කාලය කල් තැබීමටත් රජය තීරණය කර ඇති බව රජයේ ප්‍රවෘත්ති දෙපාර්තමේන්තුව පවයි. ඒ අනුව 01 ශ්‍රේණියේ සිට 05 ශේණිය සඳහා දෙවන වාරයේ අධ්‍යයන කටයුතු ලබන 13 වන දින සිට ආරම්භ කිරීමට නියමිත බව රජයේ ප්‍රවෘත්ති දෙපාර්තමේන්තුව සඳහන් කරයි. පාසල් දරුවන්ගේ ආරක්ෂාව උපරිමයෙන් තහවුරු කිරීම සඳහා රජය මෙම ආරක්ෂක සැලසුම ක්‍රියාවට නංවා ඇති බවත් අද (05) දින කොළඹ ප්‍රදේශයේ පාසල් අවට පූර්ණ පරීක්ෂා කිරීම් සිදුකරන බවත් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. මේ හේතුවෙන් අද පස්වරු 1.00න් පසුව කොළඹ ප්‍රදේශයේ පාසල් අවට වාහන නතර කිරීමට අවසර නොදෙන බව පොලිස් මාධ්‍ය ප්‍රකාශකවරයා අවධාරණය කරයි.", "URL": "https://lankatruth.com/si/?p=73358", "Category": "පුවත්", "Parent URL": null}