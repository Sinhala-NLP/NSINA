{"Source": "Lankatruth", "Timestamp": "October 3, 2021", "Headline": "“තේ අක්කර 03ටම පොහොර කිලෝ 4යි… හෝදලා බොන්නද කියන්නේ…” ගොවියෝ මැසිවිලි නගති…", "News Content": "බදුල්ල කැන්ඳගොල්ල ප්‍රදේශයේ කුඩා තේ වතු හිමියන් සඳහා ඊයේ (02) රසායනික පොහොර බෙදාදීම සිදු කෙර තිබේ. එහිදී තමන්ට ලැබුණු පොහොර ප්‍රමාණවත් නොවන බව පවසමින් ගොවියෝ සිය විරෝධය පළ කළහ. “මට තේ අක්කර 3ක් තියෙනවා නමුත් පොහොර කිලෝ 4යි.” “හෝදලා බොන්නද අපිට කියන්නේ, නැත්නම් තේ හැන්දෙන්ද දාන්න ඕනේ. එහෙම දාලා හරියනවා ද? පොහොර. මට තරහා ගිහින් කේන්තියෙන් ඉන්නේ. තියාගන්නවා මේක අපිට එපා. අපිට ඕනේ නෑ.” “මේ ටික ගෙනියලා නෝනටයි මටයි කැඳ තමයි හදන්න වෙන්නේ.” යැයි ඔවූහු එහිදි පැවසූහ.", "URL": "https://lankatruth.com/si/?p=124025", "Category": "පුවත්", "Parent URL": null}