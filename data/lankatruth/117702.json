{"Source": "Lankatruth", "Timestamp": "June 6, 2021", "Headline": "තවත් ආසාදිත මරණ 40ක් වාර්තා කරයි… ඉන් 09ක්ම නිවාස තුළ සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (05) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 40ක් සිදුව තිබේ. එම මරණ 40න් 09ක්ම නිවසේදීම මරණයට පත්ව ඇති අතර තවත් 06 දෙනෙකු මරණයට පත්ව ඇත්තේ රෝහලක් කරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ හසලක, මාවනැල්ල, ඒරාවූර් 02, කුරුණෑගල, ගාල්ල, හැලිඇල, බටපොත, දික්ඔය, දංගෙදර, ඉමදූව, අටකලම්පන්න, කැලණිය, යක්කල, කින්නියා, කොළඹ 10, මග්ගොන, හික්කඩුව, මැණික්හින්න, බලංගොඩ, මඩකලපුව, පොල්ගම්පොළ, දොඩංගොඩ, නුවරඑළිය, මස්කෙළිය, බොගවන්තලාව, මහනුවර, ගලගෙදර, කොළඹ 09, මතුගම, බේරුවල, කළුතර, නුගේගොඩ යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,696 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 31වන ස්ථානයේය.", "URL": "https://lankatruth.com/si/?p=117702", "Category": "කොවිඩ් -19 (කොරෝනා ) පුවත්", "Parent URL": null}