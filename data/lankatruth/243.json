{"Source": "Lankatruth", "Timestamp": "November 11, 2011", "Headline": "භාරත ඝාතනයේ අලුත්ම ජවනිකාව – සෝලංගආරච්චි රට හැර යයි", "News Content": "භාරත ලක්ෂ්මන් ප්‍රේමචන්ද්‍ර ඝාතන‍ය පිළිබද සියලු පරීක්ෂණ මහජන අවධානයෙන්වෙනතක යොමු කිරීමට ආණ්ඩුව උත්සාහ කරන අතර කොලොන්නාව ප්‍රාදේශීයසභාවේ සභාපති ප්‍රසංග සෝලංගආරච්චි මහතා රට හැර යෑමට සූදානම්වන බවවාර්තාවේ. තම පවුලේ සාමාජිකයන්ගේ බලවත් ඉල්ලීම පිට තමන් දේශපාලනයෙන් ඉවත්වීවිදේශ ගතවීමට සූදානම් වන බව ඔහු ප්‍රකාශ කර ඇත. පසුගිය ඔක්තෝබර් 8 වෙනිදාපළාත් පාලන මැතිවරණය පැවැත්වෙන අතර එදින පස්වරුවේසෝලංගආරච්මහතාගේ නිවසට කඩාවැදුනු දුමින්ද සිල්වා මන්ත්‍රීවරයා ඇතුළු මැරපිරිස සෝලංගආරච්චි මහතාගේ බිරිද ඇතුළු පවුලේ සාමාජිකයන්ට මරණීය තර්ජනඑල්ල කළේය. භාරත ලක්ෂ්මන් මහතා ඝාතනය ‍කෙ‍රෙන්නේ ඉන් අනතුරුවය.‍ භරත ලක්ෂ්මන් ඝාතනය පිළිබද පරීක්ෂණ සියල්ල ආණ්ඩුවේ දේශපාලනඅවශ්‍යතාවය මත සිදුකෙරෙමින් තිබෙන අතර ශ්‍රී ජයවර්ධනපුර රෝහලේ ප්‍රතිකාරලබමින් සිටි ආර්. දුමින්ද සිල්වා මන්ත්‍රීවරයා රාජපක්ෂ වරුන්ගේ විශේෂ ආරක්ෂකමෙහෙයුමක් යටතේ සිංගප්පූරුවට ගෙනයනු ලැබිණි. මෙය සිදුකෙරුණේවෛද්‍යවරුන්ගේ දැඩි විරෝධයද නොතකාය. භාරත ලක්ෂ්මන් ඝාතනයෙන් මාසයක් ඉක්මගිය තැන මේවන විට ඔහුගේ අතිශයසමීපතම දේශපාලන හිතවතෙකුවන සෝලංගආරච්චි මහතා දේශපාලනයෙන් ඉවත්වීවිදේශ ගතවන තැනට කටයුතු සිදුවී ඇත.", "URL": "https://lankatruth.com/si/?p=243", "Category": "පුවත්", "Parent URL": null}