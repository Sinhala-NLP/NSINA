{"Source": "Lankatruth", "Timestamp": "October 6, 2022", "Headline": "විදුලි බිල වැඩි කිරීමෙන් ආයතන කඩා වැටේ – ලක්ෂ දෙකක් මහ පාරට", "News Content": "විදුලි බිල විශාල වශයෙන් වැඩි කිරීමත් සමඟ වියදම් පියවා ගැනීමට නොහැකිව ආයතන රැසක් බංකොලොත් වන බවත් ලක්ෂ දෙකකට අධික පිරිසකගේ රැකියා අහිමිවන බවත් වෘත්තීය සමිති පෙන්වා දී තිබේ.  සංචාරක ක්ෂේත්‍රයේ හෝටල්, අවන්හල් සහ සංචාරක නිකේතන දස දහසකට අධික ප්‍රමාණයක් මේ වන විටත් වැසී යාමෙන් එම සේවකයන්ගේ රැකියා අහිමි වෙමින් පවතින බව විශේෂයෙන් පෙන්වාදීතිබේ.  අනෙකුත් නිෂ්පාදන කර්මාන්ත ඇතුළු ව්‍යවසායකයන් හට ද වැඩිවූවිදුලි බිල කිසිසේත් ම දරා ගත නොහැකි වී ඇත. ආයතන පාඩු ලැබීම වළක්වා ගනිමින් දිගිටම පවත්වාගෙන යාමට එම හිමිකරුවන් දැඩි ප්‍රයත්නයක යෙදීසිටිති. බැංකු ණය පොලී ඉහල යාම, බිදුලි බිල 200% ඉක්මවා ඉහල යාම යන මූලික කරුණු නිසා නිෂ්පාදන පිරිවැය ලෝක වෙළඳපොලේ තරඟකාරීත්වයට මුහුණ දිය නොහැකි තත්වයට ලඟා වී ඇති බව ව්‍යවසායකයෝ විවිධ අවස්ථාවලදී පෙන්වා දී තිබිණි.", "URL": "https://lankatruth.com/si/?p=140200", "Category": "පුවත්", "Parent URL": null}