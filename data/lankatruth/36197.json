{"Source": "Lankatruth", "Timestamp": "June 20, 2017", "Headline": "සිරියානු ප්‍රහාරක යානාවකට ඇමෙරිකාව පහර දෙයි", "News Content": "අයි.එස්. ත්‍රස්තවාදීන්ට එරෙහිව ප්‍රහාර එල්ල කරමින් තිබූසිරියානු ගුවන් හමුදාවට අයත් ප්‍රහාරක යානවාකට ඇමෙරිකානු ඒකාබද්ධ හමුදාව විසින් පහර දී බිම හෙලා ඇති බව වාර්තා වේ. ප්‍රහාරය හෙළා දකිමින් රුසියාව ප්‍රකාශකර ඇත්තේ මෙය පැහැදිලිවම ආක්‍රමණික ක්‍රියාවක් බවත් අයි.එස්. ත්‍රස්තයින්ට සහයෝගය දක්වමින් සිදු කරනු ලැබූවක් සේ සලකන බවත්ය. ඉදිරියේදී සිරියානු ගුවන් සීමාව තුළ ධාවනය වන ඕනෑම ගුවන් යානයක් හෝ ඩ්‍රෝන යානයක් සිය ඉලක්කයක් සේ සලකා කටයුතු කරන බවය. එසේම ගුවන් ගැටුම් වළක්වා ගැනීම සඳහා මෙතෙක් ඇමෙරිකාව සමග පවත්වාගෙන යනු ලැබූ පණිවිඩ හුවමාරු සේවාවද තමන් නතර කරන බව රුසියාව ප්‍රකාශකර ඇත. ගුවන් යානය බිම හෙළීම සම්බන්ධයෙන් සිරියාව ප්‍රකාශ කර ඇත්තේ එය සාහසික ක්‍රියාවක් බවත් ඉදිරියේදීබරපතළ ප්‍රතිවිපාකයන්ට මුහුණදීමට ඇමෙරිකාව ප්‍රමුඛ ඒකාබද්ධ සන්ධානයට සිදුවනු ඇති බවයි.", "URL": "https://lankatruth.com/si/?p=36197", "Category": "විදෙස් පුවත්", "Parent URL": null}