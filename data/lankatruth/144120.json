{"Source": "Lankatruth", "Timestamp": "January 27, 2023", "Headline": "කුජීත බව පිළිගනී – රාජපක්ෂලා, රනිල්, සජිත් එකම වේදිකාවට", "News Content": "එළඹෙන පළාත් පාලන මැතිවරණයෙන් පසුව අදාළ ආයතනවල බලය එක්සත් ජාතික පක්ෂය පොහොට්ටුව සහ සමගි ජන බලවේගය එක්ව පිහිටුවන බව එලිපිටම පිළිගැනීමෙන් එම පක්ෂ තුනේ පරාජයට තහවුරු කර ගෙන තිබේ. එක්සත් ජාතික පක්ෂයෙන් නියෝජ්‍ය නායක රුවන් විජේවර්ධන ඊයේ (26) මාධ්‍ය වෙත අදහස් පළ කරමින් මෙම ඉදිරි සැලමසුම ප්‍රකාශ කරනු ලැබීය. පොහොට්ටු පක්ෂය සහ සමගි ජන බලවේගය සමඟ මේ වනවිටත් සහයෝගයෙන් ක්‍රියාකරමින් සිටින අතර එම පක්ෂ දෙක සමඟ එක්වීඑක්සත් ජාතික පක්ෂය විසින් පළාත් පාලන ආයතනවල බලය පිහිටුවන බව වැඩි දුරටත් ප්‍රකාශ කළේය.  පසුගිය වසරේ මැයි 09 වෙනි දින එවකට සිටි අගමැති මහින්ද රාජපක්ෂ පළවා හැරීමෙන් පසුව ගෝඨාභය විසින් අගමැති ලෙස රනිල් වික්‍රමසිංහ පත්කරනු ලැබීය. ඉන්පසුව ගාලු මුවදොර අරගලය සම්බන්ධයෙන් ක්‍රියා කිරීමේ කමිටුවක් පක් කරනු ලැබූ අතර එහි ප්‍රධානියා ලෙස රුවන් විජේවර්ධනට වගකීම් පැවරීය.  මෙම පක්ෂ තුන එක්වී ක්‍රියාකරන බව හරීන් ප්‍රනාන්දු ඇමතිවරයා ද පසුගිය 25 වෙනිදා මාධ්‍යට ප්‍රකාශ කර තිබිණි.", "URL": "https://lankatruth.com/si/?p=144120", "Category": "පුවත්", "Parent URL": null}