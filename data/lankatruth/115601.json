{"Source": "Lankatruth", "Timestamp": "April 28, 2021", "Headline": "කොරෝනා ලංකා බැංකු ශාඛා 32ක් වසා දමයි", "News Content": "කොවිඩ් – 19 වෛරසය ආසාදිත පුද්ගලයින් හමුවීමත් සමඟ රට පුරා පිහිටි ලංකා බැංකු ශාඛා 23ක් වසා තැබීමට පියවර ගෙන ඇත. මේ පිළිබඳව අද (28) දිනයේ නිවේදනයක් නිකුත් කරමින් ලංකා බැංකුව පවසන්නේ කොවිඩ් ආසාදිතයන් කිහිපදෙනකු හඳුනාගැනීම සහ වෛරසය පැතිර යාමේ අවදානමක් හේතුවෙන් එම ශාඛා වසා දැමීමට කටයුතු කරනු ලැබූබවයි. කොළඹ, කළුතර, ගම්පහ, මහනුවර, අනුරාධපුර, කෑගල්ල, කුරුණෑගල, ගාල්ල, හම්බන්තොට, මොණරාගල, බදුල්ල යන දිස්ත්‍රීක්කයන්ට අයත් ලංකා බැංකු ශාඛා මෙලෙස වසා දමා තිබේ. එසේම ඉදිරියේදී බැංකු ශාඛා විවෘතව තබන වේලාවන් වෙනස් විය හැකි බවද නිවේදනයේ වැඩිදුරටත් දැක්වෙයි.", "URL": "https://lankatruth.com/si/?p=115601", "Category": "කොවිඩ් -19 (කොරෝනා ) පුවත්", "Parent URL": null}