{"Source": "Lankatruth", "Timestamp": "October 6, 2022", "Headline": "ගෝඨා පරදන හැටි රනිල් කියයි", "News Content": "ගෙවී ගිය වසර දෙකක කාලය තුළ මෙරට මුදල් අච්චු ගැසීම 2015 – 19 කාලයේ මෙන් 15 ගුණයක් බවද ජාත්‍යන්තර මූල්‍ය අරමුදලින් ණය ගැනීමේ අනුමැතිය ලබා ගත් වහාම වෙනත් සංවිධාවලින් ඩොලර් බිලියන 2ක මුදලක් ලබා ගැනීමට අපේක්ෂා කරන බවද රනිල් විත්‍රමසිංහ අද (06) පාර්ලිමේන්තුවේදී පැවසීය.  ජාත්‍යන්තර මූල්‍ය අරමුදලින් ඩොලර් බිලියන 2.9ක් හෙවත් ඩොලර් කෝටි 290ක් ලබා ගැනීමට අපේක්ෂා කරන අතර තවත් ඩොලර් කෝටි 200ක් වත් ණය ගැනීමට ඉලක්ක කිරීම මගින් විදේශ ණය බර ගෝඨාභය රාජපක්ෂගේ පාලන සමය අභිබවා යාම පසුබිම සැකසීමකි. ආසියානු සංවර්ධන බැංකුව, ලෝක බැංකුව සහ වෙනත් ජාත්‍යන්තර ණය දෙන ආයතනවලින් අතරමැදි මූල්‍ය පහසුකම් ලෙස ඩොලර් බිලියන 1-2ත් අතර ණය මුදලක් ලබා ගැනීමට අපේක්ෂා කරන බව ඔහු එහිදී ප්‍රකාශ කළේය. මේ වනවිට රැඩිකල් ආර්ථික ප්‍රතිසංස්කරණ ගණනාවක් හඳුන්වා දී ඒ යටතේ රාජ්‍ය ව්‍යවසාය ප්‍රතිව්‍යූහගත කිරීම ආරම්භ කර ඇතැයිද වැඩි දුරටත් පැවසීය.  මේ වනවිට රජයේ ආදායමෙන් 80%ක් වක්‍ර බදු ලෙස ගබා ගන්නා බවත් මේ නිසා අන්තිම දුප්පත් පුරවැසියන් පවා බදු දැලට හසුවී සිටින බවත් අවධාරණය කළ රනිල් ඔහුගේ 2015 -19 කාලය තුළ මේ ලෙස ම පාර්ලිමේන්තුවේදී විශේෂ ප්‍රකාශයන් කරමින් රජයේ මුළු බදු ආදායමින් වක්‍ර බදු ප්‍රමාණය 60% දක්වා අඩුුකර රට මත පටවා තිබෙන ණය බර සම්පූර්ණයෙන් ඉවත් කර අනාගත පරපුර ණය බරින් මුදවන බවත් ප්‍රකාශ කර තිබිණි.", "URL": "https://lankatruth.com/si/?p=140225", "Category": "පුවත්", "Parent URL": null}