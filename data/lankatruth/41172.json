{"Source": "Lankatruth", "Timestamp": "September 19, 2017", "Headline": "ගොවි නායකයන්ගේ මැදිහත්වීමෙන් වගා හානි වූ ගොවීන්ට ද්‍රව්‍යාධාර", "News Content": "මේ දිනවල දිවයින්නේ විවිධ ප්‍රදේශවලට බලපා ඇති වියලි කාලගුණය නිසා පීඩාවට පත් ගොවි පවුල් සඳහා වියළි සහනාධාර ලබාදීමේ වැඩසටහනක් පසුගියදා විලච්චිය ප්‍රා.ලේ කොට්ඨාසයේ 360 කුඩාවිලච්චිය තුලානයේදී සිදු කර තිබේ. සමස්ත ලංකා ගොවිජන සම්මේලනයේ සම්බන්ධීකරණයෙන්, කුලියාපිටිය කරන්තිප්පොල ජේ.සී. ඔටෝ මොබයිල් අධිපති ජගත් පල්ලෙවත්තේ මැතිතුමා සහ එම මැතිණියගේ ධන පරිත්‍යාගයෙන් එහි සෑම පවුලකටම සහල් ඇතුළු වියළි ද්‍රව්‍ය ලබා දී ඇත. එම අවස්ථාවට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා, එහි සභාපති සුසන්ත කුමාර නවරත්න මහතා, ජේ.සී. ඔටෝ මොබයිල් අධිපති ජගත් පල්ලෙවත්තේ මැතිතුමා සහ එම මැතිණිය ඇතුව පිරිස් සහභාගීවූ අතර ප්‍රදේශයේ භික්ෂූන් වහන්සේද ඒ සඳහා වැඩම කරවා සිටියහ. සිසිල ප්‍රජාමූල සංවිධානය, නිර්මල මරණාධාර සමිතිය, අරුණ ක්‍රීඩා සමාජය, එකමුතු කාන්තා සමිතිය සහ වම් ඉවුර දිරිය පුරවැසි සමිතිය එක්ව මෙය සංවිධානය කර තිබිණි.", "URL": "https://lankatruth.com/si/?p=41172", "Category": "පුවත්", "Parent URL": null}