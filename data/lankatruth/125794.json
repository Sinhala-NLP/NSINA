{"Source": "Lankatruth", "Timestamp": "November 13, 2021", "Headline": "චීන පොහොර සමාගමේ එන්තරවාසිය නීතිපතිට", "News Content": "මේ වනවිට ආන්දෝලනයක් ඇතිවී තිබෙන චීන කාබනික පොහොර සමාගම විසින්, ශාක නිරෝධායන සේවය වෙත එවා ඇති එන්තරවාසිය  උපදෙස් ලබා ගැනීම සඳහා නීතිපතිවරයා වෙත යොමුකර ඇති බව වාර්තා වේ. ජාතික ශාක නිරෝධායන සේවයේ අතිරේක අධ්‍යක්ෂවරයා වෙත අදාළ සමාගම විසින් පසුගියදා අමෙරිකානු ඩොලර් මිලියන 8 ක වන්දියක් ඉල්ලා එන්තරවාසියක් යොමු කර තිබුණි. එම එන්තරවාසිය පසුගිය 9 වනදා ජාතික ශාක නිරෝධායන සේවයේ අතිරේක අධ්‍යක්ෂවරයා වෙත ලැබුණු අතර ඒ අනුව අදාළ එන්තරවාසිය සම්බන්ධයෙන් ඉදිරි ක්‍රියාමාර්ග ගැනීම සඳහා එය නීතිපතිවරයා වෙත යොමුකර තිබෙන අතර ඒ සම්බන්ධයෙන් නීතිපතිවරයාගේ උපදෙස් ඉදිරියේ දී ලැබීමට නියමිතව තිබේ.", "URL": "https://lankatruth.com/si/?p=125794", "Category": "පුවත්", "Parent URL": null}