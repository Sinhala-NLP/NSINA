{"Source": "Lankatruth", "Timestamp": "December 4, 2019", "Headline": "දුම්වැටියේ දිග අනුව බද්ද ඉහලට", "News Content": "දුම්වැටිවල මිල ඉහළ දැමීමකින් තොරව ඒ සඳහා අයකෙරෙන රජයේ බදු වැඩිකිරීමට තීරණය කර තිබේ. ඒ අනුව දෙසැම්බර් මස 01 වැනිදා සිට ක්‍රියාත්මකවන පරිදි දුම්වැටියේ දිග අනුව රුපියලයි ශත 68 සිට රුපියල් 6යි ශත 15 දක්වා එම බදු ඉහළ දමා ඇත. රජය විසින් පසුගිය දා සිදුකල වැට් බද්ද සහ ජාතිය ගොඩනැගීමේ බදු අඩුකිරීමට සාපේක්ෂව දුම්වැටි සඳහා බද්ද වැඩිකර තිබේ. මහා භාණ්ඩාගාරය මේ සම්බන්ධව සුරාබදු නීතිය යටතේ නියෝගයක් ද නිකුත්කර ඇතැයි වාර්තා වේ. මෙම බදු වැඩිකිරීමෙන් දුම්වැටි අලෙවිකරන මිලෙහි වෙනසක් නොවන බව ද ලංකා දුම්කොළ සමාඟම සඳහන් කරයි.", "URL": "https://lankatruth.com/si/?p=86714", "Category": "පුවත්", "Parent URL": null}