{"Source": "Lankatruth", "Timestamp": "October 28, 2020", "Headline": "තවත් ආසාදිතයින් 124ක් වාර්තාවෙයි… රෝහල්වල ප්‍රතිකාර ලබන ගණන 5000ස ඉක්මවයි…", "News Content": "අද (28) දිනට මේ වනවිට තවත් කොවිඩ් – 19 ආසාදිතයින් 124ක් වාර්තා වී ඇත. ඒ අනුව අද දිනට මේ වනවිට වාර්තා වී ඇති සමස්ත ආසාදිතයින් ගණන 335කි. එමෙන්ම අද වනවිට රෝහල්වල ප්‍රතිකාර ලබන ආසාදිතයින් ගණන 5000ස ඉක්මවා තිබේ. ඉන් 27දෙනෙකු නිරෝධායන මධ්‍යස්ථානවලින් වාර්තා වන අතර අනෙක් 202නා වාර්තා වන්නේ ආශ්‍රිතයින් ලෙසයි. එම ආසාදිතයින් 202නාගෙන් 140ක්ම වාර්තා වන්නේ දැනට ඇඳිරිනීතිය පනවා ඇති ප්‍රදේශවලිනි. එමෙන්ම පෑලියගොඩ මත්ස්‍ය වෙළඳසැලේ ආශ්‍රිතයන් ලෙස අනෙක් 106 දෙනා වාර්තා වේ. මේ වනවිට වාර්තා වී ඇති බ්‍රැන්ඩික්ස් ඇඟලුම් කර්මාන්ත ශාලාවට සම්බන්ධ සමස්ත කොවිඩ් – 19 පොකුර 5731ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,111ක් රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 9,205කි. මේ වනවිට ජීවිතක්ෂයට පත්ව ඇති ආසාදිතයින් ගණන 19කි.", "URL": "https://lankatruth.com/si/?p=98794", "Category": "පුවත්", "Parent URL": null}