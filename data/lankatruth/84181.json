{"Source": "Lankatruth", "Timestamp": "October 28, 2019", "Headline": "ගිනි අවි සමග අත්අඩංගුවට ගත් ශ්‍රීලනිප සංවිධායකට ඇප", "News Content": "ගිනි අවි සමග අත්අඩංගුවට ගෙන බන්ධනාගාර ගතව සිටි ශ්‍රී ලංකා නිදහස් පක්ෂයේ මාවනැල්ල ආසන සංවිධායක ඉම්තියාස් කාදර් මහතා දැඩි කොන්දේසි මත ඇප මත නිදහස් කිරීමට කෑගල්ල මහ අධිකරණ විනිසුරු නාමල් බණ්ඩාර බලල්ලේ මහතා අද (28) නියෝග කර තිබේ. ලක්ෂයක ශරීර ඇප දෙකක් සහ රුපියල් 25,000ක මුදල් ඇපයක් මත නිදහස් කරන ලද සැකකාර ආසන සංවිධායකවරයාගේ සහ ඔහුගේ බිරිඳගේ විදෙස් ගමන් තහනම් කර ඇති අතර ඔවුන්ගේ විදෙස් ගමන් බලපත්‍ර අධිකරණය වෙත බාර දෙන ලෙසත් මහාධිකරණ විනිසුවරයා නියෝග කර ඇත. 2018 වසරේ ඔක්තෝබර් 18 දින කෑගල්ල ඇස්ලිපිරිස් මාවතේදී පොලිස් විශේෂ කාර්ය බලකා නිලධාරීන් පිරිසක් අත්අඩංගුවට ගෙන, කෑගල්ල අධිකරණ වෙත ඉදිරිපත් කිරීමෙන් පසුව ඉම්තියාස් කාදර් මහතාව බන්ධනාගාර ගත කරණ ලෙස නියෝග ලැබ තිබිණි. යළි නඩුව නොවැම්බර් 26 වන දින කැඳවීමට නියමිතය.", "URL": "https://lankatruth.com/si/?p=84181", "Category": "පුවත්", "Parent URL": null}