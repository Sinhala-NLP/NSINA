{"Source": "Lankatruth", "Timestamp": "May 7, 2019", "Headline": "ඌවේ මහ ඇමති ඇතුළු 40ක් විදෙස්ගත වීමට සැරසේ…", "News Content": "ඌව පළාත් ප්‍රධාන ඇමති චාමර සම්පත් දසනායක මහතා ඇතුළු ඌව පළාත් සභාවේ කිහිප පොලක්ද පළාත් පාලන ආයතනවල නගාරාධිපතිවරු සභාපතිවරු ඇතුළු පිරිසක්ද පළාතේ රාජ්‍ය නිලධාරීන් කිහිපපොලක්ද ඇතුළත් 40ක කණ්ඩායමක් මැයි 13 සිට දින 05ක සංචාරයක් සඳහා වියට්නාමයට යාමට සූදානමක් පවතින බව ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා අනාවරණය කරයි. ඒ මහතා පවසන්නේ AAI සමාගම මගින් පලාතේ පාළාත් පාලන අයතන සඳහා විදුලි පහන් ව්‍යාපෘතියක් සැලසුම් කර ඇති බවත් එවැනි විදුලි පහන් අධ්‍යනය කිරීම සඳහා මෙම 40ක කණ්ඩායම ගුවන් ගතවීමට සැලසුම් කර ඇති බවට සැලවන බවත්ය. මෙම ගමන සඳහා සියළු වැය බර එම සමාගම දරන බව ප්‍රකාශ කර ඇති නමුත් මහ ඇමතිවරයා එම විදෙස් ගමන සඳහා යැයි පවසමින් කූඨ ලෙස පළාත් සභාවේ මුදල් ලබා ගැනීමේ උත්සාහයක නිරතව සිටින බවද සමන්ත විද්‍යාරත්න මන්ත්‍රීවරයා අනාවරණය කරයි. මෙම ගමන සඳහා සියලුම වැය බර එම පුද්ගලික සමාගම මගින් ලබා දෙන බව පෙන්වා දෙමින් ප්‍රධාන අමාත්‍යවරයාට අවශ්‍ය නිවාඩු ජනාධිපතිවරයාගෙන් අනුමතකරගෙන ඇති අතර එසේ තිබියදී ප්‍රධාන අමාත්‍යවරයා, විදේස්ගතවීමේදී ලබාදෙන දිනක අනියම් දීමනාව වන ඩොලර් 40ක් සංග්‍රහ දීමනා ලෙස ලබාදෙන දිනකට 380ක් පළාත් සභාවෙන් ඉල්ලුම් කර ඇති බවත් නමුත් මේ සම්බන්ධයෙන් පළාත් නිලධාරීන්ගේ එකඟතාවය ලැබී නොමැත. මෙම මුදල් ප්‍රමාණය අනුව මෙරට මුදලින් රුපියල් කෝටි එකහමාරකට ආසන්න මුදලකි. ඒ අතර අනිකුත් 39 දෙනාට නොදන්වා ප්‍රධාන අමාත්‍යවරයාගේ ඉල්ලීම පරිදි පළාත් සභාව විසින් මහ ඇමතිවරයාට පමණක් පෙර කී දීමනාව ගෙවීමට භාණ්ඩාගාරයෙන් අනුමැතිය ඉල්ලා තිබේ. ඒ සඳහා බාන්ධනාගාර අනුමැතිය අද දින ලබාදුන් බවද වාර්තා වේ. එලෙස මුදල් ලබාගැනීම වංචාවක් මෙන්ම කූඨ ලේඛන සකස් කර නීතිවිරෝධී ලෙස මුදල් ලබාගැනීමක් බවද සමන්ත විද්‍යාරත්න මහතා පෙන්වා දෙයි. මහ ඇමතිවරයා, ජනාධිපතිවරයාගෙන් නිවාඩු අනුමැතිය ලබා ගෙන ඇත්තේ මේ සඳහා පෞද්ගලික ආයතනයක් මගින් සියළු වැය බර දරන බවයට කරුණුකියමිණි. එම කරුණු වසං කර භාණ්ඩාගාරයෙන් අනුමැතිය ලබාගැනීමට කටයුතු කර ඇති බවද මේ අනුව පෙනී යයි. බදුල්ල මහනගර සභාවේ කුණු කන්ද මීට වසර දෙකකට පෙර ගිණිගැනීමෙන් පසු බදුල්ල නගරය බදුල්ල නගරය දින කිහිපයක් අකර්මන්‍ය වූ බවත් බදුල්ල නගරයේ පාසල්, කඩ සාප්පු පවා දින කිහිපයක් වසා දැමීමට කටයුතු කෙරුණු බවත් අවධාරණය කරන සමන්ත විද්‍යාරත්න මහතා පෙන්වා දෙන්නේ එම අවස්ථාවේද ඌව පළාත් සභාවේ ප්‍රධාන අමාත්‍යවරයා ඇතුළු 30කට ආසන්න පිරිසක් කුණු ප්‍රතිචක්‍රීකරණය පිළිබඳව අධ්‍යනය කිරීමට යැයි පවසමින් මේ ආකාරයට විදෙස් ගත වූ නමුත් ඉන් කිසිඳු ප්‍රතිලාභයක් පළාතට නොලැබුණු බවත් බදුල්ල නගරයේ කුණු කන්ද තවමත් එලෙස ගොඩගැසෙමින් පවතින බවත්ය. ප්‍රධාන අමාත්‍යවරයා ඉදිරි මැතිවරණයට පළාත් පාලන ආයතන ප්‍රධානීන් දිනාගැනීම උදෙසා මෙවැනි සංචාරයක් සූදානම් කර ඇති බව පෙනී යන බවත් එසේම පසුගිය සති කිහිපයකට පෙරඅතුව ඌව පළාතේ රෝහල්වල කාර්යමණ්ඩල තමන්ගේ අතිකාල දීමනා ලබා දෙන ලෙස පළාත් සභාව ඉදිරිපිට උද්ඝෝෂණවල නිරත වූ බවත් එවිට අදාළ මොහොතේ අතිකාල දීමනා ගෙවීමට පළාත් සභාවට මූල්‍ය ශක්තියක් නොමැති බවත් පෙර පරිදි අතිකාල පැය ගණනකට මුදල් ලබාදීමට නොහැකි බවත් ඒ අනුව අතිකාල පැය ගණන් කප්පාදු කර ඇති බවත් ප්‍රකාශ වූ බව සමන්ත විද්‍යාරත්න මහතා අවධාරණය කරයි. ගිය පළාත් සභා වාරයේදී පළාතේ මූල්‍ය තත්වය දැඩි බිඳවැටීමකට ලක්ව තිබෙන බවත් ඌව පළාත් සභා ප්‍රධාන ගිණුමේ සතයක්වත් නොතිබුණු බවත් පළාත් සභාව බංකොලොත්වී ඇති බවත් සාක්ෂි සාදක සහිතව තමන් විසින් පෙන්වා දුන් බවද සමන්ත විද්‍යාරත්න මහතා අවධාරණය කළේ ය. ඌව පළාතේ සෞඛ්‍ය සේවකයන්ට ලබාදීයයුතු අතිකාල පැය ගණන සීමා කර ඇති බවත් විශාල රාජ්‍ය සේවකයන් ගණනකට ලබාදියයුතු හිග වැටුප් මාස ගණනාවක් ගෙවා නැති බවත් කොන්ත්‍රාත්කරුවන්ට පසුගිය වසර කිහිපයක ගෙවිය යුතු මුදල් මෙතෙක් ගෙවා නැති බවත් රෝහල් ආහාර සැපයුම්කරුවන්ගේ මුදල් මාස කිහිපයක් ගෙවා නැති බවත් මේ අතර වාර්තාවේ. රටේ මහා ව්‍යසනයක් සිදුවී ජනතාව කම්පණයකට පත්ව ඇති මොහොතක මෙවැනි සංචාර සිදු කර තව තවත් ජනතාව මත බර පැටවීම අනුමත කළ නොහැකි කරුණකි.", "URL": "https://lankatruth.com/si/?p=73546", "Category": "පුවත්", "Parent URL": null}