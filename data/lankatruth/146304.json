{"Source": "Lankatruth", "Timestamp": "April 12, 2023", "Headline": "මහ බැංකුවේ රු. ලක්ෂ 50ක් අතුරුදහන්", "News Content": "ශ්‍රී ලංකා මහ බැංකුවේ “නිකුතු සුරක්ෂිතාගාරයේ” තැන්පත් කර තිබූ රුපියල් ලක්ෂ 50ක මුදලක් අතුරුදන්වී ඇතැයි වාර්තා වේ. මේ සම්බන්ධයෙන් මහ බැංකුවේ වෝහාරික මුදල් දෙපාර්තමේන්තුවේ අධිකාරී ඒ.ආර් දයානන්ද සිදු කළ පැමිණිල්ලක් මත එම අංශයේ එදින සේවය කළ 15ස් දෙනෙකු පමණ පිරිසකගෙන් කොටුව පොලිසිය ප්‍රකාශ සටහන් කරගෙන අතැයිද ඊට අමතරව CCTV දර්ශන රැසක් ලබා ගෙන ඒ ඔස්සේද විමර්ශන සිදුකරන බවද පොලිසිය කියයි. මහ බැංකු ගොඩනැගිල්ලේ අධි ආරක්ෂිත කලාපයක පිහිටි නවීන තාක්ෂණයෙන් යුත් ආරක්ෂිත කැමරා සවිකර ඇති භූගතව තිබෙන තෙවන මහලේ රාක්කයක තිබී මෙම මුදල් බන්ඩලය අස්ථානගත වී ඇති බව ලද පැමිණිල්ලෙන් පැවසෙන බව පොලීසිය සඳහන් කරයි.", "URL": "https://lankatruth.com/si/?p=146304", "Category": "පුවත්", "Parent URL": null}