{"Source": "Lankatruth", "Timestamp": "June 27, 2023", "Headline": "ණය කපා හැරිම – සියලු අංශ උණුසුම්වෙයි – මාධ්‍යහමු එකපිට එක", "News Content": "ආණ්ඩුව හදිසියේ බැංකු සහ කොටස් වෙළෙඳපොල වසා දමා සෙනුරාදා සහ ඉරිදා පාර්ලිමේන්තුව රැස් කර දේශීය ණය කපා හැරීමේ යෝජනා සම්මත කර ගැනීමට සූදානම්වන අවස්ථාවේ රටේ සියලුම අංශ කැලඹීමට පත්ව කරුණු පැහැදිලි කිරීමේ ජනමාධ්‍ය හමු රැසක් පවත්වමින් සිටී. දේශපාලන පක්ෂ, බැංකු වෘත්තීය සමිති, වෙනස් වෘත්තීය සමිති, සිවිල් සංවිධාන සහ ඒ ඒ ක්ෂේත්‍රවල ප්‍රවීනයන් මෙම මාධ්‍යහමුවලදී කරුණු ඉදිරිපත් කර තිබේ. අද (27) පෙරවරුවේ මෙවැනි මාධ්‍ය හමු රැසක් පවත්වා ඇත. එහිදී විශේෂයෙන්ම මෙරට සියලු බැංකු නියෝජනය කරන ලංකා බැංකු සේවක සංගමය අවධාරණය කර තිබෙන්නේ, දේශීය ණය කපා හැරීම සම්බන්ධයෙන් සාකච්ඡා කිරීම සඳහා පසුගිය මැයි මාසයේදී ආණ්ඩුවෙන් අවස්ථාවක් ඉල්ලූ බවය. එමෙන්ම රාජ්‍ය බැංකුවලින් ලබාගෙන තිබෙන ණය කපා හැරීම සහ සේවක අර්ථසාදක අරමුදලෙන් ලබාගෙන තිබෙන ණය කපා හැරීම සම්බන්ධයෙන් ආණ්ඩුව කුමක් කරන්නේදැයි දැඩි අවිනිශ්චිත තාවයක් පවතින බවට චෝදනා එල්ල කර තිබේ.", "URL": "https://lankatruth.com/si/?p=148298", "Category": "පුවත්", "Parent URL": null}