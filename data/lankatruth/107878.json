{"Source": "Lankatruth", "Timestamp": "January 11, 2021", "Headline": "පොල් සොරකම් කළැයි පාසල් සිසුවෙකු ඇතුළු පිරිසක් අත්අඩංගුවට", "News Content": "කුරුණෑගල කුඩා ගල්ගමුව ප්‍රදේශයේ නිවාස දෙකකින් පොල් සොරකම් කිරීමේ සිද්ධියක් සම්බන්ධයෙන් 13 හැවිරිදි පාසල් සිසුවෙකු ඇතුළු තරුණයන් 06 දෙනෙකු පසුගියදා අත්අඩංගුවට ගෙන ඇත. කුරුණෑගල කුඩාගල්ලමුව ප්‍රදේශයේ නිවාස දෙකකින් පොල් ගෙඩි 1070ක් මෙලෙස සොරකම් කර ඇති අතර ඒවායේ වටිනාකම රුපියල් 71,000කට අධික බවද කියැවේ. මේ සම්බන්ධයෙන් ලැබුණු තොරතුරු මත සිදුකළ විමර්ශනයකදී සොරාගන්නා ලද පොල් තොගයෙන් කොටසක් සහ ඒවා ප්‍රවාහනය කිරීමට යොදාගත් කුඩා ලොරි රථයක් පොලිස් භාරයට ගෙන තිබේ. මෙලෙස අත්අඩංගුවට ගත් අනෙක් 05 දෙනා අවුරුදු 18, 21 සහ 22 යන වයස්වල පසුවන එම ප්‍රදේශයේ පදිංචි තරුණයන් පිරිසකි.", "URL": "https://lankatruth.com/si/?p=107878", "Category": "පුවත්", "Parent URL": null}