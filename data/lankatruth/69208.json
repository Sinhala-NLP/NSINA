{"Source": "Lankatruth", "Timestamp": "February 27, 2019", "Headline": "ප්‍රභූ ඝාතන චෝදනාවට නාලක ද සිල්වා යලි රිමාන්ඩ්", "News Content": "ප්‍රභූ ඝාතන කුමන්ත්‍රණයේ දෙවැනි සැකකරු හිටපු නියෝජ්‍ය පොලිස්පති නාලක ද සිල්වා මහතා ලබන 6 වැනිදා දක්වා රක්ෂිත බන්ධනාගාර ගතකර ඇත. ජනාධිපති මෛත්‍රිපාල සිරිසේන මහතා, හිටපු ආරක්ෂක ලේකම් ගෝඨාභය රාජපක්ෂ මහතා සහ උසස් පොලිස් නිලධාරියෙකු ඝාතනය කිරීමට කුමන්ත්‍රණය කළ බවට එල්ලවී ඇති චෝදනාවට අදාල නඩුව අද(27) කැඳවා තිබූ අතර එහිදී කොළඹ කොටුව වැඩ බලන නිල නොලත් මහේස්ත්‍රාත් ජයන්ත ඩයස් නානායක්කාර මහතා මෙම තීන්දුව ලබාදී ඇත. සිද්ධියට අදාලව අත්අඩංගුවේ පසුවූ පළමු සැකකාර ඉන්දීය ජාතිකයා සිද්ධියට අදාල චෝදනාවලින් නිදහස් කිරීමට ද මහේස්ත්‍රාත්වරයා නියෝග කළේය.", "URL": "https://lankatruth.com/si/?p=69208", "Category": "පුවත්", "Parent URL": null}