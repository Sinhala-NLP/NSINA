{"Source": "Lankatruth", "Timestamp": "April 23, 2020", "Headline": "නාවික සෙබළුන් 30කට කොරෝනා – වැලිසර නාවික හමුදා කඳවුරත් හුදකලා කරයි", "News Content": "ඊයේ සහ (22) සහ අද (23) දිනයේ දී නාවික හමුදාවේ සෙබළුන් 30 දෙනෙකුට කොරෝනා ආසාදනය වී ඇති බවට තහවුරු කරගෙන තිබේ. එම නිසා වැලිසර නාවික හමුදා කඳවුර හුදකලා කිරීමට කටයුතු කර ඇත. මේ වනවිට වැලිසර නාවික හමුදා කඳවුරේ සිටින සියලු නාවිකයින් ‍නිරෝධායනයට ලක් කර තිබේ. එමෙන්ම නිවාඩු ගොස් සිටින සෙබළුන් සියලු දෙනාද වහාම ගෙන්වා ගෙන PCR පරීක්ෂණ සඳහා යොමු කිරීමටත් කටයුතු කර ඇත. ශ්‍රී ලංකා නාවික හමුදාවට අයත් නාවික සෙබළෙකු නිවාඩු ගොස් සිටිය දී හදිසි රෝගී තත්වයක් මත වැලිකන්ද රෝහලට ඇතුළත් කිරීමෙන් අනතුරුව ඊයේ (22) දිනයේ දී කොරෝනා ආසාදිතයෙක් බවට තහවුරු වී තිබිණි. පළමු ආසාදිත නාවික සෙබළා සිටි නාවික භට නිවාසයේ සෙබළෙකුගෙන් වෛරසය ආසාදනය වී ඇති බවත්, එම භටයා ඇතුළු අනෙකුත් නිලධාරීන් පසුගිය දිනවල දී සුදුවැල්ල ප්‍රදේශයේ මත්ද්‍රව්‍යවලට ඇබ්බැහි වු පිරිස නිරෝධායනයට ලක් කිරීමේ දී මෙම නාවිකයින්ට වෛරසය ආසාදනය වි ඇතැයි තහවුරු වී ඇත.", "URL": "https://lankatruth.com/si/?p=92726", "Category": "පුවත්", "Parent URL": null}