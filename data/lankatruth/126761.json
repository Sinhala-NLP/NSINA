{"Source": "Lankatruth", "Timestamp": "December 8, 2021", "Headline": "LNG බලාගාර සම්බන්ධයෙන් ඉන්දියාව සමඟත් ගිවිසුම් අත්සන් කරලා", "News Content": "කෙරවලපිටිය යුගදනවි බලාගාරයේ මෙගා වොට් 300ක් ජනනය කිරීමේ LNG ව්‍යාපෘතිය වෙනුවෙන් ඉන්දියාු සමාගමක් සමඟ හමුල් ගිවිසුමක් රහසේ අත්සන් කර ඇති බව අනාවරණය වේ.  මෙය හෙළිවන්නේ විදුලි බල අමාත්‍යංශයේ ප්‍රගතිය සම්බන්ධයෙන් ඉදිරිපත් කර තිබෙන වාර්තාවෙනි. එහි 05 වෙනි පිටුවේ මෙම ගිවිසුම් අත්සන් කිරීම පිළිබඳව කරුණු යම් ප්‍රමාණයක් ඇතුලත් කර තිබේ. ඇමරිකානු නිව් ෆෝට්‍රස් සමාගම සමඟ NG බලාගාර ව්‍යාපෘතිය සඳහා රහසිගතව ගිවිසුමක් අත්සන් කළ බව මේ වනවිට ශෙලිවී තිබෙන අතර ඉන්දියනු සමාගමක් සමඟ එවැනි ගිවිසුමක් අත්සන් කළ බව ප්‍රසිද්ධ වී නොතිබිණි.  විදුලිබල අමාත්‍යංශයේ ප්‍රගති වාර්තාවේ ඒ සම්බන්ධයෙන් පළකර තිබෙන්නේ මෙසේය. “ව්‍යාපෘතියට අවශ්‍ය ඉඩම සංවර්ධනය කිරීම සඳහා වූ පාරිසරික බලපෑම් තක්සේරුව සම්පූර්ණ කර මහජන අදහස් ලබා ගැනීමට විවෘත කොට ඇත. ලංකා විදුලි බල මණ්ඩලය මෙම ව්‍යාපෘතියේ හවුල්කරු වන ඉන්දියාවේ නැෂනල් තර්මල් කෝපරේෂන් (NTPC) සමාගම සමඟ සාකච්ඡා කරමින් පවතී. ලංකා විදුලිබල මණ්ඩලය හා NTCP අතර හවුල් ව්‍යාපාර ගිවිසුම් අත්සන් කරන ලදී. හවුල් ව්‍යාපාර සමාගම පිහිටුවීම පිළිබඳලිපි සකස් කරමින් පවතී.”", "URL": "https://lankatruth.com/si/?p=126761", "Category": "ආර්ථික පුවත්", "Parent URL": null}