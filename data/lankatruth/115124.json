{"Source": "Lankatruth", "Timestamp": "April 19, 2021", "Headline": "සුපිරි අවහන්හලක අටකට කොරෝනා", "News Content": "මීගමුව පෙරියමුල්ලේ දුම්රිය ගේට්ටුව ආසන්නයේ පිහිටි සුපිරි අවන්හලක සේවකයින් 10 දෙනකුගන් අට දෙනකුටම කොවිඩ් – 19 ආසාදනය වී ඇති බවට තහවුරු වූ බව මීගවුව මහනගර සභා සෞඛ්‍ය අංශ කියයි. මෙහි එක් සේවකයකුට තදින් උණ වැළඳීම නිසා රෝහලට අතුළත් කිරීමෙන් පසු සිදු කළ PCR පරික්ෂණයේදී ඔහුට කොරෝනා ආසාදනය වී ඇති බවට තහවුරුවී ඇත. අනතුරුව සෙසු සේවකයන් පිරිස රැෆිඩ් ඇන්ටිජන් පරික්ෂණයට ලක් කර ඇති අතර එහිදී තවත් සේවකයන් හත් දෙනෙකුට කොවිඩ් – 19 ආසාදනය වී ඇති බවට තහවුරු වූ බව සෞඛ්‍ය අංශ කියයි. අප්‍රේල් 07 වැනි දා සිට මෙම අවන්හලට පැමිණි පිරිසට තම සෞඛ්‍ය කෙරෙහි සැලකිලිමත් වන්නැයි සෞඛ්‍ය අංශ දැනුම් දෙයි", "URL": "https://lankatruth.com/si/?p=115124", "Category": "කොවිඩ් -19 (කොරෝනා ) පුවත්", "Parent URL": null}