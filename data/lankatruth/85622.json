{"Source": "Lankatruth", "Timestamp": "November 13, 2019", "Headline": "MCC ගිවිසුමට එරෙහි පෙත්සම් සලකා බැලීම 2020ට කල් යයි", "News Content": "ඇමරිකානු එක්සත් ජනපදය සමඟ ශ්‍රී ලංකා රජය විසින් අත්සන් කිරීමට සූදානම් වන Millennium Challenge Corporation ගිවිසුම් එකක් හෝ ඊට වැඩි සංඛ්‍යාවක් අත්සන් කිරීම වැළැක්වීමේ නියෝගයක් නිකුත් කරන මෙන් ඉල්ලා ගොනුකර තිබෙන මූලික අයිතිවාසිකම් පෙත්සම් සලකා බැලීම සඳහා 2020 ජනවාරි 31 කැඳවන ලෙස ශ්‍රේෂ්ඨාධිකරණය නියෝග කර තිබේ. ඒ එම පෙත්සම් අද (13) බුවනෙක අලුවිහාරේ, එල්.ටී.බී දෙහිදෙනිය, එස්. තුරෙයිරාජා, මුර්දු ප්‍රනාන්දු සහ ගාමිණී අමරසේකර යන මහත්ම මහත්මීන් ගෙන් සමන්විත පංච පුද්ගල විනිසුරු මඩුල්ලක් හමුවේ කැඳවනු ලැබූ අවස්ථාවේදී ය.", "URL": "https://lankatruth.com/si/?p=85622", "Category": "පුවත්", "Parent URL": null}