{"Source": "Lankatruth", "Timestamp": "May 1, 2019", "Headline": "ගිරිඋල්ල වෙළඳසැලෙන් මිලට ගත් තවත් සුදු ඇඳුම් කට්ටල දෙකක් සොයා ගනියි", "News Content": "ගිරිඋල්ල ප්‍රදේශයේ වෙළඳසැළකින් මිලට ගත් සුදු ඇඳුම් කට්ටල 9න් 7ක් මේ වනවිට සොයගෙන ඇතැයි පොලීසිය පවසයි. පසුගියදා ආරක්ෂක අංශ විසින් සයින්දමරුදු ප්‍රදේශයේ සිදුකළ විමර්ශනයකදී සැකකාර කාන්තාවන් දෙදෙනෙකු සහ පිරිමි පුද්ගලයෙකු විසින් මිලට ගත් සුදු ඇදුම් කට්ටල 9න් 5ක් සොයාගෙන තිබූ අතර නින්දවූර් ප්‍රදේශයේ අන්තවාදීන් රැඳීසිටි තවත් නිවසකින් ඇඳුම් කට්ටල දෙකක් සොයාගෙන තිබේ. ආරක්ෂක අංශ සැක පලකර සිටියේ මෙම කාන්තා සුඳු ඇදුම් යොදාගනිමින් ඉදිරියේදී වෙසක් හා පොසොන් උත්සව කේන්ද්‍රකර ගනිමින් කිසියම් ත්‍රස්ථවාදී ක්‍රියාකාරකමක් කිරීමට හෝ මියගිය පුද්ගලයන්ගේ අවසන් කටයුතු කෙරෙන ස්ථානවල ත්‍රස්ථවාදී ක්‍රියාවක් සිදුකිරීමට යොදාගැනීමට හැකි බවය.", "URL": "https://lankatruth.com/si/?p=73174", "Category": "පුවත්", "Parent URL": null}