{"Source": "Lankatruth", "Timestamp": "December 7, 2018", "Headline": "පාකිස්ථානය තව දුරටත් කිසිවෙකුගේ කුලී ගිණි අවියක් නෙවෙයි", "News Content": "පාකිස්ථානය තව දුරටත් කිසිවෙකුගේ යුද්ධයක කුලී ගිණි අවියක් නොවන බව පාකිස්ථාන අග්‍රාමාත්‍ය ඉම්රාන් ඛාන් පවසයි. ඇමරිකාව විසින් දිගින් දිගටම පාකිස්ථානය වෙත ත්‍රස්ථ චෝදනා ගොනුකරමින් සිටියි. පාකිස්ථානය ත්‍රස්ථවාදයට සහය දක්වන බවට චෝදනා කරමින් ඇමරිකානු පාර්ශ්වය විසින් පාකිස්ථානය වෙත ලබාදුන් යුධ ආධාර අත්හිටුවීමට ද මේ වනවිට කටයුතු කර තිබේ. තලෙයිබාන් සටන්කාමීන් හා පාකිස්ථාන රජය අතර සබඳතා පවතින බව ඇමරිකානු ජනාධිපතිවරයා පසුගිය දා ප්‍රකාශ කර තිබූ අතර එබැවින් තලේබාන්වරුන් සාකච්ඡාවලට කැඳවාගැනීමට පාකිස්ථාන රජයේ සහය අපේක්ෂාකරන බවද ඇමරිකාව පැවසීය. කෙසේ වෙතත් පාකිස්ථාන අග්‍රාමාත්‍යවරයා පවසා ඇත්තේ ත්‍රස්ථවාදයට එරෙහි ඇමරිකානු යුද්ධයෙන් පාකිස්ථානයට විශාල වන්දියක් ගෙවීමට සිදුව ඇති බවයි.", "URL": "https://lankatruth.com/si/?p=64874", "Category": "විදෙස් පුවත්", "Parent URL": null}