{"Source": "Lankatruth", "Timestamp": "June 25, 2019", "Headline": "පොහොට්ටුවේ ක්‍රියාකාරිකයාගේ හොර මත්පැන් තිප්පොළක් වටලයි – රෝහිත අබේගුණවර්ධනගේ සම්බන්ධයකුත් හෙළි වෙයි", "News Content": "මහින්ද පිලේ (පොහොට්ටු පක්ෂයේ) ප්‍රබල ක්‍රියාකාරිකයෙකු මෙන්ම පසුගිය පළාත් පාලන මැතිවරණයට ඉදිරිපත් වූ අපේක්ෂකයෙකුද වන දමිත් දනංජය නැමැත්තාට අයත් ගොඩනැගිල්ලක පවත්වාගෙන ගිය මහා පරිමාන නීති විරෝධී මත්පැන් නිෂ්පාදනාගාරයක් පොලිස් විශේෂ කාර්ය බලකාය සහ සුරබදු දෙපාර්තමේනතුව ඒකාබද්ධව වටලා ඇත. මෙම ගොඩනැගිල්ල හිමි දමිත් දනංජය නැමැත්තා පොහොට්ටු පක්ෂයේ ඉහල පෙළේ ක්‍රියාකාරිකයෙකු මෙන්ම එක්සත් ජනතා නිදහස් සන්ධානයේ කළුතර දිස්ත්‍රික් පාර්ලිමේන්තු මන්ත්‍රීවරයාද වන රෝහිත අබේගුණවර්ධන මහතාගේ ළඟම ආධාර කරුවෙකි. මෙම නීති වීරෝධී මත්පැන් නිෂ්පාදනාගාරය කලකපටන් පවත්වාගෙන ගොස් ඇති අතර සුරාබදු දෙපාර්තමේන්තුවට ලද තොරතුරකට අනුව ඊයේ (24) පොලිස් විශේෂ කාර්ය බලකායේද සහාය ඇතිව මෙම වැටලීම සිදුකර තිබේ. සුරාබදු දෙපාර්තමේන්තුව සහ පොලිස් විශේෂ කාර්ය බලකාය මේ වනවිටත් එම ස්ථානයේ වැඩිදුර විමර්ශන කටයුතු සිදුකරන බව වාර්තාවේ. එහි දර්ශනවලට අනුව මෙම ස්ථානයේ මහා පරිමානයෙන් මෙලෙස මත්පැන් ජාවාරම පවත්වාගෙන ගොස් ඇති බව අනාවරණය වේ.", "URL": "https://lankatruth.com/si/?p=76316", "Category": "පුවත්", "Parent URL": null}