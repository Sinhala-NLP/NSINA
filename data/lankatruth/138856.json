{"Source": "Lankatruth", "Timestamp": "September 3, 2022", "Headline": "රනිල්ගේ නියෝගයෙන් මෘදු මත්පැන් පාසල් සහ පන්සල් ලඟටම ගලයි", "News Content": "සංචාරක ව්‍යාපාරය වර්ධනය කිරීමට බව පවසමින් සුරාබදු ආඥා පනත රනිල් වික්‍රමසිංහ මුදල් ඇමතිගේ අත්සනින් යුතුව සංශෝධනය කර ඇති අතර පාසල් සහ පන්සල් ඇතුළු ආගමික සිද්ධත්ථානවල සිට පනවා තිබූ දුර සීමාවන් ඒ මගින් ඉවත් කර ඇත. මෙයට පෙර මත්පැන් අලෙවි කිරීම සඳහා බලපත්‍ර නිකුත් කිරීමේදී පාසල් සහ පන්සල් ඇතුළු ආගමික සිද්ධත්ථානවලට සිට මීටර් 100කට වඩා දුරක් තිබිය යුතු බවට කොන්දේසි පනවා තිබිණි. නමුත් රනිල් වික්‍රමසිංහ මුදල් ඇමති ලෙස පත්වී ඉතාම කෙටි කාලයක් තුළ පසුගිය ජූලි 28 වෙනි දින එම සීමාව ඉවත් කර තිබේ. සංචාරක ව්‍යාපාරය වර්ධනය කිරීම වෙනුවෙන් මෘදු පත්පැන් සඳහා බව සඳහන් කරමින් එවැනි කිසිදු දුර සීමාවක් වලංගු නොවන පරිදි නව සංශෝදනය බලපැවැත්වේ. මේ සම්බන්ධයෙන් මහජන විරෝධයක් ඇතිවීම වැලැක්වීමේ අරමුණෙන් “මෘදු පත්පැන් සඳහා” යනුවෙන් සඳහන් කර ඇත. එහෙත් මෙරට එළිපිට ජාවාරම් සිදු කිරීමේදී විශේෂයෙන්ම දේශපාලන අනුග්‍රහය ලබන ඡාවාරම්වලදී මෙවැනි කිසිදු නීතිමය සීමාවක් ක්‍රියාත්මක නොවේ. මේ සම්බන්ධයෙන් ජාතික භික්ෂු පෙරමුණේ ප්‍රධාන ලේකම් වකමුල්ලේ උධිත හිමියෝ පසුගිය 26 වෙනිදා අනුරාධපුරයේ පැවති ජාතික භික්ෂු දින සැමරුමේදී අදහස් පල කරමින් රනිල් වික්‍රමසිංහගේ ජගමිතුරෙකු වන අර්ජුන් ඇලෝසියස්ට අයත් මෙන්ඩිස් සමාගම රජයට බදු නොගෙවීම නිසා ව්‍යාපාර කටයුතු තහනම් කිර තිබීමෙන් මුදවා ඔවුන් ඒකාධිකාරිය තහවුරු කිරීම සඳහා සුරාබදු අනපනත්ද සංශෝධනය කර ඇති බවට චෝදනා නැගූහ.", "URL": "https://lankatruth.com/si/?p=138856", "Category": "පුවත්", "Parent URL": null}