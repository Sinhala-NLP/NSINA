{"Source": "Lankatruth", "Timestamp": "October 17, 2018", "Headline": "කෂෝගි ඝාතන චෝදනා හේතුවෙන් IMF ආර්ථික සමුළුව අත්හිටුවයි", "News Content": "සෞදි ජාතික මාධ්‍යවේදී ජමාල් කෂෝගි ඝාතනය කළ බවට සෞදි රජයට චෝදනා එල්ලවීමත් සමඟ ලබන සතියේ සෞදියේ පැවැත්වීමට නියමිතව තිබූ ආර්ථික සමුළුව අත්හිටුවීමට ජාත්‍යන්තර මූල්‍ය අරමුදල තීරණය කර තිබේ. ජමාල් කෂෝගි, නිව්යෝක් ටයිම්ස් මාධ්‍යවේදියෙකු වන අතර තුර්කියේ ඉස්ථාන්බුල් අගනුවර සෞදි කොන්සල් කාර්යාලයට ඇතුලුවීමෙන් අනතුරුව අතුරුදන් වී ඇත. මේ සම්බන්ධව සත්‍ය හෙලිකරන ලෙස ජගත් මහලේකම් අන්තෝනියෝ ගුටේරස් විසින් ද පසුගිය දා සෞදි රජයට චෝදනා එල්ල කළ අතර සෞදිය එය එකහෙලාම ප්‍රතික්ෂේප කළේය. ජමාල් කෂෝගි සෞදියේ කිරුළ හිමි බින් සල්මාන් කුමරුගේ ප්‍රභල විවේචකයෙකු වන අතර ඔහු කොන්සල් කාර්යාලය තුලදී ඝාතනයට ලක්ව ඇති බවත් ඒ සම්බන්ධ තොරතුරු කෂෝගි සිය ජංගම දුරකථනයේ පටිගත කර ඇති බවටත් වාර්තා පල විය. කෙසේ වෙතත් සිද්ධියට සම්බන්ධ සැකකරුවන් 15 දෙනෙකු තුර්කි බලධාරීන් විසින් මේ වන විට අත්අඩංගුවට ගෙන ඇති අතර ඉන් 4 දෙනෙකු සෞදියේ ඔටුන්න හිමි බින් සල්මාන් කුමරුගේ සමීපතමයන් බව වාර්තා වේ.", "URL": "https://lankatruth.com/si/?p=61260", "Category": "විදෙස් පුවත්", "Parent URL": null}