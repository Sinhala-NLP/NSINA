{"Source": "Lankatruth", "Timestamp": "February 3, 2012", "Headline": "මව සහ දියනිය සැහැසි ලෙස මරාදමයි", "News Content": "ඝාතනයට ලක්වු කාන්තාවගේ සහ තරුණියකගේ මළ සිරුරු දෙකක් කහවත්ත ප‍්‍රදේශයෙන් ඊයේ (02) සහ අද (03) සොයාගෙන තිබේ. මෙසේ සොයාගත් මළ සිරුරු මවකගේ සහ දියනියකගේ බව පැවසේ. ඊයේ පස්වරුවේ කහවත්ත ඕපාත ප්‍රෙද්ශයේ තිබී 18 හැවිරිදි තරුණියගේ මළසිරුර සොයාගත් අතර අද අළුයම මවගේ මළසිරුර සොයාගෙන ඇත. ඝාතනයට ලක්වූතරුණිය රත්නපුර ෆර්ගසන් උසස් බාලිකා විද්‍යාලයේ උසස් පෙළ හදාරමින් සිටි සිසුවියක් බව පැවසේ. සිසුවිය ඝාතනය කිරීමට පෙර කෙළෙසා ඇතැයි ද හෙළිවී තිබේ. කොටකෙතන ප‍්‍රදේශයෙන් හමුවූ මළ සිරුර හතලිස්පස් හැවිරිදි දෙදරු මවගේ බව පැවසේ. ඝාතනයට ලක්වූ කාන්තාවගේ ස්වාමිපුරුෂයා හා එක් දරුවෙකු කොළඹ ප‍්‍රදේශයේ රැකියාවල නිරතව සිට ඇති අතර ඇය කහවත්ත කොට කෙතන ප්‍රෙද්ශයේ නිවසේ සිය දියණිය සමග ජීවත්ව සිටියදී මෙම අනතුරට ලක්ව ඇත. පසුගිය 31 හෝ ඊට ආසන්න දිනකදී මෙමඝාතන සිදුවන්නට ඇතැයි සැකකරනකහවත්ත පොලීසිය සිද්ධිය පිළිබද පරීක්ෂණ පවත්වයි.", "URL": "https://lankatruth.com/si/?p=1217", "Category": "පුවත්", "Parent URL": null}