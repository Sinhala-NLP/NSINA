{"Source": "Lankatruth", "Timestamp": "November 19, 2020", "Headline": "බූස්සෙන් ඇප ලැබූ තවත් දෙදෙනෙකුට කොරෝනා…", "News Content": "බූස්ස අධිආරක්ෂිත බන්ධනාගාරයේ සිට ඇප ලබා නිදහස්ව නිවෙස්වලට ගොස් සිටි තවත් පුද්ගලයින් දෙදෙනෙකුට කොවිඩ් – 19 ආසාදිනය වී ඇතැයි ඊයේ (18) තහවුරු වී තිබේ. මීට පෙරද බූස්ස බන්ධනාගරයෙන් ඇප ලබා සිටි අයෙකු කොවිඩ් ආසාසිතයෙකු ලෙස හඳුනාගෙන තිබිණි. එම පුද්ගලයා ඇතුළු තිදෙනාම බූස්ස බන්ධනාගරයෙන් ඇප ලබා ඇත්තේ පසුගිය 11 වනදාය. මෙම සැකරුවන් දෙදෙනා බද්දේගම නව ජනපදයේ හා හික්කඩුව ගලගොඩ කුලිගොඩ ප්‍රදේශයේ පදිංචිකරුවන් බවද වාර්තා වේ. ඔවුන්ගේ ආශ්‍රිතයින් ලෙස හඳුනාගෙන ඇති බද්දේගම නව ජනපදයේ සහ ගලගොඩ කුලියගොඩ ප්‍රදේශයේ 700ක පමණ පිරිසකගේ PCR පරීක්ෂණ සිදුකිරීමට නියමිත බව ගාල්ල දිස්ත්‍රික් ප්‍රාදේශීය වසංගත රෝග විද්‍යාඥ වෛද්‍ය වෙනුර කේ සිංගාරච්චි මහතා පවසයි. මේ අතර මෙම ආසාදිතයින් දෙදෙනාගේ පවුලේ අය සහ ආශ්‍රිතයින් නිරෝධායනයට ලක් කර ඇතැයිද ඒ මහතා පවසයි.", "URL": "https://lankatruth.com/si/?p=100691", "Category": "කොවිඩ් -19 (කොරෝනා ) පුවත්", "Parent URL": null}