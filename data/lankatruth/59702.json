{"Source": "Lankatruth", "Timestamp": "September 21, 2018", "Headline": "රිසානා නෆීක් දැරිය මැදැපෙරදිගට යැවූ අයම තවත් දැරියක් ගෘහ සේවයට යවලා", "News Content": "වයස අවුරුදු 18ට අඩු කුඩා දැරියක, මැද පෙරදිග ගෘහ සේවයට යවා සිටියදී, එරට දී ඇයට ඇති වූ ප්‍රශ්න මත, එරට ශ්‍රී ලංකා තානාපති කාර්යාලයේ රැදවුම් මධ්‍යස්ථානයේ සිට මෙරටට එවා ඇතැයි අපරාධ පරීක්ෂණ දෙපාර්තමේන්තුව පවසයි. ඇය ත්‍රිකුණාමලය, කින්නියා ප්‍රදේශයේ පදිංචි දැරියකි. ඇය 2000 වසරේ උපත ලබා ඇති බව ප්‍රකාශ කළද ඇය වෛද්‍ය පරීක්ෂණවලට ලක් කළ වෛද්‍යවරුන් ඇයගේ සැබෑ වයස අවුරුදු 17ක් හෝ 18ක් විය හැකි බව ප්‍රකාශ කර ඇත. මෙම දැරිය බෙහෙවින් දුප්පත් පවුලක සාමාජිකාවක් වන අතර ඇයගේ දෙමාපියන් සිටින බවද අනාවරණය වී තිබේ. පසුගිය කාලයේ සෞදි අරාබියේ හිස ගසා දැමූ රිසානා නෆීක් දැරිය එරටට යැවූ රැකියා ඒජන්සිය මගින්ම කූඨ ලෙස ව්‍යාජ ලිපි ලේඛන සකස් කර විදේශ ගෘහ සේවය සදහා යොමු කර ඇති බවද මේ වනවිට අනාවරණය වී ඇත. අබ්දුල් මොහොමඩ් නැමති ව්‍යාජ නමකින් පෙනී සිටින ඇය වයස අවුරුදු 10 දී පමණ මුලින්ම සෞදි අරාබියේත් පසුව ඇය තවත් නම නොදන්නා මැද පෙරදිග රටකත් සේවය කර තිබේ. පසුව ඇය ඕමානයේ ගෘහ සේවයේ යෙදී සිටියදී ඇති වූ ප්‍රශ්න මත ශ්‍රී ලංකා තානාපති කාර්යාලයේ රැදවුම් මධ්‍යස්ථානයේ රඳවා සිට ඇති අතර එහි සිට ඕමාන් ගුවන් සේවයේ WY371 දර ණ ගුවන් යානයෙන් කටුනායක ගුවන් තොටුපොළ වෙත එවා ඇත. එහිදී අපරාධ පරීක්ෂණ දෙපාර්තමේන්තු නිලධාරීන් වෙත ලැබී තිබූ තොරතුරු මත ඇය අත් අඩංගුවට ගෙන මේ පිළිබඳව පරීක්ෂණ පවත්වා තිබේ.", "URL": "https://lankatruth.com/si/?p=59702", "Category": "පුවත්", "Parent URL": null}