{"Source": "Lankatruth", "Timestamp": "October 24, 2017", "Headline": "වෛද්‍ය පීඨ සිසුන්ගේ දෙමාපියෝ අන්තිම කැමැත්තත් ලියා මාරාන්තික උපවාසයකට සැරසෙයි", "News Content": "මුදලට වෛද්‍යඋපාධිය විකුණන මාලඹේ සයිටම් ආයතනය සම්බන්ධ අර්බුදයට වහාම විස‍ඳුම් ලබාදෙන ලෙස ඉල්ලා වෛද්‍ය පීඨ ශිෂ්‍ය දෙමාපිය සංගමය සයිටම් විරෝධී ජනපවුරේ තීරණයකට අනුව ලබන 06 වෙනිදාට ආරම්භ කරන මාරාන්තික උපවාසයට සහභාගී වීම සඳහා දෙමාපියන් කීප දෙනෙකු සිය අවසන් කැමති පත්‍රයද ලියා ඇතැයි වාර්තා වේ. එම මාරාන්තික උපවාසය පිළිබඳව ජනතාව දැනුවත් කිරීමේ රැස්වීමක්ලබන 29වනදා නුගේගොඩ ආනන්ද සමරකෝන් එළිමහන් රංග පීඨයේ පැවැත්වීට කටයුතු යොදා ඇතැයි වෛද්‍ය පීඨ ශිෂ්‍ය දෙමාපියන්ගේ සංගමය සඳහන් කරයි. සයිටම් අර්බුදය සම්බන්ධයෙන් ස්ථීර විසඳුමක් ලබා දෙන්නැයි වෛද්‍ය සිසුන්, වෛද්‍යවරු, වෛද්‍ය ශිෂ්‍ය දෙමාපියන්, විශ්වවිද්‍යාල ආචාර්යවරු, පීඨාධිපතිවරු, වෘත්තීය සමිති, දේශපාලන පක්ෂ ඇතුළු විශාල පිරිසක් කොතෙකුත් ඉල්ලීම් කළද එයට නිසි විසඳුම් ලබාදීමට ආණ්ඩුව මෙතෙක් කටයුතු කර නැත.", "URL": "https://lankatruth.com/si/?p=42989", "Category": "පුවත්", "Parent URL": null}