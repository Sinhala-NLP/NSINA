{"Source": "Lankatruth", "Timestamp": "April 5, 2023", "Headline": "ඩොලර් මිලියන 6,400ක් වතුරේ දැමීමට ආණ්ඩුව සූදානම්", "News Content": "කොළඹ වරාය ආසන්නයේදී X-Press Pearl නෞකාව ගිණිගෙන විනාශ වීමෙන් මෙරටට පරිසරයට සිදු වූ විනාශය සම්බන්ධයෙන් හිමි වියයුතු වන්දි අයකර ගැනීමට ආණ්ඩුවේ කිසිම සූදානමක් නැති බවට තොරතුරු හෙළි කර තිබේ. මේ සම්බන්ධයෙන් පරිසර යුක්ති කේන්ද්‍රය දැඩි විමර්ශනයක සිටි අතර තව දින 45ක් ඇතුළත අදාල වන්දි නඩුව පැවරිමට අපොහොසත් වුවහෝත් ඩොලර් මිලියන 6,400ක් වන්දි මුදල අපතේ යනු ඇති බව හෙළි කර ඇත. මේයට පෙර තවත් පරිසරවේදීන් විසින් හෙළි කර තිබුණේ ඩොලර් මිලියන 10,000ක් පමණ වන්දි මුදලක් මේ සම්බන්ධයෙන් ලබා ගත හැකි බවයි. එම නැව ගිනිගෙන මුහුදුබත්වීමෙන් පසුව අදාල සුන්බුන් රැගෙන යාමට නෞකාව හිමි සමාගම කටයුතු කර තිබෙන පසුබිමක පවා ආණ්ඩුව මෙම වන්දි මුදල් ලබාගැනීමේ ක්‍රියාමාර්ග ඉතා මන්දගාමී ලෙස අනුගමණය කරමින් සිටී.", "URL": "https://lankatruth.com/si/?p=146234", "Category": "ආර්ථික පුවත්", "Parent URL": null}