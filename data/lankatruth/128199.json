{"Source": "Lankatruth", "Timestamp": "January 28, 2022", "Headline": "තවත් නඩු තුනකින් ජොනී නිදහස්වෙයි…", "News Content": "ස.තො.ස. සේවකයින් දේශපාලන කටයුතු සඳහා යොදා ගත් බවට චෝදනා කරමින් අල්ලස් හෝ දූෂණ චෝදනා විමර්ශන කොමිෂන් සභාව පවරා තිබූ නඩු තුනකින් ඇමති ජොන්ස්ටන් ප්‍රනාන්දු ඇතුළු තිදෙනෙකු නිදොස් කොට නිදහස් කිරීමට කොළඹ ප්‍රධාන මහේස්ත්‍රාත් බුද්ධික ශ්‍රී රාගල අද (28) එම නඩුව කැඳවනු ලැබූ අවස්ථාවේදී කටයුතු කර තිබේ. පැවති මහින්ද රාජපක්ෂ පාලන සමයේ වෙළෙඳ අමාත්‍යවරයා වශයෙන් කටයුතු කරමින් සිටියදී ස.තො.ස. ආයතනයේ සේවකයින් 153 දෙනෙකු ඔවුන්ගේ නීත්‍යනුකුල රාජකාරිවලින් ඉවත් කර, එකට ජනාධිපති අපේක්ෂක මහින්ද රාජපක්ෂගේ ප්‍රතිරූපය වර්ධනය වන ආකාරයේ දේශපාලන ක්‍රියාකාරකම්වල යෙදීම තුළින් රජයට රුපියල් කෝටි හතරකට ආසන්න පාඩුවක් සිදු කිරීමට අදාලව අල්ලස් කොමිසම විසින් අමාත්‍ය ජොන්ස්ටන් ප්‍රනාන්දු ඇතුළු විත්තිකරුවන් තිදෙනෙකුට එරෙහිව මෙම නඩු තුන ගොනුකර තිබිණි. අල්ලස් හෝ දූෂණ කොමිසම මගින් ගොනුකළ නඩු 50ක් පසුගිය වසර දෙක තුළ ඉල්ලා අස්කරගෙන ඇතැයිද මීට පෙර අධිකරණය විසින් ප්‍රකාශ කර තිබිණි.", "URL": "https://lankatruth.com/si/?p=128199", "Category": "පුවත්", "Parent URL": null}