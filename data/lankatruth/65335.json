{"Source": "Lankatruth", "Timestamp": "December 15, 2018", "Headline": "ලොකු ලූණු බීජ ගොවි ගැටළු කඩිනමින් විසඳීමට පළාත් කෘෂිකර්ම අධ්‍යක්ෂවරයාගෙන් පොරොන්දුවෙයි", "News Content": "2018 වසරේ යල කන්නයේ රජයේ ලොකු ලුණු වගාව ප්‍රවර්ධනය කිරීමේ වැඩ සටහන යටතේ රජයට ලොකු ලූණු බිජ ලබාදුන් ගොවීන්ට මාස අටක් ගෙවී ගොස් ඇතත් ඊට අදාල ගෙවීම් නොකිරීමේ ගැටලුව විසදා ගැනීමට සමස්ත ලංකා ගොවි ජන සම්මේලනය ඇතුළු බිජ නිෂ්පාදකයින් හා මධ්‍යම පළාත් කෘෂිකර්ම අධ්‍යක්ෂකවරයා ඇතුළු නිලධාරීන් සමග දඹුල්ල සහකාර කෘෂිකර්ම අධ්‍යක්ෂ කාර්යාලයේදී අද (15) පෙරවරුවේ සාකච්චාවක් පැවැත්විණි. කෘෂිකර්ම දෙපාර්තමේන්තුවේ මැදිහත්වීමෙන් ලොකු ලුණු බිජ නිෂ්පාදකයින් හා ගොවින් අතර සම්බන්ධීකරණයෙන් මෙම ව්‍යාපෘතිය ක්‍රියාත්මක කෙරුණු අතර ඒ සදහා විශේෂ කැබිනට් අනුමැතියකින් මිලියන 22.5ක මුදලක් අනුමතවූ බවත් ගොවින් 1,766ක් සදහා අදාල ගෙවීම් නිර්දේශයන් සකස් කර ඇති බවත් අධ්‍යක්ෂකවරයා මෙහිදී කියා සිටියේය. ගෙවීම් කිරීමට අදාල සුදුස්සන් තේරීමේදී ඇතිවී තිබෙන විෂමතාවයන් හා ව්‍යකුලතාවය පිලිබදව දීර්ඝ ලෙස සාකච්චා කළ අතර එහිදී වරින්වර උණුසුම් තත්වයක්ද ඇතිවිය. පළාත් කෘෂිකර්ම නිලධාරීන්ගේ වගකීමෙන් බැහැරව බිජ නිෂ්පාදකයින් හා වගාකරුවන් අතර කුඨ ලේඛනයක් මගින් බිජ නිෂ්පාදකයින් මුලාකර ඇතැයි මෙහිදී ගොවින් කූඨ ලේකණයක්ද ඉදිරිපත් කරමින් දිගින දිගටම කරුණු දැක්වූ අතර පළාත් කෘෂිකර්ම අධ්‍යක්ෂකවරයා එම ලිපියේ වගකීම තමන්ට බාරගත නොහැකි බව මෙහිදී කියා සිටියේය. ඊට බිජ නිෂ්පාදකයින් දැඩි වීරෝධය පළකළහ. කෙසේ වෙතත් ඇතිවී තිබෙන ව්‍යකුලත්වය කඩිනමින් විසඳීමට පළාත් කෘෂිකර්ම අධ්‍යක්ෂවරයා නිලධාරින්ට උපදෙස් දුන්නේය. මෙම සාකච්චාවට පළාත් කෘෂිකාර්ම අධ්‍යක්ෂක ප්‍රසන්න පල්ලෙමුල්ල, සහකාර අධ්‍යක්ෂක දොඩම්වල මහතා ඇතුළු නිලධාරීන් හා සමස්ත ලංකා ගොවි ජන සම්මේලන්යේ ජාතික සංවිධායක නාමල් කරුණාරත්න, ලේකම් ටි.බී සරත් ඇතුළු කමිටු සාමාජිකයින් ගලේවෙල හා සිගිරිය ලොකු ලූණු බිජ නිෂ්පාදන සමිති නියෝජිතයින් එක්ව සිටියහ.        කූඨ ලේකණය", "URL": "https://lankatruth.com/si/?p=65335", "Category": "පුවත්", "Parent URL": null}