{"Source": "Lankatruth", "Timestamp": "February 17, 2012", "Headline": "දේශපාලන ලැයිස්තුවෙන් රැකියා‍ දෙනවාට මාතරදී විරෝධය", "News Content": "රැකියාවිරහිත උපාධිධාරීන්ට සාධාරන අයුරින් රැකියා ලබා නොදී ආණ්ඩුවේ මැති ඇමතිවරුන්ගේ නාම ලේඛනවලට රැකියා ලබාදීමට විරෝධය පළකරමින් අද මාතරදී ඒකාබද්ධ රැකියාවිරහිත උපාධිධාරී සංගමය විසින් උද්ඝෝෂණයක් පවත්වන ලදී. 40000ක් පමණ වන රැකියාවිරහිත උපාධිධාරීන් හට රැකියා ලබාදීමේ ජාතික ප්‍රතිපත්තියක් සකස්කරන ලෙස වසර ගණනාවක සිට බල කරද ආණ්ඩුව එවැනි ප්‍රතිපත්තියක් සැකසූවේ නැති බවත් ඒ වෙනුවට ආණ්ඩුවේ දේශපාලඥයන්ගේ නාමලේඛණ වලට රැකියා ලබාදීමට විරෝධය පළකරන බව එම සංගමයේ කැදවුම්කරු පූජ්‍ය ලණුගම්වෙහෙර කල්යාණරංසි හිමියන් පවසයි.", "URL": "https://lankatruth.com/si/?p=1437", "Category": "පුවත්", "Parent URL": null}