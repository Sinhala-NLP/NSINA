{"Source": "Lankatruth", "Timestamp": "November 23, 2022", "Headline": "ලාදුරු රෝගීන්ගේ ඉහල යාමක්", "News Content": "ගම්පහ දස්ත්‍රීක්කයේ හදුනා නොගත් ලාදුරු රෝගීන් ගැවසීම වැඩි වී ඇති බව ගම්පහ දිස්ත්‍රීක් සෞඛ්‍ය සේවා අධ්‍යක්ෂ කාර්යාලය සඳහන් කරයි. මෙම වසරේදී ගම්පහ දිස්ත්‍රික්කයෙන් පමනක් රෝග ලක්ෂණ පෙන්නුම් කළ ලාදුරු රෝගීන් 124 දෙනෙකු හදුනාගෙන ඇති අතර තවත් රෝගීන් හදුනාගනිමින් ප්‍රතිකාර සදහා යොමු කිරීමේ වැඩපිළිවෙලක් වැඩිදුරටත් ක්‍රියාත්මක බව ගම්පහ දිස්ත්‍රික් වසංගත රෝග වෛද්‍ය නිලංගී සුභසේකර මහත්මිය සදහන් කළාය. මෙම රෝගයෙන් පෙලෙන අයෙකු අසල වැඩි කාලයක් ගැවසීම මත බෝවීම සිදුවන අතර සම අවපැහැ ගැනීම සහ ගැටිති ඇතිවීම මෙන්ම වේදනා නොමැති කැළල් ඇතිවීමෙන් රෝග ලක්ෂණ පෙන්නුම් කරන බවද අදාල අංශ සඳහන් කරයි. එමෙන්ම ලාදුරු රෝග බැක්ටීරියාව මගින් කෙළ බිදිති මාර්ගයෙන් මෙම රෝග ආසාධනය වන බැවින් එක ආසන්නයේ ගත කිරීම පාසල් සිසු දරුවන් අතර සිදු වන බැවින් ඉහත පෙන්නුම් කළ සමෙහි රෝග ලක්ෂණ මතුවුවහොත් මව් පියන් අවධානය යොමු කොට සමේ රෝග වෛද්‍යවරකු වෙත යොමු කළ යුතු බවද ඇය පෙන්වා දෙනු ලැබු අතර දිවයිනෙහි හදුනාගෙන ඇති ලාදුරු රෝගීන්ගෙන් සියයට 13 ක් පමණ පාසල් සිසු දරුවන් බව පෙනී ගොස් ඇති බවද වෛද්‍ය නිලංගී සුභසේකර මහත්මිය වැඩිදුරටත් සදහන් කළාය.", "URL": "https://lankatruth.com/si/?p=142282", "Category": "පුවත්", "Parent URL": null}