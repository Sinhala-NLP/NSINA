{"Source": "Lankatruth", "Timestamp": "August 18, 2023", "Headline": "ළමුන් ලක්ෂ 16ක අධ්‍යාපනය අර්බුදයක – යුනෙස්කෝ; අපේ අධ්‍යාපනය ගැන දකුණු කොරියාව පුදුම වෙනවා – ආණ්ඩුව", "News Content": "මෙරට අධ්‍යාපනය වෙනුවෙන් දළ දේශීය නිෂ්පාදිතයෙන් 2%ටත් වඩා අඩු මුදලක් වෙන් කරන ආණ්ඩුව, ඒ බව සඟවමින් දකුණු කොරියාව පවා විශ්මයට පත් කරන නොමිලයේ අධයාපනය ලබා දෙන ප්‍රතිපත්තියක් ක්‍රියාත්මක කරන බවට ප්‍රචාර ගෙන යමින් සිටී.  දකුණු කොරියානු සරසවි සිසුන් පිරිසක් මෙරට අධ්‍යයන චාරිකාවක යෙදී සිටින අතර ඊයේ (17) පාර්ලිමේන්තු සංකීර්ණයේදී නියෝජ්‍ය කතානායක අජිත් රාජපක්ෂ හමුවී මෙරට නොමිලේ ලබා දෙන අධ්‍යාපනය පිළිබඳව විශ්මය පළ කළ බව ප්‍රචාරය කරයි. එහෙත් එක්සත් ජාතීන්ගේ ළමා අරමුදල නිකුත් කර තිබෙන නවතම වාර්තාවකින් පෙන්වා දී තිබෙන්නේ ප්‍රාථමික අධ්‍යාපනය ලබන දරුවන් ලක්ෂ 16ක් පමණ මේ වනවිට අධ්‍යාපන කටයුතු කර ගෙන යාමට නොහැකි තත්වයට පත්ව ඇති බව ය. එමෙන්ම, දකුණු ආසියාවේ අධ්‍යාපනය සඳහා අඩුවෙන්ම මුදල් වෙන්කරන රට ශ්‍රී ලංකාව බව ද හෙළිකර තිබේ.", "URL": "https://lankatruth.com/si/?p=150461", "Category": "පුවත්", "Parent URL": null}