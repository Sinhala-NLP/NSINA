{"Source": "Lankatruth", "Timestamp": "July 11, 2023", "Headline": "ඉන්දීය මාධ්‍ය කියූ පරිදිම එරට විදේශ ලේකම් ලංකාවට", "News Content": "ඉන්දීය විදේශ ලේකම් විනේ මොහාන් ක්වාත්‍රා ඉන්දීය ගුවන් හමුදාවට අයත් IFC – 33 දරණ යානයෙන් ඊයේ (10) රාත්‍රී 8.55ට පමණ ලංකාවට පැමිණි අතර ඉන්දීය මාධ්‍ය මේ සම්බන්ධයෙන් ඊයේ දිනයේම කරුණු අනාවරණය කර තිබිණි. ඒ ලංකා බලධාරීන් මේ සම්බන්ධයෙන් කිසිවක් හෙළි දරව් කර නොතිබුණු වටපිටාවකය. ඉන්දීය මාධ්‍ය එහිදී අනාවරණය කර තිබුණේ ඉන්දීය විදේශ ලේකම් මෙරටට පැමිණෙන්නේ මෙම මස 21 වනදා ශ්‍රී ලංකා ජනාධිපති රනිල් විකමසිංහගේ දෙදින ඉන්දීය නිල සංචාරය සම්බන්ධයෙන් සාකච්ඡා කර ගැනීමට බවය. මේ සම්බන්ධයෙන් අදහස් දක්වන දේශපාලන විචාරකයින් පවසන්නේ ඉන්දීය විදේශ ඇමති ඉතාමත් හදිසියේ මෙරට පැමිණ ඇත්තේ ජනාධිපති රනිල් වික්‍රමසිංහ ඉන්දියාවේ සිදුකරණ දෙදෙන නිල සංචාරයේදී හමුවියයුතු බලධාරීන් සම්බන්ධයෙනුත් අගමැති නරේන්ද්‍ර මෝදි ඇතුළු ඉන්දීය බලධාරීන් සමග සාකච්ඡා කිරීමේදී ඊට පාදක කරගතයුතු වපසරියත් සම්බන්ධයෙන් ලංකා බලධාරීන්ගේ මූලික අවබෝදයක් ඇති කිරීමට බවය.", "URL": "https://lankatruth.com/si/?p=148966", "Category": "පුවත්", "Parent URL": null}