{"Source": "Lankatruth", "Timestamp": "May 15, 2018", "Headline": "දෙවැනි රග්බි ක්‍රීඩකයාත් මරුට", "News Content": "ස්වසන අපහසුතාවයක් හේතුවෙන් කොළඹ පෞද්ගලික රෝහලකට ඇතුලත් කරනුලැබූ දෙවැනි රග්බි ක්‍රීඩකයාද මියගොස් ඇතැයි පොලීසිය පවසයි. මෙරට පැවැත්වෙන රග්බි තරඟාවලියකට සහභාගීවීම සඳහා පැමිණි බ්‍රිතාන්‍ය ජාතික රග්බි කණ්ඩායමක ක්‍රීඩකයින් දෙදෙනෙක් පසුගිය 13 වැනිදා අළුයම ස්වසන අපහසුතාවයක් හේතුවෙන් කොළඹ පෞද්ගලික රෝහලකට ඇතුලත් කරන ලදී.ඒ අතරින් 26 හැවිරිදි තෝමස් හවර්ඩ් එදින රෝහලේදී මියගිය අතර 27 හැවිරිදි ටොම් බෙටි අසාධ්‍ය තත්වයෙන් දැඩි සත්කාර ඒකකයේ ප්‍රතිකාර ලබමින් පසුවිය. අද(15) දහවල් දැඩි සත්කාර ඒකකයේ ප්‍රතිකාර ලබමින් සිටි ටොම් බෙට් මියගොස් තිබේ. මෙම මරණ පිළිබඳ විවෘත තීන්දුවක් ලබාදෙමින් කොළඹ අධිකරණ වෛද්‍ය නිලධාරී එම්.එන්. රූහුල් හක්,වැඩිදුර පරීක්ෂණ කටයුතු සඳහා සිරුරු කොටස් රස පරීක්ෂකවරයා වෙත යොමුකර ඇතැයි පොලිස් අධිකාරී රුවන් ගුනසේකර මහතා පවසයි. මෙම ක්‍රීඩකයන් දෙදෙනා රග්බි ක්‍රීඩාවට සම්බන්ධ නොවන ශ්වසන අපහසුතාවයකින් පෙළුන බව ඩර්හැම් සිට රග්බි ක්‍රීඩා සමාජය නිවේදනය කර තිබේ. ක්‍රීඩකයන් දෙදෙනාගේ මරණය සම්බන්ධව කොටුව පොලීසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=52176", "Category": "ක්‍රීඩා පුවත්", "Parent URL": null}