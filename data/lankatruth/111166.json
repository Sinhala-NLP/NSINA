{"Source": "Lankatruth", "Timestamp": "February 22, 2021", "Headline": "ආබාධිත හමුදා සාමාජිකයින් මාසික දීමනාව ඉල්ලා පාරට බසිති", "News Content": "වයස අවුරුදු 55 සම්පූර්ණ වන තෙක් ගෙවන ලද වැටුප හා විශ්‍රාම වැටුප අතර වෙනස (මාසික ස්ථාවර දීමනාව) ජීවත්ව සිටින තෙක් ලබා දෙන ලෙස ඉල්ලා, ත්‍රිවිධ හමුදා විශ්‍රාමික ක්‍රියාන්විත ආබාධිත රණවිරු සංගමය විසින් සංවිධානය කරන ලද නිහඬ විරෝධතාවයක් අද (22) කොළඹ ගාලු මුවදොර උද්ඝෝෂණ කලාපයේදී පැවැත්විණි. යුද වාතාවරණයක් පැවති වකවානුවේ ක්‍රියාන්විත ප්‍රදේශවල රාජකාරියේ යෙදී සිටියදී ත්‍රස්ත ක්‍රියා මැඩ පැවැත්වීමට කළ කටයුතු හේතුවෙන් තුවාල ලබා ආබාධිත වූ හමුදා සාමාජිකයෝ මේ සඳහා එක්වී සිටියහ.", "URL": "https://lankatruth.com/si/?p=111166", "Category": "පුවත්", "Parent URL": null}