{"Source": "Lankatruth", "Timestamp": "October 22, 2022", "Headline": "බඩුමිල තවත් කඩුල්ලක් පනියි", "News Content": "මෙරට තුළ භාණ්ඩ හා සේවා මිල ගණන් ඉහළ යාමේ වේගය ගණනය කරන ජාතික පාරිභෝගික මිල දර්ශකය අනුව පසුගිය සැප්තැම්බර් මාසයේදී ආහාර ද්‍රව්‍යවල මිල වැඩිවීම 85.8% දක්වා වර්ධනය වී ඇත. ඊට අමතරව ආහාර නොවන කාණ්ඩය අගෝස්තු මාසයේ 57.1% සිට සැප්තැම්බර් අවසන් වනවිට 62.8% දක්වා වේගවත් වර්ධනයක් සිදු වී තිබේ. කොළඹ පාරිභෝගික මිල දර්ශකය සැප්තැම්බර් මාසයට අදාල දත්ත මේ දක්වා නිකුත් කර නැති අතර එම දර්ශකයේ සියලු අගයන් ජාතික පාරිභෝගික මිල දර්ශකයට වඩා ඉහළ මට්ටමක පවතී. රනිල් වික්‍රමසිංහ යටතේ එකතු කළ අගය මත බද්ද, පිරිවැටුම මත බද්ද සහ සමාජ ආරක්ෂණ බද්ද ඇතුළු බදු වර්ග ගණනාවක් අලුත් පැනවිම සහ තිබුණු බදු ඉහළ දැමීම සිදු කරනු ලැබීය. විශේෂයෙන්ම ඔක්තෝබර් මස සිට ක්‍රියාත්මක වන පරිදි සිදු කළ බදු සංශෝධන හේතුවෙන් භාණ්ඩ මිල ඉහළ යාම මෙම සංඛ්‍යාවලින් නිරූපනය නොවේ.", "URL": "https://lankatruth.com/si/?p=140938", "Category": "ආර්ථික පුවත්", "Parent URL": null}