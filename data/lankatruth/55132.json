{"Source": "Lankatruth", "Timestamp": "June 24, 2018", "Headline": "දිවියා මැරූ දෙදෙනෙකු රක්ෂිත බන්ධනාගාරයට   ", "News Content": "කිලිනොච්චිය අම්බාල්කුලම් ගම්මානය වෙත පැමිණි දිවියකු පොලු මුගුරුවලින් පහරදී ඝාතනය කිරීම සම්බන්ධයෙන් සැකපිට අත්අඩංගුවට ගත් දෙදෙනා ලබන 29 වැනි දා දක්වා රක්ෂිත බන්ධනාගාර ගතකිරිමට කිලිනොච්චිය වැඩබලන මහෙස්ත‍්‍රාත් එස්. ග්‍රේෂියන් මහතා අද (24) නියෝග කර තිබේ. මෙලෙස රක්ෂිත බන්ධනාගාර ගත කර ඇත්තේ කිලිනොච්චිය අම්බාල්කුලම් ප‍්‍රදේශයේ පදිංචි එකම පවුලේ සහෝදරයින් දෙදෙනකු වූ හතලිස් දෙහැවිරිදි නටරාජා මෝහන්රාජ් සහ තිස්නව හැවිරිදි නටරාජා සුපුමාර් නැමැත්තන් දෙදෙනාය. සමාජ ජාලා වෙබ් අඩවි පරිශීලනය කරමින් දිවියා ඝාතනය කළ සැකකරුවන් අත්අඩංගුවට ගන්නා ලෙස කිලිනොච්චිය මහෙස්ත‍්‍රාත්වරයා පොලීසියට කළ නියෝගය අනුව දිවියා ඝාතනය කිරීම සම්බන්ධයෙන් සමාජ ජාලා වෙබ් අඩවිතුළ පලවී තිබූ ඡායාරූප හා වීඩියෝ දර්ශන සැළකිල්ලට ගනිමින් කිලිනොච්චිය පොලිසිය සැකකරුවන් දෙදෙනා අත්අඩංගුවට ගෙන තිබිණි.", "URL": "https://lankatruth.com/si/?p=55132", "Category": "පුවත්", "Parent URL": null}