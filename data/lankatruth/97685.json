{"Source": "Lankatruth", "Timestamp": "October 13, 2020", "Headline": "විමල් කියන්නේ කුහකයෙක්… රාජ්‍ය අමාත්‍ය සනත් නිශාන්ත", "News Content": "විමල් වීරවංස යනු කුහකයෙක් යැයිද ඔහුගේ ඊළඟ අරමුණ රාජපක්ෂවරුන් ගෙදර යැවීම යැයිද රාජ්‍ය අමාත්‍ය සනත් නිශාන්ත මහතා සඳහන් කරයි. ඔහු මේ බව සඳහන් කර ඇත්තේ තම මුහුණු පොතේ සටහනක් තබමිණි. “විමල් කියන්නේ කුහකයෙක්….. මේ තියෙන්නේ විමල් හිරේ ඉද්දි විමල්ගේ මිතුරෝ සමග උපන්දින සැමරැම….. විමල්ගේ අද පසමිතුරෝ විමල් මේ දෙන්නටම පාර්ලිමේන්තු වේදී විවේචනය කලා….. වැරැද්ද මහින්දවාදින් වීම….. විමල්ගේ ඊලග ඉලක්කය රාජපක්ෂවරැ ගෙදර යවන එක…… විමල් මහත්තයෝ ඔයාට වඩා ලොකු අය රාජපක්ෂ වරැ ගෙදර යවන්න උත්සහ කලා….. ටිකක් පරිස්මින්……” යැයි ඔහු එහි සඳහන් කර තිබේ. එමෙන්ම ප්‍රබල බැසිල්වාදියෙකු වන පුවත්පත් මණ්ඩලයේ සභාපති ආචාර්ය මහින්ද පතිරණ මහතාද සිට මුහුණු පොතේ සටහන් තබමින් සඳහන් කර ඇත්තේ විදේශීය ඔත්තු සේවාවන්වල ඔත්තු කරුවන් ආශ්‍රය කරන අමාත්‍ය විමල් වීරවංසට, ආණ්ඩුව එළියට බසින ලෙස ය.", "URL": "https://lankatruth.com/si/?p=97685", "Category": "පුවත්", "Parent URL": null}