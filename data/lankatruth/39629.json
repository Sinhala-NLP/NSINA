{"Source": "Lankatruth", "Timestamp": "August 21, 2017", "Headline": "A/L ප්‍රශ්න පත්‍රය පිටවීම ගැන ටියුෂන් ගුරුවරයාගෙන් ප්‍රශ්න කරයි", "News Content": "උසස් පෙළ රසායන විද්‍යා ප්‍රශ්න පත්‍රය පිටවීයැයි කියන සිද්ධිය සම්බන්ධයෙන් අත්පත්‍රිකාව බෙදා හැරි බව කියන ටියුෂන් ගුරුවරයාගෙන් පොලීසිය ප්‍රශ්න කිරීමට නියමිත බව වාර්තා වේ. අදාළ සිද්ධිය ගැන පරීක්ෂණ පවත්වන ලෙස විභාග දෙපාර්තමේන්තුවෙන් කළ පැමිණිල්ල ගම්පහ ජ්‍යෙෂ්ඨ පොලිස් අධිකාරීවරයාට හමුවට යොමු කර ඇතැයිද එය සහකාර පොලිස් අධිකාරීවරයෙකු යටතට පවරා ඇතැයිද පොලිස් මූලස්ථානය කියයි. අත්පත්‍රිකාව බෙදා හැරි බව කියන ටියුෂන් ගුරුවරයා එහි සඳහන් පරිදි සත්‍ය වශයෙන්ම අනුමාන ප්‍රශ්න පත්‍රයක් විභාගය පෙර ලබා දී ඇත්දැයි සොයා බලන බවද පොලිසිය සඳහන් කරයි. ප්‍රශ්න පත්‍ර පිටවීයැයි කියන සිද්ධිය ගැන වැඩි විස්තර දන්නා ඕනෑම කෙනකුට පොලිසියට ගොස් විස්තර ලබා දිය හැකි බවද පොලීසිය මහජනතාවට දන්වා සිටියි.", "URL": "https://lankatruth.com/si/?p=39629", "Category": "පුවත්", "Parent URL": null}