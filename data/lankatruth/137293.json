{"Source": "Lankatruth", "Timestamp": "July 24, 2022", "Headline": "දවස් දෙකකදී රනිල් ලෝකයෙන්ම ඉල්ලන් කයි", "News Content": "රනිල් වික්‍රමසිංහ පාර්ලිමේන්තුවෙන් ජනාධිපති ලෙසින් තේරී පත්වී දින දෙකක් ගත වෙනවිට ලෝකයේ විවිධ රටවල් සහ සංවිධානවලින් දැඩි හෙළා දැකීමකට ලක්වී සිටී. පසුගිය 21 වෙනි දින අලුයම ගෝල්ෆේස් පිටියේ සාමකාමී අරගලයට ම්ලේච්ඡ ප්‍රහාරයක් එල්ල කිරීම මෙම හෙළා දැකීමට ප්‍රධාන හේතුව වී ඇත. එයට විරෝධය පළකරමින් ඊයේ (23) ඉන්දියානුවන් විශාල පිරිසකගේ සහභාගීත්වයෙන් නවදිල්ලියේ විරෝධතාවයක් පැවති අතර ගෝල්ෆේස් ප්‍රහාරය හෙළා දකිමින් නවදිල්ලි නුවර පිහිටි එක්සත් ජාතීන්ගේ සංවිධානයේ කාර්යාලයට ලිපියක් ද බාර දෙනු ලැබීය.  ඊට අමතරව හියුමන් රයිට්ස් වොච් සංවිධානය, එක්සත් ජාතීන්ගේ මානව හිමිකම් කොමිසම සහ යුරෝපා සංගමය රනිල් වික්‍රමසිංහගේ අණ පරිදි මෙහෙයවූ ප්‍රහාරය හෙළා දැක තිබේ. ඇමරිකානු රාජ්‍ය දෙපාර්තමේන්තුව, බ්‍රිතාන්‍ය සහ කැනඩාව ඇතුළු රටවල් රැසක් ද එය හෙළා දැක තිබේ.  මේ අතර රනිල් වික්‍රමසිංහ ජනාධිපති ධුරයට පත්වී දින 03ක් ගත වුවද රාජ්‍ය තාන්ත්‍රික වශයෙන් සුබ පැතුම් පිරිනමා ඇත්තේ චීනය පමණක් වීම විශේෂත්වයකි.  “ශ්‍රී ලංකා විරෝධතාකරුවන්ට එරෙහි පොලිස් ම්ලේච්ඡ පහරදීමට එරෙහිව මැදිහත්වීමක් ඉල්ලා එක්සත් ජාතීන්ගේ මානව හිමිකම් කොමිසමට සංදේශයක් බාරදීම සඳහා රැස්වී සිටි ඉන්දීය පුරවැසියන්ට දිල්ලි පොලිසිය විසින් පහර දෙන ලදී. විරෝධතාකරුවන් පයින් පාගා දැමූ අතර කාන්තා ක්‍රියාකාරීන්ට පහර දී ඇත.”", "URL": "https://lankatruth.com/si/?p=137293", "Category": "පුවත්", "Parent URL": null}