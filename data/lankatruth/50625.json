{"Source": "Lankatruth", "Timestamp": "April 15, 2018", "Headline": "ගෙදරට හොරා ගිය ගමන බදුලු ඔයට ටිකක් උඩින් නවතියි", "News Content": "බදුල්ල මහියංගනය මාර්ගයේ තල්දෙන 06 කනුව ප්‍රදේශයේදී අද (15) අලුයම 1.30 පමණ මෝටර් රථයක් අඩි 150ක් ප්‍රපාතයකට පෙරලීමෙන් සිදුවු අනතුරකින් එහි ගමන් කළ සිවුදෙනාම තුවල ලබා බදුල්ල මහරෝහලට ඇතුලත් කර ඇතැයි බදුල්ල පොලිසිය පවසයි. හසලක පදිංචි මෙම තුවාලකරුවෝ අවුරුදු 18, 16,සහ 14 යන වයස් කාණ්ඩවලට අයත් පාසැල් සිසුන් බවත් මෝටර් රථය පැදවු 18 හැවිරිදි සිසුවාට රියදුරු බලපතක් නොමැති බවත් පොලීසිය සදහන් කරයි. අවුරුදු චාරිත්‍ර ඉටුකිරීමෙන් පසු දෙමාපියන් ඥාතියෙකුගේ මළ ගෙදරට ගිය අවස්ථාවේ 18 හැවිරිදි සිසුවා නිවසේ තිබු වාහනය රැගෙන දෙමාපියන්ට නොදන්වා මිතුරන් තිදෙනකු සමඟ හසලක සිට බදුල්ලට පැමිණ ඇතැයි විමර්ශනවලදි අනාවරණය වු බව පොලිසිය සඳහන් කරයි. ඔවුන් දුන්හිද දිය ඇල්ල නරඹා පසුව බදුල්ල නගරයට පැමිණ ආපසු යන අතරතුර මෙම අනතුර සිදුව තිබේ. අඩි 150ක් ප්‍රපාතයට පෙරලුන මෝටර් රථය ගසකට හිරවි නතරවී ඇති අතර එසේ නොවූයේනම් ඊට පහළින් පිහිටි බදුලුඔයට වැටීමට ඉඩ තිබු බවද පොලිසිය සදහන් කරයි. එසේ වූවානම් අනතුරු මීටත් වඩා බරපතල වියහැකිව තිබූ බවද වාර්තාවේ.", "URL": "https://lankatruth.com/si/?p=50625", "Category": "පුවත්", "Parent URL": null}