{"Source": "Lankatruth", "Timestamp": "July 28, 2021", "Headline": "බන්ධනාගාරවල බරපතල ඛේදවාචකයක් හෙළිවේ", "News Content": "රට පුරා තිබෙන බන්ධනාගාරවල සිටියයුතු අනුමත සම්ස කාර්ය මණ්ඩලය 7,019ක් වුවද මේ වනවිට සිටින්නේ 4,665ක් පමණක් බවද ඒ අතරින් විශේෂයෙන්ම සිටිය යුතු අනුමත වෛද්‍යවරුන් ඇතුළු සෞඛ්‍ය කාර්යමණ්ඩලය 241ක් වුවද දැනට සිටින්නේ 124 දෙනෙකු බව අනාවරණය වේ. මෙම තොරතුරු අනාවරණය වන්නේ ශ්‍රී ලංකා බන්ධනාගාර දෙපාර්තමේන්තුවේ 2020 කාර්යසාධන වාර්තාව මගිනි. එයින් හෙළිවන්නේ බන්ධනාගාර දෙපාර්තමේන්තුවට වෛද්‍ය අධ්‍යක්ෂ වරයෙක් සහ නියෝජ්‍ය වෛද්‍ය අධ්‍යක්ෂ වරයෙක් සිටියයුතු වුවද එම තනතුරු දෙකම පුරප්පාඩු වී තිබෙන බවය. එසේම වෛද්‍ය වරුන් 40 දෙනෙකු සිටිය යුතු වුවද දැනට සිටින්නේ 19ක් බවත් දන්ත වෛද්‍යවරුන් සිව් දෙනෙකු සිටිය යුතු වුවද එක් අයෙකු හෝ නොමැති බවත් සහාකාර වෛද්‍ය නිලධාරීන් 19 දෙනෙකු සිටිය යුතු වුවද මේ වනවිට සිටින්නේ 11 දෙනෙකු පමණක් බවත් එම වාර්තාවේ දැක්වේ. රසායානාගාර කාර්මික විද්‍යාශයින් සිව් දෙනෙකු වෙනුවට සිටින්නේ එක් අයෙකු පමණක් බවත් දැක්වේ. මේ ආදී වශයෙන් හෙද නිලධාරීන්, මහජන සෞඛ්‍ය පරීක්ෂකවරුන්, ඖෂධ සංයෝජකයන්, ගිලන්රථ රියදුරයන් ඇතුළු බන්ධනාගාරවල සිටියයුතු සමස්ත සෞඛ්‍ය කාර්යමණ්ඩලයෙන් මේ වනවිට සිටින්නේ අඩක් පමණක් බවත් එම වාර්තාවේ සඳහන්ය.", "URL": "https://lankatruth.com/si/?p=120340", "Category": "පුවත්", "Parent URL": null}