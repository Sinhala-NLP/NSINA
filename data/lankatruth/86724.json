{"Source": "Lankatruth", "Timestamp": "December 4, 2019", "Headline": "ඝාතන කුමන්ත්‍රණයක් යළි කරලියට… 4ක් අත්අඩංගුවට… අයෙක් පැය 72ක් රඳවාගනියි…", "News Content": "ජනාධිපති ගෝඨාභය රාජපක්ෂ මහතාගේ කණ්ඩායමේ කවරෙකු හෝ ඝාතනය කිරීමට කුමන්ත්‍රණය කිරිම ඒ සඳහා සුදානම් වීම සහ පෙළඹවීම යන චෝදනා සම්බන්ධයෙන්, කටුනායක පොලිසිය අත්අඩංගුවට ගත් සැකකරුවෙකු පැව 72ක් රඳවා තබා ගෙන ප්‍රශ්න කිරිමට මිනුවන්ගොඩ මහේස්ත්‍රාත් කේසර සී.ඒ සමරදිවාකර මහතා ඊයේ (03) අවසර ලබා දී තිබේ. ඒ එම සැකකරු මිනුවන්ගොඩ මහේස්ත්‍රාත් අධිකරණය වෙත ඊයේ පස්වරුවේ ඉදිරිපත් කළ අවස්ථාවේදී ය. සැකකරු වාලච්චේන ඔට්ටමාවඩි මීරාඕඩේ ප්‍රදේශයේ පදිංචි 27 හැවිදිරි අයෙකි. ඔහු සමග කටුනායක, අමන්දොළුව ජයවර්ධනපුර ප්‍රදේශයේ නිවසක් කුලියට ගෙන පදිංචිව සිටි තවත් තිදෙනෙකුද අත්අඩංගුවට ගෙන ඇති නමුත් ඔවුන් අපරාධයටකට සුදානම් නොවන බවට අනාවරණය වීමෙන් පසු පොලිස් ඇප මත මුදා හැර තිබේ. එම තිදෙනා අවුරුදු 25, 35 සහ 38 යන වයස්වල පසුවන්නන් බව පොලිසිය පවසයි. අත්අඩංගුවේ රඳවා ගත් සැකකරු අධීකරණයට ඉදිරිපත් කරමින්, පොලිසිය ඉල්ලා සිටියේ පැය 72 ක් ඔහු රඳවා ගෙන ප්‍රශ්න කිරිමට අවසර ඉල්ලා ඇති අතර ඊට අවසර දුන් අධිකරණය විමර්ශන අවසන් කර, සැකකරු අධිකරණය හමුවට ඉදිරිපත් කරන ලෙස පොලීසියට නියෝග කර ඇත.", "URL": "https://lankatruth.com/si/?p=86724", "Category": "පුවත්", "Parent URL": null}