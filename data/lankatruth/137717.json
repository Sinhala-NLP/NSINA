{"Source": "Lankatruth", "Timestamp": "August 2, 2022", "Headline": "රාජ්‍ය සේවයේ සිකුරාදා නිවාඩුව අවලංගුයි", "News Content": "රාජ්‍ය සේවකයින්ට සිකුරාදා දිනය නිවාඩු දිනයක් ලෙස නම් කරමින් නිකුත් කර තිබූ චක්‍රලේඛය වහාම අවලංගු කිරීමට කැබිනට් අනුමැතිය හිමි වී තිබේ. ඒ අනුව කැබිනට් මණ්ඩලය තීරණය කර ඇත්තේ රටතුළ පවතින ඉන්ධන හිඟය හේතුවෙන් සහ ආහාර හිඟයට පිළියමක් ලෙස කෘෂිකර්මික කටයුතුවල නිරතවීම සඳහා සෑම සිකුරාදා දිනකම නිවාඩු ලබාදීමේ තීරණය අවලංගු කිරීමටය. එම තීරණය අවලංගු කිරීමේදී කැබිනට් මණ්ඩලයේ නිගමනය වී ඇත්තේ මේ වනවිට පොදු ප්‍රවාහන සේවා යථාවත් වෙමින් පවතින බවත් කෘෂිකාර්මික කටයුතු සඳහා වන මූලික ක්‍රියාකාරකම්වල යෙදීමට ප්‍රමාණවත් කාලයක් ලැබී ඇති බවත්ය.", "URL": "https://lankatruth.com/si/?p=137717", "Category": "පුවත්", "Parent URL": null}