{"Source": "Lankatruth", "Timestamp": "May 25, 2018", "Headline": "ග්ලයිෆොසෙට් තහනම ඉවත් කිරීමට සැරසෙයි", "News Content": "තේ සහ රබර් සඳහා පනවා ඇති ග්යිෆොසෙට් තහනම ඉවත් කිරීමට ගැසට් නිවේදනයක් ඉදිරිපත් කරන බව වැවිලි කර්මාන්ත ඇමති නවීන් දිසානායක පවසයි. ග්ලයිෆොසෙට් වල් නාශකය මිනිස් සිරුරට අහිතකරබව ඇමරිකානු අධ්‍යන මගින් හෙලිවී ඇති බව පවසමින් තේ හා රබර් සඳහා ග්ලයිෆොසෙට් තහනම් කළේ ය. මේ සඳහා MCPA වල් නාශකය විකල්පය ලෙස ඉදිරිපත් වූ අතර දින කිහිපයකට ඉහතදී ජපානය විසින් මෙරට තේවල MCPA නියමිත අගයට වඩා අඩංගුවන බව පැවසීය. ඒ අනුව මෙරටින් ජපානයට තේ අපනයනය සීමා කිරීමට සිදුවන බව ජපාන රජය විසින් දැනුම් දී තිබිණි. නැවත ග්ලයිෆොසෙට් තහනම පිළිබඳ රජයේ අවධානය යොමුව ඇත්තේ ඉන් පසුවය. වැවිලි කර්මාන්ත අමාත්‍යවරයා තේ මණ්ඩලයේ (සංශෝධන) පනත් කෙටුම්පත් විවාදයේ දී මෙලෙස අදහස් දැක්වීය. ‘‘ ග්ලයිෆොසෙට් වල වල් නාශකය තහනම් කිරීම නිසා වගාවට ලොකු බලපෑමක් ඇතිවුණා. ග්ලයිෆොසෙට් වලින් තම ජනතාවට හානියක් නොවුණු බව ජපානයත් කිව්වා. ග්ලයිෆොසෙට් වලට විකල්පයක් ලෙස අපි යොදාගත් එම් ආර් සී ටී වල්නාශකයෙනුත් හානියක් නැතැයි ඔවුන් කිව්වා. තේ වල තිබිය යුතු උපරිම සීනි ප්‍රමාණයත් ඉදිරියේදී ගැසට් කරනවා‘‘.", "URL": "https://lankatruth.com/si/?p=52887", "Category": "පුවත්", "Parent URL": null}