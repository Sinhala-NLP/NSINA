{"Source": "Lankatruth", "Timestamp": "June 17, 2019", "Headline": "රාවණ-1 අද කක්ෂ ගත කරයි", "News Content": "මෙරට ඉන්ජිනේරුවන් දෙදෙනෙකු විසින් නිපදවූ රාවණ-1 චන්ද්‍රිකාව අද(17) පෘථිවියට කිලෝමීටර් 400ක දුරින් පිහිටි කක්ෂයකට මුදා හැරීමට නියමිතව ඇති බව විද්‍යා, තාක්ෂණ හා පර්යේෂණ අමාත්‍යාංශය සඳහන් කර තිබේ. ආතර් සී ක්ලාක් මධ්‍යස්ථානයේ පර්යේෂණ ඉන්ජිනේරුවන් දෙදෙනෙකු වන තරිදු දයාරත්න සහ දුලානි චාමිකා විසින් ජපාන සහය ඇතිව ක්යුෂු සරසවියේ දී නිර්මාණය කළ රාවණ-1 නැනෝ චන්ද්‍රිකාව කක්ෂගත කිරීම හරහා අභ්‍යවකාශ පර්යේෂණ ක්ෂේත්‍රයට පළමු පියවර තබයි. අතර් සී.ක්ලාක් මධ්‍යස්ථානය 2014 වර්ෂයේ ආරම්භ කළ දිගුකාලීන් අභ්‍යවකාශ තාක්ෂණ සංවර්ධන වැඩසටහනේ පියවරක් ලෙස ජපානයේ ක්යුෂු තාක්ෂණ ආයතනය සමඟ 2017 වසරේදී සහයෝගීතා පර්යේෂණ ගිවිසුමක ප්‍රතිඵලයක් ලෙස මෙම චන්ද්‍රිකාව කක්ෂ ගත කිරීමට හැකිව තිබේ.", "URL": "https://lankatruth.com/si/?p=75913", "Category": "පුවත්", "Parent URL": null}