{"Source": "Lankatruth", "Timestamp": "September 9, 2023", "Headline": "රනිල් බේරා ගත් දිනේෂ්ගේ මෙහෙයුම", "News Content": "මැති ඇමතිවරුන්ට එරෙහිව ඉදිරිපත් කරන විශ්වාසභංග යෝජනාවලදී රටේ ජනමතයට එරෙහිව යමින් පාර්ලිමේන්තුව තුළ කටයුතු සිදු කෙරෙන ආකාරය රනිල් වික්‍රමසිංහට එරෙහිව 2018දී දිනේෂ් ගුණවර්ධන විසින් ඉදිරිපත් කරන ලද විශ්වාසභංග යෝජනාවෙන් තහවුරු වී තිබිණි.  දිනේෂ් ගුණවර්ධන එවකට පොහොට්ටු පිළ නියෝජනය කරමින් රනිල් වික්‍රමසිංහට එරෙහිව බැඳුම්කර කොල්ලය පිළිබඳ චෝදනා 16ක් පදනම් කර ගෙන විශ්වාසභංග යෝජනාව ඉදිරිපත් කරනු ලැබීය. එම විශ්වාසභංග යෝජනාව 2018 අප්‍රේල් 04 වෙනි දින විවාදයට ගෙන ඡන්ද විමසීමේදී පක්ෂව ඡන්ද 76ක් ද රනිල්ව ආරක්ෂා කිරීම වෙනුවෙන් ඡන්ද 122ක් ද ලැබී තිබිණි.  එහෙත් 2018 පෙබරවාරි මස පවත්වන ලද පළාත් පාලන ඡන්යෙන් එක්සත් ජාතික පක්ෂය ඡන්ද 3,612,259කට සීමා වී තිබූ අතර පොහොට්ටු පක්ෂය 4,941,952ක් ලබා ගනිමින් වැඩි ඡන්ද 1,300,000කින් රනිල්ගේ එක්සත් ජාතික පක්ෂය පරාජයට පත්කර තිබිණි.  පාර්ලිමේන්තුවේ බහුතරයට එරෙහිව එදා ජනමතය නියෝජනය කළ දිනේෂ් ගුණවර්ධන මේ වනවිට රනිල් වික්‍රමසිංහ ජනාධිපති යටතේ අග්‍රාමාත්‍ය ධුරය දරමින් එම ආණ්ඩුව රැක ගැනීම වෙනුවෙන් සියලු කටයුතු කරමින් සිටී. කෙහෙළිය රඹුක්වැල්ල සෞඛ්‍ය ඇමතිට එරෙහිව ගෙන එන ලද විශ්වාසභංග යෝජනාවේදී රටේ ජන මතය නොකතා රනිල් වික්‍රමසිංහ යටතේ පවතින ආණ්ඩුව රැක ගැනීමට සියලු කටයුතු සංවිධානය කරනු ලැබීය.", "URL": "https://lankatruth.com/si/?p=151145", "Category": "පුවත්", "Parent URL": null}