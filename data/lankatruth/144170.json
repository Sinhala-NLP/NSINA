{"Source": "Lankatruth", "Timestamp": "January 30, 2023", "Headline": "කොමිසමේ දැනුම්දීම මත ඡන්ද පත්‍රිකා මුද්‍රණය අරඹයි", "News Content": "පළාත් පාලන මැතිවරණය සඳහා ඡන්ද පත්‍රිකා මුද්‍රණය කිරීම අරඹන්නැයි මැතිවරණ කොමිෂන් සභාව රජයේ මුද්‍රණාලයට දැනුම්දී ඇත. මේ අනුව පළාත් පාලන මැතිවරණය සඳහා ඡන්ද පත්‍රිකා මුද්‍රණයට අවශ්‍ය මූලික කටයුතු දැනටමත් අරඹා ඇතැයිද ඡන්ද පත්‍රිකා මුද්‍රණය ලබන මස සතියේ ආරම්භ කරන බවද රජයේ මුද්‍රණාලාධිපතිනී ගංගානී කල්පනා ලියනගේ පවසයි. පළාත් පාලන මැතිවරණය සඳහා ඡන්ද පත්‍රිකා එක් කෝටියකට වැඩි ප්‍රමාණයක් මුද්‍රණය කිරීමට නියමිතය. මෙම මුද්‍රණ කටයුතු සඳහා රුපියල් කෝටි තිහකට ආසන්න මුදලක් වැය වනු ඇතැයි රජය මුද්‍රණාලය සඳහන් කළේය. පළාත් පාලන මැතිවරණය සඳහා අවශ්‍ය සෙසු ලියකියවිලි මුද්‍රණයද දැනටමත් අරඹා ඇතැයි ගංගානී කල්පනා ලියනගේ මහත්මිය වැඩිදුරටත් සඳහන් කළාය.", "URL": "https://lankatruth.com/si/?p=144170", "Category": "පුවත්", "Parent URL": null}