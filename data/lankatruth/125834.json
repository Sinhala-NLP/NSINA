{"Source": "Lankatruth", "Timestamp": "November 15, 2021", "Headline": "අලව්වේ නිවසක දැවැන්ත පිපිරීමක් – කාන්තාවන් දෙදෙනෙකුට තුවාල (PHOTOS)", "News Content": "අලව්ව, පංගොල්ල ප්‍රදේශයේ දෙමහල් නිවසක ඉහළ මාලයේ අද ( 15) දින පෙ.ව. 8.30 ට පමණ සිදු වූ පිපිරීමකින් එහි සිටි කාන්තාවන් දෙදෙනෙකු තුවාල ලබා ඇතැයි වාර්තා වේ. එම පිපිරීමෙන් නිවසට සහ නිවසේ ගෘහ භාණ්ඩවලට දැඩි අලාභ හානි සිදු වී ඇත අතර නිවසේ හිමිකරු ගල් වැඩපළක් පවත්වාගෙන යන ව්‍යාපාරිකයෙකු බවත් එහි භාවිතයට ගෙන ඉතිරිව පැවති වෙඩි බෙහෙත් ඇසුරුමක් හෝ පිපිරීමට යොදා ගන්නා පුපුරණ ද්‍රව්‍ය තොගයක ඇති වූ තෙරපුමක් හේතුවෙන් අදාළ පිපිරීම සිදු වන්නට ඇතැයි සැකකෙරේ. එම පිපුරුමේ ශබ්දය කිලෝමීටර් ගණනාවක් දුරට ඇසුණු බව වාර්තා වේ. පෙලිසිය සඳහන් කර ඇත්තේ, පිපිරීම සිදු වන විට එහි හිමිකරු නිවසේ නොසිටි අතර තුවාල ලැබූ කාන්තාවන් දෙදෙනා එම අවස්ථාවේදී මුළුතැන්ගෙයෙහි වැඩ කරමින් සිට ඇති බව ය. තුවාල ලැබූකාන්තාවන් දෙදෙනා අලව්ව ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කුරුණෑගල ශික්ෂණ රෝහලට මරු කර යවා ඇත. සිද්ධිය සම්බන්ධයෙන් බෝයවලාන පොලිස් ස්ථානයේ ස්ථානාධිපති පොලිස් පරීක්ෂක ඩී.ඒ.ඩී.සී. ප්‍රේමරත්න මහතාගේ අධීක්ෂණය යටතේ පොලිස් නිලධාරීන් කණ්ඩායමක් වැඩිදුර පරීක්ෂණ පවත්වයි.", "URL": "https://lankatruth.com/si/?p=125834", "Category": "පුවත්", "Parent URL": null}