{"Source": "Lankatruth", "Timestamp": "May 1, 2021", "Headline": "මෙරට දෛනික ආසාදිතයින් වැඩිම දිනය අද… 1700ය ඉක්මවයි…", "News Content": "අද (01) දිනය අවසන් වනවිට කොවිඩ් – 19 සාදිතයින් 1716 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එය මෙරට වාර්තා වූ වැඩිම දෛනික ආසාදිතයින් වාර්තා වූ දිනය ලෙස සටහන් වේ. එම ආසාදිතයින් අතරින් 1699 දෙනෙකුම වාර්තා වන්නේ අලුත් අවුරුදු කොවිඩ් පොකුරෙන් බව රජයේ ප්‍රවෘත්ති දෙපාර්තමේන්තුව සඳහන් කරයි. එමෙන්ම විදේශයන්හි සිට පැමිණි 17 දෙනෙකුද අද වාර්තා වී ඇත. එමෙන්ම අද දින කොවිඩ් මරණ 09ක්ද වාර්තා වී තිබේ. මේ වනවිට වාර්තා වී ඇති සමස්ත නව කොවිඩ් – 19 පොකුර 104,071ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 12,697 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 109,862කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 687කි.", "URL": "https://lankatruth.com/si/?p=115842", "Category": "කොවිඩ් -19 (කොරෝනා ) පුවත්", "Parent URL": null}