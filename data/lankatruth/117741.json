{"Source": "Lankatruth", "Timestamp": "June 6, 2021", "Headline": "sputinik V එන්නත ලබා ගැනීමට පූටින් විදේශිකයින්ටත් ආරාධනා කරයි!", "News Content": "එන්නත් සඳහා පේමන්ට් බලපත්‍ර ඉවත්කිරීම සම්බන්ධයෙන් වෙළඳ යුද්ධයක පැටලී සිටින යුරෝපය හා ඇමරිකාව සමච්චලයට ලක් කරමින් රුසියානු ජනාධිපති ව්ලැදිමීර් පුටීන් එන්නත ලබා ගැනීම සඳහා එරටට පැමිණෙන ලෙස විදේශ රටවල පුරවැසියන්ගෙන් ඉල්ලා සිටි. කොරෝනා වසංගතයට එ‍‍රෙහිව ලෝකයේ ප්‍රථම එන්නත නිපදවූ රුසියාව එහි කාර්යක්ෂමතාවය එරට නිෂ්පාදනය කරනු ලබන AK-47 මැෂින් තුවක්කුවට හා සමාන කල හැකි විශිෂ්ට සොයාගැනීමක් බව පැවසුවේ මීට මාස කීපයකට පෙරය. කෙසේ වෙතත් යුරෝපය තවමත් රුසියානු එන්නතට යුරෝපා සංගමයට ඇතුළුවීමට ඉඩ ලබා දී නොමැත. නමුත් ජර්මනිය හා හංගේරියාව යුරෝපීය අවසරය නොතකා sputinik V එන්නත එරට ජනතාවට ලබාදෙමින් සිටි. ජුනි 3 වැනිදා සිට රුසියාවේ සෙන්ට්-පිටර්ස්බර්ග් නුවර පැවැත්වෙන ජාත්‍යන්තර ආර්ථික සමුළුව (SPIEF) ඇමතූ රුසියානු ජනාධිපති පුටීන් කොරෝනා වසංගතය හේතුවෙන් පිඩා විඳින දහස් සංඛ්‍යාත ජනතාවගේ ජිවිත ගැන නොසලකා ලාභය පමණක් ඉලක්ක කරගත් යුරෝපා සංගමයේ එන්නත් සම්බන්ධයෙන් පේමන්ට් බලපත්‍ර ඉවත් කිරීම ප්‍රතික්‍ෂේප කිරීම හා sputinik V එන්නතට යුරෝපයට ඇතුළු වීමට බාධා සිදුකිරීම හෙලා දකිනු ලැබීය. “මා අපගේ රුසියානු පුරවැසියන්ගෙන් ඉල්ලා සිටිනවා sputinik V එන්නත නොමිලේ ලබා ගන්නා ලෙස. එසේම මා ඉල්ලා සිටිනවා අපගේ රජයෙන් විදේශ පුරවැසියන්ටත් එම එන්නත සාධාරණ මිලකට ලබාදීමට කටයුතු සම්පාදනය කරන ලෙස. මේ වනවිට ලෝකයේ එන්නත්කරණය සිදුකර ඇත්තේ ලෝක ජනගහණයෙන් 10% කට හා සමාන ජනතාවකට. සමහර රටවල්වලට එන්නත් තවමත් ලැබී නැහැ. එන්නත්කරණය සියළුම මහද්වීප පුරා සාමාන්‍යකරණය කරන තුරු කොරෝනා වසංගතයෙන් ආරක්ෂාවීමට පුළුවන්කමක් නෑ ” රුසියානු ජනාධිපතිවරයා වැඩිදුරටත් එහිදී පවසනු ලැබීය. මේ වනවිට එන්නත් සම්බන්ධයෙන් බටහිර හා රුසියානු – චීන පෙරමුණ අතර ගැටුම උග්‍රවෙමින් පවතී. ඒ අතර ජර්මනිය යුරෝපා කොමිසමේ විරෝධය නොතකා රුසියානු sputinik V එන්නත් මිලියන 2.5ක් එරටට ගෙන්වා ඇත. ජර්මනිය අනුකරණය කරමින් හංගේරියාවද රුසියානු එන්නත් ලබා ගත් අතර එරට සෞඛ්‍යය සේවය විසින් නිකුත් කරන ලද වාර්තාවකින් සනාථ කරනු ලැබුවේ sputinik V එන්නත ලක්ෂයකට ලබාදීමෙන් පසුව එරට 20-32 අතර ප්‍රමාණයක් කොරෝනා රෝගීන් මිය ගොස් ඇති බවත් එන්නත් ලබා දුන් අයගෙන් කොරෝනා ආසාදනය වී ඇත්තේ පුද්ගලයින් 2-7 බවයි.", "URL": "https://lankatruth.com/si/?p=117741", "Category": "පුවත්", "Parent URL": null}