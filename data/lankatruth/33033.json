{"Source": "Lankatruth", "Timestamp": "April 20, 2017", "Headline": "කසළ බැහැර කිරීමට විරෝධය දැක්වූ ජනතාවට කඳුළු ගෑස්", "News Content": "කොළඹ නගරයේ එක්රැස්වෙන කසළ දොම්පේමාළිගාවත්ත කසළ කළමනාකරණ මධ්‍යස්ථානයට රැගෙන ඒමට විරෝධය දැක්වූ ජනතාවට මීට සුළු මොහොතකට පෙර කැරලි මර්ධන පොලීසිය විසින් කඳුළු ගෑස් ප්‍රහාරයක් එල්ල කර තිබේ. කොළඹ නගරයේ එක්රැස්වන කසළ රැගත් ලොරි 10ක් පැමිණ ඇති අතර එයට විරෝධය දක්වමින් එම ප්‍රදේශයේ ජනතාව මහා මාර්ගය අවහිර කරමින් විරෝධය දක්වා ඇත. පොලිස් විශේෂ කාර්ය බලකායේ ආරක්ෂාව ඇතිව මෙම කසළ ලොරි එම මධ්‍යස්ථානය වෙත රැගෙනයාමට කටයුතු කිරිමත් සමග එහි තත්වය උණුසුම් වී තිබේ. ජනතාව මාර්ගය හරස්කරමින් බාධක යොදා තිබූ අතර ජනතාවද පාර හරස් කරමින් බිම වාඩිවී ඇත. ලබන 28වනදා දක්වා දිනකට කොළඹ කසළ ටොන් 80 බැගින් මෙම මධ්‍යස්ථානයට බැහැර කිරීමටද ආණ්ඩුව තීරණය කර තිබේ.", "URL": "https://lankatruth.com/si/?p=33033", "Category": "පුවත්", "Parent URL": null}