{"Source": "Lankatruth", "Timestamp": "July 26, 2019", "Headline": "තව්හිද් ජමාත් අවි පුහුණුව ලැබූවෙකු නාවලපිටියේදී අත්අඩංගුවට", "News Content": "පාස්කු ප්‍රහාරයේ මහ මොළකරු ලෙස සැලකෙන සහරාන් හෂීම්ගේ සමීපතමයෙකු බව පැවසෙන පුද්ගලයෙකු නාවලපිටිය ප්‍රදේශයේදී අත්අඩංගුවට ගෙන තිබේ. කොළඹ අපරාධ කොට්ඨාශය සිදුකළ විශේෂ මෙහෙයුමකදී සැකකරු අත්අඩංගුවට ගෙන ඇති අතර ඔහු හම්බන්තොට ප්‍රදේශයේ පැවති කඳවුරකදී අවි පුහුණුව ලැබූවෙකු බව ද වාර්තා වේ. 25 හැවිරිදි සැකකරු වැටලීම සිදුකරන අවස්ථාවේ සැකකරු සිය නිවස තුළ රැඳී සිට ඇත. වැඩිදුර විමර්ශන කොළඹ අපරාධ කොට්ඨාශය මගින් සිදුකිරීමට නියමිතය.", "URL": "https://lankatruth.com/si/?p=78190", "Category": "පුවත්", "Parent URL": null}