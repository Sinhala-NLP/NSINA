{"Source": "Lankatruth", "Timestamp": "July 9, 2021", "Headline": "මහින්ද – රනිල් රාත්‍රී සාදයක", "News Content": "අග්‍රාමාත්‍ය මහින්ද රාජපක්ෂ හා එක්සත් ජාතික පක්ෂ නායක රනිල් වික්‍රමසිංහ මහතා රාත්‍රී භෝජන සංග්‍රහයක එක්ව සිටින ඡායාරූප පෙළක් සාමාජ මාධ්‍යා ජාලාවල සැරිසරමින් තිබේ. එම ඡායාරූපවල අගමැති මහින්ද රාජපක්ෂ, රනිල් වික්‍රමසිංහ, ශිරන්ති රාජපක්ෂ සහ ශිරන්තිගේ සොහොයුරා වන නිශාන්ත වික්‍රමසිංහ යන අය එකට අසුන් ගෙන ආහාර ගන්නා අයුරු දිස් වේ. මෙම පිරිසට අමතවර එම ඡායාරූපවල තවත් කිහිප දෙනෙක් සිටින අතර කොළඹ පදිංචි සුප්‍රකට ව්‍යාපාරිකයෙකුගේ පසුගියදා පැවති උපන්දින රාත්‍රී සාදයක් අතරතුරු මෙම ඡායාරූප ලබා ගෙන ඇති බවට මාධ්‍ය වාර්තා කර තිබේ.", "URL": "https://lankatruth.com/si/?p=119391", "Category": "පුවත්", "Parent URL": null}