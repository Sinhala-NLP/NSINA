{"Source": "Lankatruth", "Timestamp": "November 20, 2018", "Headline": "පළාත් සභාවේ අයවැය කියවද්දි මහින්ද පිලේ මන්ත්‍රීවරු නිල් චිත්‍රපටි බලලා", "News Content": "බස්නාහිර පළාත් සභාවේ 2019 වසර සඳහා වන අයවැය ලේඛනය ඉදිරිපත් කරමින් තිබෙන අතර වාරයේ, පළාත් සභාව සඳහා ඉදිකල නව ගොඩනැඟිල්ලේ සවිකර තිබූ ටැබ් පරිගණක භාවිත කරමින් මහින්ද පිලේ මන්ත්‍රීවරු පිරිසක් නිල් චිත්‍රපටි නරඹමින් සිටියදී මාධ්‍ය ඇස ගැටී තිබේ. ගුණසිරි ජයනාත්, සුමිත් සොයිසා සහ කීර්ති කාරියවසම් යන මහින්ද පිලේ මන්ත්‍රීවරු තිදෙනා මෙසේ මාධ්‍ය ඇස ගැටී ඇත. අධික මුදලක් වැය කර නව තාක්ෂණික උපකරණද සහිතව බස්නාහිර පළාත් සභාව වෙනුවෙන් අලුතින් ඉදිකළ ගොඩනැගිල්ලේ පළමු සභාවාරය ඊයේ (19) පැවැත්විණි. එහිදී පළාත් ප්‍රධාන අමාත්‍යවරයා අයවැය ලේඛනය ඉදිරිපත් කරමින් සිටින අතරතුර මන්ත්‍රීවරුන්ගේ මේසයේ සවි කර ඇති ටැබ් පරිගණකයක වීඩියෝවක් වැරදීමකින් ක්‍රියාත්මක වීම හේතුවෙන් සභාවේ කටයුතුවලටද බාධා එල්ල වී ඇත. මේ සම්බන්ධයෙන් ඉදිරියේදී ක්‍රියාමාර්ග ගැනීමට තමා කටයුතු කරන බව පළාත් ප්‍රධාන අමාත්‍යවරයාද මාධ්‍ය හමුවක් පවත්වමින් කියා තිබේ. මූලාශ්‍රnewsfirst", "URL": "https://lankatruth.com/si/?p=63752", "Category": "පුවත්", "Parent URL": null}