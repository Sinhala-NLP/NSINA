{"Source": "Lankatruth", "Timestamp": "April 20, 2023", "Headline": "සුඩානයේ හමුදා ගැටුමෙන් 300කට ආසන්න පිරිසක් මියගිහින්", "News Content": "සුඩානයේ හමුදා රජය සහ හමුදාවට අයත් RSF හමුදා බළකාය අතර රටේ බලය අත්කර ගැනීමේ සටන තවදුරටත් බරපතළ මුහුණුවරක් ගෙන ඇතැයි විදෙස් මාධ්‍ය වාර්තා කරයි. දෙපාර්ශ්වය අතර සටන් උග්‍ර අතට හැරී ඇති අතර මේ වනවිට හමුදා සෙබළුන් සහ සිවිල් වැසියන් 300කට ආසන්න සංඛ්‍යාවක් ජීවිතක්ෂයට පත්වී ඇතැයි විදෙස් මාධ්‍ය වාර්තා කරයි. ගැටුම් හේතුවෙන් තුවාල ලැබූ පුද්ගලයන්ගේ සංඛ්‍යාව 2,600කට අධික බවද සඳහන් වේ. සටන් විරාමයක් සඳහා දෙපාර්ශ්වයම එකඟතාවට පැමිණ සිටියද යුද ගැටුම් තවදුරටත් සිදුවන අතර පවතින තත්යට මැද සිවිල් වැසියන් දහස් ගණනක් සුඩානයේ කාර්ටුම් අගනුවරින් පලා යෑමට පටන් ගෙන ඇතැයිද වාර්තා වේ. අගනුවර බොහෝ රෝහල්වල කාර්ය මණ්ඩලය සේවයෙන් බැහැරව සිටින බවත් සෞඛ්‍ය පද්ධතිය බිඳ වැටෙමින් තිබෙන බවත් එරට මාධ්‍ය වාර්තා කරයි.", "URL": "https://lankatruth.com/si/?p=146435", "Category": "පුවත්", "Parent URL": null}