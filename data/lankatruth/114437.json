{"Source": "Lankatruth", "Timestamp": "April 6, 2021", "Headline": "බන්ධනාගාරයේ සිටි කුලියාපිටියේ බුදු පිළිමවලට හානි කළ ඉන්දීය ජාතිකයා මරුට…", "News Content": "කුලියාපිටියේ, බුදු පිළිමවලට හානි කිරීමේ චෝදනා මත පසුගියදා අත්අඩංගුවටගෙන රක්ෂිත බන්ධනාගාර ගත කර සිටි දිලිප් කුමාර් නමැති 47 හැවරිදි ඉන්දීය ජාතිකයා මරණයට පත්ව ඇතැයි වාර්තා වේ. ඔහු ජීවිතක්ෂයට පත්ව ඇත්තේ වාරියපොල රෝහලේදීය. වාරියපොළ බන්ධනාගාරයේ රඳවා සිටියදී ඊයේ (05) රාත්‍රීයේදී හදිසියේ ඔහුට හුස්ම ගැනීමේ අපහසුතාවයක් හටගැනීමෙන් අනතුරුව වාරියපොළ රෝහලට රැගෙන ආ බවත් එසේ පැමිණෙන අතරතුර ඔහු මියගොස් ඇති බවත් වැඩුදුරටත් වාර්තා වේ. ඔහුගේ මෘත ශරීරය මේ වනවිට වාරියපොළ රෝහලේ මෘත ශරීරාගාරයේ ආරක්‍ෂිත ක්‍රමවේදයන්ට අනුව තැන්පත් කොට ඇති බවත් අධිකරණ නියෝග ලබාගැනීමෙන් අනතුරුව PCR පරීක්‍ෂණය සහ ප්‍රශ්චාත් මරණ පරීක්‍ෂණය සඳහා මෘත ශරීරය කුරූණෑගල ශීක්‍ෂණ රෝහලට රැගෙන යෑමට කටයුතු කරන බවත් වාර්තා වේ.", "URL": "https://lankatruth.com/si/?p=114437", "Category": "පුවත්", "Parent URL": null}