{"Source": "Lankatruth", "Timestamp": "September 4, 2018", "Headline": "පළාත් සභා ඡන්දය බොහෝවිට ජනවාරියේ", "News Content": "පළාත් සභා මැතිවරණය බොහෝවිට ලබන ජනවාරියේදී පැවැත්වීමට හැකි වනු ඇතැයි තමන් විශ්වාස කරන බව මැතිවරණ කොමිසමේ සභාපති මහින්ද දේශප්‍රිය පවසයි. කොළඹ ඊයේ (03) පැවැති උත්සවයකට එක්වෙමින් ඔහු සඳහන් කර තිබෙන්නේ සියළු කාර්යයන් අවසන් වීමෙන් පසු නොවැම්බර් මාසය වනවිට නාම යෝජනා කැඳවීමේ හැකියාවක්ද පවතින බවයි. නව මැතිවරණ ක්‍රමය යටතේ ඡන්දය පැවැත්වීමට අදාළ සීමානීර්ණ කොමිසමේ වාර්තාව සම්බන්ධයෙන් අගමැතිවරයාගේ මූලිකත්වයෙන් පත් කර ඇති කමිටුව විසින් මේ වනවිට අදාළ සකස් කිරීම සිදු කරමින් පවතින බවත් එය කඩිනමින් අවසන් වූ වහාම ඡන්ය පැවැත්වීමට නීති ප්‍රතිපාදන සකස් වන බවත් මෙහිදී මැතිවරණ කොමිසමේ සභාපතිවරයා වැඩිදුරටත් සඳහන් කර ඇත.", "URL": "https://lankatruth.com/si/?p=58742", "Category": "පුවත්", "Parent URL": null}