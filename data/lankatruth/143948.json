{"Source": "Lankatruth", "Timestamp": "January 22, 2023", "Headline": "හෙට A/L විභාගය ඇරඹෙයි", "News Content": "මෙවර අධ්‍යාපන පොදුසහතිකපත්‍ර උසස් පෙළ විභාගය හෙට (23) ආරම්භ වන අතර ඒ සඳහා සියලු කටයුතු සූදානම් කර ඇතැයි විභාග කොමසාරිස් ජනරාල් දුමිත් ජයසුන්දර පවසයි. විභාගයට පෙනී සිටීම සඳහා විභාගය ආරම්භ වීමට පැය භාගයකටවත් පෙර විභාග මධ්‍යස්ථානයට පැමිණීමට කටයුතු කරන ලෙස ඔහු සියලුම විභාග අයදුම්කරුවන්ගෙන් ඉල්ලා සිටී. විභාගයට පෙනී සිටින සිසුන් විභාගය සඳහා රැගෙන ඒමට තහනම් කර ඇති ජංගම දුරකථන ඇතුළු උපකරණ විභාග ශාලාවට රැගෙන ඒමෙන් වලකින ලෙස ද ඔහු ඉල්ලා සිටී. විභාගය සඳහා පාසල් අයදුම්කරුවන් දෙලක්‍ෂ හැත්තෑඅටදහස් එකසිය අනූහය (278,196) දෙනකද පෞද්ගලික අයදුම්කරුවන් පනස්තුන්දහස් පන්සිය දහතුන් (53,513) දෙනකුද පෙනී සිටීමට නියමිතය. විභාගය හෙට සිට පෙබරවාරි 17 දක්වා පැවැත්වීමට නියමිතය.", "URL": "https://lankatruth.com/si/?p=143948", "Category": "පුවත්", "Parent URL": null}