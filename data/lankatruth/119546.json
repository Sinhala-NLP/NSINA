{"Source": "Lankatruth", "Timestamp": "July 13, 2021", "Headline": "දුමින්ද සිල්වා අගමැති හමුවෙයි", "News Content": "පසුගිය පොසොන් පෝයදා ජනාධිපති සමාව ලැබූ දුමින්ද සිල්වා ඊයේ අරලියගහ මන්දිරයේදී අගමැති මහින්ද රාජපක්ෂ හමුවී ඇතැයි වාර්තා වේ.අගමැතිවරයා හමුවීමෙන් පසු ඡායාරූප කිහිපයක් සිය ෆේස්බුක් ගිණුමට එක් කිරීමට දුමින්ද සිල්වා විසින් කටයුතු කර තිබුණි.2011 වසරේ කොලොන්නාවේදි හිටපු පාර්ලිමෙන්තු මන්ත්‍රි භාරත ලක්ෂමන් ප්‍රේමචන්ද්‍ර වෙඩි තබා ඝාතනය කිරිමේ චෝදනාවට වැරදිකරු වූ දුමින්ද සිල්වාට අධිකරණය විසින් මරණීය දන්ඩනය පැනවූ අතර පසුගිය පොසොන් පෝයදින ජනාධිපති ගෝටාබය රාජපක්ෂ විසින් විශේෂ ජනාධිපති සමාව ලබාදී ඔහුව නිදහස් කරන ලදි.", "URL": "https://lankatruth.com/si/?p=119546", "Category": "පුවත්", "Parent URL": null}