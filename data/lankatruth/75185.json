{"Source": "Lankatruth", "Timestamp": "June 5, 2019", "Headline": "නැගෙනහිර පළාත් ආන්ඩුකාරවරයා ලෙස ෂාන් විජේලාල් දිවුරුම් දෙයි", "News Content": "නැගෙනහිර පළාතේ නව ආණ්ඩුකාරවරයා ලෙස දකුණු පළාත් සභාවේ හිටපු මහ ඇමැති ෂාන් විජයලාල් ද සිල්වා මහතා අද (05) ජනාධිපති නිල නිවසේදී ජනාධිපති මෛත්‍රීපාල සිරිසේන මහතා ඉදිරියේදී දිවුරුම් දුන්නේය. නැගෙනහිර පළාතේ ආණ්ඩුකාරවරයා ලෙස කටයුතු කළ එච්.එල්.ඒ එම් හිස්බුල්ලා මහතා ඉල්ලා අස්වීමෙන් පසු පුරප්පාඩු වූ තනතුරට ෂාන් විජයලාල්ද සිල්වා මහතා මෙලෙස පත් කෙරිණි. ෂාන් විජයලාල් ද සිල්වා මහතාගේ පළාත් සභා නිල කාලය පසුගිය අප්‍රේල් මාසයේ අවසන් වූ අතර ඔහු පළාත් මහ ඇමැති ලෙස කටයුතු කළේය. ශාන් විජේලාල් මහතා මේ වනවිට අඛණ්ඩව තුන්වතාවක් දකුණු පළාත් සභාවේ මහ ඇමැතිවරයා ලෙස කටයුතු කළේය.", "URL": "https://lankatruth.com/si/?p=75185", "Category": "පුවත්", "Parent URL": null}