{"Source": "Lankatruth", "Timestamp": "July 10, 2018", "Headline": "මධ්‍යම රාත්‍රියේ සිට ඉන්ධන මිල ඉහළට", "News Content": "අද(10) මධ්‍යම රාත්‍රියේ සිට ඉන්දන මිල යලි ඉහළ නංවන බව රජයේ ආරංචිමාර්ග සඳහන් කරයි. ඒ අනුව ඔක්ටේන් 92 වර්ගයේ පෙට‍්‍රල් ලීටරයක මිල රුපියල් 08 කින්ද, ඔක්ටේන් 95 වර්ගයේ පෙට‍්‍රල් ලීටරයක මිල රුපියල් 7කින්, ඩීසල් ලීටරයක මිල රුපියල් 09 කින් ද ඉහළ යනු ඇත. මේ අනුව ඔක්ටේන් 92 වර්ගයේ පෙට‍්‍රල් ලීටරයක් රුපියල් 145 දක්වාත්, ඔක්ටේන් 95 පෙට‍්‍රල් ලීටරය රුපියල් 155 දක්වාත්, ඩීසල් ලීටරය රුපියල් රුපියල් 118 දක්වා සහ සුපර් ඩීසල් ලීටරයක මිල රුපියල් 129 දක්වාත් ඉහළ ගොස් තිබේ. අද පස්වරුවේ ජනාධිපති ලේකම් කාර්යාලයේ දී ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවති ඉන්ධන මිල සූත්‍රය සම්බන්ධ සාකච්ඡාවලින් අනතුරුව මෙම තීරණවලට එළඹ ඇතැයි වැඩිදුරටත් වාර්තා වේ. එහිදී මුදල් අමාත්‍යාංශය හඳුන්වාදුන් මිල සූත්‍රයට අනුව ඉන්ධන මිල ඉහළ දැමීමට ජනාධිපතිවරයා ඇතුළු සභාව තීරණය කර තිබේ.", "URL": "https://lankatruth.com/si/?p=55958", "Category": "පුවත්", "Parent URL": null}