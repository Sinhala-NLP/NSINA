{"Source": "Lankatruth", "Timestamp": "November 22, 2017", "Headline": "ජෝන්ස්ටන්ගේ සමයේ ප්‍රමිතියෙන් තොරව ඉදිකළ ගොඩනැගිල්ල විනාශ මුඛයට – වත්මන් ඇමතිත් මර නින්දේ", "News Content": "ඉකුත රජය සමයේ ලක්ෂ 300කට අධික වියදමකින් දඹුල්ල ආර්ථික මධ්‍යස්ථාන භුමියේ ඉදිකරන ලද දෙමහල් බැංකු සංකීර්ණ ගොඩනැගිල්ල නිසි ඉදිකිරීම් ප්‍රමිතීන්වලට නොමැති නිසා පරිහරණය සදහා නුසුදුසු ගොඩනැගිල්ලක් බවට ගොඩනැගිලි දෙපාර්තමේන්තුව ග්‍රාමීය ආරථික කටයුතු අමාත්‍යංශයට වාර්තාවක් ඉදිරිපත් කර ඇත. මෙම ගොඩනැගිල්ල මිට වසර 04කට පෙර එවකට සමුපකාර හා අභ්‍යන්තර වෙළද අමාත්‍යංශය යටතේ තිබු සතොස ආයතනය විසින් විෂයභාර අමාත්‍ය ජොන්ස්ටන් ප්‍රනාන්දු මහතාගේ හිතවතෙකු වන කුරුණෑගල ප්‍රදේශයේ කොන්ත්‍රාත්කරුවෙකු විසින් ඉදිකිරීම් සිදුකර ඇත. කිසිදු ඉංජිනේරුමය තාක්ෂණයක් නොමැතිව ගොඩනැගිල්ල ඉදිකිරිම නිසා වත්මන් ආණ්ඩුව බලයට පත්වීමෙදී අමාත්‍යංශ විෂය පථය මාරුවීමෙන් ආර්ථික මධ්‍යස්ථානයේ පරිපාලනය ග්‍රාමීය ආර්ථික කටයුතු පිළිබද අමාත්‍යංශයට පැවරුණි. ඒ අනුව අදාල ගොඩනැගිල්ල බාරගැනීමට පෙර අදාල වාර්තාව කැදවා ඇත. මේ වනවිට අදාල ගොඩනැගිල්ලේ වහලයේ ඇස්බැස්ටොස් හා සිවිලිමේ කොටස් මෙන්ම විදුලි උපකරණද අතුරුදහන්ව ඇත. වර්ෂා ජලයට ගොඩනැගිල්ල තවදුරටත් විනාශවෙමින් පවතියි. අමාත්‍යංශ විෂයපථය මාරුවීමෙන් හා නිලධාරීන් මාරුවීමෙන් පසු මේ වනවිට අදාල ගොඩනැගිල්ල පිලිබදව වගකීම් දැරීමට හෝ ඊට අදාල නීතිමය පියවර ගැනීමක් හෝ කිසිවෙකුත් නොමැතිව ගොඩනැගිල්ල විනාශවීමට ඉඩහැර තිබීමෙන් මහජන මුදල් අවභාවිතා විමක සිදුවෙමින් පවතියි. වත්මන් ග්‍රාමීය ආර්ථික අමාත්‍යවරයාද මේ සම්බන්ධයෙන් මුනිවත රකිමින් සිටියි.  වහලය ගැලවී ඇති ආකාරය", "URL": "https://lankatruth.com/si/?p=44278", "Category": "පුවත්", "Parent URL": null}