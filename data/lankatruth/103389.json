{"Source": "Lankatruth", "Timestamp": "December 14, 2020", "Headline": "ලෝක ණය අර්බුදය උග්‍ර වෙයි ! ශ්‍රී ලංකාවද ඒ අතරට !", "News Content": "කොරෝනා වසංගතය සමගින් සංචාරක හා ඇඟුළුම් කේෂ්ත්‍ර කඩා වැටීම, කුඩා හා මධ්‍යම කර්මාන්ත බංකොලොත් වීම, ගුවන් හා නාවික ගමනාගමනය ඇන හිටීම වැනි කේෂ්ත්‍ර රාශියක සිදුවී ඇති ඇන හිටීම් නිසා අර්බුධයට ගොස් ඇති ලෝක ආර්ථිකය බරපතල ලෙස උග්‍ර ආර්ථික අවපාතික තත්වයකට පත්වෙමින් පවතී. විරැකියාව, උද්ධමනය, ජීවන් වියදම ඉහල ගොස් ඇත. දුප්පත්කම ඉඅහල යාම, රැකියා වලින් නෙරපීම නිසාත් අපේක්ෂාබංගත්වය, සහනසේවා ආධාර හා චේතන ලබාදීම දවසින් දවස කප්පාදු කිරීම හෝ පමා වීම වැනි කාරණා ඔස්සේ ඔවුන් ණය වී ඇති බැංකු වාරික ඉහල යාම වැනි කාරණා නිසාත් වසංගත නිවාරණ නීති නොතකා ජනතාවද ලොව රටවල් රාශියක වීදි බසිමින් සිටි. පවතින තත්වය උග්‍ර වීම තුල ලොව සියලු රටවල රාජ්‍ය බැංකු විශාල වශයෙන් මුදල් අච්චු ගැසීමට යාම නිසා උද්ධමනය තව තවත් ඉහල යෑමට ඉඩ ඇතැයි ලෝක ආර්ථික විශාරදයින් අනතුරු හඟවයි. මෙහිදී ඔවුන්ගේ දැඩි අවධානයකට ලක් වී ඇත්තේ රටවල ආර්ථිකයන් කඩා වැටීම නිසා ඇතිවී තිබෙන ණය ආපසු ගෙවීම පිලිබඳ අර්බුධයයි. එසේම රජයන් අබිබවා බහු ජාතික සමාගම් වන ඇමසෝන්, ෆේස්බූක්, වැනි ආයතන රජයන් වල කාර්යභාරය තමන් අතට ගැනීම නිසා ද තත්වය තවත් උග්‍ර වී ඇති බව ඔවුන් පවසයි. එක්සත් යුරෝපයේ සියළුම රටවල් තම ණය ගෙවීම පිළිබඳව වැඩි බරක් තබා ඇත්තේ තවමත් යම් හෝ ආර්ථික වර්ධනයක් පෙන්නුම් කරන ජර්මනිය වෙතය. ප්‍රංශයේ රාජ්‍ය ණය අර්බුධය මේ වනවිට දළ ජාතික නිෂ්පාදයෙන් 100%PNB වන අතර එය 2021 වනවිට 120%-140% PNB දක්වා ගමන් කරනු ඇත. එය ඉතාලියේ 106%PNB වන අතර ජර්මනියේ 59,6%ක් වේ. එය ශ්‍රී ලංකාවේ 83%ක් වේ. ශ්‍රී ලංකාවේ මෙම තත්වය උග්‍ර වීමට හේතු වනුයේ රටතුල ඉහල අදායම් තත්වයක් නොමැතිවීම නිසාවෙනි. ණය වාරිකයන් ගෙවීම ප්‍රමාද වීම නිසා ලෝක කොටස් වෙළඳ පළවල් වල ආයෝජනය කර ඇති බැංකුවල කොටස්ද දිනෙන් දින කඩා වැටීම නිසා 2008 වැනි ආර්ථික අර්බුධ තත්වයක් ඇතිවීමෙන් එහි බර ජනතාව වෙත නැවත පැටවීමේ උත්සහයක් සිදු වෙමින් පවතී. තත්වය පාලනය කිරීම සඳහා ලොව පුරා රටවල කම්කරු නීති පවා කප්පාදු කිරීමටද නියමිතය. මේ වනවිට ඇමරිකන් මධ්‍යම ෆෙඩරල් බැංකුව(FED) ඩොලර් බිලියන 2200ක් කොටස් වෙළඳ පලට මුදාහැර ඇත. ඒ අතර ට්‍රම්ප් පාලනය පොලි අනුපාතය ඉහල දැමීම නිසා බැංකු වාරික අගයන් ඉහළයාම නිසා ඇමරිකන් ජනතාව හා කුඩා හා මධ්‍යම සමාගම් තවත් අර්බුධයට යා හැකි බව එරට ආර්ථික විශාරදයින්ද අනතුරු හඟවා ඇත. එහිදී යුරෝපීය මධ්‍යම බැංකුවද ඩොලර් බිලියන 1300ක් තම සාමාජික රටවල බැංකු සඳහා බෙදා ඇත. කෘතීම ලෙස මෙසේ ඇතුළු කරන මෙම මුදල්වල කිසිදු වටිනාකමක් නොමැති අතර අනාගතයේදී උද්ධමනය හා ජීවන වියදම ඉහල යාමෙන් ලෝක ආර්ථිකය තවත් අර්බුධයකට පත්කරනු ඇතැයි අන්තර් ජාතික මුල්‍ය අරමුදලද(IMF) පසුගියදා අනතරු හඟවන ලදි. මේ අතර ආර්ථික විශාරදයින්ගේ අවධානයට ලක් වී ඇති තවත් පිරිසක් වනුයේ කොරෝනා අර්බුධයත් e-commerce හරහා ධන කුවේරයන් බවට පත් වී ඇති බහු ජාතික සමාගම් වන mickrosoft, amason හා facebook ආයතන වේ. ඔවුන් රජයන් අබිබවා යමින් රටවල දේශපාලනය පාලනය කිරීම හා පත්කිරීම් දක්වා ප්‍රබල වී ඇති බව ඔවුන්ගේ මතයයි. Mickrosoft ආයතනය පසුගිය වසරේ එක්සත් ජාතින් සංවිධානයේ තම කාර්යාලයක් විවෘත කරමින් වෙනම පරිපාලන පිරිසක් එහි ස්ථානගත කිරීමට ද සමත් වි ඇත. facebook ආයතනය වෙනම ජාත්‍යන්තර අධිකරණයක් පිහිටුවීමටත්, amason ආයතනය බදුගෙවීම පැහැර හැරිම සඳහා තම මුලස්ථානය ලුක්සම්බර්ග් සිට සයිප්‍රස් දක්වා රැගෙන යාමට දක්වා බලවත් වී ඇත. අද ඔවුන් සයිප්‍රස්හි බදු නීති තම සමාගම් වලට වාසිදායක ලෙස සංශෝදනය කිරීමටද දායක වී ඇත. මෙම හේතුව නිසා එක්සත් යුරෝපයටද තම බදු ප්‍රතිපත්තිය සංශෝදනය කිරීමට සිදු වී ඇත්තේ තම සාමාජික රටක බලසම්පන්න amason සමාගම සිදුකරන මෙම නීති විරෝධී ක්‍රියාවන් ඉදිරියේ අසරණ වීමෙනි. මෙහිදී ශ්‍රී ලංකාව සම්බන්ධයෙන් අනතුරු හඟවන fitch ආයතනය රටේ ණය ගෙවීමේ හැකියාව ඉතාමත් අඩු හැකියාව පවතින බව අවධාරණය කර එය B ස්ථානයේ සිට C දක්වා පහතට දමා ඇත. ශ්‍රී ලංකාවේ අයවැය හිඟය මේ වසරේ බිලියන 8.4 ක් වන අතර එය අභ්‍යන්තර දල ජාතික නිෂ්පධානයෙන් 8,9%ක් වීම බරපතල බව ඔවුන් පෙන්වා දේ. ශ්‍රී ලංකාවේ ප්‍රබල ආර්ථික කේෂ්ත්‍ර වන ඇඟලුම්, සංචාරක, සේවා, හා ඩයස්පොරා මුදල් රටට ගලා නොවීම තුල තත්වය තව තවත් අර්බුදයට ගොස් ඇත. මෙහිදී රජය වාහන, කහ හා කාර්මික අපනයන කොටස් ගෙන්වීම නතර කර ඩොලර් බිලියන 4ක් සොයාගැනීමට උත්සහ දරමින් සිටින අතර එක්සත් යුරෝපයේ හා ඇමරිකාවේ බලපෑම මත එම තහනම මෙම වසර අගදී අවසන් කිරීමට රජය තීරණය කර ඇත. එසේම තවදුරටත් චීනයෙන් හා ඉන්දියාවෙන් ණය ගැනීම නතර කරන බවත් ආයෝජන පමණක් අපේක්ෂා කරන බව පවසයි. ඒ අනුව චීනය විසින් ඩොලර් මිලියන 3000 ටයර් නිෂ්පධාන සමාගමක් වන Shandong Haohua Tire ශ්‍රී ලංකාවට ලබා දීමට තීරණය කර ඇත. ඒ සඳහා රජයේ අනුමැතිය ලැබී ඇති අතර එහි සේවය කරනුයේ චීන ජාතිකයන්ද ලාංකිකයන්ද යන්න තවමත් පැහැදිලි නැත. මෙම කම්හල කොළඹ port city හි පිහිටවනු ඇත. කෙසේවෙතත් රටේ ප්‍රධාන ආර්ථික කේෂ්ත්‍ර වන ඇඟළුම්, සංචාරක, සේවා ඇතුළු කේෂ්ත්‍ර ගණනාවක අපනයනයන් රැඳී පවතින්නේ ඇමරිකාව හා යුරෝපයේ සමග බැවින්(50%) තවදුරටත් ඔවුන්ගේ ආර්ථික කොන්දේසි මත යැපෙනවා හැරුණු කොට චීන ආයෝජන මගින් අපේක්ෂා කරන තරම් ආදායමක් රටට ලබාගත නොහැකි බව පැහැදිලිය. දැනටමත් බයිඩන් පාලනය යුධ අපරාධ හා මානව අයිතිවාසිකම් පිළිබඳව කතාකිරීමට ආරම්හ කර ඇති අතර අළුත් ණය ලබා ගැනීම සඳහා යුරෝපයේ හා ඇමරිකාවේ කොන්දේසි වලට යටත් වීමට ඒ අනුව රජයට සිදුවනුයේ රටේ සම්පත් කුණු කොල්ලෙට විකිණීමෙන් පමණි.", "URL": "https://lankatruth.com/si/?p=103389", "Category": "ආර්ථික පුවත්", "Parent URL": null}