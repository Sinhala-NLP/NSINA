{"Source": "Lankatruth", "Timestamp": "October 1, 2020", "Headline": "ගැසට් නොකළ ආයතන 4ක් ජනපති යටතට පවරාගනියි", "News Content": "පසුගිය අගෝස්තු 09 වනදා නිකුත් කළ නව රජයේ කැබිනට් අමාත්‍යවරුන්ට, රාජ්‍ය අමාත්‍යවරුන්ට අයත් විෂයයන්, දෙපාර්තමේන්තු, සංස්ථා පිළිබඳ ගැසට් පත්‍රයේ සඳහන් නොකළ ආයතන 04ක් පසුගිය 25 වැනිදා නිකුත් කර තිබෙන ගැසට් පත්‍රයක් මගින් ජනාධිපතිවරයා යටතට පවරාගෙන තිබේ. ඒ අනුව මෙලෙස ජනාධිපතිවරයා යටතට පවරා ගෙන ඇත්තේ මෙතෙක් කිසිදු අමාත්‍යංශයකට අයත්ව නොතිබූ කොළඹ වරාය නගර ව්‍යාපෘතිය, ශ්‍රී ලංකා විදුලි සංදේශ නියාමන කොමිසම සහ ඊට සබැඳි ආයතන, ශ්‍රී ලංකා ආයෝජන මණ්ඩලය, ශ්‍රී ලංකා ටෙලිකොම් ආයතනය සහ ඊට බැඳුණ ආයතන සහ සියලු තොරතුරු තාක්ෂණික උද්‍යාන යන විෂයයන් සහ ආයතනයන් ය.", "URL": "https://lankatruth.com/si/?p=96810", "Category": "පුවත්", "Parent URL": null}