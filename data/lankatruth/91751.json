{"Source": "Lankatruth", "Timestamp": "March 27, 2020", "Headline": "සමාජ ජාලාවල මඩ අවලාද ගැන වෛද්‍ය නලින්ද ජයතිස්ස CIDට පැමිණිලි කරයි", "News Content": "ජනතා විමුක්ති පෙරමුණ හා තමන් සම්බන්ධ කොට සමාජ ජාලාවල පළකරන මුළුමනින්ම අසත්‍ය සහ ද්වේශසහගත කරුණුවලට එරෙහිව නීතිමය ක්‍රියාමාර්ග ගන්නා ලෙස අද (27) පෙරවරුවේ අපරාධ පරීක්ෂණ දෙපාර්තමේන්තුව වෙත ලිඛිත පැමිණිලි කිරීමට හිටපු පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා කටයුතු කර තිබේ. හිටපු දකුණු පළාත් සභා මන්ත්‍රී සම්පත් අතුකෝරල ඇතුළු පුද්ගලයින් කිහිප දෙනෙක් විසින් චේතනාන්විතව ජවිපෙ සහ තමා ඉලක්ක කරගනිමින් කරනු ලබන මම අසත්‍ය ප්‍රචාරය සම්බන්ධයෙන් පියවර ගන්නා ලෙස ඔහු එම පැමිණිල්ල මගින් වැඩිදුරටත් ඉල්ලා ඇත. මෙම මඩ ප්‍රචාරයට එරෙහිව සම්පත් අතුකෝරල හිටපු පළාත් සභා මන්ත්‍රීවරයාට එරෙහිව මැතිවරණ කොමිසම වෙතද පැමිණිල්ලක් ඉදිරිපත් කිරීමට කටයුතු කරන බවත් තැපැල් කටයුතු ස්ථාපිත වූ වහාම, කණ්ඩායමක් ලෙස සංවිධානය වී සිදු කරන මේ අපහාසයට අදාල එන්තරවාසිය නීතිඥවරුන් විසින් ඔහු වෙත යවන බවත් වෛද්‍ය නලිද් ජයතිස්ස මහතා සඳහන් කරයි.", "URL": "https://lankatruth.com/si/?p=91751", "Category": "පුවත්", "Parent URL": null}