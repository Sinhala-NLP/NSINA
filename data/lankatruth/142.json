{"Source": "Lankatruth", "Timestamp": "October 30, 2011", "Headline": "ආර්ථික අර්බුදයෙන් මිදීමට රාජපක්ෂ ආණ්ඩුවෙන් ”වේදනාකාරී ක්‍රියාමාර්ග”", "News Content": "ඊයේ මධ්‍යම රාත්‍රියේ සිට පැට්‍රල් රුපියල් 12 කින් ඩීසල් රුපියල් 10 කින් සහ භූමිතෙල් රුපියල් 08 කින් ඉහල දැමූ මහින්ද රාජපක්ෂ ආණ්ඩුව ලබන වසරේදී මහජනතාවට ”වේදනාකාරී වන ක්‍රියාමාර්ග” රැසක් ගැනීමට නියමිත බව මුදල් අමාත්‍යංශය ආරංචිමාර්ග හෙලි කරයි. මෙහි මුල් පියවර වශයෙන් ලබන දෙසැම්බරයට පෙර තවත් භාණ්ඩ ගණනාවක මිළ වැඩිකරනු ඇත. ජාත්‍යන්තර මූල්‍ය අරමුදලෙන් මේ වන විට වාරික වශයෙන් ලබාදෙන ණය මුදලක ඉතිරි වාරික ගැනීම සදහා IMF කොන්දේසි ඉටු කිරීමටඅනිවාර්ය යෙන්ම සිදුවී ඇති බවත් එම කොන්දේසි ඉටුකිරීමට රටේ සමස්ත ජනතාවට ”වේදනාකාරී වන” බවත් හෙලිවේ. මුදල් අමාත්‍යංශයේ උසස් නිලධාරියෙකු ගෙන් ලංකාටෲත් කළ විමසීමකදී එම නිලධාරියා වැඩිදුරටත් හෙලි කලේ ඉදිරි වසරේදී රට බරපතල ආර්ථික ප්‍රශ්නවලට මුහුණ දෙනු ඇතිබවයි. එම නිලඹාරියා ගෙන් ලංකාටෲත් ඇසූ ප්‍රශ්න වලට ලබාදුන් පිලිතුරු මෙසේය. ප්‍රශ්නය :- අයවැයට පෙර බඩු මිල වැඩිකිරීම නතරවන්නේ කොතනින්ද? පිළිතුර :- දැන් සිදුවන්නේ පසුගිය වසර වල අය වැයට පෙර තෝරාගත් භාණ්ඩකිහිපයක මිල වැඩිකළ ආකාරයේ සාමාන්‍ය තත්වයක් නොවෙයි. රටතුලමහජනතාව මොනතරම් වේදනාකිරී උවත් IMF එකෙන් ණය ගන්න 2009 දී දුන් පොරොන්දුව සැලකිය යුතු කොටස් මේ දෙසැප්බර‍යට පෙරඉටුකරන්න වෙලා.ඒවගේ ප්‍රතිවිපාක මහජනතාවට දැනෙන්නේ ලබන අවුරුද්දේදී. ඉතිරි ණය වාරික මුදාහැරීමට පෙර ඒගොල්ලන්ගේ නියෝජිතකණ්ඩායමක් නිරීක්ෂනයට එනවා. ඒ අයට පෙන්වන්න කරුණු අවශ්‍යයි. එක කොන්දේසියක් විදිහටමහජන සහනාධාර සම්පූර්ණයෙන්ම නවතා දමන්න වෙලා. පාරි‍භෝගික සහනාධාරඅහෝසිකිරීම කියන්නෙ වෙළදපොල පාලනයට රජයේ මැදිහත්වීම අකුලාගන්නවා.වෙනදා වගේ අරක්කු සිගරට් මිල වැඩිකිරීමෙන් විතරක් මේ ක්‍රියා දාමය නතර කරන්න වෙන්නෑ.තෙල් මිල වගේම මහජනතාවට බලපාන අත්‍යාවශ්‍ය භාණ්ඩ හා සේවා මිල ඉදිරියේදී වැඩිවේවි. ඒක කරන්න ආණ්ඩුව බදු ගැනීමට විතරක්ම නෙවෙයි. දැනට රුපියලේඅගය යම් ස්ථාවර මට්ටමකට පවත්වාගෙන ගියත් ඉක්මනින්ම පාවෙන්න ඉඩහරීවි.ලබන අය වැය පියවාගැනීම විශාල ප්‍රශ්නයක්. IMF විතරක් නොවෙයි වල්ඩ්බෑන්ක් එකේ කොන්දේසිත් ඉටුකරන්න වෙනා. ප්‍රශ්නය :- ඇමරිකාවෙන් GSP+ සහන නැවත හිමිවුනා. මේක ආර්ථික වශයෙන් ලොකු ජයග්‍රනයයක් නේද? පිළිතුර :- මං අමතර දේශපාලන කාරනයක් කියන්නම්. මේගොල්ල බොරුවට දේශප්‍රෙමී බටහිර විරෝධී අධිරාජ්‍ය විරෝධී කීවාට ඇමරිකාව GSP දෙනවා කීව හැටියේම උඩගිය තරම ආණ්ඩුවේ මාධ්‍යවලින් අපි දැක්කා. ඔව්,GSP දෙනවා කීවා තමයි. ඒ ඇමරිකාව. හැබැයි ඇමරිකාවේ පදයට නටන වර්ල්ඩ් බෑන්ක් එකයි, IMF එකයි ලබන අවුරුද්දෙදි මොකද කරන්නේ කියල බලමු. එම උසස් නිධාරියා වැඩි දුරටත් පැවසුවේ ලංකාවේ මූල්‍ය කේෂ්ත්‍රයේ ඉන්නඅපකීර්තිමත් චරිත ජනාධිබතිවරයාගේ ගජ මිතුරන්ව ලංකාවේ ආර්ථිකඝාතන භූමිකාව හොදින් කරගෙනයන බවයි.", "URL": "https://lankatruth.com/si/?p=142", "Category": "ආර්ථික පුවත්", "Parent URL": null}