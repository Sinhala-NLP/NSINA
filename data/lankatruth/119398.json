{"Source": "Lankatruth", "Timestamp": "July 9, 2021", "Headline": "හයිටි ජනාධිපතිගේ ඝාතකයින් අල්ලයි", "News Content": "හයිටි ජනාධිපති ජෝවෙනෙල් මොයිස් ඝාතනය කිරීමට සම්බන්ධ වූවිදෙස් කුලීහේවායන් 17 දෙනෙකු අත්අඩංගුවට ගැනීමට හයිටි ආරක්ෂක අංශ සමත් ව තිබේ. මෙම ප්‍රහාරය සඳහා 28 දෙනෙකුගෙන් සමන්විත විදෙස් හමුදා කණ්ඩායමක් එක්වී ඇති බවත් ඊට විශ්‍රාමික කොලොම්බියා හමුදා භටයින් සහ හයිටි සම්භවයක් සහිත ඇමෙරිකානුවන් දෙදෙනෙක් අයත් බව හයිටි බලධාරීන් පවසයි. ජනාධිපතිවරයා ඝාතනය කිරීමෙන් අනතුරුව පළායමින් සිටී ඝාතකයින් පෝර්ට් ඕ ප්‍රින්ස් අගනුවර පැවති වෙඩි හුවමාරුවකින් පසුව අත්අඩංගුවට ගැනීමට සමත්ව තිබේ. සිදුවීමේදීහයිටි ආරක්ෂක අංශ එල්ල කරනු ලැබූප්‍රහාරයේදී ප්‍රහාරයට පැමිණි තිදෙනෙකු ඝාතනය වී ඇති අතර තවත් අට දෙනෙකු සොයා මෙහෙයුම් සිදුකරමින් සිටින බව පැවසේ. අත්අඩංගුවට ගත් පිරිස සහ සොයාගත් අවි ආයුධ මාධ්‍යවේදීන්ට ප්‍රදර්ශනය කිරීමට හයිටි පොලීසිය පියවර ගෙන තිබේ. හයිටි ජනාධිපති ජෝවෙනෙල් මොයිස් ඝාතනය වන විට 53 හැවිරිදි වියේ පසුවූ අතර පසුගිය බදාදා අලුයම ජනාධිපතිවරයාගේ පෞද්ගලික නිවසේදී ඝාතනයට ලක්විණි.ඔහුගේ බිරිඳ එහිදී බරපතළ තුවාල ලැබූ අතර ඇය මේ වනවිට ෆ්ලොරිඩාහි රෝහලක ප්‍රතිකාර ලබයි. ජනාධිපතිවරයාගේ සිරුරේ වෙඩි ප්‍රහාර 12ක් සහ ඇසේ දරුණු තුවලයක් ඇති බව වාර්තා වේ. ප්‍රහාරය සංවිධානය කළේ කවුරුන්ද සහ කුමන චේතනාවෙන්ද යන්න තවමත් පැහැදිලි නැති අතර මේ වනවිට හයිටිය තුළ දේශපාලන අස්ථාවරභාවයක් ඇතිව තිබේ. විශේෂයෙන්ම පසුගිය දශකයකට වැඩි කාලයක් තුළ දැවැන්ත සිවිල් යුද්ධයක් පැවති රාජ්‍යයක් වන හයිටිය තුළ මිලියන 11ක ජනතාවයක් වාසය කරනු ලබන බව පැවසේ. ඔවුන්ගෙන් 59%ක් පමණ අන්ත දුගී භාවයෙන් පීඩා විදින අතර එක්සත් ජාතීන්ගේ සාම සාධක හමුදා වසර ගණනාවක් හයිටිය තුළ රැඳී සිටී.", "URL": "https://lankatruth.com/si/?p=119398", "Category": "පුවත්", "Parent URL": null}