{"Source": "Lankatruth", "Timestamp": "November 20, 2011", "Headline": "විපක්ෂයේ කණ්ඩායමක් ආණ්ඩුවට පනී", "News Content": "විපක්ෂ නායකවරයා ජාතික ආණ්ඩුවකට එකගකර ගැනීමේ අරමුණින් බලපෑම් කිරීමට ආණ්ඩුව අළුත් සැලැස්මක් සකසකර ඇතිබව හෙළිවේ. ද්‍රවිඩ ජාතික සන්ධානයේ සහ එක්සත් ජාතික පක්ෂයේ මන්ත්‍රීවරු කණ්ඩායමක් ආණ්ඩුවට එකතුකරගැනීමට උත්සාහ කිරීමෙන්විපක්ෂ නායකවරයාට බලපෑම් කර ජාතික ආණ්ඩුවක් පිහිටුවීම පිළිබද අදහස සාර්තක කර ගැනීමට රාජපක්ෂපාලනය සූදානම් වේ. එසේ ගොඩනගන ජාතික ආණ්ඩුවක තනතුරු බෙදාගැනීමේ ප්‍රශණ විසදාගත නොහැකි උවහෝත් විපක්ෂය තවදුරටත් දුර්වල කර මන්ත්‍රීවරු කණ්ඩායමක් ආණ්ඩුවට දිනාගැනීම්‍ට නියමිතය. මේවන විටත් විපක්ෂ නායක රණිල්වික්‍රමසිංහ මහතා ජාතික ආණ්ඩුවකට එකගත්වය පල කර ඇති අතර සජිත්, කරූ පාර්ශවයද ඒ සදහා එකගතාව පලකර ඇති බව අනාවරණය වේ. නමුත් ප්‍රශ්ණය මතුවී තිබෙන්නේ එක්සත් ජාතික පක්ෂයේ මෙම තිදෙනා අතර ජාතික ආණ්ඩුවේ තනතුරු බෙදා ගැනීම සම්බන්ධවය. ද්‍රවිඩ ජාතික සන්ධානයට තනතුරු දීම පිළිබදවද ආණ්ඩු පක්ෂය තුල ප්‍රශ්ණ මතුවී තිබේ. මේ කුමන ගැටළු මතු අවද 2012 වර්ශයට නියමිත අය වැය විවාදය පැවැත්වෙන අතරතුර හෝ ඉන් පසු ජාතික ආණ්ඩුවක් පිහිටුවීමේ සැලසුම අසාර්තක උවහොත් විපක්ශයෙන් මන්ත්‍රීවරු කණ්ඩායමක් ආණ්ඩුව සමග එක්වීමට සූදානමින් සිටින බව තහවුරුවී ඇත.", "URL": "https://lankatruth.com/si/?p=293", "Category": "පුවත්", "Parent URL": null}