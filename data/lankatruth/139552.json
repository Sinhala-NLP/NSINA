{"Source": "Lankatruth", "Timestamp": "September 23, 2022", "Headline": "යළිත් පැය 08ක් 10ක් විදුලිය කපන්න වේවී – ජනක රත්නායක", "News Content": "අද (22) හෝ හෙට (23) දිනය තුළ ගල්අඟුරු සඳහා ඇණවුමක් ඉදිරිපත් නොකළහොත් ඔක්තෝබර් මස 28 වනදා සිට යළිත් දිනකට පැය 08ක් 10ක් අතර කාලයක විදුලි කප්පාදුවකට යාමට සිදුවන බව මහජන උපයෝගිතා කොමිෂන් සභාවේ සභාපති ජනක රත්නායක හෙළිකරයි. ඔහු මේ සම්බන්ධයෙන් හෙළි කර ඇත්තේ රූපවාහිනී නාලිකාවක වැඩසටහනකට එක්වෙමිනි. “28 වනදා වෙනකම් අපිට ගල්අඟුරු සංචිත තියෙනවා. ප්‍රශ්නය තියෙන්නේ, 28න් පස්සේ අපිට ගල්අඟුරු නැති වුණොත් මේ බලාගාර 03ම වහන්න වෙනවා. මෙගාවොට් 820ක් විතර නැති වෙනවා. පැය 8ක 10ක විදුලි කප්පාදුවකට යන්න වෙනවා. අපිට අවශ්‍ය ගල්අඟුරු ප්‍රමාණය අද හෝ හෙට ඇනවුම් නොකළොත්. දින 05කට සැරයක් අපිට ගල්අඟුරු නැවක් ළඟාවිය යුතුයි.”", "URL": "https://lankatruth.com/si/?p=139552", "Category": "පුවත්", "Parent URL": null}