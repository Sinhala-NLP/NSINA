{"Source": "Lankatruth", "Timestamp": "November 13, 2021", "Headline": "ඇත්ත අයවැය මෙන්න – 2022දී ණය කන්දට කෝටි 320,000ක් !", "News Content": "ලබන වසර වෙනුවෙන් ඉදිරිපත් කරන ලද අයවැය අනුව මුළු වියදම රුපියල් කෝටි 524,500ක් වන අතර රජයේ මුළු ආදායම සහ ප්‍රදාන රුපියල් කෝටි 228,400ක් බව නල ලේඛනවලින් අනාවරණය වේ. මේ අනුව අයවැය හිඟය රජයේ මුළු ආදායම ඉක්මවා තිබෙන අතර එය දල වශයෙන් රුපියල් කෝටි 296,100ක් වී ඇත. එනම් රජයේ මුළු ආදායම මෙන් 230%ක වියදමක් දැරීමට සිදුව තිබේ. එසේම ණය ගැනීමට සිදුවේ යැයි ඇස්තමේන්තු කර තිබෙන මුදල රුපියල් කෝටි 320,000ක් වී ඇත. සාමාන්‍යයෙන් අපේක්ෂිත ආදායම් නොලැබෙන අතර ඇස්තමේන්තු ඉක්මවා වියදම් වැඩිවීමක් සිදු වේ. මුළු ණය ගැනීම් ඇස්තමේන්තු කර ඇත්තේ මෙම පසුබිම තුළ බව අදාල සංඛ්‍යා ලේඛන තුළින් පැහැදිලි වේ.", "URL": "https://lankatruth.com/si/?p=125785", "Category": "ආර්ථික පුවත්", "Parent URL": null}