{"Source": "Lankatruth", "Timestamp": "August 30, 2023", "Headline": "තව පොඩ්ඩෙන් ඇතින්න දේවාලයටත් ගහනවා", "News Content": "මහනුවර ඇසළ පෙරහැර සඳහා රැගෙනවිත් සිටි ඇතින්නක් ඊයේ (29) පෙරවරුවේ විෂ්ණු දේවාලය අසළ අම්බලමකට පහරදී සම්පූර්ණයෙන්ම විනාශ කර තිබේ. මෙම පහරදීමෙන් කෞතුක වටිනාකමකින් යුක්ත වූ මහනුවර යුගයේ ගෘහනිර්මාණ ශිල්පවලට අනුව නිර්මාණය කර තිබූ අම්බලම සම්පූර්ණයෙන්ම විනාශ වී ගිය බව වාර්තා වේ. ප්‍රහාරය එල්ල කරන අවස්ථාවේ ඇත්ගොවුවා එම අම්බලම අසළ පිහිටි විෂ්ණු දේවාලය වෙත ගොස් සිටි බව පොලිසිය හෙළි කර ඇත. මැණික්හින්න ප්‍රදේශයේ ව්‍යාපාරිකයෙකුට අයත් “මුතු” නමින් හඳුන්වන ඇතින්නියක් සිදු කළ මෙම පහරදීමෙන් විනාශ වූ එම අම්බලම නැවති ගොඩනැගීමට විෂ්ණු දේවාලයේ බස්නායක නිලමේ භාරගෙන ඇති බවද මාධ්‍ය වාර්තාවල දැක්වේ. ඇසළ පෙරහැරේ ගමන් කළ අලි ඇතුන් කිහිපදෙනෙකු මෙවර කුලප්පු වී තිබිණි.", "URL": "https://lankatruth.com/si/?p=150813", "Category": "පුවත්", "Parent URL": null}