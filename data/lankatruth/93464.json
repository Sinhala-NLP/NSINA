{"Source": "Lankatruth", "Timestamp": "May 25, 2020", "Headline": "ආණ්ඩුව බොරු කයිවාරු නොගහ රැකියා අහිමි කළ සේවකයින් වෙනුවෙන් මැදිහත්විය යුතුයි", "News Content": "රටේ ආර්ථිකයෙ එන්ජිම පෞද්ගලික අංශයයි කියන ආණ්ඩුව දැන් පෞද්ගලික අංශය බරපතල අර්බුදයට ගිහිල්ල ඉන්න වෙලාවෙ බොරු කයිවාරු නොගහ පෞද්ගලික අංශයේ රැකියා අහිමි කළ සියලු සේවකයින් වෙනුවෙන් මැදිහත්විය යුතුයැයි ජාතික වෘත්තීය සමිති මධ්‍යස්ථානයේ සභාපති ලාල්කාන්ත මහතා අවධාරණය කරයි. ඊයේ (24) අනුරාධපුරයේදී පැවති මාධ්‍ය හමුවක් අමතමින් ලාල්කාන්ත මහතා මේ බව පැවසීය. විශේෂයෙන් අමාත්‍ය මණ්ඩලය හා ජනාධිපතිවරයා, රැකියා අහිමි කළ සේවකයින්ට නැවත රැකියා ලබාදීම සඳහාත් සේවකයින්ගේ රැකියා ආරක්‍ෂා කරගැනීම වෙනුවෙනුත් වගකීමෙන් යුතුව මැදිහත්වෙමින් මේ සඳහා තීරණ ගත යුතු බවද ලාල්කාන්ත මහතා මෙහිදී පැවසීය.", "URL": "https://lankatruth.com/si/?p=93464", "Category": "පුවත්", "Parent URL": null}