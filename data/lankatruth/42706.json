{"Source": "Lankatruth", "Timestamp": "October 18, 2017", "Headline": "වෙල්ලස්සේ ඉඩම් කොල්ලයට එරෙහිව මහජන පෙත්සම අත්සන් කිරීම හෙට ඇරඹේ", "News Content": "ඌව වෙල්ලස්ස ජන අයිතීන් සුරැකීමේ පෙරමුණ අත්සන් දෙලක්ෂයේ මහජන පෙත්සමක් අත්සන් කිරීම හෙට (19) පෙරවරු 9.00ට පදියතලාව නගරයේදී ආරම්භ කරන බව එම සංවිධානය මාධ්‍ය වෙත නිවේදනයක් නිකුත් කරමින් සඳහන් කරයි. එම නිවේදනය ඌව වෙල්ලස්ස ජන අයිතීන් සුරැකීමේ පෙරමුණේ කැඳවුම්කරු, ඌව පළාත් සභාවේ ජවිපෙ මන්ත්‍රී සමන්ත විද්‍යාරත්න මහතාගේ අත්සනින් නිකුත් කර ඇති අතර ප්‍රදේශයේ ගෞරවණීය මහ සංඝරත්නය මූලිකත්වයෙන් ඌව වෙල්ලස්ස ජන අයිතීන් සුරැකීමේ පෙරමුණේ නායකයින්ගේ සහභාගීත්වයෙන් මෙම අත්සන් දෙලක්ෂයේ වැඩසටහන ආරම්භ කරන බවද එහි සඳහන් වේ.", "URL": "https://lankatruth.com/si/?p=42706", "Category": "පරිසර", "Parent URL": null}