{"Source": "Lankatruth", "Timestamp": "October 8, 2021", "Headline": "හිරු මාධ්‍යවේදියාට පොහොට්ටුවෙන් මැර ප්‍රහාරයක්", "News Content": "කුරුණෑගල දිස්ත්‍රික්කයේ හිරු ප්‍රාදේශීය මාධ්‍යවේදී බිමල් රුහුණගේට පොහොට්ටු පක්ෂයට බය හිමි හිරිපිටිය සමූපකාරයේ සභාපති ඇතුළු මැර පිරිසක් විසින් ඉතා අමානුෂික ලෙස පහර දී තිබේ. මෙම පහරදීම සිදු කර ඇත්තේ, හිරිපිටිය සමූපකාරයේ වැඩි මිලට සීනි අලෙවි කරන බවට ලැබුනු තොරතුරක් අනුව ඒ බව දැන ගැනීම සඳහා මාධ්‍යවේදි බිමල් රුහුණගේ සීනි මිලදී ගෙන ඇති අතර එහිදී ඔහුට බිල් පතක් ලබා නොදී වැඩි මිලක් ඔහුගෙන් සීනි සඳහා ලබාගෙන ඇත. පසුව ඊට අදාල බිල්පත ලබා දෙන ලෙස ඔහු අයකැමිවරියගෙන් ඉල්ලා ඇතත් එය ලබා නොදී මොහු පැමිණි මෝටර් රථයද ආපසු ගැනීමට නොහැකිවන ලෙස හිර කර ඇත. පසුව එම ස්ථානයට පැමිණි සමූපකාරයේ නිලධාරියෙකු ඔහුට තර්ජනය කර ඇත. පසුව සමූපකාරයට පැමිණි එහි සභාපති අනුරුද්ධ බන්නැහැයක නැමැත්තා ඇතුළු මැර පිරිස මාධ්‍යවේදි බිමල් රුහුණගේ සමූපකාරයේ ගබඩාවට රැගෙන ගිහින් ඔහු එහි හිර කර පහරදී තිබේ. මාධ්‍යවේදි බිමල් රුහුණගේ සඳහන් කරන පරිදි ඔහුට පැය දෙකකට ආසන්න කාලයල් මෙලෙස විටින් විට පහරදී ඇති අතර පහරකෑමත් සමග ඔහු සිහිසුන්ව ඇදවැටී තිබේ. පසුගිය 2015 ජනාධිපතිවරණ සමයේ කුඹුක්ගැටේ ප්‍රදේශයේදී ලක්ෂ්මන් විජේසේකර, සමනලි ෆොන්සේකා, ජගත් මනුවර්න ඇතුළු කලාකරුවන් පිරිසක්ට පහරදීමේ සිදුවීමේද මෙම සමූපකාරයේ සභාපති අනුරුද්ධ බන්නැහැයක නැමැත්තා චූදිතයෙකි. ඔහු ජාතික ලයිස්තු පාර්ලිමේන්තු මන්ත්‍රී යූ.කේ. සුමිත් උඩුකුඹුරගේ ප්‍රභල ආධාරකරුවෙකි. මොවුන් මෙලස තොග මිලද ඉහළ දමමින් අලෙවි කර ඇත්තේ පසුගිය දිනවල වැටලීම්වලදී අත්අඩංගුවට ගනු ලැබූ සීනී බවද ඔහු පවසයි. මෙම පහරදීම සම්බන්ධයෙන් මාධ්‍යවේදි බිමල් රුහුණගේ විසින් ගොකරැල්ල පොලිස්ථානයට පැමිණිල්ලක්ද ගොනු කර ඇති නමුත් පහරදීමට සම්බන්ධ මැරයින් මෙතෙක් අත්අඩංගුවට ගෙන නැත.", "URL": "https://lankatruth.com/si/?p=124304", "Category": "පුවත්", "Parent URL": null}