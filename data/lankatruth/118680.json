{"Source": "Lankatruth", "Timestamp": "June 29, 2021", "Headline": "වරාය, විදුලිය, ජල සම්පාදන වැටුප් වැඩිවීම් අහෝසියි", "News Content": "සාමූහික ගිවිසුම් අනුව වරාය අධිකාරිය, ලංකා විදුලි බල මණ්ඩලය සහ ජල සම්පාදන මණ්ඩලය යන රාජ්‍ය ආයතනවල වැටුප් වැඩි කිරීම වහාම අහෝසි කිරීමට ආණ්ඩුව ක්‍රියාකරමින් සිටින බව අනාවරණය වේ. වසර 03කට වරක් අත්සන් කරනු ලබන සාමූහික ගිවිසුම් අනුව මෙම රාජ්‍ය ආයතන තුනේ වැටුප් 30%න් වැඩි කිරීම මේ දක්වා සිදු කරනු ලැබීය. එහෙත් එම වැඩි කිරීම අහෝසිකර වෙනත් ජාතික වැටුප් ප‍්‍රතිපත්තියක් මෙම ආයත වලට සකස්කිරීමට ක්‍රියාකරමින් සිටී. මේ වනවිට රජයේ මුළු ණය බර රුපියල් බිලියන 13,000 ඉක්මවා ඇති බව දක්වමින් මෙම වැටුප් වැඩි කිරීම සිදුනොකිරීමට හේතු දක්වා ඇත. මේ අනුව මෙතෙක් පැවැති ආණ්ඩු විසින් ලබාගෙන තිබෙන ණය බර පෙන්වමින් රාජ්‍ය අංශයේ වැටුප් වැඩි කිරීම් නතර කිරීමේ සුදානමක් ආණ්ඩුවට තිබෙන බව හෙළිවේ.", "URL": "https://lankatruth.com/si/?p=118680", "Category": "පුවත්", "Parent URL": null}