{"Source": "Lankatruth", "Timestamp": "May 10, 2022", "Headline": "දේශබන්දුට පොලීසිය තුළින්ම විරෝධය", "News Content": "බස්නාහිර දිසාව භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් රාජපක්ෂ මැරයින්ට ආරක්ෂාව සපයා දීම සම්බන්ධයෙන් පොලීසිය තුළින්ම බලවත් විරෝධයක් එල්ල වී තිබේ. සනත් නිශාන්ත මෙහෙය වූ රාජපක්ෂ මැරයන් ගෝල්ෆේස් පිටියට ආසන්න වන අවස්ථාවේදී දේශබන්දු තෙන්නකෝන් සනත් නිශාන්ත සමග සාකච්ඡා කර තිබේ. ඉන් අනතරුව ජ්‍යෙෂ්ඨ පොලිස් අධිකාරී ලීලාරත්නට නියෝග කර ඇත්තේ මෙම මැරයන්ට නිදහසේ ගෝල්ෆේස් පිටියට ඇතුළුවීමට ඉඩ දෙන ලෙසය. මේ අනුව රාජකාරිය පැහැරහැරීමේ චෝදනාව මත දේශබන්දු තෙන්නකෝන්ට එරෙහිව අධිකරණ ක්‍රියාමාර්ග ගත හැකි බව පොසිල් නිලධාරීන් පෙන්වා දී තිබේ. මෙම සිදුවීමට අදාලව සියලු තොරතුරු මේ වනවිට පොලීසිය තුළින්ම මාධ්‍යට ලබා දී ඇත.", "URL": "https://lankatruth.com/si/?p=134080", "Category": "පුවත්", "Parent URL": null}