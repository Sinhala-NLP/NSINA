{"Source": "Lankatruth", "Timestamp": "June 2, 2021", "Headline": "යළිත් දිනක ආසාදිතයින් 3000 ඉක්මවයි…", "News Content": "අද (02) දිනයේ මේ වනවිට කොවිඩ් – 19 ආසාදිතයින් 3,306 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. දින කිහිපයකට පසු යළිත් මෙරට දෛනිකව හමුවන ආසාදිතයින් 3000 ඉක්මවී තිබීමද විශේෂත්වයකි. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 185,922ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 37,649 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 192,547කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,527 දක්වා ඉහළ ගොස් ඇත. ශ්‍රී ලංකාව ලෝකයේ වැඩිම ආසාදිතයින් වාර්තාවන රටවල් අතර 78 වන ස්ථානයේ පසුවේ. එමෙන්ම ලෝකයේ වැඩිම දෛනික ආසාදිතයින් වාර්තාවන රටවල් අතර ශ්‍රී ලංකාව පසුවන්නේ 14වන රට ලෙසය.", "URL": "https://lankatruth.com/si/?p=117527", "Category": "කොවිඩ් -19 (කොරෝනා ) පුවත්", "Parent URL": null}