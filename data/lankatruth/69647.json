{"Source": "Lankatruth", "Timestamp": "March 4, 2019", "Headline": "ආවා කල්ලියෙන් තර්ජනාත්මක ලිපියක්", "News Content": "යාපනය කොකුවිල් ප්‍රදේශයේ පුද්ගලයෙකුට ආවා කල්ලියෙන් බව පවසා තර්ජනාත්මක ලිපියක් ලැබී තිබේ. නිවසේ සවිකර ඇති සී.සී.ටී.වී. කැමරාවක් වහාම ඉවත් කරගන්නා ලෙස තර්ජනය කරමින් මෙම ලිපිය ලැබී ඇති අතර එසේ නොකළහොත් නිවසට ප්‍රහාරයක් එල්ල කරන බව ද ලිපියේ සඳහන් වේ. පසුව නිවෙස් හිමියා විසින් පොලීසියට සිදුකරන ලද පැමිණිල්ලකට අනුව ලිපියේ සඳහන් තැපැල් මුද්‍රාව ඔස්සේ විමර්ශන සිදුකරන බව පොලීසිය පවසා ඇත. තර්ජනාත්මක ලිපියේ සඳහන්ව ඇති සී.සී.ටී.වී කැමරාවේ ඇතුළත් දර්ශන මීට ඉහත ප්‍රදේශයේ නිවසකට මීට පෙර එල්ලවූ ප්‍රහාරයක් සම්බන්ධ විමර්ශන කටයුතුවලට ද යොදාගෙන ඇති බව පොලීසිය පවසයි. ඒ අනුව එම සිද්ධිය සහ මෙම ලිපිය අතර සම්බන්ධයක් පවතින්නේද යන්න පිළිබඳව ද පොලිස් විමර්ශන ක්‍රියාත්මකවේ.", "URL": "https://lankatruth.com/si/?p=69647", "Category": "පුවත්", "Parent URL": null}