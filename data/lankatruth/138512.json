{"Source": "Lankatruth", "Timestamp": "August 26, 2022", "Headline": "ඉන්ධන බෙදාහැරීම, විකිනීම විදේශ සමාගමකට දෙනවාට එරෙහිව මූලික අයිතිවාසිකම් පෙත්සමක්", "News Content": "දිගුකාලීන පදනමක් යටතේ ඉන්ධන ආනයනය, මිලට ගැනීම, රට තුල බෙදා හැරීමේ සහ විකිණීමේ කටයුතු විදේශ සමාගම් වෙත පැවරීමට අමාත්‍ය මන්ඩලය විසින් ගෙන ඇති තීරණය බල රහිත කර නියෝගයක් නිකුත් කරණ ලෙස ඉල්ලා ශ්‍රී ලංකා පොදුජන ප්‍රගතිශීලී සේවක සංගමය ශ්‍රේෂ්ඨාධිකරණයේ මූලික අයිතිවාසිකම් පෙත්සමක් ගොනුකර තිබේ. එම පෙත්සමේ වග උත්තර කරුවන් ලෙස පත්කල අගමැතිවරයා, බලශක්ති ඇමති කංචන විජේසේකර, සෙසු අමාත්‍ය මන්ඩලය, ඛනිජතෙල් නීතිගත සංස්ථාව සහ නීතිපති වරයා ඇතුලු පිරිසක් නම්කර ඇත. පෙත්සම් කරුවන් කියා සිටින්නේ මෙම අමාත්‍ය මන්ඩල තීරණය හරහා ලංකා ඛනිජතෙල් නීතිගත සංස්ථාව සතු අතිශය ලාභ ලබන පිරවුම්හල් අතරින් වැඩි ප්‍රමාණයක් පුද්ගලීකරණය කිරීමේ සූදානමක් පවතින බවය. මේ හරහා සමස්ත ඛනිජතෙල් සංස්ථාවට හා ආර්ථිකයටද දැඩි හානියක් සිදුවන බව පෙන්වා සෙන පෙත්සම් කරුවන් ප්‍රකාශ කරන්නේ මෙම අමාත්‍ය මන්ඩල තීරණය හේතුවෙන් මූලික මිනිස් අයිතිවාසිකම් අමු අමුවේ උල්ලංගනය වන බවයි.", "URL": "https://lankatruth.com/si/?p=138512", "Category": "පුවත්", "Parent URL": null}