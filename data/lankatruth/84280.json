{"Source": "Lankatruth", "Timestamp": "October 30, 2019", "Headline": "අනුර දිනවන පොළොන්නරුවේ රැලියටත් ජන ගඟක්", "News Content": "ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ තවත් ජන රැලියක් ඊයේ (29) කදුරුවෙළ බස්නැවතුම්පොළ භූමියේ පැවති අතර ඊටද අති විශාල ජන සහභාගිත්වයක් දක්නට ලැබිණි. එම රැලියේදී ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා, යහපාලය සඳහා වූ ජාතික ව්‍යාපාරයේ නායකත්ව මණ්ඩල සභික ඒ.එම්. රිෂ්මි මහතා, ප්‍රගතිශීලී ස්ත්‍රී එකමුතුවේ කාන්ති හෙට්ටිආරච්චි මහත්මිය, ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා, විප්ලවීය සමාජවාදී කේන්ද්‍රය නියෝජනය කරමින් වසන්ත දිසානායක මහතා, පුලතිසි විද්‍යාපීඨයේ ජ්‍යෙෂ්ඨ කතිකාචාර්ය සමන් පත්මකුමාර මහතා, ප්‍රවීන සාහිත්‍යවේදී දේවී ආනන්ද මහතා සහ ජනතා විමුක්ති පෙරමුණේ පොළොන්නරුව දිස්ත්‍රික් නායක ටී.බී සරත් මහතා ඇතුළු පිරිසක් එහිදී ජන රැලිය අමතූහ.", "URL": "https://lankatruth.com/si/?p=84280", "Category": "පුවත්", "Parent URL": null}