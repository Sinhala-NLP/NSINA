{"Source": "Lankatruth", "Timestamp": "May 16, 2018", "Headline": "ඉන්ධන මිල ඉහළ දැමීමට විරුද්ධව ධීවරයෝ පන්දම් දල්වා විරෝධතාවයේ", "News Content": "ආන්ඩුව විසින් ඉන්ධන මිල ඉහළ දැමීමට විරුද්ධව සමස්ත ලංකා පොදු ධීවර සංගමය විසින් සංවිධානය කරන ලද උද්ඝෝෂණයක් අද (16) රාත්‍රී ගාල්ල දුම්රිය ස්ථානය ඉදිරිපිටින් ආරම්භ විය. උද්ඝෝෂණයට පැමිණි සියලු දෙනා පන්දම් දල්වා ගනිමින් විරෝධතා පාඨ කියමින් ගාල්ල නගරය පුරා පාගමණක යෙදී තිබේ. ධීවර රැකියා අනතුරේ – තෙල් මිල වහා අඩු කරනු, භූමිතෙල් මිල 130%ක් ඉහළට – ධීවරයා මුහුදෙන් ගොඩට, දියව් දියව් සහන දියව් – ධීවරයට සහන දියව් යන සටන් පාඨ කියමින් ගාල්ල නගරය පුරා ගමන් කරමින් මෙම විරෝධතාවය පැවැත්විණි. පන්දම් දල්වා ගනිමින් ඉන්ධන මිල ඉහළ දැමීමට එරෙහිව උද්ඝෝෂණයේ නිරත වු ධීවරයින් පිරිස ගාල්ල නගරයේදී විරෝධතා රැස්වීමක්ද පවත්වන ලදී. මෙම අවස්ථාව සදහා සමස්ත ලංකා පොදු ධීවර සංගමයේ ජාතික සංවිධායක රත්න ගමගේ මහතා ඇතුළු විශාල පිරිසක් සහභාගී වු අතර මෙහි දී අදහස් දැක් වු සමස්ත ලංකා පොදු ධීවර සංගමයේ ලේකම් රත්න ගමගේ මහතා කියා සිටියේ භූමිතෙල් සදහා ඉතා ඉක්මන් පිළිත හැකි විසදුමක් ලබා නොදෙන්නේ නම් සියළුම ධීවරයින් සමඟින් පාරට බැසීමට සුදානම් බවයි.", "URL": "https://lankatruth.com/si/?p=52265", "Category": "පුවත්", "Parent URL": null}