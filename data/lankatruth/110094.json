{"Source": "Lankatruth", "Timestamp": "February 7, 2021", "Headline": "සෞඛ්‍ය අමාත්‍යාංශයේ කඹ ඇදිල්ලක්… ගුවන් තොටුපළට ගෙනා අති නවීන PCR යන්ත්‍රය තවමත් සවි කර නැහැ…", "News Content": "විදෙස්ගතව සිට පැමිණෙන පුද්ගලයන් පරීක්ෂා කිරීමට ගුවන් තොටුපොළේ සවි කිරීම සඳහා මෙරටට පරිත්‍යාගයක් ලෙස ලැබුණු අති නවීන PCR යන්ත්‍රය එහි සවී කිරීම සඳහා, සෞඛ්‍ය අමාත්‍යාංශය තුළ පවතින මතබේධකාරී තත්වයක් හේතුවෙන් මෙතෙක් අනුමැතිය ලැබී නොමැති බව වාර්තා වේ. එම යන්ත්‍රය මගින් පැය එකහමාරක් වැනි කෙටි කාලයක් තුළදී ප්‍රතිඵල ලබා ගතහැකි බවද වාර්තා වේ. එම යන්ත්‍රය පරිත්‍යාගයක් ලෙස මෙරටට ලැබී මේ වනවිට මාස දෙකක් ගතවී ඇතැයිද වාර්තා වේ.", "URL": "https://lankatruth.com/si/?p=110094", "Category": "කොවිඩ් -19 (කොරෝනා ) පුවත්", "Parent URL": null}