{"Source": "Lankatruth", "Timestamp": "December 28, 2011", "Headline": "A/L ප‍්‍රතිඵලවලට එරෙහිව විරෝධතා", "News Content": "නිකුත්කරන ලද උසස්පෙල ප‍්‍රතිඵල විකෘතියට එරෙහිව අධ්‍යාපන අමාත්‍යංශය ඉදිරිපිටදී අද දහවල් පාසල් සුරැකීමේ ජනතා ව්‍යාපාරය මෙහෙයවීමෙන් විරෝධතා ව්‍යාපාරයක් පවත්වන ලදී මෙයට උසස්පෙල විභාගයට පෙනීසිටි සසුන්, ඔවුන්ගේ දෙමාපියන් සහ ගුරුවරුන් ඇතුළු විශාල පිරිසක් සහභාගීවූහ. විරෝධතාකරුවන්ගේ ප‍්‍රධාන ඉල්ලීමවූයේ උසස් පෙල ප‍්‍රතිපල රජයේ මැදිහත්වීමෙන්  නැවත සමීක්ෂණය කර නිවැරදිව නිකුත්කරන ලෙසය. එමෙන්ම ප‍්‍රතිපල විකෘතිය පිළිබඳව වගකීම එකිනෙකා පිට පටවා අදාල දේශපාලන අධිකාරිය සහ වගකිවයුතු නිළධාරීන් වගකීම භාරගෙන විභාග දෙපාර්තමේන්තුව සම්බන්ධ මහජන විශ්වාසය ගොඩනගන ලෙසද බල කළහ. පසුගිය අගෝස්තුමස පවත්වන ලද උසස්පෙල විභාගය සඳහා අපේක්‍ෂකයින් 294000ක් පෙණීසිටි අතර එම සියළුදෙනාගේ ප‍්‍රතිඵල විකුර්තියට ලක්වී ඇත. මේ නිසා ඔවුන්ගේ දෙමාපියන් ඇතුළු සියලූදෙනා බලවත් පීඩාවකට ලක්වී සිටිති.", "URL": "https://lankatruth.com/si/?p=652", "Category": "පුවත්", "Parent URL": null}