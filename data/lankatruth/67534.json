{"Source": "Lankatruth", "Timestamp": "February 5, 2019", "Headline": "මාකඳුරේ මධූෂ් අත්අඩංගුවට – පිරිස අතර අමල් ‌පෙරේරා", "News Content": "අපරාධ රැසකට සම්බන්ධ සැකකරුවෙකු ලෙස සැළකෙන මාකදුරේ මධූෂ් නැමැත්තා සහ ඔහු සමඟ සිටි සිව් දෙනෙකු ඩුබායි හිදී අත්අඩංගුවට ගෙන තිබේ. අද(05) අලුයම ඩුබායිහි ප්‍රධාන පෙලේ හෝටලයක සිදුකළ වැටලීමකදී පුද්ගලයන් 20 දෙනෙකු සහ ඔවුන් ළගතිබී කොකේන් මත්ද්‍රව්‍ය ප්‍රමාණයක් අත්අඩංගුවට ගැනීමට ඩුබායි ආරක්ෂක අංශ සමත්ව ඇත. එම පිරිස අතර මෙරට නමගිය අපරාධකරුවන් වන කෙසෙල් වත්තේ දිනුක ඇතුළු සිව් දෙනෙකු සහ මාකදුරේ මධූෂ් නැමැත්තා ද සිට ඇත. එසේම ජනප්‍රිය ගායක ශිල්පියෙකු වන අමල් පෙරේරා මහතා ද එම පිරිස අතර සිට අත්අඩංගුවට පත්ව ඇත. අත්අඩංගුවට පත්වූ පිරිස සම්බන්ධව වැඩිදුර පරීක්ෂණ සිදුකරයි.", "URL": "https://lankatruth.com/si/?p=67534", "Category": "පුවත්", "Parent URL": null}