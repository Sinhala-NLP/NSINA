{"Source": "Lankatruth", "Timestamp": "January 4, 2021", "Headline": "රුපියල් කෝටි 47000ක විදේශ ණයකින් නව වසරේ වැඩ අල්ලයි", "News Content": "මේ වන විට මතුවී තිබෙන බරපතළ විදේශ විනිමයේ අර්බුදය හමුවේ ඩොලර් කෝටි 250ක් හෙවත් රුපියල් කෝටි 47000ක පමණ විදේශ ණය ලබා ගැනීමට ආණ්ඩුව සැලසුම්කර තිබේ. මුදල් අමාත්‍යාංශයේ ලේකම්, එස්.ආර්. ආටිගල මාධ්‍යයට පවසා තිබුණේ චීනයෙන් සහ ඉන්දියාවෙන් විනිමය හුවමාරු නමින් හැඳින්වෙන වැඩපිළිවෙළ යටතේ මෙම මුදල ලබාගන්නා බවය. චීනයෙන් ඩොලර් කෝටි 150ක් සහ ඉන්දියාවෙන් ඩොලර් කෝටි 100ක් මෙසේ ලබාගැනීමට නියමිතය. මෙරට සතු නිල විදේශ විනිමය සංචිත ප‍්‍රමාණය වර්ධනය කර ගැනීම සහ රුපියලේ අගය කඩාවැටීම වළක්වා ගැනීමේ මූලික අරමුණු මත මෙම විදේශ ණය ප‍්‍රමාණය ලබාගැනීමට සූදානම් වේ. පසුගිය සතියේ රුපියල කඩාවැටීම පාලනය කර ගැනීම සඳහා මහ බැංකුව විසින් එය සතුව තිබූ ඩොලර් සංචිතය වෙළඳ පොළට මුදාහැරි බව වාර්තා වී තිබිණි.", "URL": "https://lankatruth.com/si/?p=106472", "Category": "පුවත්", "Parent URL": null}