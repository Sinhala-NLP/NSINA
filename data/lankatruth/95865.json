{"Source": "Lankatruth", "Timestamp": "August 21, 2020", "Headline": "ගෝඨාභයගෙන් මහින්දට උරචක්‍රමාලයක්…", "News Content": "මෙවර කැබිනට් අමාත්‍ය ධුර සහ ආයතන බෙදීමේදී ජනාධිපතිවරයා විසින් අගමැති මහින්ද රාජපක්ෂ මහතා වෙත මුදල් අමාත්‍යාංශය යටතේ ඈවර කිරීමට නියමිත ආයතන 04ක්ද පවරා දී තිබේ. රාජ්‍ය ආයතන වසාදැමීම හෝ විකිණීම නොකරන බවට දිගින් දිගටම ප්‍රකාශ කර සිටි අගමැතිවරයාට මෙම ආයතන ලබාදීම මගින් ඔහු දේශපාලනිකව බරපතල අසීරුතාවයකට පත්කර ඇති බව පැහැදිලි ය. මෙසේ ඈවර කිරීමට නියමිතව ඇත්තේ විදුලි සංදේශ දෙපාර්තමේන්තුව, වනජීවී භාරය, ශ්‍රී ලංකා ජනමාධ්‍ය අභ්‍යාස ආයතනය හා අභ්‍යන්තර වෙළඳ දෙපාර්තමේන්තුවයි. මෙම ආයතන අතරින් තැපැල් හා විදුලි සංදේශ දෙපාර්තමේන්තුව වශයෙන් මෙයට කලකට පෙර තිබී විශාල වශයෙන් ආදායම් උපයා දුන් විදුලි සංදේශ දෙපාර්තමේන්තුව වසා දැමීමට නියමිත ය. එසේම ශ්‍රී ලංකා ජනමාධ්‍ය අභ්‍යාස ආයතනය හා අභ්‍යන්තර වෙළඳ දෙපාර්තමේන්තුවද රජයට ආදායම් උපයාදුන් ආයතන වශයෙන් ප්‍රකටව තිබිණි. කෙසේවෙතත් මේ වනවිට මෙම ආයතන හතර වසා දැමීමට රජයේ ප්‍රතිපත්තිමය තීරණයක් ගෙන ඒ පිළිබඳ ක්‍රියාකිරීමේ අමාත්‍යවරයා වශයෙන් මහින්ද රාජපක්ෂ මුදල් ඇමතිවරයා ට පවරා තිබී ම පිළිබඳව මේ වනවිට ආණ්ඩුව අභ්‍යන්තරයේ පවා ආණ්දෝලනයකට තුඩුදී ඇති බව අනාවරණය වේ.", "URL": "https://lankatruth.com/si/?p=95865", "Category": "ආර්ථික පුවත්", "Parent URL": null}