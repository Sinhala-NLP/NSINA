{"Source": "Lankatruth", "Timestamp": "November 1, 2022", "Headline": "ඩොලර් හිඟයෙන් පශ්චාත් වෛද්‍ය පුහුණුව නවතියි", "News Content": "පවතින මූල්‍ය අර්බුදය සහ විදේශ විනිමය අර්බුදය හේතුවෙන් පශ්චාත් වෛද්‍ය පුහුණුව සඳහා වෛද්‍ය නිලධාරීන් විදේශගත වීමේදී සිදුකරන ගෙවීම් සිදුකළ නොහැකි බව ලංකා බැංකුව විසින් සෞඛ්‍ය අමාත්‍යංශය දැනුම් දී ඇතැයි වාර්තා වේ. වෛද්‍ය නිලධාරීන් පශ්චාත් විදෙස් පුහුණුව සඳහා පිටත්වයාමේදී මාස දෙකක ජීවන වියදම් දීමනාව, ගුවන් ටිකට්පත් ගාස්තු සහ අනෙකුත් ප්‍රතිපූර්ණය කරන වියදම් රජය විසින් ලබාදිය යුතු වේ. ඒ අනුව පශ්චාත් පුහුණුව සඳහා මේ වසරේ අගෝස්තු මාසයේ විදෙස් ගතවූ ගෙවීම් සිදුකළ වෛද්‍යවරුන්ට පමණක් සැප්තැම්බර් මාසයේ ජීවන වියදම් දීමනාව යොමු කිරීමට කිරීමටත්, මෙම තත්ත්වය මත විදේශ පුහුණුව සඳහා වෛද්‍ය නිලධාරීන් නැවත දැනුම්දෙන තුරු යොමු කිරීම නවතා දැමීමට තීරණය කර ඇති බව සෞඛ්‍ය අමාත්‍යංශය පවසයි. ශ්‍රී ලංකා වෛද්‍ය සේවයේ ගුණාත්මක භාවයට අතිශය වැදගත් වන විදෙස් පශ්චාත් වෛද්‍ය පුහුණුව නතරවීම වෛද්‍ය සේවයේ ප්‍රමිතියට දැඩිව බලපාන බව වෛද්‍යවරුන්ගේ අදහසයි.", "URL": "https://lankatruth.com/si/?p=141491", "Category": "පුවත්", "Parent URL": null}