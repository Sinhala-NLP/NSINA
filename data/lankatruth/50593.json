{"Source": "Lankatruth", "Timestamp": "April 13, 2018", "Headline": "ඊයේ පත් කළ ආණ්ඩුකාර ධුරවල යළි වෙනසක්", "News Content": "ජනාධිපතිවරයා විසින් පළාත් 07ක් සඳහා ඊයේ (12) පත් කළ ආණ්ඩුකාරවරුන්ගෙන් දෙදෙනෙකුගේ ධුරවල යළි වෙනසක් කර තිබේ. ඒ අනුව මධ්‍යම පළාත් නව ආණ්ඩුකාරවරයා ලෙස ඊයේ පත් කරන ලද රෙජිනෝල්ඩ් කුරේ මහතා උතුරු පළාත් ආණ්ඩුකාරවරයා ලෙස ජනාධිපතිවරයා විසින් යළි පත් කර තිබේ. රෙජිනෝල්ඩ් කුරේ මහතා ධ්‍යම පළාත් නව ආණ්ඩුකාරවරයා ලෙස ඊයේ පත්කිරීමට පෙරද ඔහු කටයුතු කරනු ලැබුවේ උතුරු පළාත් ආණ්ඩුකාරවරයා ලෙසය. එමෙන්ම ඌව පළාත් නව ආණ්ඩුකාරවරයා ලෙස ඊයේ පත් කරන ලද පී.බී. දිසානායක මහතා මධ්‍යම පළාත් නව ආණ්ඩුකාරවරයා ලෙස අද (13) යළි පත් කර ඇති අතර ඒ මහතා ඌව පළාතේ වැඩබලන ආණ්ඩුකාරවරයා ලෙසද පත් කර ඇත.", "URL": "https://lankatruth.com/si/?p=50593", "Category": "පුවත්", "Parent URL": null}