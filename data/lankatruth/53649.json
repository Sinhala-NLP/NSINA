{"Source": "Lankatruth", "Timestamp": "June 5, 2018", "Headline": "සෞදි කාන්තාවන්ට රිය පැදවීමේ අවසරය හිමිවේ", "News Content": "සෞදි කාන්තාවන්ට රිය පැදවීමේ අවසර ලබා දෙමින් රියදුරු බලපත්‍ර නිකුත් කිරීම මේ වන විට සෞදි මෝටර් රථ දෙපාර්තමේන්තුව හරහා සිදුවන බව වාර්තා වේ. පසුගිය වසරේ සෞදියේ කාන්තාවන් සඳහා රිය පැදවීමේ අවසර ලබා දීමට තීරණය කරන ලද්දේ සල්මාන් බින් අබ්දුල්ලාසි අල් සෞද් විසිනි. ඒ ඔටුන්න හිමි සල්මාන් කුමරුන්ගේ යෝජනාවකට අනුවය. එම රාජ ආඥාවට අනුව ලබන 24 වැනිදා සිට සෞදියේ කාන්තාවන්ට රිය පැදවීමේ අවසරය හිමිවේ. ඒ අනුව සුදුසුකම් ලැබූ සහ විදේශ රියදුරු බලපත්‍ර සහිත කාන්තාවන් 2000කට මෙම සතිය ඇතුලත රියදුරු බලපත්‍ර නිකුත් කිරීමට නියමිතබව සෞදි මෝටර් රථ දෙපාර්තමේන්තුව පවසයි.", "URL": "https://lankatruth.com/si/?p=53649", "Category": "විදෙස් පුවත්", "Parent URL": null}