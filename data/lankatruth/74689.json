{"Source": "Lankatruth", "Timestamp": "May 27, 2019", "Headline": "රු. මි. 14ක මුදලක් වංචා කිරීම පිළිබඳ සරත් කුමාරට එරෙහි නඩුව කැඳවීම අගෝස්තුවලට යයි", "News Content": "හිටපු ධීවර නියෝජ්‍ය අමාත්‍ය සරත් කුමාර ගුණරත්න මහතා ඇතුළු විත්තිකරුවන් 06 දෙනකුට එරෙහිව නීතිපතිවරයා විසින් ගොනුකර තිබෙන රුපියල් මිලියන 14කට ආසන්න මුදලක් වංචා කිරීම පිළිබඳ නඩුව අගෝස්තු මස 05 වනදා යළි කැඳවන ලෙස කොළඹ මහාධිකරණ විනිසුරු ෂශී මහේන්ද්‍රන් මහතා අද (27) නියෝග කර ඇත. මෙහිදී පැමිණිල්ල විසින් විත්තියට ලබා දිය යුතු සියලු ලේඛන මීළඟ නඩු දිනයට පෙර ලබා දෙන්නැයිද විනිසුරුවරයා රජයේ පාර්ශවය නියෝග කර තිබේ. පසුගිය රජය සමයේ මීගමුව කලපුව සංවර්ධන ව්‍යාපෘතිය සඳහා වෙන් කර තිබූ රුපියල් මිලියන 14කට ආසන්න මුදලක් ඉකුත් ජනාධිපතිවරණ සමයේ එවක ජනාධිපති අපේක්ෂකවරයා වශයෙන් තරඟ වැදුණු මහින්ද රාජපක්ෂ මහතාගේ මීගමුවේ පැවති රැලියේ ප්‍රචාරක කටයුතු සඳහා වැය කිරීම තුළින් පොදු දේපළ පනත යටතේ වරදක් සිදුකර ඇතැයි චෝදනා කරමින් හිටපු ධීවර නියෝජ්‍ය අමාත්‍ය සරත් කුමාර ගුණරත්න මහතා ඇතුළු විත්තිකරුවන් හය දෙනෙකුට එරෙහිව නීතිපතිවරයා විසින් මෙම නඩුව ගොනුකර ඇත.", "URL": "https://lankatruth.com/si/?p=74689", "Category": "පුවත්", "Parent URL": null}