{"Source": "Lankatruth", "Timestamp": "February 20, 2021", "Headline": "තලවකැලේ එකම පවුලේ හයකට කොරෝනා…", "News Content": "හැටන්, කොටගල තලවකැලේ ප්‍රදේශයේ එකම පවුලේ පුද්ගලයින් 06 දෙනෙකුට කොවිඩ් – 19 වෛරසය ආසාදනය වී තිබේ. එම පිරිස අතර පාසල් සිසුවියක්ද සිටින බව සෞඛ්‍ය අංශ සඳහන් කරයි. කොටගල මහජන සෞඛ්‍යෙ පරික්ෂක සෞන්දර රාගවන් සඳහන් කළේ, පසුගිය 16 වන දින සිදුකළ PCR පරීක්ෂණ වාර්තාවලට අනුව එම ආසාදිතයින් හඳුනාගෙන ඇති බවය. ගම්පහ ප්‍රදේශයේ සිට හැටන්, කොටගල ප්‍රදේශයට පැමිණි කාන්තාවක් කොවිඩ් – 19 ආසාදිතයෙකු ලෙස හඳුනාගැනීමෙන් අනතුරුව ඇයගේ නිවසේ සිටි පුද්ගලයින් 09 දෙනෙකු එලෙස PCR පරීක්ෂණයට ලක්කර තිබේ. මෙම 06 දෙනා හඳුනාගෙන ඇත්තේ එම 09 දෙනාගෙනි.", "URL": "https://lankatruth.com/si/?p=111007", "Category": "කොවිඩ් -19 (කොරෝනා ) පුවත්", "Parent URL": null}