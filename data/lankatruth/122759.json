{"Source": "Lankatruth", "Timestamp": "September 8, 2021", "Headline": "ඉන්දුනීසියාවේ බන්ධනාගාර ගින්නෙන් රැඳවියන් 41ක් මරුට", "News Content": "ඉන්දුනීසියාවේ ජාවා දූපතේ පිහිටි ටැන්ගරැන්ග් බන්ධනාගාරයේ අද (08) අළුයම හටගත් ගින්නක් නිසා එහි රඳවා සිටි රැඳවියන් 41 දෙනෙකු ජීවිතක්ෂයට පත්ව ඇති බව වාර්තා වේ. ගින්නට හේතුව මෙතෙක් අනාවරණය වී නොමැති අතර විදුලි කාන්දුවක් නිසා ගින්න හටගෙන ඇති බවටයි සැක කෙරේ. බන්ධනාගාර රැඳවියන් නින්දේ පසුවෙද්දී මෙම ගින්න හටගෙන ඇත. මිය ගිය 41 දෙනාට අමතරව තවත් 80 කට ආසන්න පිරිසක් තුවාල ලබා ඇති අතර ඔවුන්ගෙන් 08 දෙනෙකු බරපතළ තත්වයේ පසුවන බව විදෙස් මාධ්‍ය වාර්තා කරයි. වාර්තා වන්නේ. ජාවා දූපතේ පිහිටි ටැන්ගරැන්ග් බන්ධනාගාරයේ C කොටස මෙලෙස ගිනිගෙන ඇති අතර රැඳවියන් 40 ක් සඳහා පමණක් පහසුකම් ඇති එම කොටසේ ඒ වනවිට රැඳවියන් 122 ක් පමණ රඳවා ඇති බවත් සීමිත ඉඩක් තුළ වැඩි රැඳවියන් ප්‍රමාණයක් රඳවා තිබීම නිසා ඔවුන් ‍බේරා ගැනීමට අපහසු වූබව පැවසේ. මත්ද්‍රව්‍ය චෝදනා සම්බන්ධයෙන් වැරදිකරුවන් වූ පුද්ගලයන් මෙහි රඳවා තබා ඇති අතර පෘතුගාලය, දකුණු අප්‍රිකාව ඇතුළු රටවල් කිහිපයක පුද්ගලයන්ද එහි රඳවා සිටී බව වාර්තා වේ.", "URL": "https://lankatruth.com/si/?p=122759", "Category": "පුවත්", "Parent URL": null}