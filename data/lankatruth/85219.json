{"Source": "Lankatruth", "Timestamp": "November 10, 2019", "Headline": "අනුරගේ ඇත්ත සහ ගෝඨාභයගේ බොරුව", "News Content": "මහජන නියෝජිතයන් පාලකයන් ඇතුළු රටේ වගකිවයුතු පුද්ගලයන් සිදු කරනු ලබන ප්‍රකාශවල නිරවද්‍යතාවය පිළිබඳව රටට තහවුරු කිරීමේ ප්‍රවෘත්ති පලකරන ඩේලිමිර්ර පුවත් වෙබ් අඩවිය වත්මන් ජනාධිපතිවරණ වේදිකාවේදී ප්‍රධාන ජනාධිපතිධුර අපේක්ෂ්කයන් දෙදෙනෙකු වන ජාතික ජන බලවේගයේ අනුර කුමාර දිසානායක මහතා සහ ශ්‍රී ලංකා පොදු ජන පෙරමුණේ ගෝඨාභය රාජපක්ෂ මහතා විසින් සිදු කළ කරුණු දෙකක් සම්බන්ධයෙන් ඇති නිරවද්‍යතාවය පිළිබඳව රටට අනාවරණය කර තිබේ. ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා විසින් ප්‍රකාශ කර ඇති වසරකට වයස අවුරුදු 16ට අඩු ගැහැණු ළමුන් 1,600ක් ලිංගික අතවරයන්ට ලක්වන බව පවසා ඇති අතර පැවති මහින්ද රාජපක්ෂ පාලන සමයේදී උතුරේ ඉඩම් 90%ක් හමුදාවෙන් මුදාගෙන නැවත එහි හිමිකරුවන් වෙත ලබා දී ඇතැයි ශ්‍රී ලංකා පොදු ජන පෙරමුණේ ගෝඨාභය රාජපක්ෂ මහතා ප්‍රකාශක ඇත. ඩේලි මිර්ර් වෙබ් අඩවිය විසින් අනුර කුමාර දිසානායක මහතාගේත් ගෝඨාභය රාජපක්ෂ මහතාගේත් ප්‍රකාශවල අඩංගු සංඛ්‍යා දත්ත පිළිබඳව විශ්ලේෂණය කරමින් මෙම ප්‍රකාශ සම්බන්ධයෙන් වූ සත්‍ය අසත්‍ය තාවය පිළිබඳව තහවුරු කරමින් වාර්තා කර තිබේ. ඒ අනුව ඔවුන් විසින් තහවුරු කර තිබෙන්නේ අනුර දිසානායක මහතා විසින් රටට අනාවරණය කළ සංඛ්‍යා දත්ත, ශ්‍රී ලංකා පොලිසියේ බරපතල අපරාධ සාරාංශයේ (GCA) දත්ත අනුව ඉතාමන් නිවැරදි බවයි. ඒ අනුව 2015 සිට 2018 දක්වා වාර්තා වූ ව්‍යවස්ථාපිත ස්ත්‍රී දූෂණ සංඛ්‍යාව වාර්ෂිකව 1,438 සිට 1,686 දක්වා පරාසයක වාර්තා වන බවත් මෙම කාලය තුළ ව්‍යවස්ථාපිත ස්ත්‍රී දූෂණ පිළිබඳ සාමාන්‍ය වාර්තා 1,556 ක් බවත් එ් අනුව වසරකට ලංකාවේ ස්ත්‍රී දූෂණ 1,600ක් ප්‍රමාණයක් සිදුවන බවට අනුර කුමාර දිසානායක මහතා සිදු කළ ප්‍රකාශය නිවැරදි බවද ඔවුන් තහවුරු කරයි. එමෙන්ම ගෝඨාභය රාජපක්ෂ මහතාගේ ප්‍රකාශයේ අඩංගු සංඛ්‍යා දත්ත, ප්‍රතිසන්ධාන යාන්ත්‍රණ සම්බන්ධීකරණ ලේකම් කාර්යාලය (SCRM)හි සහ ආරක්ෂක අමාත්‍යාංශයේ (MOD)හි දත්ත අනුව අසත්‍ය ප්‍රකාශයක් බවද ඔවුන් තහවුරු කරයි. එම දත්ත අනුව යුද්ධය අවසානයේ හමුදාව විසින් අත්පත් කරගත් රජයේ සහ පෞද්ගලික ඉඩම්වලින් 2015 ජනවාරි වනවිට නිදහස් කර ඇත්තේ 35.2%ක් පමණි. උතුරු පළාතේම නිදහස් කර ඇති ඉඩම් ප්‍රමාණය වන්නේ 69%ක් පමණි. ඒ අනුව අනුර කුමාර දිසානායක මහතාගේ සංඛ්‍ය දත්ත නිවැරදි වන අතර ගෝඨාභය රාජපක්ෂ මහතාගේ සංඛ්‍ය දත්ත වැරදි සහගතය.", "URL": "https://lankatruth.com/si/?p=85219", "Category": "පුවත්", "Parent URL": null}