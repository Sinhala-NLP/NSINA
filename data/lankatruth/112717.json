{"Source": "Lankatruth", "Timestamp": "March 14, 2021", "Headline": "අහඹු PCR පරීක්ෂණවලින් බදුල්ලේ තවත් කෝවිඩ් පොකුරක්", "News Content": "බදුල්ල බදුලුපිටිය ප්‍රදේශයේ අහඹු ලෙස සිදු කළ PCR පරික්ෂාවකදී කෝවිඩ් – 19 ආසාදිත පුද්ගලයන් 10දෙනෙකු ඊයේ (13) හදුනාගත් බවත් ඔවුන් බිදුනු වැව සහ දියතලාව කහගොල්ල කෝවිඩ් ප්‍රතිකාර ඒකකයට ඇතුලත් කළ බවත් බදුල්ල පරිපාලන මහජන සෞඛ්‍ය පරීක්ෂක පියල් පද්ම පවසයි. මෙසේ හදුනාගත් පිරිස අතර බදුලුපිටිය ප්‍රදේශයේ පුද්ගලයන් 08ක්, ගල්කන්ද ප්‍රදේශයේ පුද්ගලයකු සහ බදුල්ල නගරයේ දකුණු පටුමග පුද්ගලයකු සිටිති. බදුලුපිටිය ජනාශ්‍රිත ප්‍රදේශයේ මෙසේ මීට දින තුනකට පමණ ඉහතදී අහඹුලෙස පුද්ගලයන් සියයක් PCR පරික්ෂණයට යොමු කළ බවත් එම PCR පරීක්ෂණ වාර්තා ඊයේ (13) ලැබීමෙන් පසුව මෙම කෝවිඩ් – 19 ආසාදිත පුද්ගලයන් හදුනාගත් බවත් ඔහු පවසයි. මෙම කෝවිඩ් ආසාදිත අයගේ පළමු පෙල ආශ්‍රීතයන් හදුනාගෙන ඔවුන් නිවෙස්වල ස්වයං නිරෝධනයට ලක් කළ බවත් ඔවුන්ගේ PCR පරීක්ෂණ වාර්තා ලබා ගෙන ඉදිරි පරීක්ෂණ කටයුතු සිදු කරන බවද බදුල්ල පරිපාලන මහජන සෞඛ්‍ය පරීක්ෂක පියල් පද්ම වැඩිදුරටත් සදහන් කරයි.", "URL": "https://lankatruth.com/si/?p=112717", "Category": "කොවිඩ් -19 (කොරෝනා ) පුවත්", "Parent URL": null}