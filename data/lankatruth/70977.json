{"Source": "Lankatruth", "Timestamp": "March 24, 2019", "Headline": "අකිලගේ වගකීම් විරහිත ප්‍රකාශවලට ගුරු විදුහල්පතිවරුන්ගේ අප්‍රසාදය", "News Content": "පසුගිය 13 වැනිදා දීප ව්‍යාප්තව ගුරු විදුහල්පතිවරුන් සිදුකල වර්ජනය සම්බන්ධව අධ්‍යාපන අමාත්‍යවරයා සිදුකරන වගකීම් විරහිත ප්‍රකාශ අප්‍රසාදයෙන් යුතුව හෙලා දකින බව ගුරු විදුහල්පති සන්ධානය මාධ්‍ය නිවේදනයක් නිකුත් කරමින් දන්වා සිටියි. සමස්ථ අධ්‍යාපන ක්ෂේත්‍රයම මුහුණ පා ඇති අර්බුධය සහ වර්ජනයේ අරමුණ තේරුම්ගෙන ඊට අදාල පිළිතුරු ලබාදීම වෙනුවට අධ්‍යාපන ඇමති අකිල විරාජ් කාරියවසම් මහතා එම ක්‍රියාමාර්ගය අවතක්සේරුකරමින් කටයුතු කරන බව එම සන්ධානය වැඩිදුරටත් පවසයි. දෙවන පාසල් වාරය ආරම්භවන අප්‍රේල් 22ට ප්‍රථම අධ්‍යාපන ක්ෂේත්‍රයේ පවතින ප්‍රධාන ගැටලු විසඳීමට අදාල කටයුතු කරන්නැයි ගුරු විදුහල්පති සන්ධානය වැඩිදුරටත් නිවේදනයේ සඳහන් කර ඇති අතර සිය ඉල්ලීමට කන් නොදී කටයුතු කරන්නේ නම් පෙර දැනුම්දීමකින් තොරව දැවැන්ත වෘත්තීය ක්‍රියාමාරගවලට අවතීර්ණ වන බවද එම සංගමය රජයට අනතුරු අගවා සිටියි. ගුරු විදුහල්පති සන්ධානය නිකුත්කළ සම්පූර්ණ මාධ්‍ය නිවේදනය පහත පළවේ…", "URL": "https://lankatruth.com/si/?p=70977", "Category": "පුවත්", "Parent URL": null}