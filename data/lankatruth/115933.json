{"Source": "Lankatruth", "Timestamp": "May 3, 2021", "Headline": "විවෘත විශ්වවිද්‍යාලයේ උපකුලපති ධුරයට නිර්දේශකළ නම් ජනපති ප්‍රතික්ෂේප කරයි", "News Content": "ශ්‍රී ලංකා විවෘත විශ්වවිද්‍යාලයේ උපකුලපති තනතුර සඳහා එහි පාලක සභාව විසින් ජනාධිපතිවරයාගේ අනුමැතිය සඳහා යොමුකළ මහාචාර්යවරු තිදෙනාගේම නම් ප්‍රතික්ෂේප වී ඇතැයි වාර්තා වේ. විවෘත විශ්වවිද්‍යාලයීය ආචාර්ය සංගමයේ සභාපති මහාචාර්ය ඇන්ටන් ජයරත්න පවසන්නේ ශ්‍රී ලංකා විවෘත විශ්වවිද්‍යාලයේ උප කුලපති තනතුර සඳහා අයැඳුම් කළ මහාචාර්යවරුන්ගේ සුදුසුකම් පරීක්ෂා කළ මණ්ඩලය ඉන් නම් තුනක් තෝරා විශ්වවිද්‍යාල ප්‍රතිපාදන කොමිෂන් සභාව හරහා ජනාධිපති කාර්යාලය යවා ඇති බවයි. එය උප කුලපතිවරයකු තෝරාපත් කිරීමේ නිසි ක්‍රමවේදය බවත් එම ක්‍රමවේදය අනුගමනය කර මහාචාර්යවරුන්ගේ නම් තුනක් යැවූ නමුත් එය ප්‍රතික්ෂේප කිරීම අත්තනෝමතික ක්‍රියාවක් බවත් ඊට විරෝදය දක්වන බවත් සභාපතිවරයා කියයි.", "URL": "https://lankatruth.com/si/?p=115933", "Category": "පුවත්", "Parent URL": null}