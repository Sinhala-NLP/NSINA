{"Source": "Lankatruth", "Timestamp": "December 23, 2020", "Headline": "ඊයේ සමස්ත ආසාදිතයින් 428ක්", "News Content": "ඊයේ (22) දිනයට සමස්ත කොවිඩ් – 19 සාදිතයින් 428දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 392 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 35 දෙනා වාර්තා වන්නේ බන්ධනාගාර ආශ්‍රිතවය. එමෙන්ම විදේස්ගතව සිට පැමිණි එක් අයෙකුද ඒ අතර සිටිති. මේ වනවිට වාර්තා වී ඇති සමස්ත නව කොවිඩ් – 19 පොකුර 34,381ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,576 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 38,059කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 183කි.", "URL": "https://lankatruth.com/si/?p=104260", "Category": "කොවිඩ් -19 (කොරෝනා ) පුවත්", "Parent URL": null}