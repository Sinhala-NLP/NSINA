{"Source": "Lankatruth", "Timestamp": "January 30, 2021", "Headline": "වරාය කටයුතු අත්‍යවශ්‍ය සේවාවක් කරයි…", "News Content": "ශ්‍රී ලංකා වරාය අධිකාරියේ මෙහෙයුම් කටයුතු අත්‍යවශ්‍ය මහජන සේවාවක් ලෙස ප්‍රකාශයට පත්කරමින් ජනාධිපති ලේකම් පී.බී ජයසුන්දර විසින් අති විශේෂ ගැසට් නිවේදනයක් නිකුත්කර තිබේ. ජනාධිපති ලේකම් පී.බී ජයසුන්දර විසින් එම ගැසට් නිවේදනය නිකුත් කර ඇත්තේ 1979 අංක 61 දරණ අත්‍යාවශ්‍ය මහජන සේවා පනත යටතේ 02 වන වගන්තිය ප්‍රකාරව ජනාධිපති ගෝඨාභය රාජපක්ෂගේ අණපරිදිය. ඒ අනුව, වරාය අධිකාරිය සපයනු ලබන සියලු සේවාවන් අත්‍යාවශ්‍ය සේවාවන් ලෙස සැලකිල්ලට ගනිමින් ඉදිරි කටයුතු සිදුකළ යුතු බව අදාළ ගැසට් නිවේදනයෙන් දක්වා ඇත. කෙසේ වෙතත් මේ වනවිට කොළඹ වරායේ නැගෙනහිර ජැටිය ඉන්දියාවේ අදානි සමාගමට විකිණීමට එරෙහිව වරාය වෘත්තීය සමිති අකුරට වැඩකිරීමේ වෘත්තීය ක්‍රියාමාර්ගයකට අවතීර්ණය වී සිටිති.", "URL": "https://lankatruth.com/si/?p=109620", "Category": "පුවත්", "Parent URL": null}