{"Source": "Lankatruth", "Timestamp": "December 23, 2019", "Headline": "යාපනය බන්ධනාගාරය ඉදිරිපිට සංඝමිත්තා තෙරණිය, මිහිදු හිමි සහ කාවන්තිස්ස රජුගේ ප්‍රතිමා සිවාජිලිංගම්ගේ විරෝධයෙන් ඉවත් කරයි", "News Content": "සංගමිත්තා තෙරණිය, මිහිඳු හිමියන් සහ කාවන්තිස්ස රජ්ජුරුවන් නිරූපනය කෙරෙන ප්‍රතිමා තුනක් යාපනය බන්ධනාගාරය ඉදිරිපිට ස්ථාපනය කිරීමට යාමේදී, හිටපු පළාත් සභා මන්ත්‍රී එම්.කේ. සිවාජිලිංගම් ඇතුළු පිරිසකගේ විරෝධතාවයක් හේතුවෙන් එම ප්‍රතිමා ඉවත්කිරීමට බන්ධනාගාර නිලධාරීන් කටයුතු කර ඇත. යාපනය බන්ධනාගාරයේ හින්දු සිරකරුවන් පිරිසක් ඉකුත් වසරේ බන්ධනාගාරයේ පැවැති තරගයක් වෙනුවෙන් සංඝමිත්තා තෙරණිය, දඹකොළ පටුන හරහා ශ්‍රී මහා බෝධීන් වහන්සේ වැඩම කරවීම චිත්‍රයට නගා තිබූ අතර, සංඝමිත්තා තෙරණිය, මිහිදු හිමියන් හා කාවන්තිස්ස රජතුමාගේ ප්‍රතිමා තුනක් ද එහි ඉදිකර තිබූ බව පොලිස් ආරංචිමාර්ග පවසයි. තරඟයෙන් පසුව එම නිර්මාණ යාපනය බන්ධනාගාරයේ තිබී ඇති අතර රටපුරා තරුණ කණ්ඩායම් සිදුකරන චිත්‍ර ඇදීමේ ව්‍යාපාරයත් සමඟ මෙම චිත්‍ර හා මූර්ති බන්ධනාගාරය ඉදිරිපිට ස්ථාපනය කිරීමට තීරණය කර ඇත. කෙසේ වෙතත් අදාල මන්ත්‍රීවරයා ඇතුළු පිරිසගේ විරෝධතාවය මත එම නිර්මාණය ඉවත්කර ගැනීමට බන්ධනාගාර නිලධාරීන් කටයුතු කරතිබේ.", "URL": "https://lankatruth.com/si/?p=87851", "Category": "පුවත්", "Parent URL": null}