{"Source": "Lankatruth", "Timestamp": "January 6, 2019", "Headline": "ජනපති දූෂණ විරෝධී ගමන වේගවත් කරයි – ඇවන්ගාඩ් චූදිතයෙකු පුද්ගලික ලේකම් කරගනියි", "News Content": "මෙම 2019 වසර දූෂණ වීරෝධී වසරක් බවට පත් කරන බවට ජනාධිපති මෛත්‍රීපාල සිරිසේන මහතා ප්‍රකාශ කර දින 06ක් ගතවන තැන ජනාධිපතිවරයා විසින් තම පුද්ගලික ලේකම්වරයා ලෙස, තමන්විසින්ම පත් කළ කොමිසම විසින් චරදකරුවෙකු ලෙස නම් කර සිටින රණවක ආරච්චිගේ දොන් ජනක මහතාව පත් කරගෙන තිබේ. ඒ ජනාධිපතිවරයාගේ පුද්ගලික ලේකම්වරයා ලෙස කටයුතු කළ එරික් වීරවර්ධන මහතා ඉල්ලා අස්වීමෙන් ඇතිවූ පුරප්පාඩුව සඳහාය. සීමාසහිත රක්නා ආරක්ෂක ලංකා සමාගම සහ ඇවන්ට්ගාඩ් සමාගම අතර සිදුව ඇති නීතිවි රෝධී ගණුදෙනුවලට අදාලව බරපතල වංචා, දූෂණ, රාජ්‍ය සම්පත්, වරප්‍රසාද සහ අධිකාරිය අනිසි ලෙස භාවිතා කිරීම සමබන්ධයෙන් විමර්ශනය කිරීමේ ජනාධිපති කොමිෂන් සභාව විසින් සිදු කළ විමර්ශනයේදී 13 දෙනෙකු චූදිතයන් කරමින් නිකුත් කර ඇති වාර්තාවේ 07ව චූදිතයා ලෙස නම් කර ඇති ජනක රනවක මහතාය. ජනක රනවක යනු මහින්ද රාජපක්ෂ පාලන සමයේ කෝට්ටේ මහනගර සභාවේ නගරාධිපතිවරා ලෙස කටයුතු කළ තැනැත්තා වන අතර ඔහු ඇතුළු 13දෙනාට එරෙහිව අපරාධ නඩු පැවරි යුතු බවද බරපතල වංචා, දූෂණ, රාජ්‍ය සම්පත්, වරප්‍රසාද සහ අධිකාරිය අනිසි ලෙස භාවිතා කිරීම සමබන්ධයෙන් විමර්ශනය කිරීමේ ජනාධිපති කොමිෂන් සභාව නිර්දේශ කර ඇත. රක්නා ලංකා සේවකයන් පැවති ජනාධිපතිවරණයේ ප්‍රචාරක කටයුතු සඳහා යොදා ගැනීම, රක්නා ලංකා ගිනිඅවි නීති විරෝධී ලෙස ඇවන්ට්ගාඩ් සමාගම වෙත පැවරීම සහ රක්නා ලංකා ආයතනයටත් නාවික හමුදාවටත් ලැබිය යුතු මුදල් නොගෙවීම, මුහුදු ආරක්ෂක සේවාවන් සැපයීමට අදාළ ව්‍යාපාර කටයුතු සිදුකිරීමේදී ඇවන්ට්ගාඩ් මැරිටයිම් සර්විසස් පුද්ගලික සමාගමට අනිසි වාසියක් සිදුවන ආකාරයට කටයුතු කිරීම, ඇවන්ට්ගාඩ් ආයතනය කටුකුරුන්ද විශේෂ කාර්ය බලකා කඳවුර තුළ අවි පුහුණු කටයුතු සම්බන්ධ ව්‍යාපාර කටයුත්ත සිදුකිරීට සඳහා තුවක්කු 17ක්, නිසි ආකාරයට බදු ගෙවීමකින් සහ නිසි බලපත්‍ර ලබා ගැනීමකින් තොරව එකී පුහුණු කටයුතු සඳහා භාවිතා කිරීම සහ එසේ සිදුකිරීමට සහාය දීම යන ප්‍රධාන සිද්ධීන් හතරක් සම්බන්ධයෙන් වන චෝදනා, ජනාධිපති කොමිසම විසින් තහවුරු කර තිබේ. මෙම වැරදි සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ, දෙහිවල ගල්කිස්ස හිටපු නගරාධිපති ධනසිරි අමරතුංග, ආරක්ෂක අමාත්‍යාංශයේ හිටපු අතිරේක ලේකම් සුජාතා දමයන්ති ජයරත්න, බස්නාහිර පළාත් සභාවේ හිටපු ඇමති උපාලි කොඩිකාර, රක්නා ආරක්ෂක ලංකා සමාගමේ හිටපු සභාපති, මේජර් ජනරාල් පාලිත ප්‍රනාන්දු සහ ඇවන්ට්ගාඩ් අධිපති නිශ්ශංක සේනාධිපති යන අය අපරාධමය වරදවල් සිදු කර ඇති බැවින් ඔවුන්ට එරෙහිව අපරාධ නඩු පැවරි යුතු බවද එම කොමිසම නිර්දේශ කර ඇත. තමන් වංචාවට, දූෂණයට විරුද්ධ බවත් 2019 වසර දූෂණ විරෝධී වසරක් බවට පත් කරන බවටත් පුරසාරම් දෙඩූ ජනාධිපතිවරයා මෙලෙස තමු පුද්ගලික ලේකම් ලෙස මෙරට සිදුවූ විශාලතම වංචාව වන බැඳුම්කර වංචාව හා සමාන වංචාවක් වන ඇවන් ගාඩ් වංචාවේ චූදිතයෙකු පත් කර ගැනීම තමන් මෙම වසර ආරම්භයේදී සිදු කළ ප්‍රර්තනයට සපුරා පිටුපෑමකි. එමෙන්ම ජනාධිපතිවරයා සභාපතිත්වය දරන ශ්‍රී ලංකා නිදහස් පක්ෂයේ ලේකම් වරයා ලෙස පසුගියදා පත් කර ගත් දයාසිරි ජයසේකර මහතා, බැඳුමකර වංචාවට සම්බන්ධ අර්ජුන් ඇලෝසියස්ගෙන් රුපියල් ලක්ෂ ගණනින් මුදල් ලබා ගත්බවට අධිකරණයේදී හෙළිවූ අතර පසුව දයාසිරි ජයසේකර මහතා පාර්ලිමේන්තුවේදී ප්‍රකාශයක් කරමින් තමන් එලෙස මුදලක් ලබාගත් බවද පිළිගත්තේය. ජනාධිපතිවරයා තම මුවින් ප්‍රකාශ කරන කාරණාවට පටහැනිව හාත්පස වෙනත් දෙයක් සිදුකිරීම හේතුවෙන් මේ වනවිට ඔහු රට ඉදිරියේ විහිළුකාරයෙකුගේ තත්වයට ඇද වැටී තිබේ.", "URL": "https://lankatruth.com/si/?p=66174", "Category": "පුවත්", "Parent URL": null}