{"Source": "Lankatruth", "Timestamp": "April 16, 2020", "Headline": "දිස්ත්‍රික්ක 19කට ඉවත් කළ ඇඳිරි නීතිය සවස 4ට යළි පැනවේ", "News Content": "කොරෝනා හෙවත් කොවිඩ්-19 වෛරසය ව්‍යාප්තිය වලක්වා ගැනීම සඳහා මුළු රටට ඇඳිරි නීතිය පනවා ඇති අතර ඉන් දිස්ත්‍රික්ක 19කට අද (16) අළුයම 06.00ට ඇඳිරි නීතිය ඉවත් කළ අතර පස්වරු 04.00 යළි ඇඳිරි නීතිය පැනවේ. එය අප්‍රේල් 20 වන සඳුදා පෙ.ව 6.00 තෙක් බලපැවැත් වෙයි. කෙසේ වෙතත් කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවල දැන් ක්‍රියාත්මක ඇඳිරි නීතිය නැවත දන්වනතුරු දිගටම බලාත්මකව පවතී. ඇඳිරි නීතිය ක්‍රියාත්මකවීම පිළිබඳව 20 වනදා උදේ 6.00න් පසුව දැනුම් දෙන බවද රජය නිවේදනය කරයි.", "URL": "https://lankatruth.com/si/?p=92523", "Category": "පුවත්", "Parent URL": null}