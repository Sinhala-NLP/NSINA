{"Source": "Lankatruth", "Timestamp": "March 21, 2022", "Headline": "ඉන්ධන පිරවුම්හලේ තවත් මරණයක්", "News Content": "නිට්ටඹුව පොලිස් වසමේ හොරගොල්ල ඉන්ධන පිරවුම්හල අසළ පෝලිමේදී ඊයේ (20) රාත්‍රියේ තියුණු ආයුධයකින් පහරදී පුද්ගලයෙකු ඝාතනය කර තිබේ. මෙම ආරවුලක් හටගෙන ඇත්තේ ඉන්ධන ලබාගැනීමට පැමිණි යතුරුපැදිකරුවෙකු හා ත්‍රිරෝද රථ රියදුරෙකු අතරය. පසුව ත්‍රිරෝද රථ රියදුරු ඉන්ධන ලබාගැනීමෙන් අනතුරුව ඉදිරියට ගොස් සිට ඇති අතර ආරවුල ඇතිකරගත් යතුරුපැදිකරු ඉන්ධන ලබාගෙන යනවිට ත්‍රීරෝද රථ කරු ඔහුට තියුණු ආයුධයකින් පහරදී බරපතළ තුවාල සිදුකර පළගොස් ඇත. අනතුරුව තුවාලකරුව වතුපිටිවල රෝහලට ඇතුළත් කර ප්‍රථිකාර ලබමින් සිටියදී මියගොස් ඇති බව පොලීසිය පවසයි. එලෙස මියගොස් ඇත්තේ, 28 හැවිරිදි කොළඹ 14 ප්‍රදේශයේ පදිංචිකරුවෙකි. ඝාතනය සිදුකළ සැකකරු අත්අඩංගුවට ගැනීම සඳහා නිට්ටඹුව පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=130288", "Category": "පුවත්", "Parent URL": null}