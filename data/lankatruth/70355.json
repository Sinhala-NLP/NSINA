{"Source": "Lankatruth", "Timestamp": "March 14, 2019", "Headline": "දකුණු සහ සබරගමුව පළාත් සඳහා නව ජ්‍යෙෂ්ඨ නියෝජ්‍ය පොලිස්පතිවරුන් දෙදෙනෙක්", "News Content": "දකුණු සහ සබරගමු පළාත් සඳහා නව ජ්‍යෙෂ්ඨ නියෝජ්‍ය පොලිස්පතිවරු දෙදෙනෙකු අද(14) පත්කර තිබේ. දකුණ සහ සබරගමුව පළාත් භාර ජ්‍යෙෂ්ඨ නියෝජ්‍ය පොලිස්පති යටතේ පැවති විශේෂ විමර්ශන ඒකකයෙන් රත්ගම ව්‍යාපාරිකයන් දෙදෙනෙකු පැහැරගෙන ගොස් ඝාතනය කළ බවට චෝදනා එල්ලවීමත් සමඟ එම පළාත් භාරව සිටි ජ්‍යෙෂ්ඨ නියෝජ්‍ය පොලිස්පති රවී විජේගුණවර්ධන මහතා කොළඹට ස්ථාන මාරු කළේය. මේ හේතුවෙන් දින 23ක කාලයක් එම තනතුර හිස්ව පැවතිණි. කෙසේ වෙතත් මේ වනවිට දකුණු පළාතේ වැඩ ආවරණය කිරීම සඳහා ජ්‍යෙෂ්ඨ නියෝජ්‍ය පොලිස්පති ඩබ්ලිව්. එෆ්. යූ. ප්‍රනාන්දු මහතා ද සබරගමුව පළාතේ වැඩ ආවරණය කිරීම සඳහා ජ්‍යෙෂ්ඨ නියෝජ්‍ය පොලිස්පති එස්. එම්. වික්‍රමසිංහ මහතා ද පත්කර ඇත. ඒ ඔවුන් දැනට දරන තනතුරුවලට අමතරවය.", "URL": "https://lankatruth.com/si/?p=70355", "Category": "පුවත්", "Parent URL": null}