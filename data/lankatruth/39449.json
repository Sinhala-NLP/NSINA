{"Source": "Lankatruth", "Timestamp": "August 16, 2017", "Headline": "රටක පැවැත්ම රඳා පවතින්නේ එම රටේ ආර්ථිකය කෙතරම් ශක්තිමත්ද යන කාරණය මතයි – අනුර දිසානායක", "News Content": "මේ වන විට අපේ රට දැවැන්ත ආර්ථිකමය අර්බුදයකට මුහුණ දී සිටිනවා. ඕනෑම රටක පැවැත්ම රඳා පවතින්නේ එම රටේ ආර්ථිකය කෙතරම් ශක්තිමත්ද යන කාරණය මතයි. ආර්ථිකය කඩාවැටීම ආර්ථික සාධක වලට පමණක් සෘජුව බලපානවා නම් එය එතරම් අර්බුදයක් වන්නේ නැහැ. හැබැයි ආර්ථිකයේ සිදුවන කඩාවැටීමක් අනිවාර්ය ලෙස සමාජ අර්බුදයක් බවට පත්වනවා. ඒ නිසා අද අපේ රට ආර්ථික අර්බුදයකට මුහුණ දී තිබෙනවා. සමාජ අර්බුදයකට මුහුණ දී තිබෙනවා ආර්ථික සමාජ අර්බුදය අනිවාර්ය ලෙස පත්වන දේශපාලන අර්බුදයක් බවට පත් වනවා .අද මේ සිදුවෙමින් පවතින්නේ එයයැයි ජවිපෙ නායක අනුර දිසානායක මහතා ඊයේ රත්නපුරයේදී දිරිය පුරවැසි සමිති සමුළුවට එක්වෙමින් පැවසීහ. එහිදී තව දුරටත් අදහස් දැක්වු ජවිපෙ නායක අනුර දිසානායක මහතා , “රත්නපුරයේ මෙම සමුළුව පවත්වන්නේ එවැනි තත්ත්වයක් තුළ අපේ රට ආර්ථිකමය වශයෙන් ගැඹුරුතම අර්බුදයකට මුහුණ දී තිබෙනවා. අපේ රට සාමාජීය වශයෙන් දැවැන්තම කඩාවැටීමකට අර්බුදයකට ලක් වී තිබෙනවා. අපේ රටේ දේශපාලනික වශයෙන් කඩාවැටීමකට අර්බුදයකට මුහුණ දී තිබෙනවා. එනිසා අද අපි හැමදෙනාටම පැවරී තිබෙන අභියෝගය පැවරී තිබෙන කාර්යභාරය , කොහොමද මේ ආර්ථික අර්බුදයෙන් ගොඩ එන්නේ, කොහොමද මේ කඩාවැටුණු සමාජ අර්බුදයෙන් ගොඩ එන්නේ කොහොමද මේ කැරකි කැරකි යන දේශපාලන අර්බුදයෙන් මිදෙන්නේ යන්නයි. එයට විසඳුම් සොයා ගැනීමකින් තොරව අපේ රටේජනතාවට සුගතියත් අත්වෙන්නේ නෑ”. ‘ගමට දිරියක් රටට සවියක්’ යන තේමාව යටතේ පැවති මෙම රත්නපුර දිස්ත්‍රික්කයේ ජවිපෙ දිරිය පුරවැසි සමිති සමුළුව ඊයේ(අගෝ.15) රත්නපුර නගරයේදි පවත්වන ලද අතර මෙම සමුළුවට ජවිපෙ ජ.වි.පෙ දේශපාලන මණ්ඩල සභික k.D ලාල් කාන්ත මහතා සහ ජවිපෙරත්නපුර දිස්ත්‍රික් නායක ශාන්ත පත්මකුමාර මහතාදසහභාගිවිය.", "URL": "https://lankatruth.com/si/?p=39449", "Category": "පුවත්", "Parent URL": null}