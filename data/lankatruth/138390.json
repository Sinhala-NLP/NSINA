{"Source": "Lankatruth", "Timestamp": "August 22, 2022", "Headline": "අන්තරේ කැඳවුම්කරු ඇතුළු තිදෙනාට පොලීසිය රනිල්ගෙන් තවදුරටත් රැඳවුම් නියෝග ඉල්ලයි", "News Content": "මේ වනවිට අපරාධ පරීක්ෂණ දෙපාර්තමේන්තුව යටතේ රඳවාගෙන ප්‍රශ්න කරන අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු තිදෙනා තවදුරටත් රදවාගෙන ප්‍රශ්නකිරීමට අවශ්‍ය බව සඳහන් කරමින් රැඳවුම් නියෝග ලබා ගැනීම සඳහා ජනාධිපති රනිල් වික්‍රමසිංහගෙන් අවසර ඉල්ලා ඇතිි බව හෙළි වේ. මේ බව හෙළිවන්නේ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව විසින් මාධ්‍ය වෙත ලබා දී ඇති ප්‍රකාශය අනුවය. මේ වනවිට වසන්ත මුදලගේට අමතරව හෂාන් ජීවන්ත ගුණතිලක හා ගල්වැව සිිරිධම්ම හිමිද මෙසේ රඳවාගෙන ප්‍රශ්න කරමින් සිටිති. ඔවුන් රාජ්‍ය විරෝධී කුමන්ත්‍රණයක් කර ඇතිද? ත්‍රස්තවාදී කටයුතු සඳහා පෙළඹවීමක් සිිදුකර තිබෙනවාද යන්න පිළිබඳව තවදුරටත් පරික්ෂණ කරන බව පොලිස් මාධ්‍ය ප්‍රකාශක පවසයි. යම් ආකාරයකට ත්‍රස්තවාදි කටයුතු සඳහා පෙළඹවිමක් ඇත්නම් ඒ පිළිබඳව විමර්ශන කටයුතු ත්‍රස්ත විිම්ර්ශන කොට්ඨාසය වෙත භාරදෙන ලෙස පොලිස්පතවරයා උපදෙස් දී ඇති බවද මාධ්‍ය ප්‍රකාශක නිහාල් තල්දූව සඳහන් කර ඇත.", "URL": "https://lankatruth.com/si/?p=138390", "Category": "පුවත්", "Parent URL": null}