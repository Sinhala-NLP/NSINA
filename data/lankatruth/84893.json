{"Source": "Lankatruth", "Timestamp": "November 7, 2019", "Headline": "වෙඩි ප්‍රහාරය එල්ල කළ එස්.බී.ගේ ආරක්ෂකයින් අත්අඩංගුවට", "News Content": "ඊයේ(06) පස්වරුවේ වෙඩි තැබීමක් සිදුකළ එස්. බී. දිසානායක මන්ත්‍රීවරයාගේ ආරක්ෂකයින් දෙදෙනා, ගිනිගත්හේන පොලීසිය විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ මන්ත්‍රීවරයාගේ ආරක්ෂාවට සිටි ඇමති කොට්ඨාසයේ පොලිස් කොස්තාපල්වරුන් දෙදෙනෙකි. එම නිලධාරීන් දෙදෙනා සමඟ වෙඩි තැබීම සිදුකළ පිස්තෝල දෙකක් සහ හිස් පතුරම් තුනක් පොලීසිය විසින් අත්අඩංගුවට ගෙන තිබේ. ඔවුන් අද හැටන් මහේස්ත්‍රාත් අධිකරණයේදී හඳුනා ගැනීමේ පෙරෙට්ටුවකට ඉදිරිපත් කිරීමට ද නියමිත බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර මහතා සඳහන් කළේය. ඊයේ රාත්‍රී 8.30ට පමණ එස්.බී. දිසානායක මන්ත්‍රීවරයා ගමන් ගත් රථයට බාධා කළ බව කියමින් මන්ත්‍රීවරයාගේ ආරක්ෂක නිලධාරීන් මෙම වෙඩි ප්‍රහාරය සිදුකර තිබේ. මෙම ප්‍රහාරයෙන් පුද්ගලයින් දෙදෙනෙකු තුවාල ලබා රෝහල් ගත කළේය.", "URL": "https://lankatruth.com/si/?p=84893", "Category": "පුවත්", "Parent URL": null}