{"Source": "Lankatruth", "Timestamp": "December 13, 2022", "Headline": "පාර්ලිමේන්තු මැතිවරණ පනතත් සංශෝධනයට රනිල් සැරසෙයි", "News Content": "පාර්ලිමේන්තු මැතිවරණ සම්බන්ධ ක්‍රියාවලිය ඇතුළත්, 1981 අංක 1 දරන පාර්ලිමේන්තු මැතිවරණ පනත සංශෝධනය කිරීමට පනත් කෙටුම්පතක් සකස් කරන ලෙස නීති කෙටුම්පත් සම්පාදකට උපදෙස් දීමට අමාත්‍ය මණ්ඩල අනුමැතිය හිමි වී ඇත. මෙම පනතේ 8 (8) වගන්තිය ප්‍රකාරව මැතිවරණය සඳහා තරග කරන දේශපාලන පක්ෂ ස්වාධීන කණ්ඩායම් හා අපේක්ෂකයින්ගේ හැසිරීමට අදාළ චර්යාධර්ම සංග්‍රහයක් මැතිවරණ කොමිෂන් සභාව ගැසට් පත්‍රයක් මගින් ප්‍රකාශයට පත් කර තිබේ. ඒ චර්යාධර්ම සංග්‍රහය උල්ලංඝණය කර ඇති අවස්ථාවක ගත හැකි පියවර සහ එම පියවරයන් ධූර කාලය දක්වාත් බලාත්මකව පවතින බව සඳහන් කරමින් විධි විධාන ඇතුළත් කිරීමටද එමෙන්ම හඳුනාගත් විශේෂිත තනතුරු දරන පුද්ගලයින් හට තමන් වෙත වෙන් කර ඇති ඡන්ද පොළෙන් බැහැරව විශේෂ මධ්‍යස්ථානයකදී මැතිවරණ දින ඡන්දය ප්‍රකාශ කිරීමට අවකාශය සලසා දීමට හැකි වන පරිදිද මෙය සංශෝධනය සිදු කිරීමට යොජිත බවද පැවසේ. අදාළ යෝජනාව ජනාධිපතිවරයා විසින් ඉදිරිපත් කරනු ලැබ ඇති අතර ඊට අමාත්‍ය මණ්ඩල අනුමැතිය හිමි වී තිබේ.", "URL": "https://lankatruth.com/si/?p=142838", "Category": "පුවත්", "Parent URL": null}