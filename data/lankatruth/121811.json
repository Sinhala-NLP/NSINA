{"Source": "Lankatruth", "Timestamp": "August 22, 2021", "Headline": "කොරෝනා වෛරසයේ බීජෞෂණ සමය සලකන විට දින 10ක් රට වැසීම ප්‍රමාණවත් නෑ – විශේෂඥ වෛද්‍ය නිහාල් අබේසිංහ", "News Content": "කොරෝනා වෛරසයේ බීජෞෂණ සමය පිළිබඳව විද්‍යාත්මකව සලකා බලන විට දින 10ක් රට වැසීම ප්‍රමාණවත් නොවන බව ප්‍රජා වෛද්‍ය විශේෂඥ නිහාල් අබේසිංහ පැවසීය.  ජාතික ජන බලවේගය විසින් අන්තර්ජාලය ඔස්සේ මාධ්‍ය හමුවක් පවත්වමින් අද (22) උදෑසන විශේධඥ වෛද්‍යවරයා මේ බව අවධාරණය කළේය. එහිදී වැඩි දුරටත් සඳහන් කළේ එන්නත්කරණය එම වසංගතය මැඩ පැවැත්වීමේ එකම විසඳුම නොවන බවය. මුහුණු ආවරණපැළඳීම, අත් සේදීම සහ සමාජ දුරස්ථභාවය රැක ගැනීම ආදී මූලික නිරෝධායන ක්‍රියාමාර්ග අනුගමනය කිරීම අනිවාර්යයෙන් සිදු කළ යුතු බවද අවධාරණය කෙරිණි.  මේ අතර අවුරුදු 60 වැඩි ජේෂ්ඨ පුරවැසියන් ඇන්ටිජන් පරීක්ෂණ නැවත නැවත කර ගත යුතු බවට කවුරුන් හෝ ජනාධිපතිවරයාට වැරදි උපදෙස් ලබා දී ඇතැයි ද සඳහන් කළේය. මෙම මාධ්‍ය හමුවේ වීඩියෝව බලාපොරොත්තු වෙන්න.", "URL": "https://lankatruth.com/si/?p=121811", "Category": "පුවත්", "Parent URL": null}