{"Source": "Lankatruth", "Timestamp": "August 19, 2020", "Headline": "චම්පිකට එරෙහි සන්දීප් නඩුව කල් යයි", "News Content": "රිය අනතුරකින් පසු පලා යාම, පොලිසියට සහ සාක්ෂිකරුවන්ට බලපෑම් කිරීම, අධිකරණය නොමගයැවීම ඇතුළු චෝදනා එල්ලවී සිටින හිටපු අමාත්‍ය පාඨලී චම්පික රණවක මහතාට එරෙහිව පවතින නඩුව මේ මස 28 වනදා දක්වා කල් තැබීමට කොළඹ මහාධිකරණ විනිසුරු ගිහාන් කුලතුංග මහතා අද (19) නියෝග කර තිබේ. ඒ එම නඩුව හෙට (20) කැඳවා ඇතත් හෙට දින පාර්ලිමේන්තු රැස්වීම් පැවැත්වෙන බැවින් ඊට සහභාගි වීමට අවශ්‍යව තිබෙන බවත් ඒ අනුව අධිකරණය හමුවේ පෙනී සිටිම සඳහා වෙනත් දිනයක් ලබා දෙන ලෙසත් මෝසමක් ඉදිරිපත් කරමින් අද අධිකරණය හමුවේ පෙනී සිටි විත්තිකාර පාඨලී චම්පික රණවක මහතා සිය නීතිඥවරුන් මාර්ගයෙන් අධිකරණයෙන් ඉල්ලා ඇත. ඒ ඉල්ලීම අනුව විත්තිකාර පාඨලී චම්පික රණවක මහතාට මේ මස 28 වනදා අධිකරණය හමුවේ පෙනීසිටින ලෙස නියම කළ මහාධිකරණ විනිසුරු ගිහාන් කුලතුංග මහතා විත්තිකාර රණවක මහතා මහෙස්ත්‍රාත් අධිකරණය මගින් නියම කර තිබූ පෙර ඇප මත මුදාහැරීමට නියෝග කර තිබේ. පසුගිය 2016 පෙබරවාරි මස 28 වන දින රාත්‍රීයේ රාජගිරිය ජානාධිපති විද්‍යාලය ආසන්නයේදී, මෙරට පොදු මහාමාර්ගවල ධාවනයට අවසර නැති යතු පැදියක් පාඨලී චම්පික මහතා පදවාගෙන පැමිණි ගැටීමෙන් මෙම රිය අනතුර සිදුව තිබූ අතර යතුරුපැදිය පදවාගෙන පැමිණි සන්දීප් සම්පත් නැමති තරුණ ඉන් අභාදිත තත්වයට පත්විය. කෙසේ වෙතත් එම අවස්ථාවේදී චම්පික රණවක මහතා අවශ්‍ය නීතිමය කටයුතුවට මැදිහත් නොවී පලාගිය අතර පසුව සාක්ෂිද වෙනස් කර තිබිනි.", "URL": "https://lankatruth.com/si/?p=95812", "Category": "පුවත්", "Parent URL": null}