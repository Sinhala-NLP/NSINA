{"Source": "Lankatruth", "Timestamp": "December 26, 2019", "Headline": "සුනාමි ඛේදවාචකය සිදු වී අදට වසර 15යි", "News Content": "පුද්ගලයින් 35,000කට ආසන්න පිරිසකට ජීවිත අහිමි කරමින් තවත් 5000ක පමණ පිරිසක් අතුරුදන් කරමින් 2004 වර්ෂයේ දෙසැම්බර් මස 26 වන දින සිදු වූ සුනාමි ඛේදවාචකයට අද (25)ට වසර 15ක් ගතවී තිබේ. සුනාමි ව්‍යසනයෙන් මියගිය ජනතාව සිහිපත් කිරිම සදහා 2005 වර්ෂයේ සිට සෑම වසරකම දෙසැම්බර් මස 26 වන දින ජාතික සුරක්ෂිත දිනය ලෙස ප්‍රකාශයට පත් කර ඇත. ඒ අනුව සෑම වර්ෂයකම දෙසැම්බර් මස 26 වන දින සුනාමි ව්‍යසනයෙන් සහ අනෙකුත් ව්‍යසනය නිසා මියගිය ජනතාව සිහිපත් කරමින් සැමරුම් වැඩසටහන් පැවැත්විණි. එහෙත් සුනාමි ඛේදවාචකය සිදුවී මසක් ගතවූ තැන පටන් මියගිය තම ඥාතීන් සහ අතුරුදහන් වූවන් සිහි කරමින් එම ඛේදවාචකයට මුහුණ දුන් ජනතාව පහන් දැල්වීම ඒ දිනවල සුලභ දසුනක් විය. මෙවර ජාතික සුරක්ෂිත දින ප්‍රධාන උත්සවය ගාල්ල, තෙල්වත්ත පැරෑලිය සුනාමි ස්මාරකය අභියසදී පැවැත්විමට නියමිත බවයි ආපදා කළමනාකරණ මධ්‍යස්ථානය සදහන් කරයි. සුනාමි ව්‍යසනයෙන් හා විවිධ ආපදාවලින් මියගිය පිරිස සිහිපත් කිරිම සදහා අද දිනයේ පෙරවරු 09.25 සිට පෙරවරු 09.27 දක්වා දිවයින පුරා විනාඩි දෙකක නිශ්ශබ්දතාවයක් පැවැත්විමට කටයුතු යොදා ඇත. මේ අතර පැරෑලියේදී අනතුරට ලක්වූ දුම්රිය එංජිම සහිත විශේෂ දුම්රිය අද දිනයේ ධාවනය කිරිමට කටයුතු යොදා ඇති බව දුම්රිය දෙපාර්තමේන්තුව පවසයි. බෙලිඅත්ත දක්වා ධාවනය කෙරෙන එම දුම්රිය පෙරවරු 07.30ට කොළඹ කොටුව දුම්රිය ස්ථානයෙන් ධාවනය කිරිමට නියමිතව ඇත. එම දුම්රිය පැරෑලිය සුනාමි ස්මාරකය අභියසදී නතර කර එම ස්මාරකයට පුෂ්පෝපහාර දැක්වීමට ද සැලසුම් කර ඇති බවයි දුම්රිය දෙපාර්තමේන්තුව සදහන් කරයි. සුනාමි ඛේදවාචකය නිසා දකුණු පළාතේ සහ නැගෙනහිර පළාතේ දැඩි ලෙස හානියට ලක්වූ අතර එම ප්‍රදේශ යළි සංවර්ධනය කිරිම ඉතා සංකීර්න කටයුත්තක විය. එහෙත් ජනතා විමුක්ති පෙරමුණේ රතු තරුව සහනසේවා බලකාය තරුණ තරුණියන් දසදහස් ගණනක් සහභාගී කරවාගෙන දෙසැම්බර් 26 වනදා සිටම සහන සේවා කටයුතු දියත් කරන ලදී. අවතැන් මධ්‍යස්ථාන නඩත්තු කිරීම, නිවාස පිරිසිදු කිරීම, නගර පිරිසිදුකිරිම, තැන තැන වැටී ඇති මළසිරුරු එක්රැස්කිරීම, අවතැන් ජනතාවට අහාර, ඇඳුම්, යටිතල පහසුකම්, සෞඛ්‍ය ආරක්ෂිත භාවය සම්බන්ධයෙන් සොයා බැලීම, තාවකාලික නිවාස ඉදිකිරීම, අවතැන් කඳවුරුවල ජීවත්වන ජනතාව යළි පදිචිකිරීම ආදී ක්‍රියාවලියට ජනතා විමුක්ති පෙරමුණ සෘජුව දායක විය. ඒ සඳහා විවිධ රාජ්‍ය හා රාජ්‍ය නොවන සංවිධානවල සහායද ලැබී තිබිණි. මෙහිදී විශේෂයෙන් සහඳහන් කළ යුතු කාරණයක් තිබේ. එනම් මුළුමුණින්ම විනාශවී තිබූ ගාල්ල බස්නැවතුම්පොළ යලි ඉදිකිරීම සඳහා රජය රුපියල් ලක්ෂ 40ක ඇස්තමේන්තුවක් සකස් කරද්දී ජවිපෙ රතු තරුව සහනසේවා බලකාය විසින් එය රුපියල් ලක්ෂ 10ක මුදලකින් පැවති ආකාරයටම ඉදි කරන ලදී. ඊට අමතරව දකුණු දුම්රිය මාර්ගයේ සුනාමියෙන් විනාශ වූ කොටස ජනතා විමුක්ති පෙරමුණේ දුම්රිය වෘත්තීය සමිය වන දුම්රිය පොදු සේවක සංගමයේ මැදිහත්වීමෙන් දුම්රිය කම්කරුවන්ගේ දායකත්වයෙන් දින 55ක් තුළ සම්පූර්ණයෙන් යළි පිලිසකර කරන ලදී. එවකට පැවති ආණ්ඩුවේ අගමැති මහින්ද රාජපක්ෂ මහතා ඉන්දියාවෙන් ඉංජිනේරුවන් කම්කරුවන් ගෙන්විමට තීරණය කරද්දී මෙම රේල් පාර දේශාය දැනුමෙන් ඉතා හොඳ තත්වයට ගොඩනැගිය හැකි බව එදා දුම්රිය පොදු සේවක සංගමයේ ප්‍රධාන ලේකම්ව සිටි සුමතිපාල මානවඩු මහතා ප්‍රකාශ කළ අතර ඔහු සිය වෘත්තීය සගයන්ද සමග එය දින 55කින් විශ්ෂට ලෙස නිමා කරන ලදී. සමතිපාල මනවඩු මහතා 2014 වසරේ පැවති පළාත් සභා මැතිවරණයේදි ගම්පහ දිස්ත්‍රිකයේ ජනතා විමුක්ති පෙරමුණේ අපේක්ෂකයෙකු ලෙස සිටියදී රිය අනතුරකින් ජීවිතක්ෂයට පත්වූ අතර ඔහු ඒ වනවිට ජනතා විමුක්ති පෙරමුණේ මධ්‍යම කාරක සභිකයෙකුද විය. සුනාමි ඛේදවාචකයත් සමග හෙල්පින් හම්බන්තොට ගිණුමේ මුදල් වංචාක් පිළිබඳව මහින්ද රාජපක්ෂ මහතාට විරුද්ධව චෝදනා ගොනු වූ අතර තමන් එම චෝදනාවලින් මහින්ද රාජපක්ෂ මහතාව බේරාගත් බවත් එය තමන් කළ බරපතල වැරැද්දක් බවත් පසු කළෙක එම නඩුව විභාග කළ ශ්‍රේෂ්ඨාධිකරණ විණිසුරු සරත් නන්ද සිල්වා මහතා ප්‍රකාශ කරන ලදී. සුනාමි ඛේදවාචකය සිහි කරමින් අද පෙරවරු 9.25ට විනාඩියක 2ක නිශ්ෂබ්දතාවයක්ද ආරක්ෂා කරන ලදී.", "URL": "https://lankatruth.com/si/?p=87972", "Category": "පුවත්", "Parent URL": null}