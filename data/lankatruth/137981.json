{"Source": "Lankatruth", "Timestamp": "August 9, 2022", "Headline": "හදිසි නීතිය යොදවා විරෝධතා මර්ධනය කිරීම එක්සත් ජාතින් හෙලාදකී", "News Content": "සාමකාමී විරෝධතාකරුවන් මර්ධනය කිරීමට සහ රටෙහි ආර්ථික කඩාවැටීම මධ්‍යයේ ඔවුන්ගේ දුක්ගැනවිලි ප්‍රකාශ කිරීම වැලැක්වීමට හදිසි නීතිය නැවත නැවතත් භාවිතා කිරීම හෙලා දකින බව එක්සත් ජාතීන්ගේ මානව හිමිකම් කවුන්සිලය පවසයි. නිවේදනයක් නිකුත් කරමින් එක්සත් ජාතීන්ගේ මානව හිමිකම් කවුන්සිල විශේෂක්ඥයින් පෙන්වා දෙන්නේ , පසුගිය අප්‍රේල් මස 02 දින පළමු වරට ශ්‍රී ලංකා බලධාරීන් විසින් හදිසි නීතිය ප්‍රකාශයට පත් කල බවයි. ගෝටාබය රාජපක්ෂගේ ඉල්ලා අස්වීමෙන් පසුව ජූලි මස 17 දින නැවතත් හදිසි නීතිය ප්‍රකාශයට පත් කර ඇති අතර ජූලි මස 27 දින පාර්ලිමේන්තු අනුමැතිය ලබාගනිමින් එය තවත් මාසයක කාලයක් දීර්ඝ කිරිමට පියවර ගෙන ඇති බව මානව හිමිකම් කවුන්සලය පෙන්වා දෙයි. එම ක්‍රියාවලිය සම්භන්ධයෙන් අවස්ථා ගණනකදීම ශ්‍රී ලංකා රජයට කනස්සල්ල පළ කල ද ඉන් පලක් වි නොමැති අතර සාමකාමීව රැස්වීම සහ අදහස් ප්‍රකාශ කිරීමේ අයිතිය උල්ලංඝනය කිරීම සඳහා ගනු ලවන ක්‍රියාමාර්ග හෙලා දකින බවයි.", "URL": "https://lankatruth.com/si/?p=137981", "Category": "පුවත්", "Parent URL": null}