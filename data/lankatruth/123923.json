{"Source": "Lankatruth", "Timestamp": "October 1, 2021", "Headline": "හොරු අල්ලන්න තොරතුරු කීවාම පණිවිඩකරුට වෙඩි තියන වැඩ කරන්නේ – තුෂාන් ගුණවර්ධන", "News Content": "සතොස ආයතනයේ සිදුවූසුදුළූණු වංචාව සම්බන්ධයෙන් හෙළිකෙරුණු කරුණු ඔස්සේ පරීක්ෂණ සිදු කර වංචනිකයින් අල්ලනවා වෙනුවට එය හෙළිකරනු ලැබූපණිවිඩකරුට වෙඩි තියන ආකාරයේ වැඩ සිදුකරමින් ඇතැයි තුෂාන් ගුණවර්ධන පවසා තිබේ. මෙම සුදුළූණු වංචාව සම්බන්ධයෙන් යූටියුබ් නාලිකාවක් සමඟ පසුගිය 29 වැනි දින පැවැත්වූසම්මුඛ සාකච්ඡාවකදීපාරිභෝගික සේවා අධිකාරියේ හිටපු විධායක අධ්‍යක්ෂක තුෂාන් ගුණවර්ධන මේ බව පවසා ඇත. එම සම්මුඛ සාකච්ඡාවේදීසතොස ආයතනයේ බිලියන ගණන් වලින් සිදුවන බවට ඔහු කරුණු අනාවරණය කරන අතර ඒ පිළිබඳව දැක්වූඅදහස් මෙසේය. “ඔව් මට පේන්නෙ ඒ විදිහට මොකද මේ වෙච්ච සිද්ධිය සාමාන්‍ය තත්ත්ව යටතේ positively අරගෙන මේක investigate කරලා මේකෙ ඉන්න හොරු ටික අල්ලගෙන තම තමන්ගේ ආයතන හදා ගන්නවා වෙනුවට පණිවිඩකරු ට වෙඩි තියන වැඩක් තමයි මේ කරන්නේ….” “ඊට ඉස්සෙල්ලා වෙච්ච ඒව කොහොමද? උඳු කන්ටේනර එකක් ගෙනිහිල්ලා තියෙනවා,පිටි ගෙනිහිල්ලා තියෙනවා. පරිප්පු ගෙනිහිල්ලා තියෙනවා. අපි එක පාරක් යනකොට අපිට අල්ලගන්න බැරිවුනා වැඩේ එතකොට එතනින් අයින් කරලා. මේ වගේම වරායෙන් ගෙනාපු ටිකක්. මේ සුදුලූනු එක පොඩි එකක් විතරයි. මේක කාලයක් තිස්සේ කරගෙන එන මහාපරිමාණ ජාවාරමක්.මම අහගෙන කියනවා මාධ්‍යයේ ඉහළ කළමනාකාරීත්වය කොළඹින් පිට හිටියා කියලා. එතකොට උඳු කන්ටේනර යනකොට ,අනිත් දේවල් සතොසෙන් ගෙනයනකොට කොහෙද හිටියේ එතකොට …. “ “ඒක තමයි මම කියන්නේ සාමාන්‍යයෙන් වෙන රටක නම් විෂය භාරව ඉන්න ඇමතිවරයාගේ ඉඳලා top management එකම මේ වෙනකොට resign වෙලා. මේක ලොකු වංචාවක් නේ ඉතිං investigate කරන්න දෙනවා. එහෙම වෙන්නේ නැත්තං ඒක ලොකු ප්‍රශ්නයක්.'” “බලපෑම් එල්ල වුණා හැබැයි කෙලින් කියන්නේ නැහැ. මට කෙලින්ම කිව්වා නං අයින් වෙලා යන්න අපි අපේ කවුරුහරි දාගන්නම් කියලා ඒක වෙනම කතාවක්. එහෙම කියන්නෙ නැතුව වෙන ක්‍රමවලින් රස්සාවෙන් අයින් වෙන්න කියලා තියෙනවා. ඒක තමයි දැන් තියෙන ප්‍රශ්නෙ…” යනුවෙන් පැවසීය.", "URL": "https://lankatruth.com/si/?p=123923", "Category": "පුවත්", "Parent URL": null}