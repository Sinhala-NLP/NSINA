{"Source": "Lankatruth", "Timestamp": "September 4, 2018", "Headline": "මහානාම සහ පියදාස යළි රක්ෂිත බන්ධනාගාරයට", "News Content": "අල්ලස් ගැනීමේ සිද්ධියක් සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින හිටපු ජනාධිපති කාර්ය මණ්ඩල ප්‍රධානී කුසුමදාස මහානාම සහ රාජ්‍ය දැව සංස්ථාවේ හිටපු සභාපති පියදාස දිසානායක යන දෙදෙනා යළි ලබන 18 වනදා තෙක් රක්ෂිත බන්ධනාගාර ගත කර තිබේ. ඒ ඊට අදාළ නඩුව කොළඹ මහේස්ත්‍රාත් අධිකරණයේදී අද (04) කැඳවූ අවස්ථාවේදීය. කන්තලේ සීනි සමාගමේ යන්ත්‍රෝපකරණ විකිණීමේ ක්‍රියාදාමය ඉටු කර දීම සඳහා රුපියල් කෝටි 02ක අල්ලසක් ඉල්ලා ඉන් ලබාගත් කොටස ගණන්කරමින් සිටියදී මොවුන් දෙදෙනා අත්අඩංගුවට ගෙන තිබිණි.", "URL": "https://lankatruth.com/si/?p=58769", "Category": "පුවත්", "Parent URL": null}