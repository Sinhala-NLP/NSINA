{"Source": "Lankatruth", "Timestamp": "May 20, 2021", "Headline": "ඉපලෝගම පොලිසියටත් කොරෝනා", "News Content": "කොවිඩ් – 19 වෛසරයට ඉපලෝලම පොලිසියද ගොදුරුවී ඇතැයි වාර්තා වේ. ඉපලෝගම පොලිසියේ පොලිස් නිලධාරින් 15 දෙනෙකුට කොවිඩ් – 19 ආසාදනය වී ඇතැයි ඉපලෝගම සෞඛ්‍ය වෛද්‍ය නිලධාරි එස් ජයසුරිය පවසයි. එම ආසාදිත පොලිස් නිලධාරින් ඇසුරැ කළ තවත් පොලිස් නිලධාරින් 25 දෙනෙකු නිරෝධායනයට යොමු කොට ඇති අතර 60 දෙනෙකු PCR පරික්ෂණයකට ලක්කොට ඇතැයි වාර්තා වේ. මෙම හේතුව නිසා ඉපලෝගම පොලිසියේ රාජකාරි සදහා වෙනත් පොලිසිවල සේවය කළ පොලිස් නිලධාරින් පිරිසක් එම පොලිසියට අනුයුක්ත කළ බවත් ඒ අනුව සුපුරුදු පරිදි එහි රාජකාරි සිදුවන බවත් පොලිස් දෙපාර්තමේන්තුව සඳහන් කරයි. මේවන විට ඉපලෝගම ප්‍රදේශයෙන් කොරෝනා රෝගින් 72 දෙනෙකු වාර්තාවි ඇති බවත් ඔවුන්ගේ ආශ්‍රිතයන් 310 දෙනෙකු නිරෝදායනයට ලක්කොට ඇති බවත් ඉපලෝගම සෞඛ්‍ය වෛද්‍ය නිලධාරි ජයසුරිය වැඩිදුරටත් පවසයි.", "URL": "https://lankatruth.com/si/?p=116685", "Category": "කොවිඩ් -19 (කොරෝනා ) පුවත්", "Parent URL": null}