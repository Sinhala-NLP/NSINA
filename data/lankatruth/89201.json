{"Source": "Lankatruth", "Timestamp": "January 30, 2020", "Headline": "කොන්ත්‍රාත්කරුවන්ට ගෙවීම සඳහා නව පරිපූරක ඇස්තමේන්තුවක් ලබන සතියේ පාර්ලිමේන්තුවට", "News Content": "කොන්ත්‍රාත්කරුවන්ට හා සැපයුම්කරුවන්ට ලබාදිය යුතු රුපියල් කෝටි 13,000ක් වෙනුවෙන් අවශ්‍ය මුදල් වෙන්කර ගැනීම සඳහා නව පරිපූරක ඇස්තමේන්තුවක් ලබන පාර්ලිමේන්තු සතියේ දී පාර්ලිමේන්තුවට ඉදිරිපත් කරන බව කැබිනට් ප්‍රකාශක ඇමැති ආචාර්ය බන්දුල ගුණවර්ධන මහතා අද (30) රජයේ ප්‍රවෘත්ති දෙපාර්තමේන්තුවේ දී පැවති මාධ්‍ය හමුවක් අමතමින් ප්‍රකාශ කර තිබේ. අගමැති සහ මුදල් අමාත්‍ය මහින්ද රාජපක්ෂ මහතා විසින් පාර්ලිමේන්තුවේදී විශේෂ ප්‍රකාශයක් කර පසුව මෙම පරිපූරක ඇස්තමේන්තුව පාර්ලිමේන්තුවට ඉදිරිපත් කරනු ඇතැයි ඇමැතිවරයා සදහන් කර ඇත. දැනට ලබාගත හැකි ණය සීමාවද මෙහිදී වෙනස් කරන්නට සිදුවන බව ඇමැතිවරයා ප්‍රකාශ කර තිබේ. කෙසේ වෙතත් මාණ්ඩලික නිලධාරීන්ගේ කප්පාදු කළ මුදල් සහ විශ්‍රාමිකයන්ට ගෙවීමට නියමිත මුදල් සඳහා මෙතෙක් පරිපූරක ඇස්තමේන්තුවක් ඉදිරිපත් කිරීමට හෝ ආණ්ඩුව කටයුතු නොකළේ ය.", "URL": "https://lankatruth.com/si/?p=89201", "Category": "පුවත්", "Parent URL": null}