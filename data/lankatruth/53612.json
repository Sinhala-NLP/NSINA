{"Source": "Lankatruth", "Timestamp": "June 5, 2018", "Headline": "කෝටි දෙකේ අල්ලස් නඩුව 19 දක්වා කල්යයි", "News Content": "හිටපු ජනාධිපති කාර්යමණ්ඩල ප්‍රධානී ආචාර්ය කුසුම්දාස මහානාම සහ හිටපු රාජ්‍ය දැව සංස්ථාවේ සභාපති පියදාස දිසානායක යන දෙදෙනා රුපියල් කෝටි දෙකක අල්ලස් ලබාගැනීමේ සිද්ධියට අදාලව ලබන 19වනදා දක්වා රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් රංග දිසානායක මහතා නියෝග කළේ ය. එසේම සිද්ධියට අදාල ඇප නියෝග එදිනට ප්‍රකාශ කිරීමට නියමිත බවත් මහේස්ත්‍රාත්වරයා පැවසීය. කන්තලේ සීනි සමාගමට අයත් යන්ත්‍ර සූත්‍ර ඉන්දියානු සමාගමකට පවරාදීමට අනුමැතිය හිමිකර දීම සඳහා රුපියල් මිලියන 540ක අල්ලසක් ඉල්ලා ඉන් රුපියල් මිලියන 20ක් ලබාගත්තා යැයි ඔවුනට එරෙහිව පවතින චෝදනා වන අතර සිද්ධියට අදාලව දැනට මසක පමණ කාලයක සිට මොවුන් රක්ෂිත බන්ධනාගාරගතව සිටියි.", "URL": "https://lankatruth.com/si/?p=53612", "Category": "පුවත්", "Parent URL": null}