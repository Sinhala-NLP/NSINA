{"Source": "Lankatruth", "Timestamp": "October 23, 2020", "Headline": "පානදුර – රත්නපුර පොදු මාළු වෙළඳපොල වසා දමයි…", "News Content": "පෑලියගොඩ මාළු තොග වෙළදපොළින් කොරෝනා ආසාදිත රෝගීන් වැඩි ප්‍රමාණයක් වාර්තා වීමත් සමග මේ වනවිට රත්නපුර හා පානදුර පොදු මාළු වෙළඳපොලවල් වසා දැමීමට පියවර ගෙන තිබේ. පෑලියගොඩ මාළු තොග වෙළදපොළට ගිය රත්නපුර නගර සීමාවේ පදිංචි පුද්ගලයෙකුට කොව්ඩ් 19 ආසාදිත බවට තහවුරුවීමත් සමග රත්නපුර මාළු වෙළෙද පොළ වසා දැමිමට රත්නපුර මහ නගර සභාව අද (23 ) තීරණය කර තිබේ. ඒ් සමඟ රත්නපුර මහ නගර සභාවේ සෞඛය අංශය විසින් එම රෝගියා ගැවසුන ස්ථාන විස බීජහරණයට ලක් කර ඔහුගේ සමිපතමයින් 130 දෙනෙකු පමණ ස්වයං නිරෝධායනයට ලක් කර පි.සි.ආර් පරීක්ෂණ සිදු කිරිමට පියවර ගෙන ඇත. පෑලියගොඩ මාළු තොග වෙළදපොළින් කොරෝනා ආසාදිත රෝගීන් අනාවරණය වීමත් බේරුවල ධීවර වරායෙන්ද කොරෝනා රෝගීන් වාර්තා වීමත් සමග පානදුර ව්‍යාපාරිකයන්ගේ සෞඛ්‍යාරක්ෂාව පිළිබඳව සැලකිලිමත් වෙමින් පානදුර පොදු මාළු වෙළඳපොල වසා දැමීමට තීරණය එම නගර සභාව තීරණය කර තිබේ.", "URL": "https://lankatruth.com/si/?p=98344", "Category": "පුවත්", "Parent URL": null}