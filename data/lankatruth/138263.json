{"Source": "Lankatruth", "Timestamp": "August 20, 2022", "Headline": "ජොනීගේ කපුටු තටු න්‍යාය රනිල් අතට ගනියි…", "News Content": "අන්තර් විශ්වවිද්‍යාල ශිෂ්‍ය බල මණ්ඩලය පසුගිය 18 වනදා උද්ඝෝෂණ පෙළපාලියක් පැවැත්වීමෙන් පසුව අත්අඩංගුවට ගත් අය අතරින් වසන්ත මුදලිගේට දින 90ක රැඳවුම් නියෝග රනිල් වික්‍රමසිංහ විසින් අත්සන් කර තිබේ. ත්‍රස්තවාදය වැලැක්විමේ පනත යටතේ මෙවැනි නියෝගයක් ආරක්ෂක ඇමති විසින් අත්සන් කළ යුතුව ඇත. වසන්ත මුදලිගේට දින 90ක රැඳවුම් නියෝග එම පනත යටතේ ලබාගෙන ඇති අතර රනිල් වික්‍රමසිංහ තනි මන්ත්‍රීවරයෙකු ලෙස ක්‍රියාකිරිමේදි මෙම පනතට විරුද්ධව දිගින් දිගටම කරුණු දක්වා තිබේ. ගෝටාබය රාජපක්ෂ ප්‍රමුඛ රාජපක්ෂ පවුල් පාලනය පැවති සමයේ ඇති වූ සාමකාමී උද්ඝෝෂණ සම්බන්ධයෙන් ජොන්ස්ටන් ප්‍රනාන්දු කරුණු දක්වමින් කියා සිටියේ ‘කපුටෙක් මරා තට්ටක් එල්ලීමෙන්’ ප්‍රශ්න විසඳිය හැකි බවයි. එහෙත් එම පාලනයට එරෙහිව රට පුරා නැගුණු මහජන විරෝධය හමුවේ පලායාමෙන් පසුව 08වන ජනාධිපති බවට පත්වූ රනිල් වික්‍රමසිංහ ත්‍රස්තවාදය වැලැක්වීමේ පනත ක්‍රියාත්මක කිරීමට පටන්ගෙන ඇත.", "URL": "https://lankatruth.com/si/?p=138263", "Category": "පුවත්", "Parent URL": null}