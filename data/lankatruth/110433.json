{"Source": "Lankatruth", "Timestamp": "February 11, 2021", "Headline": "දූෂණ මර්දන කමිටු කාර්යාලය NGO එකක් කියන විජේදාස එදා අධිකරණ ඇමති වෙලා කැබිනට් එකෙ අත ඉස්සුවා – වීඩියෝ", "News Content": "යහපාලන සමයේ කැබිනට් පත්‍රිකාවක් මගින් පිහිටු වනු ලැබූ දූෂණ මර්දන කමිටු ලේකම් කාර්යාලය රාජ්‍ය නොවන සංවිධානයක් බව අබේරත්න කොමිසම විසින් හැඳින්වීම සම්පූර්ණයෙන් ප්‍රතික්ෂේප කරන බව හිටපු අමාත්‍යංශලේකම් අශෝක පීරිස් මහතා පවසයි. ජාතික විද්වත් සංවිධානය අද (11) කොළඹදීකැඳවා තිබූමාධ්‍ය හමුවකදීඔහු මේ පිළිබඳව අදහස් පළකරමින් ” මම රාජ්‍ය සේවයේ වසර 35ක් පමණ සේවය කරලා තිබෙනවා. කැබිනට් පත්‍රිකාවකින් රාජ්‍ය නොවන සංවිධානයක් පිහිටුවීම පිළබඳව කවදාවත් අහලා නෑ. කැබිනට් මණ්ඩලයේ සම්මත කරපු දෙයක් කියන්නේ සාමූහික වගකීමක්. කැබිනට් තීරණයකට අනුව ආරම්භ කරපු දූෂණ මර්දන කමිටු කාර්යාලය බඳවා ගනු ලැබූවේ විසි දෙනෙකු වැරදිකරුවන් බවට මේ කොමිසමෙන් නිර්දේශ කරලා තිබෙනවා. එහෙනම් ඒ අය පත්කරන් තීන්දු ගත් කැබිනට් මණ්ඩලය වැරද්දක් කරලා තියෙනවා නේ. කෝ ඒ අයට චෝදනා. වැරදිකරුවන් වෙච්ච මේ අය කැමැත්තෙන් එතන වාඩි වුණේ නෑ නේ.” යනුවෙන් පැවසීය. මෙම මාධ්‍ය හමුවේදීජාතික විද්වත් සංවිධානයේ සභාපති, කැළණිය විශ්වවිද්‍යාලයේ ඉතිහාසය පිළිබඳ මහචාර්ය, චන්දන අබේරත්න මහතා සහ කැළණිය විශ්වවිද්‍යාලයේ ජ්‍යෙෂ්ඨ කථිකාචාර්ය, ආචාර්ය අනුර කරුණාතිලක මහතාද අදහස් දැක්වීය.", "URL": "https://lankatruth.com/si/?p=110433", "Category": "පුවත්", "Parent URL": null}