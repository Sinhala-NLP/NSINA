{"Source": "Lankatruth", "Timestamp": "January 11, 2021", "Headline": "පුත්තලම ලංගම ඩිපෝවටත් කොරෝන්", "News Content": "පුත්තලම ලංගම ඩිපෝවේ කොන්දොස්තරවරයකු කොවිඩ් – 19 ආසාධිතයකු ලෙස හඳුනා ගැනීම හේතුවෙන් බස් රථ රැසක් ධාවනය නවතා දමා රියදුරුවරු හා කොන්දොස්තරවරු පිරිසක් නිරෝධායනයට ලක් කිරීමට කටයුතු කර තිබේ. මෙසේ කොවිඩ් ආසාධිතයකු ලෙස හදුනාගෙන ඇත්තේ පුත්තලම ඩිපෝවේ මන්නාරම කොළඹ බස්රථයේ සේවය කරනු ලබන නිකවැරටිය මොන්නෑකුලම පදිංචි අයෙකි. අදාල කොන්දොස්තරවරයා පසුගිය 06 වනදා මන්නාරම නගරයේ දී අහඹු ජෛව පටල සාම්පල පරීක්ෂාවකට ලක්වී ඇති අතර එහිදී ඔහු කොවිඩ් ආසාධිතයකු බවට සෞඛ්‍ය අංශ සනාථ කර ඇත. මෙම ආසාධිත කොන්දොස්තරවරයා පසුගිය 09 වනදා පුත්තලම ඩිපෝවේ පැවති සර්ව රාත්‍රික පිරිත් සජ්ඡායනයටද සහභාගි වී ඇති. මේ අනුව එදින ඩිපෝවේ මෙම කොන්දස්තරවරයා ඇසුරු කළ රියදුරුවරුන් හා කොන්දොස්තරවරුන් අද (11) උදෑසන සිට රාජකාරියට පැමිණීම නවතා ඔවුන් සේවය කළ බස් රථ 15කට ආසන්න සංඛ්‍යාවක් මගී ප්‍රවාහනය නවතා සෞඛ්‍ය නීති රීති අනුව ස්වයං නිරෝධායනයට යොමු කර තිබේ. මෙම ආසාදිත කොන් කොන්දොස්තර වරයාගේ තවත් ආශ්‍රිතයන් සොයා පරීක්ෂණ ක්‍රියාත්මක බවද වාර්තා වේ.", "URL": "https://lankatruth.com/si/?p=107998", "Category": "කොවිඩ් -19 (කොරෝනා ) පුවත්", "Parent URL": null}