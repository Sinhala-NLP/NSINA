{"Source": "Lankatruth", "Timestamp": "August 26, 2018", "Headline": "අපේ අරමුණ නව මිශ්‍ර මැතිවරණ ක්‍රමයට ඡන්දය තියන්නයි", "News Content": "ඉදිරි පළාත් සභා මැතිවරණය නව මැතිවරණ ක්‍රමය යටතේ පැවැත්වීම ශ්‍රී ලංකා නිදහස් පක්ෂයේ අරමුණ යැයි වාරි මාර්ග,ජල කළමණාකරන සහ ආපදා කළමණාකරන අමාත්‍ය දුමින්ද දිසානායක මහතා පවසයි. සෙංගල්ඔය ව්‍යාපාරයේ කටයුතු නිරීක්ෂණය කිරීම සඳහා සහභාගි වීමට පැමිණීමෙන් අනතුරුව මාධ්‍ය වෙත අදහස් දක්වමින් ඇමතිවරයා මේ බව කියා සිටියේය. පසුගියදා පාර්ලිමේන්තුවේ සිදුවූයේ පළාත් සභා මැතිවරණය පවත්වන්නේ අළුත් ක්‍රමයටද, පැරණි ක්‍රමයටද යන්න තීරණය කිරීම නොව සීමා නීර්ණය පිළිබදව වාර්තාව පිළිබඳව විවාද කිරීම බවද දුමින්ද දිසානායක මහතා සඳහන් කළේ ය. එහිදී වැඩිදුරටත් අදහස් දැක්වූ දුමින්ද දිසානායක මහතා “නමුත් වැරදි අර්ථ කතනයකින් තමයි එදා සිද්ධිය වාර්තා වී තිබුනේ. එහිදී වාර්තාව ඉදිරිපත් කළ ඇමතිවරයා ඊට විරුද්ධය ඡන්දය ප්‍රකාශ කළේ එම ක්‍රමයේ ඇති වරද නිසයි. එදා පාර්ලිමේන්තුවේදී ඡන්දයක් විමසන ලද්දේ මැතිවරණය පැවැත්විය යුතු ක්‍රමය සම්බන්ධයෙන් නෙමෙයි. එදා පාර්ලිමේන්තුවේ ඡන්ද විමසීම පැවැත්වූවේ පළාත් සභා මැතිවරණ කොට්ඨාස පිළිබඳ සීමානීර්ණ කොමිසමේ වාර්තාවයි”", "URL": "https://lankatruth.com/si/?p=58387", "Category": "පුවත්", "Parent URL": null}