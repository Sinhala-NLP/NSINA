{"Source": "Lankatruth", "Timestamp": "June 20, 2019", "Headline": "පාඨලී චම්පික රණවක සහ විජිත් විජයමුණි සොයිසා එජාප සංවිධායකවරු ලෙස පත්කරයි", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී විජිත් විජයමුනි සොයිසා සහ හෙළ උරුමයේ අමාත්‍ය පාඨලී චම්පික රණවක යන මහත්වරු එක්සත් ජාතික පක්ෂයේ ආසන සංවිධායකවරු ලෙස පත්කර තිබේ. ඊයේ(19) රැස්වූ එක්සත් ජාතික පක්ෂ කෘත්‍යාධිකාරී මණ්ඩල තීරණයකට අනුව මෙම ධුර ප්‍රධානය කිරීමට තීරණයවී තිබේ. එජාපයේ ඉදිරි සංවිධායක කටයුතු සම්බන්ධව කෘත්‍යාධිකාරී මණ්ඩලයේදී දීර්ඝව සාකච්ඡා වූ බවත් දුර්වල එජාප ආසන සංවිධායකවරුන් ඉවත්කර ශ්‍රීලනිපයේ සිට එජාපයට සහය දක්වන පිරිස්වලට ප්‍රමුඛතාව ලබාදෙමින් නව ආසන සංවිධායකවරු පත්කිරීමට තීරණයවී ඇතැයි වාර්තා වේ. ඒ අනුව පාඨලී චම්පික රණවක මහතා මහරගම එක්සත් ජාතික පක්ෂ ආසන සංවිධායක ලෙසත් විජිත් විජයමුණි ද සොයිසා මන්ත්‍රීවරයා කටාන එජාප ආසන සංවිධායකවරයා ලෙසත් පත්කර තිබේ.", "URL": "https://lankatruth.com/si/?p=76083", "Category": "පුවත්", "Parent URL": null}