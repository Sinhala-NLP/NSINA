{"Source": "Lankatruth", "Timestamp": "April 15, 2017", "Headline": "සැලැස්මක් නැති පාලනයන් මෙම විපතට වගකිව යුතුයි – ජවිපෙ", "News Content": "මීතොටමුල්ල කුණු කන්ද නාය යෑමෙන් සිදු වූඅනතුර ස්වාභාවික විපතක් නොව පැවති පාලනයන් එයට වගකිව යුතු බව ජනතා විමුක්ති පෙරමුණ පවසයි. මීතොටමුල්ල විපතට පත්වූවන් සම්බන්ධයෙන් ආණ්ඩුව කඩිනමින් ක්‍රියාමාර්ග ගත යුතු බවට බල කරමින් අද (15) දින නිකුත් කරනු ලැබූ මාධ්‍ය නිවේදනයේ මේ බව ජවිපෙ සඳහන් කරයි. එම මාධ්‍ය නිවේදනයේ වැඩිදුරටත් දක්වා ඇත්තේ ”මීට පෙර අපේ රටේ නාය යෑම්වලට ලක් වූයේ කඳුකරයේ කඳු වුවත් දැන් කුණු කඳු නාය යෑමට පටන්ගෙන ඇති බවයි. නාය යන තරමේ කුණු කඳු ගොඩ ගසමින් තිබෙන අතර එවා කඩා වැටෙන්නේ ජීවත් වීමට තැනක් නොමැතිකම නිසා ඒ අවට ජීවත් වෙන අසරණ ජනතාවගේ හිස මතටයි. ලොව බොහෝ රටවල ප‍්‍රතිචක‍්‍රීයකරණ ක්‍රියාවලියක් මගින් සම්පතක් කර ගන්නා කසල ලංකාවේදී විපතක් බවට පත්ව ඇති අතර ඒ කසල ටික කළමනාකරණය කර ගැනීමටවත් අපේ රටේ පැවති පාලනයන් අසමත් වීම නිසාය. ” යනුවෙනි. එම සම්පූර්ණ මාධ්‍ය නිවේදනය පහතින්…..", "URL": "https://lankatruth.com/si/?p=32829", "Category": "පුවත්", "Parent URL": null}