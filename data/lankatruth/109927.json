{"Source": "Lankatruth", "Timestamp": "February 5, 2021", "Headline": "රත්‍රන් දිව සහිත මෘතදේහ දෙකක් හමුවේ", "News Content": "ඊජිප්තුවේ ඇලෙක්සැන්ඩ්‍රියා ප්‍රදේශය ආශ්‍රිතව කරන ලද කැණීම්වලදී රත්‍රන් දිව සහිත මමී දෙකක් සොයාගෙන ඇත. එම ප්‍රදේශයේ Taposiris Magna දේවස්ථානය තුළ සිදුකළ කැණීම්වලින් මමී 16ක් සොයාගෙන ඇති අතර ඒවා වසර දෙදහසකට වඩා පැරැණි බව විශ්වාස කෙරේ. පාරාවෝ රජවරුන්ගේ අවමංගල චාරිත්‍ර සැලකීමේදී මෙම රත්‍රන් දිව මෘත දේහයේ හකුවලට සවිකිරීම සාමාන්‍ය ලක්ෂණයක් බව පුරා විද්‍යාඥයෝ පවසති. මරණයෙන් පසු ඔවුන්ට කතා කිරීමට, ආහාර ගැනීමට සහ හුස්ම ගැනීමට පහසු වීම සඳහා මෙවැනි රත්‍රන් දිව සවි කිරීම එකල චාරිත්‍රයක් ව පැවතී ඇත.", "URL": "https://lankatruth.com/si/?p=109927", "Category": "පුවත්", "Parent URL": null}