{"Source": "Lankatruth", "Timestamp": "May 8, 2019", "Headline": "කංජිපානි ඉම්රාන් ඇතුළු තිදෙනෙක් ජූලි 12 දක්වා CCD භාරයට", "News Content": "පාතාල කල්ලි සාමාජික කංජිපානි ඉම්රාන් ඇතුළු සැකකරුවන් තිදෙනෙකු ජූලි මස 12 වැනිදා දක්වා රඳවා තබාගෙන ප්‍රශ්න කිරීමට කොළම අතිරේක මහේස්ත්‍රාත් කාංචනා නෙරංජලා සිල්වා මහත්මිය අද(8) අවසර දුන්නා ය. පසුගිය පෙබරවාරි මස 5 වැනිදා, පාතාල කල්ලි නායක මාකඳුරේ මධූෂ් ඩුබායිහි සංවිධානය කරන ලද සාදයකදී අත්අඩංගුවට ගෙන මෙරටට පිටුවල් කිරීමෙන් පසු කොළඹ අපරාධ කොට්ඨාසය භාරයේ සිටි සැකකරුන් තිදෙනා අද කොළඹ මහේස්ත්‍රාත් අධිකරණය වෙත ඉදිරිපත් කර තිබිණි. කංජිපානී ඉම්රාන් සමඟ කොළඹ අපරාධ කොට්ඨාසය විසින් අද අධිකරණයට ඉදිරිපත් කළ අනෙක් සැකකරුවන් දෙදෙනා වන්නේ මොහොමඩ් අජිමි සහ මොහොමඩ් බදියුර්දීන් යන සැකකරුවන් ය. එම සැකකරුවන්ට එරෙහිව දිවයිනේ පොලිස් ස්ථාන කිහිපයකින් පවරන ලද නඩු 21කට අධික සංඛ්‍යාවක් පවතින බව කොළඹ අපරාධ කොට්ඨාසය අද අධිකරණය හමුවේ කරුණු දැක්වීය.", "URL": "https://lankatruth.com/si/?p=73604", "Category": "පුවත්", "Parent URL": null}