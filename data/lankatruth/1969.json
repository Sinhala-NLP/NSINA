{"Source": "Lankatruth", "Timestamp": "April 2, 2012", "Headline": "ගන්නත් බෑ – නොගන්නත් බෑ", "News Content": "වාහන මත පනවා තිබෙන නිශ්පාදන බද්ධ විශාල වශයෙන් ඉහළ දැමීම නිසා මේ වන විටත් වාහන ඇනවුම් කර අත්තිකාරම් මුදල් ගෙවා ඇති විශාල පිරිසක් අතිශය දුශ්කරතාවයකට පත්වී සිටී. විශේෂයෙන්ම යතුරුපැදි සහ ත්‍රී රෝද රථ ලබා ගැනීමට අත්තිකාරම් බැද ඇති පිරිස් කෙරෙහි මේ තත්වය දැඩි බලපෑම්ක් කර ඇතැයි අනාවරණය වේ. එමෙන්ම බැංකු ණය හෝ ලීසිං පහසුකම් මත වාහන ඇනවුම් කර තිබෙන පිරිස් වෙතද ඇතිවූ නව මිල ඉහළයෑම් දරාගැනීම අතිශය දුෂ්කර තත්වයකට පත්ව තිබේ. විදේශ විනිමය අර්බුදය සහ ඉන්ධන ආණනයන වියදම් ඉහළ යන ලකුණු පෙන්වමින් තිබියදී 2010 වසර අවසාන භාගයේ වාහන තීරුගාස්තු විශාල වශයෙන් අඩුකළේය. එසේ කරන ලද්දේ නාමල් රාජපක්ෂ මන්ත්‍රීවරයාගේ බපෑම මත බව ඒ දිනවල දැඩි කතාබහක් පැවතිනි. කෙසේ වෙතත් තීරු ගාස්තු අඩුකිරීමෙන් කාර්, වෑන්, ලබාගැනීමට, අතිශය විශාල උනන්දුවක් ඇතිවිය. ඒ අනුව වාහන වැඩි සංක්‍යාවක් මිලදී ගැනීම නිසා වාහනවලින් ලබාගන්නා බදු ආදායමද විශාල වශයෙන් ඉහළ ගියේය. වාහන මත පණවා තිබෙන නිශ්පාදන බදු විශාල වශයෙන් ඉහළ දැමීමෙන්ද රජ‍ය අපේක්ෂා කරන්නේ තාවකාලිකව ඉහල බදු ආදායමක් ලබා ගැනීමට බව විශ්ලේශකයන්ගේ මතයයි. කෙසේ වෙතත් නව බදු සන්සෝදනය නිසා වාහන ඇනවුම්කර ඇති විශාල පිරිසක් එය ලබා ගැනීමට හෝ ලබා නොගැනීමට බැරි තත්වයකට පත්ව සිටින බව හෙලිවේ.", "URL": "https://lankatruth.com/si/?p=1969", "Category": "පුවත්", "Parent URL": null}