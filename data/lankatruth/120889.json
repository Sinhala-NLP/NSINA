{"Source": "Lankatruth", "Timestamp": "August 4, 2021", "Headline": "කොරෝනා ඇඳන් 30,000ක් පිරිලා… තව ඇත්තේ 3,000ක් පමණයි…", "News Content": "කෝවිඩ් ආසාදිත රෝගීන් සඳහා වෙන්කර ඇති ඇඳන් 33,000න්, 30,000ක් පමණ ඊයේ (03) දිනය වනවිට රෝගීන්ගෙන් පිරී ගොස් තිබූ බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසයි. කෝවිඩ් සඳහා වෙන් කෙරුණු රෝහල්වල සහ අතරමැදි ප්‍රතිකාර මධ්‍යස්ථානවල මේ වනවිට 90%කට වැඩි රෝගීන් ප්‍රමාණයක් ඇතුළත්ව සිටින බවද නියෝජ්‍ය සෞඛ්‍ය සේවා අධ්‍යක්ෂවරයා සඳහන් කරයි. එමෙන්ම අතරමැදි මධ්‍යස්ථානවල ඉතිරිව ඇත්තේ 10%ක පමණ ප්‍රමාණයක් බවද ඔහු පවසයි.", "URL": "https://lankatruth.com/si/?p=120889", "Category": "කොවිඩ් -19 (කොරෝනා ) පුවත්", "Parent URL": null}