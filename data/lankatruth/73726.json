{"Source": "Lankatruth", "Timestamp": "May 13, 2019", "Headline": "වැල්ලම්පිටිය තඹ කම්හලේදී අත්අඩංගුවට ගත් 10 වන සැකකරුගෙන් ප්‍රකාශ ලබාගැනීමට අවසර", "News Content": "පසුගිය පාස්කු ඉරිදා දින ෂැංග්‍රිලා හෝටලයේ මරාගෙන මැරෙන ප්‍රහාරය එල්ලකළ සැකකරුට අයත් බව පැවසෙන වැල්ලම්පිටිය ප්‍රදේශයේ තඹ කම්හලේ සේවකයෙකුගෙන් ප්‍රකාශයක් සටහන් කර ගැනීමට අධිකරණය අද(13) ත්‍රස්ත විමර්ශන කාර්යාංශයට අවසර ලබාදී තිබේ. තඹ කම්හලේ සේවය කළ බවට සැකපිට අත්අඩංගුවට ගෙන සිටින දස වන සැකකරු වන කරුප්පයියා රාජේන්ද්‍රන් අබ්දුල්ලා නැමැත්තාගෙන් ප්‍රකාශයක් සටහන් කර ගැනීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා විසින් ත්‍රස්ත මර්දන කාර්යාංශයට අවසර ලබාදුන්නේ ය. ත්‍රස්ත මර්ධන කාර්යාංශය විසින් අධිකරණයෙන් කළ ඉල්ලීමක් සළකා බැලීමෙන් පසු අධිකරණය මෙම නියෝගය සිදුකර සිටි අතර හෙට සහ අනිද්දා දිනයන් හි බන්ධනාගාරය තුළදී මෙම ප්‍රකාශ සටහන් කර ගැනීමට නියමිතය.", "URL": "https://lankatruth.com/si/?p=73726", "Category": "පුවත්", "Parent URL": null}