{"Source": "Lankatruth", "Timestamp": "September 9, 2021", "Headline": "කොවිඩ් ආසාදිතයින්ට ප්‍රතිකාරකරන රෝහල් වෙත ජවිපෙන් පරිත්‍යාගයක්", "News Content": "ජනතා විමුක්ති පෙරමුණ විසින් කොවිඩ් ආසාදිතයින් සඳහා ප්‍රතිකාර කරනු ලබන රෝහල්වල කාර්ය මණ්ඩලවලට අවශ්‍ය සෞඛ්‍යාරක්ෂිත උපකරණ සහ අත්‍යවශ්‍ය ඖෂධ ප්‍රමාණයක් ලබා දීමට තීරණය කර තිබේ. 2 එම භාණ්ඩ ඉදිරි දිනවලදී කොළඹ ජාතික රෝහල, IDH රෝහල, කරාපිටිය රෝහල, බදුල්ල මහ රෝහල, කුරුණෑගල මහ රෝහල, කළුතර නාගොඩ මූලික රෝහල, කිලිනෝච්චි මහ රෝහල ඇතුළු රෝහල් වෙත ලබා දීමට නියමිත බව මේ පිළිබඳව අදහස් දක්වමින් ජවිපෙ ප්‍රධාන ලේකම් ටිල්වින් සිල්වා පවසයි. මෙම අත්‍යවශ්‍ය සෞඛ්‍ය උපකරණ ලබා දීම වෙනුවෙන් විදෙස්ගත ශ්‍රීලාංකිකයින්ගේද සහයෝගය හිමි වූබවත් පක්ෂ මූලස්ථානයේදීඅද (09) ජවිපෙ ප්‍රධාන ලේකම්වරයා වැඩිදුරටත් පැවසීය. මෙම අවස්ථාවට ජවිපෙ දේශපාලන මණ්ඩල සභික සුනිල් හඳුන්නෙත්ති සහ ජවිපෙ මධ්‍යම කමිටු සාමාජික වෛද්‍ය නලින්ද ජයතිස්ස යන අයද සහභාගී විය.", "URL": "https://lankatruth.com/si/?p=122808", "Category": "කොවිඩ් -19 (කොරෝනා ) පුවත්", "Parent URL": null}