{"Source": "Lankatruth", "Timestamp": "April 12, 2020", "Headline": "කුඩු සමග අත්අඩංගුවට ගත් පොහොට්ටුවේ ගල්නෑව මන්ත්‍රී රක්ෂිත බන්ධනාගාරයට", "News Content": "හෙරොයින් ජාවාරම් කිරීම සම්බන්ධයෙන් එම මත්ද්‍රව්‍යයද සමග අත්අඩංගුවට ගත් ගල්නෑව ප්‍රාදේශීය සභාවේ පොහොට්ටු පක්ෂයේ මන්ත්‍රී සුපුන් භාග්‍ය අත්තනායක නැමැත්තා දින 14කට රක්ෂිත බන්ධනාගාරගත කිරීමට තඹුත්තේගම ‍මහේස්ත්‍රාත් අධිකරණය ඊයේ (11) නියෝග කර තිබේ. පොහොට්ටු මන්ත්‍රීවරයා දීරඝ කාලයක සිට මෙලෙස හෙරොයින් බෙදාහැරීමේ කටයුතු සිදු කර ඇති බවත් ඔහු සිය දේශපාලන බලයට යොදාගනිමින් දිගින් දිගටම මෙලෙස හෙරොයන් ජාවාරමේ නිරතව ඇති බවත් වාර්තාවේ. මේ සම්බන්ධයේන දීරඝ කාලයක සිට සොදිසි කටයුතුවල නිරතව සිටි පොලිසිය පසුගිය 10 වනදා මෙම මන්ත්‍රීවරයා සෝදිසි කිරීමේදී ඔහු සතුව තිබී හොරොයින් ග්‍රෑම් 06යි මිලිග්‍රෑම් 10ක් හමුවී ඇත. ඔහු වසර අවුරුදු 29ක වයසේ පසුවන්නෙකි. දේශපාලන රැකවරණය මත මෙලෙස හෙරොයින් ඇතුළු නීති විරෝධී විෂ මත්ද්‍රව්‍ය ජාවාරමක් රට තුළ ක්‍රියාත්මක වන බවට මෙයද හොඳම උදාහණයක් සපයන අතර මෙම පොහොට්ටු මන්ත්‍රීවරයා හරහා මෙම ජාවාරම සිදු කරන්නන්ගේ සුළ මුල හෙළි කරගැනී අපහසු නොවනු ඇත.", "URL": "https://lankatruth.com/si/?p=92406", "Category": "පුවත්", "Parent URL": null}