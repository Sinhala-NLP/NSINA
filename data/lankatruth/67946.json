{"Source": "Lankatruth", "Timestamp": "February 11, 2019", "Headline": "මැතිවරණයට තරඟ කිරීමට රාජකන්‍යා කුමරියට කොමිසමේ අවසර නැහැ", "News Content": "තායිලන්ත මහ මැතිවරණය සඳහා තරඟවැදීමට රාජකන්‍යා බර්නවාදි (Ubolratana Rajakanya Sirivadhana Barnavadi) කුමරිය නුසුදුසු බව එරට මැතිවරණ කොමිසම නිවේදනය කර තිබේ. තායිලන්ත අග්‍රාමාත්‍ය ධුරය අපේක්ෂාවෙන් රාජකන්‍යා බර්නවාදී රජ කුමරිය මහ මැතිවරණය සඳහා ඉදිරිපත්වන බව පසුගිය දා ප්‍රකාශයට පත්කළ අතර රජ පවුලේ බොහෝ දෙනෙකු ඊට විරුද්ධ වූහ. ඒ අතර තායි රජු මහා වජිරලොන්කෝන් ද විය. කෙසේ වෙතත් නාම යෝජනා භාරදීමට තායි කුමරිය කටයුතු කළ අතර අද(11) මැතිවරණ කොමිසම විසින් ඡන්ද අපේක්ෂකයන් ප්‍රකාශයට පත් කළද ඒ අතර රජ කුමරියගේ නම නොතිබිණි. ලබන මාර්තු මස 24 වැනිදා තායිලන්ත මහ මැතිවරණය පැවැත්වීමට නියමිතව ඇත.", "URL": "https://lankatruth.com/si/?p=67946", "Category": "විදෙස් පුවත්", "Parent URL": null}