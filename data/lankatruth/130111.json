{"Source": "Lankatruth", "Timestamp": "March 16, 2022", "Headline": "මහජනතාව විඳින අනේකවිද දුක් කම්කටොලු ගැන මම සංවේදීයී – ජනාධිපති", "News Content": "පසුගිය මාස කිහිපය තුළ අත්‍යාවශ්‍ය භාණ්ඩ හිග වීම සහ මිල වැඩිවීම ඇතුළු මහජනතාව විඳු දුෂ්කර තා පිළිබඳව තමාට මනා වැටහීමක් ඇති බවත් ඒ සම්බන්ධයෙන් සංවේදීව කටයුතු කළ බවත් ජනාධිපති ගෝටාබය රාජපක්ෂ ජාතිය අමතා ප්‍රකාශ කළේය. නමුත් මහජනතාවට විඳීමට සිදු වූ මෙම දුෂ්කරතා තමාගේ පාලනයෙන් බැහැරව සිදු වූ දේවල් බව ජනාධිපතිවරයා අවධාරණය කළේය. කොවිඩ් වසංගතය මැනවින් පාලනය කළ බවද ඒ සම්බන්ධයෙන් ජාත්‍යන්තර ඇගයීම් පවා සිදු වූ බවද එහිදී ඔහු ප්‍රකාශ කරනු ලැබීය. මේ වනවිට ඇති වී තිබෙන විදේශ විනිමය අර්බුදයට විසඳුම් සොයන ආකාරය පිළිබඳව කරුණු දැක්වූ ජනාධිපතිවරයා ජාත්‍යන්තර මූළ්‍ය අරමුදල සමග මේ සම්බන්ධයෙන් සාකච්ඡා කළ බවද පැවසීය. මෙම තත්වය තුළ ජනාධිපතිවරයා කෙරෙහි තවදුරටත් විශ්වාසය තබන ලෙස මහජනතාවගෙන් ඉල්ලා සිටියේය.", "URL": "https://lankatruth.com/si/?p=130111", "Category": "පුවත්", "Parent URL": null}