{"Source": "Lankatruth", "Timestamp": "October 7, 2012", "Headline": "WFTU සමුළුව ICEU සහ ACTUF මූලිකත්වයෙන් මුළුදේ", "News Content": "ලෝක වෘත්තීය සමිති සම්මේලනයේ ආසියා පැසිෆික් කලාපීය සමුළුව ඊයේ (06) කොළඹ පදනම් ආයතනයේදී ආරම්භ වූ අතර ඒ සඳහා විදෙස් නියෝජිතයෝ රැසක් සහභාගීවී සිටියහ. මෙම සමුළුව ඊයේ සහ අද (07) දෙදින පුරා පැවැත්වේ. අන්තර් සමාගම් සේවක සංගමය හා සමස්ත ලංකා වෘත්තීය සමිති සම්මේලනය මූලිකත්වයෙන් පැවැත් වූ මෙම සමුළුව සඳහා මෙරට වෘත්තීය සමිති කිහිපයකම නියෝජිතයෝ පැමිණ සිටියහ. ලෝක වෘත්තීය සමිති සම්මේලනයේ නියෝජ්‍ය ප‍්‍රධාන ලේකම් එච්. මහදේවන් මහතා ඇතුළු ඉන්දියාව, බංග්ලාදේශය, නේපාලය, මලයාසියාව, වියට්නාමය, කාම්බෝජය යන රටවල වෘත්තීය සමිති නියෝජිතයෝ මෙම සමළුව සඳහා සහභාගී වූහ.", "URL": "https://lankatruth.com/si/?p=4499", "Category": "පුවත්", "Parent URL": null}