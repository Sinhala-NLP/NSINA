{"Source": "Lankatruth", "Timestamp": "May 31, 2020", "Headline": "රත්මලාන කොතලාවල විද්‍යාලයේ ගුරුවරුන් 26ක් නිරෝධායනයට යොමුකරයි", "News Content": "රත්මලාන කොතලාවල විද්‍යාලයේ නවාතැන් ගත් නාවික සෙබළුන් 06 දෙනෙකු කොරෝනා ආසාදිතයන් බව තහවුරු වීම නිසා එම විදුහලේ ගුරුවරුන් 26 දෙනෙකු තම නිවෙස් තුළම නිරෝධායනයට ලක් කර ඇති බව වාර්තා වේ. බස්නාහිර පළාතේ පාසල් 200කට ආසන්න ප‍්‍රමාණයක ආරක්ෂක අංශවල පිරිස් නවාතැන් ගෙන සිටින අතර ඒ අනුව රත්මලාන කොතලාවලපුර විද්‍යාලයේ නාවික හමුදා සෙබළුන් සඳහා නවාතැන් ලබාදී ඇත. එසේ සිටියදී විදුහල්පතිවරයා විසින් පසුගිය 21 දින වැටුප් ලේඛන අත්සන් කිරීමට එම පාසලේ ගුරුවරු පාසලට ගෙන්වාගෙන ඇත. එම දිනවල බොහෝ පාසල්වල ගුරුවරු ඒ ඒ විදුහල් සඳහා ගොසි සිය වැටුප් ලේඛන අත්සන් කර තිබේ. ඉන් පසු එම පාසලේ නවාතැන් ගෙන සිටින නාවික හමුදා සෙබළුන් 6දෙනෙකුට ආසන්න පිරිසක් කොරෝනා හෙවත් කෝවිඩ්-19 ආසාධිතයන් බව තහවුරු වී ඇත. ඉන් පසු 21 දින පාසලට කැඳවූ ගුරුවරුන් 26 දෙනා ඔවුන්ගේ නිවෙස් තුළම නිරෝධායනය කිරීමට ගල්කිස්ස හා මොරටුව පොලීසි සහ සෞඛ්‍ය වෛද්‍ය නිලධාරීන් විසින් දැන්වීම් ප‍්‍රදර්ශනය කර ඇත. ආරක්ෂක අංශවල නවාතැන් සඳහා පාසල් යොදාගැනීම සම්බන්ධයෙන් අධ්‍යාපන ක්ෂේත්‍රයේ වෘත්තීය සමිති දිගින් දිගටම කරුණු දැක්වූවද ඒ සම්බන්ධයෙන් නිසි පියවර ගැනීමට ආණ්ඩුව කටයුතු නොකළ අතර අධ්‍යාපන නිලධාරීන් විසින් විවධාකාර හේතු දක්වමින් දිගින් දිගටම ගුරුවරු පාසල්වලට ගෙන්වීමටද කටයුතු කරන ලදී. එම තත්වය මත මේ වනවිට බප/පිළි/කොතලාවලපුර විදුහලට පසුගිය 21 වෙනිදා ගෙන්වූ ගුරුවරු කෝරෝනා ආසාධිතයන්වීමේ අවදානමකට ලක්ව ත්බේ.", "URL": "https://lankatruth.com/si/?p=93691", "Category": "පුවත්", "Parent URL": null}