{"Source": "Lankatruth", "Timestamp": "November 28, 2011", "Headline": "පෞද්ගලික විශ්වවිද්‍යාල පනත පරාජය කරණවා", "News Content": "මෙම ජනවාරි මස සම්මතකරගැනීමට නියමිතව මේ වන විට හොර රහසේ සම්පාදනය කර තිබෙන පෞද්ගලික විශ්වවිද්‍යාල පනත නිදහස් අධ්‍යාපනය සම්පූර්ණයෙන් වල දැමීමට හේතුවන බැවින් මේ රටේ බුද්ධිමතුන්, ආචාර්ය මහාචාර්ය වරුන්, වෛද්‍යවරුන් සහ මහජනතාව සමග එක්ව එය පරාජය කරන බව සමාජවාදී ශිෂ්‍ය සංගමය පවසයි. එහි ජාතික සංවිධ්‍යායක වෛද්‍ය නලින්ද ජයතිස්ස මහතා අද (28) පෙරවරුවේ පැවති ප්‍රවෘත්ති සාකච්ඡාවකදී මේ බව හෙලි කලේය. 1978 අංක 16 දරණ විශ්වවිද්‍යාල පනත සම්මත කර අවුරුදු දෙකකට පසු ඒ පනතේ වගන්තියක්ම නිසා උතුරුකොළඹ පෞද්ගලික වෛද්‍ය විද්‍යාලය පිහිටවූ බවද චන්ද්‍රිකා බණ්ඩාරනායක මැතිනියගේ කාලය තුල 1998 දී එවැනිම වගන්තියකින් රිංගා පෞද්ගලික වෛද්‍යවිද්‍යාල තුනක් ආර්මභ කල බවද මේ අවස්ථාදෙකේදී නොතිබූ නීතිමය පදනම ලබාගැනීමට යෝජිත පෞද්ගලික විශ්වවිද්‍යාල පනත හරහා රාජපක්ෂ ආණ්ඩුව කටයුතුකරමින් සිටින බව ඒමහතා හෙලිකලේය. ආණ්ඩුවේ මෙම උත්සාහය පරාජයකිරීමට මේවන විටත් නිදහස් අධ්‍යාපනය සුරුකීමේ ජාතික මධ්‍යස්ථානය පිහිටුවා ක්‍රියාකරමින් සිටින බව පැවසීය.", "URL": "https://lankatruth.com/si/?p=365", "Category": "පුවත්", "Parent URL": null}