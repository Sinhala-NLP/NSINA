{"Source": "Lankatruth", "Timestamp": "September 14, 2012", "Headline": "කොළඹ විශ්වවිද්‍යාලය 17 යළි විවෘතයි", "News Content": "තාවකාලිකව වසා දැමූ කොළඹ විශ්වවිද්‍යාලය මෙම මස 17 වන දින නැවත ආරම්භ කරන බව ශිෂ්‍ය ශිෂ්‍යාවන් හට කොළඹ විශ්වවිද්‍යාලයේ ලේඛකාධිකාරිවරයා ඊයේ (13) නිවේදනය කර ඇතැයි වාර්තාවේ. ඉකුත් 10 වැනිදා වසා දැමූ කොළඹ විශ්වවිද්‍යාලයේ නේවාසිකාගාරවල රැඳී සිටි සිසුන් පෙරේදා (12 ) සවස ආරක්ෂාක අංශ විසින් ඉවත් කරන ලදී. නේවාසිකාගාරවල රැඳී සිටිමින් සිසුන් ශිෂ්‍යක්‍රියාකාරකම්වලට යොමු වීම වැළැක්‌වීම සඳහා සිසුන් මෙලෙස ඉවත් කළ බව එම විශ්වවිද්‍යාලයීය ආරංචි මාර්ග එදින සඳහන් කළේය. කෙසේ වුවද විශ්වවිද්‍යාල ආචාර්යවරුන්ගේ ගැටලුවලට විසඳුම් ලබාදෙන ලෙසත් විශ්වවිද්‍යාලවල අධ්‍යා‍පන කටයුතු ආරම්භ කරන ලෙසටත් බල කරමින් කොළඹ විශ්වවිද්‍යාලයේ සමස්‌ත පීඨ ශිෂ්‍යඑකමුතුව විසින් ඊයේ (13) පවත්වන ලද පාගමන සඳහා සිසු සිසුවියන් විශාල පිරිසක්‌ එක්‌ව සිටියහ.", "URL": "https://lankatruth.com/si/?p=4136", "Category": "පුවත්", "Parent URL": null}