{"Source": "Lankatruth", "Timestamp": "January 4, 2020", "Headline": "රංජන් රාමනායකගේ පාර්ලිමේන්තු නිවසේ හදිසි පොලිස් සෝදිසි මෙහෙයුමක්", "News Content": "හිටපු නියෝජ්‍ය අමාත්‍ය රංජන් රාමනායක මහතාගේ මාදිවෙල පිහිටි මන්ත්‍රී නිල නිවස පොලීසිය විසින් හදිසියේ සෝදිසියට ලක්කරමින් තිබේ. නුගේගොඩ මහේස්ත්‍රාත් අධිකරණයෙන් අද (04) දහවල් බලාගත් සෝදිසි වරෙන්තුවකට අනුව මන්ත්‍රීවරය‍ාගේ නිවස පරීක්ෂා කරන බව පොලිසිය කියයි. රංජන් රාමනායක මහතා සතුව රජය අපහසුතාවයට පත්වන අන්දමේ ප්‍රකාශ, දුරකතන සංවාද හා ඡායාරූප ඇතුළත් දෘඩ තැටියක් ඇති බව පවසමින් මෙම සෝදිසි මෙහෙයුම සිදු කරන බව පැවසේ.", "URL": "https://lankatruth.com/si/?p=88306", "Category": "පුවත්", "Parent URL": null}