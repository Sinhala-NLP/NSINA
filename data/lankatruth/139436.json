{"Source": "Lankatruth", "Timestamp": "September 21, 2022", "Headline": "රනිල් විදේශ සවාරි රැසකට සැරසේ", "News Content": "බ්‍රිතාන්‍ය රැජිනගේ ආදාහන උත්සවයට සහභාගී වූ අටවන ජනාධිපති රනිල් වික්‍රමසිංහ තවත් විදේශ සංචාර රැසකට සූදානම් වන බවට තොරතුරු අනාවරණය වේ. මේ අතරින් ප්‍රමුඛ වී තිබෙන්නේ ජපානයේ සහ පිලිපීනයේ යොදා ගෙන තිබෙන සංචාර දෙක ය. මෙම මස අවසන්වීමට පෙර එම සංචාර සඳහා පිටත් වන බවට හෙළිවී තිබේ. මුලින්ම ජපානයටත් පසුව පිලිපීනයටත් යාමට නියමිතය.  බ්‍රිතාන්‍ය රැජිනියගේ ආදාහන උත්සවයට ඉන්දියාවේ රාජ්‍ය නායකයින් නියෝජනය කරමින් රාජතාන්ත්‍රික දූතයෙකු පිටත් කර තිබූ අතර ශ්‍රී ලංකාවේ ජනාධිපති සහ ඔහුගේ බිරිඳ ඇතුළු නව දෙනෙකුට අධික පිරිසක් එයට සහභාගී වූ බව හෙළිවී තිබේ. මෙයට පෙර මහින්ද රාජපක්ෂ විශාල පිරිසක් පිරිවරාගෙන විදේශ සංචාරවල නිරත වූ අතර ගෝඨාභය රාජපක්ෂ නිලධාරීන් පිරිවාරාගෙන ඉන්දීය සංචාරයක පමණක් නිරත විය.  රටේ බිහිසුණු විදේශ විනිමය අර්බුදයක් පවතින අවස්ථාවක රනිල් වික්‍රමසිංහ ඒ පිළිබඳව කිසිදු තැකීමක් නැතිව ජනතාව වෙත තව තවත් බර පටවමින් විදේශ සංචාර සඳහා යොමුවී ඇති බවට චෝදනා එල්ල වී තිබේ.", "URL": "https://lankatruth.com/si/?p=139436", "Category": "පුවත්", "Parent URL": null}