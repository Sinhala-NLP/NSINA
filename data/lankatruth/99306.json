{"Source": "Lankatruth", "Timestamp": "November 3, 2020", "Headline": "කොරෝනා නිසා ගෙදරදීම මියගිහින්…", "News Content": "කොවිඩ් – 19 ආසාදනය වීම හේතුවෙන් 68 හැවිරිදි කාන්තාවක් සිය නිවසේදීම මිගොස් ඇතැයි රජයේ ප්‍රවෘත්ති දෙපාර්තමේන්තුව නිකුත් කළ නිවේදනයක් මගින් තහවුරු වේ. එම කාන්තාව පසුගිය 01වන දා කොළඹ ජම්පටා වීදියේ නිවසක් තුළ මියගොස් සිට ඇති අතර එම දේහය පිළිබඳ සිදු කළ පශ්චාත් මරණ පරීක්ෂණයෙන් හෙළි වී ඇත්තේ ඇය කොවිඩ් – 19 ආසාදිත කාන්තාවක් බවයි. එමෙන්ම ඇය මියයාමටද ආසන්නතම හේතුව කොවිඩ් නිවුමෝනියා තත්වය බව එම මරණ පරීක්ෂණය තහවුරු කර ඇත. ඇයගේ පවුලේ සාමාජිකයෙකු මීට පෙර කොවිඩ් ආසාදිතයෙකු ලෙස හඳුනාගෙන තිබූ බැවින් එහි අනෙක් සාමාජිකයන් නිවාස නිරෝධායනයට ලක් කර සිටියදී පසුගිය 01වනදා මෙම කාන්තාව අසාද්‍යවී ජීවිතක්ෂයට පත්ව තිබේ. එම මරණය මෙරට 22වන කොවිඩ් මරණය ලෙස රජයේ ප්‍රවෘත්ති දෙපාර්තමේන්තුව සඳහන් කරයි.", "URL": "https://lankatruth.com/si/?p=99306", "Category": "පුවත්", "Parent URL": null}