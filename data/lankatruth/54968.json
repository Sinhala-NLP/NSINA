{"Source": "Lankatruth", "Timestamp": "June 22, 2018", "Headline": "මාතර රන්බඩු වෙළඳසැලක් කොල්ලකෑමට පැමිණි පාතාලයින් හා පොලීසිය අතර වෙඩි හුවමාරුවක්", "News Content": "මාතර නගරයේ ජනාකීර්ණ මාවතක් අසල පිහිටාතිබූ ප්‍රසිද්ධ ස්වර්ණාභරණ වෙළඳසැලක් මංකොල්ලකෑමට පැමිණි පිරිසක් සහ පොලීසිය අතර අද (22) උදෑසන සිදුවූ වෙඩි හුවමාරුවක් සිදුව තිබේ. මෙහිදී කොල්ලකරුවෙකු විසින් එල්ලකළ වෙඩි ප්‍රහාරයකින් පොලිස් කොස්තාපල් ප්‍රදීප් වීරසිංශ(33) මියගොස් තිබේ. මෙම කොල්ලකරුවන් පාතාල කල්ලි සාමාජිකයන් ලෙස සැකකරන අතර පොලීසිය එල්ලකල වෙඩි ප්‍රහාර හේතුවෙන් තුවාල ලබා කරාපිටිය රෝහලේ ප්‍රතිකාර ලබමින් සිටියදී සිද්ධියට සම්බන්ධ පාතාල කල්ලි නායක කොස්ගොඩ සුජී නැමැත්තා සහ තවත් පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. සිද්ධියට සම්බන්ධ එම පාතාල කල්ලි සාමාජිකයෙකුවන තවත් සැකකරුවෙකු මාතර හුණුකොටුව හංදිය ආසන්නයේ නිවසක සැඟව සිටියදී අත්අඩංගුවට ගෙන තිබේ. මේ වන විට කරාපිටිය රෝහල හා ඒ අවට ප්‍රදේශයේ පොලිස් හා එස්.ටී.එෆ්. ආරක්ෂාව තර කර ඇතැයි වාර්තා වේ.", "URL": "https://lankatruth.com/si/?p=54968", "Category": "පුවත්", "Parent URL": null}