{"Source": "Lankatruth", "Timestamp": "February 7, 2021", "Headline": "පුංචි ලෝකාන්තයේ කඳවුරු ගැසීමට පැමිණි පිරිසෙන් එක් අයෙක් අතුරුදහන්", "News Content": "මඩොල්සිම පුංචි ලෝකාන්තයේ කඳවුරු බිමක රාත්‍රිය ගත කිරීමට පැමිණි 12 දෙනෙකුගෙන් සමන්විත පිරිසකගෙන් එක් අයෙක් අතුරුදහන් වී ඇතැයි වාර්තා වේ. මෙම පිරිස පුංචි ලෝකාන්තය අසළ කඳවුරක් ගසා ගැනීමට පැමිණියත් අධික වර්ෂාව සහ මීදුම හේතුවෙන් නැවත තමන් පැමිණි වාහනය වෙත ගමන් කර ඇත. පිරිස වාහනයට පැමිණ සෝදිසි කිරීමේදි තම පිරිසෙන් එක් අයෙකු අතුරුදහන් වී ඇතිබව දැනගන්නට ලැබී ඇත. අතුරුදහන් පුද්ගලයා සොයාගැනීම සඳහා පොලිස් ස්ථාන තුනක නිළධාරීන් සහ යුධ හමුදා කන්ඩායමක් සෝදිසි මෙහෙයුම් ආරම්භ කර ඇත.", "URL": "https://lankatruth.com/si/?p=110077", "Category": "පුවත්", "Parent URL": null}