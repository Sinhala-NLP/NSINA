{"Source": "Lankatruth", "Timestamp": "May 6, 2019", "Headline": "“නේත්‍රා” පරිගණක පාසලේ ශ්‍රමදානයක්", "News Content": "ජනතා විමුක්ති පෙරමුණේ මන්ත්‍රී වැටුප් සහ හිතවතුන්ගේ ආධාර උපකාර මත ආරම්භ කර පවත්වාගෙන යනු ලබන නේත්‍රා පරිගණක පාසලේ, පාසල් භූමිය පිරිසිදු කිරීමේ ශ්‍රමදානයක් ඊයේ(05) පවත්වා තිබිණි. මේ සඳහා දැනට පාසලේ ඉගනුම ලබන දරු දැරියන් සහ ඔවුන්ගේ දෙමව්පියන් ද ප්‍රදේශයේ හිතවතුන් විශාල ප්‍රමාණයක් ද එක්ව සිටිය හ. එසේම ශ්‍රමදානය සඳහා ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා, විදුහල්පති දයාරත්න මහතා, නියෝජ්‍ය විදුහල්පති නන්දසිරි වික්‍රමසේකර මහතා, ආචාර්ය මණ්ඩලයේ චන්ද්‍රපාල යන මහත්ම මහත්මීන් ද එක්ව සිටිය හ. කිසිඳු රාජ්‍ය අනුග්‍රහයකින් තොරව ප්‍රදේශයේ දූ දරුවන්ගේ පරිගණක දැනුම වර්ධනය කිරීම සඳහා දායකවන නේත්‍රා පරිගණක පාසලට ප්‍රදේශයේ ජනතාව අතර විශාල ප්‍රසාදයක් පැවතීම දැකගත හැකි විය.", "URL": "https://lankatruth.com/si/?p=73467", "Category": "පුවත්", "Parent URL": null}