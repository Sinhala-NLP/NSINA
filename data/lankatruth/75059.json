{"Source": "Lankatruth", "Timestamp": "June 4, 2019", "Headline": "ඩෙංගු යලි හිස එසවීමේ අවධානමක්", "News Content": "නිරිතදිග මෝසමත් සමඟ පවතින වැසි සහිත කාලගුණය හේතුවෙන් ඩෙංගු යලි හිස එසවීමේ අවධානමක් පවතින බව සෞඛ්‍ය අමාත්‍යාංශය පෙන්වා දෙයි. වසරේ මේ දක්වා ගෙවී ඇති කාලය තුළ ඩෙංගු රෝගීන් 19,215ක් වාර්තා වී ඇති අතර ඉන් පුද්ගලයන් 19 දෙනෙකු ජීවිතක්ෂයට පත්ව ඇත. නිරිතදිග මෝසමත් සමඟ දිවයිනේ ප්‍රදේශ වැඩි ගණනකට වැසි ඇද හැලෙන අතර එය මදුරුවන් බෝ වන ස්ථාන නිර්මාණය කිරීමට හේතු වී ඇත. සෞඛ්‍ය අමාත්‍යාංශය වැඩිදුරටත් පෙන්වා දෙන්නේ මදුරුවන් බෝ වන ස්ථාන විනාශ කර, අවට පරිසරය පිරිසිදුව තබා ගැනීමට කටයුතු කරන ලෙසය.", "URL": "https://lankatruth.com/si/?p=75059", "Category": "පුවත්", "Parent URL": null}