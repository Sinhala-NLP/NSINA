{"Source": "Lankatruth", "Timestamp": "June 27, 2021", "Headline": "වනජීවී නිලධාරීන්ට හමුදා මේජර් ජනරාල්වරයෙකු පහරදෙයි… අලි පැටවෙකු පැහැරගැනීමකුත් කියැවෙයි…", "News Content": "මින්නේරිය වනෝද්‍යානය තුළ සිටින අලි පැටවකු පැහැරගෙන යාමට කණ්ඩායමක් පැමිණෙන බවට ලද විශ්වාස කටයුතු තොරතුරක් මත වනජීවී නිලධාරීන් විසින් විමර්ශන ආරම්භ ‌කර තිබූ පසුබිමක වනෝද්‍යානයේ සිට පැමිණි අනවසරයෙන් ඇතුළු වූ හමුදා මේජර් ජනරාල්වරයෙකු සහිත වාහනවල සිටි හමුදා කණ්ඩායමක් විසින් මරණීය තර්ජන කර පහර දී ජංගම දුරකථන පැහැර ගැනීමට තැත් කිරීමේ සිද්ධියක් සම්බන්ධව මින්නේරිය පොලිසියට වනෝද්යාන භාරකරු විසින් පැමිණිල්ලක් කර තිබේ. එසිදුව ඇත්තේ මෙස්ය… මින්නේරිය ජාතික වනෝද්යානයෙන් අලි පැටියෙක් පැහැර ගැනීමට සූදානමක් ඇති බවත් ලංකාවේ සුප්‍රකට අලි ජාවාරම් කරුවෙක් ඇතුළු කණ්ඩායමක් දින කීපයක් තිස්සේ හබරණ අවට හෝටල් කීපයක ලැගුම් ගනිමින් සැක කටයුතු ලෙස සැරිසරන බවත් කියැවෙන තොරතුරක් වනජීවී දෙපාර්තමේන්තුවට ලැබී ඇත. ඒ අනුව වනජීවී නිලධාරීන් වනෝද්‍යානය ආවරණය වන ආකාරයට සැලසුම් සහගතව මුරපොල සකස් කරමින් දිවා රාත්රී ආරක්ෂක රජකාරියක් දියත් කරමින් විමර්ශනයක් ආරම්භ කර ඇත. මේ රජකාරිය දියත්ව ඇති අතරතුර මින්නේරිය ජාතික වනෝද්යානයේ බටහිර මායිමේ හබරණ දෙසින් කැබ් රථ දෙකක් අතුරු මාර්ගයක පැමිණ තිබේ. වනජීවි නිලධාරීන් එය නැවැත්වීමට සංඥා කර ඇති නමුත් වාහන දෙක අණ නොතකා ධාවනය කර ඇත. එතැනට ඉදිරියේ වනජීවී නිලධාරීන් විසින් යොදා තිබූ තවත් මුර කපොල්ලකින් වාහන දෙක අණ නොතකා ධාවනය කර තිබේ. මෙසේ ජාතික වනෝද්යානය ආසන්නයෙන් පිවිසී වනජීවී නිලධාරීන්ගේ අණ නොතකා ධාවනය වන කැබ් රථ දෙක පසුපස වනජීවී නිලධාරීන්ගේ වාහන දෙකක් ලුහු බැඳ ඇත. අණ නොතකා යන වාහන දෙක හමුදා වාහන දෙක්ක බවද ඔවුන්ට පෙණීගොස් තිබේ. හමුදා වාහන දෙකක් බව දැනගත් වහාම වනජීවී නිලධාරීහු ඒ පිළිබඳව ගල්කුලම යුද හමුදා පොලිස් මුරපොලට දන්වා සියල්ල විස්තර කර තම අණ නොතකා එන මෙම වාහන දෙක නතර කර දෙන ලෙස ඉල්ලා ඇත. එහෙත් යුද හමුදා මුරපොලේ නිලධාරීන් පවසා ඇත්තේ මේ වාහන නැවැත්විය නොහැකි බවත් මේ වාහනයේ ගමන් කරන්නේ යුද හමුදාවේ මේජර් ජනරාල්වරයෙක් බවත්ය. එහෙත් වනජීවි නිලධාරීන් දිගටම වාහන දෙක ලුහු බැඳ ගිගොස් ඇත. වාහන දෙක අනුරාධපුරයේ යුද හමුදා කඳවුරකට ඇතුළත් කර තිබේ. මෙහෙයුම අත්හල වනජීවී නිලධාරීහු ආපසු එන අතරතුර ආපසු එන වනජීවී වාහන දෙක පසුපස හමුදා කඳවුරේ වාහන කිහිපයක් ලුහු බැඳ පැමිණෙමින් ඇත. වනජීවී නිලධාරීන් ඒ බව දැන සිට නැති අතර වනජීවී වාහන දෙක හබරණ පලුගස්වැව ආසන්නයේ දී ඉදිරියේ සිටි හමුදා කණ්ඩායමක් විසින් නතර කර තිබේ. ඒ සමගම පසුපසින් පැමිණි හමුදා වාහනවල සිටි හමාදාවේ පිරිස් වනජීවී නිලධාරීන් වට කරගෙන ඇත. මේ අතර සිටි එක් අයෙක් ඉදිරියට පැමිණ වනජීවි නිලධාරියෙකුගේ කණට පහරදී කුණුහරපයෙන් බැනවැදී ඇත.. “කණ පලනවා ප……ගෙ. මම තමයි මේජර් ජනරාල් මොහාන් රත්නායක. අනුරාධපුර මෙහෙයුම් නිලධාරී. අපව නවත්වන් බැහැ. උස්සනව තොපිව… ” යැයි කියමින් වනජීවී නිලධාරීයාට පහරදී ඇත. මේජර් ජනරාල්වරයා වටේ තරු සහිත නිලධාරී පිරිසක්ද සිට ඇත. ඔවුනගේ අනින් වනජීවි නිලධාරීන්ගේ ජංගම දුරකථන පැහැර තිබිණි. මේ අතර සිද්ධිය සම්බන්ධව වනජීවී නිලධාරීන් විසින් හබරණ පොලිසියේ ස්ථානාධිපතිවරයාද දැනුවත්කර ඇති අතර ඔහුද එම ස්ථාන ඇත. ඔහු මේ හමුදා මේජර් ජනරාල්වරයා ඇතුළු හමුදා නිලධාරීන් පිරිසට කියා තිබුණේ මේ ආකාරයෙන් නොහැසිරෙන ලෙසත් මේ ජංගම දුරකථන යළි ලබා දෙන ලෙසත් මෙම නිලධාරීන් විසින් සිදුකර ඇත්තේ රාජකාරියක් බවත්ය. යළිත් බැණ තර්ජනය කළ මේජර් ජනරාල්වරයා හමුදා කණ්ඩායම සමග පිටවී ගොස් තිබේ. සිද්ධිය සම්බන්ධව මින්නේරිය ජාතික වනෝද්යානය භාරකරු විසින් හබරණ පොලිසියට පැමිණිල්ලක් කර ඇත.", "URL": "https://lankatruth.com/si/?p=118552", "Category": "පරිසර", "Parent URL": null}