{"Source": "Lankatruth", "Timestamp": "October 21, 2018", "Headline": "මහින්දගේ බදු කෙළිය කල් ඇතිවම කරළියට", "News Content": "මහින්ද පිලට බලය හිමිව තිබෙන පළාත් පාලන ආයතනවල වරිපනම් බදු මේ වනවිට 50% සිටි 80% දක්වා ප්‍රමාණයකින් ඉහළ දමා ඇති බව අනාවරණය වේ. මධ්‍යම ආණ්ඩුවෙන් බදු ඉහළ දැමීමට විරුද්ධව හඬක් නගන බව පෙන්වන මහින්ද පිල සහ මහින්ද පිල වෙනුවෙන් පෙනී සිටින කණ්ඩායම මෙසේ වරිපනම් බදු ඉහළ දැමීම විශේෂිත වේ. මහින්ද රාජපක්ෂ මන්ත්‍රීවරයාද යහපාලන ආණ්ඩුවේ බදු බර ඉහළ දැමීම සහ ජනතාව මත පටවා තිබෙන පීඩනය ඉහළ දැමීම සම්බන්ධයෙන් මත ප්‍රකාශ කරමින් සිටී. නමුත් ඔවුන්ගේ ප්‍රායෝගික දේශපාලන භාවිතය වී තිබෙන්නේ ප්‍රාදේශීය සභාවල පවතින වංචා, දූෂණ අවම කර ආදායම් කළමනාකරණය කර ගැනීම නොව අලුත් වටයකින් ජනතාව මත බදු බර පැටවීම ය. මේ වනවිට ඔවුන්ට බලය හිමි ප්‍රාදේශීය සභාවල වරිපනම් බදු 50% සිටි 80% දක්වා ප්‍රමාණයකින් ඉහළ දැමීම තුළින් පෙන්නුම් කරන්නේ ඔවුන්ගේ එම ඉදිරි භාවිතාවේ සංඛේතයකි. ගයාන් රූපසිංහ – ලංකා ඉරිදා සංග්‍රහය", "URL": "https://lankatruth.com/si/?p=61552", "Category": "පුවත්", "Parent URL": null}