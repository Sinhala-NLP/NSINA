{"Source": "Lankatruth", "Timestamp": "May 27, 2021", "Headline": "කාත්තන්කුඩි පොලිස් ස්ථානයේ 32කට කොරෝනා", "News Content": "‍මඩකලපුව, කාත්තන්කුඩි පොලිස් ස්ථානයේ පොලිස් නිලධාරීන් 32නෙකුට කොවිඩ් – 19 වෛරසය ආසාදනය වී ඇතැයි අනාවරණය කරගෙන තිබේ. මෙම ආසාදිතයින් හඳුනාගෙන ඇත්තේ ඊයේ (26) දිනයේ සිදුකළ ක්ෂණික ප්‍රතිදේහජනක පරීක්ෂණයේදීය. ඒ අනුව එම නිලධාරීන් කුණ්ඩසාලේ ප්‍රතිකාර මධ්‍යස්ථානය වෙත යොමු කර ඇති බව කාත්තන්කුඩි පොලීසිය සඳහන් කරයි. අවට පොලිස් ස්ථානවල නිලධාරීන් කැඳවා කාත්තන්කුඩි පොලීසියේ රාජකාරී කටයුතු සාමාන්‍ය පරිදි සිදු කිරීමට පියවර ගෙන තිබේ.", "URL": "https://lankatruth.com/si/?p=117149", "Category": "කොවිඩ් -19 (කොරෝනා ) පුවත්", "Parent URL": null}