{"Source": "Lankatruth", "Timestamp": "August 25, 2023", "Headline": "බත්තරමුල්ලේ වෙඩි තැබීමක්", "News Content": "බත්තරමුල්ල කොරාඹේ ප්‍රදේශයේ අද (25) සිදු වූ වෙඩි තැබීමකින් තුවාල ලැබූ පුද්ගලයකු කොළඹ ජාතික රෝහලට ඇතුලත් කර ඇතැයි තලංගම පොලිසිය පවසයි. යතුරු පැදියකින් පැමිණි පුද්ගලයකු මෙම වෙඩි තැබීම සිදුකර පලාගොස් ඇතැයිද පොලිසිය පවසයි. මත්ද්‍රව්‍ය සම්බන්ධව ඇතිව තිබූ ගැටුමක් මත මෙම වෙඩි තැබීම සිදුව ඇතැයිද පැවසේ. සිද්ධිය සම්බන්ධයෙන් තලංගම පොලිසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=150665", "Category": "පුවත්", "Parent URL": null}