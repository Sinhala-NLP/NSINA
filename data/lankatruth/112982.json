{"Source": "Lankatruth", "Timestamp": "March 16, 2021", "Headline": "අත්තනගල්ල අධිකරණයේ නිලධාරිනියකට කොරෝනා", "News Content": "අත්තනගල්ල අධිකරණ සංකීර්ණයේ නිළධාරිණියකට කෝවිඩ් – 19 වයිරසය ආසාදනය වී ඇති බවට තහවුරු වූ බව නිට්ටඹුව ප්‍රදේශය බාර මහජන සෞඛ්‍ය පරීක්ෂක මනිල් සෝමතිලක පවසයි. එම නිලධාරිනිය සමග පළමු ආශ්‍රිතයින් වශයෙන් අධිකරණ සංකීර්ණයේ සේවය කළ සියළු දෙනා ස්වයං නීරෝධායනය පිණිස උදෑසනම නිවාසවලට යැවූ බවද එම නිළධාරිණිය නිට්ටඹුව කෝලවත්ත ප්‍රදේශයේ පදිංචි දෙදරු මවක් බවත් හමුදා සාමාජිකයෙකු වන ඇගේ සැමියාට හා දරු දෙදෙනාටද මෙයට පෙර කොවිඩ් 19 වෛරසය ආසාදනය වී ඇතැයිද මහජන සෞඛ්‍ය පරීක්ෂකවරයා සඳහන් කරයි. මේ අනුව අධිකරණ සංකීර්ණයේ PCR පරීක්ෂණ සදහා අවශ්‍ය සාම්පල ලබා ගැනීම මේ මස 18 වැනිදා සිදු කරන බවද මහජන සෞඛ්‍ය පරීක්ෂකවරයා කියා සිටියි. වෛරසය ආසාදනය වී ඇති එම නිළධාරිණිය කිසියම් උත්සවයකට සහභාගි වී ඇති හෙයින් ඒ පිළිබඳව පරීක්ෂණ පවත්වා ගෙන යන බවද මහජන සෞඛ්‍ය පරීක්ෂකවරයා සඳහන් කරයි.", "URL": "https://lankatruth.com/si/?p=112982", "Category": "කොවිඩ් -19 (කොරෝනා ) පුවත්", "Parent URL": null}