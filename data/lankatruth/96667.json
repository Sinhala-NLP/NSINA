{"Source": "Lankatruth", "Timestamp": "September 26, 2020", "Headline": "ලබන වසරටත් නිල ඇඳුම් වවුචර් පත් ක්‍රමයම එයි", "News Content": "පැවති රනිල්+මෛත්‍රී ආණ්ඩුව සමයේ ආරම්භ කළ රජයේ පාසල් හා පිරිවෙන්වල සිසුන්ට ලබන වසර සඳහාද නිල ඇඳුම් වවුචර් පත් ලබාදීමට වත්ම්න රාජපක්ෂ ආණ්ඩුවද තීරණය කර තිබේ. ඒ සඳහා අධ්‍යාපන ඇමැති මහාචාර්ය ජී.එල්.පීරිස් මහතා විසින් ඉදිරිපත් කරන ලද කැබිනට් සංදේශයට අමාත්‍ය මණ්ඩල අනුමැතියද හිමිවී ඇත. රජයේ පාසල් හා පිරිවෙන්වල සිසුන්ට දුන් නිල ඇඳුම් රෙදි වෙනුවට 2015 වසරේ සිට වවුචර්පත් ක්‍රමයක් හඳුන්වා දෙනු ලැබීය. එහෙත් ලබන වසරේ වවුචර් පත් වෙනුවට නිල ඇඳුම් රෙදි බලාදීමට රජය තීරණය කර ඒ සඳහා මිල ගණන්ද කැඳවනු ලැබීය. රජය එම තීරණය ගත්තේ දේශීය රෙදි නිෂ්පාදකයන්ට අවස්ථාව ලබාදීමේ අරමුණින් වුවද මිල ගණන් ඉදිරිපත් කර ඇත්තේ ආයතන 04කින් පමණක් බැවින් ලබන වසර සඳහාද නිල ඇඳුම් රෙදි වෙනුවට වවුචර්පත් ලබාදීමට තීරණය කර ඇත.", "URL": "https://lankatruth.com/si/?p=96667", "Category": "පුවත්", "Parent URL": null}