{"Source": "Lankatruth", "Timestamp": "April 30, 2021", "Headline": "පොලිස් බල ප්‍රදේශ 5ක් Lockdown", "News Content": "රට තුළ පවතින කොවිඩ් – 19 වසංගතය පැතිරයාම හේතුවෙන් පොලිස් බල ප්‍රදේශ 05ක් හුදකලා කර තිබේ. ඒ අනුව මාතලේ දිස්ත්‍රික්කයේ දඹුල්ල, ගලේවෙල, මාතලේ සහ නාඋල යන පොලිස් වසම් 04ත් කුරුණෑගල දිස්ත්‍රික්කයේ පන්නල පොලිස් වසමත් මේ මොහොතේ සිට හුදකලා කළ බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. ඊට අමතරව කුරුණෑගල සහ මොනරාගල දිස්ත්‍රික්කවල ග්‍රාම නිලධාරී වසම් තුනක්ද මේ මොහොතේ සිට හුදකලා කර ඇත. ඒ කුරුණෑගල දිස්ත්‍රික්කයේ උඩුබද්දාව, ගල්අමුණ සහ මොනරාගල දිස්ත්‍රික්කයේ හෙලමුල්ල යන ග්‍රාම නිලධාරී වසම් තුනය.", "URL": "https://lankatruth.com/si/?p=115697", "Category": "කොවිඩ් -19 (කොරෝනා ) පුවත්", "Parent URL": null}