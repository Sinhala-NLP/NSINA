{"Source": "Lankatruth", "Timestamp": "October 6, 2021", "Headline": "PCR පරීක්ෂණවල ප්‍රමිතිය; ව්‍යාපාරිකයෙකු ශ්‍රේෂ්ඨාධිකරණයට", "News Content": "PCR පරීක්ෂණවල ප්‍රමිතිය සම්බන්ධයෙන්, රාජගිරිය ප්‍රදේශයේ පදිංචි ව්‍යාපාරිකයකු ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබේ. ඒ, සෞඛ්‍ය අමාත්‍යාංශය විසින් අනුමත කර තිබෙන පෞද්ගලික රෝහල්වලින් සිදු කරනු ලබන PCR පරීක්ෂණවල ප්‍රමිතිය පිළිබඳව ගැටලුසහගත තත්වයක් මතුවී තිබෙන හෙයින් ඒ පිළිබඳව පූර්ණ පරීක්ෂණයක් පවත්වන්නැයි එම අමාත්‍යංශයට නියෝගයක් නිකුත් කරන ලෙස ඉල්ලමිනි. පෙත්සම්කරු පවසන්නේ පසුගියදා තමන් ඩුබායි බලා පිටත්ව යාම සඳහා කටුනායක ගුවන් තොටුපොළට ගිය අවස්ථාවේ තමන්ට කොරෝනා වෛරසය ආසාදිත නොවන බවට තහවුරු කළ පෞද්ගලික රෝහලකින් ලබාගත් PCR පරීක්ෂණ වාර්තාවක් ඉදිරිපත් කළ බවය. එහෙත් විදේශගතවීමට ප්‍රථම කටුනායක ගුවන් තොටුපොළට අනුයුක්ත රසායනාගාරයේදී තමන්ව PCR පරීක්ෂණයකට ලක් කෙරුණු අතර එම වාර්තාව මගින් තමා වෛරස ආසාදිතයෙකු බැවින් විදේශගතවීමට ඉඩ නුදුන් බව පෙත්සම්කරු පෙන්වා දී තිබුණි. ආශ්‍රිත පුවත් : – අරුම පුදුම PCR", "URL": "https://lankatruth.com/si/?p=124217", "Category": "කොවිඩ් -19 (කොරෝනා ) පුවත්", "Parent URL": null}