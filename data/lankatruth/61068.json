{"Source": "Lankatruth", "Timestamp": "October 14, 2018", "Headline": "රුපියල බාල්දුවීම වැලැක්වීමට මහබැංකුවෙන් පැලැස්තරයක්", "News Content": "රුපියල බාල්දුවීමට පිළියමක් ලෙස අත්‍යව්‍ය නොවන භාණ්ඩ ආනයනය සීමා කිරීමට ශ්‍රී ලංකා මහබැංකුව කටයුතු කරමින් පවතී. ඒ අනුව රූපවාහිනී, ශ්‍රීතකරණ, වායුසමීකරණ, රෙදි සෝදන යන්ත්‍ර, සුවඳ විලවුන් සහ පාවහන් ඇතුළු භාණ්ඩ ලැයිස්තුවකට ආනයන සීමා පැනවෙන බව මහ බැංකුව නිවේදනය කරයි. එසේම භාණ්ඩ ආනයනයේදී ඇමරිකානු ඩොලරය ඇතුළු විදෙස් මුදල් ඒකකවලට රුපියල් මාරු කිරීම නොකරන ලෙස බලය ලත් මූල්‍ය ආයතන හා වාණිජ බැංකුවලට, මහබැංකුව නිවේදනය කර ඇත. මහබැංකුව ගෙන ඇති මෙම තීරණය හේතුවෙන් මෙරට සුළු කර්මාන්ත හා මධ්‍ය පරිමාණ ආනයනික ව්‍යාපාරිකයින් මහත් අපහසුතාවයකට ලක්වෙතැයි ආර්ථික විශේෂඥයෝ පවසති. එමෙන්ම ඉදිරියේදී සීමා පැනවූ භාණ්ඩ වෙළඳපළේ හිගයක් ඇතිවීමට ද ඉඩ ඇත. කෙසේ වෙතත් ආර්ථික විශේෂඥයින් පවසන්නේ මෙම තීරණය, මතුව ඇති තත්වයට පෙර ගත යුතුව තිබූ බවයි. දැනට මෙරට වාර්ශික ආනයන වියදම ඩොලර් බිලියන 22කට අධික වේ. ඇමරිකානු ඩොලරයක වටිනාකම ශ්‍රී ලංකන් රුපියල් 172.93ක් ලෙස පවතී.", "URL": "https://lankatruth.com/si/?p=61068", "Category": "පුවත්", "Parent URL": null}