{"Source": "Lankatruth", "Timestamp": "February 19, 2021", "Headline": "රිය අනතුරු වසංගතයත් දරුණු වෙයි", "News Content": "රිය අනතුරු හේතුවෙන් මෑත ඉතිහාසයේ දිනකදීවාර්තා වූ ඉහළම මරණ සංඛ්‍යාව ඊයේ (18) දිනයේදීවාර්තා වූ බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පවසනවා. ඊයේ දිනයේදී රිය අනතුරු හේතුවෙන් පුද්ගලයන් 15 දෙනෙකු මියගොස් ඇති අතර ඉන් 08 දෙනෙකු ඊයේ දිනයේදී සිදු වූ රිය අනතුරු හේතුවෙන් මියගොස් ඇති අතර සෙසු 07 දෙනා මීට පෙර සිදු වූ අනතුරුවලින් බරපතළ තුවාල ලබා රෝහල්ගතව ප්‍රතිකාර ලබමින් සිටි පුද්ගලයන් වේ. මියගිය පුද්ගලයන්ගෙන් 08 දෙනෙකු යතුරුපැදිකරුවන් බවත්, තවත් 07 දෙනෙකු පදිකයන් බවත් පොලිස් මාධ්‍ය ප්‍රකාශකවරයා වැඩිදුරටත් පවසනවා. මෙරට සිදුවන රිය අනතුරුවලින් බහුතරයක්ම නොසැලකිලිමත් ලෙස රිය ධාවනයත් අපරික්ෂාකාරීලෙස පදිකයින් මාරුවීමත් හේතුවන බව හෙළිව තිබේ. විශේෂයෙන්ම මාර්ගයක ගමන් ගන්නා විටදීපවත්වා ගත යුතු විනය හා හික්මීම මෙන්ම පදිකයින්ගේ නොසැලකිලිමත් භාවයද අනතුරු කැඳවා ගැනීමට බලපා තිබේ. දෛනිකව සිදුවන මාර්ග අනතුරුවලින් වැඩි ප්‍රමාණයක් සිදුවන්නේ යතුරුපැදිකරුවන් නිසා බව හෙළිවේ. මෙම තත්වය වළක්වා ගැනීම සඳහා කඩිනමින් ගත යුතු නිසි ක්‍රියාමාර්ගයන් වෙත යොමු නොවන්නේ නම් ඉදිරියේදීකොරෝනා වසංගතයට වඩා බරපතළ තත්වයක් රියඅනතුරු නිසා සිදුවිය හැකි බවට මේ පිළිබඳව අවධානයෙන් සිටින පිරිස් පවසයි.", "URL": "https://lankatruth.com/si/?p=110907", "Category": "පුවත්", "Parent URL": null}