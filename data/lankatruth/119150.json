{"Source": "Lankatruth", "Timestamp": "July 6, 2021", "Headline": "මහේල ජයවර්ධන ජනශක්ති අධ්‍යක්ෂක මණ්ඩලයට", "News Content": "ශ්‍රී ලංකාවෙන් බිහිවූ කීර්තිමත් ක්‍රිකට් ක්‍රීඩකයෙකු වන මහේල ජයවර්ධන ජනශක්ති රක්ෂණ සමාගමේ අධ්‍යක්ෂක මණ්ඩලයට පත්කර ඇතැයි වාර්තා වේ.මෙම පත්කිරීම පිලිබඳව නිවේදනයක් නිකුත් කරන ජනශක්ති රක්ෂණ සමාගම මහේල ජයවර්ධනගේ කීර්තිමත් ක්‍රීඩා ඉතිහාසය, අතිවිශිෂ්ට නායකත්වයේ ගුණාංග මෙන්ම ව්‍යවසායකයෙකු ලෙස ඔහු සතු දැණුම ජනශක්ති රක්ෂණ සමාගම සහ රක්ෂණ හිමියන් අතර ඇති බැඳීම තව තවත් ශක්තිමත් කරලීමට උපකාර වනු ඇතැයි පවසයි.ක්‍රිකට් ක්‍රීඩාවෙන් විශ්‍රාම ගැනීමෙන් පසු ව්‍යාපාරික ක්ෂේත්‍රයට සම්බන්ධවූ මහේල ශ්‍රී ලංකාව, චිනය, පිලිපීනය, මාලදිවයින සහ ඉන්දියාවේ ශාඛා ඇති මිනිස්ටි්‍ර ඔෆ් ක්‍රැබ්ස් (Ministry of Crabs) අවන්හල් ජාලයේ සම සභාපති ලෙස කටයුතු කරයි.", "URL": "https://lankatruth.com/si/?p=119150", "Category": "ආර්ථික පුවත්", "Parent URL": null}