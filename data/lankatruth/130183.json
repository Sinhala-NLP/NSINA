{"Source": "Lankatruth", "Timestamp": "March 19, 2022", "Headline": "ජල ගාස්තුවයත් වැඩි කරන්න ඉල්ලයි…", "News Content": "ජල ගාස්තු ඉහළ නැංවීමට ජල සම්පාදන හා ජල පවහන මණ්ඩලය ආණ්ඩුවෙන් ඉල්ලීමක් කර ඇතැයි වාර්තා වේ. මේ අතර මාස 06ක සහ අවුරුද්දක කාලයක් අඛණ්ඩව ජල බිල්පත් නොගෙවූ පුද්ගලයන්ගේ සබඳතා විසන්ධි කිරීමට ජල සම්පාදන හා ජලාපවාහන මණ්ඩලය තීරණය කර ඇතැයිද වාර්තා වේ. කොවිඩ් ව්‍යාප්ති ආරම්භවීමත් සමඟ ජල සබඳතා විසන්ධි කිරීම තාවකාලිකව අත්හිටුවනු ලැබීය. හිඟ ජල බිල්පත්වල වටිනාකම රුපියල් කෝටි 700 ඉක්මවා ඇතැයි ජල සම්පත් මණ්ඩලය පවසයි. හිටපු සහ වත්මන් මැති ඇමති වරු පිරිසක්ද හිල ජල බිල්පත් වෙනුවෙන් ඉතා විශාල මුදල් ප්‍රමාණයක් ගෙවීමට ඇතැයිද පසුගිය දිනවල මාධ්‍ය වාර්තා කර තිබිණි.", "URL": "https://lankatruth.com/si/?p=130183", "Category": "ආර්ථික පුවත්", "Parent URL": null}