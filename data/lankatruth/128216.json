{"Source": "Lankatruth", "Timestamp": "January 29, 2022", "Headline": "තිරිඟු පිට හිඟය උග්‍රවෙයි…", "News Content": "මේ වනවිට රටේ තිරිඟු පිටි හිඟයක් උග්‍ර වී ඇතැයි වාර්තා වේ. මෙයට ප්‍රධාන හේතුව ලෙස වාර්තා වන්නේ තිරුඟු පිටි ආනයනය ඉතා විශාල ලෙස අඩු කර තිබීමය. තිරිගු පිටි ආනයනය කරන ප්‍රීමා සමාගම තමන් ගෙන්වන තිරිඟුපිටි ප්‍රමාණය 25% දක්වා අඩු කර ඇත. එමෙන්ම ආනයනකරුවන්ගේ සංගමය පවසන්නේ මෙයට ඉහත තමන් ද සෑහෙන ප්‍රමාණයක් තිරිඟු පිටි ආනයනය කළද දැන් ඒ ප්‍රමාණය විශාල ලෙස අඩුකර ඇති බවය. මෙම දෙපාර්ශ්වයම ආනයනය කළ තිරිඟු පිටි කන්ටේනර් රැසක් වරායේ සිරවී ඇති අතර ඒවා නිදහස් කර ගැනීමට බැංකුවලින් ඩොලර් නිදහස් නොකිරිම නිසා ගොඩබෑම ප්‍රමාද වීම සිදුවේ. දැනට ටික ටික හෝ නිෂ්කාශනය කිරීමට ඩොලර් සපයනු ලබන්නේ විනාශ වීමේ අවදානම වැඩි අත්‍යාවශ්‍ය ආහාරවලට පමණක් බව පැවසේ. ඒ නිසා තිරිඟු පිටි මුදාහැරීමට ඇති අවස්ථාව සිමා වී තිබේ.", "URL": "https://lankatruth.com/si/?p=128216", "Category": "පුවත්", "Parent URL": null}