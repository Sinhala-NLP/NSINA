{"Source": "Lankatruth", "Timestamp": "October 3, 2021", "Headline": "එන්නත් දෙක නැතිනම් මඟුල් බෑ…", "News Content": "කෝවිඩ් – 19 වයිරස් සඳහා ලබා දෙන එන්නත් දෙකම නොගත් කිසිදු පුද්ගලයකු ඔක්තෝම්බර් 31දායින් පසු විවාහ උත්සව ශාලාවලට ඇතුලු කර නොගැනීමට තීරණය කර ඇතැයි සමස්ත ලංකා සුළු සහ මධ්‍යම පරිමාන විවාහ සේවා සපයන්නන්ගේ සංගමයේ සභාපති උපුල් ජයසේකර සඳහන් කරයි. දැනට පනස් දෙනෙකුගේ උපරිම සීමාව යටතේ විවාහ මංගල උත්සව පැවැත්වීමට කෝවිඩ් මර්දන කමිටුවෙන් තම සංගමය අවසර ලබාගත් බවද එම සංගමය කියයි. නිරෝධායන සෞඛ්‍ය නීති ගැන වගකිමක් ගැනීමට අයෙකු නොමැති නිවෙස්වල එම උත්සවයන් පැවැත්වීමට ඉඩ නොදෙන ලෙසද ඔහු බළධාරින්ගෙන් ඉල්ලා සිටියි. “විවාහ මංගල උත්සවවලදී යම් පුද්ගල මීටරයේ දුරස් බව නැතුව, මුව අවාරණ නැතුව සිංදුවලට නටන්න ආවොත් විතරක් නෙමෙයි බීලා නටන්න ආවත් ඒ අයට සංගීතය සැපයීමෙන් වලකින්න. ඇණවුම බාරගැනීමට පෙර කොන්දේසි දමා බාරගන්න කටයුතු කරන්න” යැයි එම සංගමයේ උසභාපති සංගීත ශිල්පී සාලිය දිනේෂ් සංගීත ශිල්පීන්ගෙන් ඉල්ලා සිටියි.", "URL": "https://lankatruth.com/si/?p=124034", "Category": "පුවත්", "Parent URL": null}