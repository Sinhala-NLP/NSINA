{"Source": "Lankatruth", "Timestamp": "January 8, 2012", "Headline": "ජ’පුර උපකුලපති උන්මත්තකයෙක්", "News Content": "ශ්‍රී ජයවර්ධනපුර විශ්ව විද්‍යාලයේ වත්මන් උපකුලපති වරයා උපකුලපති ධූරයේ ගෞරවය විනාශකරමින් විශාල දේශපාලන ව්‍යාපෘතියක යෙදී සිටින බව අනුරදිසානායක මන්ත්‍රීවරයා පවසයි. මේ වන විට විශ්ව විද්‍යාලය තුළ ඇතිවී තිබෙන සිසු මර්දනයට උපකුලපති වරයා සෘජුවම සම්බන්ධ බවත් එය වසන් කිරීමට ඔහු විසින් ජනතා විමුක්ති පෙරමුණටචෝදනා එල්ල කරන බවත් පැවසීය. ”කරුණාරත්න උපකුලපති කියන්නේ උන්මත්තකයෙක් උපකුලපති ධූරයේ ගෞරවය විනාශකරමින් විශාල දේශපාලන ව්‍යාපෘතියක යෙදී ඉන්න අසාර්ථකපුද්ගලයෙක්. තමන්ගේ අසාර්තක බව වහගන්න දේශපාලන පක‍ෂවලට මඩ ගහනවා. මොහු ක්‍රියාකරන උමතුභාවය කොතෙක්ද යන්න පහුගිය කාලයේ දිගින් දිගටමඅනාවරණය උනා. ශිෂ්‍ය භික්ෂූන්වහන්සේලාගේ නේවාසිකාගාරවලට කඩාපැන්නා. ශිෂ්‍යාවන්ගේ නේවාසිකාගාරවලට කඩාපැන්නා. ශිෂ්‍යයන් ප්‍රේම කරන හැටි බලන්නකැමරා අරගෙන ගියා. අපවත්වූ හිමිනමකගේ පංති තහනම්කළා. උපැවිදිවූ හිමිනමකගේ පංති තහනම් කළා. මේ වගේ උමතු ක්‍රියා දිගින් දිගටම සිදුකරනවා.” විශ්ව විද්‍යාලයේ ඇතිවී ඇති තත්වය සම්බන්ධයෙන් අද (08) පැවති මාධ්‍ය හමුවකදී මාධ්‍යවේදියෙකු නැගූ ප්‍රශ්ණයකට පිලිතුරු ලබාදෙමින් ඉහත කරුණු පැවසීය.", "URL": "https://lankatruth.com/si/?p=811", "Category": "පුවත්", "Parent URL": null}