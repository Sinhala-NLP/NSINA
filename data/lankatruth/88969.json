{"Source": "Lankatruth", "Timestamp": "January 24, 2020", "Headline": "ස්ථාවර නියෝග 27/2 යටතේ නගනු ලැබූ MCC ගිවිසුම පිළිබඳ ප්‍රශ්නය", "News Content": "ඇමරිකා එක්සත් ජනපදය සමග ශ්‍රීලංකා ආණ්ඩුව අත්සන් කිරීමට අධ්‍යනය කරමින් සිටින මිලේනියම් චැලේන්ජ් ගිවිසුම සම්බන්ධයෙන් ජනතා විමුන්ති පෙරමුණේ නායක අනුර දිසානායක මහතා පසුගිය 21වනදා පාර්ලිමේන්තුවේදී ප්‍රශ්න කළ අතර එම සම්පූර්ණ ප්‍රශ්නය පහතින් පල වේ… එක්සත් ජනපද රජයේ මිලේනියම් චැලේන්ජ් කෝපරේෂන් ආයතනය සමග ගිවිසුම් ගත වීමට ආණ්ඩුව සූදානමින් සිටින බවට වන පුවත් හේතුවෙන් පැනනැගී ඇති ගැටලුකාරී තත්වය පිළිබඳව මෙම සභාවේ අවධානය යොමු කරනු කැමැත්තෙමි. ශ්‍රී ලංකා රජය, එක්සත් ජනපද රජයේ මිලේනියම් චැලේන්ජ් කෝපරේෂන් ආයතනය සමග ගිවිසුම් ගත වීමට යාම පිළිබඳ මතභේදාත්මක තත්වයක් පසුගිය වසර මැද භාගයේ සිට රට තුළ දක්නට ලැබුණා. එය බරපතළ ලෙස කරළියට පැමිණියේ 2019 ඔක්තෝබර් මස අගදී පැවති ආණ්ඩුව විසින් එම ගිවිසුම් ගත වීම සඳහා කැබිනට් අනුමැතියක් ලබා ගත් බව වාර්තා වීමත් සමගයි. නොවැම්බර් 01වැනි දිනට පෙර එය අත්සන් තබනු ඇති බවට වාර්තා පළ වුණද ඒ සමග පැනනැගුණු විරෝධතා හේතුවෙන් එය අත්සන් තැබීම කල් තැබුණා. කෙසේ වුවද එළඹෙමින් තිබූ ජනාධිපතිවරණයේ ප්‍රධානම මාතෘකාවලින් එකක් බවට මෙම ගිවිසුම පත්ව තිබුණා. මේ අතර ශ්‍රී ලංකාවේ එක්සත් ජනපද තානාපති කාර්යාලය නොවැම්බර් 06වැනි දින නිවේදනය කළේ එය නොවැම්බර් 16 දිනට පසුව, එනම් ජනාධිපතිවරණයෙන් පසුව අත්සන් තබනු ඇති බවයි. ජනාධිපතිවරණයෙන් පසුව වත්මන් ආණ්ඩුව විසින් මිලේනියම් චැලේන්ජ් කෝපරේෂන් ආයතනය සමග අත්සන් කිරීමට නියමිත ගිවිසුම නැවත සලකා බැලීමට සූදානම් බවත් ගිවිසුම අධ්‍යයනය කිරීම සඳහා කැබිනට් අනුමැතියක් අනුව කමිටුවක් පත් කරන ලද බවත්පසුගිය දෙසැම්බර් මාසයේදී ජනමාධ්‍ය විසින් වාර්තා කළා. එම කමිටුව අගමැතිවරයා ඇතුළු විවිධ පිරිස් හමුවී ඇති බවද අධ්‍යයනයකරමින් සිටින බවටද වාර්තා පළ වුණා. මේ තත්වය තුළ පැන නගින පහත ගැටලුවලට පිළිතුරු අදාළ අමාත්‍යවරයා විසින් සභාව හමුවේ තබනු ඇතැයි අපේක්ෂා කරනවා. අනුර දිසානායක පාර්ලිමේන්තු මන්ත්‍රී 2020.01.20", "URL": "https://lankatruth.com/si/?p=88969", "Category": "පුවත්", "Parent URL": null}