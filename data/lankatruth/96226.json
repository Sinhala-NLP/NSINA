{"Source": "Lankatruth", "Timestamp": "September 7, 2020", "Headline": "රාජපක්ෂ සමයේ වංචාවකට අදාළ නඩුවකට රාජිතට සිතාසි", "News Content": "පැවති ආණ්ඩු රැසකම අමාත්‍යවරයෙකු ලෙස කටයුතු කළ රාජිත සේනාරත්න මහතා ඇතුළු විත්තිකරුවන් තිදෙනෙකුට කොළඹ මහාධිකරණය හමුවේ පෙනී සිටින ලෙස දන්වා සිතාසි නිකුත් කර තිබේ. ඒ පැවති මහින්ද රාජපක්ෂ පාලන සමයේ 2014 වසරේදි මෝදර වරාය බදු පදනම මත පුද්ගලික සමාගමකට ලබාදීමෙන් රජයට පාඩු කිරීම සම්බන්ධයෙන් අල්ලස් හෝ දුෂණ විමර්ශන කොමිෂන් සභාව පසුගිය අගෝස්තු මස ගොනුකරන ලද නඩුවකට අදාලව ය. එම නඩුව අද (07) සලකා බැලූ අවස්ථාවේ දී හිටපු අමාත්‍ය රාජිත සේනාරත්න මහතාට ඔක්තෝබර් 29 වන දින මහාධිකරණය හමුවේ පෙනි සිටින ලෙස කොළඹ මහාධිකරණ විනිසුරු ප්‍රදීප් හෙට්ටිආරච්චි මහතා නියෝග කර ඇත.", "URL": "https://lankatruth.com/si/?p=96226", "Category": "පුවත්", "Parent URL": null}