{"Source": "Lankatruth", "Timestamp": "June 7, 2023", "Headline": "ආර්ථිකය කඩා වැටීම – ඉදිකිරීම් රැකියා ලක්ෂ 10ක් අහිමියි", "News Content": "මෙරට ආර්ථිකය කඩා වැටීමෙන් ඉදිකිරීම් ක්ෂේත්‍රයේ පමණක් රැකියා ලක්ෂ 10ක් අහිමි වී ඇති බව අලුත්ම සංඛ්‍යා ලේඛනවලින් අනාවරණය වේ.  මේ  බව අද (07) පාර්ලිමේන්තුවේ පැවති ආර්ථික අර්බුදයේ බලපෑම සමනය කිරීමේ ආංශික අධීක්ෂණ කාරක සභාවේදී හෙළිවී තිබේ.  එම කාරක සභාව හමුවට පැමිණ සිටි කුඩා, මධ්‍යම හා මහා පරිමාණ ක්ෂේත්‍ර තුනටම අයත් විවිධ සංගම් විසින් අදාළ තොරතුරු හෙළිකර තිබිණි. වාස්තු විද්‍යා, ඉංජිනේරු, ඉදිකිරීම් කර්මාන්ත සංවර්ධන අධිකාරිය (CIDA) සහ ශ්‍රී ලංකා ඉදිකිරීම් කර්මාන්ත මණ්ඩලය යන ආයතනවල නියෝජිතයන් කාරක සභාව හමුවේ අදාළ තොරතුරු ඉදිරිපත් කර තිබිණි.", "URL": "https://lankatruth.com/si/?p=147652", "Category": "ආර්ථික පුවත්", "Parent URL": null}