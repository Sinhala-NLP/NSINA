{"Source": "Lankatruth", "Timestamp": "March 16, 2020", "Headline": "කොරෝනා ආසාදිත ශ්‍රී ලාංකිකයින්ගේ ගණන 21 දක්වා ඉහළ යයි", "News Content": "කොරෝනා වයිරසය ආසාදිත තවත් ශ්‍රි ලාංකික පුද්ගලයින් තිදෙනකු පිළිබඳව අද (16) වනවිට තහවුරු කරගෙන ඇතැයි ප්‍රවෘත්ති දෙපාර්තමේන්තුවේ අද පැවති මාධ්‍ය සාකච්ඡාවකදි සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජා සිංහ මහතා අනාවරණය කළේ ය. ඒ අනුව මේ වනවිට ශ්‍රී ලංකාවෙන් සොයාගත් කොරෝනා ආසාදිතයින්ගේ සංඛ්‍යාව 21 දක්වා ඉහළ ගොස් තිබේ. වයස අවුරුදු 13ක ගැහැණු දරුවකු සහ අවුරුදු 50 ඉක්ම වූ පිරිමි පුද්ගලයින් දෙදෙනකු මෙසේ සොයාගත් නවතම කොරෝනා ආසාධිත රෝගීන් දෙදෙනා වන අතර මේ වනවිට ඔහු IDH රෝහලේ ප්‍රතිකාර ලබන බවද අනිල් ජාසිංහ මහතා සඳහන් කරයි.", "URL": "https://lankatruth.com/si/?p=91098", "Category": "පුවත්", "Parent URL": null}