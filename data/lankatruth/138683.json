{"Source": "Lankatruth", "Timestamp": "August 30, 2022", "Headline": "සනත් නිශාන්තට රුපියල් කෝටි දෙකක්", "News Content": "හිටපු රාජ්‍ය ඇමති සනත් නිශාන්තගේ නිවසට සිදු වූ අලාභය වෙනුවෙන් රුපියල් කෝටි 02ක රක්ෂණ මුදලක් හිමිව තිබේ. ගෝටගෝගම සහ මයිනා‍ගෝගම ලෙස නම් කරමින් අරලියගහ මන්දිරය ඉදිරිපිට සහ ගෝල්ෆේස් භූමියේ අරගල පවත්වාගෙන ගිය තරුණ තරුණයින්ට පසුගිය මැයි 09 වෙනිදා සිදුකළ ප්‍රහාරයෙන් පසු එදින පස්වරුවේ බොහෝ දේශපාලනඥයින්ගේ නිවාස සහ දේපල ගිනි ගැනීම්, පහරදීම් ඇතුළු සිදුවීම් රැසක් වාර්තා විය. එලෙස වාර්තා වූ සිදු වීම් අතර එවකට රාජ්‍ය ඇමති, පොහොට්ටු මන්ත්‍රී සනත් නිශාන්තගේ නිවස ගිනිගැනීමද වාර්තා වූ අතර එම නිවසට සිදුවූ හානිය වෙනුවෙන් ඔහුට මේ වනවිට රුපියල් කෝටි දෙකක චෙක්පතක් හිමව ඇත. මීට අමතරව රජයේ ගණන් බැලීම් අනුව මෙම නිවාස සහ දේපළ හානි සඳහා තවත් රජයේ වන්දි මුදලක් ලබාදීමට පසුගියදා ආණ්ඩුව විශේෂ තීරණයක් ගනු ලැබූ අතර එම මුදලද නුදුරේදීම ලැබීමට නියමිතව ඇත.", "URL": "https://lankatruth.com/si/?p=138683", "Category": "පුවත්", "Parent URL": null}