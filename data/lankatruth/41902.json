{"Source": "Lankatruth", "Timestamp": "October 3, 2017", "Headline": "අයිතීන් උදෙසා කාන්තාවෝ වවිනියාවේ දරු දැරියන් සමග ලෝක ළමා දිනය සමරති", "News Content": "ලෝක ළමා දිනය නිමිත්තෙන් අයිතීන් උදෙසා කාන්තාවෝ සංවිධානය විසින් සංවිධානය කළ වැඩසටහනක් ඔක්තෝබර් පළමුවෙනිදා වවුනියාව සේමමඩු, නොච්චිකුලම් කණිෂ්ඨ විද්‍යාලයේදී පැවැත්විණි. එම පාසලේ සිසු සිසුවියන් හට ලෝක ළමා දිනය නිමිත්තෙන් අයිතීන් උදෙසා කාන්තාවෝ සංවිධානය විසින් ත්‍යාගයන් පිරිනැමුණු අතර එම සිසු සිසුවියන්ගේ සංස්කෘතික සංදර්ශනයක්ද පවත්වන ලදී. එම අවස්ථාවේ අයිතීන් උදෙසා කාන්තාවෝ සංවිධානයේ සභාපතිනී ආචාරිනී සරෝජා පෝල්රාජ් මහත්මිය, ලේකම් සමන්මලී ගුණසිංහ මහත්මිය ඇතුළු සාමාජිකාවන්ද එම පාසලේ විදුහල්පතිතුමා හා ආචාර්ය මණ්ඩලයද දෙමව්පියන්සහ ප්‍රදේශීවාසීන්ද මෙම අවස්ථාවට සහභාගී වූ අතර පේමමඩු ප්‍රදේශයේ ජනතා විමුක්ති පෙරමුණේ සංවිධායක පී. අනූෂන් මහතාද ඊට එක්වී සිටියහ.", "URL": "https://lankatruth.com/si/?p=41902", "Category": "පුවත්", "Parent URL": null}