{"Source": "Lankatruth", "Timestamp": "February 28, 2023", "Headline": "කැනඩාවේ TikTok තහනම් කරයි", "News Content": "රජය විසින් නිකුත් කරණ ලද සියලු උපාංගවල ටික්ටොක් යෙදවුම භාවිතා කිරීම තහනම් කිරීමට කැනඩා රජය පියවර ගෙන ඇති අතර අද (28) දිනයේ සිට ක්‍රියාත්මක වන පරිදි එම තීරණය ගෙන ඇති බව විදෙස් මාධ්‍ය වාර්තා කළේය. කැනඩාවේ ප්‍රධාන තොරතුරු තාක්ෂණ නිලධාරින්ගේ සමාලෝචනයකින් පසුව මෙම තීරණය ගෙන ඇති අතර, අදාල ටික්ටොක් යෙදුම සම්බන්දයෙන් අදහස් දක්වමින් ඔවුන් ප්‍රකාශ කර ඇත්තේ “පෞද්ගලිකත්වය සහ ආරක්ෂාව සඳහා පිළිගත නොහැකි මට්ටමේ අවදානමක් ඉදිරිපත් කරයි” යනුවෙන් බව රජයේ ප්‍රකාශකයෙක් නිවේදනයක් නිකුත් කරමින් කියා සිටියේය. අමෙරිකා එක්සත් ජනපදය ද ෆෙඩරල් සේවකයින්ට පසුගිය වසර අගභාගයේදී ටික්ටොක් භාවිතය තහනම් කළ අතර පසුගිය සඳුදා දිනයේ ඔවුන්ගේ රජයේ ආයතනවල අදාළ යෙදුම ඉවත් කිරීම සඳහා දින 30ක කාලයක් ලබාදී තිබේ. මීට අමරතව යුරෝපා කොමිසමේ සේවකයින් සඳහා ද මාර්තු මස 15 වන දින සිට ක්‍රියාත්මක වන පරිදි ටික්ටොක් යෙදුම තහනම් කිරීමට පියවර ගෙන ඇති බව වාර්තා වේ. පෞද්ගලිකත්වය සහ ආරක්ෂාව සඳහා පිළිගත නොහැකි මට්ටමේ අවදානමක් පවතින බැවින් එම තීරණය ගෙන ඇති බව වාර්තා වේ.ති බව වාර්තා වේ.", "URL": "https://lankatruth.com/si/?p=145019", "Category": "පුවත්", "Parent URL": null}