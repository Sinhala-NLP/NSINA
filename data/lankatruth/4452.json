{"Source": "Lankatruth", "Timestamp": "October 4, 2012", "Headline": "දිවි නැඟුම පනතට තවත් වාරණයක් ඉල්ලයි", "News Content": "“දිවි නැඟුම” පනත් කෙටුම්පතට අනුමැතියදීම උතුරු පළාත් ආණ්‌ඩුකාරවරයාට තහනම් කරන රිට්‌ ආඥවක්‌ නිකුත් කරන්නැයි ඉල්ලා යාපනය දිස්‌ත්‍රික්‌ ද්‍රවිඩ සන්ධාන පාර්ලිමේන්තු මන්ත්‍රී මාවෙයි සේනාධිරාජා මහතා ගොනුකළ පෙත්සම අද (04) අභියාචනාධිකරණය හමුවේ සලකා බැලීමට නියමිතය.එම පනත් කෙටුම්පත රටේ සම්මත නීතියක්‌ බවට පත්වීමට නම් සියලුම පළාත් සභාවල අනුමැතිය ඊට ලබාගත යුතු බවට ශ්‍රේෂ්ඨාධිකරණය පසුගියදා තීන්දු කළ බවත්, උතුරු පළාතට තවම පළාත් සභාවක්‌ පිහිටුවා නැති නිසා පළාත් ආණ්‌ඩුකාරවරයා ගේ අනුමැතිය එම පනත් කෙටුම්පතට ලබාගැනීමට රජය සූදානම් වන බවත් එනිසා උතුරු පළාත් ජනතාවගේ අයිතිවාසිකම් සුරැකීම සඳහා පෙත්සම ගොනුකළ බවත් පෙත්සම්කරු කියා සිටී.උතුරු පළාත් ආණ්‌ඩුකාර ජී. ඒ. චන්ද්‍රසිරි මහතා පෙත්සමේ වගඋත්තරකරුවකු ලෙස නම් කර ඇත.දිවි නැඟුම පනත් කෙටුම්පතට අනුමැතිය ලැබිය යුත්තේ පළාත්වාසී ඡන්දදායකයන්ගේ ඡන්දයෙන් පත්වූ පළාත් සභාවකින් බවත්, පළාත් ආණ්‌ඩුකාරවරයා රාජ්‍ය නිලධාරියකු බැවින් ඔහු ඡන්දයෙන් පත්වූ අයෙකු නොවන නිසා දිවි නැඟුම පනතට ඔහුගේ අනුමැතිය වැදගත් නොවන බවත් පෙත්සමේ සඳහන් කර ඇත. “දිවි නැඟුම” පනත් කෙටුම්පතට අනුමැතියදීම උතුරු පළාත් ආණ්‌ඩුකාරවරයාට තහනම් කරන රිට්‌ ආඥවක්‌ නිකුත් කරන්නැයි ඉල්ලා යාපනය දිස්‌ත්‍රික්‌ ද්‍රවිඩ සන්ධාන පාර්ලිමේන්තු මන්ත්‍රී මාවෙයි සේනාධිරාජා මහතා ගොනුකළ පෙත්සම අද (04) අභියාචනාධිකරණය හමුවේ සලකා බැලීමට නියමිතය. එම පනත් කෙටුම්පත රටේ සම්මත නීතියක්‌ බවට පත්වීමට නම් සියලුම පළාත් සභාවල අනුමැතිය ඊට ලබාගත යුතු බවට ශ්‍රේෂ්ඨාධිකරණය පසුගියදා තීන්දු කළ බවත්, උතුරු පළාතට තවම පළාත් සභාවක්‌ පිහිටුවා නැති නිසා පළාත් ආණ්‌ඩුකාරවරයා ගේ අනුමැතිය එම පනත් කෙටුම්පතට ලබාගැනීමට රජය සූදානම් වන බවත් එනිසා උතුරු පළාත් ජනතාවගේ අයිතිවාසිකම් සුරැකීම සඳහා පෙත්සම ගොනුකළ බවත් පෙත්සම්කරු කියා සිටී. උතුරු පළාත් ආණ්‌ඩුකාර ජී. ඒ. චන්ද්‍රසිරි මහතා පෙත්සමේ වගඋත්තරකරුවකු ලෙස නම් කර ඇත. දිවි නැඟුම පනත් කෙටුම්පතට අනුමැතිය ලැබිය යුත්තේ පළාත්වාසී ඡන්දදායකයන්ගේ ඡන්දයෙන් පත්වූ පළාත් සභාවකින් බවත්, පළාත් ආණ්‌ඩුකාරවරයා රාජ්‍ය නිලධාරියකු බැවින් ඔහු ඡන්දයෙන් පත්වූ අයෙකු නොවන නිසා දිවි නැඟුම පනතට ඔහුගේ අනුමැතිය වැදගත් නොවන බවත් පෙත්සමේ සඳහන් කර ඇත.", "URL": "https://lankatruth.com/si/?p=4452", "Category": "පුවත්", "Parent URL": null}