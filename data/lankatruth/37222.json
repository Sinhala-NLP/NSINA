{"Source": "Lankatruth", "Timestamp": "July 10, 2017", "Headline": "ප්‍රංශ ජනාධිපති කැබිනෙට්ටුව පුංචි කිරීමේ උත්සාහයක!", "News Content": "ප්‍රංශ පාර්ලිමේන්තුවේ සිටින මන්ත්‍රී සංඛ්‍යාව 1/3ක් දක්වා අඩු කිරීමටත් කැබිනට් අමාත්‍යවරුන්ගේ සංඛ්‍යාව 10ක් දක්වා අඩු කිරීමටත් වන යෝජනාවක් එරට පාර්ලිමේන්තුවට ඉදිරිපත් කිරීමට ජනාධිපති එම්මානුවෙල් මැක්රෝන් යෝජනා කර ඇති බව වාර්තා වේ. ප්‍රංශයේ වසායි රජ මාලිගයේ පැවති පාර්ලිමේන්තු මන්ත්‍රීමණ්ඩල දෙකෙහි ඒකාබද්ධ සැසිවාරයකදී මැක්රෝන් මෙම යෝජනා ඉදිරිපත් කරමින් ප්‍රකාශකර ඇත්තේ තම යෝජනාව රැඩිකල්වාදීනව මාවතක් වන බවයි. එසේම පාර්ලිමේන්තු මන්ත්‍රී සංඛ්‍යාව අඩු කිරීම තුළ රටට සේවය කිරීම සඳහා වැඩි සම්පත් ප්‍රමාණයක් ඉතිරි වන බවත් කාර්යක්ෂමතාව ඉහළයන බවයි. මෙම යෝජනාව වසරක් ඇතුළත අනුමතකර නීතියක් බවට පත් කිරීමට අපොහොසත් වුවහොත් ඒ වෙනුවෙන් ජනමත විචාරණයක් පවත්වා හෝ අනුමත කර ගැනීමට සූදානම් බවද මැක්රෝන් වැඩිදුරටත් ප්‍රකාශ කර තිබේ.", "URL": "https://lankatruth.com/si/?p=37222", "Category": "විදෙස් පුවත්", "Parent URL": null}