{"Source": "Lankatruth", "Timestamp": "February 10, 2021", "Headline": "අද මෙරට ආසාදිතයන් 900 ඉක්මවයි…", "News Content": "අද (10) දිනය අවසන් වනවිට කොවිඩ් – 19 සාදිතයින් 963 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් අතරින් 940ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 15දෙනා වාර්තා වන්නේ බන්ධනාගාර ආශ්‍රිතවය. එමෙන්ම එක්සත් ආරාබි එමිර් රාජ්‍යයේ සිට පැමිණි 8දෙනෙකුද වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 68,155ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,155 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 72,174කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 375කි.", "URL": "https://lankatruth.com/si/?p=110355", "Category": "කොවිඩ් -19 (කොරෝනා ) පුවත්", "Parent URL": null}