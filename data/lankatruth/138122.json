{"Source": "Lankatruth", "Timestamp": "August 16, 2022", "Headline": "විරෝධයන් නොතකා චීන නැව හම්බන්තොටට", "News Content": "ඉන්දියාවේ අවශ්‍යතාවය මත මෙරට පාලකයන් විසින් පමා කරන ලෙස ඉල්ලා සිටියද එම විරෝධයන් නොතකා චීනයේ යුවාන් වෑන්ග් 5 අධි තාක්ෂණික නෞකාව අද (16) පෙරවරුවේ හම්බන්තොට වරායට පැමිණීමට නියමිතය. මෙරට විදේශ අමාත්‍යංශය විසින් මේ සම්බන්ධයෙන් අවසන් වරට නිකුත් කරන ලද නිවේදනය අනුව සියලු පාර්ශවයන්ගේ එකඟතාවයෙන් යුක්තව මෙම නැව පැමිණෙන බව ප්‍රකාශ කර තිබේ. එහෙත් ඉන්දියන් ටයිම්ස් වෙබ් අඩවිය අද (16) ප්‍රවෘත්තියක් පළකරමින් එම නෞකාවේ ගමන සම්බන්ධයෙන් ඉන්දීය වරාය කටයුතු ඇමතිවරයා දැඩි කනස්සල්ල දක්වා ඇති බව වාර්තා කර තිබේ.  ජාත්‍යන්තර කටයුතු පිළිබඳ වෘත්තීය නිපුණතාවයක් සහිත විශ්ලේෂකයන් විසින් මේ වනවිට කරුණු දක්වන්නේ යුවාන් වෑන්ග් 5 නෞකාවට පැමිණීමේ ඉඩකඩ මෙරට පාලකයන් ලබාදීම තුළින් ශ්‍රී ලංකාවත් ඉන්දියාව සහ චීනයත් යන පාර්ශව තුනම මේ වනවිට අලුත් අර්බුදයකට මුල පුරා තිබෙන බවය.", "URL": "https://lankatruth.com/si/?p=138122", "Category": "පුවත්", "Parent URL": null}