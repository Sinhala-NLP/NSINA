{"Source": "Lankatruth", "Timestamp": "September 20, 2018", "Headline": "ඇමති සමග සාකච්ඡා සාර්ථකයි – ඉල්ලීම් ලබාදීමට ක්‍රියාමාර්ග", "News Content": "පසුගිය 12වනදා පැවති සංවර්ධන නිලධාරීන්ගේ වැඩවර්ජනයට සමගාමීව කොළඹදී පැවති විරෝධතාවයෙන් පසු රාජ්‍ය පරිපාලන අමාත්‍යාංශයේ ලේකම්වරයාගේ ප්‍රධානත්වයෙන් පැවති සාකච්ඡාවේදී පැමිණි එකඟතා අනුව අද (20) දින රාජ්‍ය පරිපාලන අමාත්‍ය රංජිත් මද්ධුම බණ්ඩාර මහතා සමග පැවති සාකච්ඡා සාර්ථක වූ බව සංවර්ධන නිලධාරී සේවා සංගමය සභාපති චන්දන සූරියආරච්චි මහතා සඳහන් කරයි. 2018 සැප්තැම්බර් 12 වන දින ගරු රාජ්‍ය පරිපාලන අමාත්‍ය තුමා වෙත ඉදිරිපත් කළ ලිපියේ ඉල්ලීම් සහ ගැටලු පිළිබඳ වැඩිදුරටත් සාකච්ඡා කිරීම සඳහා අද දින අමාත්‍යවරයාගේ ප්‍රධානත්වයෙන් මෙම සාකච්ඡාව පවත්වා ඇති අතර සැප්තැම්බර් 12 වන දින අමාත්‍යංශ ලේකම්තුමාගේ ප්‍රධානත්වයෙන් පැවති සාකච්ඡාවේදී ගනු ලැබූ තීන්දු තීරණ ක්‍රියාත්මක කිරීමටත් එවායේ ප්‍රගතිය යළිත් සලකා බැලීම සඳහා ඔක්තෝම්බර් මස අග දී සාකච්ඡාවක් පැවැත්විමටත් මෙම සාකච්ඡාවේදී තීරණය වී තිබේ.", "URL": "https://lankatruth.com/si/?p=59656", "Category": "පුවත්", "Parent URL": null}