{"Source": "Lankatruth", "Timestamp": "July 10, 2020", "Headline": "නියෝමාල් රංගජීව මාධ්‍යවේදියෙකුට තර්ජනය කරයි – මහාධිකරණ පරිශ්‍රය තුළට ඇදගෙන යයි", "News Content": "වැලිකඩ බන්ධනාගාරයේ රැඳවියන් ඝාතනය කිරීමේ නඩුවේ ප්‍රධාන චූදිතයෙකු වන පොලිස් මත්ද්‍රව්‍ය නාශක කාර්යාංශයේ හිටපු ස්ථානාධිපති, පොලිස් පරීක්ෂක නියෝමාල් රංගජීව මහතා අද (10) දහවල් ඡායාරූප මාධ්‍යවේදියෙකුට තර්ජනය කරමින් ඔහුගේ රාජකාරියට බාධා කර ඔහුව මහාධිකරණ පරිශ්‍රය තුළට ඇදගෙන ගොස් තිබේ. කොළඹ අංක 01 මහාධිකරණ පරිශ්‍රය තුළදී රංගජීව මහතාගේ ඡායාරූපයක් ගැනීමට යාමේදී ඔහු විසින් මාධ්‍යවේදියා අල්ලාගෙන, පොලිස් මුරපොළ වෙත රැගෙන ගොස් ඇත. රංගජීව මහතා අද පස්වරුවේ පැවැත්වෙන වැලිකඩ බන්ධනාගාර නඩුවේ විත්ති පාර්ශවය වෙනුවෙන් පෙනී සිටීමට ද නියමිතය.", "URL": "https://lankatruth.com/si/?p=94684", "Category": "පුවත්", "Parent URL": null}