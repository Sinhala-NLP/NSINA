{"Source": "Lankatruth", "Timestamp": "November 9, 2011", "Headline": "සවුදි හෝටලයක ශ්‍රී ලාංකික කාන්තාවක් මරාදමලා", "News Content": "සවුදියේ රියාද් නුවර මලාක් ප්‍රදේශයේ ශ්‍රී ලාංකිකයකු විසින් පවත්වාගෙන ගිය හෝටලයක ශ්‍රී ලාංකික කාන්තාවක් ඝාතනය කරනු ලැබීමේ සිද්ධියක් සවුදියේ ශ්‍රී ලංකා තානාපති කාර්යාල ආරංචිමාර්ග සදහන් කරයි. සිද්ධිය සම්බන්ධයෙන් එම හෝටලයේ අරක්කැමියා සහ ඔහුගේ බිරිද අත්තඩංගුවට ගෙන ඇත. එරටට ගෘහ සේවිකාවක ලෙස සේවයට ගිය කාන්තාවක් මෙසේ මරා දමා ඇති බව ද වාර්තා වේ. එම ගෘහසේවිකා‍වගේ මෘත ශරීරය අරක්කැමියා නැවතී සිටි කාමරයේ තිබී හමුවීම නිසා ඔහු අත්තඩංගුවට ගෙන ඇත. තම නැගනිය දින කීපයක සිට ආගිය අතක් නැති බවට ඇයගේ සොයුරියක තානාපති කාර්යාලයට කළ පැමිණිල්ලකට අනුව කළ පරීක්ෂණය ඔස්සේ මෙම තොරතුරු අනාවරණය වී තිබේ.", "URL": "https://lankatruth.com/si/?p=226", "Category": "පුවත්", "Parent URL": null}