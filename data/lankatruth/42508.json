{"Source": "Lankatruth", "Timestamp": "October 14, 2017", "Headline": "වැඩිම වැස්ස නෙළුවට – ගිං ගඟේ ජල මට්ටමත් ඉහළට", "News Content": "ඉකුත් පැය 24 තුළ වැඩිම වර්ෂාපතනය ගාල්ල දිස්ත්‍රික්කයේ නෙළුව ප්‍රාදේශීය ලේකම් කොට්ඨාශයට ලැබී ඇතැයිද මේ වනවිටත් ගාලු දිස්ත්‍රික්කයට කඩින් කඩ වැසි ලැබෙමින් පවතින බවද ආපදා කළමනාකරණ ඒකකයේ සහකාර අධ්‍යක්‍ෂක කර්නල් දම්පත් රත්නායක මහතා සදහන් කරයි. මිලිමීටර් 155.5ක වර්ෂාවක් ලැබීමත් සමගම නෙළුව ප්‍රදේශය තුළ පස්කඳු කඩා වැටීම් සහ නායයාමේ අවදානමක්ද ඇතිවීමේ ඉඩකඩද ඉහළයා හැකි බැවින් අවධානයෙන් සිටින්නැයි ගොඩනැගිලි පර්යේෂණ ආයතනයෙන්ද අනතුරු හැගවීමේ නිවේදන නිකුත් කර ඇත. මේ අතර නෙළුව ප්‍රදේශයේදී මේ වනවිට ගිං ගගේ ජල මට්ටම ඉහළ යමින් පවතින බවත් ගිං ගඟේ පහළ ප්‍රදේශවල ජනතාවට අවධානයෙන් සිටින ලෙසත් ආපදා කළමනාකරණ ඒකකය දැනුම්දෙයි.", "URL": "https://lankatruth.com/si/?p=42508", "Category": "පුවත්", "Parent URL": null}