{"Source": "Lankatruth", "Timestamp": "September 18, 2023", "Headline": "යාපනය සරසවියේ සිසුවියක් සියදිවි නසාගෙන", "News Content": "යාපනය විශ්වවිද්‍යාලයේ කළමනාකරණ පීඨයේ අධ්‍යාපනය ලබමින් සිටි සිසුවියක් ඊයේ (17) සියදිවි නසාගෙන ඇතැයි කිලිනොච්චිය පොලීසිය සඳහන් කරයි. ඇය මෙලෙස සියදිවි නාසාගෙන ඇත්තේ 22 හැවිරිදි වසන්තකුමාර් ඩිලක්සියා නමැති, කිලිනොච්චිය, කෝනාවිල් ප්‍රදේශයේ පිදිංචි තරුණියක වන අතර ඇය තම නිවසේ දී ගෙල වැලලාගැනීමෙන් ජීවිතක්ෂයට පත්ව ඇති බව පොලිසිය සඳහන් කරයි. එම තරුණිය ගෙල වැලලාගෙන සිටි අවස්ථාවේ ඇයගේ සහෝදරයා දැක වහාම ඇයව කිලිනොච්චිය රෝහල වෙත ඇතුළත් කොට ඇතත් රෝහලට ඇතුළත් කළ අවස්ථාව වනවිටිත් ඇය මියගොස් සිට ඇති බවත් වාර්තා වේ. මරණයට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ සිදුකරයි.", "URL": "https://lankatruth.com/si/?p=151660", "Category": "පුවත්", "Parent URL": null}