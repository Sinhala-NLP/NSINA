{"Source": "Lankatruth", "Timestamp": "April 5, 2019", "Headline": "බැදුම්කර වංචාව සම්බන්ධව අත්අඩංගුවේ සිටි ජෙෆ්රි ඇලෝසියස් ඇතුළු පිරිසට ඇප", "News Content": "මහ බැංකු බැදුම්කර වංචාව සම්බන්ධව අත්අඩංගුවේ පසුවූ පර්පෙචුවල් ට්‍රෙෂරීස් සමාඟමේ සභාපති ජෙෆ්රි ඇලෝසියස් ඇතුළු එම සමාඟමේ අධ්‍යක්ෂකවරුන් සිව්දෙනා සහ මහ බැංකුවේ හිටපු නියෝජ්‍ය අධිපතිවරයෙකු වන පී. සමරසිරි යන අය ඇප මත මුදා හැරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(05) නියෝග කළාය. ජෙෆ්ර් ඇලෝසියස් සහ පී. සමරසිරි යන අය රුපියල් ලක්ෂයක් මුදල් ඇප සහ රුපියල් ලක්ෂ 20ක ශරීර ඇප දෙකක් මත මුදාහැරි අතර පර්පෙචුවල් ට්‍රෙෂරීස් සමාඟමේ සෙසු අධ්‍යක්ෂකවරුන් තිදෙනා රුපියල් ලක්ෂ 10 බැගින් වන ශරීර ඇප දෙකක් මත මුදා හැරුණි. විත්තිකාර පාර්ශ්වයේ නීතීඥවරුන් සිදුකළ ඇප ඉල්ලීම පිළිගනිමින් ප්‍රධාන මහේස්ත්‍රාත්වරිය විත්තිකරුවන්ට ඉහත පරිදි ඇප නියම කිරීමට තීන්දු කළ අතර ලබන 30 වැනිදා පැමිණිල්ල යලි කැඳවීමට තීන්දු කළාය. පර්පචුවෙල් ට්‍රෙෂරීස් සමාගමේ සභාපති ජෙෆ්රි ඇලෝසියස් , එහි අධ්‍යක්ෂවරුන් වන රන්ජන් හුළුගල්ලේ, මුත්තුරාජා සුරේන්ද්‍රන්, පුෂ්‍යමිත්‍ර ගුණවර්ධන සහ හිටපු මහ බැංකු නියෝජ්‍ය අධිපතිවරයෙකු වන පී. සමරසිරි යන අය ඒ අනුව ඇප මත නිදහස ලැබූහ.", "URL": "https://lankatruth.com/si/?p=71647", "Category": "පුවත්", "Parent URL": null}