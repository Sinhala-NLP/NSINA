{"Source": "Lankatruth", "Timestamp": "June 18, 2017", "Headline": "තට්ටු 24 මහල් නිවාස සංකීර්ණයේ ගින්නේ මරණ සංඛ්‍යාව ඉහළට!", "News Content": "මහල් 24කින් යුත් ලන්ඩනයේ පිහිටි නිවාස සංකීර්ණයේ පසුගියදා ඇති වූගින්නෙන් මිය ගිය සංඛ්‍යාව මුලින් වාර්තා වූසංඛ්‍යාවට වඩා බොහෝ සෙයින් ඉහළ යා හැකි බව වාර්තා වේ. මෙම ගින්නෙන් ගොඩනැගිල්ල මහල් 20කට ආසන්න ප්‍රමාණයක් සම්පූර්ණයෙන්ම විනාශවූ අතර මුලින් වාර්තා වූයේ මිය ගිය ගණන 30ක් බවයි. එහෙත් මේ වනවිට වාර්තා වන්නේ අතුරුදන් වූපුද්ගලයින් 58 දෙනෙකුද සිටින බවයි. එම පිරිසද ගින්නට හසුව මිය යන්නට ඇති බව ලන්ඩන් මෙට්‍රොපොලිටන් පොලිසිය අනුමාන කරයි. ගොඩනැගිල්ලේ හටගත් ගින්න මැඩපැවැත්වීමට නොහැකි වීම පිළිබඳව තෙරේසා මේගේ පාලනයට එරෙහිව ලන්ඩන් නුවරද විරෝධතා පවත්වමින් තිබේ. අනතුරට පත්වූපවුල්වල සාමාජිකයින් හා ස්වේච්ඡා සේවකයින් සමග සිය නිල නිවසේදීපැවැති සාකච්ඡාවකදී තෙරේසා මේ අග්‍රාමාත්‍යවරිය ප්‍රකාශ කර ඇත්තේ ගින්නෙන් අනතුරුව විපතට පත්වූපවුල්වලට ප්‍රමාණවත් සහන සැලසීමට නොහැකි වූබව පිළිගෙන තිබේ. මෙම ගින්න හටගත් ආකාරය හා එය ඉතා ඉක්මනින් ව්‍යාප්ත වීම පිළිබඳව ලන්ඩන් මෙට්‍රොපොලිටන් පොලීසිය පරීක්ෂණ පවත්වන බව එහි ප්‍රධානියා ප්‍රකාශ කර තිබේ. කෙසේ වෙතත් ගොඩනැගිල්ල ගින්නෙන් විනාශවීමෙන් පසුව එය කඩා වැටීමේ අනතුරක් පැවතීම හේතුවෙන් ඊට ඇතුළුවීම පිළිබඳව ප්‍රශ්නකාරීස්වභාවයක් පවතින බව වාර්තා වේ.", "URL": "https://lankatruth.com/si/?p=36072", "Category": "විදෙස් පුවත්", "Parent URL": null}