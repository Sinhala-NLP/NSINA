{"Source": "Lankatruth", "Timestamp": "November 30, 2020", "Headline": "බන්ධනාගාරයේ ජීවිතක්ෂයට පත්වූ පිරිස 06ක් දක්වා ඉහළට", "News Content": "මහර බන්ධනාගාරයේ ඊයේ (29) පස්වරුවේ සිදු කළ වෙඩි තැබීමේ ජීවිතක්ෂයට පත්වූ රැඳවියන් පිරිස 06ක් දක්වා ඉහළ ගොස් තිබේ. ඉන් තුවාල ලැබූවන් ගණන 50කට ආසන්න පිරිසක් රෝහල් ගත කර ඇත. මහර බන්ධනාගාරයේ රැඳවියන් පිරිසකට කොරෝනා වෛරසය ආසාදනය වීමත් සමඟ එම රැඳවියන් වෙන් නොකර අනෙක් රැඳවියන් සමග එකට තැබීමට විරෝධය දක්වැවීම හේතුවෙන් පළමුව මෙහි යම් උණුසුම්කාරී තත්වයක් ඇති වූඅතර පසුව එය පාලනය කිරීමට බන්ධනාගාර නිලධාරීන් මැදිහත්වීමේදී ඇති වූ ගැටුම හේතුවෙන් බන්ධනාගාර නිලධාරීන් සිදු කළ වෙඩි තැබීමෙන් රැඳවියන් ජීවිතක්ෂයට පත්වී ඇත. මෙම මරණ සිදුව ඇත්තේ බන්ධනාගරය තුළ ඇතිවූ උණුසුම්කාරී තත්වය පාලනය කිරීමට බලය යෙදවීම හේතුවෙන් යැයි පොලිස් මාධ්‍ය ප්‍රකාශක අජිත් රෝහණ මහතා සඳහන් කරයි. කෙසේ වෙතත් තව දුරටත් බන්ධනාගාරය තුළ තුවාල ලැබූ රැඳවියන් සිටින බවත් ඔවුන් මෙතෙක් රෝහල් වෙත රැගෙනගොස් නැති බවත් වාර්තා වේ.", "URL": "https://lankatruth.com/si/?p=101987", "Category": "පුවත්", "Parent URL": null}