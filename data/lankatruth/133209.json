{"Source": "Lankatruth", "Timestamp": "April 29, 2022", "Headline": "සිමෙන්ති ගණන් නිසා වැඩ නැතුව පෙදරේරුවෙකු මාල කඩලා", "News Content": "කාන්තාවකගේ රන් මාලයක් කොල්ලකා පළාගිය සැකකරුවෙකු හොරණ ප්‍රදේශයේදී පොලීසිය විසින් අත්අඩංගුවට ගෙන තිබේ. පොලිසියේ වැඩිදුරටත් ප්‍රශ්න කිරීම්වලදී සැකකරු ප්‍රකාශකර ඇත්තේ තමන් වෘත්තියෙන් පෙදරේරුවෙක් බවත් සිමෙන්ති සහ අනෙකුත් ඉදිකිරීම් ද්‍රව්‍යවල මිල ඉහළ යාමත් සමඟ ආදායම් මාර්ග ඇනහිටීම හේතුවෙන් රන්මාල කොල්ලකෑම සඳහා තීරණය කළ බවය. මේ අතර එම රන් භාන්ඩය උගස් කිරීමේ වරදට අදාළ සැකකරුගේ බිරිඳ පොලීසිය විසින් අත්අඩංගුවට ගෙන අධිකරණයට ඉදිරිපත් කිරීමට නියමිතව තිබේ. සැකකරු සඳුනාගෙන ඇත්තේ හොරණ පොලිස්ථානය විසින් සිදුකරණ ලද විමර්ශණයක දී එම සිදුවීම සිදු වෙන අවස්ථාවේ ඒ අසළ සවිකර තිබූ CCTV කැමරාවක එම සිද්ධිය පටිගත වී තිබීම හේතුවෙනි.", "URL": "https://lankatruth.com/si/?p=133209", "Category": "පුවත්", "Parent URL": null}