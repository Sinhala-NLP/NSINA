{"Source": "Lankatruth", "Timestamp": "January 9, 2021", "Headline": "“පැණිය” අපට ආඩම්බරයක් කියූ GMOA දැන් “පැණි පොකුරක්” ගැන අනතුරු අඟවයි", "News Content": "කෑගල්ල දිස්ත්‍රික්කයේ කොරෝනා ආසාදිතයන් වේගයෙන් ඉහළ යාම හා “පැණිය” ලබා ගැනීමට ජනතාව එක්රැස් වීම අතර සබඳතාවයක් ඇද්දැයි සොයා බැලිය යුතු බව රජයේ වෛද්‍ය නිලධාරීන්ගේ සංගමය (GMOA) පවසයි. කෑගල්ලේ කොරෝනා ආසාදිතයන් ප්‍රමාණය දැනට කුඩා වුවත් එය අවදානම් සහගත තත්වයක් පෙන්නුම් කරන බව සංගමයේ සංස්කාරක වෛද්‍ය හරිත අලුත්ගේ සඳහන් කර සිටී. කෑගල්ලෙන් වාර්තා වන රෝගීන්ගෙන් වැඩි ප්‍රමාණයක් උණ ඇතුළු කොරෝනා රෝග ලක්ෂණ සහිතව හමුවීම තුළින් පෙන්නුම් කරන්නේ කොරෝනා වෛරසයේ නව ප්‍රභේදය ලංකාවට ඇතුළු වීමදැය ඔහු සැක පළ කර සිටී. “පැණිය” හඳුන්වා දුන් මුල් කාලයේ රජයේ වෛද්‍ය නිලධාරීන්ගේ සංගමය පවසා සිටියේ එම සොයාගැනීම “අපට ආඩම්බරයක් බවයි.”", "URL": "https://lankatruth.com/si/?p=107635", "Category": "කොවිඩ් -19 (කොරෝනා ) පුවත්", "Parent URL": null}