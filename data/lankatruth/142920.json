{"Source": "Lankatruth", "Timestamp": "December 16, 2022", "Headline": "ඉන්දියාව දිගුදුර මිසයිලයක් අත්හදාබලයි", "News Content": "ඉන්දියාව විසින් න්‍යෂ්ටික යුද ශීර්ෂයක් සවි කළ, කිලෝමීටර් 5,400 ක උපරිම දුරක් දක්වා පියාසර කිරීමේ හැකියාවක් ඇති ” අග්නි 5 ” යනුවෙන් හඳුන්වන මහද්වීපික බැලැස්ටික් යුද මිසයිලයක් සාර්ථකව අත්හදා බලා ඇති බව වාර්තා වේ. මෙම මහද්වීපික බැලැස්ටික් යුද මිසයිලය ඉන්දියාවේ ඔඩීෂා ප්‍රාන්තයට අයත් ‘අබ්දුල් කලාම්’ දූපතේ සිට අත්හදා බලා ඇති අතර එයට අදාල ඉලක්කයකට ඉතා නිවැරදිව යාමට හැකි වී තිබේ. ඉන්දියාව මෙසේ ‘අග්නි 5’ මිසයිලය අත්හදා බැලුවේ, චීනය සමඟ දේශ සීමා අර්බුදයක් පවතින අවස්ථාවක වන අතර පසුගිය 9 වැනිදා ඉන්දු චීන දේශසීමාවේදී දෙරටේ සොල්දාදුවන් අතර ගැටුම් ඇති වුණු බව විදෙස් මාද්‍ය වාර්තා කර තිබුණි.", "URL": "https://lankatruth.com/si/?p=142920", "Category": "පුවත්", "Parent URL": null}