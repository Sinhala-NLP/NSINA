{"Source": "Lankatruth", "Timestamp": "February 10, 2023", "Headline": "සියළු කුමන්ත්‍රණ පරාදයි – මැතිවරණය පැවැත්වීමට ශ්‍රේෂ්ඨාධිකරණයේ අවසරය", "News Content": "මැතිවරණ කොමිෂන් සභාව සැලසුම් කර ඇති පරිදි ඉදිරි පළාත් පාලන මැතිවරණය පැවැත්වීමට බාධාවක් නොමැති බව, පළාත් පාලන මැතිවරණය අත්හිටුවීමේ රීට් ආඥාවක් ඉල්ලා ගොනු කළ පෙත්සම් විභාගයට ගනිමින් ශ්‍රේෂ්ඨාධිකරණය අද (10) ප්‍රකාශ කර තිබේ. ඒ පළාත් පාලන ඡන්ද විමසීම පැවැත්වීමේ කටයුතු අත්හිටුවීමේ රීට් ආඥාවක් මැතිවරණ කොමිසම වෙත නිකුත් කරන ලෙස ඉල්ලා ශ්‍රේෂ්ඨාධිකරණයට ඉදිරිපත් කළ පෙත්සම සම්බන්ධයෙනි. ජනතාවගේ අයිතියක් වන සර්ව ජන ඡන්ද බලය ආරක්ෂා කිරීමේ වගකීම ඇත්තේ මැතිවරණ කොමිෂන් සභාවට වන බැවින් සහ මැතිවරණ කොමිෂන් සභාව නිසි ආකාරව පවත්වන බවට මැතිවරණ කොමිෂන් සභාව තම අධිකරණය හමුවේ ප්‍රතිඥාවක් දී ඇති බැවින් ඒ සම්බන්ධයෙන් අධිකරණයට නියෝග නිකුත් කිරීමේ අවශ්‍යතාවක් නොමැති බවද ශ්‍රේෂ්ඨාධිකරණය ප්‍රකාශ කර ඇත.", "URL": "https://lankatruth.com/si/?p=144449", "Category": "පුවත්", "Parent URL": null}