{"Source": "Lankatruth", "Timestamp": "May 2, 2018", "Headline": "මහේන්ද්‍රන්ගෙන්, උදයංගගෙන් ජාත්‍යන්තර පොලිසියට අභියාචනයක්‌", "News Content": "දේශපාලන හේතූන් මත තමන්ව අත්අඩංගුවට ගැනීමේ උත්සාහයක ශ්‍රී ලංකා රජය නිරතව ඇති බැවින් එය වහා නතර කරන ලෙස ඉල්ලමින් මහ බැංකුවේ හිටපු අධිපති අර්ජුන් මහේන්ද්‍රන් මහතා සහ රුසියාවේ හිටපු තානාපති උදයංග වීරතුංග මහතා ජාත්‍යන්තර පොලිසිය වෙත අභියාචනයක්‌ ඉදිරිපත් කර ඇති බව වාර්තා වේ. අර්ජුන් මහේන්දුන් මහතා වත්මන් රනිල් මෛත්‍රී ආණ්ඩුව සමයේ මහ බැංකු බැඳුම්කර වංචාවේ ප්‍රධාන සැකකරුවකු වන අතර උදයංග වීරතුංග මහතා මහින්ද රාජපක්ෂ පාලන සමයේ සිදුවූ මිග්යානා ගනුදෙනුවට සම්බන්ධ වංචාවේ ප්‍රධාන සැකරුවෙකි. අර්ජුන් මහේන්ද්‍රන් මහතා සහ උදයංග වීරතුංග මහතා අත්අඩංගුවට ගැනීම සඳහා මේ වනවිට ජාත්‍යන්තර පොලිසිය රතු වරෙන්තුද නිකුත් කර තිබේ.", "URL": "https://lankatruth.com/si/?p=51518", "Category": "පුවත්", "Parent URL": null}