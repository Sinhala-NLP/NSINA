{"Source": "Lankatruth", "Timestamp": "July 22, 2022", "Headline": "රනිල් වික්‍රමසිංහගේ ගාලු මුවදොර ප්‍රහාරය ගැන UN අවධානයෙන්", "News Content": "රනිල් වික්‍රමසිංහ ආණ්ඩුව විසින් ගාලු මුවදොර අරගලකරුවන් විසුරුවා හැරීමට බලය භාවිතා කරන ආකාරය පිළිබඳව එක්සත් ජාතීන්ගේ සංවිධානය දැඩි අවධානයෙන් පසුවන බව එක්සත් ජාතීන්ගේ සංවිධානයේ ශ්‍රී ලංකාවේ නේවාසික සම්බන්ධීකාරක හැනා සින්ගර් හැම්ඩි ට්වීටර් පණිවිඩයක් නිකුත් කරමින් ප්‍රකාශ කරයි. එලෙසම එම පණිවුඩයේ වැඩි දුරටත් සඳහන් වන්නේ මාධ්‍යවේදීන්ට සහ මානව හිමිකම් ආරක්ෂා කිරීමට පෙනී සිටින්නන් හට එහි ක්‍රියාකාරීත්වය අධීක්ෂණය කිරීමට හැකියාව තිබෙන බවත් එයට බාධා එල්ල නොකළ යුතු බවත්ය. තවද ජනතාවගේ උපදෙස් ලබා ගනිමින් සාමකාමී විසඳුමකට යාම ඉදිරියට යා හැකි එකම මාර්ගය බව හැනා සින්ගර් හැම්ඩි වැඩිදුරටත් පෙන්වා දෙයි.", "URL": "https://lankatruth.com/si/?p=137229", "Category": "පුවත්", "Parent URL": null}