{"Source": "Lankatruth", "Timestamp": "March 16, 2021", "Headline": "අසාද් සාලි අත්අඩංගුවට", "News Content": "බස්නාහිර පළාතේ හිටපු ආණ්ඩුකාර අසාද් සාලි අපරාධ පරීක්ෂණ දෙපාර්තමේන්තුව විසින් කොල්ලුපිටිය ප්‍රදේශයේදී අත් අඩංගුවට ගෙන තිබේ. ඒ නීතිපතිවරයාගේ උපදෙස් පරිදි ය. ජාතික සමගි පෙරමුණේ නායකයාද වන අසාද් සාලි පසුගියදා සිදුකරන ලද ප්‍රකාශයක් හරහා දණ්ඩ නීති සංග්‍රහය, සහ ත්‍රස්තවාදය වැළැක්වීමේ පනත යටතේ වරදක් සිදුකර ඇති බව මෙන්ම 2007 අංක 56 දරණ සිවිල් සහ දේශපාලන අයිතිවාසිකම් පිළිබඳ ජාත්‍යන්තර සම්මුතිය උල්ලංගනය කර ඇති බවට ප්‍රමාණවත් කරුණු අනාවරණය වන්නේ යැයි නීතිපතිවරයා අපරාධ පරීක්ෂණ දෙපාර්තමේන්තුවට උපදෙස් ලබාදී තිබුණි. ඔහු සිදු කළ ප්‍රකාශයක් සම්බන්ධයෙන් පාර්ශ්ව රැසක් පැමිණිලි ඉදිරිපත්කර තිබුණි. පොලිස් මාධ්‍ය ප්‍රකාශක අජිත් රෝහණ සඳහන් කරන්නේ අසාද් සාලි රඳවාගෙන ප්‍රශ්න කිරීමට නියමිත අතර පසුගිය පාස්කු ප්‍රහාරයට අදාලව ඔහු සම්බන්ධයෙන් විමර්ශනයක් සිදුකරන බවය.", "URL": "https://lankatruth.com/si/?p=112985", "Category": "පුවත්", "Parent URL": null}