{"Source": "Lankatruth", "Timestamp": "July 3, 2017", "Headline": "බදාදා සිට අඛණ්ඩ වෛද්‍ය වර්ජනයක්", "News Content": "මාලබේ පෞද්ගලික වෛද්‍ය විද්‍යාලය ජනසතු කරන ලෙස බල කරමින් බදාදා (5) පෙරවරු 8 සිට අඛණ්ඩ වර්ජනයක් ක්‍රියාත්මක කරන බව රජයේ වෛද්‍ය නිලධාරීන්ගේ සංගමය පවසයි. මාලඹේ සයිටම් පෞද්ගලික වෛද්‍ය විද්‍යාලය සම්බන්ධයෙන් නිසි විසඳුමක් ලබා දෙන තෙක් දීපව්‍යාප්ත අඛණ්ඩ වැඩවර්ජනයකට යන බවරජයේ වෛද්‍ය නිලධාරීන්ගේ සංගමය පවසයි. සමහර අමාත්‍යවරුන්ගේ ක්‍රියාකලාපය මතමෙම අඛණ්ඩ වැඩවර්ජනය සඳහා යොමු වන බවත් රජයේ වෛද්‍ය නිලධාරින්ගේ සංගමය කියා සිටියේය. වැඩ වර්ජනය සිදුකරන ආකාරය පිළිබඳව ඉදිරි පැය 24 දී තීන්දු කරන බවදඑම සංගමය වැඩිදුරටත් පවසයි. වර්ජනයට අනෙකුත් වෘත්තීය සමිතිවල සහාය ලබාගන්නා බවද එම සංගමයේ ලේකම් වෛද්‍ය හරිත අලුත්ගේ මහතා කීවේය. දිස්ත්‍රික් මට්ටමින් කමිටු පිහිටුවා රෝගී අයිතිවාසිකම් සුරැකීමට ජනතාව දැනුම්වත් කරන බවද අලුත්ගේ මහතා පවසා සිටියේය.", "URL": "https://lankatruth.com/si/?p=36975", "Category": "පුවත්", "Parent URL": null}