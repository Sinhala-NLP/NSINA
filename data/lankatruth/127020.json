{"Source": "Lankatruth", "Timestamp": "December 15, 2021", "Headline": "නොර්වුඩ් පාසලකට බඹර ප්‍රහාරයක්… ළමුන් 14ක් රෝහලේ… පාසල වසාදමයි…", "News Content": "හැටන් කලාප අධ්‍යාපන කාර්යාලය යටතේ පාලනය වන නොර්වුඩ් හෙල්බොඩ දමිල මහා විද්‍යාලයේ පාසල් ළමුන් පිරිසකට අද (15) උදැසන එල්ල වු බඹර ප්‍රහාරයක් හේතුවෙන් එම පාසලේ ළමුන් 14 දෙනෙකු දික්ඔය මුලික රෝහලට ඇතුලත් කර තිබේ. පාසල අසළ පිහිටි විශාල ගසක බැද තිබෙන බඹර කුඩුවක බඹරුන් ඇවිස්සි පාසලට පැමිණෙමින් සිටි ළමුන්ට ඇන ඇති බව පොලීසිය සඳහන් කරයි. බඹරු ඇනීමෙන් තුවාල ලබා ඇත්තේ එම පාසලේ 06 සිට 11 දක්වා අධ්‍යාපනය ලබන සිසු සිසුවියන්ය. බඹර ප්‍රහාරය එල්ල විමත් සමග තුවාල ලැබු එම පාසලේ සිසු සිසුවියන්ව රෝහල වෙත යොමු කර හැටන් කලාප අධ්‍යාපන අධ්‍යක්ෂකවරියගේ උපදෙස් පරිදි විදුහල්පතිවරයා විසින් අද (15) තාවකාලිකව පාසල වසා දැමිමට පියවර ගෙන තිබේ. රෝහල්ගත කළ ළමුන්ගෙන් පාසල් සිසුවියන් තිදෙනෙකු සහ සිසුන් සිව්දෙනෙකු දික්ඔය මුලික රෝහලේ නේවාසිකව ප්‍රතිකාර ලබන අතර බඹර ප්‍රහාරයෙන් තුවාල ලැබු සෙසු සිසු සිසුවියන් දික්ඔය මුලික රෝහලේ බාහිර රෝගි අංශයෙන් ප්‍රතිකාර ලබා පිටව ගොස් ඇත.", "URL": "https://lankatruth.com/si/?p=127020", "Category": "පුවත්", "Parent URL": null}