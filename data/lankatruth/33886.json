{"Source": "Lankatruth", "Timestamp": "May 7, 2017", "Headline": "රුසියානු මැදිහත් වීමෙන් සිරියාවේ සාම  කලාප පිහිටුවයි", "News Content": "රුසියාව,ඉරානය හා තුර්කිය යන රටවල මැදිහත් වීමෙන් සිරියාව තුළයුද්ධයට කොටුවීසිටින ජනතාවට මුදා ගැනීම සඳහා යෝජනා වූසාම කලාප මේ වනවිට ක්‍රියාත්මක කිරීම ආරම්භ කර ඇති බව වාර්තා වේ. මෙම සාම කලාප ඇති කිරීම සඳහා වන සාකච්ඡා කසකස්ථානයේ ඇස්තානා නුවරදී දින දෙකක් පුරා පැවැති අතර එයට සිරියානු රජයේ නියෝජිතයින් මෙන්ම අසාද් පාලනයට එරෙහිව සටන් වදින විපක්ෂ කණ්ඩායම්වල නියෝජිතයින්ද සහභාගී වී තිබේ. සිරියාව වෙනුවෙන් රුසියාව හා ඉරානය මෙම සාම වැඩපිළිවෙලට සහාය පළකරන අතර තුර්කිය විපක්ෂ කණ්ඩායම් වෙනුවෙන් සහාය පළකරමින් සිටී. යෝජිත සාම කලාප 4 සිරියාවේ පළාත් 14 ක පුරා පිහිටුවා තිබේ. එම කලාප සියලුම අවි ආයුධ පරිහරණයෙන් ඉවත් වන අතර විශේෂයෙන්ම ප්‍රහාරක ගුවන් යාන හා ගුවන් අවි පරිහරණයෙන් තොර බවට පැවසේ. වසර 6ක් පුරා දැවැන්ත ජීවිත හා දේපල විනාශයක් සිදු කරමින් මිලියන ගණනක ජනතාවක් සරණාගතයින් බවට පත් කර ඇති සිරියානු යුද්ධය මැදපෙරදිග කලාපයම අස්ථාවර කර තිබේ. අයි.එස්. ත්‍රස්තවාදීන්ට එරෙහිව මේ වනවිට රුසියාවේ සහාය ඇතිව සිරියානු ආරක්ෂක අංශ දැවැන්ත ප්‍රහාරයන් එල්ල කරමින් සිටින අතර සිරියානු හමුදා අයි.එස්. ත්‍රස්තවාදීන් සතුව පැවැති තීරණාත්මක ප්‍රදේශ රැසක් මේ වනවිට මුදාගැනීමට සමත්ව තිබේ.", "URL": "https://lankatruth.com/si/?p=33886", "Category": "විදෙස් පුවත්", "Parent URL": null}