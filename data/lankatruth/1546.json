{"Source": "Lankatruth", "Timestamp": "February 26, 2012", "Headline": "පාර්ලිමේන්තුව විසුරුවා හැරීමට කේවට්ට උපදේසක් !", "News Content": "ජිනීවා නුවර දී ජගත් මානවහිමිකම් කොමිසමේ හෙට (27) සාකච්ඡා කිරීමට නියමිතශ්‍රී ලකාවේ මානවහිමිකම් කඩකිරීම් පිළිබද යෝජනාවට විරුද්ධව ආණ්ඩුව විසින් රටපුරා සංවිධානයකර තිබෙන ”දේශප්‍රේමී” විරෝධතාවයට ලක්ෂසංඛ්‍යාත පිරිසක් සහභාගීකර ගත හැකිවුවහොත් පාර්ලිමේන්තුව විසුරුවා හැර මහ මැතිවරණයක් පැවැත්විය යුතු බවට අරලියගහමන්දිරයේ සිටින කේවට්ටයකු යෝජනාකර ඇති බව වාර්තාවේ. මෙම යෝජනාවත් සමග ආණ්ඩුපක්ෂ‍ය තුල බරපතල දෙදරීමක් ඇතිවී තිබෙන බවද අනාවර්ණයවේ. කෙසේ වෙතත් එම කේවට්ටයා දිගින් දිගටම ජනාධිපතිවරයාට තහවුරුකිරීමට උත්සාහ දරා ඇත්තේ ජගත් මානවහිමිකම් කොමිසමේ මෙම යෝජනාව තුළින් රට තුල යලි දේශප්‍රේමී හැගීම් ඇතිකර මැතිවරණය ජයගතහැකිනම් එම ජනතා බලය පෙන්වා බටහිර කුමන්ත්‍රණ පරාජයට පත්කළ හැකිබවය. ජනාධිපතිවරයා එම යෝජනාවට විරෝධයපළකර නැති අතර ඒ පිළිබද කිසියම් සලකා බැලීමක සිටින බව අනාවරණය වේ. මේ අතර ආණ්ඩුව සංවිධානය කරන උද්ඝෝෂණවලට ලක්ෂසංඛ්‍යාත පිරිසක් සහභාගීකරගැනීමේ අරමුණින් ප්‍රවාහන පහසුකම් සහ ආහාරපාන ආදිය‍ නොමිලයේ ලබාදීමට කටයුතු සූදානම් කරමින් ඇත. ලංගම බස්රථ සහ පෞද්ගලික අංශයේ බස් රථ සැලකිය යුතු සංඛ්‍යාවක් හෙට දිනයේ මේ වෙනුවෙන් යෙදවීමට නියමිතය.", "URL": "https://lankatruth.com/si/?p=1546", "Category": "පුවත්", "Parent URL": null}