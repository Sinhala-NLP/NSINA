{"Source": "Lankatruth", "Timestamp": "August 20, 2023", "Headline": "සඳ අල්ලන්න රුසියාවත් ඉන්දියාවත් අතර තරඟයක්", "News Content": "චන්ද්‍රයා මතුපිට යානයක් ගොඩ බස්වා පර්යේෂණ කටයුතු සිදු කිරීම සඳහා රුසියාව සහ ඉන්දියාව සමීප මිතුරු තරඟයක යෙදී සිටී. ඉන්දියාවේ චන්ද්‍රයාන් – 3 යානය ද රුසියාවේ ලූනා – 25 යානය ද මේ වනවිට චන්ද්‍රයාගේ කක්ෂයට ඇතුල් වී තිබේ. රුසියාවේ ලූනා යානය අභ්‍යාවකාශ ගත කිරීම චන්ද්‍රයාන් – 3 යානයට දින ගණනාවකට පසුව සිදු කෙරෙනි. එහෙත් රුසියානු යානය වඩා වේගයෙන් චන්ද්‍රයාගේ කක්ෂයට ඇතුල් වී තිබිණි. මේ අනුව ලබන 23 වෙනි දින චන්ද්‍රයාන් -3 යානය සඳ මතුපිටට ගොඩ බැසීමට නියමිත අතර රුසියානු ලූනා – 25 අගෝස්තු 21 හෝ 22 දින ගොඩ බැසීම සිදුවනු ඇතැයි පුරෝකතනය කර ඇත.  රුසියාව වසර 50කට පසුව චන්ද්‍ර ගවේශනයට යානයක් යවන ලද අතර ඉන්දියාව මෙයට පෙර යැව් චන්ද්‍රයාන් – 2 යානය උඩු ගුවනේදි විනාශ විය.", "URL": "https://lankatruth.com/si/?p=150498", "Category": "පුවත්", "Parent URL": null}