{"Source": "Lankatruth", "Timestamp": "April 6, 2012", "Headline": "ණය බර කෝටි 13,630කින් ඉහළට", "News Content": "මෙම වර්ෂයේ ජනවාරි සහ පෙබරවාරි මස දෙක තුළ රජය ලබාගත් මුළු ණය ප්‍රමාණය රුපියල් කෝටි 13,630කින් ඉහළ ගොස් ඇති බව හෙළි වේ. ශ්‍රී ලංකා මහ බැංකුවේ ආර්ථීක පර්යේෂණ දෙපාර්තමේන්තුව ඊයේ (05) නිකුත් කළ පුවත්පත් නිවේදනයකින් මේ බව හෙළිවේ. එම නිවේදනයේ මෙසේ සදහන්ය. ”වසරේ පළමු මාස දෙක තුළදී රජයට ලබාදුන් ශුද්ධ ණය ප්‍රමාණය රුපියල් බිලියන 136.3ක ඉහළ අගයකින් වැඩිවූ අතර..” මෙයින් පැහැදිලි වන ශුද්ධ ණය යනුවෙන් හැදින්වෙන්නේ එම කාලය තුළදී ණය සහ පොලී ආපසු ගෙවූ වාරික වල අගය ණය ගැනීමේ මුළු ප්‍රමාණයෙන් අඩු කළ පසුවය. මහ බැංකු වාර්තාවේ සදහන් වන ආකාරයට එය විසින් අනුගමනය කරන ලද zවිචක්ෂණශීලී ක්‍රියාමාර්ග හේතුවෙන් ආර්ථීකය සුබදායී වී ඇති බවය.", "URL": "https://lankatruth.com/si/?p=1995", "Category": "ආර්ථික පුවත්", "Parent URL": null}