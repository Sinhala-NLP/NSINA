{"Source": "Lankatruth", "Timestamp": "December 7, 2020", "Headline": "බ්‍රැන්ඩික්ස් පොකුරේ මුල හොයාගන්න තවම අපිට බැරිවුනා – අනුරගේ ප්‍රශ්නයට පොලිස් ඇමති කියයි", "News Content": "මෙරට කොවිඩ් – 19 දෙවන රැල්ල මතුවූ බ්‍රැන්ඩික්ස් කර්මාන්ත ශාලාව තුළට එම වෛරසය පැමිණියේ කසේදැයි මෙතෙක් අනාවරණය කරගැනීමට නොහැකි වූ බව පොලිසිය භාර ඇමති සරත් වීරසේකර අද (07) පාර්ලිමේන්තුවේදී අනාවරණය කළේය. ඒ කොවිඩ් වසංගතයට බ්‍රැන්ඩික්ස් ආයතනයේ සේවක සේවිකාවන් නිරාවරණය වූයේ කෙසේදැයි අනාවරණය කරගෙන ඇත්දැයි පාර්ලිමේන්තු මන්ත්‍රී අනුර දිසානායක විසින් ස්ථාවර නියෝග 27/3 යටතේ නැගූ ප්‍රශ්නයකට පිළිතුරු දෙමිණි. ඒ සම්බන්ධයෙන් විමර්ශනය කිරීම සඳහා යොදවා සිටි නිලධාරීන්ද මේ වනවිට කොවිඩ් – 19 සඳහා ගොදුරුවී ඇතැයිද අමාත්‍ය සරත් වීරසේකර සඳහන් කළේය.", "URL": "https://lankatruth.com/si/?p=102724", "Category": "පුවත්", "Parent URL": null}