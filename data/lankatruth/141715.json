{"Source": "Lankatruth", "Timestamp": "November 7, 2022", "Headline": "යාල වැනසූ අපරාධකරුවන් තාමත් නිදැල්ලේ", "News Content": "නිති විරෝධී ලෙස යාල ජාතික අභය භූමියට වාහන රැගෙන යමින් මහත් විනාශයක් සිදු කළ සැබෑ අපරාධකරුවන් අත්අඩංගුවට ගැනීම සඳහා නිසි පරීක්ෂණ නොපැවැත්වෙන බවට අභ්‍යන්තර තොරතුරුවලින් අනාවරණය වේ. වනජීවී දෙපාර්තමේන්තුව මෙන්ම ශ්‍රී ලංකා පොලීසියද මීට අදාල පරීක්ෂණවලදී දැනට හෙළිවී තිබෙන තොරතුරු අනුව මූලි අපරාධකරුවන් සම්බන්ධයෙන් ක්‍රියාමාර්ග ගැනීමේදී තවදුරටත් පසුබා සිටිති. වාර්තා වන අන්දමට මේ වනවිට අත්අඩංගුවට ගෙන සිටින්නේ අදාල අපාරධකරුවන්ගෙන් තුන්වනපෙලට අයත් කිහිපදෙනෙකි. මහින්ද අමරවීර ඇමතිවරයා ප්‍රකාශකර තිබූ පරිදි ස්වාධීන අපක්ෂපාතී පරීක්ෂණ කිසිවක් ක්‍රියාත්මක වී නැත. පරිසරවේදීන් මෙන්ම වනජීවී අපරාධ පිළිබඳව විශේෂඥ අවබෝදයක් සහිත පිරිස් මගහරිමින් අදාල පරීක්ෂණ ගෙනයාමට කටයුතු කෙරී ඇත.", "URL": "https://lankatruth.com/si/?p=141715", "Category": "පරිසර", "Parent URL": null}