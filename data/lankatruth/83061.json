{"Source": "Lankatruth", "Timestamp": "October 15, 2019", "Headline": "වංචා සහගත ලෙස මුදල් ඉපයූ මෝටර් රථ ප්‍රවාහන දෙපාර්තමේන්තු නිලධාරියා රිමාන්ඩ්", "News Content": "නීති විරෝධී ලෙස වාහන ආදායම් බලපත්‍ර නිකුත් කිරීමෙන් මුදල් අක්‍රමිකතාවයක් සිදුකර ඇති බවට චෝදනා කරමින් අත්අඩංගුවට ගත් දකුණු පළාත් මෝටර් රථ කොමසාරිස් කාර්යාලයේ පරිගණක නිලධාරියා ලබන 25 වැනිදා දක්වා රක්ෂිත බන්ධනාගාර ගත කිරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා අද(15) නියෝග කර තිබේ. වාහන ආදායම් බලපත්‍ර නිකුත් කිරීමේදී වංචා සහගත ලෙස අතිරේක මුදල් ප්‍රමාණයක් වැඩිකිරීමෙන් පරිගණක ඔස්සේ රුපියල් ලක්ෂ හතර හමාරකට අධික මුදලක් වංචා කර ඇතැයි සැකකරුට එරෙහිව චෝදනා එල්ලවී ඇත. ඒ අනුව අදාල පරිගණක නිලධාරියා අත්අඩංගුවට ගෙන අධිකරණය හමුවට ඉදිරිපත් කිරීමෙන් පසු ලබන 25 වැනිදා දක්වා රක්ෂිත බන්ධනාගාර ගත කර තිබේ.", "URL": "https://lankatruth.com/si/?p=83061", "Category": "පුවත්", "Parent URL": null}