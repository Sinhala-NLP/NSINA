{"Source": "Lankatruth", "Timestamp": "September 14, 2022", "Headline": "ආර්ථික ක්‍රියාවලියේදී පුද්ගලික අංශයට විශාල කාර්යභාරයක් තියෙනවා – මහාචාර්ය අනිල් ජයන්ත", "News Content": "රටේ ආර්ථික ක්‍රියාවලියේදී පුද්ගලික අංශයට විශාල කාර්යභාරයක් තිබෙන බවත් පුද්ගික ව්‍යවසායන් සඳහා අවශ්‍ය පහසුකම් රජය විසින් ලබාදිය යුතු බවත් ජාතික ජන බලවේගයේ පාලන බලයක් යටතේ පුද්ගලික ව්‍යවසායන් පවත්වාගෙන යාමට අවශය පහසුකම් ලබා දෙන බවත් ජාතික ජන බලවේගයේ ආර්ථික ප්‍රතිපත්ති සම්පාදන කමිටුවේ සභාපති, ජාතික ජන බලවේගයේ ජාතික විධායක සභික, මහාචාර්ය අනිල් ජයන්ත අවධාරණය කරයි. මහාචාර්යවරයා මේ බව අවධාරණය කර සිටියේ ජාතික ජන බලයේගය විසින් සංවිධානය කර ඇති “විකුණන කතාවේ සඟවන ඇත්ත” මැයෙන් කොළම පදනම් ආයතනයේ මේ වනවිටත් පැවැත්වෙන සම්මන්ත්‍රණය අමතමණි. මේ සම්බන්ධයෙන් ඔහු වැඩිදුරටත් දැක්වූ අදහස්, “රාජ්‍ය ව්‍යවසායන් අකාර්යක්ෂම වීමට වගකිවයුත්තේ එය ආයතන පාඩු ලබන තත්වයට පත් කළ අය මිස මහජනතාව නෙවෙයි. අද ආණ්ඩුව කරන අය අලුතෙන් පත්වෙච්ච කණ්ඩායමක් වගේ මේ ආයතන දිහා බලල කියනවා, මෙන්න පාඩු ලබනවා, ආකාර්යක්ෂමතාවය තියෙනවා, දූෂණය තියෙනවා, සේවකයන් ප්‍රමාණය ඉතා වැඩියි කියලා. හරියට වෙන කවුරුහරි කළා වගේ. ඒ අයම තමයි සිද්ධ කරලා තියෙන්නේ. මෙවැනි ආයතන අපි ජාතික ජන බලවේගයේ පාලන බලයක් යටතේ රාජ්‍ය ව්‍යවසාය සම්බන්ධයෙන් මොකක්ද කරන්නේ? මේ විකුණමට දැන් එපයි කියලා ඕගොල්ලොත් විකුණුමම කරනවද? කියන කාරණාවලදී අපි තේරුම් ගන්න ඕනා ඒ දේශපාලන තත්වයත් එක්ක තමයි ප්‍රශ්නය විග්‍රහ කරන්නේ. අපි යම් ව්‍යවසායක් මහජනතාවගේ අභිවෘද්ධිය වෙනුවෙන් යම් ප්‍රතිසංස්කරණයකට හසු කරනවානම් එය තීරණය වෙන්නේ ප්‍රධාන වශයෙන්ම ආණ්ඩුවේ වුවමනාවත්, ඒ ආණ්ඩුවේ ආර්ථික සැලැස්මත් යටතේමයි. ඒ අනුව යම් යම් දේවල් අපි ප්‍රතිව්‍යූහගතකිරීම් කරන්නට පුළුවන්. නමුත් සමහර දේවල් අපිට නිරන්තරයෙන්ම අනිවාර්යයෙන්ම රාජ්‍ය බලය සහිතව පවත්වාගනෙ යායුතුවෙනවා. එක ක්ෂේත්‍රයක් දෙකක් විතරක් මම සඳහන් කරන්නම්. අපේ පැත්තෙන් ගත්තාම අපිට ඉතාම පැහැදිලි වෙනවා, අපේ බලශක්ති ක්ෂේත්‍රය, නාවෟක ක්ෂේත්‍රයේ භූ දේශපාලනික පිහිටීම දැලකිල්ලට භාජනය කළාම ඒ සඳහා රාජ්‍ය මැදිහත්වීමක අවශ්‍යතාවය තියෙනවා අනිවාර්යයෙන්ම. අපි යෝජනා කරනවා ජාතික ජන බලවේගයේ ආර්ථික ආකෘතිය ඇතුළේ, පුද්ගලික අංශයට අපි සකස් කරන ඉලක්ක, ලබාදෙන සැලසුම් අතරේ ව්‍යාපාර කිරීමේ පහසුව සලසන අතරතුර, අපි ඒකට පෙනී ඉන්නවා. මෙයින් අදහස් කරන්නේ නැහැ පුද්ගලික අංශය ආර්ථික ක්‍රියාවලියට දායක නොවියයුතුයි කියලා. ඔවුන්ට විශාල කාර්යභාර්යයක් කළ හැකියි. මේ වනවිටත් කරනවා. හැබැයි ඒකට අවශ්‍යකරන සාධාරණ පසුබිමත් ඒ ව්‍යාපාර කිරීමේ පරිසරයත් සකස් කරන්න ඕනා. ඒ පරිසරය සකස් කිරීමත් අපේ ප්‍රතිපත්ති ඇතුළේ තියෙනවා. ඒ වගේම අපි දන්නවා බලශක්තිය ඇතුළු උපායමාර්ගික ස්ථානවලදී අනවශ්‍ය වෙළඳපොල ඒකාධිකාරියක් නිර්මාණය වීම ගැටුළු සහගතයි. එවැනි තැන්වලදී රාජයේ කාර්යභාර්යය ව්‍යවසාය වෙනුවෙන් අනිවාර්යයෙන් කරන්න සිද්ධ වෙනවා. ඒ නිසා අපි තේරුම්ගන්නට ඕන දේ තමයි, එකපාර ව්‍යවසායන් දිහා බලලා මේක පාඩුද, ලබාද, නැද්ද, මේමේ ප්‍රශ්න තිබෙනවා යැයි පවසා විකුණාදැමීම කවම කවදාකවත් උත්තරේ බවය පත්වෙන්නේ නැහැ. මොකද මේ විකුණාදැමීමේ අවසාන ප්‍රතිඵලය බලවට පත්වේනනේ ආර්ථික හයිය අපේ රට ඇතුළෙ විතරක් නෙවෙයි, රට ඇතුළේ ඉන්න පුංචි කණ්ඩායමකටත් වඩා ජාත්‍යන්තර වශයෙන් සම්බන්ධවෙච්ච ව්‍යාපාරවලට අත්පත්වීම වලක්වන්න බැරිවෙන තත්වයකට පත්වෙනවා. එවැනි තත්වයකට තමයි මේ පිඹුරුපත් සකස්වෙමින් තියෙන්නේ. ඒ නිසා දේශපාලන ව්‍යාපාර, වෘත්තීයසමිති, සේවකයින් ලෙස අපි මේ සඳහා මැදිහත්වියයුතුයි. උත්තරය විකිනීමද නැද්ද නෙවෙයි. මේ ආර්ථිකය සැබෑ ලෙස ගොඩගන්නවානම් රාජ්‍ය ආයතන මැදිහත්වීම සඳහා අපිට කළ හැකි දේවල් මොනවද? එහි සංවිධාන ව්‍යූහය වෙනස් කරගැනීම. කාර්යක්ෂම බවට පත්කිරීම. ලාබ ලබන්න පුළුවන් ආයතන ලාබ ලබන්න පුළුවන් තැනය පරිවර්ථනය කිරීම. එබ විශේෂයෙන් දන්නවා, බලශක්ති ක්ෂේත්‍රය ඇතුළේ රාජ්‍ය පංගුව තියෙන්නේ පෙට්‍රෝලියම් කෝපරේෂන් එකට. එතකොට ඒගොල්ලො කියනවා මේක පාඩුයි. මේකේ සේවකයෝ වැඩියි. ඒ නිසා අපි මිල වැඩි කළැයි කියලා පහුගිය අර්බුදකාරී තත්වයේදී අපි දැක්කා. හැබැයි ඔබ මිල විශ්ලේෂණය කරගෙන හරියට බැලුවොත් පෙනෙනවා එහි පිරිවැයේ විශාල පංගුවක් තියෙනනේ, සැබෑ ලෙසම නිශ්පාදන, ප්‍රවාහන, ගබඩාකිරීමේ, බෙදාහැරීමේ පිරිවැයනෙවෙයි. වංචාව දූෂණය නාස්තිය නිසා තියෙන පිරිවැය. හැබැයි ඒක මිලට ඇතුළත් කරලා අධික ලෙස ගෙවන මිල, කොමිස් සියලුම දේ මෙක ඇතුළේ හංගලා තියෙනවා.” සම්පූර්ණ කතාවට පහති වීඩියෝවෙන් සවන්දිය හැකිය.", "URL": "https://lankatruth.com/si/?p=139233", "Category": "ආර්ථික පුවත්", "Parent URL": null}