{"Source": "Lankatruth", "Timestamp": "January 1, 2020", "Headline": "ප්‍රසන්න ශ්‍රීලනිපයට පල නොකියා පලා බෙදයි", "News Content": "ඉදිරි මහ මැතිවරණයට පොහොට්ටුවෙන් ඉදිරිපත්නොවී වෙනත් ලකුණකින් ඉදිරිපත් වියුයුතු යැයි සඳහන් කරන පරිසට පොහොට්ටුවෙන් ඉවත් වී වෙනම තරඟ කරන ලෙසත් ඉදිරි මහ මැතිවරණය පුටුවෙන් හෝ බුලත් කොලයෙන් තරග කර කාගේවත් සිරකරුවන් වීමට තමන් සුදානම් නැති බවත් ඉදිරි මහ මැතිවරණය පොහොට්ටුවෙන්ම තරග කළයුතු බවත් අමාත්‍ය ප්‍රසන්න රණතුංග මහතා අවධාරණය කරයි. පසුගිය පළාත් ගැන මැතිවරණයේදීද බුලත් කොලයෙන් එකතු වී තරඟ කිරීමට පොහොට්ටුව වෙත මෙ වැනිම බලපෑමක් එල්ල වූ බවත් තමන් එදත් ඊට විරුද්ධ වූ බවත් ප්‍රසන්න රණතුංග මහතා පෙන්වා දෙයි. එදා බුලත් කොළය ලකුණෙන් තරඟ කිරීමට පොහොට්ටුව සූදානම් වූවානම් තමන් පොහොට්ටුවෙන් ඉවත්ව ගම්පහ දිස්ත්‍රික්කයට වෙනම තරඟ කිරීමේ සූදානමක සිටි බවද අමාත්‍යවරයා පවසයි. එදා බුලක් කොළයෙන් පළාත් පාලන ආයතන වෙත තරඟ කළේනම් සන්ධනායේ සභාපති මෛත්‍රීපාල සිරිසේන මහතාගේ සිරකරුවෙකු වී සිටීමට තමන්ට සිදුවන බවද ඔහු පවසයි. එසේ පොහොට්ටුව ලකුණෙන් තරඟ කිරීමට අකමැති වෙනත් ලකුණක් ඉල්ලා සිටින පිරිසට අවශ්‍යනම් පොහොට්ටුවෙන් ඉවත්ව වෙනම තරඟ කරන ලෙසත් ප්‍රසන්න රණතුංග අමාත්‍යවරයා සඳහන් කරයි. ඉදිරි මහ මැතිවරණයට ඉදිරිපත් වන ලකුණ සම්බන්ධයෙන් මේ දිනවල වැඩි කතා බහක් සිදු කරන්නේ ශ්‍රී ලංකා නිදහස් පක්ෂයේ මන්ත්‍රීවරු විසිණි.", "URL": "https://lankatruth.com/si/?p=88175", "Category": "පුවත්", "Parent URL": null}