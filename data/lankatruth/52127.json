{"Source": "Lankatruth", "Timestamp": "May 15, 2018", "Headline": "බස් ගාස්තුවත් වැඩිවෙයි – සංශෝධන පත්‍රිකාව අද කැබිනට් මණ්ඩලයට", "News Content": "බස් ගාස්තු සංශෝධනය සඳහා වන කැබිනට් පත්‍රිකාව අද (15) දිනයේ කැබිනට් මණ්ඩලයට ඉදිරිපත් කිරීමට නියමිතව ඇති බව වාර්තා වේ. ඉන්ධන මිල ඉහළ යාමත් සමඟ බස් ගාස්තු ඉහළ නැංවිය යුතු බවට බස් සංගම් රජයෙන් ඉල්ලීමක් කර තිබිණි. ඒ අනුව බස් ගාස්තු සංශෝධනය සඳහා වු විද්වත් කමිටුව ඊයේ (14) පස්වරුවේ රැස් වී තිබේ. එහිදී බස් ගාස්තු සංශෝධනය (වැඩි කිරිම) සම්බන්ධයෙන් නිර්දේශ ඉදිරිපත් වී ඇත. බස් ගාස්තු සංශෝධනයට අදාළ කැබිනට් පත්‍රිකාවක් සකස් කර එය අද දිනයේ කැබිනට් මණ්ඩලයට ඉදිරිපත් කිරිමට බස් ගාස්තු සංශෝධනය සඳහා විද්වත් කමිටුව තීරණය කර තිබේ. කැබිනට් අනුමැතිය හිමිවීමෙන් පසු බස් ගාස්තු සංශෝධනය (වැඩිකිරිමට) නියමිතය. කෙසේ වෙතත් 10%ක පමණ බස් ගාස්තු සංශෝධනයක් තමන් බලාපොරොත්තු වන බව ලංකා පෞද්ගලික බස් හිමියන්ගේ සංගමය පෙන්වා දෙයි. රජය විසින් ලබාදෙන බස් ගාස්තු සංශෝධනය සලකා බලා ඉදිරි ක්‍රියාමාර්ග තීරණය කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කරයි. කෙසේ නමුත් බොහෝ බස් සංගම් 20%ක පමණ ගාස්තු වැඩිවීමක් ඉල්ලා ඇත.", "URL": "https://lankatruth.com/si/?p=52127", "Category": "පුවත්", "Parent URL": null}