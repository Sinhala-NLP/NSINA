{"Source": "Lankatruth", "Timestamp": "June 23, 2023", "Headline": "පොලිසියේ 07ක් ගස් යන ලකුණු!", "News Content": "පොලිස් මත්ද්‍රව්‍ය නිශක කාර්යංශයේ (නාකොටික්) නිලධාරීන් විසින් පසුගිය ජනවාරි 10 වෙනි දින නාරාහේන්පිට ප්‍රදේශයේදී අත්අඩංගුවට ගෙන පහරදීමෙන් මිය ගිය වෘත්තීය පුහුණු අධිකාරියේ සහකාර කලමණාකාර සමන්ත ප්‍රීති කුමාර සම්බන්ධයෙන් අධිකරණයට වැදගත් ශාක්ෂි රැසක් හෙළි වී තිබේ. මේ පිළිබඳව අද (23) නඩු විභාගය නැවත ආරම්භ කළ අවස්ථාවේදී අපරාධ පරීක්ෂණ දෙපාර්තමේන්තුව විසින් අදාල වගඋත්තර කරුවන්ගේ දුරකථන දත්ත සහිත වාර්තාවක් මෙන්ම සමන්ත ප්‍රීති කුමාර අත්අඩංගුවේ තබාගෙන පැය 04යි විනාඩි 25ක් දක්වා කාලයක් තුළ පහරදීම් සිදු කර ඇති බව වාර්තා කර ඇත. මේ වනවිට අදාල පරීක්ෂණ කටයුතු 90%ක් පමණ අවසන් බවද අධිකරණයේදී දැනුම් දී තිබේ. මෙම කරුණු සලකා බැලූ මාලිගාකන්ද මහේස්ත්‍රාත් අදාල චූදිතයින් ජූලි 07 දක්වා තවදුරටත් බන්ධනාගාර ගතකරන ලෙස නියෝග කර ඇත. ප්‍රියන්ත කුමාර අත්අඩංගුවට ගෙන මත්ද්‍රව්‍ය ග්‍රෑම් 15ක් තිබූ බවට පොලිස් මත්ද්‍රව්‍ය නාශක කාර්යාංශය මුළදි චෝදනා කර තිබිණි. ඔහු ඝාතනය කිරීමෙන් පසුව පවුලේ සාමාජිකයින් විසින් අපරාධ පරීක්ෂණ දෙපාර්තමේන්තුවට වැඩිදුරටත් කරන ලද පැමිණිල්ලක් අනුව විමර්ශන කටයුතු සිදු කර මෙම අධිකරණ ක්‍රියාමාර්ගය ඉදිරියට ගෙන යමින් පවතී.", "URL": "https://lankatruth.com/si/?p=148126", "Category": "පුවත්", "Parent URL": null}