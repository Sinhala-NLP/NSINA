{"Source": "Lankatruth", "Timestamp": "March 21, 2022", "Headline": "ලිට්‍රෝ ගෑස් තොග හෙටින් අවසන්", "News Content": "ලිට්‍රෝ ගෑස් සමාගම සතු ගෑස් තොග හෙට (22) රාත්‍රීයෙන් අවසන් වීමට බොහෝ දුරට ඉඩ ඇතැයි එම සමාගම පවසයි. ලිට්‍රෝ සමාගමේ කෙරවලපිටිය ගෑස් පර්යන්තයෙන් අද (21) රාත්‍රී දක්වා ගෑස් නිකුත් කිරිමට නියමිත බවත් හෙට දිනයේ ගෑස් සිලින්ඩර ලක්‍ෂයකට ආසන්න සංඛ්‍යාවක් නිකුත් කිරීමට නියමිත බවත් වාර්තා වේ. ගෑස් මෙට්‍රික්ටොන් 3,500 රැගත් නෞකාවක් අද (21) රාත්‍රී ශ්‍රී ලංකා මුහුදු සීමාවට ළගාවීමට නියමිත බවත් එහි ගෑස් තොගයෙන් නිකුත් කළ හැක්කේ තවත් දින තුනකට පමණක් බවත් එම සමාගමපවසයි. ශ්‍රී ලංකාවේ මසක ගෑස් ඉල්ලුම මෙට්‍රික්ටොන් 35,000ක් බවත් මෙම හිගය මතුව ඇත්තේ මේ වනවිට මෙරටට ලැබෙන්නේ මසකට ගෑස් මෙට්‍රික්ටොන් 10,000ක පමණ ප්‍රමාණයක් පමණක් වීම හේතුවෙන් බවත් පැවසේ. රට පුරා අද දිනයේද ගෑස් මිලදීගැනීමට දිගු පෝලිම් දැකිය හැකි වේ. එම පෝලිම්වල ගෑස් සිලින්ඩර 500ක පමණ ඉල්ලුමක් ඇතත් ලැබෙන්නේ සිලින්ඩර 50ක පමණ ප්‍රමාණයක් බවත් ඒ හේතුවෙන් ජනතාව අතර ගැටුම් ඇතිවන බවත් පැවසේ.", "URL": "https://lankatruth.com/si/?p=130339", "Category": "පුවත්", "Parent URL": null}