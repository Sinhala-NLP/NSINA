{"Source": "Lankatruth", "Timestamp": "December 9, 2022", "Headline": "බෙල්ජියමේදී ජවිපෙ සහ එරට කම්කරු පක්ෂය අතර සාකච්චාවක්", "News Content": "බෙල්ජියමේ කම්කරු පක්ෂය වන Workers party of Belgium නියෝජිතයින් සහ ජවිපෙ අතර හමුවක් පසුගිය 8 වැනිදා බ්‍රසල්ස් නූවර පිහිටි එම පක්ෂ මූලස්ථානයේදී සිදුකර තිබේ. එම අවස්තාවට ජනතා විමුක්ති පෙරමුණේ ජාතික සංවිධායක බිමල් රත්නායක ,ජවිපෙ බෙල්ජියමේ සංවිධාන කටයුතු වල නියුතු නිමල් ජයකොඩි සහ ඉංජිනේරු හර්ෂ සුරංඟ කුමාරසිංහ සහභාගී වූහ. බෙල්ජියම් කම්කරු පක්ෂය වෙනුවෙන් ජාත්‍යන්තර කටයුතු අංශයේ ප්‍රධානී බැර්ත් ද බැල්ඩර් සහ ජාත්‍යන්තර සම්බන්ධතා අංශයේ සංවිධායක විම් ද ක්‍යුකලාර සහභාගී වී ඇත. බෙල්ජියම් කම්කරු පක්ෂය එරට ෆෙඩරල් පාර්ලිමේන්තුවේ මංත්‍රී ආසන 8 ක් ද ප්‍රාන්ත පාර්ලිමේන්තු ආසන 26 ක් ද යුරෝපා පාර්ලිමේන්තුව නියෝජනය කරමින් මංත්‍රී ආසනයක්ද සහිත පක්ෂයක් වන අතර සමාජවාදී මූළධර්ම මත පදනම්ව ඔවුන්ගේ දේශපාලන ප්‍රතිපත්ති සකස්වී ඇත. මේ හමුවේදී දෙපාර්ශවයම ලෝක ආර්ථික අර්බුධය හමුවේ දෙරට තුළදීම සමාජවාදී ප්‍රතිපත්ති මත පදනම්ව විසඳුම් සොයන ආකාරය සම්බන්ධයෙන් සහ ඒ සඳහා දෙරටේදී පක්ෂ දෙක ජනතාව දැනුවත් කරමින් සංවිධානය කිරීමට අනුගමනය කරන ක්‍රියාමාර්ග සම්බන්ධයෙන් දීර්ඝ ලෙස සාකච්ඡා කර තිබේ.", "URL": "https://lankatruth.com/si/?p=142749", "Category": "පුවත්", "Parent URL": null}