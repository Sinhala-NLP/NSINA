{"Source": "Lankatruth", "Timestamp": "September 9, 2019", "Headline": "හෝටල් සේවකයන්ගෙ රැවුල ගිනිගත්තු වෙලාවේ ජනාධිපති, අගමැති ඇතුළු ආණ්ඩුව සුරුට්ටු පත්තු කළා", "News Content": "අපේල් 21 ප්‍රහාර නිසා රැවුල ගින්ගත් සංචාරක කර්මාන්තයේ සේවකයන්ගෙන් ජනාධිපති, අගමැති, මුදල් ඇමති, සංචාරක ඇමති ඇතුළු පිරිස සුරුට්ටු පත්තුකළා යැයි හෝටල් සේවක මධ්‍යස්ථානය අවධාරණය කරයි. ඒ අන්තර් සමාගම් සේවක සංගමයේ ප්‍රධාන ලේකම් හා හෝටල් සේවක මධ්‍යස්ථානය සභාපති නීතීඥ ජානක අධිකාරී මහතාගේ ප්‍රධානත්වයෙන් අද (09) පෙරවරුවේ වෝටර්ස් එඩ්ජ් හෝටලයේ පැවැත්වූ මාධ්‍ය හමුවකදී ය. එම මාධ්‍ය හමුව සඳහා හෝටල් සේවක මධ්‍යස්ථානයේ සංවිධායක ආර්.ඒ.ඩී ජයතිලක, ටාජ් සමුද්‍රා හෝටලයේ උදිත මහබාගේ, ඩොල්ෆින් හෝටලයේ චමින්ද, වෝටර්ස් එඩ්ජ් හෝටලයේ ගයාන් සහ සිටඩෙල් හෝටලයේ ශාන්ත දේශප්‍රිය යන මහත්වරුද එම මාධ්‍ය සාකච්ඡාව සඳහා සහභාගී වී සිටි අතර එහිදී වැඩිදුරටත් අදහස් දැක්වූ නීතීඥ ජානක අධිකාරී මහතා… “අප්‍රේල් 21 ප්‍රහාරයෙන් පසු අපේ රටේ බරපතළම අර්බුදයට පත් වූ කර්මාන්තයක් වන්නේ සංචාරක කර්මාන්තය. ආණ්ඩුව ප්‍රහාරයෙන් අනතුරුව කීවේ ඉතා ඉක්මනින් සංචාරක කර්මාන්තයේ සේවක සේවිකාවන්ට හා ආයෝජකයන්ට සහන සලසන බව. එහෙම කියපු ආණ්ඩුව සේවක ණය මුදල් කපා හරින බවට හා ණය සදහා සහන දෙන බවට ප්‍රකාශයක් කළා. හැබැයි ඒක අද හොදම විහිලුවක් වෙලා. සහන ලබපු ආයෝජකයො කීයක් ඉන්නවද කියලා වෙනම සොයන්න වෙලා. අපි දන්න විදියට නම් හුගක් ආයෝජකයෝ ආපහු හැරිලා ගියා. හෝටල් සේවකයන්ට කළේ ඊට වඩා කැත වැඩක්. සංචාරකයො නැතිව තමන්ගේ සේවා ගාස්තුව බිංදුවට වැටුණු සේවකයන්ගේ සොච්චම් පඩියට විදින සූත්‍රයක් තමයි සේවකයින් ගත්ත ණය වෙනුවෙන් සහන සලසනවා කීයපු ආණ්ඩුව කරලා තියෙන්නේ. ආණ්ඩුවේ ඊනියා සහනයෙන් වෙලා තියෙන්නේ සාමාන්‍ය තත්වය යටතේ ණය ගෙව්වාට වඩා දස දහස් ගණනක් නැතිනම් ලක්ෂයකට වඩා වැඩ මුදලක් අමතරව ගෙවන්න. ඔන්න ඔහොමයි රැව්ල ගිනිගත්ත සේවකයන්ගන් ජනාධිපති, අගමැති, මුදල් ඇමති, සංචාරක ඇමති සුරුට්ටු පත්තුකළේ. ලක්ෂ දෙකක් වූ හෝටල් සේවකයන්න්ට අපි කියනවා තමන්ව රවටපු ජනාධිපති, අගමැති, අතුළු සියලු දෙනා වෙනුවෙන් තමන්ට ලැබෙන පලවෙනි අවස්තාවේම නිසි පාඩම් උගන්වන්න කියලා.”", "URL": "https://lankatruth.com/si/?p=80540", "Category": "පුවත්", "Parent URL": null}