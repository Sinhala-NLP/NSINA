{"Source": "Lankatruth", "Timestamp": "June 4, 2020", "Headline": "දේශපාලන කතාබහක් දුරදිගගොස් රාජපක්ෂලාගේ මන්ත්‍රී ගම්වැසියකුට පහර දීලා", "News Content": "දේශපාලන කතාබහක් දුරදිගයාමෙන් හඟුරන්කෙත ප්‍රාදේශීය සභාවේ රාජපක්ෂ පිලේ මන්ත්‍රිවරයෙකුවන අනුර බණ්ඩාර නැමැත්තා ගොවියෙකුට පහරදී ඔහු ජීවිත්ක්ෂයට පත්වූයේයැයිසිතා ප්‍රදේශයෙන් පලා ගොස් තිබේ. මෙසේ පහරකෑමට ලක්ව සිටින්නේ ඇහැළගස්තැන්නේ පදිංචි ඊ.ඇම්. රත්නායක නමැති 58 හැවිරිදි ගොවි මහතෙකි. මතුරට පොලිස් වසමට අයිති ඇහැළගස්තැන්න ග්‍රාමයේදී හඟුරන්කෙත ප්‍රාදේශීය සභාවේ රාජපක්ෂලාගේ මන්ත්‍රිවරයෙකුවන අනුර බණ්ඩාර නැමැත්තා සහ ඔහු සමග නිරන්තරයෙන් දේශපාලන කටයුතුවල නිරත හිතවතෙක් සමඟින් දේශපාලන කතාබහක යෙදී සිට ඇත. එම කතා බහට එම පක්ෂයට කිසිසේත්ම සහයෝගය නොදක්වන තවත් ගම්වැසියෙකුද සම්බන්ධීකරණය කරගෙන ඇත. මඳ වේලාවකින් කතා බහ උණුසුම් වත්ම මන්ත්‍රිවරයාත් හිතවත් සගයාත් එකතුව ඔවුන්ගේ මතයට විරුද්ධව අදහස් දැක්වූ අයට ගොවි උපකරණයකින් (උකුණු දැත්ත) පහරදීමක් සිදුකොට ඇත. එම පහරදීමේදී ගම්වැසියා සිහිසුන්ව වැටී ඇති අතර ඔහු මරණයට පත්ව ඇති බව සිතා මන්ත්‍රීවරයා සහ ඔහුගේ හිතවතා ගම්වැසියාව අසල වූ වන රොදකට ඇද දමා පිටත්ව ගොස් අත. ඔවුන් කිසිවක් සිදු නොවී අයුරින් සිටියදී පහරකෑමට ලක්වූ ගම්වැසියා පසුදා උදෑසන වතුරුත් නිවෙසට නොපැමිණීම හේතුවෙන් ඔහුගේ පුත්‍රයා සිය පිලා සොයා ගොස් තිබේ. ආසන්නයේ පිහිටි කැලෑරොදේ වැටී සිටි පියා හඳුනා ගැනීමෙන් පසු මතුරට රෝහලට ඇතුළු කර ඇත. ඉන් පසු ඔහු වැඩිදුර ප්‍රතිකාර සඳහා මහනුවර රෝහල වෙත මාරුකොට යවා තිබේ. තමන් පහරදුන් ගොවියා ජීවිතක්ෂයට පත්ව නැතැයි දැනගත් රාජපක්ෂ පිලේ මන්ත්‍රී තමන්ගේ මිතුරාටද නොදන්වා ප්‍රදේශයෙන් පලා ගොස් ඇත. මේ සම්බන්ධයෙන් පහරකෑමට ලක්වූ ගොවි මහතාගේ පාර්ශවයෙන් මතුරට පොලිස්ථානය වෙත පැමිණිලි කිරීමෙන් පසු එම පහරදීමට සම්බන්ධ එක් සැකකරුවෙකු වන රාජපක්ෂ පිලේ මන්ත්‍රීවරයාගේ මිත්‍රයා මතුරට පොලිසිය විසින් අත්අඩංගුවට ගෙන වලපනේ දිසා අධිකරණයට ඉදිරිපත් කිරීමෙන් පසු ලබන 14 වැනි දින දක්වා රක්ෂිත බන්ධනාගාරගත කර තිබේ. ප්‍රදේශයෙන් පලා ගොස් ඇති, ගොවිමහතාට පහරදීමට සම්බන්ධ හඟුරන්කෙත ප්‍රාදේශීය සභාවේ රාජපක්ෂ පිලේ ප්‍රාදේශීය සභා මන්ත්‍රී අනුර බණ්ඩාර නැමැත්තා මේ වනවිටත් අත්අඩංගුවට ගෙන නැත.", "URL": "https://lankatruth.com/si/?p=93838", "Category": "පුවත්", "Parent URL": null}