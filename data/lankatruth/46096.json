{"Source": "Lankatruth", "Timestamp": "January 10, 2018", "Headline": "පොලිසිය ලක්‍ෂ 80ක් අල්ලස් ගත් නඩුව විභාගයට", "News Content": "වෛද්‍යවරයකුගෙන් රුපියල් ලක්ෂ 80ක අල්ලසක් ඉල්ලා ඉන් රුපියල් ලක්ෂ 25ක් ලබාගත් බවට චෝදනා ලැබ සිටින නාරහේන්පිට පොලිසියේ හිටපු ස්ථානාධිපතිවරයා හා අපරාධ විමර්ශන අංශයේ හිටපු ස්ථානාධිපතිවරයාට එරෙහි නඩුව ලබන මාර්තු මාසයේ සිට විභාග කිරිමට කොළඹ මහාධිකරණ විනිසුරු සම්පත් අබේකෝන් මහතා තීරණය කර තිබේ. අධිකරණ නියෝගයන්ට අනුව උසාවියේ පෙනී සිටි උපුල් ගුණතිලක සහ තිස්සසිරි සුගතපාල යන විත්තිකරුවන්ට අධි චෝදනා පත්‍ර බාරදී ඇති විනිසුරිවරයා මොවුන් දෙදෙනා රුපියල් දෙලක්ෂ පහලොස්දහස (රු. 215,000) බැගින් වු මුදල් හා ශරීර ඇප මත මුදා හැර ඇත.", "URL": "https://lankatruth.com/si/?p=46096", "Category": "පුවත්", "Parent URL": null}