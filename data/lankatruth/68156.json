{"Source": "Lankatruth", "Timestamp": "February 14, 2019", "Headline": "අයතා උපයාගැනීම් පිළිබඳ මහින්දානන්දට එරෙහි නඩුව මාස 04කට කල්යයි", "News Content": "මහින්ද රාජපක්ෂ පාලන සමයේ අමාත්‍යවරයෙකු ලෙස කටයුතු කරමින් අයථා ක‍්‍රමවලින් උපයාගත් රුපියල් කෝටි දෙකහාමාරකට අධික මුදලක් වියදම් කොට බොරැල්ල කින්සි පාරෙන් සුඛෝපභෝගී නිවසක් මිලදී ගැනීම සම්බන්ධයෙන් මුදල් විශූද්ධීකරණ පනත යටතේ මහින්දානන්ද අළුත්ගමගේ මහතාට එරෙහිව පවරන ලද නඩුව ලබන ජුනි මස 13 වැනිදා කඳවීමට කොළඹ මහාධිකරණ විනිසුරු ප‍්‍රදීප් හෙට්ටිආරච්චි මහතා අද (14) නියෝග කර ඇත. මෙම නඩුව කැඳවනු ලැබු අවස්ථාවේදී ඉදිරිපත් වු කරුණු සැළකිල්ලට ගනිමින් අදාළ නියෝගය නිකුත් කළ විනිසුරුවරයා මෙම නඩුව යළි කැඳවන ලබන ජුනි මස 13 වැනිදා අධිකරණයේ පෙනී සිටින ලෙස විත්තිකරුට නියෝග කර තිබේ. පැමිණිල්ල වෙනුවෙන් නියෝජ්‍ය සොලිසිටර් ජනරාල් තුසිත් මුදලිගේ මහතාද විත්තිකරු වෙනුවෙන් ජනාධිපති නීතීඥ කාලිංග ඉන්ද්‍රතිස්ස මහතාද පෙනී සිටි ඇත.", "URL": "https://lankatruth.com/si/?p=68156", "Category": "පුවත්", "Parent URL": null}