{"Source": "Lankatruth", "Timestamp": "June 24, 2021", "Headline": "ආණ්ඩුව ගැබිණි මව්වරුන් අනතුරේ හෙළයි", "News Content": "රට තුළ සිටින ගැබිණි මාතාවන් ලක්ෂයකට පමණ කොවිඩ් මර්දන එන්නත් ලබා දිය යුතු වුවත් ආණ්ඩුවේ නොසැලකිලිමත්කම නිසා එන්නත් ලබාදීම මුළුමනින්ම බිඳවැටී ඇති බවට තොරතුරු අනාවරණය වේ. ප්‍රසව හා නාරිවේද විශේෂඥ වෛද්‍යවරුන්ගේ විද්‍යායතනයේ සභාපති ඇතුළු නියෝජිතයන් විසින් පවත්වන ලද මාධ්‍ය හමුවකදී මේ බව හෙළි කර තිබේ. ගැබිණි මව්වරුන් එන්නත් කරන වැඩපිළිවෙල මුළුමනින්ම බිඳවැටී ඇත්තේ අවශ්‍යකරන එන්නත් ලබා නොදීම නිසාය. එම මව්වරුන්ට එන්නත් ලබාදීම නිර්දේශ කිරීමෙන් පසුව අවශ්‍යකරන එන්නත් වෙන්කර දිය යුතු වුවත් එසේ වෙන්කර දීමට සෞඛ්‍ය අමාත්‍යාංශය ඇතුළු ආණ්ඩුව ක්‍රියා කර නැත. ඒ නිසා මේ වනවිට ගැබිණි මාතාවන් 200කට පමණ එන්නත් ලබාදී ඇති බව එම මාධ්‍ය හමුවේදී හෙළිකර තිබේ. එම එන්නත් ලබාදී ඇත්තේ පිළියන්දල සෞඛ්‍ය වෛද්‍ය නිලධාරී කොට්ඨාශයේ සය බොරැල්ල කාසල් කාන්තා රෝහලෙනි.", "URL": "https://lankatruth.com/si/?p=118381", "Category": "කොවිඩ් -19 (කොරෝනා ) පුවත්", "Parent URL": null}