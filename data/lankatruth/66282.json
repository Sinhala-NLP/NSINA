{"Source": "Lankatruth", "Timestamp": "January 8, 2019", "Headline": "ජනතාවාදී පාලනයක් වෙනුවෙන් පොළොන්නරුව දිස්ත්‍රික්කයේදීත් විද්වත්හු එක්වෙති", "News Content": "ජාතික විද්වත් සංවිධානය, රට රකින රට හදන ජනතාවාදී පාලනයක් යන මැයෙන් සංවිධානය කරන දිස්ත්‍රික් සමුළු මාලාවේ පොළොන්නරුව දිස්ත්‍රික් සමුළුව පසුගිය 06 වනදා පස්වරුවේ විද්වතුන්, වෘත්තිකයන් ඇතුළු ජන නායකයින්ගේ රැසකගේ ප්‍රධානත්වයෙන් පොළොන්නරුව පුලතිසි තාරුකා මණ්ඩපයේදී පවත්වන ලදී. එහිදී ජාතික විද්වත් සංවිධානයේ පොලොන්නරුව දිස්ත්‍රික් සභාපති, හිටපු පොලොන්නරු දිස්ත්‍රික් සෞඛ්‍ය අධ්‍යාපන නිලධාරී සේනක බණ්ඩාර මහතා, විශේෂඥ වෛද්‍ය නිහාල් අබේසිංහ මහතා, පුලතිසි විද්‍යාපීඨයේ හිටපු උප විද්‍යා පීඨාධිපති, ජොෂ්ඨ කතිකාචාර්ය සමන් පත්මකුමාර මහතා, සාහිත්‍යවේදී කමල් පෙරේරා මහතා, ජ්‍යෙෂ්ඨ කථිකාචාර් අනිල් ජයරත්න මහතා, ජනතා විමුක්ති පෙරමුණේ නායක අනුර දිසානායක මහතා සමුළුව ඇමතූහ. මීට අමතරව හිටපු නියොජ්‍ය පොලිස් අධිකාරී වසන්ත පේමසිරි මහතා, වෛද්‍ය කණිෂ්ක නීලවල මහතා, සෞඛ්‍ය වැඩසටහන් හා සැලසුම් නිලධාරී චින්තක අබේගුණවර්ධන මහතා, හිටපු විදුහල්පති සුමනරත්න මහතා, නියෝජ්‍ය විදුහල්පති, පූජ්‍ය අග්බෝපුර නාරද හිමි, පාඨශාලාචාර්ය දිසානායක බණ්ඩාර මහතා, ආසියානු සහයෝගීතා පදනමේ පොළොන්නරු දිස්ත්‍රික් සම්බන්ධීකාර ඒ.එම් අමල් මහතා, පාඨශාලාචාර්ය ආරියවංශ සපු මොහොට්ටි මහතා, හිටපු පරිපාලන ග්‍රාමනිලධාරීන් එම්. විමලරත්න මහතා, ප්‍රගතිශීලී ගොවිජන සම්මේලනයේ සභාපති එම්.කේ ජයතිස්ස මහතා, සමස්ත ලංකා ගොවිජන සම්මේලනයේ ලේකම්, කෘෂිකර්ම ප්‍රතිපත්ති සම්පාදන කමිටුවේ සාමාජි ටී.බී. සරත් මහතාද සහභාගී වී සිටියහ.", "URL": "https://lankatruth.com/si/?p=66282", "Category": "පුවත්", "Parent URL": null}