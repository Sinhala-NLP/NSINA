{"Source": "Lankatruth", "Timestamp": "July 26, 2017", "Headline": "ඒකාධිපති සෝමෝසා පාලනය බිඳවැටීම සමරන නිකරගුවාව!", "News Content": "ඇමෙරිකානු සෘජු මැදිහත්වීම සහිතව නිකරගුවාව තුළ ඒකාධිපති පාලනයක් ගෙන ගිය අනස්ටාසියෝ සෝමෝසා පාලනය පෙරළා දමා ලැබූජයග්‍රහණය සැමරීම සඳහා පැවැති රැළියට එරට වැසියන් විශාල පිරිසක් එක්වූබව වාර්තා වේ. මෙම සැමරුම් රැළිය නිකරගුවානු ජනාධිපති ඩැනියල් ඔටේගාගේ ප්‍රධානත්වයෙන් අගනගරය වන මනාගුවා හිදීපැවති අතර ඒ සඳහා බොලීවියානු ජනාධිපති ඊවෝ මොරාලෙස්, ඒල් සැල්වදෝර් ජනාධිපති සැල්වදෝර් සැන්චෙස් සෙරෙන් ද සහභාගීවීතිබේ. ඒකාධිපති සෝමෝසා පාලනය බිඳ දැමීම සඳහා නිකරගුවානු සැන්ඩිනිස්ටා ගරිල්ලා ව්‍යාපාරය දියත් කරනු ලැබූ සටන 1979 ජූලි 19 වැනි දින ජයග්‍රහණය කරනු ලැබූ අතර නිකරගුවාව එතෙක් පැවැති ඇමෙරිකානු ගැති පාලනයෙන් මුදවා ගැනීමට සැන්ඩිනිස්ටාවරුන් සමත් විය. මෙම සැමරුම් රැළියේදී නිකරගුවානු ජනාධිපති ඩැනියෙල් ඔටේගා නිකරගුවානු ස්වාධීනත්වය සහ සමාජවාදීජයග්‍රහණයන් පිළිබඳව සිහිපත් කර ඇති අතර ලතින් ඇමෙරිකානු කලාපය අස්ථාවර කිරීමේ ඇමෙරිකානු උත්සාහයත් විශේෂයෙන්ම වෙනිසියුලාව තුළ අර්බුදකාරී තත්වයක් ඇති කිරීමට සිදු කරන කුමන්ත්‍රණ පිළිබඳවත් සඳහන් කර ඇත. වෙනිසියුලාවේ පැවැත්වීමට නියමිත ජාතික ව්‍යවස්ථා සභාව ගොඩනැගීමේ මැතිවරණයට තම සහයෝගය පළකරමින් එහිදීඔටේගා වැඩිදුරටත් ප්‍රකාශ කර ඇත්තේ වෙනිසියුලාවේ අභ්‍යන්තර කටයුතුවලට ඇමෙරිකාව සිදු කරන අතපෙවීම් වහා නතර කළ යුතු බවයි. යුද්ධයක් වපුරමින් ලොව විනාශ කිරීමට අධිරාජ්‍යවාදීන් සිදු කරන මැදිහත් වීම් තමන් දැඩි ලෙස හෙළා දකින බවත් එසේම වෙනිසියුලානු නිදහස වෙනුවෙන් මධුරෝ ඇතුළු සහෝදරත්වය වෙත තම පූර්ණ සහයෝගය පළ කර සිටින බවයි.", "URL": "https://lankatruth.com/si/?p=38385", "Category": "විදෙස් පුවත්", "Parent URL": null}