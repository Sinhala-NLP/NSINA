{"Source": "Lankatruth", "Timestamp": "November 23, 2019", "Headline": "දිවයින පුරා හමුදා නිලධාරීන් යෙදවීමට අති විශේෂ ගැසට් නිවේදනයක්", "News Content": "දිවයින පුරා සන්නද්ධ හමුදා සාමාජිකයන්, ආරක්ෂක රාජකාරිවල යෙදවීම සඳහා වන අති විශේෂ ගැසට් නිවේදනයක් නිකුත් කර තිබේ. මහජන ආරක්ෂක පනතින් ජනාධිපතිවරයා වෙත පැවරී ඇති බලතලවලට අනුව ජනාධිපතිවරයා විසින් මෙම අති විශේෂ ගැසට් නිවේදනය නිකුත් කර තිබේ. ඒ අනුව කොළඹ, ගම්පහ, කළුතර, මහනුවර, මාතලේ, යාපනය, වව්නියාව ඇතුළු පරිපාලන දිස්ත්‍රික්ක 25 තුළම ආරක්ෂක අංශ නිලධාරීන් සේවයේ යෙදවීමට මේ අනුව හැකිවනු ඇත.", "URL": "https://lankatruth.com/si/?p=86039", "Category": "පුවත්", "Parent URL": null}