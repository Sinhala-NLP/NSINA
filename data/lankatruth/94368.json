{"Source": "Lankatruth", "Timestamp": "June 28, 2020", "Headline": "ආණ්ඩුවට තව සතියයි දෙන්නේ… මේ ග්‍රැන්ටි දොඹකර තුන නැගෙනහිර ජැටියේ සවිකළ යුතුයි…", "News Content": "මේ වනවිට කොළඹ වරායට ගෙනවිත් රජයේ නියෝගය නොමැති කමින් ගොඩබෑමට නොහැකි ග්‍රැන්ටි ඳොඹකර 03 නැගෙනහිර ජැටියේ සවි කිරීමට ආණ්ඩුවට ලබා දෙනු ලබන්නේ තවත් සතියක කාලයක් පමණක් යැයි සමස්ත ලංකා වරාය පොදු සේවක සමිතිය සඳහන් කරයි. එහි ප්‍රධාන ලේකම් චන්ද්‍රසිරි මහගමගේ මහතා අද (28) පැවති මාධ්‍ය හමුවකදී මේ බව අවධාරණය කර සිටි යේ ය. මෙම දොඹකර ගොඩබෑමට පමාවීම හේතුවෙන් දිනකට රුපියල් කෝටියකට ආසන්න මුදලක් වරාය අධිකාරියට ගෙවීමට සිදුව ඇති බවත් චන්ද්‍රසිරි මහගමගේ මහතා අනාවරණය කළේ ය. මේ වනවිට වරායේ උද්ගතව ඇති තත්වය සම්බන්ධයෙන් හෙට (29) දින වරාය සේවකයින් දැනුවත් කිරීම සඳහා අත්පත්‍රිකාවක් බෙදාහැරීමටද සැලසුම් කර ඇතැයි ඒ මහතා වැඩිදුරටත් සඳහන් කළේ ය.", "URL": "https://lankatruth.com/si/?p=94368", "Category": "පුවත්", "Parent URL": null}