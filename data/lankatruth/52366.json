{"Source": "Lankatruth", "Timestamp": "May 17, 2018", "Headline": "රග්බි ක්‍රීඩකයාගේ මෘත ශරීරය බ්‍රිතාන්‍යට", "News Content": "මෙරටදී මියගිය බ්‍රිතාන්‍ය ජාතික රග්බි ක්‍රීඩක 26 හැවිරිදි තෝමස් හවර්ඩ්ගේ මෘත ශරීරය ඔහුගේ පියා වෙත මුදාහරින ලෙස කොළඹ කොටුව මහේස්ත්‍රාත් අධිකරණය අද (17) නියෝග කළේ ය. මහේස්ත්‍රාත්වරිය මෙම නියෝගය නිකුත් කලේ රග්බි ක්‍රීඩකයන් දෙදෙනාගේ පශ්චාත් මරණ පරීක්ෂණය කැඳවූ අවස්ථාවේදී ය. 26 හැවිරිදි තෝමස් හවර්ඩ්ගේ මරණ පරීක්ෂණ වාර්තාවට අනුව ඔහුගේ මරණයට හේතුව තුවාලයක් හෝ ස්වභාවික හේතුවක් නොවන අධිකරණ වෛද්‍ය පරීක්ෂණය අනාවරණය කරයි. ඔහුගේ මෘත ශරීර කොටස් රස පරීක්ෂකවරයා වෙත යවා ඇති අතර තව දුරටත් මරණයට හේතුව මත්ද්‍රව්‍ය දැයි පරීක්ෂණ පවත්වන බව පොලීසිය පවසයි. අධිකරණ කටයුතු වලින් අනතුරුව ක්‍රීඩකයාගේ මෘත ශරීරය ඔහුගේ පියා වෙත මුදාහරන ලෙස මහේස්ත්‍රාත්වරිය නියෝග කලේ ය.එසේම මෘත ශරීරය බ්‍රිතාන්‍යට රැගෙනයාමේ කටයුතු විදේශ කටයුතු අමාත්‍යාංශය යටතේ සිදු කරන ලෙසත් නියෝග කළේ ය. 27 හැවිරිදි ටොම් බෙට් ක්‍රීඩකයාගේ මරණ පරීක්ෂණ කටයුතු හෙට (18) දින සිදුකිරීමටද අධිකරණය නියෝග කර ඇත.ඒ අනුව හෙට දින ඔහුගේ මෘත ශරීරය පිළිබඳ නියෝග ප්‍රකාශයට පත් කිරීමට නියමිතය.", "URL": "https://lankatruth.com/si/?p=52366", "Category": "පුවත්", "Parent URL": null}