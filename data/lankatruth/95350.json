{"Source": "Lankatruth", "Timestamp": "July 31, 2020", "Headline": "මැතිවරණ නීතිය උල්ලංඝණය කරමින් මහින්ද ඡන්ද බණකට සැරසෙයි", "News Content": "ක්‍රම දෙකින් මැතිවරණ නීතිය උල්ලංඝණය කරමින් මහින්ද රාජපක්ෂ මහතා තමන්ව ප්‍රවර්ධනය වන අයුරින් ජාතික රූපවාහිනිය මගින් සජීවීව තම නිවසේ පවත්වන ධර්මදේශනා ශ්‍රවණය කිරීමේ වැඩසටහනක් ප්‍රචාරය කිරීමට සූදානම් ව සිටින බව වාර්තා වේ. ලබන දෙවෙනිදා (08/02) මධ්‍යම රාත්‍රියෙන් පසු පූර්ව මැතිවරණ ප්‍රචාරක කටයුතු කිරීම නීතිවිරෝධී කටයුත්තකි. එහෙත් එළඹෙන 05 වෙනිදා පැවැත්වෙන පාර්ලිමේන්තු මැතිවරණයේ අපේක්ෂකයෙකු වන මහින්ද රාජපක්ෂ මහතා ලබන තුන් වෙනිදා (08/03) සිය නිවසේ පැවැත්වෙන ධර්මදේශනා ශ්‍රවණය කිරීමේ වැඩසටහනක් ජාතික රූපවාහිනිය ඔස්සේ සජීවීව විකාශය කිරීමට සූදානම් කර තිබේ. තංගල්ල කාල්ටන් නිවසේ සිට මෙය විකාශය කිරීමේදී අදාළ චන්ද්‍රිකා පහසුකම් සඳහා පමණක් රුපියල් ලක්ෂයකට ආසන්න මුදලක් ජාතික රූපවාහිනියට දැරීමට සිදුවතිබීමද විශේෂත්වයකි. මේ සඳහා කැමරාශිල්පීන් ආදිය ජාතික රූපවාහිනියේ නොවන පුද්ගලික ආයතනයක් මගින් සපයා ගැනීමට තීරණය කර ඇති බවද වාර්තා වේ. මෙම ධර්මදේශනා වැඩසටහනා වැඩසටහන පැවැත්වෙන්නේ මැතිවරණ ප්‍රචාරක කටයුතු කොළයුතු කාලසීමාවක වීමත් ආගමික ස්ථාන, ආගමික උත්සව ආදිය මැතිවරණ ප්‍රචාරක කටයුතු සඳහා යොදාගැනීම මැතිවරණ නීතියෙන් තහනම් කර ඇති පසුබිමකත් මෙවැනි වැඩසටහන් පැවැත්වීම නීතිවිරෝධී කටයුත්තකි. එමෙන්ම ජාතික රූපවාහිනිය ආදායම් සෘණ තත්වයක පවතින බැවින් සේවක දීමනා පවා කප්පාදු කරන පසුබිමක මෙලෙස ලක්ෂ ගණනින් මුදල් වියදම් කිරීමට සිදුවීම ජාතික රූපවාහිනී ආයතනයට දාරාගත නොහැකි තත්වයකි.", "URL": "https://lankatruth.com/si/?p=95350", "Category": "පුවත්", "Parent URL": null}