{"Source": "Lankatruth", "Timestamp": "June 10, 2018", "Headline": "අතුරුදන් වූවන් පිළිබඳ මීලඟ ප්‍රාදේශීය සංවාදය ත්‍රිකුණාමලයේ දී", "News Content": "අතුරුදන් වූවන් පිළිබඳ කාර්යාලයේ මීලඟ ප්‍රාදේශීය රැස්වීම එළඹෙන 13 වන බදාදා ත්‍රිකුණාමලයේ දී පැවැත්වීමට නියමිත බව වාර්තා වේ. මෙසේ ප්‍රාදේශිය වශයෙන් සංවාද වැඩසටහන් මාතර, මුලතිව් හා මන්නාරම් දිස්ත්‍රික්ක මුල් කරගනිමින් පසුගිය මැයි මාසයේ ආරම්භ කරන ලදී. මෙම සංවාද වැඩසටහන්වල අරමුණ ලෙස කොමසාරිස්වරු හත්දෙනාම අතුරුදහන් වූවන්ගේ පවුල්වල සාමාජිකයන්, අතුරුදහන් වූවන් පිළිබඳ කටයුතු කරන සිවිල් සමාජ සංවිධාන සහ ක‍්‍රියාකාරීන් මෙන්ම ජනමාධ්‍ය සමග ඉදිරි සැලසුම් සහ ක‍්‍රමවේදයන් පිළිබඳව අදහස්හුවමාරු කර ගැනීමත් අතුරුදහන් වූ තැනැත්තන් පිළිබඳ කාර්යාලයේ ව්‍යුහය හා මෙහෙයුම් කටයුතුවලට ජනතාවගේ යෝජනා ඇතුළත් කිරීමට ඒ සම්බන්ධයෙන් ජනතාඅඳහස් විමසීමත් දක්වා තිබේ. මෙම රැස්වීම ත්‍රිකුණාමලයේ හින්දු සංස්කෘතික ශාලාවේ පැවැත්වෙන බව දන්වා සිටියි.", "URL": "https://lankatruth.com/si/?p=54037", "Category": "පුවත්", "Parent URL": null}