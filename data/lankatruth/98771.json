{"Source": "Lankatruth", "Timestamp": "October 28, 2020", "Headline": "ශ්‍රී ලංකා පොලීසියත් ඇමරිකාවට", "News Content": "මයික් පොම්පියෝ මෙරටට පැමිණීමට සමගාමීව එක්සත් ජනපදයේ ශ්‍රී ලංකා තානාපති ඇලයිනා ටෙප්ලිට්ස් මහත්මිය ආරක්ෂක රාජ්‍ය අමාත්‍ය සහ වාරිමාර්ග අමාත්‍ය චමල් රාජපක්ෂ මහතා සමග විශේෂ සාකච්ඡාවක් පවත්වා ඇත. මේ සම්බන්ධයෙන් හෙළිවී ඇති තොරතුරු අනුව අප්‍රකටව ඇමරිකාව සමග ශ්‍රී ලංකා පොලිස් දේපාර්තමේන්තුවේ කටයුතු සම්බන්ධයෙන් ද්වීපාර්ශවික ගිවිසුමක් අත්සන් කර එය සාර්තකව ඉදිරියට ගෙනයාම සඳහා ඇමරිකාව කැපවන බව හෙළිකර තිබේ. වාරිමාර්ග අමාත්‍යවරයා වශයෙන් චමල් රාජපක්ෂ මහතා සමග ඇමරිකානු තානාපතිවරිය තවත් විශේෂයෙන් සාකච්ඡා කර ඇත්තේ මෙරට ජල මූලාශ්‍ර විධිමත් කිරීම සහ කළමනාකරණය කිරීම සම්බන්ධයෙන්ද සාකච්ඡා කර ඇති බවය. මේ වනවිටද මෙරට ජල සම්පත පෞද්ගලිකරණය කිරීම සඳහා ඇමරිකාවේ මුදල් යොදවමින් ජාත්‍යන්තර ජල කළමනාකරණ ආයතනය [International Water Management Institute (IWMI)] බත්තරමුල්ලේ පිහිටුවා ඇත. මේ අනුව MCC හෝ සෝෆා ගිවිසුම් එම නම්වලින් අත්සන් කිරීමට ඉදිරිපත් නොවී විවිධ ක්ෂේත්‍ර සඳහා ඇමරිකාව සමග අප්‍රකට ගිවිසුම් අත්සන් කර ඇති බව තහවුරු වී තිබේ.", "URL": "https://lankatruth.com/si/?p=98771", "Category": "පුවත්", "Parent URL": null}