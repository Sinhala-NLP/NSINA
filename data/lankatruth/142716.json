{"Source": "Lankatruth", "Timestamp": "December 8, 2022", "Headline": "ජර්මන් රාජ්‍ය බලය පැහැරගැනීමේ තැතක් වරදී", "News Content": "2021 නොවැම්බර් මාසයේ සිට කුමන්ත්‍රණය කරමින් ජර්මනියේ ප්‍රජාතන්ත්‍රවාදී ජනරජය පෙරලා දමා අන්තවාදී කුමන්ත්‍රණයක් මගින් රජු ලෙස පත් වීමට සැලසුම් කිරීම හේතුවෙන් 71 හැවිරිදි ජර්මනියේ අටවැනි හයින්රිෂ් කුමරා අත්අඩංගුවට ගෙන ඇති බව වාර්තා වේ. ජර්මානු පාර්ලිමේන්තුව වන බුන්ඩෙස්ටාග් වෙත කඩා වැදීමට 2021 නොවැම්බර් මාසයේ සිට කුමන්ත්‍රණය කරමින් එම කුමරුන්ට අයත් ග්‍රාමීය තුරින්ගියන් ගම්මානයක් වන Saaldorf හි බලකොටුවක සහ දඩයම් ලැගුම්හලකදී හමු වී කුමන්ත්‍රණය කල බව යන චෝදනා යටතේ තවත් සැකකරුවන් 20 කට වැඩි පිරිසක් අත්අඩංගුවට ගෙන තිබේ. අටවැනි හයින්රිෂ් කුමරු රාජාණ්ඩුවේ දුරස්ථ පරම්පරාවකින් පැවත එන අතර පුහුණු ඉංජිනේරුවෙකු සහ දේපල වෙළඳාම් සමාගමක හිමිකරුවෙකුද වෙයි. ඔහුට බ්‍රිතාන්‍ය සම්බන්ධතා සහිත සමාගමක් ඇති බවත්, එය කුමන්ත්‍රණය සඳහා අරමුදල් රැස් කිරීමට යොදාගෙන ඇති බවටද එරට පොලීසිය සැකකරයි. මේ අතර මාධ්‍ය වාර්තා කලේ නූතන ජර්මානු ඉතිහාසයේ විශාලතම වැටලීම් වලින් එකක් ලෙස බදාදා අලුයම 3,000 කට වැඩි පොලිස් නිලධාරීන් යොදගෙන සිදුකල මෙම මෙහෙයුම සලකන බවයි.", "URL": "https://lankatruth.com/si/?p=142716", "Category": "පුවත්", "Parent URL": null}