{"Source": "Lankatruth", "Timestamp": "July 31, 2018", "Headline": "ඇප ලැබූ හිටපු නාවික හමුදා නිලධාරීන් යලි රිමාන්ඩ්", "News Content": "2008 වසරේ පැවති කොළඹ ප්‍රදේශයේ ළමුන් ඇතුළු පුද්ගලයින් 11 දෙනෙකු සුදු වෑන් වලින් පැහැරගෙනගොස් අතුරුදන් කිරීමේ චෝදනාව යටතේ රිමාන්ඩ් බාරයේ සිටි හිටපු නාවික හමුදා බුද්ධි අංශ නිලධාරීන් දෙදනා ඇප මත නිදහස් කිරීමට ඊයේ(30) දින කොළඹ මහාධිකරණය නියෝග කළද ඇප කොන්දේසි සපුරාලීමට නොහැකි වීමෙන් ඔවුන් දෙදෙනා යලි රක්ෂිත බන්ධනාගාර ගත කර තිබේ. සිද්ධියට අදාල නඩුව අද(31) යලිත් කොටුව මහේස්ත්‍රාත් ලංකා ජයරත්න හමුවේ විභාගයට ගත් අතර එහදී නීතිපති දෙපාර්තමේන්තුව සඳහන් කළේ සිද්ධියට අදාල තවත් සැකකරුවන් කිහිපදෙනෙකු පිළිබඳ ඉදිරි පියවර සාක්ෂි සළකා බැලීමෙන් අනතුරුව ක්‍රියාත්මක කිරීමට නියමිත බවය. සිද්ධියට අදාල නඩුව සැප්තැම්බර් 25 දක්වා කල් තැබීමට මහේස්ත්‍රාත්වරිය නියෝග කළාය.", "URL": "https://lankatruth.com/si/?p=57004", "Category": "පුවත්", "Parent URL": null}