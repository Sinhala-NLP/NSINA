{"Source": "Lankatruth", "Timestamp": "May 5, 2018", "Headline": "රණ මයුර සම්මානය පෞද්ගලික බස්රථයක් තුලින් මතුවේ", "News Content": "අභාවප්‍රාප්ත සිනමාවේදී ආචාර්ය ලෙස්ටර් ජේම්ස් පීරිස් මහතාගේ නිවසින් ඉකුත් දා අතුරුදන් වූ රණ මයුර සම්මානය කඩුවෙල- කොල්ලුපිටිය පෞද්ගලික බස්රථයක් තුල තිබී අද (05) සොයාගත් බව පොලීසිය පවසයි. ලෙස්ටර් ජේම්ස් පීරිස් මහතාගේ දේහය පිළිබඳ අවසන් කටයුතු කිරීමට පෙර නිවසේ දී ආගමික වතාවත් සිදු කරන අතරතුර මෙම සම්මානය අතුරුදන් වී තිබුණි. අදාල පුද්ගලික බස් රථයේ රියදුරු සහ කොන්දොස්තර මහත්වරුන් විසින් කරන ලද දැනුම් දීමකට අනුව කොල්ලුපිටිය පොලීසිය සම්මානය සිය භාරයට ගෙන තිබේ. සම්මානය අතුරුදන්වීම සම්බන්ධව බම්බලපිටිය පොලිස් ස්ථානයට ලද පැමිණිල්ලකට අනුව අංශ කිහිපයක් ඔස්සේ පරීක්ෂණ ක්‍රියාත්මක වෙමින් පැවතුණි.", "URL": "https://lankatruth.com/si/?p=51616", "Category": "පුවත්", "Parent URL": null}