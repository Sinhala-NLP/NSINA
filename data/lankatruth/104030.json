{"Source": "Lankatruth", "Timestamp": "December 20, 2020", "Headline": "බේරුවල ග්‍රාම නිලධාරී වසම් තුනකටත් සංචරණ සීමා", "News Content": "බේරුවල සෞඛ්‍යය වෛද්‍ය නිලධාරී කොට්ඨාසයට අයත් පයාගල පොලිස් වසමට අයත් මග්ගොන නගරය ඇතුළු ග්‍රාම නිලධාරී වසම් තුනක් සදහා අද (20) සංචරණ සීමා පනවා තිබේ. මග්ගොන නගරය ආශ්‍රිතව පසුගිය දෙදින තුළ පුද්ගලයන් 247කගේ සිද කළ PCR පරීක්ෂණවලින් පුද්ගලයින් 131ක් දෙනෙකුම කොවිඩ් – 19 ආසාධිතයන් ලෙස හදුනාගෙන ඇති අතර එසේ ගැනීමෙන් පසු පාර්ශව කිහිපයකගේ එකගතාවය මත මග්ගොන නැගෙනහිර, මග්ගොන බටහිර සහ අක්කරමලේ යන ග්‍රාම නිලධාරී වසම් තාවකාලික සංචරණ සීමා පැනවූ බව බේරුවල සෞඛ්‍යය වෛද්‍ය නිලධාරී වෛද්‍ය වරුණ සෙනෙවිරත්න මහතා පැවසීය. බේරුවල සෞඛ්‍යය වෛද්‍ය නිලධාරී කොට්ඨාසයේ කොවිඩ් – 19 ආසාදිත සමස්ථ පුද්ගලයන් 361ක් දෙනෙකු මේ වනවිට වාර්තා වී ඇති බවත් මග්ගොන නගරයේ වෙළදසැල් සියල්ලම වසා දැමීමට කටයුතු කළ බවත් සෞඛ්‍යය වෛද්‍ය නිලධාරීවරයා පවසයි. පොලීසිය හා සෞඛ්‍යය අංශ මග්ගොන නගරය ඇතුළු ප්‍රදේශ තුනෙහි සංචරණ සීමා පැනවීමත් සමග අද පෙරවරුවේ මග්ගොන නගරයේ වෙළෙඳ සැල් වසා දැමීමට පැයකට පමණ පෙර පාරිබෝගික ජනතාව අත්‍යාවශ්‍ය භාණ්ඩ මිලදී ගැනීමට ලහිලහියේ කටයුතු කරනු ඇත.", "URL": "https://lankatruth.com/si/?p=104030", "Category": "කොවිඩ් -19 (කොරෝනා ) පුවත්", "Parent URL": null}