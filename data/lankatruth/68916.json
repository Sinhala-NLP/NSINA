{"Source": "Lankatruth", "Timestamp": "February 25, 2019", "Headline": "අර්ජුන් මහේන්ද්‍රන් ගෙන්වීමට උදර්පන නීතිය බාධාවක් නොවෙයි", "News Content": "සිංගප්පූරුවට පැන සැඟව සිටින අර්ජුන් මහේන්ද්‍රන් මෙරටට ගෙන්වා ගැනීමට උදර්පන නීතිය බලනොපාන බව නීතීඥ සුනිල් වටගල මහතා පවසයි. උදර්පන නීතිය ජාත්‍යන්තර නීති සංකල්පයක් වන අතර එය ක්‍රියාත්මක වන්නේ යම් රටක දේශපාලන ප්‍රශ්නයක් මත විදෙස් ගත වූ පුද්ගලයෙකුට එරටින් රැකවරණයක් ලබාදීම බවත්, අර්ජුන් මහේන්ද්‍රන් මෙරටින් පැන සිටින්නේ අපරධ පිළිබඳ නීතිමය තත්වයක් මත බවත් සුනිල් වටගල මහතා පෙන්වා දෙයි. අර්ජුන් මහේන්ද්‍රන් හෝ මාකදුරේ මධූෂ් වැනි අපරාධකරුවන්ට උදර්පන නීතිය ක්‍රියාත්මක නොවන බව නීතීඥ සුනිල් වටගල මහතා වැඩිදුරටත් පැහැදිළි කළේය. එසේම අර්ජුන් මහේන්ද්‍රන් ගෙන්වීමට රතු නිවේදන නිකුත් කර ඇති බවට රනිල් වික්‍රමසිංහ විසින් සිදුකරන ප්‍රකාශ ප්‍රශ්නයෙන් ගැලවීම සඳහා සිදුකරන බවත් ඔහු මෙරටට ගෙන්වීම වළක්වන්නේද අගමැති මැදිහත්වීමෙන් බවත් ඒ මහතා චෝදනා කර සිටියි. උදර්පන නීතියට මුවාවී අර්ජුන් මහේන්ද්‍රන් මෙරටට ගෙන්වීමට නොහැකි බවට ඇතැම් දේශපාලනඥයන් සිදුකරන ප්‍රකාශ ද වැරදි සහගත බව නීතීඥ සුනිල් වටගල මහතා අවධාරණය කරයි.", "URL": "https://lankatruth.com/si/?p=68916", "Category": "පුවත්", "Parent URL": null}