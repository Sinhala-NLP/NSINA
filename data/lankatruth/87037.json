{"Source": "Lankatruth", "Timestamp": "December 10, 2019", "Headline": "මත් කුඩු සමඟ අත්අඩංගුවට ගත් කළු තුෂාරට මරණ දඬුවම", "News Content": "හෙරොයින් මත්කුඩු ග්‍රෑම් 25.77ක් සන්තකයේ තබාගැනීම සහ ජාවාරම්කිරීම සම්බන්ධව චෝදනා ලැබ සිටි හේරත් මුදියන්සේලාගේ තුෂාර හෙවත් කළු තුෂාර නැමැත්තෙකුට, කොළඹ මහාධිකරණ විනිසුරු ගිහාන් කුලතුංග මහතා විසින් අද(10) මරණ දඬුවම නියමකර තිබේ. 2017 වසරේ මැයි මස 12 වැනිදා, සැකකරු විසින් යතුරු පැදියකින් මෙම මත්කුඩු ප්‍රවාහනය කරමින් සිටියදී සංවිධානාත්මක අපරාධ වැළැක්වීමේ කොට්ඨාශයේ නිලධාරීන්ගේ අත්අඩංගුවට පත්විය. පසුව නීතිපතිවරයා විසින් සැකකරුට එරෙහිව කොළඹ මහාධිකරණය හමුවේ නඩු පවරා ඇති අතර දීර්ඝ නඩු විභාගයකින් පසු, විත්තිකරුට එරෙහි චෝදනා සාධාරණ සැකයකින් තොරව ඔප්පුවී ඇතැයි අධිකරණය තීන්දු කළේය. ඒ අනුව විත්තිකරුට මරණීය දණ්ඩනය නියමකිරීමට කොළඹ මහාධිකරණය නියෝග කළේය.", "URL": "https://lankatruth.com/si/?p=87037", "Category": "පුවත්", "Parent URL": null}