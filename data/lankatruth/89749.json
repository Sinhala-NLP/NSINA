{"Source": "Lankatruth", "Timestamp": "February 14, 2020", "Headline": "උදයංග වීරතුංග අත්අඩංගුවට", "News Content": "මිග් යනා ගනුදෙනුව සම්බන්ධයෙන් කොළඹ කොටුව මහේස්ත්‍රාත් අධිකරණයේ නියෝග පිට, ජාත්‍යන්තර පොලිසියේ රතු වරෙන්තු ලැබ සිටි, රුසියාවේ හිටපු ශ්‍රී ලංකා තානාපති උදයංග වීරතුංග මහතා අද (14) අලුයම 4.37ට පමණ කටුනායක ගුවන් තොටුපළේ දී අපරාධ පරීක්ෂණ දෙපාර්තමේන්තු නිලධාරීන් පිරිසක් විසින් අත්අඩංගුවට ගෙන තිබේ. ඔහු මස්කට් සිට පැමිණි ශ්‍රී ලන්කන් ගුවන් සේවයේ UL208 දරන ගුවන් යානයෙන් කටුනායක ගුවන් තොටුපළ වෙත පැමිණ තිබිණි. අපරාධ පරීක්ෂණ දෙපාර්තමේන්තුව මේ වනවිට ඔහුගෙන් ප්‍රශ්න කරමින් සිටින බව වාර්තා වේ.", "URL": "https://lankatruth.com/si/?p=89749", "Category": "පුවත්", "Parent URL": null}