{"Source": "Lankatruth", "Timestamp": "October 25, 2021", "Headline": "පාර්ලිමේන්තු මන්ත්‍රීවරුන්ට යළි වාහන බලපත්‍ර දෙන බව මහින්ද කියයි", "News Content": "පාර්ලිමේන්තු මන්ත්‍රීවරුන්ට තීරු බදු රහිත වාහන බලපත්‍ර ලබා දීමට නැවත කටයුතු කරන බව තිස්ස කුට්ටි ආරච්චි මන්ත්‍රීවරයාට ප්‍රතිචාර දක්වමින් අගමැති මහින්ද රාජපක්ෂ සඳහන් කර තිබේ. ඊයේ (24) ජනාධිපති මන්දිරයේදී ජනාධිපති වරයාගේ ප්‍රධානත්වයෙන් පැවති ආණ්ඩු පක්ෂ මන්ත්‍රී කණ්ඩායම් රැස්වීමේදී, තමන් ඇතුළු මන්ත‍්‍රීවරුනට වාහනයක් නොමැතිකම සම්බන්ධයෙන් ආණ්ඩු පක්ෂ මන්ත්‍රී තිස්ස කුට්ටිආරච්චි අදහස් පළ කර ඇත. ඉන් පසු අගමැති මහින්ද රාජපක්ෂ පවසා ඇත්තේ ආර්ථික අර්බුදයක් ඇති මොහොතක තමන්ට වාහන අවශ්‍ය නැතැයි මන්ත්‍රීවරුන් පැවසීම නිසා වාහන ලබා දීමට පියවරක් නොගත් බවයි. කෙසේ වෙතත් වත්මන් තත්වය තුළ මන්ත්‍රීවරුන්ගේ ඉල්ලීම් සළකා බලා මෙලෙස තීරු බදු රහිත වාහන බලපත්‍ර ලබාදෙන බව අගමැති මහින්ද රාජපක්ෂ එම මන්ත්‍රී කණ්ඩායම් රැස්වීමේදී සඳහන් කර තිබේ.", "URL": "https://lankatruth.com/si/?p=125016", "Category": "ආර්ථික පුවත්", "Parent URL": null}