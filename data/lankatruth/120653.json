{"Source": "Lankatruth", "Timestamp": "August 1, 2021", "Headline": "යුපුන් ගැන බලාපොරොත්තුවත් සුන්වෙයි…", "News Content": "ටෝකියෝ ඔලිම්පික් උළෙලේදී ශ්‍රී ලංකාව වෙනුවෙන් ඉතිරිව තිබූ බලාපොරොත්තු දෙකින් එකක් වන මීටර 100 පිරිමි ඉසව්වේදී යුපුන් අබේකෝන් පළමු වටයෙන්ම ඉවතට ගියේය. තුන්වැනි මූලික වටයේදී තරග කළ යුපුන් එහි 06 වැනි ස්ථානය ගත් අතර ඔහුගේ තරඟ කාලය ලෙසින් සටහන් වූයේ තත්ත්පර 10.32 කි. මූලික වටයේදී ක්‍රීඩකයන්ගේ තරඟ කාලය අනුව යුපුන් අබේකෝන්ට හිමිවී තිබුණේ 42 වැනි ස්ථානයයි. මීටර 100 ඉසව්ව සඳහා එක් අවස්ථාවකදී ක්‍රීඩකයන් 08ක් හෝ 09ක් ඇතුළත් මූලික තරග 07ක් පැවැත්විණ. අවසන් පූර්ව වටය සඳහා තෝරාගනු ලබන්නේ ක්‍රීඩකයන් 24 දෙනෙකි. අවසන් පූර්ව වටය සඳහා එක් එක් මූලික තරඟයේ ඉදිරියෙන්ම සිටින ක්‍රීඩකයන් තිදෙනා (7×3) සහ සෙසු ක්‍රීඩකයන් අතුරින් වේගවත්ම ක්‍රීඩකයන් තිදෙනා පමණක් තෝරා ගැනේ. අවසන් මූලික තරඟය සඳහා ලෝකයේ ප්‍රබලතම ක්‍රීඩකයකු වන ජැමෙයිකාවේ යොහාන් බ්ලේක්ද ඇතුළත්ව සිටි අතර එහිදී ඔහුගේ තරඟ කාලය වූයේ තත්ත්පර 10.06කි.", "URL": "https://lankatruth.com/si/?p=120653", "Category": "ක්‍රීඩා පුවත්", "Parent URL": null}