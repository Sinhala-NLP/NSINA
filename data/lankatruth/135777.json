{"Source": "Lankatruth", "Timestamp": "June 20, 2022", "Headline": "කොලොම්බියා ජනාධිපතිවරණයෙන් වාමාංශික අපේක්ෂක ගුස්ටාවෝට ජය", "News Content": "ඊයේ (19) පැවති කොලොම්බියාවේ ජනාධිපතිවරණයෙන් වාමාංශික අපේක්ෂක ගුස්ටාවෝ පෙට්‍රෝ ජයග්‍රහණය කර තිබේ. හිටපු ගරිල්ලා සටන්කරුවෙකු වූ පෙට්‍රෝ ව්‍යාපාරික අධිපති රොඩොල්ෆෝ හර්නාන්ඩස්ට එරෙහිව 50.4%ක ඡන්ද ප්‍රතිශතයක් ලබාගෙන ඇත. පෙට්‍රෝගේ ජයග්‍රහණය කොලොම්බියාවේ ජනාධිපතිවරණයකදී වාමාංශිකයෙකු ලැබූ පළමු ජයග්‍රහණය වන අතර ඔහුගේ උප ජනාධිපති ෆ්‍රැන්සියා මාකේස් එම ධූරය දැරූ පළමු කළු ජාතික කාන්තාව බවටද පත් වේ.", "URL": "https://lankatruth.com/si/?p=135777", "Category": "පුවත්", "Parent URL": null}