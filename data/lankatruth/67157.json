{"Source": "Lankatruth", "Timestamp": "January 29, 2019", "Headline": "මුසම්මිල් CID යට කැඳවයි", "News Content": "ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා අද(29) අපරාධ පරීක්ෂණ දෙපාර්තමේන්තුවට කැඳවා තිබේ. ජනාධිපති මෛත්‍රිපාල සිරිසේන මහතා, හිටපු ආරක්ෂක ලේකම් ගෝඨාභය රාජපක්ෂ මහතා ඇතුලු ප්‍රභූන් කිහිපදෙනෙකු ඝාතනය කිරීමට කුමන්ත්‍රණය කළබව කියන සිද්ධිය සම්බන්ධව ප්‍රකාශ සටහන් කරගැනීම සඳහා ඒ මහතා කැඳවා ඇතැයි වාර්තා වේ. සිදුවීමට අදාලව පාර්ලිමේන්තු මන්ත්‍රී නාමල් රාජපක්ෂ මහතා , ජාතික නිදහස් පෙරමුණු නායක විමල් වීරවංශ මහතා සහ ඔහුගේ බිරිඳ ශෂි වීරවංශ මහත්මියගෙන් ප්‍රකාශ ලබා ගන්නා බව අපරාධ පරීක්ෂණ දෙපාර්තමේන්තුව අධිකරණයට දන්වා තිබිණි. ඒ අනුව පසුගිය 23 වැනිදා නාමල් රාජපක්ෂ මහතා ද අපරාධ පරීක්ෂණ දෙපාර්තමේන්තුව හමුවේ පෙනීසිටියේය.", "URL": "https://lankatruth.com/si/?p=67157", "Category": "පුවත්", "Parent URL": null}