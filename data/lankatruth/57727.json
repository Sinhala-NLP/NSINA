{"Source": "Lankatruth", "Timestamp": "August 14, 2018", "Headline": "ඇමරිකානු ආරක්ෂක අයවැයෙන් ලංකාවටත් පංගුවක්", "News Content": "ඇමරිකාව සිය සතුරු රාජ්‍යන් ලෙස සළකනු ලබන රුසියාව හා චීනයට එරෙහිව සිය අවි බලය ගොඩනැංවීම අරමුණු කරගනිමින් ඩොලර් බිලියන 750ක දැවැන්ත ආරක්ෂක අයවැයකට අත්සන් තබා තිබේ. ජාතික ආරක්ෂක බලාත්මක පණත් කෙටුම්පත ලෙස නම් කර ඇති මෙම ව්‍යාපෘතිය සඳහා ඇමරිකානු කොංග්‍රස් මණ්ඩලයේද අනුමැතිය හිමිවිය. කෙටුම්පතට අත්සන් තබමින් ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර සිටියේ ඇමරිකාව, අභ්‍යවකාශයේ ද ආරක්ෂක බලය ගොඩ නැගීමට කටයුතු කරන බවයි. එය අවි තරඟය අභ්‍යවකාශය වෙත ව්‍යාප්ත කිරීමක් ලෙස විචාරකයෝ දක්වති. අයවැයෙන් ආසියා- පැසිෆික් කලාපය සඳහා ද ඩොලර් මිලියන 300ක මුදල් වෙන් කිරීමක් සිදුකර ඇති අතර ඉන් ශ්‍රී ලංකාව වෙනුවෙන් වෙන් කොට ඇති මුදල ඇමරිකානු ඩොලර් 39කි.", "URL": "https://lankatruth.com/si/?p=57727", "Category": "විදෙස් පුවත්", "Parent URL": null}