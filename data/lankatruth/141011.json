{"Source": "Lankatruth", "Timestamp": "October 24, 2022", "Headline": "කැසිනෝ වාර්ෂික බද්ද 150%කින් වැඩි කරයි", "News Content": "කැසිනෝ සඳහා වන වාර්ෂික බද්ද පසුගිය අගෝස්තු 01 වනදා සිට ක්‍රියාත්මක වන පරිදි රුපියල් කෝටි 20 සිට රුපියල් කෝටි 50 දක්වා 150%කින් වැඩි කළ බව නිවේදනයක් නිකුත් කරමින් මුදල් රාජ්‍ය අමාත්‍ය රංජිත් සියඹලාපිටිය සඳහන් කරයි. ඊට අමතරව මේ දිනවල පහත සඳහන් ඔට්ටු සහ සූදු සඳහා ද බු වැඩි කිරීමේ අරමුණින් ඔට්ටු සහ සූදු පනත කඩිනමින් සංශෝධනය කර ඇත. කැසිනෝ සඳහා මෙතෙක් නොතිබු ඉහළ ලියාපදිංචි ගාස්තුවක් අය කිරීම සහ ශ්‍රී ලාංකිකයෙකු කැසිනෝ ශාලාවක් තුළට ඇතුළුවීමේ දී ඩොලර් 200ක ගාස්තුවක් අය කිරීම. වෙනත් ඔට්ටු සහ සූදු සඳහා අවම වශයෙන් පහත පරිදි බදු වැඩි කර තිබේ. රුපියල් ලක්ෂ 06ක් වූ වාර්ෂික බද්ද අවම වශයෙන් රුපියල් ලක්ෂ 10ක් දක්වා වැඩිකිරීම. පිරිවැටුම මත අය කෙරෙන 10%ක බද්ද අවම වශයෙන් 15%ක් දක්වා වැඩි කිරීම. ඔට්ටු උප නියෝජිතයන් සඳහා වූ වාර්ෂික බද්ද රුපියල් මිලියන 04 සිට අවම වශයෙන් රුපියල් මිලියන 05 දක්වා වැඩි කිරීම. සජීවි නොවන ඔට්ටු පොළවල් සඳහා වාර්ෂික බද්ද රුපියල් 50,000ක සිට රුපියල් 75,000 දක්වා වැඩි කිරීම. මේ සියල්ලටම පසු එම ව්‍යාපාරවල ආදායමෙන් නැතහොත් ලාභයෙන් 40%ක ආදායම් බද්දක් අය කෙරේ. මධ්‍යසාර බෝතලයකින් අවම වශයෙන් 75%ක බද්දක් අයවේ. දුම්වැටියකින් 85%කට ආසන්න බද්දයක් අය වේ. අවසානයේ ඒ ආයතනවල ලාභයෙන් 40%ක ආදායම් බද්දක් අය කෙරේ.", "URL": "https://lankatruth.com/si/?p=141011", "Category": "පුවත්", "Parent URL": null}