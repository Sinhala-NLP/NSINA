{"Source": "Lankatruth", "Timestamp": "July 15, 2017", "Headline": "දූෂණ මර්දන කමිටු ලේකම් කාර්යාලය වසා දැමීම ගැන ජවිපෙන් විවාදයක් ඉල්ලයි", "News Content": "වසා දැමූ දූෂණ මර්දන කමිටු ලේකම් කාර්යාලය පිළිබඳ එක් දින පාර්ලිමේන්තු විවාදයක් ලබාදෙන ලෙස ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර දිසානායක මහතා කතානායක කරු ජයසූරිය මහතාගෙන් ඉල්ලයි. එම කාර්යාලය ඇතුළු ආණ්ඩුවේ දූෂණයට එරෙහි සටන අඩපණ කර දැමීමේ ක්‍රියා මාර්ග පිළිබඳව කතා කිරීමට බලාපොරොත්තු වන බවත් අදාළ විවාදය මේ මස දෙවැනි සතියේ ලබා දෙන ලෙසත් තමා කතානායකවරයාගෙන් ලිඛිතව ඉල්ලා සිටි බවත් අනුර දිසානායක මහතා පවසයි. නීතිය ක්‍රියාත්මක කරන ආයතන අඩපණ කර පරීක්ෂණ කඩාකප්පල් කිරීමට ආණ්ඩුව කටයුතු කරනවා නම් පක්ෂයක් ලෙස දැඩි ක්‍රියාමාර්ග ගන්නා බවද දිසානායක මහතා ආණ්ඩුවට අවධාරණය කරයි.", "URL": "https://lankatruth.com/si/?p=37558", "Category": "පුවත්", "Parent URL": null}