{"Source": "Lankatruth", "Timestamp": "December 29, 2018", "Headline": "අගමැතිගේ අලුත්ම ක්‍රීඩාව අනුර හෙළි කරයි", "News Content": "විධායක ජනපති ක්‍රමය අහෝසි කළ යුතු බව පවසමින් අද වනවිට අගමැති රනිල් වික්‍රමසිංහ ඡන්ද ක්‍රීඩාවක නිරතව සිටින බව ජනතා විමුක්ති පෙරමුණ නායක, පාර්ලිමේන්තු මන්ත්‍රි අනුර දිසානායක මහතා පවසයි. අගමැති රනිල් වික්‍රමසිංහ විධායක ජනපති ක්‍රමය අහෝසි කරනවා යැයි කියන මුවාවෙන් එය ඡන්ද පොරොන්දුවකට හරවාගෙන ඇති බවත් ඊට කිසිදු ඉඩක් නොදිය යුතු බවත් අනුර දිසානායක මහතා අවධාරණය කරයි. තම පක්ෂයේ උත්සාහය වී ඇත්තේද යළිත් රට තුළ විධායක ජනාධිපතිවරණයක් නොපැවැත්වීම මෙන්ම මෙම පාර්ලිමේන්තුව විසුරුවා හැරීමට පෙර එය අනිවාර්යෙන් අහෝසි කිරීම බව යැයිද ඒ මහතා අවධාරණය කරයි. පසුගිය කාලය පුරාවට විධායකය අහෝසි කිරීමේ සටන් පාඨය සියලු කණ්ඩායම්වල ඡන්ද වාසියට යොදා ගත්තා සේම රනිල් වික්‍රමසිංහ අගමැතිවරයාද එම පාරේ ගමන් කරමින් සිටින බව අනුර දිසානායක මහතා වැඩිදුරටත් පෙන්වා දුන්නේය. අනුරාධා හේරත් – මව්බිම", "URL": "https://lankatruth.com/si/?p=65872", "Category": "පුවත්", "Parent URL": null}