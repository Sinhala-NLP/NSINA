{"Source": "Lankatruth", "Timestamp": "May 4, 2022", "Headline": "“මයිනා ගෝ ගම” විරෝධතාකරුවන්ගෙන් මුලික අයිතිවාසිකම් පෙත්සමක්", "News Content": "කොල්ලුපිටිය, අරලියගහ මන්දිරය අසල උද්ඝෝෂණයේ නිරත වන “මයිනා ගෝ ගම” අරගලකරුවන්ට බාධාකාරී වන ආකාරයට වාහන නැවැත්වීම හා මාර්ග බාධක යෙදීම මෙන්ම ශබ්ද නිකුත් කිරීම වැළැක්වීමේ නියෝගයක් අග්‍රාමාත්‍ය මහින්ද රාජපක්ෂ ඇතුළු නිලධාරීන් වෙත නිකුත් කරන්නැයි ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබේ. විරෝධතාවයේ නිරත සමාජවාදී තරුණ සංගමයේ ජාතික කමිටු සාමාජිකා නීතීඥ ශානිකා සිල්වා සමාජවාදී තරුණ සංගමයේ ජාතික සංවිධායක එරංග ගුණසේකර විසින් එම පෙත්සම ඉදිරිපත් කර තිබිණි. එහි වගඋත්තරකරුවන් ලෙස අගමැති මහින්ද රාජපක්ෂ, කොල්ලුපිටිය පොලිසියේ ස්ථානාධිපති, කොළඹ දිසාව භාර නියෝජ්‍ය පොලිස්පති, පොලිස්පති සහ නීතිපති නම් කරනු ලැබ ඇත. පෙත්සම්කරුවන් කියා සිටින්නේ කොල්ලුපිටිය, අරලියගහ මන්දිරය අසල “මයිනා ගෝ ගම” නමැති ස්ථානයේ සාමකාමී උද්ඝෝෂණයක් පවතින බවය.", "URL": "https://lankatruth.com/si/?p=133491", "Category": "පුවත්", "Parent URL": null}