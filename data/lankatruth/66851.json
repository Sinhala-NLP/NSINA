{"Source": "Lankatruth", "Timestamp": "January 23, 2019", "Headline": "“ඔබත් ලෑස්තිනම් මමත් ලෑස්තියි” කියන අය දැන් විහිළුවකට ලක්වෙලා ඉන්නේ", "News Content": "ජනාධිපතිවරණයට “ඔබත් ලෑස්තිනම් මමත් ලෑස්තියි” යනුවෙන් මේ වනවිට සිව් දෙනෙකු ප්‍රකාශ කර ඇති බවත් එම ජනාධිපති අපේක්ෂකයන් දැන් විහිළුවකට ලක්ව ඇති බවත් මහින්ද පිලේ මන්ත්‍රී කුමාර වෙල්ගම මහතා සඳහන් කරයි. ජනාධිපතිවරණයක් පැවැත්වීමට කාලය එළඹෙන්නේ 2019 අවුරුද්ද අවසානයේ බවත් ඒ වනවිට මිනී නොමරණ සුදුසු නායකයෙකු පහලවනු ඇති බවත් කුමාර වෙල්ගම මන්ත්‍රීවරයා සඳහන් කරයි. ඒ මහතා වැඩිදුරටත් පවසන්නේ… “මේ දැන් වෙනකොට හතර දෙනෙක් කියල තියෙනව ‘ඔබත් ලෑස්තිනම් මමත් ලෑස්තියි’ කියලා. විහිළුවකට ලක් වෙලා තියෙන්නේ. ඒක නිසා තාම ජනාධිපති මැතිවරණයක් ගැන කතාවුනාට ජනාධිපති මැතිවරණය තියන්නේ මේ අවුරුද්දේ අවසානෙට. ඒ වෙනකොට සුදුසු පුද්ගලයෙක්, රටට හිතවත්, ප්‍රජාතන්ත්‍රවාදය ආරක්ෂා කරන, ඒ වගේම මිනීමරන්නේ නැති කෙනෙක් ඉබේම තේරෙයි.”", "URL": "https://lankatruth.com/si/?p=66851", "Category": "පුවත්", "Parent URL": null}