{"Source": "Lankatruth", "Timestamp": "February 11, 2021", "Headline": "ලෝක උරුම නකලස් වනාන්තරයටත් යක්ෂ බැල්ම… පරිසරවේදී ප්‍රදීප් සමරවික්‍රමගේ හෙළිදරව්ව", "News Content": "ලෝක උරැම නකලස් රක්ෂිත වනාන්තරය මේ වන විට දැඩි අවධානමකට ලක්ව ඇතැයි පරිසරවේදී ප්‍රදීප් සමරවික්‍රම මහතා පවසයි. මාධ්‍ය වෙත අදහස් දක්වමීන් හෙතෙම ඊයේ (11) නාඋල දී කියා සිටියේ නකල්ස් රත්ෂිත ප්‍රදේශයේ නැවත එනසාල් වගාවට සහ මී මුරේ සිට ලග්ගල දක්වා මාර්ගයක් සැකසීම සදහා ව්‍යාපාරිකයින්ගෙන් සහ මහ ජනතාවගෙන් ඉල්ලීම් පවතින බවයි. අධි සංවේදී පරිසර පද්ධතියක් වන නකල් වනාන්තරය 2010දී යුනෙස්කෝව විසින් ලෝක උරැම වනාන්තරයක් ලෙස නම් කර ඇති බවද ප්‍රදීප් සමරවික්‍රම මහතා කියා සිටියි. මාධ්‍ය වෙත අදහස් දක්වමින් වැඩි දුරටත් අදහස් දැක්වු පරිසරවේදී ප්‍රදීප් සමරවික්‍රම මහතා මෙසේද කියා සිටියේය. “ලංකාවේ තියෙන පරිසර පද්ධතිවලින් නකල්ස් වනාන්තරය සුවිශේෂිතාවයක් දක්වනවා වනාන්තර දර්ශකවලින් වැඩි ප්‍රමාණයක් දකින්න පුලුවන් නිසා. ඒ වගේම මීටර් 900ට වඩා උස කදු ශීඛර 35 ට ආසන් ප්‍රමාණයක් මේ වනාන්තරයේ තියෙනවා. ඒ වගේම නකල්ස් වලින් පමණක් හමුවන ශාක විශේෂ 06ක්, පුෂ්ඨ වංශි සත්ව විශේෂ 19 ක්, මත්ස්‍ය විශේෂ 03ක්, උභය ජීවි විශේෂ 09ක්, නැතිනම් සර්ප විශේෂ 07කට ආසන් ප්‍රමාණයක් නකලස් වනාන්තරයෙන් පමණක් හමුවෙනවා. පසුගිය 2018 වසරේ දී “ලංකා නෙක්ටස් පේරා” කියන උභය ජීවි විශේෂය පේරාදෙනිය විශ්ව විද්‍යාලය වෙනුවෙන් නම් කළා. ඉතින් තවදුරටත් මේ පර්යේෂණ සිද්ධ කරන ස්ථානයක් වන නකල්ස් වනාන්තරය පහුගිය කාලෙම විවිධ තර්ජනයන්ට ලක්වුනා. මේ වනාන්තරය ලෝක උරැමයක් වුනාට පස්සෙත් නැවත නැවත එනසාල් වගා කරන්න ඉල්ලීම් කළා. මේ නිසාම මාතලේ දිස්ත්‍රික් කමිටු රැස්වීමේ පවා විවිධ මතබේද ඇති වුනා. එවකට ජනාධිපති මහින්ද රාජපක්ෂ මහතා මාතලේ දිස්ත්‍රික් කමිටුවෙි දී ප්‍රධාන වශයෙන් තීරණයක ඉදිරිපත් කළා මොනම හේතුවකටවත් මින්මතු නකල්ස් වනාන්තරයේ එනසාල් වගාව සදහා නිරාවරණය කරන්නේ නැ කියලා. මේ තොරතරැ එදා පුවත්පත් වල පවා පල වුනා. මෙවැනි තත්ත්වයක් පවතිද්දි නැවත ඉල්ලීම් සිදුවෙනවා විශේෂයෙන් ව්‍යාපාරිකයින්ගෙන් නැවතත් නකල්ස් වනාන්තරය තුළ එනසාල් වවන්න. ඒ වගේමයි මීමුරේ සහ රණමුරේ ප්‍රදේශ සම්බන්ධ කරමින්, ලකේගල පාමුලින් රාවනා පුරාවෘත්තයට සම්බන්ධ උයන්ගමුව ආශ්‍රීතව මාර්ගයක් ඉදිකරන්න යනවා. මේ මාර්ගය හරහා නකල්ස් රක්ෂිතය දෙකඩ වෙනවා. මේ මාර්ගය සම්බන්ධයෙන් ඉල්ලීම් කරන්න දැනටමත් මිනිස්සු ඉදිරිපත් වෙලා ඉන්නවා රජය ක්‍රියාත්මක කරන්න ඉන්න විවිධ වැඩ සටහන් හරහා. මීට කලිනුත් මීමුරේ ඉදලා දන්දෙනි කුඹුර හරහා මාර්ගයක් ඉදිකරන්න යෝජනා උනා. වන සංරක්ෂණ දෙපාර්ථමෙන්තුවේ මැදිහත්වීම මත ඒ මාර්ගයේ ඉදිකිරිම් කටයුතු නැවතුනා. දැන් මේ වන විට මාර්ග ඉදිකිරිම් සහ එනසාල් වගාව සම්බන්ධයෙන් රජයෙන් සිදුකරනු ලබන ඉල්ලීම් හේතුවෙන් වන සංරක්ෂණ දෙපාර්ථමේන්තුවට පරිසර කළාප ආරක්ෂාව සදහා නව නිලධාරින් බලදා ගන්න වෙනවා වගේම නව කාර්යාල පහසුකම් ඇති කරන්න වෙනවා. මෙවැනි භාහිර තර්ජන හේතුවෙන් ලෝක උරැම ලැයිස්තුවෙන් නකල්ස් වනාන්තරය ගැලවී යන්න පුලුවන්. මොකද යුනෙස්කෝව නම්කර තිබෙන ඇතැම් යෝජනාවන් වලින් අපි ඈත් වුනා කියලා. ඒ නිසා අකටයුතු කම් සිදු නොකර නැවත පේරිත කළාපය ස්ථාපිත කරලා ලෝක උරැම නකලස් වනාන්තරය ආරක්ෂා කර ගැනීම තමයි වැදගත් වෙන්නේ.”", "URL": "https://lankatruth.com/si/?p=110451", "Category": "පරිසර", "Parent URL": null}