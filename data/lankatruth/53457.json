{"Source": "Lankatruth", "Timestamp": "June 3, 2018", "Headline": "කටුනායක ගුවන් ගමන් කාල සටහනේ වෙනසක්", "News Content": "කටුනායක බණ්ඩාරනායක ගුවන් තොටුපලට පැමිනෙන හා පිටත්වන ශ්‍රී ලංකන් ගුවන් සේවයට අයත් ගුවන් යානා කිහිපයක අද (03) දිනයේ කාල සටහනෙහි වෙනසක් සිදුවන බව ශ්‍රි ලංකන් ගුවන් සේවය නිවේදනය කරයි. ඉන්දියන් සාගර කලාපයේ අහසේ සිදුකරන ගුවන් ගමන් අත්හදා බැලීමක් හේතුවෙන් මෙසේ කාල සටහනෙහි තරමක වෙනස්වීමක් සිදුවන බව ශ්‍රී ලංකන් ගුවන් සේවය නිවේදනය කර සිටියි. ඒ අනුව යූ.එල් 318/319, යූ.එල් 306/307, යූ.එල් 402/403, යූ.එල් 314, යූ.එල් 302, යූ.එල් 318, යූ.එල් 306 සහ යූ.එල් 402 යන ගුවන් ගමන් වාරවල වෙනසක් සිදු වන බවයි ශ්‍රි ලංකන් ගුවන් සේවය සඳහන් කරයි. ගුවන් ගමන් පිළිබඳ වැඩිදුර තොරතුරු 1979 දුරකථන අංකයට ඇමතීමෙන් ලබා ගත හැකිබව ශ්‍රි ලංකන් ගුවන් සේවය වැඩි දුරටත් දක්වා සිටියි.", "URL": "https://lankatruth.com/si/?p=53457", "Category": "පුවත්", "Parent URL": null}