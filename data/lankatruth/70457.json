{"Source": "Lankatruth", "Timestamp": "March 16, 2019", "Headline": "“නිදහස් අරගලයේ යතිවර ලකුණ” සම්මන්ත්‍රණයට විශාල පිරිසක්", "News Content": "නිදහස් අරගලයේ යතිවර ලකුණ මැයෙන් එස්. මහින්ද හිමි සමරු සම්මන්ත්‍රණයක්, ජාතික භික්ෂු පෙරමුණ ඊයේ(15) සංවිධානය කර තිබිණි. කොළඹ මහවැලි කේන්ද්‍රයේ පැවති සමරු සම්මන්ත්‍රණය සඳහා දිවයිනේ විවිධ පළාත්වලින් ගිහි – පැවිදි බොහෝ පිරිසක් සහභාගීවී සිටියහ. කන්දබඩපත්තු ඇතුලු මාතර පළාතේ ප්‍රධාන සංඝනායක, ජාතික භික්ෂු පෙරමුණේ සභාපති හදුගල රතනපාල නාහිමි, රාජ්‍ය සාහිත්‍ය සම්මානලාභී, සහිත්‍යශූරී, බටුවංගල රාහුල හිමි, පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා, කැළණිය විශ්ව විද්‍යාලයේ පීඨාධිපති, මහාචාර්ය චන්දන අභේරත්න මහතා යන අය සමන්ත්‍රණය අමතා ප්‍රධාන දේශන සිදුකළේය.", "URL": "https://lankatruth.com/si/?p=70457", "Category": "පුවත්", "Parent URL": null}