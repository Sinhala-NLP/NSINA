{"Source": "Lankatruth", "Timestamp": "January 12, 2021", "Headline": "කොරෝනා මරණ 250ට ආසන්නවෙයි", "News Content": "කොවිඩ් – 19 ආසාදනයෙන් මෙරටදී ජීවිතක්ෂයට පත්වූ ගණන 250ට ආසන්න වී තිබේ. ඒ රජයේ ප්‍රවෘත්තී දෙපාර්තමේන්තුව අද (12) නිකුත් කළ නිවේදනය අනුව මරණයට පත්ව ඇති තවත් ආසාදිතයන් සිව්දෙනෙකුද සමගය. එම සිව්දෙනාගෙන් තිදෙනෙකු කොළඹ දිස්ත්‍රික්කයේ වන අතර අනෙක් පුද්ගලයා මාතලේ දිස්ත්‍රික්කයේය. ඔවුන් 47, 65, 82 සහ 84 යන වයස්වල පසු වූ කාන්තාවන් දෙදෙනෙකු සහ පිරිමින් දෙදෙනෙකි. ඒ අනුව කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 244කි.", "URL": "https://lankatruth.com/si/?p=108143", "Category": "කොවිඩ් -19 (කොරෝනා ) පුවත්", "Parent URL": null}