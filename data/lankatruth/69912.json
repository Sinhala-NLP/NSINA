{"Source": "Lankatruth", "Timestamp": "March 7, 2019", "Headline": "වී සදහා රුපියල් 50ක සහතික මිලක් ඉල්ලා ගොවියෝ රටපුරා වීදිබසිති", "News Content": "මෙවර අයවැයෙන් හෝ ගොවි ජනතාවට කිසිඳු සහනයක් ලැබී නොමැති බවත් අඩුම තරමේ වී සඳහා වන සහතික මිල ඉහළ දැමීමට වත්මන් ආණ්ඩුව කටයුතු කර නැති බවත් සඳහන් කරමින් සමස්ත ලංකා ගොවිජන සම්මේලනය ඊයේ (06) සිට රටපුරා විරෝධතා ආරම්භ කරන ලදී. ඒ අනුව ඊයේ මැදිරිගිරිය, හිගුරක්ගොඩ, ගිරිතලේ, පොළොන්නරුව, ගලෙන්බිදුනුවැව, රාජාංගනය සහ අම්බලන්තොට යන නගරවලදී මෙලෙස ගොවි විරොධතා කිහිපයක් පැවතිනි. විශේෂයෙන්ම මෙවර අයවැය හරහා ගොවියා කබලෙන් ලිපට ඇද දමමින් වත්මන් රනිල් – මෛත්‍රී ආණ්ඩුව ගොවිජනතාවට කිසිදු සහනයක් ලබා නොදිමට එරහිව සහ නාඩු වි සදහා රුපියල් 50ක සහ සම්බා වි සදහා රුපියල් 55ක සහතික මිලක් ලබාදෙන ලෙස බලකරමින් මෙම විරෝධතා පැවැත්විණි. එම අවස්ථාවන් සඳහා සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න, ලේකම් ටී.බී සරත් සහ එහි සභාපති සුසන්ත කුමාර නවරත්න යන මහත්වරු ඇතුළු විශාල ගොවි නායකයින් පිරිසක්ද එක්වී සිටියහ.     ජයන්තිපුර හා හිගුරක්ගොඩ       මැදිරිගිරිය", "URL": "https://lankatruth.com/si/?p=69912", "Category": "පුවත්", "Parent URL": null}