{"Source": "Lankatruth", "Timestamp": "October 9, 2017", "Headline": "චේ වෙනුවෙන් පුෂ්පෝපහාර දක්වති", "News Content": "ඊයේ (08)ට යෙදී තිබූ 50 වෙනි චේ දින සැමරුම වෙනුවෙන් ඊයේ උදේ 09.30ට හොරණ, මොරගහහේන, යහලකැලේවත්ත චේ උද්‍යානයේදී චේ සමරු ඵලකයට පුෂ්පෝපහාර දැක්වීම සිදු කෙරෙණි. මෙම අවස්ථාව ශ්‍රී ලංකාවේ කියුබානු තානාපතිතුමිය හා පාර්ලිමේන්තු මන්ත්‍රී, ජනතා විමුක්ති පෙරමුණේ ජාතික සංවිධායක බිමල් රත්නායක මහතාගේ ප්‍රධානත්වයෙන් පැවති අතර ඒ සඳහා සමාජවාදී තරුණ සංගමයේ ජාතික සංවිධායක එරංග ගුණසේකර මහතා ඇතුළු බොහෝ පිරිසක් සහභාගී වී තිබිණි. චේ ගුවේරා ශ්‍රී ලංකාවට පැමිණි පසු යහලකැලේවත්තේ සිදු කළ සංචාරයක් අතරතුර සිටුවන ලද මැහෝගනී වෘක්ෂය පාදකකරගෙන සමාජවාදී තරුණ සංගමය විසින් මෙම චේ සමරු ඵලකය නිර්මාණය කර ඇත.", "URL": "https://lankatruth.com/si/?p=42183", "Category": "පුවත්", "Parent URL": null}