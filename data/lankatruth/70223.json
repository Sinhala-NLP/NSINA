{"Source": "Lankatruth", "Timestamp": "March 12, 2019", "Headline": "රනිල්ගේ විනාශකාරී යළි පුබුදමු ශ්‍රී ලංකා වැඩසටහන යළි වෙන ක්‍රමයකට ක්‍රියාත්මක කරනවා", "News Content": "බහු ජාතික සමාගම්වල අවශ්‍යතාවයන් මත අගමැති රනිල් වික්‍රමසිංහ මහතා ඉතාමත් සැලසුම් සහගතව මිට පෙර ඉදිරිපත් කරතිබූ යලි පුබුදමු ශ්‍රී ලංකා වැඩ සටහන යලි ක්‍රියාවට නැංවීමට ඇති බාධාවන් සියල්ල ඉවත්කරමින් වෙනස් ආකාරයෙන් ක්‍රියාත්මක කරමින් සිටින බවට සමස්ත ලංකා ගොවිජන සම්මේලනයේ කැඳවුම්කරු නාමල් කරුණාරත්න මහතා අද (12) දඹුල්ලේ පැවතී මාධ්‍ය හමුවකදී අනාවරණය කළේය. දඹුල්ල-කණ්ඩලම ප්‍රදේශයේකෘඩෑ උවදුරට ලක්වූ වෙල්යායකදී පැවති මාධ්‍ය හමුවකදී ඒ මහතා මේ බව අනාවරණය කළේය. මෙම මාධ්‍ය හමුවට පරිසරවේදී තිලක් කන්දේගම, සමස්ත ලංකා ගොවිජන සම්මේලනයේ ලේකම් ටි.බී සරත්, එහි ජාතික කමිටු සාමාජික සුනිල් රණවීර යන මහත්වරු ඇතුළු ගොවි නායකයින් ඒක්ව සිටියහ. මෙහිදී නාමල් කරුණාරත්න මහතා වැඩිදුරටත් මෙසේද කියා සිටියේය… “ආණ්ඩුවේ ජල කළමනාකරණ ප්‍රතිපත්තිය වහාම වෙනස් කිරීමේ අවශ්‍යතාවය මතුව තිබෙනවා. නිසි කලට වෙලාවට ජලය නිකුත් නොකිරිම නිසා විවිධ පළිබෝධකයන් වී වගාවට ගොදුරුවෙලා, ඒවා අවම කරන්න හොඳ අස්වැන්නක් ලබා ගැනීමට වර්තමාන ආණ්ඩුවේ ජල ප්‍රතිපත්තිය වෙනස් කරන්න ඕන. කෘෂිකර්මාන්ත කටයුතුවලට ජලය ලබාදීම ප්‍රමුඛ කාර්යයක් විය යුතුවෙනවා. ගොවියාට ගොවිතැන් කිරීමට යහපත් පරිසරයක් නිර්මාණය කරන්න ඕන. එම ප්‍රතිපත්තිය මත ආණ්ඩුව ක්‍රියා නොකරමින් වී කරලේ සාරය කීඩෑව උරා බොමින් ඉන්නවා. පඩත්තර පාලකයින් ගොවීන්ගේ සාරය උරා බොමින් කටයුතු කරනවා. මෙවර අයවැයෙන් ගොවියා පිලිබදව කිසිදු සදහනක් නැහැ. හැබැයි බල්ලෝ ගැන කතාකරලා තියෙනවා. බල්ලෝ තරම්වත් ආණ්ඩුවට ගොවියා වටින්නේ නැද්ද? ආණ්ඩුවේ මෙම ප්‍රතිපත්තියට සමස්ත ගොවි ජනතාවගේ දැඩි විරෝධය පලකරනවා, ගොවි ජනතාව සමග සෙල්ලම් කරන්න එපා යැයි අපි ආණ්ඩුවට අවධාරණය කරනවා.” මෙහිදී අදහස් පල කල පරිසරවේදී තිලක් කන්දේගම මහතා කියා සිටියේ දේශීය කෘෂි කර්මාන්තය බහු ජාතික සමාගම් විසින් සැලසුම් සහගතව ආක්‍රමණය කර ඇති බවත්, මේ වනවිට රටේ ඉඩම්ද අධිරාජ්‍යවාදීන් විසින් අත්පත් කරන වැඩ පිළිවෙලක් ක්‍රියාවට නංවා ඇති බවත්ය. “අස්වනු නෙලීමට සති තුනකට පමණ පෙර වී වගාව ආක්‍රමණය කරන පලිබෝධකයෙක් තමා කීඩෑවන්. මෙරට ගොවියා මෙමකීඩෑ උවදුරට මහසොනාටත් වඩා බයයි. එතරම්ම හානියක් ඔවුන් කරනවා. මේ කීඩැවන් මර්ධනය කිරීමට පළිබෝධක නාශක ඉස්සර අව්ශ්‍ය වුනේ නැහැ. වි අස්වනු පිරුණු ලියද්දේ මැදින් කීඩෑවන් ආක්‍රමණය කරන විට එදා ලියද්ද වටා තිබුණු නියරේ පිහිටි තෘණ අතර විලෝපිකයින් සැඟවී සිට කීඩෑවන් මර්ධනය කළා . වර්තමානයේ එම වගා රටාවන් යලි මහ පොලොව තුළ ආරම්භ කිරීමට කාලය පැමිණි තිබෙනවා” යයිද පරිසරවේදීතිලක් කන්දේගම මහතා මෙහිදී වැඩිදුරටත් කියා සිටියේය. මෙම මාධ්‍ය හමුවේදී අදහස් දැක්වූ සමස්ත ලංකාගොවිජන සම්මේලනයේ ලේකම් ටි.බී සරත් මහතා කියා සිටියේ මහවැලි ව්‍යාපාරය ආරම්භකළ වකවානුවේ සිට මෙරට සම්ප්‍රදායිකව පැවති යල මහා දෙකන්නයේ වගා රටාවන් වෙනස් කිරීමට ආණ්ඩු සැලසුම සහගතව කටයුතු කිරීම නිසා ගොවියා මහත් පිඩවනට මුහුණදී ඇති බවය. ටී.බී සරත් තිලක් කන්දේගම නාමල් කරුණාරත්න", "URL": "https://lankatruth.com/si/?p=70223", "Category": "පුවත්", "Parent URL": null}