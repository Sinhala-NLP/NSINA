{"Source": "Lankatruth", "Timestamp": "April 20, 2020", "Headline": "කොළඹ, ගම්පහ, කළුතර සහ පුත්තලම දිස්ත්‍රික්කවල ඇඳිරි නීතිය තවත් දීර්ඝ කරයි", "News Content": "කොළඹ, ගම්පහ, කළුතර සහ පුත්තලම යන දිස්ත්‍රික්කවල මේ වනවිට පනවා ඇති ඇඳිරි නීතිය ඉවත් කිරිම සහ යළි පැනවීම සම්බන්ධයෙන් කලින් පනවා තිබූ නිවේදනය සංහෝදනය කර යළිත් නිවේදනයක් නිකුත් කිරීමට ජනාධිපති මාධ්‍ය අංශය කටයුතු කර තිබේ. ඒ අනුව කොළඹ, ගම්පහ, කළුතර සහ පුත්තලම දිස්ත්‍රික්කවල දැන් ක්‍රියාත්මක ඇඳිරි නීතිය අප්‍රේල් 27 සඳුදා උදේ 5.00 දක්වා දීර්ඝ කර තිබේ. කොළඹ, ගම්පහ, කළුතර සහ පුත්තලම දිස්ත්‍රික්කවලට පිවිසීම සහ ඉන් පිටවීම සියලු දෙනාට සම්පූර්ණයෙන් තහනම් කර ඇත. ඇඳිරි නීතිය ක්රිහයාත්මක කාලය තුළ අත්‍යාවශ්‍ය සේවා පවත්වාගෙන යාම සහ කෘෂිකාර්මික කටයුතු ආදිය සම්බන්ධයෙන් කලින් ප්‍රකාශයට පත් කළ කොන්දේසි හා උපදෙස් නොවෙනස්ව පවතී.", "URL": "https://lankatruth.com/si/?p=92646", "Category": "පුවත්", "Parent URL": null}