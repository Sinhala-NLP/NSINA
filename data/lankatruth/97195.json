{"Source": "Lankatruth", "Timestamp": "October 8, 2020", "Headline": "කොරෝනා ආසාදිත ගැබිණි මව කෝට්ටේ ඇඟලුම් කම්හලක සේවිකාවක්…", "News Content": "කොරෝනා ආසාදිතවූ ආකාරය තහවුරු කරගැනීමට නොහැකිව සිටින ගැබිණි කාන්තාව කෝට්ටේ, වැලිකඩවත්ත ප්‍රදේශයේ ඇඟලුම් කර්මාන්ත ශාලාවක සේවිකාවක් බවත් මේ වනවිට එම කර්මාන්ත ශාලාවේ සේවකයින් PCR පරීක්ෂණ සඳහා යොමුක ඇති බවත් වාර්තා වේ. එම ගැබිණි කාන්තාවට කොරෝනා ආසාදනය වී ඇතැයි තහවුරු වී ඇත්තේ කාසල් වීදිය කාන්තා රෝහලේ ප්‍රතිකාර ගනිමින් සිටියදී ය. අදාළ කර්මාන්ත ශාලාවේ සේවකයින් 27 දෙනෙකුගේ PCR පරික්ෂණ සිදු කිරීමට පියවර ගන්නා බව කෝට්ටේ මහ නගර සභාවේ ප්‍රධාන සෞඛ්‍ය වෛද්‍ය නිළධාරි, වෛද්‍ය මනෝජ් රුද්‍රිගෝ මහතා පවසයි.", "URL": "https://lankatruth.com/si/?p=97195", "Category": "පුවත්", "Parent URL": null}