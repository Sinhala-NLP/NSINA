{"Source": "Lankatruth", "Timestamp": "September 8, 2018", "Headline": "එක්සත් ජාතීන්ගේ මෙරට නේවාසික සම්බන්ධීකාරක තනතුර අලුත් වේ", "News Content": "එක්සත් ජාතීන්ගේ සංවිධානයේ ශ්‍රී ලංකාවේ නව නේවාසික සම්බන්ධීකාරක ලෙස හනා සිංගර් මහත්මිය පත් වී ඇතැයි වාර්තා වේ. ඉකුත් 5 වැනිදා මෙරට ජනාධිපතිවරයා විසින් හනා සිංගර් මහත්මිය වෙත අක්ත පත්‍ර ප්‍රධානය සිදුකර තිබේ. හනා සිංගර් මහත්මිය මෙරට එක්සත් ජාතීන්ගේ සංවර්ධන වැඩසටහනේ ශ්‍රී ලංකා නේවාසික නියෝජිතවරිය වශයෙන් ද සේවය කරන අතර නේවාසික සම්බන්ධීකාරක ධූරය ද නියෝජනය කරන බව විදේශ කටයුතු අමාත්‍යාංශය නිවේදනය කරයි. හනා සිංගර් මහත්මිය අත්දැකීම් බහුල රාජ්‍ය තාන්ත්‍රික නිලධාරිණියක් ලෙස වාර්තා වේ. ඇය එක්සත් ජාතීන්ගේ ළමා අරමුදලේ විසි හත් වසරක අත්දැකීම් ලබා ඇති අතර දකුණු ආසියාව ඇතුළු කලාපයේ රටවල මානුෂීය ආධාර ලබාදීමේ වසර 15ක අත්දැකීම් ලැබූවෙකි. මෙරටට අමතරව සිරියාව, නේපාලය, කසකස්ථානය සහ අසර්බයිජානය යන රටවල එක්සත් ජාතීන්ගේ ළමා අරමුදලේ නියෝජිතවරිය ලෙස ද සේවය කර තිබෙන්නීය.", "URL": "https://lankatruth.com/si/?p=59008", "Category": "පුවත්", "Parent URL": null}