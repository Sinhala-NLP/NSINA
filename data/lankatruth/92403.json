{"Source": "Lankatruth", "Timestamp": "April 12, 2020", "Headline": "පාස්කු ඉරිදා අදයි", "News Content": "කතෝලික භක්තිකයින් මහත් භක්තියකින් සමරණු ලබන පාස්කු ඉරිදා දිනය අද (12) ට යෙදි තිබේ. ජේසුස් ක්‍රිස්තුස් වහන්සේගේ මරණය සහ උට්ඨානය හෙවත් මරණයෙන් නැගී සිටීම සිහි කිරීම පාස්කු මංගල්‍යයේ දී සිදුකෙරෙයි. දින 40ක චතාරික සමය ගෙවන කිතුණු බැතිමතුහු උපවාසයේ නිරත වෙමින් ආගමික වතාවත්වල යෙදෙමින් සිට අද මෙම මංගල්‍යයට එක් වෙති. පාස්කු මංගල්‍යයෙන් ක්‍රිස්තුස් වහන්සේ පෙන්වා දී ඇත්තේ විවිධ බලවේගවලින් එතරව යහපත් ජීවිතයක් ගත කිරීමට ජනතාවට අවස්ථාව පවතින බව යැයි සඳහන් වෙයි.", "URL": "https://lankatruth.com/si/?p=92403", "Category": "පුවත්", "Parent URL": null}