{"Source": "Lankatruth", "Timestamp": "November 30, 2020", "Headline": "මත්ස්‍ය කර්මාන්ත ශාලාවේ ආසාදිතයන් තවත් ඉහළට…", "News Content": "දංකොටුව හාල්දඬුවන ප්‍රදේශයේ පිහිටි මාලු අපනයන කරන කර්මාන්ත ශාලාවෙන් හමුවූ කොවිඩ් – 19 ආසාදිතයන් ගණන 52ක් දක්වා ඉහළ ගොස් තිබේ. පසුගිය 27 සහ 28 දෙදින තුළ එහි සේවකයන් 184 දෙනෙකුගේ කරන ලද PCR පරීක්ෂණවල පළමුව පැමිණි වාර්තා අනුව 45 දෙනෙකු ඊයේ (29) හඳුනාගෙන තිබූ අතර පසුව පැමිණි වාර්තා අනුව තවත් ආසාදිතයන් 07 දෙනෙකු හඳුනාගෙන තිබේ. මෙම ආසාදිතයන් ප්‍රතිකාර සඳහා යොමුකර ඇති අතර ඔවුන්ගේ ආශ්‍රිතයන් නිරෝධායන ක්‍රියාවලියට යොමුකරමින් සිටින බව සෞඛ්‍ය අංශ සඳහන් කරයි.", "URL": "https://lankatruth.com/si/?p=102079", "Category": "කොවිඩ් -19 (කොරෝනා ) පුවත්", "Parent URL": null}