{"Source": "Lankatruth", "Timestamp": "May 7, 2022", "Headline": "ආණ්ඩුව තුළින්ම මහින්දට දැඩි පීඩනයක් එල්ල කරයි", "News Content": "මහින්ද රාජපක්ෂ අගමැති ධුරයෙන් ඉල්ලා අස්වීමට කැමැත්ත පළකළ බව ප්‍රචාරයක් ආණ්ඩුව තුළ සිටින ගෝඨාභය හිතවාදීන් විසින් සැලසුම් සහගතව නැවත වරක් වඩාත් වේගවත්ව දියත් කර තිබේ.  මෙම ප්‍රචාරයට මෙරට මූලික පෙළේ පුවත්පත් සහ ප්‍රවෘත්ති වෙබ් අඩවි ද ගොදුරු වී තිබෙන බව මාධ්‍යවේදීන් පෙන්වා දී තිබේ. ඊයේ රාත්‍රියේ නිර්මාණය කරන ලද ප්‍රචාරයකට අනුව ලබන සඳුදා (09) මහින්ද රාජපක්ෂ ඉල්ලා අස්වීමට සියල්ල සූදානම් බව දක්වා තිබිණි. එහෙත් පසුව නිල වශයෙන් එම ප්‍රචාරය අග්‍රාමාත්‍ය මාධ්‍ය ඒකකය විසින් ප්‍රතික්ෂේප කර ඇත. කෙසේ වෙතත් මෙම ප්‍රචාර හමුවේ මහින්ද රාජපක්ෂ දැඩි පීඩනයකට ලක්වීසිටින බව අනාවරණය වේ.", "URL": "https://lankatruth.com/si/?p=133837", "Category": "පුවත්", "Parent URL": null}