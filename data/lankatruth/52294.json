{"Source": "Lankatruth", "Timestamp": "May 17, 2018", "Headline": "රෝසි සේනනානායකගේ වැසිකිලි පද්ධතියේ නඩත්තුවට රුපියල් ලක්ෂ 57ක්", "News Content": "කොළඹ නගරාධිපති නිල නිවසේ වැසිකිළි පද්ධතිය නවීකරණය සඳහා කොළඹ නගරාධිපතිනී රෝසි සේනානායක මහත්මිය විසින් යෝජනා කරන ලද රුපියල් ලක්ෂ 57ක මුදලක් සඳහා ඊයේ(16) සභාවේ අනුමැතිය ලැබී ඇත. හිටපු නගරාධිපති ඒ.ජේ.එම්. මුසම්මිල් මහතාගේ පාලන කාලය තුලද නගරාධිපති නිල නිවසේ වැසිකිලි පද්ධතිය නවීකරණය කළ අතර මෙතරම් මුදලක් නැවත වරක් වියදම් කිරීම සම්බන්ධව ජනතා විමුක්ති පෙරමුණේ මන්ත්‍රී සුමිත් පස්සපෙරුම මහතා ඇතුලු මන්ත්‍රීවරු කිහිපදෙනෙක් සිය විරෝධය දක්වා සිටියහ.එසේම පිටකොටුව ඇතුළු කොළඹ නගරය තුළ පවතින පොදු වැසිකිලි නඩත්තුව පිලිබඳ ජනතා ඉල්ලීම් ඉදිරිපත්වී තිබියදී නගරාධිපති නිල නිවසේ වැසිකිලි පද්ධතියට මෙතරම් මුදලක් අනුමතවීම පිලිබඳ සිය අප්‍රසාදය පළකරයි. කොළඹ නගරාධිපතිනී රෝසි සේනනායක මහත්මිය පවසා සිටින්නේ වැසිකිලි පද්ධතිය නවීකරණය කරනතුරු තමන්ට එහි පදිංචියට යෑමට නොමැති බවයි.", "URL": "https://lankatruth.com/si/?p=52294", "Category": "පුවත්", "Parent URL": null}