{"Source": "Lankatruth", "Timestamp": "February 26, 2019", "Headline": "නොරාටෙල් ආයතන සේවකයෝ විරෝධතාවයේ", "News Content": "කටුනායක නිදහස් වෙළඳ කලාපයේනොරාටෙල් ඉන්ටර්නැෂනල් ආයතන සේවක සේවිකාවන්ගේ ගැටළු සහ ඉල්ලීම් කඩිනමින් විසඳන ලෙස රජයට බල කරමින් අන්තර් සමාගම් සේවක සංගමය විසින් අද(26) කොළඹ කොටුව ලෝක වෙළඳ මධ්‍යස්ථානය ඉදිරිපිට විරෝධතාවයක් සංවිධානය කර තිබුණි. අහිමිකළ සේවක ඉපයීම් රුපියල් 20000 වහා ලබාදීම, සේවක වැටුප් 16.5% සහ රුපියල් 500 වහා ලබාදීම ඇතුළු ඉල්ලීම් ගණනාවක් මුල් කර ගනිමින් සේවකයෝ මෙම විරෝධතාවයෙහි නිරත විය. පාලනාධිකාරිය සමඟ සිදුකළ සාකච්ඡා අසාර්තක වී ඇති බවත් ඔවුන්ගේ ගැටලු කෙරෙහි ශ්‍රී ලංකා ආයෝජන මණ්ඩලය අවධානය යොමුකර නොමැති බවත් විරෝධතාවයේ නිරත නොරාටෙල් ඉන්ටර්නැෂනල් ආයතනයේ සේවක මහත්ම මහත්මීන් පවසති.", "URL": "https://lankatruth.com/si/?p=69068", "Category": "පුවත්", "Parent URL": null}