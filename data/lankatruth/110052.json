{"Source": "Lankatruth", "Timestamp": "February 6, 2021", "Headline": "මාතර මන්ත්‍රීගේ මංගල සාදයෙනුත් කොරෝනා පොකුරක්…", "News Content": "සෞඛ්‍ය අංශවල නියෝග නොතකා විශාල පිරිසකගේ සහභාගිත්වයෙන් මාතර ප්‍රාදේශීය සභා මන්ත්‍රීවරයෙකු පැවැත්වූ මංගල සාදයක් හේතුවෙන් තවත් කොවිඩ් – 19 පොකුරක් නිර්මාණය වෙමින් තිබෙන බව වාර්තා වේ. මාතර කැකණදුර සෞඛ්‍ය වෛද්‍ය නිලධාරී කොට්ඨාසයේ 200කට ආසන්න පිරිසකගේ සහභාගිත්වයෙන් මෙම මංගල සාදය දිවා රාත්‍රී පවත්වා ඇත. සාදයට සහභාගී වූ කිහිපදෙනෙකු රෝගී වීම හේතුවෙන් ඔවුන්ගේ සිදු කළ PCR පරීක්ෂණයේදී 18 දෙනෙකුම ආසාදිතයින් බවද තහවුරු කරගෙන තිබේ. මෙම මංගල සාදය ආශ්‍රිතව නිර්මාණය වන කොවිඩ් පොකුර ප්‍රදේශයේ ජන ජීවිතවලට දැඩි බලපෑමක් එල්ලවනු ඇතැයි සෞඛ්‍ය අංශ සැක පල කරයි.", "URL": "https://lankatruth.com/si/?p=110052", "Category": "කොවිඩ් -19 (කොරෝනා ) පුවත්", "Parent URL": null}