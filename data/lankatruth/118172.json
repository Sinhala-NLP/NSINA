{"Source": "Lankatruth", "Timestamp": "June 19, 2021", "Headline": "රන්ජන් රාමනායක බන්ධනාගාරයෙන් කරාපිටියට ගෙන එයි", "News Content": "අඟුණකොළපැලැස්ස බන්ධනාගාරයේ රඳවා සිටින හිටපු පාර්ලිමේන්තු මන්ත්‍රි රන්ජන් රාමනායක මහතා වෛද්‍ය සායනයකට ඉදිරිපත් කිරීම සඳහා අද (19) දින කරාපිටිය රෝහල වෙත රැගෙන විත් තිබේ. බන්ධනාගාරයේ බස් රථයෙන් දැඩි ආරක්ෂාව යටතේ හිටපු මන්ත්‍රීවරයා කරාපිටිය රෝහල වෙත රැගෙන එනු ලැබූඅතර රෝහල් පරිශ්‍රය තුළ ද පොලිස් ආරක්ෂාව තරකර තිබුණි. හිටපු පාර්ලිමේන්තු මන්ත්‍රීවරයා අධිකරණපද්ධතිය දූෂිතයැයි පවසමින් සිදු කරනු ලැබූප්‍රකාශයක් නිසා අධිකරණයට අපහාස කිරීමේ චෝදනාවට වරදකරු වූ අතර සිව් අවුරුදු සිර දඬුවමකට යටත්ව මේ වනවිට අඟුණකොළපැලැස්ස බන්ධනාගාරයේ රඳවා සිටී.", "URL": "https://lankatruth.com/si/?p=118172", "Category": "පුවත්", "Parent URL": null}