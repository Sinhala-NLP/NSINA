{"Source": "Lankatruth", "Timestamp": "November 29, 2020", "Headline": "පවිත්‍රා වැඩ අරඹයි; මහාචාර්යවරු 2ක් ඇතුළු වෛද්‍ය සභාවේ පහක් දොට්ට", "News Content": "ශ්‍රී ලංකාවේ වෛද්‍ය අධ්‍යාපනයේ නියාමනය සහ සුපරීක්ෂාකාරීත්වය පිළිබඳ වගකීම දරන ශ්‍රී ලංකා වෛද්‍ය සභාවේ (SLMC) සභාපති මහාචාර්ය හරේන්ද්‍ර ද සිල්වා, මහාචාර්ය නාරද වර්ණසූරිය ඇතුළු වෛද්‍ය සභාවේ සාමාජිකයන් පස් දෙනෙක් පසුගිය නොවැම්බර් 20 දා සිට වහාම ක්‍රියාත්මක වන පරිදි නෙරපා හැරීමට සෞඛ්‍ය ඇමති පවිත්‍රා වන්නිආරච්චි මහත්මිය කටයුතු කර ඇත. එසේ ඉවත් කරන ලද අනෙක් සාමාජිකයන් තිදෙනා වන්නේ වෛද්‍ය සුනිල් රත්නප්‍රිය, වෛද්‍ය උපුල් ගුණසේකර සහ වෛද්‍ය පුෂ්පිකා උබේසිරි යන අයයි. සෞඛ්‍ය ඇමතිණියගේ මෙම අත්තනෝමතික ක්‍රියා මාර්ගය පිළිබඳව විශේෂඥ වෛද්‍යවරුන්ගේ සංගමය ඇතුළු සෞඛ්‍ය වෘත්තිකයන් රැසක් සිය විරෝධය පළ කර තිබේ. “පසුගිය නොවැම්බර් 20දා වර්තමාන සෞඛ්‍ය ඇමතිණිය සිදුකරන තෙක් 1926 සිට ගත වූ වසර 94 තුළ කිසිදු සෞඛ්‍ය ඇමතිවරයෙක් ශ්‍රී ලංකා වෛද්‍ය සභාවේ සභාපති හෝ වෙනත් සාමාජිකයෙක් ඉවත් කර නැත. දේශපාලන හා වෘත්තිය සමිති බලපෑමෙන් ස්වාධීනව කටයුතු කරන ස්වාධීන ආයතනයක් වන ශ්‍රී ලංකා වෛද්‍ය සභාවට මේ කරන ලද මැදිහත්වීම අතිශය භයානක බව” මහාචාර්ය හරේන්ද්‍ර ද සිල්වා පවසයි. සෞඛ්‍ය ඇමතිවරියගේ මෙම අත්තනෝමතික ක්‍රියාවට එරෙහිව තමන් අධිකරණයට යාමට බලාපොරොත්තු වන බව ද මහාචාර්යවරයා වැඩිදුරටත් පැවසීය", "URL": "https://lankatruth.com/si/?p=101903", "Category": "පුවත්", "Parent URL": null}