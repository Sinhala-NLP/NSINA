{"Source": "Lankatruth", "Timestamp": "July 6, 2023", "Headline": "ඇස් රෝහලේ තවත් සිදුවීමක් – ශල්‍යකර්මයකින් පසු කාන්තාවක් ජීවිතක්ෂයට", "News Content": "කොළඹ ජාතික අක්ෂි රෝහලේදී 35 හැවිරිදි කාන්තාවකගේ ඇසට කාචයක් දැමීම සඳහා සිදු කළ ශල්‍යකර්මයක් පසු එම කාන්තාවක් ඊයේ (05) ජීවිතක්ෂයට පත්ව තිබේ. මියගිය කත මිට පෙර කොළඹ ජාතික අක්ෂි රෝහලෙන් ඇසට කාචයක් දමාගෙන ඇති අතර ශල්‍යකර්මයක් කළ ඇගේ ඇසේ ඇතිවූ අසාත්මික තාවයක් හේතුවෙන් ඇය යළි පසුගිය 04 වනදා අක්ෂි රෝහලේ වෛද්‍යවරුන්ට පෙන්වා ඇත. එහිදී ඇයට යළි ශල්‍යකර්මයක් සඳහා වෛද්‍ය නිර්දේශ මත රෝහලට ඇතුළත් කර ඇති අතර ඊයේ අදාල ශෛල්‍යකර්මය සිදු කර ඇත. ශල්‍යකර්මයෙන් පසු ඇයට සිහි පැමිණ නැති අතර පසුව ඇය මියගොස් ඇති බවට තහුවරු කරගෙන තිබේ. මෙසේ මියගොස් ඇත්තේ කොස්ගොඩ බොරලුකැටිය දකුණ පදිංචි එච්.ජී හිමාලි ප්‍රියදර්ශනී වීරසිංහ නමැති දෙදරු මවකි. පසුගිය කාලයේදීද අක්ෂි රෝහලේ භාවිතා කළ යම් යම් ඖෂද හේතුවෙන් රෝගීන්ගේ විවිධ සංකූලතා මතු වූ අතර ඉන්දීය ණය ආධාර යටතේ මෙරටට ගෙන එන ලද බාල ඖෂධ කාණ්ඩ කිහිපයක් විවිධ අවස්ථාවලදී පසුගිය කාලයේ භාවිතයෙන් ඉවත් කරන ලදී. නුවරඑළිය හෝහලේදීද මෙලෙසම සංකූලකා තත්වයන් වාර්තා වී තිබේ. මේ අතර අදාළ කාන්තාවට ලබාදුන් නිර්වින්දන ඖෂධයේ සිදුවු යම් සංකූලතාවක් හේතුවෙන් එම මරණය සිදුවන්නට ඇති බවට සැක පළ කරන බව ඥාතීහු පවසති.", "URL": "https://lankatruth.com/si/?p=148756", "Category": "පුවත්", "Parent URL": null}