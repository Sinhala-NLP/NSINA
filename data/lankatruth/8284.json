{"Source": "Lankatruth", "Timestamp": "September 23, 2013", "Headline": "2014 අයවැයට යෝජනා 21ක්", "News Content": "2014 වර්ෂය සඳහා අය-වැය සකස් කිරීමට යෝජනා ඉදිරිත් කරන ලෙස මුදල් අමාත්‍යාංශය විසින් කරන ආරාධනයට අනුව වෘත්තීය සමිති ඒකාබද්ධ කිරීමේ සම්බන්ධීකරණ කමිටුව මගින් යෝජනා 21කින් යුත් ඉල්ලීම් මාලාවක් මුදල් ඇමති මහින්ද රාජපක්ෂ මහතාට ඉදිරිපත් කළ බව වසන්ත සමරසිංහ මහතා පවසයි. 2014 වර්ෂය සඳහා අය-වැය සකස් කිරීමට යෝජනා ඉදිරිත් කරන ලෙස මුදල් අමාත්‍යාංශය විසින් කරන ආරාධනයට අනුව වෘත්තීය සමිති ඒකාබද්ධ කිරීමේ සම්බන්ධීකරණ කමිටුව මගින් යෝජනා 21කින් යුත් ඉල්ලීම් මාලාවක් මුදල් ඇමති මහින්ද රාජපක්ෂ මහතාට ඉදිරිපත් කළ බව වසන්ත සමරසිංහ මහතා පවසයි. ,  ,  දිගින් දිගටම බඩු මිල ඉහළ යාම, විදුලි බිල ඉහළ නැංවීම, බස්ගාස්තු ඉහළ දැමීම නිසා රටේ සියලූ ජන කොටස් බරපතළ ආර්ථික අර්බුදයකට මුහුණ දී සිටින බවත් එබැවින් එම ගැටළු මූලික කර ගෙන මෙම යෝජනා ඉදිරිපත් කළ බවත් වසන්ත සමරසිංහ මහතා පවසයි. ,  ,  2006 සිට රටේ ජනතාවට ලබාදෙන්නේ යැයි ප‍්‍රකාශ කරන ලද සහන නොලැබුණ අතර, ඒ වෙනුවට බදු, දඩ හා ගාස්තු ඉහළ දැමීම මගින් ජනතාවගේ ජීවන තත්වය පහත වැටී ඇති බවත් රටේ නිෂ්පාදන ක‍්‍රියාවලියේ විශාලතම කොටසට දායකත්වය සපයන පෞද්ගලික අංශයේ සේවකයාට රජය මැදිහත් වීමෙන් කිසිදු සහනයක් ලබා දී නැති බවත් ඔහු පවසයි.  වෘත්තීය සමිති ඒකාබද්ධ කිරීමේ සම්බන්ධිකරණ කමිටුවේ කැඳවීමක් අනුව සහභාගිවු සියලූ වෘත්තීය සමිති හා සම්මේලනවල නියෝජිතයින් විසින් 2014 අය-වැයෙන් ජනතාව බලාපොරොත්තු වන සහන ලෙස ආණ්ඩුවෙන් ඉල්ලා සිටිය යුතු ඉල්ලීම් 21 පහත සඳහන් කර ඇත. 01. රාජ්‍ය අංශයේ වැටුප් රු 10000/= කින් ඉහල දැමීම. 02. පෞද්ගලික අංශයේ වතු සේවකයින් ඇතුළුව සේවකයින්ට රු. 5000/= ක අයවැය සහන දීමනාවක් ලබාදීම. 03. රාජ්‍ය සේවකයින්ගේ සියලූ දීමනා මූලික වැටුපට එකතු කිරීම. 04. ජීවන අංකයක වටිනාකම රු. 280/= ලෙස වහාම ගැසට් කිරීම. 05. රාජ්‍ය සේවක වැටුප් වැඩි කිරීමට අනුපාතිකව සියලූ විශ‍්‍රාමිකයින්ගේ වැටුප් වැඩිකිරීම. 06. රාජ්‍ය සේවකයින්ගේ හා විශ‍්‍රාමිකයින්ගේ වැටුප් විශමතා ඉවත් කිරීම. 07. දළ ජාතික නිෂ්පාදිතයෙන් 6% අධ්‍යාපනයට වෙන් කිරීම. 08. සෞඛ්‍ය ප‍්‍රවාහන ඇතුළු මහජන උපයෝගිතා සේවා ප‍්‍රශස්ත මට්ටමකින් පවත්වා ගැනීමට ප‍්‍රමාණවත් ලෙස ප‍්‍රතිපාදන වහා ඉහල දැමීම. 09. 1994 දී මහින්ද රාජපක්‍ෂ මහතා ඇතුළු ආණ්ඩුව රටේ රාජ්‍ය ප‍්‍රතිපත්තියක් ලෙස පිළිගත් කම්කරු ප‍්‍රඥාප්තිය වහාම ක‍්‍රියාත්මක කිරීම. 10. නිදහස් වෙළඳ කලාප හා අපනයන සැකසුම් කලාපයන්හි සේවක සේවිකාවන් සඳහා නේවාසික පහසුකම් ඇති කිරීමට අවශ්‍ය ප‍්‍රතිපාදන වෙන් කිරීම. 11. සමාජ සංරක්‍ෂණ ක‍්‍රමයක් පෞද්ගලික අංශයට හා අර්ධ රාජ්‍ය අංශයට ක‍්‍රියාත්මක කිරීම. 12. ආපදා ණය සඳහා ප‍්‍රමාණවත් ප‍්‍රතිපාදන වෙන් කිරීම. 13. වතු සේවකයින් සඳහා නිවාස/ඉඩම් අයිතිය ලබාදීමට කටයුතු කිරීම. 14. විදුලිය ඇතුළු අත්‍යවශ්‍ය භාණ්ඩ හා සේවා මත පනවා ඇති අසාධාරණ බදු ඉවත් කර ජනතාවට සහන සැලසීම. ,  ,  15. ගොවි, ධිවර, විශ‍්‍රාම වැටුප් ලබාදීමට අවශ්‍ය මුදල් වහාම ලබාදීම. 16. ධීවරයින්ට ලබාදෙන ඉන්ධන සහනාධාරය ලබාදීමට ප‍්‍රමාණවත් ප‍්‍රතිපාදන වෙන් කිරීම.  17. රාජ්‍ය සේවක දේපළ ණය සඳහා ගෙවන රජයේ පොලී ප‍්‍රතිශතය නිසි කලට ගෙවීම හා ණය කඩිනමින් ලබාදීමට ක‍්‍රමවේදයක් සකස් කිරීම. ,  18. පසුගිය අයවැයෙන් අග‍්‍රහාර දායක මුදල් රු. 75/= සිට 125/= දක්වා වැඩිකළද, ප‍්‍රතිලාභ වැඩි නොකළ අතර වර්තමානයට ගැලපෙන ලෙස ප‍්‍රතිලාභ වැඩිකිරීම. 19. අග‍්‍රහාර රක්‍ෂණයෙන් රුපියල් 100,000 ක විශ‍්‍රාම පාරිතෝෂිකයක් ලබා ගැනීම. 20. සේවක ව්‍යවස්ථාව හා බඳවා ගැනීම් පටිපාටිවල මතු වී තිබෙන ගැටළු නිරාකරණයට යාන්ත‍්‍රණයක් සකස් කිරීම. 21. 2013 අයවැයෙන් රාජ්‍ය හා පෞද්ගලික අංශයට යෝජනා කරන ලද විශේෂ ජනාධිපති වැටුප් කොමිෂම වහාම ස්ථාපිත කිරීම.", "URL": "https://lankatruth.com/si/?p=8284", "Category": "පුවත්", "Parent URL": null}