{"Source": "Lankatruth", "Timestamp": "October 1, 2023", "Headline": "සාහිත්‍ය මාසයේ වැඩියෙන්ම විකිණී ඇත්තේ තනි රූල් අභ්‍යාස පොත්", "News Content": "මෙවර සාහිත්‍ය මාසයට සමගාමීව කොළඹ බණ්ඩාරනායක සම්මන්ත්‍රණ ශාලාවේදී පැවැත්වෙන ජාත්‍යන්තර පොත් ප්‍රදර්ශනයේදී විශාල වශයෙන් විකණී තිබෙන්නේ තනි රූල් අභ්‍යාස පොත් සහ ලිපි ද්‍රව්‍ය බව වාර්තා වේ.  එම පොත් ප්‍රදර්ශනයේ අලෙවි කටයුතු පිළිබඳව කළ නිරීක්ෂණයකදී මේ බව තහවුරු වී ඇතැයි සිළුමිණ පුවත්පත වාර්තා කර ඇත.  එහි වැඩි දුරටත් සඳහන් වන්නේ සාහිත්‍ය පොත්පත් අතරින් රුසියන් සහ චීන සාහිත්‍ය පොතපතට වැඩි ඉල්ලුමක් තිබූ බවය.  මෙ වනවිට පවතින දැඩි ආර්ථික කඩා වැටීම ජනතාව තුළින් පිළිබිඹුවන අවස්ථාවක් ලෙස මෙවර පොත් ප්‍රදර්ශනය සැලකිය හැකි බව වෙළඳ කුටි පවත්වාගෙන ගිය බොහෝ ප්‍රකාශකයින් පොදුවේ ජනමාධ්‍යවලට අදහස් පළ කරමින් ප්‍රකාශ කර තිබේ.", "URL": "https://lankatruth.com/si/?p=152479", "Category": "පුවත්", "Parent URL": null}