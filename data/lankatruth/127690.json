{"Source": "Lankatruth", "Timestamp": "January 11, 2022", "Headline": "විද්‍යාත්මක ඇමති මණ්ඩලයේ විෂයන් ආයෙත් අනයි", "News Content": "පසුගිය මහා මැතිවරණයෙන් පසුව ජනාධිපතිවරයා විසින් පත්කරන ලද විද්‍යාත්මක ඇමති මණ්ඩලය වශයෙන් හඳුන්වන ලද වර්තමාන ඇමති මණ්ඩලයේ විෂයන් යලිත් වරක් වෙනස් කර තිබේ.  පෙරේදා (09) ජනාධිපතිවරයා විසින් නිකුත් කරන ලද අති විශේෂ ගැසට් පත්‍රයෙන් අමාත්‍යංශ 9ක විෂය පථයන් වෙනස් කර තිබේ.  මහින්ද රාජපක්ෂ අගමැතිවරයා යටතට පත්කර තිබෙන ආර්ථික ප්‍රතිපත්ති හා සැලසුම් ක්‍රියාත්මක කිරීමේ අමාත්‍යංශය සහ බුද්ධ සාමන ආගමික හා සංකෘතික කටයුතු අමාත්‍යංශය යන අමාත්‍යංශ දෙකෙහි විශයන් වෙනස් කර ඇත.  මොහොමඩ් අලි සබ්‍රිට ලබාදී තිබෙන අධිකරණ අමාත්‍යංශය ජනත බන්ඩාර තෙන්නකෝන්ට ලබාදී තිබෙන රාජ්‍ය සේවා, පළාත් සභා සහ පළාත් පාලන අමාත්‍යංශයේ විෂය පඨයන්ද වෙනස් කර ඇත. එමෙන්ම එම රාජ්‍ය අමාත්‍යංශයේ විෂයන්ද වෙනස් කර තිබේ.  ඊට අමතරව, අධ්‍යාපන ප්‍රතිසංස්කරණ, විවෘත විශ්ව විද්‍යාල හා දුරස්ථ අධ්‍යාපන ප්‍රවර්ධන රාජ්‍ය අමාත්‍යංශය,අධ්‍යාපන අමාත්‍යංශය, සිවිල් ගුවන් සේවා සහ අපනයන කලාප සංවාර්ධන රාජ්‍ය අමාත්‍යංශය සහ කර්මාන්ත අමාත්‍යංශය යන කැබිනට් සහ රාජ්‍ය අමාත්‍යංශ්‍යවල විෂය පථයන් වෙනස් කර තිබේ.", "URL": "https://lankatruth.com/si/?p=127690", "Category": "පුවත්", "Parent URL": null}