{"Source": "Lankatruth", "Timestamp": "February 21, 2021", "Headline": "ඉන්දියාවෙන් නව කොරෝනා ප්‍රභේද 240ක් හමුවෙයි", "News Content": "ඉන්දියාවෙන් කොවිඩ් – 19 නව ප්‍රභේද 240ක් හමුව ඇතැයි වාර්තාවේ. මේ වනවිට ඉන්දියාවෙන් කොවිඩ් ආසාදිතයන් එක්කොටි දසලක්ෂ හාරදහස් හත්සිය අනූපහක් (11,004,795) හමුව තිබේ. ඉන් ආසාදිතයන් එක්ලක්ෂ පනස් හයදහස් හාරසිය එකොලහක් (156,411) ජීවිතක්ෂයට පත්ව තිබේ. එමෙන්ම මේ වනවිට ප්‍රතිකර ලබන ආසාදිතයන් ගණන එක්ලක්ෂ පනස් එක් දහද් හයසිය අසූඅටකි (151,688) ඉන්දියාවේ මහාරාෂ්ට්‍ර ප්‍රාන්තයෙන් දෛනිකව වාර්තා වන නව කොරෝනා වයිරස ආසාදිතයන්ගේ ගණන පසුගිය සතියේදී වේගයෙන් ඉහළ ගිය අතර ඊට හේතුව මෙම නව ප්‍රභේද යැයි මේ සම්බන්ධයෙන් අදහස් දක්වමින් මහාරාෂ්ට්‍ර ප්‍රාන්තයේ ‘කොවිඩ්-19’ කාර්යසාධක බලකායේ සාමාජිකයකු වන වෛද්‍ය ෂෂාන්ක් ජෝෂී එන්.ඩී.ටීවී. පුවත් සේවයට පවසා ඇත. මහාරාෂ්ට්‍රා ප්‍රාන්තයෙන් ඇතුළු ඉන්දියාවේ විවිධ ප්‍රදේශවලින් වාර්තා වී ඇති නව ප්‍රභේද, කොරෝනා වයිරසයේ මුල් ප්‍රභේදවලට වඩා භයානක සහ සම්ප්‍රේෂණය වැඩි එනම් ව්‍යාප්තිය වැඩි ප්‍රභේද යැයිද මෙලෙස හමු වී ඇති නව ප්‍රභේදවලින් ඇතැම් එවා වයිරසය ආසාදනය වී සිරුරේ ප්‍රතිදේහ සංවර්ධනය වූ අයටද නැවත ආසාදනය වීමේ හැකියාවක් ඇතැයිද ඉන්දීය සෞඛ්‍ය අංශ ස﻿ඳහන් කරයි.", "URL": "https://lankatruth.com/si/?p=111057", "Category": "කොවිඩ් -19 (කොරෝනා ) පුවත්", "Parent URL": null}