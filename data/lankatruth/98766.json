{"Source": "Lankatruth", "Timestamp": "October 28, 2020", "Headline": "සුදු ජාතිවාදයට එරෙහි සටන් කළ රෝසා පාර්ක් සමරමු !", "News Content": "රෝසා පාර්ක් උපත ලබන්නේ 1913 පෙබරවාරි 4 වැනිදාය. ඇය උපතලද ඇමරිකාවේ අල්බමා ප්‍රදේශය කළු ජනතා විරෝධය ඉතා දරුණු ලෙස පැතිරී පැවතුනු විශේයෙන්ම 1861 දී ඇතිවූ ඇමරිකාවේ බෙදුම්වාදී යුද්ධයේදීද පවා රට දෙකඩ කිරීම සඳහා විශාල කාර්යභාරයක් සිදුකල දකුණේ ජාතිවාදීන්ගේ ග්‍රහණයට ලක් වූ ප්‍රදේශයක් විය. 1865 අප්‍රියෙල් 9 වැනිදා අවසන් වන බෙදුම්වාදී යුද්දයෙන් උතුරේ සමුහාණ්ඩවාදීන් ජයගත්තද ඇමරිකන් කළු ජනතාවගේ ජාතික ප්‍රශ්ණය මුළුමනින්ම නොවිසිඳුණු අතර දකුණේ සමහර ෆෙඩරල් ආණ්ඩු මගින් මෙම ජාතිවාදී ක්‍රියාමාර්ග දිගටම පවත්වාගෙන ගියහ. 1896 දී විභාගයට ගත් Plessy vs. Ferguson නම් නඩු තීන්දුවෙන් මෙම ජාතිවාදී නීතින් දිගටම පවත්වාගෙන යාමට අවසර දෙන ලදී. එහි ප්‍රථිපලයක් ලෙස කළු ජනතාවට වෙනම පාසල්, රෝහල්, සිනමා ශාලා, ආපන ශාලා පමණක් නොව පදික වේදිකා පවා කළු ජනතාවට වෙන් කර තිබිණි. චන්ද අයිතියද ඔවුනට අහෝසි කර තිබිණි. රෝසා පාර්ක් උපත ලද ඇලබාමා ප්‍රදේශය තුලද මෙම ජාතිවාදී නීතින් ඉතා තදින් ක්‍රියාත්මක වූ අතර නීති උල්ලංඝනය කරන්නන්ට දඩ ගෙවීමට හා සිරේ යෑමට සිදුවුණි. රෝසා පාර්ක්ගේ සීයාද ඔහුගේ ගොවිපල ආරක්ෂා කරගැනීමට අන්ත ජාතිවාදී සංවිධානයක් වූ ku klux klan(KKK) සමග ගැටුන පුද්ගලයෙකු විය. රෝසා පාර්ක් ඉගෙනගත් ඇය ඉගෙනගත් කාන්තා පාසැලට දෙවරක් මෙම ත්‍රස්ත්‍රවාදී සංවිධානය විසින් පහර දී තිබිණි. මෙම ජාතිවාදී ප්‍රහාර පිළිබඳව ඇය පසුව පවසා තිබුණේ එම ප්‍රහාර ඇයගෙ ජිවිතේ එක් කොටසක් වූ නිසා ළමා කාලයේදී එය එතරම් සංවේදනාත්මක බැලපෑමක් සිදු නොකල බවයි. ඇය ජිවත් වූ ප්‍රදේශයේ පාසැල් බස් රථය වෙන් කර තිබුනේ සුදු ජාතිකයන්ට පමණක් වූ අතර කළු දරුවන්ට පාසැල් යාමට සිදුවුයේ පයින්මය. “සෑම දිනකම සුදු ළමයින් රැගත් පාසල් බස් රථය අප ඉදිරියෙන් හඬ නගාගෙන ගියා! සුදු ජනතාවට එක් විදිහකටත් අපට තවත් ආකාරයකටත් සැලකීම මාගේ හිතේ නොමැකෙන මතකයක් සේ මෙම සිද්ධිය පැලපදියම් වුනා. මෙය පසුව මාගේ ජිවිතේ එක්තරා හැරවුම් ලක්ෂයක් බවටත් පත් වුනා” ඇය පැවසුවාය. 1932 දී ඇය ඇමරිකාවේ සිවිල් අයිතිවාසිකම් වෙනුවෙන් සටන් කල රෙමොන්ඩ් පාර්ක් සමග විවාහ වුවාය. ඔහු NAACP නම් කළු ජනතාවගේ අයිතිවාසිකම් වෙනුවෙන් සටන් කරන සංවිධානයක සාමාජිකයෙකු වූ අතර එතැන් පටන් ඇය ද තම ස්වාමියා සමග සමානත්මතාවය වෙනුවෙන් සටන් කළාය. ඔහුගේ මග පෙන්වීම යටතේ ඇය ඇමරිකන් කොමියුනිස්ට් පක්ෂය සංවිධානය කල අධ්‍යාපන කඳවුරුවලටද සහභාගී වන්නිය. 1943 දී ඇයද NACCP සාමාජිකත්වය ලබා ගත්තාය. 1955 දෙසැම්බර් 1 වැනිදා රෝසා පාර්ක් montgomery හි බසයකට ගොඩවනුයේ තම නිවස කරා යාමටය. බස් රථයේ පළමු ආසන පේලි 4 වෙන්කර තිබුනේ සුදු ජාතිකයන්ටය. ඉතිරි ආසන පේලි කළු ජනතාවට වෙන්කර තිබුණද සුදු ජාතිකයන් බසයට ගොඩ වීම වැඩිවුවහොත් එම ආසනද ඔවුන්ට දී බසයේ පිටුපසට ගොස් ඇතැම්විට සිටගෙන යාමට කළු ජාතිකයන්ට සිදු විය. රෝසා පාර්ක් අසුන්ගෙන සිටියේ මෙම කළු ජනතාවට වෙන්කර තිබු එක් ආසනයක වන අතර හදිසියේ සුදු ජාතිකයන් ප්‍රමාණය බසයට ගොඩවිම වැඩිවීම නිසා ඇයගේ ආසනය සුදු ජාතික මගියෙකුට ලබාදෙන ලෙස රියදුරා විසින් ඇයට බලකරන ලදී. ඇය රියදුරාගේ නියෝගය ප්‍රතික්ෂේප කල අතර එහිදී බසයේ රියදුරු පොලීසියට පැමිණිලි කරන අතර ඇය පොලිස් අත්අඩංගුවට පත්වුවාය. නඩු විභාගයකින් අනතුරුව ප්‍රාදේශීය නීති උල්ලංඝනය කිරීමේ යටතේ ඇයට ඩොලර් 15ක දඩයක් නියම කරන ලදී. එයට එරෙහිව වයස අවුරුදු 6 දී සුදු දරුවන් සමග සෙල්ලම් කිරීම හේතුකොටගෙන ලබාදුන් දඩුවමක් නිසා තවත් සුදු ජාතිවාදයේ ගොදුරක් වූ 26 හැවිරිදි පාස්ටර් කෙනෙකු හා පසුව ඇමරිකාවේ සිවිල් අයිතිවාසිකම් අරගලයේ ප්‍රධාන නියමුවෙකු වූ වූ මාටින් ලූතර් කිංග් විසින් මෙම අත්අඩංගුවට පත්වීමට විරෝධය පා ජනතාව සංවිධානය කිරීමට නායකත්වය ලබා දීමට තීරණය කරන ලදී. සිවිල් නීති කඩකිරීමේ සාමකාමී උද්ඝෝෂන සංවිධානය කරමින් ෆෙඩරල් ආණ්ඩුව පවත්වාගෙන යන ජාතිවාදී නීති අහෝසි කරන ලෙස ඔහු එහි ආණ්ඩුකාරවරයාගෙන් ඉල්ලා සිටිනු ලැබීය. අත් පත්‍රිකා 35000ක් බෙදා හැරුණු අතර montgomery ප්‍රදේශයම අදාළ බස් සමාගම වර්ජනය කරන ලෙස ජනතාවගෙන් ඉල්ලා සිටින ලදී. ප්‍රදේශයේ බස් වර්ජනය දින 381ක් පුරා අඛණ්ඩව පැවතුනි. මාටින් ලුතර් කිංග්ගේ නිවසට හා රෝසා පාර්ක්ගේ නීතිඥයා වන එඩ්ගාර් නික්සන් ගේ නිවෙස් වලට ජාතිවාදී ප්‍රහාර එල්ලකරනු ලැබිණි. අවසානයේ 1956 නොවැම්බර් 13 වැනිදා ඇමරිකන් ශ්‍රේෂථාධිකරණය මෙම බස් රථ වල පවත්වාගෙන යනු ලබන ජාතිවාදී නීතින් තහනම් කරනු ලැබීය. 1964 පනවනු ලැබූ සිවිල් අයිතිවාසිකම් නීති කෙටුම්පත මගින් සියළුම ජාතිවාදී නීතින්ද ඉවත් කරනු ලැබුණු අතර චන්දය දීම සඳහා වරිපනම් ගෙවීම අනිවාර්‍යය යන නීතියද 1965 දී වෙනස් කරනු ලැබීය. 1968 අප්‍රියෙල් 4 වැනිදා මාටින් ලුතර් කිංග් මරාදමනු ලැබිණි. එසේම රෝසා පාර්ක් සිවිල් අයිතිවාසිකම් වෙනුවෙන් සටන් කල මැල්කම් X සමග හා black panthers සමගද ලඟින් සමබන්ධකම් පැවත් වුවාය. ම ජිවිත කාලය පුරාවටම ඇමරිකාවේ හා ලොව පුරා වෙසෙන කළු ජනතාවගේ සිවිල් අයිතිවාසිකම් වෙනුවෙන් සටන් කල මෙම නිර්භීත කාන්තාව 2005 ඔක්තෝබර් 24 වැනිදා මෙලොවින් සමුගත්තාය. ඇය මියගියදා ඇමරිකන් ජාතික ධජය අඩුකුඹු කරන ලද අතර ඇයගේ අවමගුල් උත්සවය රාජ්‍ය ගෞරව සහිතව සිදු කරන ලදී. ඇය විසින් තම ආසනය ප්‍රතික්‍ෂේප කරන ලද RT බස් සමාගම ඇයගේ ජයාරූපයක් සහිතව මෙම වදන ඇයට ගෞරවයක් ලෙස බස්වල සඳහන් කරනු ලැබ ඇත. “වාඩි වී සිටියදී සිටගෙන සිටි වීර කාන්තාව ඇය වේ”!", "URL": "https://lankatruth.com/si/?p=98766", "Category": "විදෙස් පුවත්", "Parent URL": null}