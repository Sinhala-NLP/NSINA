{"Source": "Lankatruth", "Timestamp": "January 21, 2022", "Headline": "චම්පිකට එරෙහි සන්දීප් නඩුව විභාගයට දින නියම කරයි", "News Content": "රාජගිරියේ රිය අනතුර සම්බන්ධයෙන් අසත්‍ය සාක්ෂි නිර්මාණය කිරීම, සාක්ෂි වසන් කිරීම ඇතුළු චෝදනා යටතේ හිටපු ඇමති පාඨලී චම්පික රණවක ඇතුළු තිදෙනකුට එරෙහි නඩුව ලබන මස 18 වැනිදා සිට විභාග කිරීමට කොළඹ මාහාධිකරණ විනිසුරු දමිත් තොටවත්ත මහතා අද (21) තීරණය කළේය. තමා රෝගීව නේවාසිකව ප්‍රතිකාර ලබන බව මීට පෙර දිනයේදී අධීකරණයට දැනුම් දුන් පාර්ලිමේන්තු මන්ත්‍රී පාඨලී චම්පික රණවක මෙම නඩුව කැදවනු ලැබූ අවස්ථාවේ අධීකරණයේ පෙනී සිටිම සළකා බැලූ විනිසුරුවරයා නඩුව විභාගයට දින නියම කර තිබේ. රාජගිරිය ප්‍රදේශයේදී 2016 වසරේදී යතුරුපැදියක් පැදවූ සන්දීප් සම්පත් නැමති තරුණයා අනතුරටක ලක්වූ අතර බරපතළ තුවාල ලැබූ එම තරුණයා අභාදිත තත්වයට පත්විය. එවකට ඇමතිවරයෙකුව සිටි චම්පික රණවක එම අනතුර සිදුවූ අවස්ථාවේ එම තරුණයා මහ මග දමා පළායාම සම්බන්ධයෙන්ද ඔහුට එරෙහිව දැවැන්ත විරෝධයක් එල්ල වී තිබිණි. පාඨලී චම්පික රණවක සමග මෙම නඩුවේ, ඔහුගේ රියදුරු ලෙස කටයුතු කළ දිලුම් තුසිත කුමාර හා වැලිකඩ පොලීසියේ ස්ථානාධීපතිවරයා ලෙස සිටි සහකාර පොලිස් අධිකාරී සුදත් අස්මඩල චෝදනා ලැබ සිටිති.", "URL": "https://lankatruth.com/si/?p=127929", "Category": "පුවත්", "Parent URL": null}