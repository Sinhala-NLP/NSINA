{"Source": "Lankatruth", "Timestamp": "August 2, 2020", "Headline": "හෙටම නඩුව ගොනු කරන්න… අපි උසාවියෙදි බලාගමු… කුරුණෑගල නගරාධිපතිට නාමල් අභියෝග කරයි…", "News Content": "ඓතිහාසික කුරුණෑගල රාජධානියේ ජීවමාන සාක්ෂියක් ලෙස පැවති පෞරානික බුවනෙකබාහු රාජ මණ්ඩපය යැයි සැලකෙන ගොඩනැගිල්ල පසුගිය ජුලි 14 වනදා රාත්‍රියේ ඩෝසර් කර කඩා විනාශ කිරීම සම්බන්ධයෙන් කුරුණෑගල නගරාධිපති තුෂාර සංජීව විතාරණ මහතා ඇතුළු අපරාධකරුවන් වහාම අත්අඩංගුවට ගෙන අධිකරණයට ඉදිරිපත් කර නීතිය ක්‍රියාත්මක කරන ලෙස වැඩබලන පොලිස්පතිවරයා ඇතුළු වගඋත්තරකරුවන් වෙත නියෝගයක් නිකුත් කරන ලෙස ඉල්ලා අභියාචනාධිකරණයට ඉදිරිපත් කළ පෙත්සම මගින් අපහාස වී ඇතැයි කියමින් කුරුණෑගල නගරාධිපතිවරයා විසින් තමන් වෙත රුපියල් ලක්ෂ 5000ක් ඉල්ලා එන්තරවාසියක් එවා ඇතැයි ජාතික ජනබලවේගයේ කුරුණෑගල දිස්ත්‍රික් අපේක්ෂක කණ්ඩායම් නායක නාමල් කරුණාරත්න මහතා සඳහන් කරයි. තමන් ශත පහක වන්දියක් නොගෙවන බවත් නගරාධිපතිවරයා අධිකරණයේදී මුණගැසීමට ඉතාමත් කැමැත්තෙන් සිටින බවත් සඳහන් කළ නාමල් කරුණාරත්න මහතා වැඩිදුරටත් අභියෝග කර සිටියේ හැකිනම් හෙටම අධිකරණය හමුවේ තමන්ට විරුද්ධව අපහාස නඩුවක් ගොනු කරන ලෙස ය. නගරාධිපතිවරයාගේ නොවිසඳුනු පෙර චෝදනා රැසක්ම තිබෙන බවත් ඒවාද අධිකරණයේදී බේරාගැනීමට තමන් සූදානම් බවත් මෙහිදී නාමල් කරුණාරත්න මහතා අවධාරණය කළේ ය.", "URL": "https://lankatruth.com/si/?p=95442", "Category": "පුවත්", "Parent URL": null}