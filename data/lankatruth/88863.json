{"Source": "Lankatruth", "Timestamp": "January 17, 2020", "Headline": "විශ්‍රාමික ජනපති පොළොන්නරුවෙන් මහ මැතිවරණයට", "News Content": "විශ්‍රාමික ජනාධිපති සහ ශ්‍රී ලංකා නිදහස් පක්ෂයේ සභාපති මෛත්‍රීපාල සිරිසේන මහතා මහ මැතිවරණය සඳහා පොළොන්නරුව දිස්ත්‍රික්කයෙන් අපේක්ෂකයකු ලෙස තරඟවදින බව ශ්‍රී ලංකා නිදහස් පක්ෂයේ මහ ලේකම් රාජ්‍ය අමාත්‍ය දයාසිරි ජයසේකර මහතා පවසයි. ශ්‍රී ලංකා නිදහස් පක්ෂ මූලස්ථානයේදී අද (17) පැවැති සාකච්ඡාවකදී අමාත්‍යවරයා මේ බව පැවසීය. කෙසේ වෙතත් විශ්‍රාමික ජනාධිපති මෛත්‍රීපාල සිරිසේන මහතා 2014දී ජනාධිපතිවරණයට ඉදිරිපත්වෙමින් ප්‍රකාශකර සිටියේ තමන්ගේ ජනාධිපති ධුර කාලය අවසන් වූ පසු පොළොන්නරුවට ගොස් “කුඹරක් කොටාගෙන” වශ්‍රාම සුවයෙන් කල් ගෙවන බවය.", "URL": "https://lankatruth.com/si/?p=88863", "Category": "පුවත්", "Parent URL": null}