{"Source": "Lankatruth", "Timestamp": "May 18, 2020", "Headline": "ලාංකිකයින් 40,000කට ආසන්න පිරිසක් මෙරටට පැමිණීමේ අපේක්ෂාවෙන් රටවල් 143ක…", "News Content": "කොරෝනා වසංගත තත්වය හේතුවෙන් විදේශ රටවල් 143ක සිටින තවත් ශ්‍රී ලාංකිකයෝ 38,983කට අධික සංඛ්‍යාවක් ආපසු මෙරටට පැමිණීමේ අපේක්ෂාවෙන් සිටින බව විදේශ සබඳතා අමාත්‍යාංශය පවසයි. ඒ අනුව එම රටවල ඉගෙනුම ලබන සිසු සිසුවියන් 3,078ක්, කෙටිකාලීන වීසා බලපත්‍රලාභීන් 4,040ක්, සංක්‍රමණික ශ්‍රමිකයන් 27,854ක්, ඔවුන්ගෙන් යැපෙන්නන් 3,527ක් සහ ද්විත්ව පුරවැසියන් 484ක් සහ වෙනත් අයද මෙම පිරිසට ඇතුලත් වන බව එම අමාත්‍යාංශය වැඩිදුරටත් කියා සිටී. මේ අතර, පසුගිය අ‌ප්‍රේල් 21 වැනි දින සිට මේ දක්වා විදේශ රටවල් 15ක සිටි ශ්‍රී ලාංකිකයන් 3,600 දෙනෙකු පමණක් මෙරටට ගෙන්වාගෙන ඇති අතර එම කණ්ඩායම බොහෝ දුරට විදේශවල අධ්‍යාපනය හැදෑරූ සිසු සිසුවියන්, පුහුණුව සඳහා යවන ලද රජයේ නිලධාරීන් හා ඔවුන්ගෙන් යැපෙන්නන් වන බවපැවසේ. මේ අතර වි⁣දේශ අමාත්‍යාංශයේ “කන්ටෑක්ට් ශ්‍රී ලංකා” සජීවි අන්තර්ජාල පිවිසුම යටතේ මේ වනවිට විදෙස් රටවල සිටින ශ්‍රී ලාංකිකයන් 78,033 දෙනෙකු එහි ලියාපදිංචි වී ඇති බව අමාත්‍යාංශයේ ආර්ථික කටයුතු (බහුපාර්ශ්වීය) සහ විදේශීය ශ්‍රී ලාංකිකයන් පිළිබඳ වැඩබලන අධ්‍යක්ෂ ජනරාල් අන්සුල් ජාන් මහතා කියා සඳහන් කර තිබේ.", "URL": "https://lankatruth.com/si/?p=93221", "Category": "පුවත්", "Parent URL": null}