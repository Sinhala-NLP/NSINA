{"Source": "Lankatruth", "Timestamp": "November 20, 2018", "Headline": "මෛත්‍රීගේ කුමන්ත්‍රණයෙන් රුපියල් බිලියන 30ක ආයෝජන රටට අහිමිවෙයි", "News Content": "ප්‍රජාතන්ත්‍ර විරෝධීව සහ ව්‍යවස්ථා විරෝධීව, සදාචාරාත්මක නොවන ලෙස ජනාධිපති මෛත්‍රීපාල සිරිසේන මහතා විසින් පසුගිය ඔක්තෝබර් 26 වනදා පාර්ලිමේන්තු මන්ත්‍රී මහින්ද රාජපක්ෂ මහතාව අගමැති ධුරයට පත් කිරිමේ කුමන්ත්‍රණයෙන් පසු මෛත්‍රී – මහින්ද පිලට රටේ බලය අල්ලා ගැනීම සඳහා දියත් කළ කුමන්ත්‍රණය හේතුවෙන් රට තුළ ඇතිව තිබෙන දේශපාලන අස්තාවරත්වය හේතුවෙන් මෙරට ව්‍යාපාර ආරම්භ කිරීම සඳහා විදෙස් ආයෝජනයන් රැගෙන පැමිණි රුපියල් බිලියන 30ක විදෙස් ආයෝජන රටට අහිමි වී ඇතැයි වාර්තාවේ. පසුගිය 26වනදා කුමන්ත්‍රණ අගමැතිවරයා පත් කිරිමත් ඉන් පසු ඔහුගේ බලය තහවුරු කිරීම සඳහා පාර්ලිමේන්තුව වාර අවසාන කර රුපියල් කෝටි 50, 60 ගෙවමින් මන්ත්‍රීවරු මිලදී ගැනීමටත් තැත් කළ නමුත් එම උපක්‍රමය සාර්ථක නොවූ හෙයින් පාර්ලිමේන්තුව විසුරුවා හරින ලදී. එසේ පාර්ලිමේන්තුව විසුරුවා හැරීම අභියෝග කරමින් ශ්‍රේෂ්ටාධිකරණයට මූලික අයිතිවාසිකම් පෙත්සම් ගොනු කර තිබෙන අතර එම පෙත්සම් විභාගයට ගනිමින් ජනාධිපතිවරයා පාර්ලිමේන්තුව විසුරුවා හැරීමට නිකුත් කළ ගැසට් නිවේදනය තාවකාලිකව අත්හිටුවන ලදී. ඒ අවසරයෙන් පාර්ලිමේන්තුව කැඳවීමට කතානායකවරයා කටයුතු කළ අතර මහින්ද මෛත්‍රී පිලට පාර්ලිමේන්තුවේ මන්ත්‍රීවරු 122කගේ කැමැත්ත්ක නැති බව අනාවරණය විය. ඒ අනුව බහුතර මන්ත්‍රී ප්‍රමාණයක් නොමැතිවීම හේතුවෙන් මෛත්‍රීපාල සිරිසේන මහතාගේ කුමන්ත්‍රණ අගමැතිව පිළිගැනීම පාර්ලිමේන්තුව ප්‍රතික්ෂේප කරන ලදී. එ තත්වය තුළ රටේ දේශපාලන අස්ථාවර භාවයක් හටගෙන ඇති අතර එම අස්ථාවර තත්වය හේතුවෙන් පසුගිය 26 වනදා සිට මේ වනවිට ගෙවුණු මාසයකට ආස්න්න කාලය තුළ මෙරටට පැමිණි රුපියල් බිලියන 30ක විදෙස් ආයෝජන ශ්‍රී ලංකාවට අහිමිව ගොස් ඇත. එහි වගකීම මෙම කුමන්ත්‍රණයේ ප්‍රධානියා වන මෛත්‍රීපාල සිරිසේන මහතා භාරගතයුතුව ඇත.", "URL": "https://lankatruth.com/si/?p=63729", "Category": "ආර්ථික පුවත්", "Parent URL": null}