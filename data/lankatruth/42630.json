{"Source": "Lankatruth", "Timestamp": "October 17, 2017", "Headline": "අනිකාට මරණ තර්ජනය කළ අය හෙලිවෙයි", "News Content": "රවී කරුණානායක මහතා මුදල් ඇමතිව සිටි සමයේ පදිංචිවීම සඳහා අර්ජුන් ඇලෝසියස් මහතා විසින් නිවසක් ලබාදීම සම්බන්ධයෙන් බැඳුම්කර කොමිසම හමුවේ සාක්ෂි ලබාදුන් අනිකා විජේසූරිය මහත්මියට මරණ තර්ජනය කර ඇත්තේ රවී කරුණානායක මහතාගේ ඥාතියෙකු බව බැඳුම්කර කොමිසමේදී අනාවරණය වී තිබේ. ඇයට මරණ තර්ජනය කර ඇත්තේ හිටපු මුදල් ඇමාත්‍ය රවී කරුණානායක මහතාගේ ඥාතියෙකු බව පැවසෙන ශනිල් නෙත්තිකුමාර නම් පුද්ගලයෙකු බව නියෝජ්‍ය සොලිසිටර් ජනරාල් යසන්ත කෝදාගොඩ මහතා ප්‍රශ්නගත බැඳුම්කර නිකුතුව පිළිබඳ විමර්ශන සිදු කරන ජනාධිපති කොමිසම හමුවේ අනාවරණය කර ඇත. එසේම අනිකා මහත්මියගේ සහෝදරයෙකු වන විජිත් යන අයටද මරණ තර්ජනය කර ඇති බවත් මේ සම්බන්ධයෙන් පරීක්ෂණයක් සිදු කරන ලෙසත් නීතිපති දෙපාර්තමේන්තු නිලධාරීන් බැඳුම්කර කොමිසමෙන් ඉල්ලා තිබේ.", "URL": "https://lankatruth.com/si/?p=42630", "Category": "පුවත්", "Parent URL": null}