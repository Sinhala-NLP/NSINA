{"Source": "Lankatruth", "Timestamp": "May 30, 2019", "Headline": "තලවකැලේ ගින්නකින් වතු නිවාස 24ක් විනාශයි", "News Content": "තලවකැලේ හොලිරූඩ් තේ වත්තේ කම්කරු නිවාස 24ක් ඊයේ(29) රාත්‍රියේ ඇතිවූ ගින්නකින් සම්පූර්ණයෙන්ම විනාශ වී ඇත. ඊයේ රාත්‍රී 10.30ට පමණ ගිනි ගැනීම සිදුව ඇති අතර ගින්න පැතිරයාමෙන් පේලි නිවාස 24ක් සම්පූර්ණයෙන්ම විනාශ වී ඇත. එම නිවෙස්වල පදිංචිව සිටි පුද්ගලයන් 100 දෙනෙකු මේ වනවිට අවතැන්ව ඇතැයි තලවකැලේ පොලීසිය පවසයි. ගින්නට හසුවීමෙන් නිවෙස්ලවල තිබූ විදුලි උපකරණ හා ලිපි ලේඛන ආදිය ද විනාශ වී ඇති අතර අවතැන්වූවන් තාවකාලිකව හොලිරූඩ් දෙමළ විද්‍යාලයේ රඳවා තැබීමට වතු පාලනාධිකාරිය කටයුතු කර ඇත. ගින්නට හේතුව නිස්චිතව අනාවරණය වී නොමැති අතර විදුලි කාන්දුවක් හේතුවෙන් මෙ සිදුවන්නට ඇතැයි පොලීසිය සැක පල කරයි. සිද්ධියෙන් ජීවිත හානි වාර්තා වී නොමැති අතර තලවකැලේ පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=74812", "Category": "පුවත්", "Parent URL": null}