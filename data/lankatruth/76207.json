{"Source": "Lankatruth", "Timestamp": "June 22, 2019", "Headline": "දුම්රිය සේවක වර්ජනය තව දුරටත්", "News Content": "වැටුප් විශමතා ගැටළුව ඇතුලු තවත් ඉල්ලීම් කිහිපයක් මුල්කර ගනිමින් දුම්රිය වෘත්තීය සමිති කිහිපයක් ආරම්භ කර ඇති වැඩ වර්ජනය අද(22) මධ්‍යම රාත්‍රී 12 දක්වා ක්‍රියාත්මකවීමට නියමිතය. වැටුප් විශමතා ගැටළුව විසඳීමට කැබිනට් මණ්ඩල අනුමැතිය ලැබී තිබියදී එය විසඳීමට මුදල් අමාත්‍යාංශය ක්‍රියා නොකිරීම හේතුවෙන් පැය 48ක සංකේත වැඩ වර්ජනයක නිරත වන බව දුම්රිය රියදුරන්, නියාමකවරුන්, ස්ථානාධිපතිවරුන්, සහ පාලකවරුන් ඇතුලු වෘත්තීය සමිති කිහිපයක් පවසා සිටියේය. එතෙක් ප්‍රවාහන ඇමති අර්ජුන රණතුංග හා මුදල් ඇමති මංගල සමරවීර යන මහත්වරුන් සමඟ අවස්ථා කිහිපයකදී සිදුකර ඇති සාකච්ඡා අසාර්තකවීමෙන් වෘත්තීය ක්‍රියාමාර්ගය කැඳවා තිබිණි.", "URL": "https://lankatruth.com/si/?p=76207", "Category": "පුවත්", "Parent URL": null}