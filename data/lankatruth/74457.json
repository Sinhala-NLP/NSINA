{"Source": "Lankatruth", "Timestamp": "May 23, 2019", "Headline": "මෝදිගේ පක්ෂයට සුභ ලකුණු", "News Content": "ඉන්දීය මහ මැතිවරණයේ අවසන් ප්‍රථිඵල අද නිකුත්වීමට නියමිතව ඇති අතර ඉන්දීය මාධ්‍ය වාර්තා කර ඇත්තේ වත්මන් ඉන්දීය අගමැති ප්‍රමුඛ භාරතීය ජනතා පක්ෂය බහුතර ආසන සංඛ්‍යාවක් හිමිකර ගනිමින් ජයග්‍රහණය කරනු ඇති බවය. ඉන්දීය ලෝක් සභාවේ බහුතරය දිනා ගැනීම සඳහා ආසන 272කට වැඩි සංඛ්‍යාවක බලය තහවුරු කර ගතයුතු අතර ඉන්දීය මාධ්‍ය සහ දේශපාලන විචාරකයන් පවසා සිටින්නේ භාරතීය ජනතා පක්ෂය ආසන 300 ඉක්මවා ජය ගනු ඇති බවය. මෝදිගේ ප්‍රභලතම ප්‍රතිවාදියා වූ රාහුල් ගාන්ධිගේ ඉන්දීය කොංග්‍රස් පක්ෂය දරුණු පසුබෑමකට ලක්ව සිටින අතර රාහුල් ගාන්ධි මැතිවරණයට තරඟකළ උත්තර ප්‍රදේශයේ ඇමති ආසනයේ මෝධිගේ අපේක්ෂිකාව වන ශ්‍රීම්ති ඉරාණි, රාහුල් ගාන්ධිට ඉදිරියෙන් සිටින බව ද පැවසේ. කෙසේ වුවද රාහුල් ගාන්ධි කේරලයේ ආසනයක ජය තහවුරු කරගෙන තිබේ. එසේම ආසන 100කට අධික ප්‍රමාණයක් කොංග්‍රසය ජයග්‍රහණය කරනු ඇති බවත් විචාරකයයෝ පවසති. කොංග්‍රස් පක්ෂයේ දරුණු පසුබෑම මත භාරතීය ජනතා පක්ෂය කැපී පෙනෙන ජයක් අත්කර ගනු ඇති බවත් ශක්තිමත් ආණ්ඩුවක් පිහිටවනු ඇති බවත් දේශපාලන විචාරකයන්ගේ මතයයි.", "URL": "https://lankatruth.com/si/?p=74457", "Category": "විදෙස් පුවත්", "Parent URL": null}