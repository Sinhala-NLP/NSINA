{"Source": "Lankatruth", "Timestamp": "July 2, 2023", "Headline": "පොහොට්ටුවේ සැරසිලිවලට පන්සලේ විරෝධය", "News Content": "පොහොට්ටු මන්ත්‍රී ගාමිණී ලොකුගේ පිළියන්තල නගරය ආසන්නයේ සූදානම් කර තිබූ ආසන සම්මේලනයට අදාල සැරසිලි යාබද පිලියන්දල ධර්ම ශ්‍රාස්ත්‍රෝදය පිරිවෙන් විහාරස්ථානයේද සිදු කර තිබීම සම්බන්ධයෙන් විහාරාධිපති හිමියෝ ඇතුළු දායක සභාවෙන් එල්ල වූ විරෝධය හමුවේ ඉවත් කරගැනීමට සිදුවී ඇති බව වාර්තා වේ. මෙම ජන හමුව සඳහා අදාල සැරසිලි කැස්බෑව නගර සභාවේ සේවකයින් යොදවා සිදු කර ඇති අතර පිලියන්දල ධර්ම ශ්‍රාස්ත්‍රෝදය පිරිවෙන් විහාරස්ථානය සම්බන්ධ කරගෙන තිබූ සැරසිලි පල්ලේපත්තුවේ ප්‍රධාන සංඝනායක පෙතිගමුවේ රාහුල නායක ස්වාමීන්වහන්සේගේ මැදිහත්විමෙන් ප්‍රදේශවාසී දායකයින් සහ ස්වාමීන් වහන්සේලා විසින් ගලවා ඉවත් කර ඇති බව වැඩිදුරටත් වාර්තා වේ. විහාරාධිපති හිමියෝ පොහොට්ටු මන්ත්‍රී ගාමිණී ලොකුගේ අමතා මෙම සැරසිලි සඳහා පන්සල යොදාගැනීම සම්බන්ධයෙන් තමන්වහන්සේගේ අප්‍රසාදය පල කර ඇතැයි තවදුරටත් වාර්තාවේ.", "URL": "https://lankatruth.com/si/?p=148600", "Category": "පුවත්", "Parent URL": null}