{"Source": "Lankatruth", "Timestamp": "November 16, 2018", "Headline": "කිලෝ දෙකක කුඩු මාට්ටු", "News Content": "රුපියල් කෝටි දෙකකට අධික වටිනාකමකින් යුත් හෙරොයින් තොගයක් ප්‍රවාහනය කරමින් සිටි පුද්ගලයින් දෙදෙනෙකු පොලිස් මත්ද්‍රව්‍ය නාශක කාර්යාංශය මගින් අත්අඩංගුවට ගෙන තිබේ. වැල්ලම්පිටිය – කඩුවෙල මාර්ගයේ ත්‍රී රෝද රථයක් උපයෝගී කරගෙන මෙම හෙරොයින් තොගය ප්‍රවාහනය කර ඇති අතර ගල්වාන හන්දියේ දී සැකකරුවන් දෙදෙනෙකු සමඟ හෙරොයින් තොගය අත්අඩංගුවට ගෙන තිබේ. අත්අඩංගුවට ගත් සැකකරුවන් වැල්ලම්පිටිය ප්රකදේශයේ පදිංචිකරුවන් වන අතර ඔවුන් අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය. හෙරොයින් තොගයේ බර කිලෝග්‍රෑම් දෙකකට අධික බවත් එහි වටිනාකම රුපියල් දෙකෝටි තිස් ලක්ෂයකට අධික බවත් සඳහන් වේ.", "URL": "https://lankatruth.com/si/?p=63528", "Category": "පුවත්", "Parent URL": null}