{"Source": "Lankatruth", "Timestamp": "June 14, 2019", "Headline": "පාසල් සිසුන් ඇතුළු තරුණයන් 11ක් අතුරුදන් කිරීමේ සිද්ධියේ 11 වැනි සැකකරුට ඇප", "News Content": "2008 – 2009 කාල වකවානුව තුළ පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාලව රක්ෂිත බන්ධනාගාර ගතකර සිටි නාවික හමුදා නිලධාරී සංජීව ප්‍රභාත් සේනාරත්න යන අය ඇප මත මුදාහැරීමට අද(14) කොළඹ මහාධිකරණය නියම කළේය. සිද්ධියට අදාල 11 වැනි සැකකරු වන නාවික හමුදා නිලධාරී සංජීව ප්‍රභාත් සේනාරත්න යන අය වෙනුවෙන් පෙනීසිටි නීතීඥවරුන් විසින් සිදුකළ ඇප ඉල්ලීම සළකා බලමින්, රුපියල් එක්ලක්ෂ පනස් දහසක මුදල් ඇප සහ රුපියල් ලක්ෂ 10 බැගින් වූ ශරීර ඇප දෙකක් මත මුදා හැරීමට කොළඹ මහාධිකරණ විනිසුරු ආදිත්‍ය පටබැදි මහතා නියෝග කළේය. ඇප තැබීමෙන් අනතුරුව සාක්ෂිකරුවන්ට බලපෑම් සිදුකිරීමෙන් වළකින්නැයි මහාධිකරණය සැකකරුට තරයේ අවවාද කළේය. එසේම ඔහුගේ විදෙස් ගමන් තහනම් කර බලපත්‍රය අධිකරණයට භාර දියයුතු බවට ද නියෝග කළේය. සෑම මසකම අවසන් ඉරු දින රහස් පොලීසිය හමුවේ පෙනීසිට වාර්තා කළ යුතු බව ද සැකකරුට නියෝග කළේය.", "URL": "https://lankatruth.com/si/?p=75739", "Category": "පුවත්", "Parent URL": null}