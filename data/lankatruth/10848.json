{"Source": "Lankatruth", "Timestamp": "July 21, 2014", "Headline": "පාර ඉල්ලුවාට නඩු", "News Content": "බෙරගල වැල්ලවාය මාර්ගය ප්‍රතිසංස්කරණය කර දෙන මෙන් ආණඩුවට බලකිරීමට පසුගිය  06  වනදා ප්‍රදේශවාසීන් විශාල පිරිසකගේ සහභාගීත්වයෙන් පැවති විරෝධතාවයට එක් වූ  15  දෙනෙකුට විරුද්ධව අධිකරණය සිතාසි නිකුත් කර තිබේ. අධිකරණයේ වාරණ නියෝගය කඩකරීම පිළිබඳව ලබන  24  වන දින අධිකරණය හමුවේ පෙනී සිටින ලෙස ඔවුනට නොතීසි නිකුත් කර තිබේ. බෙරගල වැල්ලවාය මාර්ගය ප්‍රතිසංස්කරණය කර දෙන මෙන් ආණඩුවට බලකිරීමට පසුගිය 06 වනදා ප්‍රදේශවාසීන් විශාල පිරිසකගේ සහභාගීත්වයෙන් පැවති විරෝධතාවයට එක් වූ 15 දෙනෙකුට විරුද්ධව අධිකරණය සිතාසි නිකුත් කර තිබේ. අධිකරණයේ වාරණ නියෝගය කඩකරීම පිළිබඳව ලබන 24 වන දින අධිකරණය හමුවේ පෙනී සිටින ලෙස ඔවුනට නොතීසි නිකුත් කර තිබේ. මෙම විරෝධතාවයට ප්‍රදේශයේ භික්ෂූන් වහන්සේලා, කතෝලික පූජකවරුන් සහ හින්දු පූජකවරුන් පෙරටුකරගෙන 1500 ක පමණ පිරිසක් සහභාගී වූ බව අනාවරණය වේ. විශේෂයෙන්ම එක්සත් ජනතා නිදහස් සන්ධානයේ ප්‍රාදේශීය ක්‍රියාකාරී පිරිස ඇතුළුව දේශපාලන පක්ෂ භේදයකින් තොරව ප්‍රදේශවාසී ජනතාව මෙයට සහභාගී වී සිටියහ. මෙම මාර්ගය ප්‍රතිසංස්කරණය කිරීමට 2010 වසරේ පැවැත්වූ ප්‍රාදේශීය සභා මැතිවරණය ආසන්නයේදී නාමල් රාජපක්ෂ මන්ත්‍රීවරයා විසින් මුල්ගල් තැබීය.   ඒ අනුව කිලෝමීටර් දෙකක් පමණ දුරක් රාත්‍රී කාලයේදී කාපට් කල බව ප්‍රදේශවාසීහු පෙන්වා දෙති. මෙම මාර්ගයේ මුළු දුර කිලෝමීටර් තිස්පහක් වන අතර මේ වන විටත් කාපට් කර තිබෙන්නේ කිලෝමීටර් දෙකක පමණ දුර පමණි.", "URL": "https://lankatruth.com/si/?p=10848", "Category": "පුවත්", "Parent URL": null}