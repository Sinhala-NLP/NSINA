{"Source": "Lankatruth", "Timestamp": "December 22, 2019", "Headline": "යුද හමුදා සෙබලෙක් වේයන්ගොඩ කඳවුර තුළ දී සිය දිවි නසාගෙන", "News Content": "වේයන්ගොඩ යුද හමුදා කඳවුරේ මුරකුටිය තුළ දී 19 හැවිරිදි හමුදා සෙබලෙකු සිය ගිනි අවියෙන් වෙඩි තබාගෙන සියදිවි හානි කරගෙන තිබේ. වතුපිටිවල යුද හමුදා කදවුරේ සිට ආහාර රැගෙන යාම සදහා ඊයේ (21) පස්වරුවේ අදාළ සෙබලා ඇතුළු පිරිසක් වේයන්ගොඩ යුධ හමුදා කදවුර වෙත පැමිණ ඇත. එහිදි අදාළ සෙබලා මුරකුටිය තුළ නැවති ඇති අතර පසුව ඔහු සිය ගිනි අවියෙන් හිසට වෙඩි තබාගෙන සියදිවි හානිකරගෙන ඇති බවයි වාර්තා වේ. මියගොස් ඇත්තේ 05 වන විජයබා රෙජිමේන්තුවට අයත් සාමාන්‍ය සෙබලෙකු බව සඳහන්. වේයන්ගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://lankatruth.com/si/?p=87781", "Category": "පුවත්", "Parent URL": null}