{"Source": "Lankatruth", "Timestamp": "April 7, 2021", "Headline": "රන්ජන් රාමනායකට පාර්ලිමේන්තු අසුන අහිමි වෙයි", "News Content": "රංජන් රාමනායක මහතාගේ පාර්ලිමේන්තු මන්ත්‍රී ධූරය පුරප්පාඩු වී ඇතැයි පාර්ලිමේන්තු මහලේකම්වරයා විසින් මැතිවරණ කොමිසමට දැනුම් දී ඇති බව කථානායක මහින්ද යාපා අබේවර්ධන මහතා පවසයි. ඒ මහතා මේ බව පැවසුවේ අද (07) පාර්ලිමේන්තු සභාවාරය ආරම්භ කරමිනි. අධිකරණයට අපහාස කිරීම සම්බන්ධයෙන් සිව් වසරක සිර දඬුවමක විඳිමින් සිටින රංජන් රාමනායක මහතා තමන්ගේ පාර්ලිමේන්තු මන්ත්‍රී ධුරය අහෝසි නොකරන ලෙස ඉල්ලමින් අභියාචනාධිකරණය හමුවේ පෙත්සමක් ගොනු කර තිබූ පෙත්සම පසුගිය 05 වැනි දින විභාගයට නොගෙනම ප්‍රතික්ෂේප කෙරෙණි. ඒ, අභියාචනාධිකරණ සභාපති අර්ජුන ඔබේසේකර සහ මායාදුන්නේ කොරයා යන විනිසුරු මඬුල්ල විසිනි. ඉන්පසුව පාර්ලිමේන්තුව රැස්වූඅවස්ථාවේදීරංජන් රාමනායක මහතාට මාස තුනක නිවාඩුවක් ලබාදෙන ලෙස විපක්ෂ නායක සජිත් ප්‍රේමදාස මහතා කළ ඉල්ලීම ද කථානායකවරයා විසින් ප්‍රතික්ෂේප කරන ලදී. ඒ අනුව මාස තුනක් තිස්සේ පාර්ලිමේන්තු රැස්වීම් වලට සහභාගී නොවීමේ හේතුව මත රාමනායක මහතාගේ මන්ත්‍රී අසුන අහිමි කර තිබේ.", "URL": "https://lankatruth.com/si/?p=114481", "Category": "පුවත්", "Parent URL": null}