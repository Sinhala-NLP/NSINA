{"Source": "Lankatruth", "Timestamp": "June 5, 2018", "Headline": "ප්‍රවීණ මාධ්‍යවේදී හේම නලින් දිවි ගමන නිමාකරයි", "News Content": "ජ්‍යෙෂ්ඨ මාධ්‍යවේදියෙකු මෙන්ම රූපවාහිනි නිවේදකයෙකු වන හේමනලින් කරුණාරත්න මහතා අභාවප්‍රාප්ත වී තිබේ.මාලබේ පිහිටි නිවසේදී ඔහු අභාවප්‍රාප්ත වී ඇති අතර මිය යන විට 55 වන වියේ පසුවිය. අන්තර්ජාලය හරහා විකාශය වන HTV ( Heritage TV) ප්‍රධානියා ලෙස කටයුතු කළ හේමනලීන් කරුණාරත්න මහතා ජ්‍යෙෂ්ඨ රූපවාහිනී වැඩසටහන් අධ්‍යක්ෂවරයෙකු ද වේ. හේමනලින් කරුණාරත්න මහතා පදිංචිව සිටි නිවසේ දොර ඊයේ (04) රාත්‍රියේ සිටම වසා තිබීම හේතුවෙන් අද (05) දහවල් පරීක්ෂා කර බැලීමේදී නිවසේ කාමරයක් තුළ මියගොස් සිටි ඒ මහතාගේ මළ සිරුර සොයාගෙන තිබේ.තලංගම පොලිසිය විමර්ශනයක් ආරම්භ කර ඇති බවද පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://lankatruth.com/si/?p=53599", "Category": "පුවත්", "Parent URL": null}