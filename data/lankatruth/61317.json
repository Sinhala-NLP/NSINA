{"Source": "Lankatruth", "Timestamp": "October 18, 2018", "Headline": "දරුවෙකු අපයෝජනය කළ උකුවෙල ප්‍රා.සභාවේ මහින්දගේ මන්ත්‍රී සොයා පොලිස් මෙහෙයුම්", "News Content": "උකුවෙල ප්‍රාදේශීය සභාවේ මහින්ද පිලේ මන්ත්‍රීකෝලිත ඒකනායක නැමැත්තා කුඩා පිරිමි දරුවෙකු අපයෝජනය කිරිමේ සිද්ධියක් සම්බන්ධයෙන් මාතලේ පොලිසියේ ළමා හා කාන්තා කාර්යාංශය විශේෂ පොලිස් කණ්ඩායමක් යොදවා එම මන්ත්‍රීවරයා අත්අඩංගුවට ගැනීමට මෙහෙයුම් ක්‍රියාත්මක කර ඇති බව වාර්තා වේ. ළමයාගේ ඥාතීන් විසින් මාතලේ පොලිසියේ ළමා හා කාන්තා කාර්යාංශයට සිදු කර ඇති පැමිණිල්ලකට අනුව මෙම මෙහෙයුම් ආරම්භ කර ඇති බවද වාර්තා වේ. මීට දින කිහිපයකට පෙර මාතලේ ගුරලවෙල ප්‍රදේශයේ අවමංගල්‍යයක් පැවති නිවසකදී මෙම මන්ත්‍රීවරයා විසින් අදාළ පිරිමි දරුවාව අපයෝජනය කර ඇති අතර තමාට එරෙහිව පැමිණිලි කර ඇති බව දැනගත් මන්ත්‍රීවරයා මේ වනවිට ප්‍රදේශයෙන් පලාගොස් ඇති බවද වාර්තාවේ. කෙසේ නමුත් මෙම මන්ත්‍රීවරයා සොයා මෙහෙයුම් ක්‍රියාත්මක බැවින් වහාම ඔහු අත්අඩංගුවට ගෙන අධිකරණයට ඉදිරිපත් කරන බව පොලිසිය සඳහන් කරයි.", "URL": "https://lankatruth.com/si/?p=61317", "Category": "පුවත්", "Parent URL": null}