{"Source": "Lankatruth", "Timestamp": "June 3, 2012", "Headline": "ගිරිතලේ ගොවීන් බරපතල දෙගිඩියාවක", "News Content": "ගිරිතලේ ව්‍යාපාරයේ පදිංචිව සිටින ගොවීන්ට ගොවිතැන සඳහා ජලය නොලැබීම නිසා බරපතල අර්බුදයකට පත්ව සිටී. ගොවි පවුල් 2500ක් වාසය කරන මෙම ව්‍යාපාරයේ අක්කර 9500-10,000ක පමණ වගාබිම් ප‍්‍රමාණයකට ප‍්‍රමාණවත් ජලය ඉදිරියේදී නොලැබීමේ අවදානමකට මුහුණ දී සිටී. එක් මුරයකට ජලය අක්කර අඩි 2500ක් ලබා දිය යුතුව තිබුණත් දැනට ලබාදෙන්නේ අක්කර අඩි 1500ක් පමණි. එයද තව මුර කිහිපයකට සීමාවන තත්වයක් මතුවී ඇත. දැනට ගිරිතලේ වැවේ අක්කර අඩි 8,000ක් තිබුණත් ඉන් භාවිතයට ගතහැකි වන්නේ අක්කර අඩි 4500ක් (නම් මුර 3ක්) පමණක් බව ගොවි මහතුන්ගේ පවසයි. එසේම මහවැල ගගෙන් අක්කර අඩි 28,000ක් ලබාදෙන බව බළධාරීන් වාචිකව පොරොන්දු වුවත් මේ වන තෙක් ඒ සම්බන්ධයෙන් කිසිදු කි‍්‍රයාමාර්ගයක්ද ගෙන නොමැත. ගිරිතලේ ව්‍යාපාරයට යාබදව ඇති 48 කොළණිය සහ උණගලා වෙහෙර ප‍්‍රදේශවලද අක්කර 315ක ගොවි පවුල් 105කටද ඉහත ජල අර්බුදයට මුහුණපා සිටී. මේ හේතුවෙන් ගිරිතලේ ව්‍යාපාරය, 48 කොළණිය සහ උණගලා වෙහෙර ප‍්‍රදේශවල ගොවී මහතුන් ගොවිතැනට තෙල් ගහනවාද, පොහොර ගහනවාද, එසේත් නැත්නම් සිය දිවි නසාගන්නවාද යන තීරණ තුනෙන් පළමුව තෝරාගන්නේ කුමක්ද යන දෙගිඩියාවට මුහුණපා සිටී.", "URL": "https://lankatruth.com/si/?p=2563", "Category": "පුවත්", "Parent URL": null}