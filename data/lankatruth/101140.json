{"Source": "Lankatruth", "Timestamp": "November 23, 2020", "Headline": "භූමදානය ඉල්ලන්නේ අනික් රටවල් කරන නිසයි – මොහොමඩ් අලි සබ්‍රි", "News Content": "අධිකරණ ඇමති මොහොමඩ් අලි සබ්‍රි මහතාගේ ඥාතිවරයක කොරෝනා ආසාදනයෙන් මියගිය බව තහවුරු වී තිබියදී භූමිදානය කිරීම සම්බන්ධයෙන් ඇතිවී තිබෙන ආණ්දෝලනාත්මක තත්වයට පිළිතුරු වශයෙන් අද (23) පාර්ලිමේන්තුවේදී පිළිතුරු දෙමින් අලි සබ්‍රි මහතා පැවසූවේ භූමදානය කරන්න ඉල්ලන්නේ අනික් රටවල් කරන නිසා බවය. මෙරට නීතියෙන් ඉඩ ලබා දී ඇත්තේ කෝවිඩ් ආසාදිතයන් බව තහවුරු වුණු මියගිය අයගේ සිරුරු ආදාහනය කිරීමට පමණි. එහෙත් මුස්ලිම් ආගමික චාරිත්‍ර අනුව මිහිදන් කිරීම සිදුකරන බැවින් මෙරට කොවිඩ් නීතියත් සමග ප්‍රතිවිරෝධයක් ඇති වී තිබේ. අධිකරණ ඇමතිවරයා සඳහන් කරන්නේ මෙම නීතිය වෙනස් කරගැනීම සඳහා තමන් යෝජනා ඉදිරිපත්කරමින් සාකච්ඡා කරමින් සිටින බවයි. පාර්ලිමේන්තුවේදී ඇමතිවරයා සඳහන් කළේ ගෝඨාභය රාජපක්ෂ ජනාධිපතිවරයාගේ නඩු 35ක් වෙනුවෙන් පෙනී සිටි බවත් ඊට අමතරව මහින්ද රාජපක්ෂ, බැසිල් රාජපක්ෂ, නාමල් රාජපක්ෂ ඇතුළු රාජපක්ෂ පවුලේම නඩුවෙන් අධිකරණයේ පෙනි සිටින බවත්ය.", "URL": "https://lankatruth.com/si/?p=101140", "Category": "පුවත්", "Parent URL": null}