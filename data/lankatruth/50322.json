{"Source": "Lankatruth", "Timestamp": "April 8, 2018", "Headline": "සල්මාන් ඛාන්ට යළිත් ඇප", "News Content": "1998 වසරේදී දුර්ලභ ගණයේ මුවන් දෙදෙනෙක් ඝාතනය කිරීමේ වරදට පසුගියදා වසර පහක සිර දඩුවම් නියම වූ ඉන්දීය සුපිරි නළු සල්මාන් ඛාන්ට ඇප නියම වී තිබේ. ඒ තමාට එරෙහිව පැනවූ සිර දඬුවමට ඔහු ගොනු කළ ඇපෑලක් සලකා බලමිනි. සල්මාන් දින දෙකක් සිර දඩුවම් වින්දේය. රුපියල් 50,000ක මුදල් ඇපයක් හා රුපියල් 25,000 බැගින් වන ශරීර ඇප දෙකක් මත ඔහු නිදහස් කර ඇත. නඩුව නැවතත් මැයි 07දා විභාග කිරීමට නියමිතය.", "URL": "https://lankatruth.com/si/?p=50322", "Category": "පුවත්", "Parent URL": null}