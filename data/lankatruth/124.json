{"Source": "Lankatruth", "Timestamp": "October 27, 2011", "Headline": "ජ.වි.පෙ. මාතර සම්මන්ත්‍රණයට පොලීසියෙන් බාධා", "News Content": "ජනතා විමුක්ති පෙරමුණ රට පුරා පවත්වාගෙන යනු ලබන zආ මග සහ යායුතු මඟZ සම්මන්ත්‍රණ මාලාවේ මාතර දිස්ති්‍රක් සම්මන්ත්‍රණය අදට (27) යෙදී තිබුණි. එම සම්මන්ත්‍රණය ජ.වි.පෙ. ප්‍රධාන ලේකම් ටිල්වින් සිල්වා මහතා විසින් ඇමතීමට නියමිත වූ අතර මාතර සණස ශාලාවේදී පැවැත්වීමට කටයුතු යොදා තිබිණ. ඒ වෙනුවෙන් ජවිපෙ සාමාජිකයින් විසින් මාතර නගරයේ සරසා තිබූ පතාක සියල්ල ඉහළින් නියෝගයක් ලැබුණ බව පවසමින් මාතර පොලිසියේ නිලධාරීන් පිරිසක් විසින් අද මධ්‍යහ්න 12.00 ට පමණ බලහත්කාරයෙන් ඉවත් කර දමා ඇතැයි වාර්තා වේ. අනතුරුව ජවිපෙ සාමාජිකයින් විසින් මේ පිළිබඳව පොලීසියෙන් විමසීමක් කර ඇති අතර තමන්ට ලැබුණ නියෝගයක් මත එම සැරසිලි ඉවත් කළ බව පවසා ඇත. කෙසේ වුවද ජ.වි.පෙ. ක්‍රියාකාරීන් අනතුරුව නැවතත් එම ආකාරයෙන්ම සැරසිලි කර තිඛෙන බවව වාර්තා වේ.", "URL": "https://lankatruth.com/si/?p=124", "Category": "පුවත්", "Parent URL": null}