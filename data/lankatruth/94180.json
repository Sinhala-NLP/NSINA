{"Source": "Lankatruth", "Timestamp": "June 22, 2020", "Headline": "තියුණු ආයුධයකින් පහර දී තරුණයෙකු ඝාතනය කරලා", "News Content": "ඊයේ (21) රාත්‍රීයේ දුන්ගල්පිටිය පොලිස් වසමේ කැපුන්ගොඩ ප්‍රදේශයේ දී දෙපිරිසක් අතර ඇතවූ ගැටුමක් දුරදිග යාමෙන් තියුණු ආයුධයකින් පහර දී පුද්ගලයෙකු ඝාතනය කර තිබේ. මෙලෙස ඝාතනයට ලක්ව ඇත්තේ කැප්නුගොඩ, පමුණුගම ලිපිනයේ පදිංචිව සිටි 21 හැවිරිදි තරුණයෙකි. මිය ගිය පුද්ගලයාගේ මෘත ශරීරය මීගමුව රෝහලේ තැන්පත් කර ඇති අතර මූලික මහේස්ත්‍රාත් පරීක්ෂණය සහ පශ්චාත් මරණය අද (22) සිදු කිරීමට නියමිත ය. ඝාතනය සිදු කළ සැකකරු අත්අඩංගුවට ගෙන ඇති අතර දුන්ගල්පිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://lankatruth.com/si/?p=94180", "Category": "පුවත්", "Parent URL": null}