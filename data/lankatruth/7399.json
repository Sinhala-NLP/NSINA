{"Source": "Lankatruth", "Timestamp": "June 3, 2013", "Headline": "සරණගේ විදෙස් ගමන් බලප්‍රත්‍රය අධිකරණ භාරයට", "News Content": "ඛනිජ තෙල් නියෝජ්‍ය ඇමැති සරණ ගුණවර්ධන මහතාගේ විදෙස් ගමන් බලපත අත්තනගල්ල අධිකරණය භාරයේ තබන්නැයි කාවින්දා නානායක්කාර මහේස්ත්‍රාත්වරිය අද (03) නියෝග කර ඇත. ඛනිජ තෙල් නියෝජ්‍ය ඇමැති සරණ ගුණවර්ධන මහතාගේ විදෙස් ගමන් බලපත අත්තනගල්ල අධිකරණය භාරයේ තබන්නැයි කාවින්දා නානායක්කාර මහේස්ත්‍රාත්වරිය අද (03) නියෝග කර ඇත. වීරගුලදී කුඩා පිරිමි දරුවකු පැහැර ගැනීම සම්බන්ධයෙන් නියෝජ්‍ය ඇමැතිවරයා ඇතුළු සිව් දෙනකුට එරෙහිව පවරා ඇති නඩුවේදී නියෝජ්‍ය ඇමැතිවරයා ගිය වාරයේ අධිකරණයට නොපැමිණියේය. ඒ සම්බන්දයෙන් ඔහුගේ නීතීඥයින් අධිකරණයට දැන්වූයේ හදිසියේ ජපානයට යෑමට වු නිසා අධිකරණයට පැමිණීමට නොහැකිවූ බවයි.  රට යෑමට අවශ්‍ය වෙතොත් ගමන් බලපත්‍රය අධිකරණයෙන් ලබා ගන්නැයි මහේස්ත්‍රාත්වරිය දැන්වූ අතර අද අධිකරණයට පැමිණි සරණ ගුණවර්ධන නියෝජ්‍ය ඇමැති වරයා ගමන් බලපත්‍රය අධිකරණයට භාර දී තිබේ.", "URL": "https://lankatruth.com/si/?p=7399", "Category": "පුවත්", "Parent URL": null}