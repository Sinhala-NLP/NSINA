{"Source": "Lankatruth", "Timestamp": "October 19, 2017", "Headline": "දුම්රිය සේවකයෝ යළි වර්ජනයකට සැරසෙති", "News Content": "දුම්රිය රියදුරන්, ස්ථානාධිපතිවරුන් සහ දුම්රිය පාලකවරුන්ගේ සහභාගිත්වයෙන් හෙට (20) මධ්‍යම රාත්‍රියේ සිට වර්ජනයක නිරත වීමට දුම්රිය සේවකයින් තීරණය කර ඇති බව වාර්තා වේ. 2017 සැප්තැම්බර් 20 වනදා මෙම සංගම්, අග්‍රාමාත්‍ය ලේකම්වරයා සමඟ පැවති සාකඡාවට අනුව එකඟවූ වැටුප් දීමනාව මෙම මස වැටුපට එක් කර නොතීබීම හේතුවෙන් මෙම ඒකමතික තීරණය ගන්නා බව දුම්රිය වෘත්තීය සමිති සඳහන් කරයි. මෙම මස වැටුප තිබු ප්‍රමාණයටත් වඩා අඩු වී ඇති බවත්, අග්‍රාමාත්‍ය ලේකම්වරයාගේ නියෝගය පිළිනොපැදීම හේතුවෙන් මෙම වර්ජනය සිදු කරන බවත් වෘත්තීය සමිති නායකයෝ පවසති.", "URL": "https://lankatruth.com/si/?p=42802", "Category": "පුවත්", "Parent URL": null}