{"Source": "Lankatruth", "Timestamp": "October 6, 2021", "Headline": "අප්පච්චිට, බාප්පිට, පුතානෝට අමතක වුන මරණයක්…", "News Content": "ආචාර්ය සිරාන් දැරණියගල සිය වසර 79ක දිවි ගමනට ඊයේ (05) සමුදුන්නා. 1942 අවුරුද්දේ උපත ලැබූ ආචාර්ය සිරාන් දැරණියගල විද්වතා ලංකාවේ ප්‍රාග් ඓතිහාසික යුගය ගැන ගවේෂණය කර අණාවරණය කළ කරුණු ඉතිහාසය, පුරාවිද්‍යාව, මානව විද්‍යාව වගේ ක්ෂේත්‍ර ගණනාවකටම අතිශය වැදගත් වුනා. පුරාවිද්‍යා අධ්‍යක්ෂක ජනරාල් ලෙසද, පුරාවිද්‍යාඥයෙකු ලෙසද තමන් සතුවූ knowledge එක සහ experience එක ජාතික පුරවිද්‍යා ප්‍රතිපත්තිය සැකසිමේදී නොමසුරුව ලබාදුන් විද්වතෙකි. විශේෂ කාරණය තමයි , කාලයේ වැලිතලාවෙන් වැසී ගොස් තිබූ ප්‍රාග් එෛතිහාසික තොරතුරු එළිදරව් කරපු ආචාර්ය දැරණියගලයන්ගේ වියෝව රටේ නායකයන්ට එක දවසින්ම වැහිල ගිය විදිහ. මේ පොඩි රට රකින්න කියලා ඇමරිකාවේ මව්බිමේ දරු මුණුපුරන්ව තනි කරල ආව ජනාධිපති ගෝඨාභය රාජපක්ෂගේ මාධ්‍ය ඒකකයෙන් ආචාර්ය දැරණියගලගේ වියෝව සම්බන්ධයෙන් කිසිදු ප්‍රකාශයක් එළියට ආවේ නෑ. අඩු ගානේ අකුරු 180ක ට්විටර් පනිවිඩයක් වත් නෑ.මහින්ද තාත්තිට ‘වැඩ වැඩි’ නිසා තාත්තිට support කරන චිචි පුතා ‘නැතිවුන’ විද්වතා ගැන FB පෝස්ට් එකක් වත් share කළේ නෑ.පුරාවිද්‍යාව ගැන විශේෂ ඇල්මක් තියෙනව කියන පුංචි ප්‍රේමදාස ‘සේක්ෂ්පියර් ඉංග්ලිෂ්’වලින් ලියපු ට්විටර් මැසේජ් එකක්වත් දායි කියල හිතුවට එයාත් ආචාර්ය දැරණියගලයන්ගේ වියෝව ගැන මීක් නෑ. දේශපාලඥයන් හැටියට ආචාර්ය සිරාන් දැරණියගලයන්ගේන් මේ රටේ පුරාවිද්‍යා ක්ෂේත්‍රයට සිදුවූ මෙහෙවර සිහිපත් කරල තිබ්බේ අනුර කුමාරලගේ කට්ටිය විතරයි. සමහර විට පැනඩෝරා පේපර්ස් හරහා රාජපක්ෂ නාමය මුලු ලෝකේම hit වෙච්ච වෙලාවක ආචාර්ය සිරාන් දැරණියගලයන්ගේ මරණය රටේ පාලකයන්ට අමතක වුනා වෙන්න පුලුවන්. ඒත් රටේ ඉතිහාසය හරිතැන හිටුවන්න විද්‍යාත්මක ප්‍රවේශයකින් තම ජීවිත කාලයම කැප කරපු ආචාර්ය සිරාන් උපේන්ද්‍ර දැරණියගල නාමය, ඔහුගේ මෙහෙවර හැමදාම මතකයේ තබා ගැනීම අපේ රටට, අපේ කමට ආදරේ කරන සැමගේ වගකිමක්. දෙව්මිත් රාජසිංහ ලියයි.", "URL": "https://lankatruth.com/si/?p=124190", "Category": "පුවත්", "Parent URL": null}