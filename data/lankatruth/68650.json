{"Source": "Lankatruth", "Timestamp": "February 20, 2019", "Headline": "රන්ජන්ගේ කුඩු ගහන මන්ත්‍රී ලැයිස්තුව කතානායක ලිඛිතව ඉල්ලයි", "News Content": "කොකේන් ඇතුලු මත්ද්‍රව්‍ය භාවිත කරන පාර්ලිමේන්තු මැති ඇමතිවරුන්ගේ ලැයිස්තුවක් තමන්ට ලබාදෙන ලෙස කතානායක කරූ ජයසූරිය මහතා රන්ජන් රාමනායක මහතාට දන්වා තිබේ. රන්ජන් රාමනායක මහතා පසුගිය දා මාධ්‍ය ඔස්සේ ප්‍රකාශ කර සිටියේ මැති ඇමතිවරුන් 24 දෙනෙකු කොකේන් ඇතුලු මත්ද්‍රව්‍ය භාවිත කරන බවයි. එසේම කතානායකවරයා දුරකථනයෙන් අමතා රන්ජන් රාමනායක මහතා මෙම මන්ත්‍රීවරුන් පිළිබඳව හෙලිකර ඇති අතර එහිදී කතානායකවරයා පවසා ඇත්තේ ලිඛිතව එම ලැයිස්තුව ලබාදෙන ලෙසයි. එවැනි ලිඛිත පැමිණිල්ලක් ලැබේනම් පමණක් පක්ෂ නායකයින් සමඟ සාකච්ඡා කොට ඉදිරි ක්‍රියාමාර්ග ගැනීමට තමන් සූදානම් බව කතානායකවරයා පවසා තිබේ.", "URL": "https://lankatruth.com/si/?p=68650", "Category": "පුවත්", "Parent URL": null}