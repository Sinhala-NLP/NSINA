{"Source": "Lankatruth", "Timestamp": "May 26, 2018", "Headline": "ඉරාන රාජ්‍ය නිලධාරීන්ගේ ගුවන් සේවයට ඇමරිකාවෙන් සම්බාධක", "News Content": "ඉරාන ජනාධිපති හසන් රොව්හානි සිය ගුවන් ගමන් සඳහා යොදා ගනු ලබන ඉරානයේ “දේනා” ගුවන් සේවයට ඇමරිකාව විසින් සම්බාධක පනවා තිබේ. ත්‍රස්ත සංවිධානවලට අරමුදල් එකතු කිරීම සම්බන්ධයෙන් එල්ලවන චෝදනා සැළකිල්ලට ගෙන මෙසේ සම්බාධක පැනවූ බව ඇමරිකාව පවසයි. ඉරාන ජනපති පමණක් නොව රාජ්‍ය නිලධාරීන්ගේ ගමන් බිමන් සිදුවන්නේ ද මෙම ගුවන් සේවය හරහා ය. ඉරානය සමඟ ඇතිකරගෙන තිබූ න්‍යෂ්ටික ගිවිසුමෙන් ඇමරිකාව ඉවත්වන බවටත් ඉන් පසුව 2015 වසරේ ගිවිසුම අත්සන් කිරීමට පෙර තිබූ අයුරින් සම්බාධක ක්‍රියාත්මක කරන බවත් ඇමරිකාව පසුගියදා ප්‍රකාශ කළේ ය. එසේම අත්සන ඉවත් කරගනිමින් පහසුවෙන් ජාත්‍යන්තර ගිවිසුමක් කඩ කළ හැකි ඇමරිකාව වැනි රටක් සමඟ තවදුරටත් ගිවිසුමේ රැදී සිටීමට තමන්ට අනවශ්‍යබව ඉරානය විසින් ප්‍රකාශකර තිබුණි.", "URL": "https://lankatruth.com/si/?p=52930", "Category": "විදෙස් පුවත්", "Parent URL": null}