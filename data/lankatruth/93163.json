{"Source": "Lankatruth", "Timestamp": "May 13, 2020", "Headline": "රාජිත රක්ෂිත බන්ධනාගාරයට", "News Content": "රනිල් – මෛත්‍රී ආණ්ඩුවේ හිටපු අමාත්‍ය රාජිත සේනාරත්න මහතා මැයි මස 27 වැනිදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද (13) නියෝග කර තිබේ. ‘‘සුදුවෑන් මාධ්‍ය සාකච්ඡාව’’ සම්බන්ධයෙන් ඇප ලබා සිටි හිටපු අමාත්‍ය රාජිත සේනාරත්න මහතා අපරාධ පරික්ෂණ දෙපාර්තමේන්තුව විසින් අද (13) අත්අඩංගුවට ගනු ලැබ තිබිණි. ඒ ඔහුට ඇප ලබාදීමට විරෝධිය පල කරමින් නීතිපතිවරයා විසින් කොළඹ මහාධිකරණයේ ගොනු කර තිබූ ප‍්‍රතිශෝධන පෙත්සම සලකා බලමින්, එම ඇප ලබාදීම බල රහිත කරමින් කොළඹ මහේස්ත‍්‍රාත් අධිකරණය වෙත ලබාදුන් නියෝගයක් අනුව ය.", "URL": "https://lankatruth.com/si/?p=93163", "Category": "පුවත්", "Parent URL": null}