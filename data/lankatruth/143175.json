{"Source": "Lankatruth", "Timestamp": "December 24, 2022", "Headline": "ඡන්ද පෙට්ටි දාහකට වැඩි ප්‍රමාණයක් අලුත්වැඩියා කරයි", "News Content": "කැඩී බිඳී ගොස් තිබූ දැවමය ඡන්ද පෙට්ටි දහසකට වැඩි ප්‍රමාණයක් අලුත්වැඩියාව සඳහා රජයේ කර්මාන්ත ශාලාවට පසුගියදා බාර දුන් බවත් ඉන් කොටසක් මේ වනවිට එම කටයුතු නිම කිරීමෙන් පසු නැවතත් බාරදී ඇති බවත් මැතිවරණ කොමිෂන් සභාව පවසයි. මෙලෙස ඡන්ද පෙට්ටි අලුත් වැඩියා කරන්නේ ඡන්ද පෙට්ටි සියල්ල කල් තියා සූදානම් කර තැබීමට මැතිවරණ කොමිසම පසුගියදා ගත් තීරණයක් අනුව බවද පැවසේ. සමහර ඡන්ද පෙට්ටි දැඩි ලෙස අබලන්ව ඇති බවත් බොහෝ පෙට්ටිවල පවතින්නේ ඒවායේ අගුල්වල ගැටළු බවත් එහි නිලධාරීහු සඳහන් කරති. මේ අතර ඡන්දයේදී ඡන්දදායකයන්ගේ ඇගිලි පාට කිරීම සඳහා යොදා ගන්නා තීන්ත සහ අනෙකුත් ද්‍රව්‍ය මිලදී ගැනීම සම්බන්ධයෙන්ද සාකච්ඡා ආරම්භවී ඇති බවද එහි ආරංචි මාර්ග සඳහන් කරයි.", "URL": "https://lankatruth.com/si/?p=143175", "Category": "පුවත්", "Parent URL": null}