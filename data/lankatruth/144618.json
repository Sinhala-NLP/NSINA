{"Source": "Lankatruth", "Timestamp": "February 15, 2023", "Headline": "“අපි කෙක්කෙන් හරි කොක්කෙන් හරි මේ ඡන්දය ගන්නවා” – අනුර දිසානායක", "News Content": "“අපි කෙක්කෙන් හරි කොක්කෙන් හරි මේ ඡන්දය ගන්නවා” යැයි ජාතික ජන බලවේගයේ නායක අනුර දිසානයක අද (15) මොණරාගලදී පැවසීය. ඔහු මේ බව පැවසූවේ මාලිමාවේ ජය තහවුරු කරණ, මොණරාගල ජන රැලිය අමතමිණි. “ඡන්දය නොපැවැත්වීම හේතුකොටගෙන මොකක්ද සිද්ධවුනේ? අවුරුදු 30ක දිග්ගැස්සුණු යුද්ධයක් නිර්මාණය වුනා. අනතුරුව මහ මැතිවරණය ආවනම් මහ මැතිවරණයට ජනතා විමුක්ති පෙරමුණ ඉදිරිපත් වෙනවා. එහෙම තරඟ වැදුණනම් 1983 පවත්වන මහා මැතිවරණයේ පාර්ලිමේන්තුව නියෝජනය කරනවා. එහෙම වුනානම් 88ක් 89ක් නිර්මාණය වෙන්නේ නැහැ. දැන් ආපහු රනිල් වික්‍රමසිංහ ජේ.ආර්ගේ බෑනා ඒ ගමණ තීරණය කරලා තියෙනවා. අද වෙනකොට 14. දින 22ක් විතර ගතවෙලා. 23 ඊලඟ නඩු දිනය. ඊට පස්සෙ තියෙන්නේ දින 05යි. ප්‍රචාරක දිනවල ඊලඟ දින 06යි. දින 11යි තියෙන්නේ. මැතිවරණ කාලේ ගතවෙලා. රනිල් වික්‍රමසිංහ තාමත් කැසපොට කවනවා මේක කල් දාන්න. කවදාවත් ආණ්ඩුවේ වැඩ රජයේ මුද්‍රණ දෙපාර්තමේන්තුව අතේ සල්ලිවලට කරන්නේ නැහැ. ඒව කරනවා පස්සේ ආණ්ඩුවෙන් බැර කරනවා ඒවා. නිදහස් උත්සවේට ආරාධනා පත්‍ර ගැහුවා. අපි නෝනගෙන් දැනගන්න කැමතියි, එව්වා ගැහුවේ අත්පිට මුදලටද? මේකට විතරක සල්ලි ඉල්ලලා ලියුමක් එවනවා. ඇයි ඒ? එයා හැටට කිට්ටුයි. එයා බලනවා 61 දක්වා දීර්ඝ කරගන්න. එහෙම නැත්නම් 06න් ගෙදර ගිහිල්ලා තානාපතිකමකට යන්න. රටේ ජනාධිපති යනු කඩාකප්පල්කාරයෙක්. මුද්‍රණාලයට තගදානවා, මේවා මුද්‍රණය කරන්න එපා කියලා. භාණ්ඩාගාර ලේකම්ට තග දානවා සල්ලි දෙන්න එපා කියලා. මේ සල්ලි කාගෙද? මේ අපේ මහජනයගේ ධනය. මහජනයගේ බලයක් නැති අයට මහජනයගෙ සල්ලි පාලනය කරන්න බැහැ. ඒ හොරු, ඒ දූෂිතයෝ. එහෙනම් මොකක්ද තියෙන්නේ. අයිති නැති බලයක්. හොරා එලවන්න පාරට එන්න. අපි තමුන්නාන්සේලාට සැලසුම්කරලා කියන්නම් එදාට පාරට බහින්න ලෑස්තිවෙන්න. එදාට ලෑස්තිවෙන්න. අපි කෙක්කෙන් හරි කොක්කෙන් හරි මේ ඡන්දය ගන්නවා.”", "URL": "https://lankatruth.com/si/?p=144618", "Category": "පුවත්", "Parent URL": null}