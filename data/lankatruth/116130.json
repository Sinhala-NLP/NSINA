{"Source": "Lankatruth", "Timestamp": "May 7, 2021", "Headline": "දක්ෂිණ අධිවේගයේ පිවිසුම් පහක් කොවිඩ් නිසා වැසේ", "News Content": "දක්ෂිණ අධිවේගීමාර්ගයේ පිවිසුම් පහක් කොවිඩ් අවධානම හේතුවෙන් මේ වනවිට වසා දමා ඇති බව වාර්තා වේ. මේ පිළිබඳව අදහස් දක්වන මාර්ග සංවර්ධන අධිකාරියේ සභාපති සී.පී.කේ. අතවලුගේ මහතා පවසන්නේ මෙලෙස වසා දැමුණු පිවිසුම් කොවිඩ් අවධානම පහවූ විගස විවෘත කිරීමට බලාපොරොත්තු වන බවයි. මේ වනවිට දක්ෂිණ අධිවේගීමාර්ගයේ සේවකයින් විසි දෙනෙකුට ආසන්න ප්‍රමාණයක් කොවිඩ් ආසාදිතයින් බවට හඳුනාගෙන ඇති බවත් ඔවුන්ගේ ආශ්‍රිතයින් බවට පත්වූසේවකයින්ද නිරෝධායනයට යොමු කර ඇති බවත් ඔහු වැඩිදුරටත් පවසයි. මත්තල, ඉමදුව, කඩුවෙල, කොතලාවල සහ කොට්ටාව යන පිවිසුම්ය මෙලෙස වසා දමා තිබෙන අතර බස් රථවලට හා ගිලන් රථවලට පමණක් මුදල් අය කිරීමකින් තොරව කොට්ටාව පිවිසුමෙන් පිට වීමට අවස්ථාව සලසා දී ඇති බවත් සෙසු වාහනයට ඉදිරි පිවිසුම්වලින් පිටවීමට නියම කර ඇති බවත් සභාපතිවරයා පවසයි.", "URL": "https://lankatruth.com/si/?p=116130", "Category": "පුවත්", "Parent URL": null}