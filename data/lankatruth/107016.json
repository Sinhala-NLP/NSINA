{"Source": "Lankatruth", "Timestamp": "January 8, 2021", "Headline": "සියදිවි නසාගත් මැණික් ව්‍යාපාරිකයාටත් කොරෝනා", "News Content": "රත්නපුරයේ සිට දඹුල්ලට පැමිණ තානායමක කුලී කාමරයක රැඳී සිටියදී එම තානායම තුළදීම සියදිවි හාහි කරගත් 40 හැවිරිදි මැණික් ව්‍යාපාරිකයා කොවිඩ් – 19 ආසාදිතයෙකු බව වාර්තා වේ. ඔහු කොවිඩ් ආසාදිතයෙකු බව අනාවරණය කර ගැනීමෙන් පසු එම තානායමේ සේවකයන්, එහි විමර්ශන කටයුතු සඳහා පැමිණි දඹුල්ල පොලිස්ථානයේ නිලධාරීන්, දඹුල්ල නගර සභා සේවකයන් කිහිපදෙනෙකු, මල් ශාලා සේවකයන් සහ දඹුල්ල රෝහලේ කාර්ය මණ්ඩලයේ කිහිප දෙනෙකු නිරෝධායනයට යොමු කර ඇත. මෙම මැණික් ව්‍යාපාරිකයා සියදිවි හාහි කරගැනීමට හේතුව මෙතෙක් අනාවරණය වී නැත.", "URL": "https://lankatruth.com/si/?p=107016", "Category": "කොවිඩ් -19 (කොරෝනා ) පුවත්", "Parent URL": null}