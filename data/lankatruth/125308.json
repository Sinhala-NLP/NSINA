{"Source": "Lankatruth", "Timestamp": "October 31, 2021", "Headline": "නඩුවලින් ගෝටාබය ගලවාගත් නීතීඥයාටත් කොකා පෙන්නයි…", "News Content": "ජනාධිපතිවරයා විසින් අළුතින්ම පත්කරන ලද එක රටක් එක නීතියක් පිළිබඳ ජනාධිපති කාර්ය සාධක බලකාය සම්බන්ධයෙන් අධිකරණ ඇමති අලි සබ්‍රි දැඩි නොසන්සුන්තාවයකට පත්ව සිටින බව මාධය වාර්තා ගණනාවකින් තහවුරු වේ. මෙයට හේතු වී ඇත්තේ ඥාණසාර හිමි එම කාර්ය සාධක බලකායේ සභාපති ලෙස පත්කිරීම නිසා අධිකරණ අමාත්‍යාංශයේ සියලුම කටයුතුවලට අතපෙවීමේ හැකියාව ලබාදී තිබීම නිසා බව හෙළි වේ. මෙම පත්කිරීම සම්බන්ධයෙන් ආණ්ඩුව අභ්‍යන්තරයෙන් ඇති වූ විරෝධයට දැඩි පිළිතුරුක් ලබාදුන් ගෝටාබය රාජපක්ෂ තමන්ට ලැබී තිබෙන ජනවරම අනුව ඕනෑම පත්කිරීමක් කළ හැකි බව ප්‍රකාශ කර ඇත. ආරක්ෂක අමාත්‍යාංශයේ ලේකම්වරයා වශයෙන් කටයුතු කළ සමයේදී ගෝටාබය රාජපක්ෂ විසින් සිදුකරන ලදැයි එල්ලවූ මූල්‍ය අපරාධ සහ වෙනත් අපරාධ සම්බන්ධයෙන් අධිකරණමය ක්‍රියාමාර්ගවලදී ඔහුගේ නීතීඥයා වශයෙන් කටයුතු කළේ වත්මන් අධිකරණ ඇමති මොහොමඩ් අලි සබ්‍රිය. එසේ තිබියදී එක රටක් එක නීතියක් ජනාධිපති කාර්ය සාධක බලකායට ඥාණසාර හිමි පත් කිරීමෙන් අධිකරණ ඇමතිවරයාට එල්ල කර තිබෙන අතුල් පහර පිළිබඳව බොහෝ දෙනාගේ කතාබහට ලක්වී තිබේ.", "URL": "https://lankatruth.com/si/?p=125308", "Category": "පුවත්", "Parent URL": null}