{"Source": "Lankatruth", "Timestamp": "May 29, 2013", "Headline": "මිලියන 500ට වැඩි වටිනා බඩු වරාය ගින්නෙන් විනාශ වෙලා", "News Content": "කොළඹ වරායේ හටගත් ගින්නෙන් විනාශ වූ සී. එෆ්. එස් 01 ගුදමේ තිබූ ආනයනික භාණ්‌ඩවල වටිනාකම රුපියල් මිලියන 500කට අධික බව ශ්‍රී ලංකා වරාය අධිකාරියේ ප්‍රකාශකයෙක්‌ පවසයි. කොළඹ වරායේ හටගත් ගින්නෙන් විනාශ වූ සී. එෆ්. එස් 01 ගුදමේ තිබූ ආනයනික භාණ්‌ඩවල වටිනාකම රුපියල් මිලියන 500කට අධික බව ශ්‍රී ලංකා වරාය අධිකාරියේ ප්‍රකාශකයෙක්‌ පවසයි. විනාශ වූ භාණ්‌ඩ මෙරටට ගෙන්වූ ආනයනකරුවන් 338දෙනකු ඊයේ (28) දහවල් වනවිට ඉදිරිපත්වී සිටි අතර, ඉන් 92 දෙනකු අදාළ ලිපිගොනු ඉදිරිපත් කර නැත. ඉතිරි 246 දෙනා තමන් ආනයනය කළ භාණ්‌ඩවල තොරතුරු සහිත ලිපිගොනු වරාය අධිකාරිය වෙත ඉදිරිපත් කර ඇත. එම තොරතුරුවලට අනුව එම භාණ්‌ඩවල වටිනාකම පමණක්‌ දළ වශයෙන් මිලියන 350ක්‌ පමණ වන බවද හෙතෙම පැවැසීය. භාණ්‌ඩ ආනයනකරුවන් 400 දෙනකුගේ පමණ භාණ්‌ඩ මෙම ගුදම් තුළ තිබූ බවට විශ්වාස කරන අතර ඉදිරියේදී ඉතිරි පිරිසද ලිපිගොනු ඉදිරිපත් කරනු ඇතැයි පැවැසූ එම ප්‍රකාශකයා ඇතැම් විට විනාශ වූ භාණ්‌ඩවල වටිනාකම මිලියන 500 ඉක්‌මවා යැමට ඉඩ ඇතැයිද පැවැසීය.  ගින්නෙන් සිදුවූ හානිය ගණනය කිරීමේදී වරාය ගුදමට අයත් දේපළවල වටිනාකමද ගණන් බැලිය යුතු අතර මෙම ගුදම් ගොඩනැඟිල්ල වසර 25කට වඩා පැරැණි එකක්‌ බවද හෙතෙම පැවැසීය.", "URL": "https://lankatruth.com/si/?p=7335", "Category": "පුවත්", "Parent URL": null}