{"Source": "Lankatruth", "Timestamp": "November 7, 2022", "Headline": "ධනුෂ්කට ක්‍රිකට් තහනම්කරයි", "News Content": "කාන්තාවකට අතවර කිරීමේ චෝදනා යටතේ සිඩ්නි පොලීසියේ අත්අඩංගුවටගෙන රැඳවුම් භාරයට පත්කර සිටින ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට ශ්‍රී ලංකාව තුළ ක්‍රිකට්වලට අදාළව සියලුම ආකාරයේ ක්‍රියාකාරකම් තහනම් කිරීමට ශ්‍රී ලංකා ක්‍රිකට් විධායක කමිටුව තීරණය කර තිබේ. ඒ අනුව ඉදිරියේදී පැවැත්වීමට නියමිත කිසිම තරගාවලියක් වෙනුවෙන් ඔහු තේරීම් සඳහා සලකා නොබලන බවද ක්‍රිකට් ආයතනය පවසයි. ධනුෂ්ක සම්බන්ධයෙන් ශ්‍රී ලංකා ක්‍රිකට් ආයතනයද විනය ක්‍රියාමාර්ග ගන්නා බවත් ඔස්ට්‍රේලියාවේදී ධනුෂ්කට එරෙහිව විභාග වන නඩුවේ තීන්දුව අනුව ඔහු සම්බන්ධයෙන් ඉදිරි ක්‍රියාමාර්ග ශ්‍රී ලංකා ක්‍රිකට් ආයතනය විසින් ගන්නා බවද ක්‍රිකට් ආයතනය පවසයි. එසේම මෙම විමර්ශන සඳහා ඔස්ට්‍රේලියාවට අවශ්‍ය සියලු සහයෝගයන් ලබාදීමට ක්‍රිකට් ආයතනය සූදානම් බවද ක්‍රිකට් ආයතනය වැඩිදුරටත් පවසයි.", "URL": "https://lankatruth.com/si/?p=141748", "Category": "ක්‍රීඩා පුවත්", "Parent URL": null}