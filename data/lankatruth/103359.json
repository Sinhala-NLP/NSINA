{"Source": "Lankatruth", "Timestamp": "December 14, 2020", "Headline": "කොරෝනා වසංගතය ජර්මනිය වසා දමයි", "News Content": "කොරෝනා වෛරසය වේගයෙන් ව්‍යාප්ත වීම හමුවේ එළඹෙන බදාදා (16)දින සිට ජර්මනිය සම්පූර්ණයෙන්ම වසා දමන බව එරට රාජ්‍ය නායිකාව වන ඇන්ජෙලා මර්කල් නිවේදනය කර ඇත. ජර්මනියේ දෛයිනික මරණ සහ ආසාදිතයින් වේගයෙන් ඉහළ යෑම හමුවේ එරට ප්‍රාන්ත 16ක නායකයින් සමග පැවති සාකච්ඡාවකින් අනතුරුව මෙම පියවර ගනිමින් රාජ්‍ය නායිකාව ප්‍රකාශ කර ඇත්තේ “වැඩිවන ආසාදන හමුවේ හදිසි පියවර ගැනීමේ අවශ්‍යතාවයක් පවතින බවයි.” මේ වනවිට ජර්මනියෙන් වාර්තා වී ඇති සමස්ත ආසාදිතයින් සංඛ්‍යාව ලක්ෂ 13ක් ඉක්මවා ගෙස් තිබේ. ගතවූපැය 24ක කාලය තුළ එරටින් කොරෝනා ආසාදිතයින් 20,200ක් වාර්තා වී ඇති අතර එම දිනය තුළ පුද්ගලය මරණ 321ක් වාර්තා වීතිබේ. යුරෝපයට සීත කාලය හා උත්සව සමය ආරම්භයත් සමග කොරෝනා වෛරසය පාලනය කර ගත නොහැකි මට්ටමින් වේගයෙන් පැතිරෙමින් තිබෙන බව වාරතා වේ. ජර්මනිය තුළ මේ වනවිට අවන්හල් සහ මත්පැන් අලෙවිහල් දැනටමත් වසා දමා ඇති අතර සමහර ප්‍රදේශ, ප්‍රාදේශීය වශයෙන් අගුලු දමා තිබේ. පිරිස් ඒකරාශී වෙමින් අලුත් අවුරුදු උත්සව පැවැත්වීම සහ ගිනිකෙළි ද්‍රව්‍ය විකිණීම තහනම් කර ඇති අතර අත්‍යාවශ්‍ය නොවන වෙළඳසැල් සහ පාසැල් ජනවාරි 10 වනදා දක්වා වසා දැමීමට පියවර ගෙන තිබේ. කොරෝනා ආසාදන වීමෙන් මේ දක්වා ජර්මනිය තුළ පුද්ගල මරණ 21,787ක් සිදු ව ඇති බව එරට බෝවන රෝග සඳහා වන රොබට් කොච් ආයතනය පවසයි.", "URL": "https://lankatruth.com/si/?p=103359", "Category": "විදෙස් පුවත්", "Parent URL": null}