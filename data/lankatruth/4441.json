{"Source": "Lankatruth", "Timestamp": "October 3, 2012", "Headline": "නියෝජ්‍ය ඇමතිගේ අල්ලස පොලීසිය ප්‍රතික්ෂේපකරයි", "News Content": "දක්‍ෂිණ අධිවේගී මාර්ගයේ අධික වේගයෙන් ගමන් කළ නියෝජ්‍ය ඇමැතිවරයකුගේ මෝටර් රථයක් නවතා දඩකොළයක් ලබාදීමට ආ පොලිස් නිලධාරීන්ට රුපියල් 1,500ක අල්ලසක් ලබාදීමට තැත්කර ඇති අතර පොලීසිය එය ප්‍රතික්ෂේපකර තිබේ. නියෝජ්‍ය ඇමැතිවරයා සහිත මෝටර් රථය පැයට කිලෝමීටර් 169ක වේගයෙන් පදවා ඇත. අධිවේගී මාර්ගයේ පැදවිය යුතු වෙගය වන්නේ පැයට කිලෝමීටර් 100ත් 80ත් අරය. කොට්ටාව පිවිසුමේදී දඩ කොළය දීමට රියැදුරාගේ බලපත‍්‍රය ඉල්ලූවිට එය නොදී තමා කව්දැයි හඳුන්වා දෙමින් පොලිසියට ඉතා පරුෂවචනයෙන් කථා කර ඇති නියෝජ්‍ය ඇමැතිවරයා රුපියල් 1,500ක රියෙන් එළියට විසිකර ඇත. පොලිසිය එම මුදල් යළි වාහනයට දමා ඇතැයිද වාර්තාවේ. නීතිය කාටත් පොදුයැයි පොලිසිය කියූවිට නියෝජ්‍ය ඇමැති පවසා ඇත්තේ තමා හදිසි ගමනක් යනබව කථානායකට දැන්වූ බවයි.", "URL": "https://lankatruth.com/si/?p=4441", "Category": "පුවත්", "Parent URL": null}