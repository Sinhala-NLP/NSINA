{"Source": "Lankatruth", "Timestamp": "October 11, 2020", "Headline": "ජපුරේ ඉදිරි අධ්‍යන කටයුතු ගැන තීරණය හෙට", "News Content": "කොරෝනා හෙවත් කොවිඩ් – 19 වෛරසය ආසාදනය වූවෙකු ලෙස ශ්‍රී ජයවර්ධනපුර විශ්වවිද්‍යාලයේ සිසුවික හඳුනාගැනීමත් සමග එම විශ්වවිද්‍යාලයේ ඉදිරි අධ්‍යන කටයුතු සම්බන්ධයෙන් හෙට (12) දිනයේ අවසන් තීරණයක් ගන්නා බව උපකුලපති, ජ්‍යෙෂ්ඨ මහාචාර්ය සුදන්ත ලියනගේ මහතා පවසයි. එතෙක් කිසිදු සිසුවෙක් විශ්වවිද්‍යාල පරිශ්‍රයට පැමිණීමෙන් වළකින ලෙස ඔහු ඉල්ලා සිටී. එමෙන්ම වෛරසය ආසාදිත සිසුවියගේ ආශ්‍රිත සිසු සිසුවියන් මේ වනවිටත් විශ්වවිද්‍යාල ප්‍රරිශ්‍රයේ ඔවුන්ගේ නේවාසිකාගාරවලව ස්වයං නිරෝධායනයට යොමු කර ඇති බවත් විශ්වවිද්‍යාලයෙන් පිටත් නේවාසිකව සිටින යම් සිසුවෙකු හෝ සිසුවියක ඇයගේ ආශ්‍රිතයින් ලෙස සිටීනම් ඒ බව විශ්වවිද්‍යාල පාලනාධිකාරියට දන්වා එම නේවාසිකාගාරවලම රැඳී සිටින ලෙස දැනුම් දී ඇති බවත් උපකුලපතිවරයා සඳහන් කරයි.", "URL": "https://lankatruth.com/si/?p=97434", "Category": "පුවත්", "Parent URL": null}