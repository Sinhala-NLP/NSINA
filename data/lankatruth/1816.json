{"Source": "Lankatruth", "Timestamp": "March 19, 2012", "Headline": "මගීන් දුම්රියෙන් වැටි මිය යාමේ ආශ්චර්යය", "News Content": "මහජන සේවා ආයතනයක් වු දුමිරිය සේවය දේශපාලකයින්ට සහ වංචනිකයින්ට සරුසාර ඉල්ලමක් වී ඇති අතර දුම්රියේ ගමන් කරන ජනතාවට මරණය ගෙන දෙන, ජනතාව මහමග රස්තියාදු කරන ආයතනයක් බවට පත් වී ඇත්තේ දුම්රිය දෙපාර්තමේන්තුවේ හෝ සේවකයින්ගේ වරදක් නිසා නොව දේශපාලකයින් නිසා බව සමස්ත ලංකා දුම්රිය සේවකයින්ගේ පොදු සේවක සංගමය පවසයි. එහි ප්‍රධාන ලේකම් සුමතිපාල මානවඩු මහතා මේ බව පවසන්නේ පසුගියදා වේයන්ගොඩදී සිදුවූ මාරක අනතුර සම්බන්ධයෙන් නිවේදනයක් නිකුත් කරමිනි. ඔහු පෙන්වා දෙන්නේ දුම්රිය දෙපාර්තමේන්තුව සඳහා වෙන්කරන මුදල් දේශපාලඥයින් විසින් දුම්රියේ අවශ්‍යතා සදහා වැය කරනවා වෙනුවට අනවශ්‍ය කටයුතු වෙනුවෙන් වැය කිරීම සහ වංචා දුෂණය නාස්තිය හරහා විනාශ කිරීමත් හේතුවෙන් දිනෙන් දින දුම්රිය සේවය පිරිහෙමින් ඇති බවයි. නිවේදනයේ සඳහන් වංචා දූෂණ කිහිපයක් මෙසේය.   01.  එක් දුම්රිය මාර්ග කිලෝමිටරයක් ලක‍ෂ 500 කින් සදා නිම කිරිමට දුම්රිය සේවකයින්ට හැකියාව තිබියදි කිලෝ මීටර් 156 පමණ වු කොළඹ කොටුව – මාතර දක්වා දුම්රිය මාර්ගය එක් කිලෝමිටරයක් ලක‍ෂ 850 ක් බැගින් නිම කිරීමට ඉන්දියානු රයිට්ස් සමාගමට ලබාදීමෙන් දුම්රියට අහිමි කරමින් සිටින මුදල රුපියල් ලක‍ෂ 54600 කි.   02. අනුරාධපුර විලච්චියේ පැවැති දැයට කිරුළ සංදර්ශනය ස`දහා දුම්රිය දෙපාර්තමේන්තුව වැය කරන ලද මුදල් රුපියල් කෝටි 40 පමණ වේ. උදාහරණ ලෙස පෙන්වා දෙන්නේ නම් දැයට කිරුළ භූමියේ ධාවනය වු පුංචි කෝචිචිය රැගෙන යාම ස`දහා අමාත්‍යවරයාගේ ඥාති සමාගමකට ගෙවා ඇති මුදල රුපියල් ලක‍ෂ 30 කි.දැයට කිරුළ භූමියේ ඉදිකළ තාවකාලික දුම්රිය ස්ථාන 03 ස`දහාද රුපියල් ලක‍ෂ 50 කට ආසන්න මුදලක් වැය කොට ඇති අතර රත්මල් නැමැති මල් පැල 15 ක් ස`දහා වැය කොට ඇති මුදල රුපියල් ලක‍ෂ දෙකකට ආසන්නය.එමෙන්ම දුම්රිය නඩත්තු කටයුතු ස`දහා යෙදවිය යුතු සේවකයින් විශාල ප්‍රමාණයක් මාස 04 ක් පුරා උත්සව භූමියේ සේවයේ යෙදවු අතර මාස තුනක් සදහා තාවකාලිකව බදවා ගනු ලැබු සේවකයින්ට වැටුප් ස`දහා ගෙවා ඇති මුදල රුපියල් ලක‍ෂ 750 ක් පමණ වේ.   03. ඉන්දියානු රයිටිස් සමාගමට ලබාදී ඇති මුහුදුබඩ දුම්රිය මාර්ගයේ ගාල්ල – හික්කඩුව අතර කොටස ජනතා අයිතියට පවරන බව ප්‍රකාශ කරමින් ලක‍ෂ ගණනක් වැය කොට 2012 ජනවාරි 19 දින ඉන්දියානු විදේස කටයුතු අමාත්‍යවරයාගේ ප්‍රධානත්වයෙන් විශාල උත්සවයක් පැවැත් වුවද එදා සිට මේදක්වා එම මාර්ගයේ කිසිදු දුම්රියක් ධාවනය වී නොමැත.", "URL": "https://lankatruth.com/si/?p=1816", "Category": "පුවත්", "Parent URL": null}