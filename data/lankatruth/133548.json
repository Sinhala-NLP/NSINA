{"Source": "Lankatruth", "Timestamp": "May 5, 2022", "Headline": "නියෝජ්‍ය කතානායක ලෙස වැඩි ඡන්දයෙන් යළි සියඹලාපිටිය පත්වෙයි", "News Content": "නියෝජ්‍ය කතානායක තෝරාපත්කරගැනීම සඳහා පාර්ලිමේන්තුවේ අද පැවති ඡන්ද විමසීමේදී හිටපු නියෝජ්‍ය කතානායක රංජිත් සියඹලාපිටිය වැඩි ඡන්ද 83කින් මිට සුළු මොහොතකට පෙර තේරීපත්විය. පැවති ඡන්ද විමසීමේදී ආණ්ඩුවෙන් ස්වාධීන වූ මන්ත්‍රී කණ්ඩායම ඉදිරිපත් කළ මන්ත්‍රී රංජිත් සියඹලාපිටියට ඡන්දය 148ක්ද සමගි ජන බලවේගය පක්ෂයෙන් ඉදිරිපත් කළ මන්ත්‍රී ඉමිතියාස් බාකීර් මාකර්ට ඡන්ද 65කුත් හිමිව තිබිණි. ආණ්ඩුවෙන් ස්වාධීන වූ කණ්ඩායම ඉදිරිපත් කළ මන්ත්‍රී රංජිත් සියඹලාපිටියට ආණ්ඩු පක්ෂයේ මන්ත්‍රී කණ්ඩායමේ සහායද හිමිව තිබිණි.", "URL": "https://lankatruth.com/si/?p=133548", "Category": "පුවත්", "Parent URL": null}