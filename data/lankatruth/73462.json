{"Source": "Lankatruth", "Timestamp": "May 6, 2019", "Headline": "රත්ගම ව්‍යාපාරිකයන් ඝාතන සිද්ධියේ සැකකරුවන් යලි රිමාන්ඩ්", "News Content": "රත්ගම ව්‍යාපාරිකයන් දෙදෙනෙකු පැහැරගෙන ගොස් ඝාතනය කිරීමේ සිද්ධිය සම්බන්ධව අත්අඩංගුවට ගෙන සිටින සැකකරුවන් 17 දෙනා මේ මස 17 වැනිදා දක්වා යලි රක්ෂිත බන්ධනාගාර ගත කිරීමට ගාල්ල ප්‍රධාන මහේස්ත්‍රාත් හර්ෂණ කැකුණවල මහතා අද(06) නියෝග කළේය. රත්ගම බූස්ස රත්නඋදාගම පදිංචිව සිටි ගොනාපිනුවලගේ අසේල මංජුල කුමාර සහ කොස්ම රසික් චින්තක නමැති ව්‍යාපාරිකයන් දෙදෙනා කිසියම් පිරිසක් විසින් පසුගිය ජනවාරි 23 වැනිදා පැහැරගෙන ගොස් ඝාතනය කර පුළුස්සා දමා තිබිණි. සිද්ධිය සම්බන්ධව දකුණු පළාත් විශේෂ අපරාධ විමර්ශන ඒකකයේ පොලිස් නිලධාරීන් 15 දෙනෙකු සහ වන සංරක්ෂණ දෙපාර්තමේන්තුවේ නිළධාරීන් දෙදෙනෙකු අත්අඩංගුවේ පසුවෙති. සිද්ධියට අදාල නඩුව අද ගාල්ල මහේස්ත්‍රාත් අධිකරණයේ කැඳවූ අවස්ථාවේ මෙම නියෝගය ලබාදී ඇත.", "URL": "https://lankatruth.com/si/?p=73462", "Category": "පුවත්", "Parent URL": null}