{"Source": "Lankatruth", "Timestamp": "May 10, 2023", "Headline": "රාජ්‍ය බැංකු තුනක් ඇතුළ බැංකු 06කට දඩ", "News Content": "රජයට අයත් ප්‍රාදේශීය සංවර්ධන බැංකුව, මහජන බැංකුව සහ නිවාස සංවර්ධන මූල්‍ය සංස්ථා බැංකුව යන බැංකු තුන ඇතුළුව මෙරට වානිජ බැංකු 06කට රුපියල් ලක්ෂ 55ක දඩ මුදලක් මූල්‍ය බුද්ධි ඒකකය විසින් පනවා තිබේ. ශ්‍රී ලංකා මහ බැංකුව යටතේ වෙනම ඒකකයක් ලෙස මූල්‍ය බුද්ධි ඒකකය පිහිටුවා ඇත. විශේෂයෙන් පාතාල මූල්‍ය ගණුදෙනු සහ කළු සල්ලි ගණුදෙනු විමර්ශනය කිරීම සඳහා මෙම ඒකකය පිහිටුවා ඇති අතර වානිජ බැංකු ඇතුළු මූල්‍ය ආයතන සිදුකරන ගණුදෙනු සම්බන්ධයෙන් විශේෂ විමර්ශන පැවැත්වීමට එමගින් සිදු කරයි. මෙම දඩ මුදල් අදාල බැංකුවලට නියම කර තිබෙන්නේ මූල්‍ය විනය කඩ කිරීම් මතය.", "URL": "https://lankatruth.com/si/?p=146899", "Category": "ආර්ථික පුවත්", "Parent URL": null}