{"Source": "Lankatruth", "Timestamp": "March 10, 2012", "Headline": "එජනිසයේ තවත් සල්ලාල මන්ත්‍රීවරයෙක් තරුණයෙකුව මරාදමයි", "News Content": "(දෙවන සංස්කරණය) වැලිගෙපොල ප්‍රාදේශිය සභාවේ මන්ත්‍රීවරයෙකු පහර දීමේන් අසාධ්‍යව සිටි තරුණයෙකු මරණයට පත්ව ඇතැයි වාර්තාවේ. එම ප්‍රාදේශීයසභාවේ එක්සත් ජනතා නිදහස් සන්ධාන මන්ත්‍රී වසන්ත නොහොත් අලිබේබි නැමැත්තා විසින් මෙම පහරදීම කර ඇති අතර අදාල තරුණයා රත්නපුර රෝහලේ ප්‍රතිකාර ලබමින් සිටියදී මෙසේ මරණයට පත්ව ඇත. වැලිගෙපොල, හටන්ගල ප්‍රදේශයේ පදිංචිකරුවෙක් වන අමිල නුවන් ප්‍රදීප්මෙසේ ජීවතක්ෂයට පත්ව ඇත. පොලීසිය පැවසුවේ, පසුගිය 29 වැනිදා පහරදීමට ලක්වු තරුණයා පසුව‍ මෙම මන්ත්‍රීවරයා විසින් තරුණියක දූෂණය කර ඇති අතර ඇය ගැබිණියකව ඇත. පසුව හටන්ගල ප්‍රදේශයේ ජීවත්වූ මෙම තරුණයාට මන්ත්‍රීවරයා විසින් දූෂණයට ලක්කළ තරුණියව විවාකරදී ඇත. විවාහයෙන් පසුව ඒ බව දැනගත් තරුණයා හා අදාල මන්ත්‍රීවරයා අතර බහින්බස්වීමක් සිදුවී ඇත. එහිදී මන්ත්‍රීවරයා විසින් එම තරුණයාට පහරදී තිබේ. දරුණුලෙස පහරකෑමට ලක්වූ මෙම තරුණයා පසුගිය 29වැනිදා රත්නපුර රෝහලට ඇතුළත් කර ඇත. එහි ප්‍රතිකාර ලබමින් සිටි ඔහු ඊයේ ජීවිතක්ෂයට පත්ව තිබේ. මේ වන විටත් හටන්ගල ප්‍රදේශයේ දැඩි උනුසුම්කාරී තත්වයක් හටගෙන ඇති අතර ප්‍රදේශවාසීන් දැඩි නොසන්සුන් කාරී ‍වී ඇත. සැකකරුට අයත් ත්‍රිරෝද රථයක් පොලිස් භාරයට ගෙන ඇති අතර සිද්ධියට සම්බන්ධ බව පැවසෙන මන්ත්‍රීවරයා අත්අඩංගුවට ගැනීමට පොලීසීය පරීක්ෂණ ක්‍රියාත්මක කර තිබේ.", "URL": "https://lankatruth.com/si/?p=1711", "Category": "පුවත්", "Parent URL": null}