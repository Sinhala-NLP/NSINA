{"Source": "Lankatruth", "Timestamp": "November 14, 2018", "Headline": "ඊශ්‍රායල – පලස්තීන යුධ ගැටුම් යලි ඇවිලේ", "News Content": "ඊශ්‍රායෙල – පලස්තීන ගැටුම් යලි උත්සන්න වී ඇතැයි විදෙස් මාධ්‍ය වාර්තා කරයි. ඊශ්‍රායෙල කමාන්ඩෝ බලඇණියක් ගාසා තීරයට ඇතුළු වී සිදුකළ හමුදා මෙහෙයුමකින් අනතුරුව නැවත යුධ ගැටුම් ඇවිලී තිබේ. ඊශ්‍රායෙලය විසින් රහසිගතව සිදුකළ මෙම මෙහෙයුමෙන් හමාස් සන්නද්ධ නායකයෙකු ඇතුළු 7 දෙනෙකු ජීවිතක්ෂයට පත්ව ඇති අතර ඊශ්‍රායෙල සෙබලෙකු ද මෙම මෙහෙයුම අතරතුරදී මියගොස් තිබේ. අනතුරුව ගාසා තීරයේ සන්නද්ධ කණ්ඩායම් ඊශ්‍රායෙලය දෙසට මෝටාර් සහ රොකට් ප්‍රහාර එල්ල කර ඇති අතර ඊශ්‍රායෙල හමුදා ප්‍රතිප්‍රහාර වශයෙන් ඉස්ලාමීය ජිහාඩ් බලකොටු වෙත ප්‍රහාර එල්ලකර ඇතැයි විදෙස් මාධ්‍ය දක්වයි. මෙම ගැටුම් හේතුවෙන් මේ වනවිට පලස්තීන ජාතිකයින් තිදෙනෙකු මියගොස් ඇති බවත් ඊශ්‍රායෙල ජාතිකයින් දස දෙනෙකු තුවාල ලබා ඇති බවත් වාර්තා වේ.", "URL": "https://lankatruth.com/si/?p=63356", "Category": "විදෙස් පුවත්", "Parent URL": null}