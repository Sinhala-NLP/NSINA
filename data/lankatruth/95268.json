{"Source": "Lankatruth", "Timestamp": "July 29, 2020", "Headline": "ජනාධිපතිතුමා අපේ ගමේ… ජනාධිපතිතුමා දන්නෙනැතුව ඇති අපිට බොන්න වතුර නැහැ කියලා…", "News Content": "තම ජීවිත කාලය පුරාම බීමට හෝ වතුර පොදක් සපයා ගැනීමේ දැඩි වෙහෙසකර අරගලයක නිරතවීමට තමන්ට සිදුව ඇති බව හම්බන්තොට මැදමුලනේ ජනතාව සඳහන් කරති. ඔවුන් පවසන්නේ බීමට වතුර ලබාගතහැකි එකම ලිඳේද ඇත්තේ ලවන මිශ්‍ර ජලය බවත් එම ජලය බීමට ගැනීමෙන් ලෙඩ රෝග ඇතිවන බවත් ය. එහෙත් තමන්ට පිපාසය සංසිඳවා ගැනීමට මෙම ජලය බීමට සිදුව ඇතැයිද එම ගම්වැසියෝ පවසති. රටේ වත්මන් ජනාධිපති ගෝඨාභය රාජපක්ෂ මහතාද තමන්ගේ ගමේ බවත් තමන්ගේ ගමේ මිනිස්සුන්ට බොන්න වතුර නැති බව ජනාධිපතිවරයා නොදන්නවා වන්නට ඇති බවත් එම ජනතාව මහත් කනස්සල්ලෙන් සඳහන් කරති.", "URL": "https://lankatruth.com/si/?p=95268", "Category": "පුවත්", "Parent URL": null}