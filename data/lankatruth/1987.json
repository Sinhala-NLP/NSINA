{"Source": "Lankatruth", "Timestamp": "April 5, 2012", "Headline": "මේ කුට්ටි වැටෙන්නේ කාගෙ සාක්කුවටද ?", "News Content": "වත්මන් ආණ්ඩුව ක්‍රියාත්මක කරන මහා පරිමාණ ව්‍යාපෘතිවල ඇතැම් වියදම් පිළිබදව පරස්පර වාර්තා ඉදිරිපත්වෙමින් තිබේ. මේ බව තහවුරු කෙරෙන නිදර්ශණ කිහිපයක් පහත දැක්වේ. 2008 ශ්‍රී ලංකා මහබැංකු වාර්තාව අනුව මත්තල ගුවන් තොටුපල ඉදිකිරීමට රුපියල් මිලියන 19,250ක් ඇස්තමේන්තුකර තිබින. 2010 මුදල් අමාත්‍යංශ වාර්තාවට අනුව එය රුපියල් මිලියන 23,276කි. එමෙන්මහම්බන්තොට වරාය රුපියල් මිලියන 42,212ක ඇස්ත‍මෙන්තුවක් 2008 මහබැංකු වාර්තාවෙන් ඉදිරපත්වන අතර 2010 මුදල් අමාත්‍යංශ වාර්තාවෙන් හෙලිවන්නේ එය රුපියපල් මිලියන 60,000 බවය. මොරගහකන්ද කළුගග ව්‍යාපෘතියට රුපියල් මිලියන 48,950ක් ඇස්තමේන්තු කර ඇති බව මහබැංකු වාර්තාවේ සදහන් වන අතර එහි වියදම් ඇස්තමේන්තුව රුපියල් මිලියන 62,941 බව මුදල් අමාත්‍යංශ වාර්ශික වාර්තාව (2010) සදහන්කරයි. මෙලෙස අතිවිශාල වියදම් දරන ව්‍යාපෘතිවල මුල් ඇස්තමේන්තුවලට වඩා විශාල මුදලක් වැඩියෙන් වෙනත් වාර්තාවල සදහන් වන්නේ කුමක් නිසාදැයි පැහැදිලි කර නැත. සාමාන්‍යයෙන් වසර කිහිපයක් පුරා ක්‍රියාත්මක වන ව්‍යාපෘතිවලට ඇස්තමේන්තු සකස් කිරීමේදී ඉදිරි උද්ධමන තත්වයන් පිළිබදවද සැලකිල්ලට ගනිමින් එය සිදුකරයි. එවැනි තත්වයක් තිබියදී මෙලෙස වියදම් වැඩිවන්නේ කෙසේද යන්න බරපතල ප්‍රශ්ණයක්ව පවතී. ආණ්ඩුවේ මෙම අතිවිශාල අභිරහස් වියදම් පිළිබදව “දූෂණ විරෝධී හඩ” සංවිධානයේ සුනිල් හදුන්නෙත්ති මන්ත්‍රීවරයා ලංකාටෘත් වෙත ප්‍රකාශයක් කරමින් සදහන් කළේ මේ සියළු මුදල් විදේශ ණය වශයෙන් ලබාගෙන අවසානයේදී මෙරට ජනතාව මත පටවා ඇති උරචක්‍රමාලයක් බවය. ණය ලබාගන්නා පාලකයන් විවිධ සුරංගනා කතා කියමින් ආස්චර්යය පහලවන බව හගවමින් ජනතාව සිහිණ ලෝකයක රදවා රට දැඩි ණය උගුලක හසුකර අවසන් බවය. එහෙත් කුෂ්ඨයක් මෙන් කැපීමේදී සනීපබව දැනුනද අවසානයේ අත්වන මාරාන්තික ඉරණම මේවන විට රට ණය උගුලක හිරකිරමෙන් සනාත වී අවසන් බව පැවසීය. රාජපක්ෂ පවුලේ නාස්තිකාර වියදම් සහ මෙවැනි අදෘෂ්‍යමාන ගසා කෑම් තවදුරටත් නිහඩව දරා නොසිට දූෂණ විරෝධී හඩ වටා බුද්ධිමතුන් වෘත්තිකයන් ඇතුළු සියළු දෙනා ඒකරාශීවී නොපමාව පරාජය කළ යුතු බව වැඩිදුරටත් සදහන් කළේය.", "URL": "https://lankatruth.com/si/?p=1987", "Category": "පුවත්", "Parent URL": null}