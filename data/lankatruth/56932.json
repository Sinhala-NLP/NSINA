{"Source": "Lankatruth", "Timestamp": "July 30, 2018", "Headline": "අමානුශික පහර දීමට එරෙහිව HND සිසුවෝ මානව හිමිකම් ‌කොමිසමට", "News Content": "පසුගිය 25 වැනි දින අන්තර් උසස් ජාතික ඩිප්ලෝමා ශිෂ්‍ය බල මණ්ඩලය විසින් සංවිධානය කර තිබූ විරෝධතා පා ගමනට පොලීසිය විසින් අමානුෂික ලෙස පහරදීම සහ සම්මත නීති පවා නොතකමින් සෘජුවම විරෝධතාකරුවන් ඉලක්ක කර කඳුළු ගෑස් ප්‍රහාර එල්ල කර ශාරීරික තුවාල සිදුකිරීමට විරෝධය පළ කරමින් අන්තර් උසස් ජාතික ඩිප්ලෝමා ශිෂ්‍ය බල මණ්ඩලය මානව හිමිකම් කොමිසම හමුවේ ‌පොලිස්පතිවරයාට එරෙහිව අද(30) පැමිණිල්ලක් ගොනුකර තිබේ. කඳුළු ගෑස් ප්‍රහාරයට ලක්ව තුවාල සිදුවූ ශිෂ්‍යයා සහ අන්තර් උසස් ජාතික ඩිප්ලෝමා ශිෂ්‍ය බල මණ්ඩලයේ කැඳවුම්කරු ෂෙහාන් අතුකෝරාල ඇතුළු ශිෂ්‍ය නියෝජිතයින් පිරිසක් මේ සඳහා සහභාගී වී සිටියහ. HND සිසුන්ගේ ඉල්ලීම් වූයේ රුපියල් 1500ක් වන සිය මහපොළ දීමනාව රුපියල් 5000 දක්වා ඉහළ දැමීම හා අධ්‍යන සුභසාධන ගැටළු විසඳීමට රජය මැදිහත්වන ලෙසයි.", "URL": "https://lankatruth.com/si/?p=56932", "Category": "පුවත්", "Parent URL": null}