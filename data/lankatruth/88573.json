{"Source": "Lankatruth", "Timestamp": "January 10, 2020", "Headline": "ත්‍රස්ත විමර්ශන කොට්ඨාශයේ වැඩබලන අධ්‍යක්ෂක ධුරය අලුත් වෙයි", "News Content": "ත්‍රස්ත මර්ධන හා විමර්ශන කොට්ඨාසයේ නව වැඩබලන අධ්‍යක්ෂකවරයා ලෙස, එහි සහකාර පොලිස් අධකාරීවරයෙකු ලෙස කටයුතු කරමින් සිටි ඒ. ආර්. පී. ජේ. අල්විස් මහතා පත්කර ඇත. එම ධුරයේ කටයුතු කරමින් සිටි ජ්‍යෙෂ්ඨ පොලිස් අධිකාරී ජේ.පී.ඩී. ජයසිංහ මහතා, විනය හා කල්ක්‍රියා කොට්ඨාශයේ අධ්‍යක්ෂකවරයා ලෙස ස්ථාන මාරු කිරීමෙන් අනතුරුව හිස් වූ තනතුර සඳහා ඒ. ආර්. පී. ජේ. අල්විස් මහතා පත්කර ඇතැයි පොලිස් මාධ්‍ය ප්‍රකාශක කොට්ඨාශය සඳහන් කර ඇත. ජාතික පොලිස් කොමිසමේ අනුමැතිය පරිදි මෙම ස්ථාන මාරුකිරීම් වහාම ක්‍රියාත්මක වන පරිදි සිදුකර තිබේ.", "URL": "https://lankatruth.com/si/?p=88573", "Category": "පුවත්", "Parent URL": null}