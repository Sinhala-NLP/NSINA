{"Source": "Lankatruth", "Timestamp": "April 30, 2012", "Headline": "ආණ්ඩුවේ මැයි දිනයට සමෘද්ධි ලාභීන් බලහත්කාරයෙන්", "News Content": "තම වෘත්තීය අයිතීන් දිනා ගැනීමේ අරගලයේ පියවරක් වශයෙන් මැයි දිනය වර්ජනය කිරීම සඳහා එක්සත් සමෘද්ධී සංවිර්ධන නිලධාරීන්ගේ සංගමය මුලදී තීරණය කර තිබුණද ගාමිණී ලොකුගේ ඇමතිවරයාගේ මැදිහත්වීමෙන් එම තීරණය කඩාකප්පල් කර ඇත. මේ අනුව රට පුරා විසිරී සිටින සමෘද්ධි නිලධාරීන් එක් අයෙකු 20දෙනා බැගින් පිරිසක් ආණ්ඩුවේ මැයි දිනයට අනිවාර්යයෙන් සහභාගී කරවන ලෙස නිල නොවන නියෝග නිකුත්කර ඇත. මෙය ගාමිණී ලොකුගේ අමාත්‍යවරයාගේ සෘජු අධීක්ෂණය යටතේ සිදු කෙරෙන බවද අනාවරණය වේ.", "URL": "https://lankatruth.com/si/?p=2195", "Category": "පුවත්", "Parent URL": null}