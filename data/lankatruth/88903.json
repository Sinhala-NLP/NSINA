{"Source": "Lankatruth", "Timestamp": "January 18, 2020", "Headline": "කෘෂි රක්ෂණ ඇතුළු වන්දි මුදල් ගෙවීමට වහාම කටයුතු කරන්න", "News Content": "ගොවි ජනනාවට ලැබිය යුතු කෘෂි රක්ෂණ ඇතුළු වන්දි මුදල් ගෙවීමට වහාම කටයුතු කරන්නැයි සමස්ත ලංකා ගොවිජන සම්මේලනය ආණ්ඩුවෙන් ඉල්ලා සිටියි. ඊයේ (17) දඹුල්ලේ පැවති මාධ්‍ය හමුවකට එක්වෙමින් එහි ලේකම් ටී.බී සරත් මහතා ආණ්ඩුවෙන් මෙම ඉල්ලීම සිදු කර සිටි අතර එම මුදල් ගෙවීම වත්මන් ආණ්ඩුවද කරඅරින්නේනම් අරගල ක්‍රියාමාර්ගවලට අවතීරණ වීමට සිදුවන බවද ඒ මහතා පැවසීය. පහුගිය මාස් කන්නයේ සහ යල් කන්නයේ කෘෂිරක්ෂණ වන්දි මුදල් ගෙවීමට අදාළව කාලාන්තරයක් තිස්සේ අරගල දියත් කර ඊට යම් සහනයක් දිනාගත්තද වත්මන් ආණ්ඩුව මෙතෙක් අදාළ වන්දි මුදල් නිදහස් කිරීමට කටයුතු කර නැතැයි මෙහිදී ලංකා ගොවිජන සම්මේලනයේ ලේකම් ටී.බී සරත් මහතා අවධාරණය කළේ ය. පැවති ආණ්ඩුවද එම මුදල් ලබාදීමට කටයුතු නොකළ බවත් තම අරගලයන් හමුවේ එම මුදල් නිදහස් කිරීමට පැවිත ආණ්ඩුව පොරොන්දු වූ බවත් මෙතෙක් ඒ කිසිවෙකුත් අදාළ මුදල් නිදහස් කර ගොවි ජනතාවට ලබාදී නැති බවත් මෙහිදී ඒ මහතා අවධාරණය කළේ ය. ඉදිරි සති කිහිපය ඇතුළත එම මුදල් නිදහස් නොකරන්නේනම් මහ පාරේ උද්ඝෝෂණය කිරීම්, අමාත්‍යාංශ වැටලීම් ආදිය සිදු කිරීමට සිදුවන බවත් මෙහිදී ඒ මහතා වැඩිදුරටත් ආණ්ඩුවට අනතුරු අඟවා සිටියේ ය.", "URL": "https://lankatruth.com/si/?p=88903", "Category": "පුවත්", "Parent URL": null}