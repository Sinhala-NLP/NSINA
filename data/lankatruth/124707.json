{"Source": "Lankatruth", "Timestamp": "October 17, 2021", "Headline": "අපිට දැන් කලිසමයි සරමයි දෙකම නෑ – ඩිලාන් පෙරේරා", "News Content": "කාබනික වගාවට ගොවියා හුරකිරීම ක්‍රමාණුකූලව සිදු කළයුතු වුවත් ආණ්ඩුව එසේ නොකිරීමෙන් දැන් සරමයි, කලිසමයි දෙකම අහිමිවී ගොස් ඇතැයි ඩිලාන් පෙරේරා මන්ත්‍රීවරයා පවසයි. ගොවි ජනතාව පාරට බසිමින් වගාවන් සඳහා අවශ්‍ය පෙහොර ලබා දෙන ලෙසට ආණ්ඩුවට එරෙහිව සිදුකරනු ලබන විරෝධතාවය සම්බන්ධයෙන් අදහස් පළකරමින් මන්ත්‍රීවරයා ඊයේ (16) දිනයේ පැවති රැස්වීමකදීමේ අදහස් පළකරනු ලැබීය. එහිදීවැඩිදුරටත් අදහස් දක්වමින් “ගොවියා කාබනික පොහොරවලට හුරු කිරීමත් සාර්ථක වෙනවා ඒක සැලැස්මක් ඇතිව කළා නම්. අපි කාබනික පොහොර ටික හදාගෙන ගොවිතැන් කරපු මිනිස්සු, ඊට පස්සෙ කෙමෙන් කෙමෙන් බටහිරින් ආපු රසායනික පොහොරවලට අහුවෙලා කෘෂිකර්මාන්තයේ කලිසම ගහගෙන තමා හිටියෙ. ඒ කලිසම ගලවන්න ඕනෙ, නැත්නම් අපි කන්නෙ වස විස. හැබැයි කලිසම ගලවන්න ඉස්සෙල්ලා අපට සරම මහගන්න තිබුණා. අපි කලිසම ගැලෙව්වෙ සරම මහගන්නෙ නැතුව. කලිසම ගලවලා බැලුවා, අම්මටසිරි සරම මහගෙනත් නෑ ! එතකොට කලිසමත් නෑ, සරමත් නෑ ! එතකොට දැන් මොකක්ද කරන්න ඕනෙ ? හරි, කලිසම අපි ගැලෙව්වා – සරම මහගත්තෙ නෑ කියලා ආපහු කලිසම අඳින එකද ? නෑ, වස විස කන එක නෙවෙයි. පුළුවන් තරම් ඉක්මනට අණ්ඩ දාලා හරි සරමක් මහගන්න ඕනෙ, නැත්නම් හෙළුවෙන්. ඉතිං ආණ්ඩුව මේ දවස්වල ඉන්නෙ එතන” යනුවෙන් පැවසීය.", "URL": "https://lankatruth.com/si/?p=124707", "Category": "පුවත්", "Parent URL": null}