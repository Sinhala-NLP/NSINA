{"Source": "Lankatruth", "Timestamp": "March 26, 2019", "Headline": "අපේ රටේ දේශපාලකයා අපරාධකාරයෙක්", "News Content": "රටේ වන සම්පත ඇතුළු ස්වභාවික සම්පත් විනාශ කරමින් පවතින්නේ දේශපාලකයන් බව ජනතා විමුක්ති පෙරමුණේ නායක අනුර දිසානායක මහතා පවසයි. ඒ මහතා මේ බව පවසා සිටියේ ඊයේ(25)ජනතා විමුක්ති පෙරමුණේ කැස්බෑව ආසන බලමණ්ඩලයඅමතමිනි. නීති විරෝධී වැලි ගොඩ දැමීම, ගල් වලවල් පවත්වාගෙන යාම මෙන්ම රක්ෂිත ප්‍රදේශවල නීති විරෝධී හෝටල් ඉදිකර ඇත්තේ ද දේශපාලකයන් විසින් බව අනුර දිසානායක මහතා මෙහිදී අවධාරණය කළේය. අපේ රටේ දේශපාලඥයා අපරාධකාරයෙක් බවට පත්ව ඇති බවත් සාමාන්‍ය ශිෂ්ඨත්වයක් හෝ දේශපාලකයා තුළ නොමැති බවත් ඒ මහතා පැවසීය. එසේම ඉදිරි මැතිවරණවලදී ජනතා විමුක්ති පෙරමුණ මැදිහත්වී ගොඩනගන පුළුල් ජනතා බලවේගයකින් පමණක් ජනතා විමුක්ති පෙරමුණ තරඟ වදින බවත් එම බලවේගය මේ රට ගොඩ නගන බවට සහතිකයක් දෙන බවත් අනුර දිසානායක මහතා වැඩිදුරටත් පැවසීය.", "URL": "https://lankatruth.com/si/?p=71043", "Category": "පුවත්", "Parent URL": null}