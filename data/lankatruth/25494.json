{"Source": "Lankatruth", "Timestamp": "December 19, 2016", "Headline": "අපේ පිහිටට දැන් ජවිපෙ විතරයි", "News Content": "යූනියන් බැංකුවට අනුබද්ධ යූ.බී. ෆිනෑන්ස් මූල්‍ය ආයතනයේ මුදල් තැන්පත් කළ තැන්පත්කරුවන්ගේ කොටස් මුදල්වල පොලී ලබා නොදි සහ එම කොටස් නිදහස් නොකිරීමට එරෙහිව විරෝධය පල කරමින් පසුගියදා එම තැන්පත්කරුවෝ කොටුව දුම්රියපොළ ඉදිරිපිටදී විරෝධතාවයක නිරත වූහ. මේ අවස්ථාවට ජවිපෙ මධ්‍යමකාරක සභික, බස්නාහිර පළාත් සභා මන්ත්‍රී නීතීඥ සුනිල් වටගල මහතාද එක් වී සිටි අතර ඒ මහතා පැවසූවේ මෙම ගනුදෙනුකරුවන්ගේ ගැටළුව සම්බන්ධයෙන් අවස්ථා දෙකකදී ජවිපෙ නායක අනුර දිසානායක මහතා විසින් පාර්ලිමේන්තුව හමුවේ අනාවරණය කර ඇති බවයි. “JVP පිහිට පමණයි අපිට, ජ්‍යෙෂ්ඨ පුරවැසියන්ගේ තැන්පතු UB FINANCE සූරාගෙන කයි, UB ෆිනෑන්ස් අපිට එපා අපේ මුදල් අපිට දියව්, අපේ මුදල් නැවත දෙන්න, අහිංසක අපේ මුදල් අපිට දියව්, සෙන්ට්‍රල් බෑන්ක් යූනියන් බෑන්ක් අපේ මුදල් කෝ, noපොළී noකොටස්” ආදී සටන් පාට සහිත පුවරු ප්‍රදර්ශනය කරමින් ඔවූහු විරෝධතාවයේ නිරත වූහ. https://www.youtube.com/watch?v=J7UlhIhllDs&feature=youtu.be", "URL": "https://lankatruth.com/si/?p=25494", "Category": "පුවත්", "Parent URL": null}