{"Source": "Lankatruth", "Timestamp": "June 21, 2017", "Headline": "පුංචි ඡන්දයට කොට්ඨාස 50%ක් අඩු කරයි", "News Content": "නව සීමා නිර්ණයන්ට අනුව පළාත් පාලන මැතිවරණ කොට්ඨාස සංඛ්‍යාව 8000සිට 4500 දක්වා අඩුකර ඇති බව අනාවරණය වේ. මේ බව අනාවර්ණය වන්නේ ඊයේ (20) පාර්ලිමේන්තුවට ඉදිරිපත් කළ පළාත් පාලන ඡන්ද විධිවිධාන සංශෝධන පනත් කෙටුම්පතෙනි. නව සීමා නිර්ණ අනුව පළාත් පාලන මැතිවරණ කොට්ඨාස 4500ක් යටතේ මීළඟ පළාත් පාලන මැතිවරණය පැවැත්වෙන බව සභා නායක ලක්ෂ්මන් කිරිඇල්ල මහතා පාර්ලිමේන්තුවේදී ප්‍රකාශ කළේය. මෙම සංශෝධන පනත් කෙටුම්පත ආණ්ඩු පක්ෂයේ ප්‍රධාන සංවිධායක ගයන්ත කරුණාතිලක මහතා විසින් ඊයේ පාර්ලිමේන්තුවට ඉදිරිපත් කරනු ලැබීය.", "URL": "https://lankatruth.com/si/?p=36303", "Category": "පුවත්", "Parent URL": null}