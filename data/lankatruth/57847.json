{"Source": "Lankatruth", "Timestamp": "August 17, 2018", "Headline": "වනජීවී නිලධාරීන් සමග මැණික් ගැරීමට ගිය වාසුදේවගේ පළාත් සභා මන්ත්‍රී අත්අඩංගුවට", "News Content": "අංගමැඩිල්ල ජාතික වනෝද්‍යානය තුළ පිරිසක් නීතීවිරෝධි ලෙස මැණික් ගැරීමේ නිරතව සිටි මහින්ද පිලේ පාර්ලිමේන්තු මන්ත්‍රී වාසුදේව නානායක්කාර මහතාගේ පක්ෂයෙන් සබරගමුවට පළාත් සභාවට තේරීපත්ව ඇති නමින්ද අනුරප්‍රිය මන්ත්‍රීවරයා ඇතුළු 15 දෙනෙකු අත්අංගුවට ගෙන ඇත. මොවුන් වනජීවී නිලධාරීන්ගේද සහය ඇතිව නීතිවිරෝධි ලෙස මැණික් ගැරීමේ නිරතව සිටි ඇති බව එහිදී අනාවරණය වී තිබේ. පතල් කැණීම සඳහා ගෙනවිත් තිබූ උපකරණ ප්‍රවාහනය කර තිබී ඇත්තේ නමින්ද අනුරප්‍රිය මන්ත්‍රීවරයාගේ කැබ් රථයෙන් බවද එහිදී අනාවරණය වී ඇත. මෙහිදී පළාත් සභා මන්ත්‍රීවරයා, වනිජීවීන් නිලධාරීන් දෙදෙනා සහ අනිකුත් 12 දෙනා පොළොන්නරුව පොලිසිය මගින් පොලොන්නරුව මහේස්ත්‍රාත් අධිකරණයට ඉදිරිපත් කර ඇත. අංගමැඩිල්ල ජාතික වනෝද්‍යානය තුළ පිහිටි වනජීවී සංරක්ෂණ දෙපාර්තමේන්තු කාර්යාලය අසල ප්‍රදේශයක කිසියම් පිරිසක් නිදන් හෑරීමේ නිරතව සිටින බවට වනජීවී නියෝජ්‍ය අමාත්‍ය පාලිත තෙවරප්පෙරුම මහතාට පසුගිය 15 වනදා ලැබී තිබූ තොරතුරක් මත සිදු කළ වැටලීමකින් පසු මෙම පිරිස අත්අඩංගුවට ගෙන ඇත.", "URL": "https://lankatruth.com/si/?p=57847", "Category": "පුවත්", "Parent URL": null}