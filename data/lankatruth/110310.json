{"Source": "Lankatruth", "Timestamp": "February 10, 2021", "Headline": "ආණ්ඩුව භූමදානයට අවසර දෙයි", "News Content": "කොරෝනා මෘතදේහ භූමදානය සම්බන්ධයෙන් මෙතෙක් පැන නැගී තිබුණු ප්‍රශ්නය අවසන් කරමින් ආණ්ඩුව භුමදානයට අවසර ලබාදී තිබේ. අද (10) උදෑසන පාර්ලිමේන්තුවේ දී අගමැති මහින්ද රාජපක්ෂ විසින් මේ බව ප්‍රකාශ කර ඇත. ක්ෂුද්‍රජීව විශේෂඥයන් ඇතුළු විශේෂඥ වෛද්‍යවරුන් විසින් නිර්දේශ කර තිබියදීත් ආණ්ඩුව දිගින් දිගටම භූමදාන සඳහා ඉඩකඩ ලබා නොදෙන ලදී. ලෝකයේ රටවල් සිය ගණනක කොරෝනා මල සිරුරු භූමදානය කරද්දි, ලෝක සෞඛ්‍ය සංවිධානය පවා එයට අනුමැතිය ලබා ලබාදී තිබියදී ලංකාවේ පමණක් භූමදානය නොකර සිටීම විකාරයක් බව අධිකරණ අමාත්‍ය මොහොමඩ් අලී සබ්රි වරෙක ප්‍රකාශ කර තිබුණි.", "URL": "https://lankatruth.com/si/?p=110310", "Category": "කොවිඩ් -19 (කොරෝනා ) පුවත්", "Parent URL": null}