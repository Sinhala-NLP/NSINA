{"Source": "Lankatruth", "Timestamp": "October 20, 2020", "Headline": "කොළඹ වරාය නැව් තටාකාංගනයේ කොරෝනා ආසාදිතයන් ගණන 18ක් දක්වා ඉහළට", "News Content": "කොළඹ වරාය නැව් තටාකාංගනයෙන් වාර්තා වූ කොවිඩ් ආසාදිතයින් සංඛ්‍යාව 18 ක් දක්වා ඉහළ ගොස් තිබේ. ඉන් වැඩි පිරිසක් මට්ටක්කුලිය ප්‍රදේශයේ පදිංචිකරුවෝ වෙති. අද (20) දින කොවිඩ් – 19 ආසාදිතයින් 06 දෙනෙකු අලුතින් හඳුනාගෙන තිබේ. ඔවුන් බ්ලුමැන්ඩල් පාර නේවාසිකාගාරයේ සිටි අය වන අතර රාගම, මතුගම, වෙන්නප්පුව, ගාල්ල, මීගමුව සහ මාතර මුලටියන යන ප්‍රදේශවල පදිංචිකරුවෝ වෙති. ඔවුන්ගේ පළමු පෙළ ආශ්‍රිතයින් 20 දෙනෙකු යාපනය නිරෝධායන මධ්‍යස්ථානය වෙත යොමු කිරීමට පියවර ගෙන ඇත. නැව් තටාකාංගනයෙන් මෙතෙක් හඳුනාගත් ආසාදිතයින් 18 දෙනා අතරින් 09 දෙනෙකු මට්ටක්කුලිය ප්‍රදේශයේ පදිංචිකරුවෝ වෙති.", "URL": "https://lankatruth.com/si/?p=98151", "Category": "පුවත්", "Parent URL": null}