{"Source": "Lankatruth", "Timestamp": "October 12, 2018", "Headline": "තෙල් ටැංකි ඉන්දියාවට පැරීමට එරෙහිව “දූෂණ විරෝධී හඬ” ශ්‍රේෂ්ඨාධිකරණයේ නඩුවක් ගොනුකරයි", "News Content": "ත්‍රීකුණාමලය තෙල් ටැංකි පද්ධතිය ඉන්දියාවට පැවරීමට ආණ්ඩුව ගෙන ඇති කැබිනට් තීරණයට එරෙහිව දූෂණ විරෝධී හඬ සංවිධාන අද (12) ශ්‍රේෂ්ඨාධිකරණයේ නඩුවක් ගොනු කළේ ය. එහි කැඳවුම්කරු වසන්ත සමරසිංහ මහතා විසින් මෙම නඩුව ගොනු කළ අතර කැබිනට් තීරණය වහාම අත් හිටුවන ලෙසත් 2003 වසරේ සිට එළඹ ඇති නීතිවිරෝධී අවභෝධතා ගිවිසුම අවලංගු කරණ ලෙසත් එම තෙල් ටැංකිවල ලංකා ඛනිජ තෙල් නීතිගත සංස්ථාව ගබඩා කර තිබූ තෙල්සඳහා ගෙවූ මුදල් ආපසු අයකරගන්නා ලෙසත් මෙම නඩුව අවසන් වනතුරු එම තෙල් ටැංකි පද්ධතිය කිසිවෙකුටත් විකීණීම, පැවරීම හෝ බදු දීම අත්හිටුවීමේ අතුරු තහනම් නියෝගයක් නිකුත් කරන ලසෙත් ඉල්ලා නඩු අංක SC/REF/318/2018 යටතේ මූලික අයිත්වාසිකම් කඩවීම පිළිබඳව මෙම නඩුව ගොනු කළේ ය. මෙම තෙල් ටැංකි සංකීර්ණයේ ලංකා ඛනිජ තෙල් නීතිගත සංස්ථාව ගබඩා කර තිබූ තේල් සඳහා රුපියල් මිලියන 680ක්ට අධික මුදලක් පසුගිය කාලයේ ගෙවා ඇතැයිද වසන්ත සමරසිංහ මහතා අවධාරණය කරයි.", "URL": "https://lankatruth.com/si/?p=60944", "Category": "පුවත්", "Parent URL": null}