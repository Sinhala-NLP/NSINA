{"Source": "Lankatruth", "Timestamp": "January 7, 2023", "Headline": "සමාජ මාධ්‍ය නියාමනයටත පනතක් ගෙනෙන බව රනිල් කියයි", "News Content": "මේ වනවිට යූ ටියුබ්, ෆේස්බුක් ඇතුළු සමාජ මාධ්‍ය නියාමනය සඳහා සිංගප්පූරුවේ දැනට භාවිත කරන විදුලි සංදේශ හා සමාජ මාධ්‍ය පනතට සමාන වන ආකාරයේ පනතක් මෙරටට හඳුන්වාදීමට කටයුතු කරමින් සිටින බව පත්කළ ජනාධිපති රනිල් වික්‍රමසිංහ පවසයි. ඔහු මේ බව පැවසූවේ ජනාධිපති නිල නිවසේදී පුවත්පත් කර්තෘවරුන් සහ විද්‍යුත් මාධ්‍ය ප්‍රවෘත්ති අධ්‍යක්ෂවරුන් සමග ඊයේ (06) පැවති සාකච්ඡාවකදී ය. එහිදී ජනාධිපතිවරයා වැඩිදුරටත් කියා තිබෙන්නේ පුවත්පත් හා විද්‍යුත් මාධ්‍ය සඳහා ශ්‍රී ලංකාව තුළ නීති පැවතිය ද සමාජ මාධ්‍ය නියාමනය සඳහා එවැනි නීති රාමුවක් මෙරට තුළ නොමැති බවය. එම හේතුවෙන් සිංගපූරුවේ දැනට භාවිත කරන විදුලි සංදේශ හා සමාජ මාධ්‍ය පනත තමන් ගෙන්වා ගත් බවත් එය අධ්‍යනය කර ශ්‍රී ලංකාවට ගැලපෙන ආකාරයේ නීති රාමුවක් සකස් කිරීම සඳහා ඉදිරියේදී කටයුතු කිරීමට බලාපොරොත්තු වන බවත් ජනාධිපතිවරයා එහිදී ප්‍රකාශ කර ඇත.", "URL": "https://lankatruth.com/si/?p=143564", "Category": "පුවත්", "Parent URL": null}