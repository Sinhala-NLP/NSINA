{"Source": "Lankatruth", "Timestamp": "January 6, 2019", "Headline": "දැන් පොලිසිය ජනාධිපති සිරිසේන අතේ… CID වාර්තා සේරම අපිට එනවා…", "News Content": "පොලිස් දෙපාර්තමේන්තුව ජනාධිපති මෛත්‍රීපාල සිරිසේන මහතා යටතේ පවතින බැවින් ආණ්ඩුවේ සිදුවන සියළුම අභ්‍යන්තර සාකච්ඡා පිළිබඳ තොරතුරු මහින්ද පිල වෙත ලැබෙන බව පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතා සඳහන් කරයි. අද ජනාධිපති මෛත්‍රීපාල සිරිසේන මහතාද මහින්ද රාජපක්ෂ සමග එකට සිටගෙන සිටින බවත් ජොන්ස්ටන් ප්‍රනාන්දු මහතා අවධාරණය කරයි. පොහොට්ටු පක්ෂයේ කුරුණෑගල කාර්යාලයේ ඊයේ (05) පැවති හමුවකදී අදහස් දක්වමින් ඔහු මේ බව පවසා ඇත. මහින්ද රාජපක්ෂ පාලන සමයේ සිදු කළ වංචා දූෂණ පිළිබඳ විමර්ශන පැවැත්වෙන්නේ පොලිස් දෙපාර්තමේන්තුව යටතේ ක්‍රියාත්මක වන ආයතනවලින් වන අතර ජොන්ස්ටන් ප්‍රනාන්දු අමාත්‍යවරයාගේ මෙම ප්‍රකාශයෙන් හෙළිවන්නේ එම විමර්ශනවලටද මේ වනවිට දැඩි බලපෑමක් සිදුවෙමින් ඇති බව යැයි දේශපාලන විචාරකයෝ පෙන්වා දෙති.", "URL": "https://lankatruth.com/si/?p=66143", "Category": "පුවත්", "Parent URL": null}