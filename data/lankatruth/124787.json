{"Source": "Lankatruth", "Timestamp": "October 19, 2021", "Headline": "ඉල්ලා අස්වීම් පෝලිමට විශේෂඥ වෛද්‍යවරයෙකුත් එකතු වේ", "News Content": "රාජ්‍ය ඖෂධ නීතිගත සංස්ථාවේ සභාපතිවරයා සහ කලමනාකාර අධ්‍යක්ෂවරයා එම තනතුරුවලින් ඉල්ලා අස්වී ඇති බවට වාර්තා පළවී තිබේ.  එහෙත් ඖෂධ නියාමන රාජ්‍ය අමාත්‍යංශයේ ලේකම් අද (19) දහවල් වන තුරුත් මෙම ඉල්ලා අස්වීම තහවුරු කර නොතිබිණි. කෙසේ වෙතත් එල්ලවීතිබෙන දැවැන්ත පීඩනය හමුවේ මේ දෙදෙනා ඉල්ලා අස්වීඇති බව වාර්තා වේ.  විශේෂඥ වෛද්‍ය ප්‍රසන්න ගුණසේන රාජ්‍ය ඖෂධ සංස්ථාවේ සභාපති වශයෙන් පත්කර සිටි අතර ලලිත් ජයකොඩි එහි කලමනාකාර අධ්‍යක්ෂ ලෙස පත්කර සිටියේය.  මෙයට පෙර ආසන්නයේදීම ඉල්ලා අස්වූයේ පාරිභෝගික කටයුතු පිළිබඳ අධිකාරියේ විධායක අධ්‍යක්ෂ, තුෂාන් ගුණවර්ධන ය. එයට පෙර විශේෂයෙන්ම කොරෝනා මර්දන කටයුතුවලදී ස්වේච්ඡාවෙන් සක්‍රීයව දායකතවයක් ලබා දුන් විශේෂඥ වෛද්‍යවරුන් මෙන්ම වෙනත් ක්ෂේත්‍රවල නිලධාරීන් ගණනාවක්ද එල්ලවන පීඩනය දරා ගත නොහැකිව ඉල්ලා අස්වී තිබිණි", "URL": "https://lankatruth.com/si/?p=124787", "Category": "පුවත්", "Parent URL": null}