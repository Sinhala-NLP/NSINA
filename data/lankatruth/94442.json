{"Source": "Lankatruth", "Timestamp": "July 2, 2020", "Headline": "විමර්ශන ඒකකය සංගක්කාරගෙන පැය 9ක් ප්‍රශ්න කරයි", "News Content": "2011 වසරේ පැවති ලෝක කුසලාන ක්‍රිකට් තරගාවලියේ අවසන් මහා තරඟයේදී ශූරතාවය මුදලට පවා දුන් බවට හිටපු ක්‍රීඩා අමාත්‍ය මහින්දානන්ද අලුත්ගමගේ මහතා එල්ල කළ චෝදනාව සම්බන්ධයෙන් එම ලෝක කුසලාන ක්‍රිකට් තරගාවලියේදී ශ්‍රී ලංකා කණ්ඩායමේ නායක කුමාර් සංගක්කාර මහතා අද (02) පැය 9.00ක පමණ කාලයක් ක්‍රීඩා වැරදි පිළිබඳව පොලිස් විශේෂ විමර්ශන ඒකකයට සාක්‍ෂි ලබාදී තිබේ. කුමාර සංගක්කාර මහතා අද (02) පෙරවරු 9.00ට පමණ සුගතදාස ක්‍රීඩා සංකීර්ණයේ පිහිටි ක්‍රීඩා වැරදි පිළිබඳව පොලිස් විශේෂ විමර්ශන ඒකකයට පැමිණි අතර පස්වරු 6.20 පිටව ගියේය. සංගක්කාර මහතා මේ වනවිටත් එංගලන්තයේ මාර්ලිබෝන් ක්‍රිකට් සමාජයේ සභාපති ධුරය හොබවයි.", "URL": "https://lankatruth.com/si/?p=94442", "Category": "ක්‍රීඩා පුවත්", "Parent URL": null}