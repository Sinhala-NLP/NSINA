{"Source": "Lankatruth", "Timestamp": "February 3, 2021", "Headline": "ව්‍යාජ දේශප්‍රේමියෙකු ආණ්ඩුව වට්ටන්න හදනවා – මහින්ද කියයි", "News Content": "ගෝඨාභය රාජපක්ෂ ප්‍රමුඛ ආණ්ඩුවට බලය ලබා දුන් 69 ලක්ෂයකගේ බලාපොරොත්තු බිඳ දැමීමට ආණ්ඩුවේම සිටින ව්‍යාජ දේශප්‍රේමි සුළු පක්ෂවලට ඉඩ නොදිය යුතු බව මහින්ද පතිරණ පවසයි. නැගෙනහිර ජැටිය ඉන්දියාවට විකිණීම සූදානම සම්බන්ධයෙන් විමල් වීරවංශ ඇමතිවරයා සිදු කරනු ලැබූප්‍රකාශයකට ප්‍රතිචාර ලෙස ශ්‍රී ලංකා පුවත්පත් මණ්ඩලයේ සභාපති වන ආචාර්ය මහින්ද පතිරණ සිය මුහුණු පොතට සටහනක් එක් කරමින් පවසන්නේ ” වීරවංශලාගේ වුවමනාව වී ඇත්තේ ගෝඨාභය රාජපක්ෂ මහතාව ජාත්‍යන්තර වශයෙන් හුදෙකලා කර එහි ප්‍රතිඵලයක් වශයෙන් රටට එන ආර්ථික පීඩනය හමුවේ ගෝඨාභය රාජපක්ෂ මහතාත් අසාර්ථක බව පවසමින් තමන්ගේ පටු බල අරමුණු ක්‍රියාත්මක කළ හැකි ආකාරයට රට දුර්වල කිරීම” බවයි විමල් වීරවංශඇමතිවරයා පිළිබඳව මහින්ද පතිරණ සිය මුහුණු පොතට එක් කළසටහනින් උපුටා ගත් කොටසක් මෙසේය. “එහෙත් මම ඊට පමණක් එම සංවාදය ලගු නොකරමි. එහි තවත් අංශ තිබුණේය. විශේෂයෙන්ම විමල් වීරවංශ වැනි ව්‍යාජ දේශප්‍රේමීත්වය මත නූගත් සමාජ තීරුවක මනාප එකතු කරන සාධකයක් එහි විය. වීරවංශ වැනි අපබ්‍රෂ්ඨයින් ලෝක ආර්ථික දිසානතිය හා එහි සංවිධානය පිළිබඳ කොතරම් තකතීරු වූයේ ද කිවහොත් කොකා කොකා කෝලා හා ගූගල් වැනි ගෝලිය සමාගම් වර්ජනය කරන ලෙස ඉල්ලා සිටීම දක්වා එය ගමන් කළේය. අද ද අඩුවැඩි වශයෙන් ඔහු හා ඔහුගේ ගෝලයින් නඩත්තු වන්නේ එවන් මානසික විරේක පෙති පානයෙනි. ඔහු වැන්නන් පමණක් එයින් යැපුණාට කම් නැත. කෙසේ වෙතත්, 69 ලක්ෂයක සෞභාග්‍ය පිළිබඳ අපේක්ෂා මිලින කරන්නට මෙම සුළු පක්ෂවලට ඉඩදීම නම් ආණ්ඩුව සම්බන්ධ අවාසනාවන්ත කාරණයකි. මොවුන් අද උත්සාහ කරන්නේ ගෝඨාභය ආණ්ඩුව ජාත්‍යන්තර වශයෙන් හුදකලා කරන අතර ඒ ඔස්සේ නැගෙන ආර්ථික දුෂ්කරතා යොදාගෙන එම ආණ්ඩුව දේශීය වශයෙන් ද දුර්වල තැනකට තල්ලු කිරීමයි. එසේ කොට, අනාගතයේ තම දේශපාලන බල පොරය සක්‍රිය කළ හැකි දුර්වල ලංකාවක් බිහි කිරීම මේ කල්ලිය අරමුණු කරගෙන ඇත. අවසානයේ මේ කල්ලිය කියනු ඇත්තේ ගෝඨාභයටත් බැරි වුනා, එහෙනම් අපට බලය දෙන්න යන කියමනයි. මේ සකසමින් යන්නේ ඒ පිටියයි. ආණ්ඩුව එය බරපතළ ලෙස සැලකිල්ලට ගත යුතු කරුණකි.”", "URL": "https://lankatruth.com/si/?p=109817", "Category": "පුවත්", "Parent URL": null}