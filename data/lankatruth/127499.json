{"Source": "Lankatruth", "Timestamp": "January 1, 2022", "Headline": "ගෑස් සමාගමේ සභාපති ගහල පන්නන්න ඕන… රාජ්‍ය ඇමති ලන්සා කියයි", "News Content": "ලිට්‍රෝ ගෑස් සමාගමේ සභාපතිවරයා ඉල්ලා අස්වන්නේ නැතිනම් ඔහුට පහර දී පන්නා දැමිය යුතු බව රාජ්‍ය අමාත්‍ය නිමල් ලන්සා පවසයි. ගෑස් සිලින්ඩර් සම්බන්ධයෙන් මතුව ඇති ප්‍රශ්නයට ඔහු පිළිතුරු ලබා නොදෙමින් මාධ්‍ය ඉදිරියේ විහිළු සපයමින් සිටින බවද ඇමතිවරයා පවසයි. මීගමුව ප්‍රදේශයේ පැවති පැවති උත්සවයකින් අනතුරුව මාධ්‍යවේදීන් ඇමතිවරයාගෙන් විමසූ ප්‍රශ්නවලට පිළිතුරු ලබා දෙමින් ඔහු මේ බව පවසා ඇත. මාධ්‍ය වෙත වැඩිදුරටත් අදහස් දක්වමින් ඇමතිවරයා…. “දැන් රටේ ගෑස් නැහැ.මිනිස්සු පෝලිම්වල. ගෑස් ගෙදර අරන් ගියාම පුපුරනවා. මේවා වෙද්දි ලිට්ට්‍රෝ සභාපති බයිලා ගහනවා .මාධ්‍ය වලට ගිහිල්ලා හිනා වෙනවා. හරි නම් ඔය සභාපති ඉල්ලා අස් වෙන්න ඕන. නැත්නම් ගහලා පන්නන්න ඕන. සමහර ආයතනවලට පත් කරලා තියෙන්නෙ වගකීමක් නැති මිනිස්සු. කවුරුහරි වගකීමක් බාර ගත්ත නම් ඒක ඉෂ්ට කරන්න ඕන.” යනුවෙන් පවසා ඇත.", "URL": "https://lankatruth.com/si/?p=127499", "Category": "පුවත්", "Parent URL": null}