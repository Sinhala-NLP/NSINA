{"Source": "Lankatruth", "Timestamp": "March 16, 2019", "Headline": "කිරිපිටි මිල ඉහළට", "News Content": "ආනයනික කිරිපිටි මිල ඉහළ දැමීම සඳහා පාරිභෝගික අධිකාරිය අවසර ලබාදී තිබේ. ආනයනික කිරිපිටි මිල ඉහළ දැමීම සඳහා අවසර නොදීමෙන් පසුගිය දින කිහිපය පුරා කිරිපිටි ආනයනකරුවන්, රේගුවෙන් කිරිපිටි තොග නිදහස් කර ගැනීම ප්‍රතික්ෂේප කර තිබිණි. මේ හේතුවෙන් වෙළඳපළ තුළ කිරිපිටි හිඟයක් ද ඇති වූ අතර එහිදී කිරිපිටි සඳහා මිල සූත්‍රයක් හඳුන්වාදීමට කැබිනට් මණ්ඩල අනුමැතිය හිමිවිය. නව මිල සංශෝධනය යටතේ ආනයනික කිරිපිටි කිලෝග්‍රෑමයක මිල රුපියල් 60කින් සහ ග්‍රෑම් 400 කිරි පැකට්ටුවක මිල රුපියල් 25කින් ඉහළ නැංවිමට සමාගම්වලට අවසර ලබාදෙන බව කර්මාන්ත හා වාණිජ කටයුතු හා සමූපකාර සංවර්ධන අමාත්‍ය රිෂාඩ් බදියුදීන් මහතා පැවසීය. ඒ අනුව කිලෝග්‍රෑම් එකක කිරිපිටි පැකට්ටුවක මිල රුපියල් 920 දක්වාත්, ග්‍රෑම් 400ක කිරිපිටි පැකට්ටුවක මිල රුපියල් 370 දක්වාත් ඉහළ යනු ඇත.", "URL": "https://lankatruth.com/si/?p=70478", "Category": "පුවත්", "Parent URL": null}