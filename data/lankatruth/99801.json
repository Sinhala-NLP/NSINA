{"Source": "Lankatruth", "Timestamp": "November 11, 2020", "Headline": "සීනි මිල ඉහළට ආණ්ඩුවෙන් ගැසට් එකක්…", "News Content": "වහාම ක්‍රියාත්මක වන පරිදි ආනයනික සුදු සීනි කිලෝවක් විකිිය යුතු තොග සහ සිල්ලර මිල නියම කරමින් ආණ්ඩුව ගැසට් නිවේදනයක් නිකුත් කර තිබේ. ඊයේ (10) දින නිකුත් කර ඇති මෙම ගැසට් නිවේදනය මගින් දක්වා ඇත්තේ සුදු සීනි කිලෝ ග්‍රෑම් 1ක් උපරිම සිල්ලර මිල ලෙස (පැකට් කළ) රුපියල් 90.00කටද, පැකට් නොකළ සීනි කිලෝවක් රුපියල් 85.00ක් ලෙසය. ආනයනකරු විසින් විකිණිය යුතු උපරිම තොග මිල කිලෝවක් සඳහා රුපියල් 80.00ක් ලෙසද එම ගැසට් නිවේදනයේ මිල නියම කර තිබේ. එම මිලට වැඩියෙන් වෙළඳාම් කිරීම, වෙළඳාම් කිරීම සඳහා ඉදිරිපත් කිරීම, වෙළඳාම් කිරීම සඳහා ප්‍රදර්ශනය කිරීම හෝ සැපයීම නොකළ යුතු බව එම ගැසට් නිවේදනය මගින් වැඩිදුරටත් සඳහන් කරයි. ආණ්ඩුව මෙලෙස උපරිම මිලක් සීනි සඳහා නියම කලද මේ වනවිට වෙළඳපොලෙහි සුදු සීනි කිලෝවක මිල රුපියල් 130 ඉක්මවා ගොස් ඇත. මීට පෙරද ආණ්ඩුව ජනතාවට අත්‍යඅවශ්‍ය ආහාර ද්‍රව්‍ය රැසකටම උපරිම මිලක්, පාලන මිලක් නමින් අවස්ථා ගණනාවකදී ගැසට් නිවේදන නිකුත් කෙරු අතර ඉන් පසු එම භාණ්ඩවල මිල බොහෝ සෙයින් ඉහළ ගියේය. එලෙසම සීනි මිලද ඉදිරියේදී තව තවත් ඉහළ යනු ඇතැයි ආර්ථික විශ්ලේෂකයෝ පවසති. එම ගැසට් නිවේදනය පහතින්…", "URL": "https://lankatruth.com/si/?p=99801", "Category": "පුවත්", "Parent URL": null}