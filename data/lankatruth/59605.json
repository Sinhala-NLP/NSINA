{"Source": "Lankatruth", "Timestamp": "September 20, 2018", "Headline": "පොලිස්පති ධුරයෙන් ඉල්ලා අස්වෙන්නැයි පූජිතට නියෝග", "News Content": "සිදු විම් ගණනාවක් සම්බන්ධයෙන් රට තුළ ආණ්දෝලනාත්මක චරිතයක්ව සිටින පොලිස්පති පුජිත ජයසුන්දර මහතාට සිය ධුරයෙන් සති දෙකක් ඇතුළතදී ඉල්ලා අස්වන ලෙස ජනාධිපතිවරයා සහ අගමැතිවරයා දැනුම්දී ඇතැයි ජනපති ලේකම් කාර්යාල ආරංචි මාර්ග සඳහන් කරයි. දෙවුන්දර දේවාලයේ නිලමේවරයාගේ වංචා දූෂණ සම්බන්ධ විමර්ශනවලට අදාළ ලිපිගොනුවලට අදාළ “සර්” කෙනෙකු සමග සිදු කළ දුරකථන සංවාදයේ සිට විවිධ අවස්ථාවල මෙම පොලිස්පතිවරයාගේ හැසිරීම සම්බන්ධයෙන් රට තුළ දැඩිව විවේචන මතු විය. වත්මන් රනිල් – මෛත්‍රී ආණ්ඩුවේ අවශ්‍යතාවය මත ඔහු එලෙස හැසිරෙන බවට දේශපාලන වේදිකාවේද මේ වනවිට කතා බහට ලක් වෙමින් තිබේ. ශ්‍රී ලංකා පොලිස් ඉතිහාසයටම නිගා වන පරිදි වත්මන් පොලිස්පතිවරයා හැසිරෙමින් සිටින බව ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර දිසානායක මහතාද ඊයේ (19) මහනුවර මල්වතු අනුනායක හිමි බැහැදැකිමෙන් අනතුරුව මාධ්‍යෙව්දින් නැගු ප්‍රශ්නවලට පිළිතුරු ලබා දෙමින් ප්‍රකාශ කර තිබිණි. වත්මන් පොලිස්පති ඉතාමත් ලාබාල ලදරුවෙකු ලෙස හැසිරේමින් සිටින පැවින් ඔහුගේ අධීක්ෂණය යටතේ සිදුවන පරික්ෂණ කටයුතු සම්බන්ධයෙන් ගැටලු පැන නැගෙන බවත් එහි ඇති විශ්වසනීයත්වය පිළිබඳවද සැක සහිත බවත් එහිදී අනුර දිසානායක මහතා අවධාරණය කළේ ය. නියෝජ්‍ය පොලිස්පති නාලක ද සිල්වා ජනාධිපතිවරයා ඝාතනය කිරිම සඳහා කුමන්ත්‍රණයක් සිදු කළ බවට නිකුත් වු හඬ පටය සම්බන්ධයෙන්ට පරික්ෂණ පැවැත්වීමට පෙර පොලිස්පති පුජිත ජයසුන්ද විසින් නිඟමනයන් ඉදිරිපත් කිරීම සම්බන්ධයෙන්ද මෙහිදී අනුර දිසානායක මහතා අවධාරණය කළේ ය.", "URL": "https://lankatruth.com/si/?p=59605", "Category": "පුවත්", "Parent URL": null}