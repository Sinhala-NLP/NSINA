{"Source": "Lankatruth", "Timestamp": "October 4, 2020", "Headline": "කොරෝනා : මිනුවන්ගොඩට, දිවුලපිටියට පොලිස් ඇඳිරිනීතිය", "News Content": "ගම්පහ, දිවුලපිටිය ප්‍රදේශයෙන් කොවිඩ්-19 ආසාදිත වූ කාන්තාවක් හඳුනාගැනීමත් සමග දිවුලපිටිය හා මිනුවන්ගොඩ පොලිස් බල ප්‍රදේශයන්ට වහාම ක්‍රියාත්මක වන පරිදි නැවත දැනුම් දෙන තුරු පොලිස් ඇඳිරි නීතිය පැනවීමට පියවර ගෙන තිබේ. ගම්පහ, දිවුලපිටිය ප්‍රදේශයෙන් කොවිඩ්-19 කාන්තාවක් හඳුනාගැනීමත් සමග එම පියවර ගෙන ඇති බව යුධ හමුදාපති ලුතිනන් ජනරාල් ශවේන්ද්‍ර සිල්වා මහතා සඳහන් කර යි. මේ අතර ගම්පහ, දිවුලපිටිය සහ මිනුවන්ගොඩ යන ප්‍රදේශවල ගම්මාන කිහිපයක් වන බෙම්මුන්න, හොරගස්මුල්ල, දිවුලපිටිය, වැවගෙදර, හපුවලාන, හේන්පිටිගෙදර යන ගම්මාන සඳහා සහ මිනුවන්ගොඩ, ගන්හින්මුල්ල, ග්‍රාමසේවා වසමට සංචරණ සීමාද පනවා තිබේ. මෙම ගම්මාන ඉදිරියේ දී හුදකලා කිරීමටද අවශ්‍ය පියවර ගන්නා බව යුද හමුදාපති ලුතිනන් ජනරාල් ශවේන්ද්‍ර සිල්වා මහතා වැඩිදුරටත් සදහන් කර ඇත.", "URL": "https://lankatruth.com/si/?p=96945", "Category": "පුවත්", "Parent URL": null}