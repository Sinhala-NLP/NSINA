{"Source": "Lankatruth", "Timestamp": "September 19, 2023", "Headline": "කොස්තාපල්ගේ කනට ගැසූ හිටපු මන්ත්‍රී තාමත් නිදැල්ලේ", "News Content": "රථවාහන වැරැද්දක් සම්බ්නධයෙන් ඉකුත් 13 වෙනිදා මොරගහහේන පොලිසියේ උප පොලිස් පරීක්ෂකවරයෙකු සහ ආදුනික පොලිස් කොස්තාපල්වරයෙකු විසින් ලුහුබැඳ ගොස් අල්ලාගත් ලොරි රථයක රියදුරු ලෙස සිට ඇති හිටපු ප්‍රාදේශීය සභා මන්ත්‍රීවරයෙකු එම ආදුනික පොලිස් කොස්තාපල්ගේ දකුනු කනට පහරදී සිය ලොරි රථයේම නැගී පළාගොස් ඇති අතර මෙතෙක් ඔහුව අත්අඩංගුවය ගෙන නැතැයිද ඔහුට එරෙහිව නීතිය ක්‍රියාත්මක නොවන බවද වාර්තා වේ. ඉකුත් 13 වෙනිදා මොරගහහේන වීදියගොඩ ප්‍රදේශයේ දී හිටපු ප්‍රාදේශීය සභා මන්ත්‍රී ටිපර් රථයක යමින් සිටියදී එය කැබ් රථයක ගැටී අනතුරට ලක් වී ඇත. එහෙත් මන්ත්‍රී ටිපර් රථය නොනවත්වා ධාවනය කර ඇති අතර කැබ් රථ රියදුරු ඒ බව එම ප්‍රදේශයේ රාජකාරියකට පැමිණ සිටි උප පොලිස් පරීක්ෂකවරයෙකුට පැවසීමෙන් අනතුරුව ඔහු පොලිස් කොස්තාපල් සමගම ටිපර් රථය පසුපස හඹාගොස් එය නවතාගෙන තිබේ. පොලිස් නිලධාරීන් ටිපර් රථය නැවතීමත් සමඟ එයින් බිමට බැස ඇති හිටපු මන්ත්‍රී “ඇයි යකෝ උඹලා මාව දන්නෙ නැද්ද ? උඹලා…… පොලිස්.” යැයි පරුෂ වචනයක් බැනවැදී පොලිස් කොස්තාපල්වරයාගේ දකුණු කනට වැරෙන් පහරදී ටිපර් රථයේ නැග පිටව ගොස් ඇත. එම පහරදීම සම්බන්ධයෙන් උප පොලිස් පරික්ෂක‍ සහ පොලිස් කොස්තාපල් ස්ථානාධිපතිට පැමිණිලි කර ඇතත් ඒ සම්බන්ධයෙන් මෙතෙක් කිසිදු පියවරක් නොගැනීම සම්බන්ධයෙන් අනෙකුත් පොලිස් නිලධාරීන්ගේ දැඩි කලකිරීමට පත්ව ඇතැයි වාර්තා වේ. එම පහර දීමෙන් කොස්තාපල්ගේ කන මේ වනවිට ආබාධ තත්වයකට පත්ව ඇතත් ඔවුහු රෝහල්ගත වීමට ඉදිරිපත් නොවන්නේ ඔහු ආධුනික කොස්තාපල්වරයෙකු නිසාවෙන් සහ උසස් නිලධාරීන්ගේ බලපෑම් හේතුවෙන් යැයි අභ්‍යන්තර ආරංචි මාර්ග සඳහන් කරයි. පහර දුන් බව කියන මන්ත්‍රීවරයා මීට පෙරද පොලිස් නිලධාරීන් කීප දෙනකුට මෙන්ම සාමාන්‍ය පුද්ගලයන්ට පහරදීම සම්බන්ධයෙන් චෝදනා ලැබූවෙක් බවත් වැඩිදුර ආරංචි මාර්ග සඳහන් කරයි.", "URL": "https://lankatruth.com/si/?p=151792", "Category": "පුවත්", "Parent URL": null}