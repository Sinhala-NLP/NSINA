{"Source": "Lankatruth", "Timestamp": "December 22, 2019", "Headline": "වීරවිල සහල් ගබඩාවෙන් වැඩිමිලට සහල් පන්නපු ලොරි 5ක් අත්අඩංගුවට", "News Content": "වීරවිල පන්නේගමුව රජයේ සහල් ගබඩාවෙන් සහල් කිලෝ එකක් රුපියල් 70 බැගින් සතොසට ලබාදීමට නියමිතව ඇති සහල්, සමුපකාරය මගින් කිලෝ එකක් රුපියල් 84ක මුදලකට ලබාගෙන පිට ආයතනවලට කිලෝ එකක් රුපියල් 88කට අලෙවි කිරිමේ කූඨ ජාවාරමක් සිදුකරගෙන ගොස් ඇති අතර ඒ සඳහා භාවිත කර ඇති තිස්සමහාරාම සමුපකාර සංගමයට අයත් ලොරි රථයක් සහ එම සමුපකාර සංගමය මගින් කුලී පදනමට ලබා ගත් ලොරි රථ 04ක් ඊයේ (20) වීරවිල පොලිසිය විසින් අත්අඩංගුවට ගෙන තිබේ. නීතියේ හිඩැස්වලින් රිංගා එම ලොරි රථ නිදහස් කිරිමේ වෑයමකද එක්තරා කණ්ඩායමක් නිරතව සිටින බව මේ වනවිට වාර්තා වේ. සමුපකාරය සහ සතොස පිහිටා ඇත්තේ රාජ්‍ය අනුග්‍රහය ඇතිව ජනතා සුභ සිද්ධිය උදෙසා වන අතර ඔවුන් විසින් තොග සහ සිල්ලර වෙළඳාම සිදුකරනු ලබයි. එම ආයතන දෙක මගින් මෙලෙස ජනතාවගේ බත් පතට කූඨ ජාවාරම් සිදුකිරීම ඉතාමත් අප්‍රසන්න ක්‍රියාවකි. මෙම කූඨ සහල් ජාවාරම රටේ ජනාධිපති ගෝඨාභය රාජපක්ෂ මහතා, අගමැති මහින්ද රාජපක්ෂ මහතා මෙන්ම කෘෂිකර්ම වාරිමාර්ග සහ මහවැලි ග්‍රාමීය සංවර්ධන, ආහාර සුරක්ෂිත සහ පාරිභෝගික කටයුතු අමාත්‍ය චමල් රාජපක්ෂ මහතා යන තිදෙනාම ජීවත්වන හම්බන්තොට දිස්ත්‍රික්කයෙන්ම සිදුව තිබීමද විශේෂයෙන්ම සළකා බැලිය යුතු කරුණකි. මෙලෙස රුපියල් 88ට මහාපරිමාණ මෝල් හිමියන් වෙත සහ වෙනත් වෙළඳුන් වෙත ලබා දුන් පසු ඔවුන් රුපියල් 98ක පැනවූ මිලට පාරිභෝගියන් වෙත අළෙවි කිරීම සඳහා නිකුත් කරනු ලබයි. මෙම ගබඩාවේ පමණක් සහල් කිලෝ ලක්ෂ 50කට වැඩි ප්‍රමාණයක් ගබාඩා කර ඇති බවත් වහාම එම සහල් සතොස වෙළඳසැල් සඳහා රුපියල් 70ක මුදලට නිකු කිරීමේ හැකියාව ඇති බවත් එම සහල් රුපියල් 75කටත් අඩුවෙන් පාරිභෝගිකයා වෙත අලෙවි කිරීමට හැකි බවත් පසුගියදා සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අනාවරණය කරන ලදී. ඒ අනුව මෙම සහල් රුපියල් 2කක ලාබයකට රුපියල් 72 බැගින් පාරිභෝගියකාට ලබාදුන්නද සතොසට කෝටියක ලායක් ලැබෙන අතර උක්ත කූඨ ජාවාරම මගින් අතරමැදියන් විශාල ප්‍රමාණයක් මෙහි ලාභය උපයා ඒ සියලු බර පාරිභෝගියා මත පැටවෙමින් තිබේ. ජනතාධිපති තුමිණි, අගමැති තුමනි, කෘෂිකර්ම වාරිමාර්ග සහ මහවැලි ග්‍රාමීය සංවර්ධන, ආහාර සුරක්ෂිත සහ පාරිභෝගික කටයුතු අමාත්‍ය තුමණි මෙම ජාවාරම සිදුවන්නේ ඔබලාගේ දිස්ත්‍රික්කයේ බව අවධාරණයට ගන්න.", "URL": "https://lankatruth.com/si/?p=87771", "Category": "පුවත්", "Parent URL": null}