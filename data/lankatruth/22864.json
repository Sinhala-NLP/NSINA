{"Source": "Lankatruth", "Timestamp": "April 7, 2016", "Headline": "ජෝන් බාස්ට ගිය වත්තල ජොගිං පාත්", "News Content": "පසුගිය 26 වනදා රාත්‍රියේ කිසියම් පිරිසක් විසින් කඩා ඉවත් කරන ලද වත්තල මාබෝල කලු ඇල අසල ඇවිදින මංතීරුව මේ වන විට කිසියම් පිරිසක් නැවත අලුත්වැඩියා කරමින් සිටී. නමුත් මෙහිදී මතුවන ගැටලුව වන්නේ මෙම පොදු දේපලට හානි කළ පුද්ගලයින් සම්බන්ධයෙන් නීත්‍යානුකූල ක්‍රියාමාර්ග කිසිවක් මේ වන තෙක් ගෙන නොතිබීමයි. මෙම සිදුවීම වාර්තා වීමත් සමග රට තුළ මහත් ආන්දෝලනයක් මතු වූ අතර මෙහි වගකීම කිසිවකුත් භාර ගත්තේ නැත. නමුත් අමාත්‍ය ජෝන් අමරතුංග මහතා මාධ්‍ය සාකච්ඡාවක් පවත්වමින් මෙම කඩා ඉවත් කිරීම හා සම්බන්ධ අදහස් ප්‍රකාශ කරන ලදී. එහිදී ඔහු පැවසුවේ එම ස්ථානයේ මාර්ගයක් ඉදි කිරීම සදහා ඉඩම් ගොඩකිරීමේ හා සංවර්ධනය කිරීමේ මණ්ඩලයේ අනුමැතිය ඇතිව එය සිදු කළ බවයි. මේ වන විට අලුත්වැඩියා කටයුතු ආරම්භ කර ඇති කොන්ත්‍රාත්කරු පවසන්නේ මෙය නැවත සකස් කිරීමට රුපියල් ලක්ෂ 80ක් පමණ වැය යන බවත් ඒ සදහා අදාල ගෙවීම් නාගරික සංවර්ධන අධිකාරය මගින් කරන බවත්ය. කෙසේ වෙතත් නාගරික සංවර්ධන අධිකාරියේ සභාපතිවරයා පවසන්නේ තමන් එවැනි ව්‍යාපෘතියක් සදහා අනුමැතියක් ලබා දී නොමැති බවයි. මෙම ඇවිදින මංතීරුව කඩා දැමුවේ කවුරුන්ද යන්නත් නැවත සකස් කිරීම සදහා අදාල කොන්ත්‍රාත්කරැවන්ට ගෙවීම් කරන්නේ කුමන ආයතනයකින්ද යන්නත් මෙහිදී මතුවන ප්‍රධානම ගැටලුවයි.", "URL": "https://lankatruth.com/si/?p=22864", "Category": "පුවත්", "Parent URL": null}