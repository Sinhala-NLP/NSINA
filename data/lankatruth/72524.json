{"Source": "Lankatruth", "Timestamp": "April 22, 2019", "Headline": "කොටස් වෙළඳපොළ නවතියි", "News Content": "කොළඹ සුපිරි හෝටල් තුනකට සහ දිවයිනේ ස්ථාන තුනක පිහිටි දේවස්ථාන තුනකට ඇතුළු ස්ථාන 08කට එල්ල බෝම්බ ප්‍රහාරවලින් අනතුරුව නැවත දැනුම් දෙන තුරු කොළඹ කොටස් වෙළෙඳපොළේ කටයුතු තාවකාලිකව නවතා දැමීමට විනිමය සහ සුරැකුම්පත් කොමිසම සමඟ සාකච්ඡා කර කොළඹ කොටස් හුවමාරුව තීරණය කර ඇත. නියමිත පරිදි අද (22) වෙළෙඳ කටයුතු ආරම්භ නොකළ කොළඹ කොටස් හුවමාරුව වෙළෙඳ කටයුතු ආරම්භ කරන දිනය ඉදිරියේදී දැනුම් දෙන බවද නිවේදනය කරයි. කොළඹ සිනමන් ග්‍රෑන්ඩ්, කිංග්ස්බරි සහ ෂැංග්‍රිලා යන හෝටල් තුනට, කොටහේන ශාන්ත අන්තෝනි මුනිඳුන්ගේ දේවස්ථානය, මීගමුව කටුවන ශාන්ත සෙබස්තියන් දේවස්ථානයට, මඩකලපුව සියොන් දේවස්ථානයට එල්ල වූ මරාගෙන මැරෙන බෝම්බ ප්‍රහාරවලින් 290ක පමණ පිරිසක් සහ විදේශිකයන් 37 දෙනෙකු ජීවිතක්ෂයට පත්වූ අතර 500කට වැඩි පිරිසක් තුවාල ලැබූහ.", "URL": "https://lankatruth.com/si/?p=72524", "Category": "ආර්ථික පුවත්", "Parent URL": null}