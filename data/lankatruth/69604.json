{"Source": "Lankatruth", "Timestamp": "March 3, 2019", "Headline": "දිරිය පුරවැසියන්ගෙන් හෙට (04) එක් දින මෙහෙයුමක් !", "News Content": "රට පුරා පිහිටුවා ඇති ‘දිරිය පුරවැසි සමිතිවලින්’ සංවිධානය කරනු ලබන ප‍්‍රජා වැඩසටහන් ගණනාවක් ‘නොනිමි ජන මෙහෙවර – සමාජ සත්කාරක වැඩසටහන’ යනුවෙන් නම් කර හෙට (04) දිනය පුරා ම ක්‍රියාත්මක කිරීමට කටයුතු යොදා තිබේ. සෞඛ්‍ය සායන, අධ්‍යාපනික වැඩසටහන්, කලා සාහිත්‍ය වැඩමුළු, කෘෂිකාර්මික දැනුම්වත් කිරීම්, මත්ද්‍රව්‍යවලින් සමාජය මුදා ගැනීමේ ක්‍රියාමාර්ග, කාන්තා වැඩසටහන් සහ ළමුන් ඉලක්ක කළ වැඩසටහන් සේ ම වැඩිහිටියන් වෙනුවෙන් වූ වැඩසටහන්ද ඇතුළු විවිධ කටයුතු රැසක් මෙදින ප‍්‍රජා සත්කාර සේවා වශයෙන් ක්‍රියාත්මක වේ. ජනතා විමුක්ති පෙරමුණ පුරෝගාමී වීමෙන් පිහිටුවා ඇති ‘දිරිය පුරවැසි සමිති’ විසින් මෙදින රට පුරා ප‍්‍රජා සත්කාර වැඩසටහන් ක්‍රියාත්මක කිරීමේ දිනයක් සේ යොදාගෙන ඇත.", "URL": "https://lankatruth.com/si/?p=69604", "Category": "පුවත්", "Parent URL": null}