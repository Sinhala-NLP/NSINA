{"Source": "Lankatruth", "Timestamp": "November 27, 2021", "Headline": "මහපොළ අරමුලට ප්‍රධාන සංශෝධනය 03ක්…", "News Content": "මහපොළ උසස් අධ්‍යාපන ශිෂ්‍යත්ව බාර අරමුදල් පනතේ ප්‍රධාන සංශෝධන 03ක් සිදු කිරීමට නියමිත බවත් එහි සංශෝධන ඇතුළත් කිරීම සඳහාවූ පනත් කෙටුම්පතට වෙළෙඳ කටයුතු පිළිබඳ අමාත්‍යාංශයීය උපදේශක කාරකසභාවේ අනුමැතියට ලැබී ඇති බවත් වාර්තා වේ. වෙළෙඳ කටයුතු පිළිබඳ අමාත්‍යාංශයීය උපදේශක කාරක සභාව ඇමති බන්දුල ගුණවර්ධනගේ ප්‍රධානත්වයෙන් පසුගිය 25දා පාර්ලිමේන්තුවේදී රැස්වී අතර පනතට අනුමැතිය හිමිවී ඇත්තේ එම රැස්වීමේදීය. ඇමති බන්දුල ගුණවර්ධන සඳහන් කරන පරිදි මහපොළ ශිෂ්‍යත්ව අරමුදල ලලිත් ඇතුලත්මුදලි ශිෂ්‍යත්ව අරමුදල ලෙස නම වෙනස් කිරීමටත්, මහපොළ භාරකාර අරමුදලේ සභාපතිධූරය ජනාධිපතිවරයා විසින් නම් කරනු ලබන විශ්‍රාමික ශ්‍රේෂ්ඨාධිකරණ විනිසුරුවරයකුගේ සභාපතිත්වය යටතට පත් කිරීමටත් සහ එම ආයතන පිළිබඳව පොදු දේපළ පනත යටතේ කටයුතු කිරීමටත් ප්‍රධාන වශයෙන් යෝජනා කර ඇත. මෙම පනත් කෙටුම්පත පාර්ලිමේන්තුවට ළගදීම ඉදිරිපත්කිරීමට නියමිතය.", "URL": "https://lankatruth.com/si/?p=126296", "Category": "පුවත්", "Parent URL": null}