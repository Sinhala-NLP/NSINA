{"Source": "Lankatruth", "Timestamp": "August 10, 2022", "Headline": "චීනය ගෞරවය රැක ගනිමින් හම්බන්තොටට පැමිණේ", "News Content": "මෙරට පාලකයන්ගේ දියාරු රාජ්‍යතාන්ත්‍රික ක්‍රියාමාර්ග නිසා මත බේදයට තුඩු දී ඇති යුවාන් වෑන්ග් 5 චීන පර්යේෂණ නෞකාව හෙට (11) නියමිත පරිදි හම්බන්තොට වරායට පැමිණෙන බව වාර්තා කර තිබේ.  මේ වනවිට ද, ඉන්දුනීසියාවට පැමිණ තිබෙන එම නෞකාව හම්බන්තොට වරායට පැමිණීම පිළිබඳව ජනාධිපති හෝ අගමැති මෙතෙක් කිසිදු ප්‍රකාශයක් කිරීමෙන් වැළකී සිටියි. ඒ අතර ඉන්දීය නායකයන් එරට තුළ විශාල ප්‍රචාරයක් ගෙන යමින් එම නෞකාව සම්බන්ධ විරෝධය තවත් උත්සන්න කර ඇති බව එරට මාධය වාර්තාවලින් දැක්වේ.  අන්තර්ජාතික නීති රීති අනුව මෙවැනි පර්යේෂණ නෞකා මගදී හරවා යැවීම සිදු කළ නොහැකි බවත් යුවාන් වැන්ග් 5 නෞකාව පසුගිය ජූනි මාසයේදී අදාළ නිල දැනුම්දීම් සිදුකර අවසර ලබාගෙන තිබෙන බව එම විශ්ලේෂකයෝ තහවුරු කරති.", "URL": "https://lankatruth.com/si/?p=138001", "Category": "පුවත්", "Parent URL": null}