{"Source": "Lankatruth", "Timestamp": "November 10, 2021", "Headline": "අතුරදහන් වූ කෙසෙල්වත්තේ දැරියන් තිදෙනා හමුවෙයි", "News Content": "අතුරුදන් වී සිටි කෙසෙල්වත්ත ප්‍රදේශයේ දැරියන් තිදෙනා හමුවූ බව පොලිස් මාධ්‍ය කොට්ඨාසය සඳහන් කරයි. වයස අවුරුදු 13 සිට 15 දක්වා වයස් සීමාවල පසුවූ ගැහැණු දරුවන් තිදෙනෙකු මෙලෙස අතුරුදන් වී තිබිණි. ඊයෙ (10) රාත්‍රී දහයට පමණ කෙසෙල්වත්ත පොලිසිය මෙම දැරියන් තිදෙනා සොයා ගනු ලැබ ඇත්තේ එම ප්‍රදේශයේම වෙනත් නිවසක සිටියදීය. මෙම දැරියන් තිදෙනා පෙරේදා 08 පෙරවරුවේ සිට අතුරුදන් වූ බව දැරියන් දෙදෙනකුගේ මව විසින් කෙසෙල් වත්ත පොලිසියට පැමිණිල්ලක් සිදු කරනු ලැබ තිබුණේ ඊයේ (10) පෙරවරුවේය. දැරියන් තිදෙනාගෙන් දෙදෙනෙකු සහෝදරියන් වන අතර අනෙක් දැරිය ඔවුන්ගේ ඥාති සහෝදරියක බව වාර්තා වේ.", "URL": "https://lankatruth.com/si/?p=125659", "Category": "පුවත්", "Parent URL": null}