{"Source": "Lankatruth", "Timestamp": "December 11, 2011", "Headline": "මම තුන්වෙනි පංතියේ දේශපාලකයෙක් නොවෙයි – සජිත්", "News Content": "අල්ලස් දී මන්ත්‍රීවරුන්ගේ සහය ලබාගන්නා තුන්වෙනි පන්තියේ දේශපාලනඥයෙකු නොවන බව සජිත් ප්‍රේමදාස මහතා ප්‍රකාශ කර ඇත. මන්ත්‍රීවරයා මේ බව පවසා ඇත්තේ ඊයේ (10) සසුනට අරුණ වැඩසටහනකට එක් වෙමිනි. ඉදිරියේදී පැවැත්වීමට නියමිත එක්සත් ජාතික පක්ෂ කෘත්‍යාධිකාරී මණ්ඩල රැස්වීමේදී තමාත් කරූ ජයසූරිය මහතාත් මුදල් ලබාදී මන්ත්‍රී වරුන්ගේ සහාය ලබාගැනීමට අපේක්ෂා නොකරන බවත් එහිදී පැවසීය. එක්සත් ජාතික පක්ෂයේ නායකත්වය ලබාගැනීම සම්බන්ධයෙන් කරූ ජයසූරිය මහතා තරග කිරීම සදාචාරාත්මක නොවන බව ජෝන් අමරතුංග මහතාද මීට පෙර ප්‍රකාශ කර ඇත. කෙසේ වෙතත් එක්සත් ජාතික පක්ෂයේ නායකත්වඅර්බුද එළඹෙන කෘත්‍යාධිකාරී මණ්ඩල රැස්වීමේදී විසදෙනු ඇතැයි එම පක්ෂයේ මන්ත්‍රීවරු පිරිසක් දැඩි බලාපොරොත්තු සහිතව සිටින බව වාර්තා වේ.", "URL": "https://lankatruth.com/si/?p=476", "Category": "පුවත්", "Parent URL": null}