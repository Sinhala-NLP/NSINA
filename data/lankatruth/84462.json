{"Source": "Lankatruth", "Timestamp": "November 1, 2019", "Headline": "මිලේනියම් චැලේන්ජ් ගිවිසුම ගැන මෛත්‍රීගෙන් මංගලට දැනුම්දීමක්", "News Content": "ඇමරිකා එක්සත් ජනපදය සමඟ අත්සන් කිරීමට යෝජිත මිලේනියම් චැලේන්ජ් කෝපරේෂන් ගිවිසුමට ජනාධිපතිවරණයට පෙර අත්සන් නොකරන්නැයි ජනාධිපති මෛත්‍රීපාල සිරිසේන මහතා මුදල් අමැති මංගල සමරවීර මහතාට දැනුම් දී තිබේ. ජනාධිපතිවරයා මුදල් ඇමැතිවරයාට ඊයේ (31) පස්වරුවේ දුරකතනය මගින් මේ බව දැනුම් දී ඇතැයි දේශාපලන ආරංචි මාර්ග සඳහන් කරයි. ඇමෙරිකාව සමඟ අත්සන් කිරීමට යෝජිත මිලේනියම් චැලේන්ජ් කෝපරේෂන් ගිවිසුම අත්සන් කිරීමට ජනාධිපති මෛත්‍රීපාල සිරිසේන මහතා අකමැත්ත පලකර තිබුණද ගිය අගහරුවාදා (29) පැවැති කැබිනට් රැස්වීමේදී ඊට අනුමැතිය ලැබී තිබේ. මේ අතර ජනාධිපතිවරණයට පෙර මිලේනියම් චැලේන්ජ් කෝපරේෂන් ගිවිසුමට අත්සන් කරන බව අගමැති රනිල් වික්‍රමසිංහ මහතාද පෙරේදා පැවැති මාධ්‍ය හමුවකදී ප්‍රකාශ කර තිබිණි.", "URL": "https://lankatruth.com/si/?p=84462", "Category": "පුවත්", "Parent URL": null}