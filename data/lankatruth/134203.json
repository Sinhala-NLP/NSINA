{"Source": "Lankatruth", "Timestamp": "May 12, 2022", "Headline": "බුද්ධි අංශ ක්‍රියාත්මක වීමේ දුර්වල තාවයක් තිබුණා – දේශබන්දු තේන්නකෝන්ටත් සිතාසි", "News Content": "පසුගිය දිනවල රට තුළ සිදුවූ ගැටුම්කාරී ත්තවයේදී නීතියේ ආධිපත්‍ය සුරක්ෂිත කිරීමට අදාළ සියලුම ආයතන මනා සහයෝගයෙන් යුතුව කටයුතු නොකළ බවත් බුද්ධි අංශ ක්‍රියාත්මක වීමේ අඩුපාඩුවක් පැවති බවත් ශ්‍රී ලංකා මානව හිමිකම් කොමිෂන් සභාවට නිරීක්ෂණය වු බව එම කොමිෂන් සභාව පවසයි. මානව හිමිකම් කොමිෂන් සභාව මේ බව සදහන් කරන්නේ පසුගිය 09 සිදුවු ප්‍රචණ්ඩකාරී සිදුවීම සම්බන්ධයෙන් සිදුකළ පරීක්ෂණයේදී නිරීක්ෂණය කරන ලද කරුණු අනුවය. එම නිරීක්ෂණයන් අනුව බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තේන්නකෝන්ටද හෙට (13) දිනයේ ශ්‍රි ලංකා මානව හිමිකම් කොමිෂන් සභාව හමුවේ පෙනී සිටින ලෙස දන්වා සිතාසි නිකුත් කර තිබේ. අදාළ සිදුවීමේදී නීතියේ ආධිපත්‍ය තහවුරු කිරිමට අපොහොසත්වීම පිළිබදව විමසීම සදහා පොලිස්පතිවරයා සහ යුධ හමුදාපතිවරයා ඊයේ (11) දිනයේ මානව හිමිකම් කොමිෂන් සභාව වෙත කැදවා තිබිණි.", "URL": "https://lankatruth.com/si/?p=134203", "Category": "පුවත්", "Parent URL": null}