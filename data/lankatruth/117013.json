{"Source": "Lankatruth", "Timestamp": "May 25, 2021", "Headline": "එක රටක් එක නීතියක්… නැතිද?", "News Content": "ශ්‍රී ලංකා මුස්ලිම් කොන්ග්‍රසයට බලය හිමි පුත්තල නගර සභාවේ සභාපති කේ.ඒ බායිස් පසුගියදා හදිසි අනතුරකින් ජීවිතක්ෂයට පත්වූ අතර ඔහුගේ දේහය පිළිබඳ අවසන් කටයුතු ඊයේ (24) පුත්තලමේදී පැවැත්විණි. එම අවමංගල කටයුතු සිදු කර ඇත්තේ සම්පූර්ණයෙන්ම නිරෝධායන නීති මෙන්ම ඊයේ වනවිට පනවා තිබූ සංචරණය සීමා කිරීමට අදාළ නීතිද කඩ කරමින් විශාල වශයෙන් ජනතාව එක්රැස්කරමින් දුරස්ථභාවය හෝ ආරක්ෂා නොකරමිනි. මීට පෙරම හිටපු අමාත්‍ය ආරුමුගම් තොන්ඩමන්ගේ අවමංගල කටයුතු සිදු කළේද මේ ආකාරයටමය. රටේ සාමාන්‍ය වැසියෙකු මියගියවිට එම මරණයේ අවසන් කටයුතු සිදුකරගැනීම සඳහා දැඩි නීති රෙගුලාසි රැසක් සෞඛ්‍ය අංශ සහ පොලිසිය මගින් ඉදිරිපත් කරන නමුත් මෙලෙම් දේශපාලනඥයෙකු හෝ මැති ඇමතිවරයෙකු මියගිය විට එම නීති රෙගුලාසි කිසිවක් අදාල කර නොගන්නේ මන්දැයි ජනතාව ප්‍රශ්න කරති. එමෙන්ම රටේ නීතිය බායිස්ලා, අලි සබ්‍රිලා, තොන්ඩමන්ලා ඉදිරියේ නැමෙන්නේදැයි ජනතාව ප්‍රශ්න කරති.", "URL": "https://lankatruth.com/si/?p=117013", "Category": "පුවත්", "Parent URL": null}