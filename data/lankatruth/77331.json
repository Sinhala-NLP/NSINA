{"Source": "Lankatruth", "Timestamp": "July 9, 2019", "Headline": "ත්‍රස්ත ක්‍රියා සඳහා සම්බන්ධ බවට සැකපිට 3ක් TID යට", "News Content": "ත්‍රස්ත ක්‍රියා සඳහා සම්බන්ධ බවට සැකපිට පේරාදෙණිය ප්‍රදේශයේ පදිංචි සැකකරුවෙකු අද(09) ත්‍රස්ත විමර්ශන කොට්ඨාශය මගින් අත්අඩංගුවට ගෙන තිබේ. අත්අඩංගුවට ගෙන ඇත්තේ පේරාදෙණිය පොලිස් වසමේ, දවුලගල පාර, එළුගොඩ, හේන්දෙණිය, පේරාදෙණිය ලිපිනයේ පදිංචි අවුරුදු 29ක් වන මොහොම්මදු මුක්තාර් ආසික් රසාක් නැමති පුද්ගලයෙකි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසා සිටියේ ත්‍රස්ත විමර්ශන කොට්ඨාසය විසින් සිදුකළ විමර්ශනවලදී සැකකරු මහනුවර අරුප්පල ප්‍රදේශයේ ප්‍ර‌දේශයේ තව්හිද් ජමාත් සංවිධානය පවත්වා ඇති පුහුණු කඳවුරකට සහභාගීවී ඇති බවය. සැකකරු සම්බන්ධ වැඩිදුර විමර්ශන සඳහා ත්‍රස්ත විමර්ශන කොට්ඨාශය වෙත බාරදී තිබේ. එසේම අවුරුදු 41 ක් වු රස්නායකපුර පොලිස් වසමේ, අංක 216, නිකපිටිය, මංචාවල ලිපිනයේ පදිංචි රාජ් ගෝපාල් මුදියන්සේලාගේ ස්මයිල් මොහොම්මදු නසීර් යන අය සහ වයස අවුරුදු 21 ක් වු බදුරියා මාවත, සිල්මියා පුර, වැලිමඩ ලිපිනයේ පදිංචි සාහුල් හමීඩ් හිස්බුල්ලා යන අය ද ත්‍රස්ත විමර්ශන කොට්ඨාශය විසින් වැඩිදුර විමර්ශන සඳහා බාරයට ගෙන ඇත.", "URL": "https://lankatruth.com/si/?p=77331", "Category": "පුවත්", "Parent URL": null}