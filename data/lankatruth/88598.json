{"Source": "Lankatruth", "Timestamp": "January 11, 2020", "Headline": "මද්‍රසා පාසල් දිගටම ක්‍රියාත්මකයි…", "News Content": "ශ්‍රී ලංකාවේ පිහිටුවා තිබෙන සියලුම මද්‍රසා පාසල් මුස්ලිම් ආගමික කටයුතු දෙපාර්තමේන්තුවේ ලියාපදිංචි කළ යුතු බවත් එම පාසල්වල උගන්වනු ලබන විෂය මාලා පිළිබඳ විධිමත්ව උගන්වන ලෙසත් අග‍්‍රාමාත්‍ය මහින්ද රාජපක්ෂ මහතා මුස්ලිම් කටයුතු දෙපාර්තමේන්තු නිලධාරීන්ට උපදෙස් ලබාදී තිබේ. එමෙන්ම එම පාසල්වල උගන්වනු ලබන විෂය මාල පිළිබදව විධිමත් අධ්‍යයනයක් සිදුකර මුස්ලිම් කටයුතු අමාත්‍යංශය හා අධ්‍යාපන අමාත්‍යංශය එක්ව නිවැරදි විෂය නිර්දේශයක් සකස් කරන ලෙසද අගමැතිවරයා උපදෙස් දී ඇත. පසුගියදා පැවති බුද්ධ ශාසන ආගමික කටයුතු හා සංස්කෘති කටයුතු අමාත්‍යංශයේ ප‍්‍රගති සමාලෝචන රැස්වීමට සහභාගි වෙමින් අග‍්‍රාමාත්‍යවරයා මේ බව සදහන් කර ඇත. කෙසේ වෙතත් පසුගිය පාස්කු 21 ප්‍රහාරයෙන් පසු මහින්ද පිලත් පොහොට්ටු පක්ෂයේ ප්‍රබලයනුත් දිගින් දිගටම ප්‍රකාශ කර සිටියේ වහාම ක්‍රියාත්මක වන පරිදි මද්‍රසා පාසල් අහෝසි කළ යුතු බවයි. පසුගිය ජනාධිපතිවරණ වේදිකාවේදීද මෙම මද්‍රසා පාසල් අහෝසි කිරීම සම්බන්ධයෙන් ගෝඨාභය පාර්ශවය අදහස් පල කරන ලදී.", "URL": "https://lankatruth.com/si/?p=88598", "Category": "පුවත්", "Parent URL": null}