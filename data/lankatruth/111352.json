{"Source": "Lankatruth", "Timestamp": "February 24, 2021", "Headline": "පාස්කු ජනාධිපති කොමිසමේ වාර්තාව ගැන අස්ගිරි පාර්ශවයේ කනස්සල්ල පළවේ.", "News Content": "පාස්කු ජනාධිපති කොමිසම් වාර්තාවෙන් සැබෑ වරදකරුවන් නිදහස් කොට ඇතැයි ශ්‍යාමෝපාලි නිකායේ අස්ගිරි පාර්ශවයේ මහා ලේඛකාධිකාරී පූජ්‍ය නාරම්පනාවේ ආනන්ද හිමියන් පවසයි. අද මහනුවර පැවැති මාධ්‍ය සාකච්ඡාවකදී උන්වහන්සේ මේ බව ප්‍රකාශ කර ඇත. පාස්කු ප්‍රහාරය සඳහා පත් කළ ජනාධිපති කොමිසමෙන් අපේක්ෂිත අරමුණු ඉටු නොවූ බවත්, මේ ප්‍රහාරයේ පිටුපස සිටි සැබෑ වරදකරුවන් හදුනා ගන්නවා වෙනුවට වෙන වෙන අය මත වරද පටවා ඇතැයි ද උන්වහන්සේ වැඩිදුරටත් සඳහන් කරති. මේ නිසා ලෝකයා ඉදිරියේ මෙම ප්‍රහාරය පිළිබඳ වැරදි චිත්‍රයක් ඇති වීමේ අවදානමක් ඇතැයි ද උන්වහන්සේ පැවසූහ.", "URL": "https://lankatruth.com/si/?p=111352", "Category": "පුවත්", "Parent URL": null}