{"Source": "Lankatruth", "Timestamp": "January 30, 2020", "Headline": "ජවිපෙ පාර්ලිමේන්තු මන්ත්‍රී නිහාල් ගලප්පත්ති මහතාගේ බිරිඳ අභාවප්‍රාප්ත වෙයි", "News Content": "ජනතා විමුක්ති පෙරමුණේ හම්බන්තොට දිස්ත්‍රික් නායක, පාර්ලිමේන්තු මන්ත්‍රී නිහාල් ගලප්පත්ති මහතාගේ ආදරණිය බිරිඳ අභාවප්‍රාප්ත වී තිබේ. අභාවප්‍රාප්ත වූ හේමලතා රත්නායක මහත්මිය වෘතියෙන් වෛද්‍ය වරියෙකි. කලක් රෝගාතුරව සිටි ඇය ඊයේ (29) අළුයම අභාවප්‍රාප්ත වී ඇති අතර දේහය තංගල්ල නිවසේ තැන්පත් කර ඇත. ඇයගේ දේහය පිළිබඳ කටයුතු තංගල්ල පොදු සුසානභූමියේ ආදාහනාගාරයේදී හෙට (31) පස්වරුවේ සිදුකිරීමට නියමිත ය. අභාවප්‍රාප්ත වූ හේමලතා රත්නායක මහත්මිය දරු දැරිය තිදෙනෙකුගේ මවකද වූවා ය.", "URL": "https://lankatruth.com/si/?p=89180", "Category": "පුවත්", "Parent URL": null}