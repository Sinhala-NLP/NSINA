{"Source": "Lankatruth", "Timestamp": "November 9, 2019", "Headline": "නියෝජ්‍ය නගරාධිපතිටත් පෙරගමන් රථයක් – ජවිපෙ විරෝධය", "News Content": "කොළඹ නියෝජ්‍ය නගරාධිපතිවරයාගේ ආරක්ෂාවට පෙර ගමන් රථයක් කුලී පදනම මත ලබාගැනීම සඳහා මසකට රුපියල් 120,000ක් වියදම් කිරීමට බැංකු අයිරාවක් මගින් පාලනය වන නගර සභාවකට කිසිසේත් සුදුසු නොවන බව ජනතා විමුක්ති පෙරමුණේ නාගරික මන්ත්‍රී හේමන්ත වීරකොන් මහතා පැවසීය. නියෝජ්‍ය නගරාධිපතිවරයාගේ ධුර කිලය තුළ මෙවැනි ආරක්ෂක පෙර ගමන් රථයක් යෙදවීම සඳහා වසර 3කට වියදම රුපියල් ලක්ෂ 43කට අධික බවද ජවිපෙ මන්ත්‍රී හේමන්ත වීරකොන් මහතා පෙන්වා දෙයි. ඉකුත් 31 වනදා පැවති කොළඹ මහ නගර සභා රැස්වීමේදී මන්ත්‍රීවරයා මෙම කරුණු අනාවරණය කෙළ් ය.", "URL": "https://lankatruth.com/si/?p=85165", "Category": "පුවත්", "Parent URL": null}