{"Source": "Lankatruth", "Timestamp": "August 6, 2019", "Headline": "ශක්තික සත්කුමාරට ඇප", "News Content": "රක්ෂිත බන්ධනාගාර ගතකර සිටි ලේඛක ශක්තික සත්කුමාර, ඇප මත මුදා හැරීමට කුරුණෑගල මහාධිකරණය ඊයේ(05) නියෝග කර තිබේ. ලේඛක ශක්තික සත්කුමාර විසින් ලියා පලකරන ලද ග්‍රන්ථයකට එරෙහිව බෞද්ධ භික්ෂූන්වහන්සේලා පිරිසක් විසින් ගොනුකරන ලද පැමිණිල්ලකට අනුව පසුගිය අප්‍රේල් මස 01 වැනිදා ඔහු බන්ධනාගාර ගත කළේය. ඒ අන්තර්ජාතික සිවිල් හා දේශපාලන අයිතිවාසිකම් පනත යටතේ (ICCPR) චෝදනා ගොනු කර පොල්ගහවෙල මහේස්ත්‍රාත් අධිකරණය වෙත ඉදිරිපත් කිරීමෙන් පසුවය. ඊයේ නඩුව නැවත කැඳවූ අවස්ථාවේ ශක්තික සත්කුමාර පාර්ශ්වය විසින් සිදුකළ ඇප ඉල්ලීම පිළිගත් අධිකරණය ඔහු ඇප මත මුදාහැරීමට පියවර ගත්තේය.", "URL": "https://lankatruth.com/si/?p=78742", "Category": "පුවත්", "Parent URL": null}