{"Source": "Lankatruth", "Timestamp": "January 26, 2023", "Headline": "උපයනවිට බද්දෙන් තවත් විශේෂ පිරිසකට සහනයක්", "News Content": "ආණ්ඩුව විසින් පසුගියදා හඳුන්වා දෙනු ලැබූ වැටුපට අනුව පුද්ගලික ආදායම් බද්ද අය කිරීමේදී දිස්ත්‍රික් ලේකම්වරුන්ට සහ ප්‍රාදේශීය ලේකම්වරුන්ට සහනයක් සලසමින් ලිපියක් යොමු කර තිබේ. ඒ සම්බන්ධයෙන් පොළොන්නරුව දිස්ත්‍රික් ලේකම් කාර්යාලයේ ප්‍රධාන ගණකාධිකාරීට එම දිස්ත්‍රික් ලේකම් ඩබ්ලිව්.ඒ ධර්මපිරි විසින් නිකුත් කළ ලිපියක සඳහන් වන්නේ, “උපයන විට බදු අයකිරීමේ චක්‍රලේඛනය යටතේ මාසික වැටුපමත අයකරන බද්ද ගණනය කිරීමේදී දිස්ත්‍රික් ලේකම්වරුන්ට සහ ප්‍රාදේශීය ලේකම්වරුන්ට දැඩි අවාසි සහගත තත්වයක් උද්ගතව ඇති බව දක්නට ලැබේ. මේ සම්බන්ධයෙන් 202301/18 වන දින දිස්ත්‍රික් ලේකම්වරුන්ගේ හමුවක් පැවැත් වූ අතර එහිදී මේ පිළිබඳව දීර්ඝ වශයෙන් සාකච්ඡා කර මුහුණ පෑමට සිදුවී ඇති දැඩි අවාසි සහගත තත්වය පිළිබදව ගරු මුදල් ඇමතිතුමා සහ මුදල් අමාත්‍යාංශ ලේකම්තුමා දැනුවත් කර මුල්‍යමය ප්‍රතිලාභ සදහා පමණක් බදු අයකරන ලෙස ඉල්ලීමට තීරණය කර මේ වනවිට ඒ සදහා ක්‍රියාත්මක වෙමින් පවතී. ඒ සදහා පිළිතුරක් ලැබෙනතෙක් උපයන විට බදු අයකිරීම යටතේ මුල්‍යමය ප්‍රතිලාභ සදහා පමණක් බදු ගණනය කර අඩුකරන මෙන් කාරුණිකව ඉල්ලා සිටිමි. එමෙන්ම සංග්‍රහ වියදම් දීමනාව බදු ගණනයට යොදා නොගන්නා ලෙසත්, මෙම තීරණය දිස්ත්‍රික්ක 25තුලම ක්‍රියාත්මක කිරීමට දිසාපතිවරුන් එකගතාවය පලකරන ලද බව තවදුරටත් දන්වා සිටිමි.” යනුවෙනි.", "URL": "https://lankatruth.com/si/?p=144112", "Category": "පුවත්", "Parent URL": null}