{"Source": "Lankatruth", "Timestamp": "December 22, 2017", "Headline": "පොහොර සහනාධාර මුදල් තවමත් බැංකු ගත කරලා නැහැ…", "News Content": "පොහොර සහනාධාර මුදල් මෙතෙක් බොහෝ ගොවීන්ගේ බැංකු ගිණුම්වලට බැර කර නොමැති බව සමස්ත ලංකා ගොවිජන සම්මේලනය සඳහන් කරයි. ගොවින් කනකර අාභරණ උගස් කිරීම ඇතුළු විවිධාකාරයෙන් මුදල් සොයා ගෙන පොහොර මිලදී ගැනීමට වෙළදපොලට ගියවිට පොහොරවලට අමතරව වෙනත් පොහොර හෝ කෘමිනාශක වර්ග මිලදී ගැනීමට බලකර සිටින බවද සමස්ත ලංකා ගොවිජන සම්මේලනය අද (22) දඹුල්ලේදී කැඳවා තිබු මාධ්‍ය හමුවකදී එහි ජාතික සංවිධායක නාමල් කරුණාරත්න මහතා මේ බව ප්‍රකශ කළේය. මෙම මාධ්‍ය හමුවෙදීසමස්ත ලංකා ගොවිජන සම්මේලනයේඋප සභාපති සුසන්ත කුමාර නවරත්න, ලේකම් ටි.බී. සරත් සහ සමස්ත ලංකා ගොවිජන සම්මේලනයේ විධායත සභික, මඩාටුගම ගොවි සංවිධානයේ සභාපති සිදත් චාමර බණ්ඩාර යන ගොවි නායකයෝද එහිදී අදහස් පළකළහ.", "URL": "https://lankatruth.com/si/?p=45493", "Category": "පුවත්", "Parent URL": null}