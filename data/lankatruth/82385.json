{"Source": "Lankatruth", "Timestamp": "October 6, 2019", "Headline": "රෝහිත අබේගුණවර්ධන මාර්ග නීති කඩ කරයි", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී රෝහිත අබේගුණවර්ධන මහතා මාර්ග නීති කඩ කරමින් තවත් පිරිසක් සමග ප්‍රධාන මාර්ගයක යතුරුපැදි පෙළක් ධාවනය කරන අයුරු දැක්වෙන ජායාරූපයක් මේ වනවිට පුවෘත්ති අඩවිවල සහ සමාජජාලවල හුවමාරු වෙමින් තිබේ. එම ඡායාරූපයට අනුව වලල්ලාවිට ප්‍රාදේශීය සභාවේ සභාපති උදේනි අතුකෝරල මහතා විසින් රෝහිත අබේගුණවර්ධන මහතාව යතුරු පැදියක නංවාගෙන හිස් වැසුම් නොමැතිව රංචුවක ආකාරයට යතුපැදි ධාවනයේ නිතරවෙමින් සිටී. එම පිරිස මීගස්තැන්න පොලීසිය ඉදිරිපිටින්ද මෙසේ නීතිය කඩකරමින් ගමන් කර ඇති නමුත් පොලිසිය කිසිදු නීතිමය ක්‍රියාමාර්ගයක් ගැනීමටද උත්සුක වී නැත. මොවුන්ට දේශපාලන බලය නොමැති තත්වයක් යටතේ මෙලෙස හැසිරෙන්නේනම් දේශපාලන බලය ලැබණු කල කෙලෙස නීතිය කඩකරනු ඇතිදැයි මහ ජනතාව ප්‍රශ්න කරමින් සිටිති. පැවති රාජපක්ෂ පාලන සමයේද මොවුන් කටයුතු කරනු ලැබුවේද මේ අකාරයටම නීතිය හා සාමය පසිඳලන ආයතනවල සහ එම නිලධාරීන්ගේ අභිමාණය කෙළසමින්, නීතිය තමන් අතට ගනිමිණි.", "URL": "https://lankatruth.com/si/?p=82385", "Category": "පුවත්", "Parent URL": null}