{"Source": "Lankatruth", "Timestamp": "March 31, 2021", "Headline": "අවුරුදු රස කැවිලි නිෂ්පාදකයන්ට මෙදා වැලේ වැල් නෑ…", "News Content": "කෝවිඩ් වසංගතය නිසා පසුගිය සිංහල හා හින්දු අලුත් අවුරුදු සමයේ ආදායම් අහිමි වූ රස කැවිලි නිෂ්පාදන ගෘහ කර්මාන්තකරුවන් මෙවර අන්ත අසරණ මට්ටමට වැටී ඇති බව හෙළිකර තිබේ. මේ වනවිට එම නිෂ්පාදකයන්ට කිසිසේත් දරාගත නොහැකි මට්ටමට නිෂ්පාදන ද්‍රව්‍ය ඉහළ යාම නිසා මෙම තත්වය ඇතිවී තිබේ. පසුගිය වසරේ රුපියල් 400/ සිට 500/ දක්වා මිල ගණන් යටතේ පැවති කැවිලි නිෂ්පාදන අමු ද්‍රව්‍ය මෙවර එමෙන් තුන් ගුණයක් පමණ මිල වැඩිවී තිබේ. රස කැවිලි නිෂාපාදනයට අත්‍යාවශ්‍ය මුං ඇට කිලෝවක් රුපියල් 1,700/ක් පමණ ද, කව්පි කිලෝවක් රුපියල් 1,200/ක් සහ උඳු කිලෝවක් රුපියල් 1,700/ක් දක්වා වැඩිවී ඇති අතර මිනිස් පරිභෝජනයට සුදුසු පොල්තෙල් ලීටරයක මිල රුපියල් 800/ ඉක්මවා ඇති බව අනාවරණය වේ.", "URL": "https://lankatruth.com/si/?p=114081", "Category": "පුවත්", "Parent URL": null}