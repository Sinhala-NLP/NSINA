{"Source": "Lankatruth", "Timestamp": "December 10, 2020", "Headline": "කොරෝනා හේතුවෙන් නිකවැරටියෙත් පාසලක් වහයි", "News Content": "නිකවැරටිය තුඹුල්ල මහා විද්‍යාලයේ පාසල් ආරක්ෂක නිලධාරීවරයා කොවිඩ් – 19 ආසාධිත පොලිස් නිලධාරියෙකුගේ ආශ්‍රිතයෙකු වීම හේතුවෙන් එම විද්‍යාලය අද (10) වසා දැමීමට පියවර ගත් බව සෞඛ්‍ය අංශ සහ පාසල් පාලන අධිකාරිය පවසයි. මේ පාසල් ආරක්ෂක නිලධාරීවරයා පාසලේ රාජකාරි කටයුතු සඳහා සක්‍රීයව මැදිහත්වෙමින් සිටි අයෙකු බවද වාර්තා වේ. කොළඹ ප්‍රදේශයේ සේවය කර නිවසට පැමිණ සිටි පොලිස් නිලධාරීයාට කොවිඩ් වයිරසය ආසාදනය වී ඇති බව වෛද්‍ය වාර්තාවලින් තහවුරු වී ඇත්තේ අද දිනයේය. කොබෙයිගනේ ප්‍රදේශයේ පදිචි, කොළඹ ප්‍රදේශයේ පොලිස් ස්ථානයක රැකියාවේ නියුතු ආසාධිත පොලිස් නිලධාරීවරයාගේ සහෝදරයා වන මෙම පාසල් ආරක්ෂක නිලධාරීයා ඇතුලු පවුලේ සාමාජිකයන් මේ වනවිට නිරෝධායනයට ලක්කර ඇතිබවත් හෙට (11) ඔවුන් PCR පරීක්ෂණ සඳහා යොමු කර ඇත. ඒ අනුව අද උදෑසන පාසැලට පැමිණි සිසු සිසුවියන් සහ ගුරුවරුන් අපසු සිය නිවෙස් වෙත ආපසු හරවා යවා ඇත.", "URL": "https://lankatruth.com/si/?p=102954", "Category": "කොවිඩ් -19 (කොරෝනා ) පුවත්", "Parent URL": null}