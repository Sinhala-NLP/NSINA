{"Source": "Lankatruth", "Timestamp": "August 27, 2017", "Headline": "EPF-ETF කොල්ලකන බදු යෝජනා වහාම ඉවත් කරනු! – අන්තර් සමාගම් සේවක සංගමය ආණ්ඩුවට අනතුරු අඟවයි", "News Content": "සේවක අර්ථසාධක අරමුදලෙන් 28%ක බද්දක් අය කිරීමට රජය ගෙන ඇති තීරණය වහා හකුලා නොගතහොත් රාජ්‍ය අර්ධ රාජ්‍ය හා පෞද්ගලික අංශය එක්කරගෙන දැවැන්ත වෘත්තිය ක්‍රියාමාර්ගයකට අවතීර්ණ වන බව අන්තර් සමාගම් සේවක සංගමය අද (27) පැවති මාධ්‍ය හමුවකදි පැවසී ය. සේවක අර්ථසාධක අරමුදලේ ආදායමෙන් 14%ක් ආදායම් බදු ලෙස ලබා ගැනීමටත් සාමාජිකයන් විසින් අරමුදලෙන් ප්‍රතිලාභ ලබාගැනීමේ දී රඳවාගැනීමේ බදු ලෙස තවත් 14%ක් අයකර ගැනීමටත් දැනට සැලසුම් කර ඇතැයි අන්තර් සමාගම් සේවක සංගමයේ සභාපති වසන්ත සමරසිංහ මහතා එහදී සඳහන් කළේ ය. එලඹෙන 20වනදාට පෙර මෙම යෝජනාව ඉවත්කර නොගත හොත් විරෝධතා ක්‍රියාමාර්ගවලට එළැඹෙන බවද ඒ මහතා කියා සිටියේය. වැඩකරන ජනතාවගේ විරෝධතා නොතකා පනත සම්මත කළහොත් රාජ්‍ය අර්ධ රාජ්‍ය හා පෞද්ගලික අංශය එක්කරගෙන වැඩකරන ජනතාව සමඟ පැමිණ මුදල් අමාත්‍යංශය වටලන බව පැවැසූ වසන්ත සමරසිංහ මහතා මේ බව ජනාධිපතිවරයා, අගමැතිවරයා මෙන්ම මුදල් ඇමතිවරයාටද දන්වා යැවූ බවද පැවැසීය.", "URL": "https://lankatruth.com/si/?p=39988", "Category": "පුවත්", "Parent URL": null}