{"Source": "Lankatruth", "Timestamp": "March 20, 2022", "Headline": "ඉන්ධන පොලිමේ සිටි තවත් අයෙක් ජීවිතක්ෂයට", "News Content": "කඩවත ප්‍රදේශයේ ඉන්ධන පිරවුම්හළක් අසළ භූමිතෙල් ලබාගැනීම සඳහා පොලිමේ සිටි 70 හැවිරිදි ත්‍රිරෝද රථ රියැදුරකු හදිසියේ රෝගාතුර වි රාගම රෝහලට රැගෙන යද්දී මියගොස් ඇතැයි පොලිසිය කියයි. ඔහු ඉන්ධන ලබාගැනීමේ අරමුණින් පෝලිමේ සිටිද්දී එකවර ඇද වැටී ඇති අතර ක්ෂණිකව රාගම රෝහලට රැගෙන ගොස් ඇතත් මගදී ඔහු මියගොස් තිබේ. මීට පෙර ඊයේ (19) දිනයේදී මහනුවර ප්‍රදේශයේ ඉන්ධන පිරවුම්හලක් අසල පෝලිමක ඉන්ධන ලබා ගැනීම සඳහා රැඳී සිටි පුද්ගලයෙකුද මෙලෙසම ජීවිතක්ෂයට පත්ව තිබිණි.", "URL": "https://lankatruth.com/si/?p=130247", "Category": "පුවත්", "Parent URL": null}