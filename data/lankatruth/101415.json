{"Source": "Lankatruth", "Timestamp": "November 25, 2020", "Headline": "සංශෝධිත අයවැයක් ඉදිරිපත් කළ යුතුයි – අනුර දිසානායක", "News Content": "ලබන වසර වෙනුවෙන් එක් එක් අමාත්‍යාංශවල වැය ශීර්ෂයන් පිළිබඳව කාරක සභා විවාදය ආරම්භ වීමත් සමග ජනාධිපතිවරයා විසින් අලුතින් පිහිටුවන ලද අමාත්‍යාංශ දෙක සඳහා මුදල් වෙන්කිරීම්ද ඇතුළත් කර සංශෝධිත අයවැය ලේඛනයක් ඉදිරිපත් කිරීමට බලකරන බව මාලිමාව පක්ෂයේ නායක අනුර දිසානායක මහතා පෞද්ගලික රූපවාහිනී මාධ්‍ය වැඩසටහනකදී අවධාරණය කළේය. ජනාධිපතිවරයා විසින් මෙම අමාත්‍යාංශ දෙක අයවවැය විවාදය අතරතුරදී පිහිටුවීම එක්කෝ පාර්ලිමේන්තු ක්‍රියාවලිය පිළිබඳව තිබෙන අනවබොධය හෝ පාර්ලිමේන්තු ක්‍රියාවලිය නොතකා හැරීම ප්‍රකට කරවන්නක් බව මන්ත්‍රීවරයා සඳහන් කළේය. කෙසේ වෙතත් ලබන වසර වෙනුවෙන් මෙම අමාත්‍යාංශ දෙක සඳහා මුදල් වෙන්කිරීමද ඇතුළත්ව සංශෝධිත අයවැය ලේඛනයක් ඉදිරිපත් කිරීමට බලකර සිටියේය. එසේ නොකරන්නේනම් මෙම අයවැය ලේඛනය සම්බන්ධයෙන් පාර්ලිමේන්තුවේදී අලුතින් පිහිටුවන ලද තාකෂණ අමාත්‍යාංශයට හෝ මහමජන ආරක්ෂක අමාත්‍යාංශයට මුදල් වෙන් කිරිමක් සිදු නොවන බව පැදිලි කළේය.", "URL": "https://lankatruth.com/si/?p=101415", "Category": "පුවත්", "Parent URL": null}