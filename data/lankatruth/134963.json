{"Source": "Lankatruth", "Timestamp": "May 29, 2022", "Headline": "දේශපාලනයට සෘජුවම සම්බන්ධ ජාවාරම්කාරයෝ මහජන බැංකුව උලාකති", "News Content": "පවතින ආණ්ඩුවේ මෙන්ම පැවති ආණ්ඩුවට සෘජුවම සම්බන්ද දේශපාලන ජාවාරම්කරුවන් සිව් දෙනෙකු ඇතුළුව මහජන බැංකුවට ඉහළම පොලු තැබූ ආයතන 10ක් හෙළිකර තිබේ. කෝප් කමිටුවට මහජන බැංකුව විසින් ඉදිරිපත් කළ ලේඛනයකින් මෙම තොරතුරු අනාවරණය වී ඇත. දේශපාලනයට සෘජුවම සම්බන්ධතා ඇති ඡාවාරම් ආයතන අතර අර්ජුන් ඇලෝසියස්, දයා ගමගේ සහ මහින්ද රාජපක්ෂ විසින් ආරම්භ කර බංකොලොත් කරන ලද මිහින්ලංකා යන ආයතන මේ අතර පවතී. මේ අතර අර්ජුනු ඇලෝසියස්ට අයත් මේන්ඩිස් ඇන්ඩ් කම්පනි රුපියල් කෝටි 324ක් දයාගමගේට අයත් දයා ඇපරල් ගෘෘප් රුපියල් කෝටි 265ක් සහ මිහින් ලංකා සමාගම රුපියල් කෝටි 256ක් වශයෙන් පොලු තබා ඇත. මේ අතර වැඩිම මුදලක් පොලු තබා ඇත්තේ යශෝධා සමූහ ව්‍යාපාරය වන අතර එම මුදල රුපියල් කෝටි 2477කි. මෙලෙස මහජන බැංකුවේ ණය ගෙන අක්‍රීය ණය ලෙස පවතින මුළු මුදල රුපියල් කෝටි 54,52කි. මෙලෙස ජාවාරම් සිදු කළ සමාගම් අතර අර්ජුන් ඇලෝසියස්ට අයත් මෙන්ඩිස් සමාගම එකම දේපල මහජන බැංකුව සහ ලංක බැංකුව යන රාජ්‍ය බැංකු දෙන ඇප කරයක් ලෙස තබා රුපියල් කෝටි හත්සිය ගණනක ණය ලබාගෙන තිබිණි. අර්ජුන් ඇලෝසියස්ට බැඳුම්කර කොල්ලය හරහා අතිවිශාල ලාභයක් අත්කර දීමට මූලික වූ රනිල් වික්‍රමසිංහ මේ වනවිට මුදල් ඇමති ලෙසද පත්ව සිටී.", "URL": "https://lankatruth.com/si/?p=134963", "Category": "පුවත්", "Parent URL": null}