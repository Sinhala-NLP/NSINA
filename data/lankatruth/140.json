{"Source": "Lankatruth", "Timestamp": "October 29, 2011", "Headline": "ඉන්ධන මිල ඉහළට", "News Content": "වහාම ක්‍රියාත්මක වන පරිදි අද මධ්‍යම රාත්‍රියේ සිට ඉන්ධන මිල ඉහළ දැමීමට රජය තීරණය කර ඇති බව ඛනිජතෙල් නීතිගත සංස්ථාව නිවේදනය කර ඇත. ඒ අනුව පෙට‍්‍රල් රුපියල් 12 කින් ද, ඩිසල් රුපියල් 8 කින් ද, භූමිතෙල් රුපියල් 10 කින් ද, වැඩිවේ. මේ අනුව ඔක්ටේන් 90 ලීටරයක මිල රුපියල් 125 සිට 137 දක්වා ද, ඔක්ටේන් 95 ලීටරයක මිල රුපියල් 143 සිට 155 දක්වා ද, මිල ඉහළ යයි. සුදු ඩීසල් ලීටරයක මිල රුපියල් 76 සිට 84 දක්වා ද, සුපිරි ඩීසල් රුපියල් 98.30 සිට 106.30 දක්වා ද, වැඩිවේ. භූමිතෙල් ලීටරය රුපියල් 61 සිට 71 දක්වා ඉහළ යනු ඇත.", "URL": "https://lankatruth.com/si/?p=140", "Category": "පුවත්", "Parent URL": null}