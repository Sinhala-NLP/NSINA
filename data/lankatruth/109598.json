{"Source": "Lankatruth", "Timestamp": "January 30, 2021", "Headline": "හිම යුගයට අයත් රයිනෝවෙක් රුසියාවෙන් හමුවේ", "News Content": "අඩි 8 ක් පමණ දිග හොඳින් වැඩුණු රයිනෝසිරස් සත්වයෙකුගේ පොසිලයක් රුසියානු ෆෙඩරේෂනයේ ඈත සයිබිරියාවේදි සොයාගැනීමට සමත් වූ බව රූසියානු මාධ්‍ය වාර්තා කරයි. ඊසාන දිග රුසියාවේ යකුටියා ප්‍රදේශයේ ඝණ හිම තට්ටු යට සුරක්ෂිතව තිබී ඇති රයිනෝ සත්ව පොසිලය පරියේෂකයන් කණ්ඩායමක් විසින් සොයාගන්නා විට සිරුර ලොම්වලින් වැසී තිබී ඇති බව වාර්තා වේ. මීට වසර 20000 – 50000 අතර කාලයේ ජීවත්වූවා යැයි අනුමාන කරන මෙම සත්වයා මිය යන විට වයස අවුරුදු හතරක් පමණ වන්නට ඇතැයි ද දියේ ගිලිමෙන් මිය යන්නට ඇතැයිද පර්යේෂණ කණ්ඩායම අනුමාන කරයි.", "URL": "https://lankatruth.com/si/?p=109598", "Category": "විදෙස් පුවත්", "Parent URL": null}