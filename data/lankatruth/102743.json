{"Source": "Lankatruth", "Timestamp": "December 8, 2020", "Headline": "ශ්‍රී ලංකා රේගුවටත් කොරෝනා…", "News Content": "ශ්‍රී ලංකා රේගු දෙපාර්තමේන්තුවේ කම්කරුවන්, රියදුරන් සහ නිලධාරීන් ඇතුළු 30කට වැඩි පිරිසකට කොවිඩ් – 19 වෛරසය ආසාදනය වී ඇතැයි වාර්තා වේ. රේගු මූලස්ථාන ගොඩනැගිල්ලේ පිරිසිදු කිරීමේ කටයුතුවල නියුතු කම්කරුවන් රැසකටද කොවිඩ් ආසාදනය වී ඇති බැවින් මෙහි තත්වය බරපතල බවත් ඒ සම්බන්ධයෙන් ජනමාධ්‍ය තුළ ප්‍රවෘත්ති පලවීම වැලැක්වීමට එහි ඉහළ බලධාරීන් දැඩි ප්‍රයත්නයක් දරමින් සිටින බවත් වාර්තා වේ. මෙම පිරිසිදු කිරීමේ කටයුතුවල නියුතු කම්කරුවන් පසුගිය මාසයක කාලය තුළ එම ගොඩනැගිල්ලෙන් පිටතට ගොස් නැති බැවින් ඔවුන් කොවිඩ් වෛරසයට නිරාවරණය වූයේ කෙසේදැයි මෙතෙක් අනාවරණය කරගෙන නැතැයිද වාර්තා වේ. එමෙන්ම එහි නිලධාරීන් සහ කම්කරුවන් පිරිසක් නිරෝධායනය සඳහාද යොමු කර ඇතැයි වාර්තා වේ. මෙහි ඉහළ නිලධාරීන් PCR පරීක්ෂණ පවා ප්‍රතික්ෂේප කරන බව වැඩිදුරටත් වාර්තා වේ.", "URL": "https://lankatruth.com/si/?p=102743", "Category": "පුවත්", "Parent URL": null}