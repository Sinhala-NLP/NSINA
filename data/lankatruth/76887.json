{"Source": "Lankatruth", "Timestamp": "July 2, 2019", "Headline": "පුද්ගල පහරදීමකට අත්අඩංගුවට ගත් නාරම්මල පොහොට්ටු මන්ත්‍රී රක්ෂිත බන්ධනාගාරයට", "News Content": "තරුණයකුට පහරදීම සම්බන්ධයෙන් අත්අඩංගුවට ගත් නාරම්මල ප‍්‍රාදේශීය සභාවේ පොහොට්ටු පක්ෂයේ මන්ත‍්‍රී අරුණ නිශාන්ත මහතා සහ ඔහුගේ ඥාතියා කුලියාපිටිය අධිකරණයට ඉදිරිපත් කිරීමෙන් පසු හෙට (03) දක්වා රක්‍ෂිත බන්ධනාගාර ගත කරන ලෙස කුලියාපිටිය මහේස්ත‍්‍රාත් ජනනි එස් විජේතුංග මහත්මිය නියෝග කර තිබේ. පෞද්ගලික ආරවුලක් දුරදිග යාමෙන් මෙම පහරදීම සිදු කර ඇති බව මේ වනවිට අනාවරණය වී ඇතැයි පොලිසිය අධිකරණයට සඳහන් කර ඇත. පහරකෑමෙන් තුවාල ලැබූ තරුණයා මේ වනවිට කුරුණෑගල ශික්‍ෂණ රෝහලේ ප‍්‍රතිකාර ලබන බවද පොලිසිය විසින් අධිකරණයට කරුණු ඉදිරිපත් කරමින් සඳහන් කර තිබේ.", "URL": "https://lankatruth.com/si/?p=76887", "Category": "පුවත්", "Parent URL": null}