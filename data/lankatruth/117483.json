{"Source": "Lankatruth", "Timestamp": "June 2, 2021", "Headline": "ඊයේ ආසාදිත මරණ 43ක්… 07ක් නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (31) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 43ක් සිදුව තිබේ. එම මරණ 43න් මරණ 07ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ හෙම්මාතගම, පානදුර, බුලත්පිටිය, දෙවළපොල, කොළඹ 15, නිට්ටඹුව, ඉරක්කමම් 02, නාරම්මල, පමුණුගම, හිනටියංගල, දිවිතුරථ වක්වැල්ල, ගාල්ල, කොච්චිකඩේ, සීදූව, මහකිත්ගම, කොළඹ 05, මාතලේ, හොරණ, උස්සාපිටිය, මහරගම, ලුණුවිල, නොච්චියාගම, අනුරාධපුර, දිවුලපිටිය, දෙහිවල, මාලමුල්ල බටහිර, හබරුගල, කළුතර, බද්දේගම, කොටුගොඩ, වත්තල, ඩෙල්ෆ්, වැලිකඩ බන්ධනාගාර රෝහල, රුවන්වැල්ල, යටියන්තොට, කොළඹ 07 සහ ඇල්පිටිය යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,527 දක්වා ඉහළ ගොස් ඇත. එමෙන්ම ශ්‍රි ලංකාව දෛනිකව වැඩිම මරණ වාර්තා කළ රටවල් අතර 28 වන ස්ථානයේ පසු වේ.", "URL": "https://lankatruth.com/si/?p=117483", "Category": "කොවිඩ් -19 (කොරෝනා ) පුවත්", "Parent URL": null}