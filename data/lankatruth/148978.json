{"Source": "Lankatruth", "Timestamp": "July 11, 2023", "Headline": "මාසයක් තුළ රුපියල වේගයෙන් වැටිලා", "News Content": "පසුගිය ජූනි මස 12 වෙනි දින සිට ජූලි මස 11 වෙනි දින දක්වා ගෙවුනු මාසයක් තුළ ඩොලරයට සාපේක්ෂව රුපියල යළිත් වරත් අව ප්‍රමාණය වී රුපියල් 16.54කින් බිඳවැටී ඇති බව මහ බැංකුවේ විනිමය අනුපාත නිවේදනවලින් හෙළි වේ. ජුනි මස 12 වෙනි දින ඩොලරයට රුපියල් 296.24ක් වී තිබි මෙම මස 11 වෙනි දින වනවිට එය රුපියල් 312.78ක් දක්වා පහත වැටී තිබිණි. මේ වනවිටත් තවදුරටත් පවතින භාණ්ඩ ආනයන සීමා මුළුමනින්ම ඉවත් කර නැති තත්වයක් තුළ රුපියල කඩා වැටී තිබෙන අතර මෙම වසර අවසන් වනවිට නැවත දරුණු කඩාවැටීමකට ලක්විය හැකි බව ජාත්‍යන්තර මූල්‍ය විශ්ලේෂණ සමාගම් අනතුරු අඟවා තිබේ.", "URL": "https://lankatruth.com/si/?p=148978", "Category": "ආර්ථික පුවත්", "Parent URL": null}