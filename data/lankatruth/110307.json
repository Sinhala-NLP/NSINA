{"Source": "Lankatruth", "Timestamp": "February 10, 2021", "Headline": "වෛරසය “ලීක්” වුනේ වුහාන්වල ලැබ් එකකින්ද – ලෝක සෞඛ්‍ය සංවිධානය අනාවරණය කරයි", "News Content": "වුහාන් යනු චීනයේ හුබෙයි පළාතේ අගනුවරයි. 2019 වසරේදි කොරොනා වෛරසය ප්‍රථමයෙන්ම හඳුනා ගනු ලැබුවේ වුහාන් නගරයෙන් වන අතර මේ වනවිට එය ලොව පුරා මිලියන 100කට වැඩි පිරිසකට ආසාදනයවී මිලියන 2.3 පමණ මරණයට පත්වී ඇත. වෛරසය ව්‍යාප්ත වෙත්ම එය මිනිසාට බෝවීම ආරම්භ වූයේ කෙසේ දැයි ප්‍රශ්නාර්ථයක් මතුවූ අතර වෛරසයේ අරම්භය පිලිබඳ නොයෙකුත් අදහස් වෛරසයටත් වඩා වේගයෙන් සමාජය පුරා පැතිරෙන්නට විය. මුල් කාලයෙදි වඩාත් ප්‍රචලිත අදහස වුයේ වවුලන් ගෙන් මෙම මාරාන්තික වෛරසය මිනිසුන්ට බෝ වුවා යන මතයයි. තවත් එක් මතයක් වූයේ මෙම වෛරසය මුලින්ම හඳුනාගනු ලැබූ චිනයේ වුහාන් නගරයේ පරික්ෂණාගාරයක නිපදාවා තිබූ කොරෝනා වෛරසය වැරදීමකින් සාමාන්‍ය සමාජයට මුසු වීමෙන් මිනිසුන් අතර ව්‍යාප්ත වූ බවයි. චීන බළධාරින් විසින් පරීක්ෂණාගාර කතාව තරයේ ප්‍රතික්ෂේප කලද සමාජය තුල එම අදහස විශ්වාස කරන බහුතරයක් වූහ.ඒ අනුව මෙහි සත්‍ය අසත්‍යතාවය සෙවීම පිනිස වෛද්‍යවරු කණ්ඩායමක් චීනයේ වුහාන් වෙත යැවීමට ලෝක සෞඛ්‍ය සංවිධානය පසුගියදා පියවර ගන්නා ලදි. සති කිහිපයක් වුහාන් හී ගත කරමින් පරීක්ෂණ පැවැත්වූ මෙම වෛද්‍ය කණ්ඩායම ඊයේ විශේෂ මාධ්‍ය හමුවක් පවත්වමින් සුවිශේෂී අනාවරණයක් සිදුකරන ලදි. මාධ්‍ය හමුවේ අදහස් දැක්වූ ලෝක සෞඛ්‍ය සංවිධානය විසින් වුහාන් වෙත යැවූ පරික්ෂණ කන්ඩායමේ නායකයා වූ පීටර් බෙන් එම්බාර්ක් පැවසුයේ කොරෝනා වෛරසය වුහාන් නගරයේ පරීක්ෂණාගාරයකින් පැතිරුනාය යන අදහස කිසිසේත්ම සිදුවිය නොහැකි දෙයක් බවයි.", "URL": "https://lankatruth.com/si/?p=110307", "Category": "පුවත්", "Parent URL": null}