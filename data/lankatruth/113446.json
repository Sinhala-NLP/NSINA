{"Source": "Lankatruth", "Timestamp": "March 22, 2021", "Headline": "ඉන්දියානු – අමෙරිකානු ආරක්ෂක සහයෝගීතාව ඉහළ නංවයි", "News Content": "ඉන්දියාව සහ අමෙරිකා එක්සත් ජනපදය අතර ආරක්ෂක සහයෝගීතාව ඉහළ නැංවීමට කටයුතු කරන බව දෙරටේ ආරක්ෂක අමාත්‍යවරුන් ප්‍රකාශ කරති. අමෙරිකානු ආරක්ෂක ලේකම් ජෙනරාල් ලොයිඩ් ඔස්ටින් ඉන්දියාවේ සංචාරයක් සඳහා පැමිණ ඇති අතර ඉන්දීය ආරක්ෂක අමාත්‍ය රාජ්නාත් සිං සමඟ සාකච්ඡාවක නිරත වී තිබේ. ඉන් අනතුරුව නිකුත් කළ නිවේදනයේ දැක්වෙන්නේ දෙරට අතර පරිපූර්ණ ගෝලීය ක්‍රමෝපාය සහයෝගීතාවක් ගොඩනැගීමට කටයුතු කරන බවයි. ආරක්ෂක ලේකම් ජෙනරාල් ලොයිඩ් ඔස්ටින් ඉන්දියාවේ සංචාරයක නිරත වන බයිඩ්න් පරිපාලනයේ ප්‍රථම ඉහළපෙලේ නිලධාරීයාද වේ.", "URL": "https://lankatruth.com/si/?p=113446", "Category": "පුවත්", "Parent URL": null}