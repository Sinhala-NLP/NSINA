{"Source": "Lankatruth", "Timestamp": "October 14, 2021", "Headline": "අද ආසාදිතයන් 1,193ක්…", "News Content": "අද (13) දිනයේ මේ වනවිට මෙරට කොවිඩ් – 19 ආසාදිතයින් 1,193 දෙනෙකු හමු වී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම පිරිස අතර සැප්තැම්බර් 01 සිට 07 දක්වා දින අට තුළ ප්‍ර‍මාද වී වාර්තා කරන ලදුව සෞඛ්‍ය අමාත්‍යාංශයේ වසංගත රෝග විද්‍යා අංශය විසින් අද තහවුරු කර ඇති ආසාදිතයන්ද සිටින බව රජයේ ප්‍රවෘත්ති දෙපාර්තමේන්තුව සඳහන් කරයි. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් 1,192ක් ලෙස බවත් විදේශයනි හි සිට පැමිණි එක් අයෙකු ලෙස බවත් රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට ආසාදිතයින් 24,722දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 529,755කි. එමෙන්ම අද දින මෙරටින් වාර්තා වී ඇති ඊයේ (13) මිය ගිය ආසාදිතයින් ගණන 21කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 13,429ක් දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 56 වන ස්ථානයේ පසුවේ. එමෙන්ම ලංකාව දෛනික ආසාදිතයින් වාර්තා වන රටවල් අතර 40වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 31වන ස්ථානයේය.", "URL": "https://lankatruth.com/si/?p=124646", "Category": "කොවිඩ් -19 (කොරෝනා ) පුවත්", "Parent URL": null}