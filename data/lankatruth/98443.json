{"Source": "Lankatruth", "Timestamp": "October 25, 2020", "Headline": "මාස හතරකදී කොරෝනා මරණ ලක්ෂ 3ක් පමණ සිදුවනු ඇතැයි ඇමරිකාවට අනතුරු හැඟවීමක්", "News Content": "ලබන වසරේ පෙබරවාරි මාසය වනවිට ඇමරිකාව තුළ කොරෝනා මරණ ලක්ෂ පහ ඉක්මවූ සංඛ්‍යාවක් සිදුවනු ඇතැයි වොෂින්ටන් විශ්වවිද්‍යාලයේ පර්යේෂකයන් පිරිසක් පෙන්වා දී තිබේ. මේ වනවිට ඇමරිකාවේ කොරෝනා ආසාධිත මරණ දෙලක්ෂ තිස් දහස් හැට අටක්(230 068) ක් පමණ සිදුව ඇති අතර ලබන පෙබරවාරි මාසය වනවිට එම සංඛ්‍යාව පන්ලක්ෂය ඉක්මවනු ඇතැයි වොෂින්ටන් විශ්වවිද්‍යාලයේ සෞඛ්‍ය හා ප්‍රමිති ඇගයීම් ආයතනයේ පර්යේෂකයන් පෙන්වා දී ඇත. මුව ආවරණ පැළදීම ඇතුලු සෞඛ්‍යාරක්ෂණ ක්‍රමවේද අනුගමනය කිරීමෙන් මෙම මරණ එක්ලක්ෂ තිස්දහසක් පමණ වළක්වා ගත හැකි බවද පර්යේෂකයෝ අවධාරණය කර තිබේ. කොරෝනා වසංගතයේ දැඩි බලපෑමට ලක්වූව ද ඇමරිකාව මුව ආවරණ පැළදීම සම්බන්ධව නිස්චිත නීති මාලාවක් මේ වනවිටත් ක්‍රියාත්මක කර නැතැයි විදෙස් මාධ්‍ය වාර්තා කර තිබේ. ඇතැම් ප්‍රාන්තවල මුව ආවරණ පැළදීම අනිවාර්්‍ය කර තිබුණ ද එය කඩකරන්නන් වෙනුවෙන් නිස්චිත තීන්දු ලබාදීමක් ක්‍රියාත්මක වන්නේ නැත. ඇමරිකානු ජනාධිපතිවරයා ද පසුගිය දිනවල මුව ආවරණ පැළදීම ප්‍රතික්ෂේප කළ අතර වසංගතය හමුවේ විශේෂඥයින්ගේ මත නොරිස්සන ස්වභාවයකින් ක්‍රියා කළේය. ඇමරිකාවේ මේ වනවිට වාර්තාවන කොරෝනා ආසාධිතයින් සංඛ්‍යාව ලක්ෂ අසූ හත ඉක්මවා තිබේ.", "URL": "https://lankatruth.com/si/?p=98443", "Category": "විදෙස් පුවත්", "Parent URL": null}