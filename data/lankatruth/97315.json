{"Source": "Lankatruth", "Timestamp": "October 9, 2020", "Headline": "නව කොරෝනා පොකුරට තවත් 16ක් එක්වෙයි", "News Content": "මිනුවන්ගොඩ බ්‍රැන්ඩික්ස් ඇඟලුම් කර්මාන්ත ශාලාවෙන් මතුවූ කොරෝනා පොකුර ඉහළ යමින් තවත් 16 දෙනෙකු කොවිඩ් -19 ආසාදිතයින් ලෙස හඳුනාගෙන තිබේ. ඉන් දෙදෙනෙකු මිනුවන්ගොඩ ඇඟලුම් කම්හලේ සේවකයින් වන අතර අනෙක් 14 දෙනා එම ඇඟලුම් කම්හලේ සේවකයින්ගේ ආශ්‍රිතයින් ය. ඒ අනුව නව කොරෝනා පොකුර මේ වනවිට 1069 දක්වා ඉහළ ගොස් තිබේ. ඒ අනුව මේ වනවිට රෝහල්වල ප්‍රතිකාර ලබන ආසාදිතයින් ගණන 1195කි. සමස්ත ආසාදිතයින් ගණන 4504කි. ජීවිතක්ෂයට පත්වූ ගණන 13කි.", "URL": "https://lankatruth.com/si/?p=97315", "Category": "පුවත්", "Parent URL": null}