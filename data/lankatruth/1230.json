{"Source": "Lankatruth", "Timestamp": "February 4, 2012", "Headline": "වෛද්‍යවරයා ඝාතන තැත වරදී", "News Content": "සෙවණගල රෝහලේ ස්ථානභාර වෛද්‍යවරයාගේ නිල නිවාසයේ පිහිටි ජල ටැංකියට වස දමා ඔහුව ඝාතණය කිරීමට උත්සාහ දැරීමේ සිද්ධියක් සම්බන්ධයෙන්සෙවණගල පොලීසිය පරීක්ෂණ ආරම්භ කර තිබේ. මෙලෙස වස දමා ඇත්තේ සෙවණගල ප්‍රාදේශීය රෝහලේ ස්ථානභාර වෛද්‍ය චමින්ද විතානගේ නැමති වෛද්‍ය වරයාගේ නිල නිවාසයේ ජල ටැංකියටය. ‍සිද්ධියසම්බන්ධයෙන් ඔහු පැවසුවේ තමා සේවය කරන රෝහලේම සේවකයෙකු විසින් මෙම වස ටැංකියට දමා ඇති බවත් මේ පිළිබඳව මොණරාගල දිස්ත්‍රික් සෞඛ්‍ය සේවාඅධ්‍යක්ෂවරයාටද තමා දැනුම් දුන් බවයි. මොණරාගල දිස්ත්‍රික් සෞඛ්‍ය සේවා අධ්‍යක්ෂ වෛද්‍ය පී.ඩී.කේ.අධිකාරි මහතා පැවසුවේ සිද්ධිය පිළිබඳ ලිඛිත පැමිණිල්ලක් ඉදිරිපත් කිරීමෙන් පසු දෙපාර්තමේන්තුමට්ටමින් පරීක්ෂණ ආරම්භ කරන බවයි.", "URL": "https://lankatruth.com/si/?p=1230", "Category": "පුවත්", "Parent URL": null}