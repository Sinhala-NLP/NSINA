{"Source": "Lankatruth", "Timestamp": "September 20, 2013", "Headline": "පුටු 142කට 3785ක් සටනේ", "News Content": "මධ්‍යම, ව්‍යඹ සහ උතුරු පළා‍ත් සභා මන්ත්‍රී ආසන 142ක් සඳහා අපේක්ෂකයින් 3785ක් සටන් බිමට අවතීර්ණය වී සිටී. එම මැතිවරණය ලබන 21දින ඡන්ද මධ්‍යස්ථාන 3712කදී පැවැත්වීමට නියමිතය. මධ්‍යම, ව්‍යඹ සහ උතුරු පළා‍ත් සභා මන්ත්‍රී ආසන 142ක් සඳහා අපේක්ෂකයින් 3785ක් සටන් බිමට අවතීර්ණය වී සිටී. එම මැතිවරණය ලබන 21දින ඡන්ද මධ්‍යස්ථාන 3712කදී පැවැත්වීමට නියමිතය. මේ සඳහා ඡන්ද දායකයින් 4,363,252ක් ඡන්දය පාවිච්චි කිරීම සඳහා සුදුසුකම් ලබා සිටී. මධ්‍යම පළාත සඳහා මන්ත්‍රී ආසන 56ක් තෝරාපත් කර ගැනීමට ඡන්ද දායකයින් 18,89,557ක්ද උතුරු පළාත සඳහා මන්ත්‍රී ආසන 37ක් තෝරාපත් කර ගැනීම සඳහා ඡන්ද දායකයින් 7,19,477ක් වයඹ පළාත් සභාවේ මන්ත්‍රී ආසන 50ක් තෝරාගැනීමට ඡන්ද දායකයෝ 17,54,218ක්ද ලියාපදිංචිවී සිටී. මෙම පළාත් සභා 03 සඳහා දේශපාලන පක්ෂ 25ක් සහ ස්වාධීන කණ්ඩායම් 75කට ආසන්න සංඛ්‍යාවක අපේක්ෂකයින් 3785ක් තරඟ වදී. 1988 වර්ෂයේදී පළාත් සභා ක්‍රමය ආරම්භ කළ අතර උතුරු පළාත් සභාව පැවැත්වෙන්නේ පළමු වතාවටය.", "URL": "https://lankatruth.com/si/?p=8252", "Category": "පුවත්", "Parent URL": null}