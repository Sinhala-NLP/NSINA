{"Source": "Lankatruth", "Timestamp": "March 6, 2020", "Headline": "දකුණු මුහුදේ හෙරොයින් කිලෝ 400ක්, අයිස් කිලෝ 100ක් ප්‍රවාහනය කළ යාත්‍රා 03ක් සමග 16ක් අත්අඩංගුවට", "News Content": "දකුණු මුහුදු සීමාවේ දී අත්අඩංගුවට ගත් විශාලතම හෙරොයින් සහ අයිස් මත්ද්‍රව්‍ය ගෙන ආ යාත්‍රා දෙක හා සැකකරුවෝ ඊයේ (05) හැදල දික්ඕවිට වරාය වෙත රැගෙන විත් තිබේ. එහි හෙරොයින් කිලෝ 400ක් හා අයිස් මත්ද්‍රව්‍ය කිලෝ 100කට අධික ප්‍රමාණයක් තිබී ඇත. දින 25ක් පුරා නාවික හමුදාව හා පොලිස් මත්ද්‍රව්‍ය නාශක කාර්යාංශය එක්ව මෙම වැටලීම සිදුකර තිබිණි. මෙම විදේශ යාත‍්‍රා දෙක එම රටවලට අයත් ධජවලින් තොරව අන්තර් ජාතික සම්මුතියට පටහැනිව ගමන් කරමින් තිබී ඇති බවද නාවික හමුදාව පවසයි. එහිදී මෙම සිද්ධිය සම්බන්ධයෙන් අත්අඩංගුවට ගත් දෙස් විදෙස් සැකකරුවන් 16 දෙනාද ගොඩබිම වෙත රැගෙන විත් තිබු අතර ඉන් 12 දෙනෙකු ඉරාන ජාතිකයෝ වෙති. මින් එක් ඉරාන යාත‍්‍රාවක් ගොඩබිම සිට මීටර් 1111 දුරකින් අත්අඩංගුවට ගෙන තිබූ අතර සෙසු යාත‍්‍රාව මීටර් 1000ට ආසන්න දුරකින් තිබූ බව නාවික හමුදාව කියයි. මෙම යාත‍්‍රා දෙකේ තිබූ මත්කුඩු හා අයිස් තොගය ගොඩබිම වෙත රැගෙන යාමට සඳහා ගොඩබිම සිට පැමිණ සිටි කුඩා යාත‍්‍රාව දකුණ මුහුදු තීරයේ දී අත්ඩංගුවට ගෙන තිබිණි. එම යාත‍්‍රාව ද අත්අඩංගුවට ගත් යාත‍්‍රා තුන අතර විය. මෙහිදී යාත‍්‍රාවල තිබී අත්අඩංගුවට ගත් හොරොයින් කිලෝ 400ට අධික ප‍්‍රමාණයෙන් ඉතිරිව තිබූ හොරොයින් කිලෝ 330ක ප‍්‍රමාණය හා අයිස් කිලෝ 50ක ප‍්‍රමාණය ගොඩබිම වෙත රැගෙන විත් තිබිණි. නාවික හමුදාව, පොලිස් මත්ද්‍රව්‍ය නාශක කාර්යාංශය ඒකාබද්ධව මෙම මෙහෙයුම් සිදුකළ අතර විශේෂ කාර්ය බළකායේ බුද්ධි අංශ ගොඩබිම සිට අවශ්‍ය බුද්ධ තොරතුරු ලබා දෙමින් සහය ලබා දී තිබූ බව පොලිසිය පවසයි. මෙම සියලු හොරොයින් ප‍්‍රමාණය ග‍්‍රීන් ටී වශයෙන් රතුපාට හා කොළ පාට ඇසුරුම්වල අසුරා තිබී ඇත. ගොඩබිම වෙත රැගෙන විත් තිබූ යාත‍්‍රා, හොරොයින් හා අයිස් දික්ඕවිට වරායේ ජැටියේ දී නාවික හමුදාපතිවරයා, පොලිස් නිලධාරීන් ඇතුළු පිරිසගේ නිරීක්ෂණයට ලක්වුහ. ලංකාදීප", "URL": "https://lankatruth.com/si/?p=90612", "Category": "පුවත්", "Parent URL": null}