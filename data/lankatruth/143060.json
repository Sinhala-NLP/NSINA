{"Source": "Lankatruth", "Timestamp": "December 22, 2022", "Headline": "පලාත් කිහිපයක තැනින් තැනට වැසි", "News Content": "නිරිතදිග බෙංගාල බොක්කේ පවතින අඩුපීඩන කලාපය ඉදිරි දින දෙක තුල පීඩන අවපාතයක් ලෙස ඊසානදිග වෙරළ තීරයට ලඟා වනු ඇතැයි කාලගුණ විද්‍යා දෙපාර්තමේන්තුව පවසයි. ඒ අනුව දිවයිනේ උතුරු, නැගෙනහිර, උතුරුමැද සහ ඌව පළාත්වල වැසි ඇති විය හැකි අතර, සෙසු ප්‍රදේශයන්හීද සවස හෝ රාත්‍රී කාලයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. මෙහි බලපෑමෙන් මන්නාරම සිට කන්කසන්තුරය, ත්‍රිකුණාමලය සහ මඩකලපුව හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සහ මධ්‍යම සහ නිරිතදිග බෙංගාල බොක්ක මුහුදු ප්‍රදේශවල නැවත දැනුම්දෙන තුරු යාත්‍රා නොකරන ලෙස ද එම දෙපාර්තමේන්තුව ධීවර හා නාවුක ප්‍රජාවට දැනුම්දීමක් කරයි.", "URL": "https://lankatruth.com/si/?p=143060", "Category": "පුවත්", "Parent URL": null}