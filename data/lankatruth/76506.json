{"Source": "Lankatruth", "Timestamp": "June 27, 2019", "Headline": "දුම්රිය අත්‍යාවශ්‍ය සේවයක් වෙයි – වෘත්තීය සමිති කිහිපයක් අද සිට නැවත වර්ජනයක", "News Content": "ශ්‍රී ලංකා දුම්රිය සේවය අත්‍යාවශ්‍ය සේවයක් බවට පත් කරමින් ගැසට් නිවේදනයක් නිකුත් කර තිබේ. අත්‍යාවශ්‍ය සේවාවක් බවට පත්කළ පසු යම් සේවකයෙකු වෘත්තීය ක්‍රියාමාර්ගයක නිරත වන්නේ නම් ඔහුට එරෙහිව නීතිමය ක්‍රියාමාර්ග ගැනීමේ හැකියාවක් ඇතැයි ප්‍රවාහන හා සිවිල් ගුවන්සේවා රාජ්‍ය අමාත්‍ය අශෝක් අබේසිංහ මහතා පවසා තිබේ. කෙසේ වෙතත් වැටුප් විශමතා අර්බුධයය මෙතෙක් විසඳුම් ලබා නොදීම හේතුවෙන්, සැළසුම්කර තිබූ පරිදි අද(27) මධ්‍යම රාත්‍රියේ සිට සංකේත වැඩ වර්ජනයක නිරත වන බව දුම්රිය වෘත්තීය සමිති පවසා තිබේ. දුම්රිය සේවයේ පවතින වැටුප් විශමතා අර්බුධය විසඳීමට අදාල යෝජනා සඳහා කැබිනට් මණ්ඩල අනුමැතිය ලැබී තිබුණද මුදල් අමාත්‍යාංශය විසින් එය විසඳීමට කටයුතු නොකිරීම හේතුවෙන් පසුගිය 22 වැනි දා ද දුම්රිය ස්ථානාධිපති, දුම්රිය නියාමක, එන්ජින් රියදුරු, අධීක්ෂණ සේවා නිලධාරීන් සහ පාලකවරුන් දින දෙකක වර්ජනයක නිරත විය. ගැටළුවලට විසඳුම් නොලැබෙන්නේ නම් සෑම සතියකම බ්‍රහස්පතින්දා දින වර්ජනය නිරත වන බව දුම්රිය වෘත්තීය සමිති පවසා සිටි අතර ඒ අනුව අද මධ්‍යම රාත්‍රියේ සිට පැය 24ක කාලයක් සංඛේත වර්ජනයක නිරතවීමට නියමිතය.", "URL": "https://lankatruth.com/si/?p=76506", "Category": "පුවත්", "Parent URL": null}