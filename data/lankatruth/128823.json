{"Source": "Lankatruth", "Timestamp": "February 14, 2022", "Headline": "චමුදිතගේ නිවසට එල්ල වූ මැර ප්‍රහාරය අස්සේ පොලිස් ඇමති පුතාගේ පෝස්ටුව…", "News Content": "අද (14) අළුයම මාධ්‍යවේදී චමුදිත සමරවික්‍රමගේ නිවසට ගල් සහ අසූජි ප්‍රහාරයක් එල්ල වී තිබූ අතර එම උණුසුම අතරේ පොලීසිය භාර ඇමති සරත් වීරසේකගේ පුත් සචිත්‍ර අදීෂ වීරසේකර සිය මුහුණු පොතේ සටහන් යොදමින් “ගල්වලට සහ අසූචිවලට අපහාස කල අය හෙලාදකිමු” යනුවෙන් සඳහන් කර ඇත. ඔහු ශ්‍රී ලංකා පොලිස් සේවයේ වෛද්‍යවරයෙකු ලෙස කටයුතු කරන්නෙකි. මෙම ප්‍රහාරය වාර්තා වූ මොහොතේ සිටම එම මැර ප්‍රහාරය හෙළි දකිමින් සිවිල් සංවිධාන, දේශපාලන පක්ෂ, ආගමින නායකයින් සිය අදහස් ප්‍රකාශ කරන ලදී. එලෙස හෙලාදකින සියලුදෙනාම සඳහන් කර සිටියේ චමුදිත සමරවික්‍රම මේ ප්‍රහාරයට ලක් වන්නේ පුද්ගලික හේතුවක් නිසා නොව මාධ්‍යවේදියෙක් ලෙස සිය වෘත්තිය සිදුකිරීම නිසා බවයි. කෙසේ වෙතත් පසුගිය වකවානුවේ චමුදිත සමරවික්‍රමගේ නිර්දය විවේචනයට ලක් වූ දේශපාලකයන් අතර පොලීසිය භාර ඇමති සරත් වීරසේකරත් ඔහුගේ පුත් සචිත්‍ර වීරසේකරත් විය. කෙසේ වෙතත් මේ වනවිට ඇමති පුත්‍රයා මෙම ප්‍රකාශය සිය ෆේස් බුක් ගිනුමෙන් ඉවත් කරගෙන ඇත.", "URL": "https://lankatruth.com/si/?p=128823", "Category": "පුවත්", "Parent URL": null}