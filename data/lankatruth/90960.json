{"Source": "Lankatruth", "Timestamp": "March 13, 2020", "Headline": "ඉතාලි ගුවන්තොටුපළවල ශ්‍රී ලාංකිකයෝ හිරවෙති", "News Content": "මෙරටට පැමිණීම සඳහා සූදානමින් ගුවන්තොටුපොළ වෙත පැමිණි ශ්‍රී ලාංකිකයෝ විශාල පිරිසක් ඉතාලි ගුවන්තොටුපොළවල හිරවී සිටින බව වාර්තා වේ. ඒ ඉතාලියේ සිට කිසිඳු මගියෙකු ශ්‍රී ලංකාවට ගෙනඒමෙන් වලකින ලෙස ශ්‍රී ලංකා සිවිල් ගුවන් සේවා අධිකාරිය ගුවන් සමාගම් වෙත උපදෙස් ලබාදී ඇති බැවිණි. මෙලෙස ගුවන්තොටුපළව හිරවී සිටින ශ්‍රී ලාංකිකයෝ පවසන්නේ තමන් අද (13) අළුයම ශ්‍රී ලංකා ගුවන්තොටුපොළ බලධාරීන් අමතා විමසූ අවස්ථාවේ කිසිදු බාධාවකින් තොරව එම පිරිසට ලංකාවට පැමිණිය හැකි බව ගුවන්තොටුපොළ බලධාරීන් පැවසූ බවයි. ඉතාලියේ පවතින තත්වය අනුව තමන්ට ගුවන්තොටුපළට පැමිණීම පයා අනුතුරුදායක බවත් සඳහන් කරන එම පිරිස පවසන්නේ ශ්‍රී ලංකා රජයේ ක්‍රියාකාලාපය සම්බන්ධයෙන් දැඩිව කනගාටුවන බවයි. “අපි උදේ ලංකාවේ එයාර්පෝර්ට් එකට කතා කරලා ඇහුවහම කිව්වා අපිට කිසි ප්‍රශ්නයක් නැතිව එන්න පුළුවන් කියලා. දැන් අපි එයාර්පෝර්ට් එකට ආවහම අපිට ලංකාවට එන්න දෙන්නේ නැහැ. ෆ්ලයිට් කැන්සල් කරලා. ඡන්දේ දාන්න මේ ඉතාලියේ මිනිස්සු තකහනියක් ලංකාවට ආවා. මේ රජය ගැන අපිට කණගාටුයි.”", "URL": "https://lankatruth.com/si/?p=90960", "Category": "පුවත්", "Parent URL": null}