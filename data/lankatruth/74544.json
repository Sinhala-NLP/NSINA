{"Source": "Lankatruth", "Timestamp": "May 24, 2019", "Headline": "දික්හේන පාසල ආසන්නයේ බෝම්බ තැබූ පුද්ගලයෙකු අත්අඩංගුවට", "News Content": "බදුරලිය පොලිස් වසමේ බදුරලිය දික්හේන ප්‍රදේශයේ පාසලක් අසළ ඊයේ (23) රාත්‍රියේ බෝම්බ දමා යාමේ සිද්ධියට සම්බන්ධ සැකකරුවෙකු අද (24) පස්වරුවේඅත්අඩංගුවට ගෙන තිබේ. ඔහු හපුආරච්චිගේ පවිත්‍ර මධුසංක නමැති 32 හැවිරිදි පුද්ගලයෙකු බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා කියයි. එම සැකකරු බදුරලිය හැඩිගල්ල ජනපදයේ පදිංචිකරුවෙකු බවද පැවසේ. සැකකරු මේ වන විට බදුරලිය පොලිස් ස්ථානයේ රඳවා තබාගෙන විමර්ශන සිදුකරමින් පවතින බවද පොලිස් මාධ්‍ය ප්‍රකාශකවරයා සඳහන් කරයි.", "URL": "https://lankatruth.com/si/?p=74544", "Category": "පුවත්", "Parent URL": null}