{"Source": "Lankatruth", "Timestamp": "August 9, 2022", "Headline": "ආර්ථිකයේ බිහිසුණු බව හිටපු මහ බැංකු අධිපති හෙළිකරයි", "News Content": "මේ වනවිට මෙරට ආර්ථිකය ඇද වැටී තිබෙන අගාදයේ තරම හිටපු මහ බැංකු අධිපතිවරයෙකු වන ආචාර්ය ඉන්ද්‍රජිත් කුමාර්ස්වාමි හෙළිකර තිබේ. හිටපු මහ බැංකු අධිපතිවරයා Suday Times පුවත්පතට ලබා දෙන ලද සාකච්ඡාවක සිංහල පරිවර්තනය පසුගිය 08 වෙනිදා ලංකාදීප පුවත් පතේ පළකර තිබීමෙන් මේ සම්බන්ධ කරුණු අනාවරණය වේ.  ගෙවී යන 2022 වසරේ මෙරට ආර්ථිකයේ වර්ධන වේගය ඍණ 7.1% විය හැකි අතර 2023 වසර අවසන් වනවිට එය ඍණ 8%ත් ඍණ 10%ත් අතර මට්ටමකට වැටෙණු ඇතැයි පුරෝකතනය කර තිබේ.  මුදල් ඇමති ලෙස රනිල් වික්‍රමසිංහ අතුරු අයවැයක් ඉදිරිපත් කිරීමට සූදානම් වන්නේ මෙම පසුබිම යටතේ ය.", "URL": "https://lankatruth.com/si/?p=137987", "Category": "ආර්ථික පුවත්", "Parent URL": null}