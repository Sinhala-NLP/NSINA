{"Source": "Lankatruth", "Timestamp": "August 18, 2021", "Headline": "සෞඛ්‍ය අංශ වලට කන්දී වහාම රට වහන්න – දයාසිරි ජයසේකර", "News Content": "කොරෝනා මරණ සහ ආසාදිතයන් ඉහලයෑම පාලනය කිරීමට නම් යම් කාලසීමාවකට රට වැසීම හෝ ඇඳිරිනීති පැනවීමක් සිදුකල යුතු යැයි නියෝජ්‍ය ඇමති දයාසිරි ජයසේකර පවසයි.ශ්‍රී ලංකා නිදහස් පක්ෂ මූලස්ථානයේ දි මාධ්‍ය අමතමින් වැඩි දුරටත් අදහස් පල කල දයාසිරි ජයසේකර නියෝජ්‍ය ඇමතිවරයා මේ අවස්ථාවේදි වෛද්‍ය විශේෂඥයන්ගේ, විද්වතුන්ගේ සහ දේශපාලන පක්ෂ නායකයන්ගේ ඉල්ලීම වී ඇත්තේද කොරෝනා වසංගතය ව්‍යසනයක් දක්වා පැතිරීම වලක්වා ගැනීමට සති කිහිපයකට හෝ රට අඟුලු දැමිය යුතු බවයි.එන්නත්කරණය සිදුවිය යුතු හොඳම දේ වුවත් අවිධිමත් එන්නත්කරණ ක්‍රියාවලියක ප්‍රතිඵළයක් ලෙස එන්නත්කරණය සිදුකරන ස්ථාන වලින් කොරෝනා රෝගය පැතිර යන බව දයාසිරි ජයසේකර නියෝජ්‍ය ඇමතිවරයා වැඩිදුරටත් පවසයි.", "URL": "https://lankatruth.com/si/?p=121572", "Category": "කොවිඩ් -19 (කොරෝනා ) පුවත්", "Parent URL": null}