{"Source": "Lankatruth", "Timestamp": "August 1, 2020", "Headline": "ගෝඨාගේ ඡන්ද රැස්වීම නිසා හුංගම වෙළෙන්දෝ අනාථයි… එළවලු කානුපල්ලට විසිකරයි…", "News Content": "පොහොට්ටු පක්ෂයේ අපේක්ෂකයින් වෙනුවේන පවත්වන ඡන්ද රැස්වීම් සඳහා මේ දිනවල ජනාධිපති ගෝඨාභය රාජපක්ෂ මතා රට පුරා ගමන් කරමින් සිටින අතර හෙට (02) හම්බන්තොට දිස්ත්‍රික්කයේ පැවැත්වීමට නියමිත ඡන්ද රැස්වීම්ක් සඳහා හුංගම පොළ භූමිය වෙන්කරවාගෙන තිබේ. අද (01 – සෙනසුරාදා) හුංගම පොළ පැවැත්වෙන් අතර වෙනදා මෙන් සුපුරුදු පරිදි වෙළඳුන් සිය එළවලු ඇතුළු බඩුබාහිරාදියද රැගෙන පොළට පැමිණ ඇත. එහෙත් හෙට පැවැත්වෙන් ඡන්ද රැස්වීම සඳහා පොළ භූමිය වෙන් කරවා ඇති හෙයින් සිය වෙළඳාම් කටයුතු සඳහා පොළ භූමියට ඇතුළුවීමට එහි ආරක්ෂාවට යොදා සිටි ආරක්ෂක අංශ සමාජිකයන් විසින් ඉට ලබාදී නැත. වෙළඳාම් කිරීමට අවශ්‍යනම් පොළභූමියෙන් පිටත එළිමහනේ වෙළඳාම් කරන ලෙස වෙළඳුන්ට දන්වා ඇත. ඒ අනුව ඔවුන් පොළ භූමියෙන් පිටත වෙළඳාම ආරම්භ කර මද වේලාවකින් අධික වර්ෂාවක් ඇද වැටී ඇති හෙයින් තමන් වෙළඳාම් කිරීමට ගෙනා බොහෝ දෑ තෙතබරිතවී තිබේ. පොළ භූමියේ වෙළඳාම් කළේනම් වැහි ආවරණ සවි කර ඇති හෙයින් වර්ෂාව බාධාවක් නොවන නමුත් ජනාධිපතිවරයාගේ ඡන්ද රැස්වීම හේතුවෙන් බොහෝ වෙළඳුන්ට වෙළඳාම කෙසේ වතෙත් තෙතබරිතවූ එළවළු මහමග දමා යාමටනම් සිදු වී ඇත.", "URL": "https://lankatruth.com/si/?p=95404", "Category": "පුවත්", "Parent URL": null}