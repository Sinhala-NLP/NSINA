{"Source": "Lankatruth", "Timestamp": "December 8, 2022", "Headline": "කොළඹ ඉන්දියානු දුහුවිලි අංශූවලින් වැසෙයි", "News Content": "ශ්‍රී ලංකාවට නැගෙනහිර මුහුදේ ඇතිවී තිබෙන තද සූළං සහිත කුණාටු තත්වයත් සමඟ ඉන්දියානු අර්ධද්වීපයේ ඇති දූවිලි අංශු මෙරටට ගලා ඒම හේතුවෙන් කොළඹ,මන්නාරම, වව්නියාව, කෑගල්ල සහ යාපනය සහ තවත් දිස්ත්‍රික්ක රැසක අහස මීදුම වැනි දූවිලි අංශු දුමාරයකින් වැසී ගොස් තිබේ. ඊයේ (07) දිනයේ දීද එම තත්වය පැවති අතර ඉන්දීය වායු දූෂණයේ බලපෑම හේතු කරගෙන මෙරට වායු දූෂණයද කැපී පෙනෙන ලෙස ඉහළ ගොස් ඇතැයි ජාතික ගොඩනැගිලි පර්යේෂණ ආයතනයද සඳහන් කරයි. ඉන්දියාවේ වායු දූෂණ මට්ටම සාමාන්‍ය යෙන් තිබිය යුතු මට්ටම මෙන් තුන්ගුණයද ඉක්මවා ගොස් ඇති අතර දිල්ලි අගනුවර වායු ගෝලයේ වායු ඝන මීටරයක් තුළ අහිතකර සියුම් අංශු 400ක් පමණ හඳුනාගෙන ඇති අතර, එය සාමාන්‍යයෙන් පැවතිය යුතු වන්නේ අහිතකර වායු අංශු 50ක උපරිමයක වේ.", "URL": "https://lankatruth.com/si/?p=142713", "Category": "පරිසර", "Parent URL": null}