{"Source": "Lankatruth", "Timestamp": "May 2, 2022", "Headline": "කුලියාපිටිය ඩිෆෙන්ඩර් අනතුර :- 14 හැවරිදි සිසුවෙක් ඇතුළු තිදෙනෙක් අත්අඩංගුවට", "News Content": "කුලියාපිටිය, කනදුල්ල ප්‍රදේශයේදී ඩිෆෙන්ඩර් රථයක් යතුරුපැදියක ගැටීමෙන් සිදු වූ අනතුර සම්බන්ධයෙන් 14 හැවිරිදි දරුවෙකු ඇතුළු පුද්ගලයින් තිදෙනෙකු අත්අඩංගුවට ගෙන තිබේ. අත්අඩංගුවට ගත් පිරිස අතර ඩිෆෙන්ඩර් රථය පැදවු රියදුරුද සිටින බව වාර්තා වේ. ඊයේ (01) සවස සිදුවූ එම රිය අනතුරෙන් පුද්ගලයෙකු ජීවිතක්ෂයට පත් විය. අනතුරින් පසුව ප්‍රකෝපකාරී වූ ප්‍රදේශවාසීන් පිරිසක් ඩිෆෙන්ඩර් රථය පොලීසියට රැගෙන යාමට උත්සාහ කිරීමේදී ඊට පහරදී ගිනි තැබීමට කටයුතු කර තිබේ.", "URL": "https://lankatruth.com/si/?p=133374", "Category": "පුවත්", "Parent URL": null}