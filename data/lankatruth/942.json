{"Source": "Lankatruth", "Timestamp": "January 16, 2012", "Headline": "17,18,19 තීරනාත්මකයි – දෙමළ ජාතික සන්ධානය සහ රජය අතර සාකච්ඡා", "News Content": "ඉඩම් බලතල බෙදීම සම්බන්ධව රජය සහ දෙමළ ජාතික සන්ධානය අතර සාකච්ඡා වට කිහිපයක්‌ මෙම 17,18 සහ 19 යන දිනවල පැවැත්වීමට තීරණය කර ඇත. මේ සම්බන්ධයෙන් අවසන් එකඟතාවකට මෙම සාකච්ඡාවලදී පැමිණීමට උත්සාහ කරන බවත් දෙමළ ජාතික සන්ධානයේ පාර්ලිමේන්තු මන්ත්‍රී එම්. සුමන්තිරන් මහතා මාධ්‍යවෙතට අදහස් දක්වමින් පවසා ඇත. රජය හා සිය සන්ධානය අතර පැවැත්වෙන සාකච්ඡාවලදී ඉඩම් බලතල සම්බන්ධව වැඩි අවධානයක්‌ යොමුකර තිබෙන අතර ඉදිරි දින කිහිපය තුළ එය නිරාකරණය කර ගැනීමට හැකි වනු ඇතැයි මන්ත්‍රීවරයා පැවැසීය. ආණ්‌ඩුක්‍රම ව්‍යවස්‌ථාවේ සඳහන් වන ඉඩම් බලතල මේ වනවිට නිසියාකාරව ක්‍රියාත්මක නොවන බව පෙන්වා දෙන සුමන්තිරන් මහතා ඒවා නිසි පරිදි ක්‍රියාත්මක කිරීමේ වැඩපිළිවෙළකට යොමු විය යුතු බවද වැඩිදුරටත් අවධාරණය කරතිබේ.", "URL": "https://lankatruth.com/si/?p=942", "Category": "පුවත්", "Parent URL": null}