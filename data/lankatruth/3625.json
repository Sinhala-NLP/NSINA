{"Source": "Lankatruth", "Timestamp": "August 12, 2012", "Headline": "ලෝක වාර්තාවක් තැබූ දා රාති‍්‍රයේ උසේන් බෝල්ට් සමාජශාලාවක DJ කරයි", "News Content": "ලන්ඩන් ඔලිම්පික් උළෙලේදි ලෝක වාර්තාවක්ද තබමින් රන් පදක්කම් 3 ක් දිනා ගත් ලොව වේගවත්ම ධාවකයා වන උසේන් බෝල්ට් තම කී‍්‍රඩා කෞෂල්‍යය පමණක් නොව තම සංගීත හැකියාවද එංගලන්ත වැසියන්ට පෙන්වමින් රාතී‍්‍ර සමාජශාලාවකදී DJ ශිල්පියෙකු ලෙස තම හැකියාව ප‍්‍රදර්ශනය කලේය. මීටර් 4X100 සහාය දිවීමේ ඉසව්ව ලෝක වාර්තාවක්ද තබමින් දිනා ගත් දින රාති‍්‍රයේදී තම සහෝදර කී‍්‍රඩක යොහාන් බ්ලේක් ද සමගින් හදිසියේම නැගෙනහිර ලන්ඩනයේ බි‍්‍රක් ලේන් හි පූමා යාර්ඞ් සමාජශාලාවට (Puma Yard Club)පැමිණි උසේන් බෝල්ට් එහි සංගීතය සපයමින් සිටි DJ කොන්සෝලය වෙත පැමිණ ජනපි‍්‍රය ගීත කිහිපයක් මුසු (mix) කරමින් ඩිස්ක් ජොකියෙකු ලෙස තමා සතුව ඇති හැකියාවන්ද සමාජශාලාවේ රැස්ව සිටි පිරිසගේ ජයගෝෂා මැද ප‍්‍රදර්ශනය කලේය. කෙටි දුර ධාවන ශූරයන් දෙදෙනා සමග මෙම අවස්ථාව සදහා හිටපු ලෝක හෙවිවේට් බොක්සිං ශූර ලෙනෝක්ස් ලූවිස්, ඇමරිකානු රැප් ගායක නෑස් සහ එංගලන්තයට රන් පදක්කම් දෙකක් දිනා දුන් දිගු දුර ධාවන ශූර මොහොමඞ් ෆාරා ද එක්ව සිටියහ.", "URL": "https://lankatruth.com/si/?p=3625", "Category": "විදෙස් පුවත්", "Parent URL": null}