{"Source": "Lankatruth", "Timestamp": "May 30, 2021", "Headline": "ප්‍රාදේශීය දේශපාලනඥයෙකු කොරෝනා අස්සේ රක්ෂිතයක් කපලා…", "News Content": "සංචරණ සීමා පනවා ඇති කාලයේ රාජ්‍ය නිළධාරීන් නොමඟ යවමින් පුද්ගලික ගල් වළකට සදහා යාමට මැදවච්චිය වල්පොළ රජයේ රක්ෂිතය හරහා බැකෝ යන්ත්‍රයකින් පාරක් කපා ඇතැයි වාර්තා වේ. ඒ සම්බන්ධයෙන් ලද පැමිණිල්ලක් මත මැදවච්චිය අඩවි වන නිළධාරී කාර්යාලයේ නිලධාරීණ්, සෙට්ටිකුලම පොළිස් විශේෂ කාර්යය බළකා වැටලීම් නිළධාරීන්, මැදවච්චිය පොළිස් නිළධාරීන් එක්ව එම පාර කපමින් සිටි එහි ක්‍රියාකරු හා බැකෝ යන්ත්‍රය අත් අඩංගුවට ගෙන තිබේ. ඒ වනවිටද මෙම පුද්ගලයාගේ බැකෝ යන්ත්‍රයක් උපයෝගී කර ගනිමින් වසර 40කට 50කට ආසන්න දැවැන්ත රූස්ස ගස් සහිත රජයේ රක්ෂිත කපා, අඩි 18කට ආසන්න ප්‍රමාණයක් මාර්ගයක් සකස් කරමින් සිට ඇත. අත් අඩංගුවට ගෙන ඇති බැකෝ යන්ත්‍රය සහ පුද්ගලයින් ඉදිරියේදී මැදවච්චිය අධිකරණයට ඉදිරිපත් කිරීමට නියමිත බව මැදවච්චිය අඩවි වන නිළධාරී කාර්යාලය පවසයි. මෙම ගල් වළ ප්‍රාදේශීය දේශපලනඥයෙකුට අයත් බවද වාර්තා වේ. ඔහු මැදවච්චිය ප්‍රාදේශීය සභාවට අපේක්ෂකයෙකු ලෙස ඉදිරිපත්ව පරාජිත අපේක්ෂකයකු බවද වාර්තා වේ.", "URL": "https://lankatruth.com/si/?p=117338", "Category": "පරිසර", "Parent URL": null}