{"Source": "Lankatruth", "Timestamp": "July 11, 2023", "Headline": "රනිල් පොහොට්ටු හවුල ආර්ථිකය බිලිදෙන තවත් පැත්තක් හෙළිවේ", "News Content": "ආර්ථිකය ගොඩගන්නා බව පුකාශ කරමින් ජනාධිපති රනිල් වික්‍රමසිංහ සහ පොහොට්ටු ආණ්ඩුව ගෙනයන උපායමාර්ගය තුළ මුල් මාස 04 තුළදී රජයේ මුළු ආදායම සහ සමාන අති විශාල ණය පොලියක් ගෙවා ඇති බව මුදල් අමාත්‍යාංශය නිකුත් කළ වර මැද මූල්‍ය තත්වය පිළිබඳ වාර්තාවෙන් හෙලි වේ. එම කාලය තුළ රජයේ මුළු ආදායම සහ ප්‍රධාන රුපියල් කෝටි 82,135ක් වී ඇති අතර ණය පොලී ගෙවීම සඳහා පමණක් රුපියල් කෝටි 81,897ක් වැය කර තිබේ. පසුගිය 2022 වසරේ මුල් මාස 04 තුළ රජයේ මුළු ආදායම රුපියල් කෝටි 63,113ක් වී තිබූ අතර ණය පොලී ගෙවීම සඳහා වැය වී ඇත්තේ රුපියල් කෝටි 42,679ක්ය. මේ අනුව 2022 වසරේදී ණය පොලී ගෙවීමෙන් පසුව රජයේ ආදායම රුපියල් කෝටි 21,000කට ආසන්න අතිරික්තයක් තිබී ඇත. මේ අතර 2022 වසරේ මුල් මාස 04 තුළදී විදේශ ණය සඳහා පොලිය රුපියල් කෝටි 8,490ක් ගෙවා ඇති අතර මෙම වසරේ ණය වාර්ක හා පොලී ගෙවීම අතිහිටවූ පසුබිමක එම පොලී ගෙවීම රුපියල් කෝටි 2,980 දක්වා පහත වැටී තිබිණි. අත්‍යාව්‍යම පොලී ගෙවීම නතර කළ නොහැකි පසුබිමක මෙම රුපියල් කෝටි 2,980ක පොලිය පමණක් ගෙවා තිබිණි. නමුත් 2023 වසරේදී සමස්ත විදේශ ණය පොලී ගෙවීම අත්හිටුවීමෙන් පසුව රුපියල් කෝටි 81,897ක පොලී ගෙවීම පසුගිය වසරේ අදාල කාලසීමාව තුළ ගෙවන ලද පොලිය මෙන් 191.9% දක්වා ඉහළ යාමාක්ය. එනම් විදේශ ණය පොලිය සම්පූර්ණයෙන්ම ගෙවූයේනම් ගිය වසරේ පොලියට වඩා දෙගුණය ඉක්මවන පොලී මුදලක් ගෙවීම මෙන්ම රජයේ මුළු ආදායම ණය පොලී ගෙවීමට පමණක් මදිවන තත්වයක්ද දක්වා ආර්ථිකය විශාල ප්‍රපාතයකට ගමන් කරමින් තිබෙන බව මෙයින් පැහැදිලි වේ.", "URL": "https://lankatruth.com/si/?p=148962", "Category": "ආර්ථික පුවත්", "Parent URL": null}