{"Source": "Lankatruth", "Timestamp": "March 7, 2022", "Headline": "ඉරාන න්‍යෂ්ටික බලය සීමා කිරීමේ ගිවිසුමට රුසියාවෙන් බාල්දියක් ?", "News Content": "යුක්‍රේන හා රුසියානු අර්බුදය හේතුවෙන් මේ වන විට දැඩි ඉන්ධන හා ගෑස්‌ අර්බුදයකට මුහුණ දී සිටින යුරෝපය හා ඇමරිකාව මේ වන විට තෙල් නිෂ්පාදනය කරන රටවල් සමග නව ගිවිසුම් අත්සන් කිරීම සඳහා යුහුසුලු වෙමින් සිටි. කටාර් රාජ්‍යය, ඇල්ජීරියාව හා සෞදි අරාබිය සමග මේ වන විට සාකච්ඡා පවත්වමින් සිටියත් රුසියාව විසින් සැපයු ගෑස් හා තෙල් ප්‍රමාණය සැපයීමට එම රටවල් අපෝසත් වී ඇති බව වාර්තා වේ. එසේම පසුගිය කාලයේ දැඩි කතා බහට ලක් වූ ඉරානය සමග ඉක්මන් ගිවිසුමක් අත්සන් කිරීමට බටහිර හා ඇමරිකාව ප්‍රමුඛ එජා ආරක්ෂක මණ්ඩලය තීරණය කර ඇති අතර එයට රුසියාවේ යම් විරෝධයක් පල වී ඇත. 2015 දී ට්‍රම්ප් විසින් ඊශ්‍රායලයේ බලපෑම මත ඉරානය හා එජා ආරක්ෂක මණ්ඩලය අතර අත්සන් තැබූ න්‍යෂ්ටික බලය සීමා කිරීමේ හෝ අත්හිටුවීමේ ගිවිසුම යලි අත්සන් කිරීමට බයිඩන් පාලනය තීරණය කරන ලද්දේ විශේෂයෙන් සෞදි අරාබිය ඇතුළු ඔපෙක් රටවල් තෙල් වෙළඳපලට නිකුත් කිරීම සීමා කිරීම හේතුවෙනි. කොරෝනා වසංගතය හේතුවෙන් දැඩි ආර්ථික උද්ධමනයකට මුහුණ දී සිටින ඇමරිකාව මේ හේතුවෙන් තම තෙල් සංචිත බැරල් මිලියන 50ක් පසුගිය වසරේ නොවැම්බර් මාසයේ ලෝක වෙළඳපලට නිකුත් කරනු ලැබුවේ ඒ නිසාවෙනි. එහෙත් රුසියාව විසින් යුක්‍රේනය ආක්‍රමණය කිරීමත් සමග එරටට එරෙහිව පනවා ඇති සම්බාධක හේතුවෙන් යුරෝපයේ ගෑස් මිල 50%කින් ඉහල යාමත් ඇමරිකානු ෂෙල් ගෑස් දැඩි පරිසර දුෂණකාරී ද්‍රව්‍ය අඩංගුවීමත් හේතුවෙන් තෙල් හා ගෑස් නිෂ්පාදනය කරන කටාර්, ඇල්ජීරියාව සමග පමණක් නොව වෙනිසියුලාව සමග පවා සාකච්ඡා කිරීමට බටහිර තීරණය කර ඇත. ඒ අතර ඇල්ජීරියාව හා කටාර් රාජ්‍යය පවසා ඇත්තේ ලෝක වෙළඳපලට අවශ්‍ය ඉන්ධන සැපයීමට තමන් අපොහොසත් බවයි. එම නිසා ලෝක වෙළඳපලේ තෙල් නිපදවීම පාලනය කිරීම සඳහා ඉරානය සමග යම් එකඟතාවයකට පැමිණීමට බටහිරට සිදු වී ඇත්තේ ඊශ්‍රායලයේ විරෝධයද සමඟිනි. පසුගිය කාලයේ ඊශ්‍රායලය ඉරාන බිල්ලා පෙන්වමින් සුන්නි මුස්ලිම් රටවල් සමග යම් යුධ පෙරමුණකට පැමිණීමට උත්සහ කලත් එය අසාර්ථක විය. කෙසේ වෙතත් එක්සත් ජාතීන්ගේ සංවිධාන ආරංචි මාර්ග සඳහන් කරනුයේ ඉරානය සමග 2015 දී අත්සන් කරන ලද න්‍යෂ්ටික බලය සීමා කිරීමේ ගිවිසුම (JCPOA) යලි සක්‍රිය කිරීමේ සාකච්ඡා මේ වන විට සාර්ථක වී ඇති බවයි. සති ගණනක් පුරා ඇමරිකාව හා ඉරානය අතර පැවැති සාකච්ඡා මේ වන විට අවසානයකට පැමිණ ඇති අතර ඇමරිකාව, මහා බ්‍රිතාන්‍යය, ප්‍රංශය, ජර්මනිය, චීනය හා රුසියාව මේ වන විට තමන්ට ලබා දුන් ගිවිසුමේ පිටපත් යලි අවධානයට ලක් කරමින් සිටින බව පැවසේ. ඒ අනුව ඉහත සියළු රටවල් එකඟත්වයකට පැමිණියහොත් මේ වන විට දැඩි මුල්‍ය අර්බුදයක සිරවී සිටින ඉරානයට ලබන ජුලී මාසයේ සිට තම තෙල් ලෝක වෙළඳපලට එවීමට හැකි වනු ඇත. කෙසේ වෙතත් අවසාන තීන්දුවකට පැමිණීමට තවත් කරුණු කීපයක් පිළිබඳව එකඟතාවයකට පැමිණීමට සිදුවනු බව ඇමරිකානු රාජ්‍ය ලේකම් Antony Blinken මාධ්‍ය වෙත ප්‍රකාශ කර ඇත. මේ අතර මෙම නව ගිවිසුම පිළිබඳව රුසියානු විදේශ අමාත්‍ය Sergueï Lavrov සෙනසුරාදා මාධ්‍ය අමතා ප්‍රකාශ කරනු ලැබුවේ අදාළ ගිවිසුම මගින් ඇමරිකාව ඇතුළු බටහිර යුක්‍රේන අර්බුධයත් සමඟ රුසියාවට එරෙහිව පැනවූ සම්බාධක මත තම රට හා ඉරානය අතර ඇති කරගන්නා ලද ආර්ථික, දේශපාලන හා මිලිටරි සම්බන්ධතා පළුදු විය නොහැකි බවට ලිඛිත ලියවිල්ලක් අවශ්‍ය බවයි. මෙම ප්‍රකාශයත් සමග ඉරාන හා බටහිර යලි අර්බුදයකට පත් වී ඇති බව වාර්තා වේ. මෙම නව රුසියානු කොන්දේසිය පිළිබඳව අදහස් පලකරන ඇමරිකානු රාජ්‍ය ලේකම්වරයා පැවසුවේ ඉරානය න්‍යෂ්ටික අවි බලය ලබා ගැනීමට රුසියාවේ විරෝධය මෙමගින් පැහැදිලි වන බවත් ඇමරිකාවත් එම ස්ථාවරයේම සිටින බැවින් යුක්‍රේන ආක්‍රමණය හා ඉරානය යනු අර්බුද දෙකක් බැවින් ඒ සම්බන්ධයෙන් රුසියාව කලබල නොවිය යුතු බවයි. මේ සම්බන්ධයෙන් ඉරාන රාජතාන්ත්‍රිකයන්ද තම නොසතුට පලකර ඇත. රුසියාව විසින් යුක්‍රේනය ආක්‍රමණය කිරීම හෙලා දැකීම ඉරානය විසින් ප්‍රතික්‍ෂේප කරනු ලැබූ අතර එරට අධ්‍යාත්මික නායක ALI KHAMENEI මාධ්‍ය වෙත පැවසුවේ යුක්‍රේන ජනතාව යුද්ධයට බිලිදීම සම්බන්ධයෙන් බටහිර හා ඇමරිකානු අධිරාජ්‍යවාදීන් වගකිව යුතු බවයි. මේ වන විට ලෝක වෙළඳපලේ තෙල් බැරලයක මිල ඩොලර් 118ක් වන අතර මෙය 200 සීමාව පසුකිරීමට නියමිතව ඇත. ඒ අතර ඉරානය පවසනුයේ සම්බාධක ඉවත් කලහොත් දිනකට තෙල් බැරල් මිලියන 4ක් වෙළඳපලට නිකුත් කිරීමට තමන් සුදානම් බවයි.", "URL": "https://lankatruth.com/si/?p=129761", "Category": "පුවත්", "Parent URL": null}