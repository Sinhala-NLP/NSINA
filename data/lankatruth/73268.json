{"Source": "Lankatruth", "Timestamp": "May 2, 2019", "Headline": "අනාරක්ෂිත වාතාවරණය හමුවේ දුම්රිය ආරක්ෂක සේවය ශක්තිමත් කළ යුතුයි", "News Content": "දුම්රිය මගීන්ගේ ආරක්ෂාව සළකා දුම්රිය ආරක්ෂක සේවය තවදුරටත් ශක්තිමත් කළ යුතු බව දුම්රිය වෘත්තීය සමිති සන්ධානයේ සම කැඳවුම්කරු එස්.පී. විතානගේ මහතා ප්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතාවෙත සිහි කැඳවීමක් සිදුකර ඇත. අර්ජුන රණතුංග අමාත්‍යවරයා වෙත ලිපියක් යොමුකරමින් වෘත්තීය සමිති සන්ධානය අවධරණය කර ඇත්තේ පවතින අනාරක්ෂිත වාතාවරණය හමුවේ දුම්රිය මගීන්ගේ, සේවකයන්ගේ සහ දේපල වල අරක්ෂාව සඳහා විශේෂ වැඩපිළිවෙලක් යෙදිය යුතු බවය. පසුගිය දා සිදුවූ ප්‍රහාරය ආණ්ඩුවේ අවධානයේ තිබූ අඩුව හේතුවෙන් සිදුව ඇති බවට වෘත්තීය සමිති සන්ධානය චෝදනා කර සිටියි. කෙසේ වෙතත් එම සමිති සන්ධානය වැඩිදුරටත් යෝජනා කර සිටින්නේ දුම්රිය ආරක්ෂක සේවයේ පවතින පුරප්පාඩු 200කට අධික සංඛ්‍යාව පුරවා එම සේවය ශක්තිමත් කළයුතු බවය. දුම්රිය වෘත්තීය සමිති සන්ධානය විසින් අමාත්‍යවරයා වෙත යොමුකර ඇති ලිපිය පහතින් පළවේ.", "URL": "https://lankatruth.com/si/?p=73268", "Category": "පුවත්", "Parent URL": null}