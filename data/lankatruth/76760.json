{"Source": "Lankatruth", "Timestamp": "July 1, 2019", "Headline": "කොස්තාපල්ට පහරදුන් එජාප මන්ත්‍රී පුත්‍රයා අත්අඩංගුවට", "News Content": "ඇමති ආරක්ෂක පොලිස් කොට්ඨාෂයට අනියුක්තව සේවය කළ පොලිස් කොස්තාපල්වරයෙකුට පහර දුන් එක්සත් ජාතික පක්ෂ පාර්ලිමේන්තු මන්ත්‍රී ශාන්ත සිසිර අබේසේකර මහතාගේ වැඩිමහල් පුත්‍රයා අත්අඩංගුවට ගෙන තිබේ. ඊයේ(30) දින මෙම පහරදීම සිදුව ඇති අතර සැකකාර මන්ත්‍රී පුත්‍රයා අද හලාවත පොලීසිය වෙත බාර වීමෙන් පසු අත්අඩංගුවට ගෙන තිබේ. අත්අඩංගුවට පත්ව ඇත්තේ 26 හැවිරිදි ඉශාන් චතුරංග අබේසේකර යන අය ය. මන්ත්‍රීවරයාගේ නිවසේ ආරක්ෂක සේවයේ යෙදී සිටි පොලිස් කොස්තාපල්වරයා සමඟ ඇතිවූ බහින්බස්වීමක් දුරදිග යාමෙන් මෙම ගැටුම ඇතිවී ඇති අතර පසුව මන්ත්‍රී පුත්‍රයා මුගුරකින් පොලිස් නිලධාරියාට පහරදී ඇත. තුවාල ලැබූ පොලිස් කොස්තාපල්වරයා හලාවත රෝහලට ඇතුළත් කර ඇත. පසුව පුත්තලම දිස්ත්‍රික් පාර්ලිමේන්තු මන්ත්‍රී ශාන්ත සිසිර අබේසේකර මහතා ද හලාවත පොලීසියේ පැමිණිල්ලක් ගොනු කළේය.", "URL": "https://lankatruth.com/si/?p=76760", "Category": "පුවත්", "Parent URL": null}