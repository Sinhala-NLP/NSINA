{"Source": "Lankatruth", "Timestamp": "August 5, 2018", "Headline": "විගණන කොමිසම බලාත්මකයි", "News Content": "ජනාධිපතිවරයා විසින් අත්සන් තැබීමෙන් පසු අගෝස්තු මස 1 වැනිදා සිට විගණන කොමිසම බලගැන්වෙන බව විගණන දෙපාර්තමේන්තුව නිවේදනය කරයි. වසර තුනක් තිස්සේ ප්‍රමාද වූවිගණන කොමිසම පාර්ලිමේන්තුවේ සම්මත වී කතානායකවරයා අත්සන් තැබීමෙන් අනතුරුව ජනාධිපතිවරයාගේ අනුමැතිය සඳහා යොමුවූ අතර ඒ අනුව මෙම මස පළමු වැනිදා සිට විගණන කොමිසම බලාත්මක වී ඇත. ඊට අදාල ගැසට් නිවේදනය ජූලි මස 26 වැනිදා නිකුත් කර තිබුණි. මේ වන විට රජයේ විගණාකාධිපති ගාමිණි විජේසිංහ මහතා විදේශ සංචාරයක නිරතව සිටින අතර ඒ මහතා පැමිණි විගස කතානායක කරු ජයසුරිය මහතා ඉදිරියේ විගණන කොමසාරිස් ලෙස දිවුරුම් දීමට නියමිතය.", "URL": "https://lankatruth.com/si/?p=57175", "Category": "පුවත්", "Parent URL": null}