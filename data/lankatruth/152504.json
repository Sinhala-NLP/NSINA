{"Source": "Lankatruth", "Timestamp": "October 1, 2023", "Headline": "“මල විකාර“ – ගීතා ඩයනාට නෙළයි", "News Content": "රාජ්‍ය ඇමති ඩයනා ගමගේ කන්සා නීතිගත කිරීම අපනයනය ඇතුළු නව ලිබරල් ආර්ථිකයට ගැලපෙන ප්‍රතිසංස්කරණ යෝජනා කිරීම සම්බන්ධයෙන් රාජ්‍ය ඇමතිනි ගීතා කුමාරසිංහ දැඩි විරෝධය සහ පිළිකුල එල්ල කර තිබේ.  ගීතා කුමාරසිංහ රාජ්‍ය ඇමතිවරිය එම පිළිකුල සහ විරෝධය එල්ල කර තිබෙන්නේ දේශය පුවත්පතට ලබා දුන් සාකච්ඡාවකදී ය.  එම පුවත්පතේ මාධ්‍යවේදී ගයාන් ගාල්ලගේ කළ සාකච්ඡාවේදී අසන ලද ප්‍රශ්නයකට පිළිතුරු ලබා දෙමින් එම විරෝධය එල්ල කර ඇත.  ප්‍රශ්නය :- ඔබ ළමා හා කාන්තා බාර රාජ්‍ය ඇමති. මේ රටේ මේ දෙගොල්ලන්ට තියෙන ප්‍රශ්න දැක්කම කාන්තාවක් හැටියට ලැජ්ජා හිතෙන්නේ නැද්ද ඔබතුමියට?  පිළිතුර :- ලැජ්ජා නෑ තිත්තයි. සමහර අය හිතන්නේ… මේ රට හදන්න කන්සායි කසිප්පුයි විකුණන්න ඕනා කියලා. මළ විකාර. ළමයින්ට හරියට බත් වේලක් කන්න නෑ. මේ අය කුණුහරුප කතා කරනවා.“ යනුවෙන් පිළිතුරු දී තිබේ.", "URL": "https://lankatruth.com/si/?p=152504", "Category": "පුවත්", "Parent URL": null}