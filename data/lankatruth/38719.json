{"Source": "Lankatruth", "Timestamp": "August 1, 2017", "Headline": "ඛනිජ තෙල් වෘත්තීය සමිති සහ ජනපති අතර තීරණාත්මක සාකච්ඡාවක්", "News Content": "ෙඛනිජ තෙල් වෘත්තීය සමිති එකමුතුව සහ ජනාධිපති මෛත්‍රීපාල සිරිසේන මහතා අතර තීරණාත්මක සාකච්ඡාවක් අද (01) ජනාධිපති ලේකම් කාර්යාලයේ දි පැවැත්වීමට නියමිත බව බවත් මෙම සාකච්ඡාවෙන් අනතුරුව සිය ඉදිරි ක්‍රියාමාර්ග පිළිබද තීරණය කර බවත් ඛනිජ තෙල් වෘත්තීය සමිති එකමුතුවේ සම කැඳවුම්කරු ඩි.ජේ.රාජකරුණා මහතා සඳහන් කරයි. පසුගියදා පැවති ඛනිජ තෙල් සේවක වැඩවර්ජනය අවස්ථාවේදී ගිවිසුම අත්සන් කිරීම කල් දැමීමටත් අද දින සාකච්ඡාවක් ලබාදීමටත් ජනාධිපතිවරයා විසින් පළ කළ එකඟතාවය අනුව මෙම සාකච්ඡාව පැවැත්වීමට නියමිතය. කෙසේ නමුත් ජනාධිපතිවරයා ලබාදුන් එක් එකඟතාවයක් මේ වනවිටත් කඩ කරමින් පසුගිය සෙනසුරාදා දින හම්බන්තොට වරාය චීනයට 99 අවුරුදු බදු පදනම යටතේ පැවරීමේ ගිවිසුම අත්සන තබන ලදී. අද දින සාකච්ඡාවට වරාය, ඛනිජ තෙල් භාර ඇමතිවරු සහ සංවර්ධන උපාය මාර්ග හා ජාත්‍යන්තර වෙළඳ ඇමතිවරයා ඇතුළු පිරිසක් සහභාගී වීමට නියමිත බවද වාර්තා වේ.", "URL": "https://lankatruth.com/si/?p=38719", "Category": "පුවත්", "Parent URL": null}