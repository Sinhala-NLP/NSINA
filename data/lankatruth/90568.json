{"Source": "Lankatruth", "Timestamp": "March 5, 2020", "Headline": "ලංකා බැංකුවට දේශපාලන අත පෙවීම් – සේවකයෝ වර්ජනයකට සැරසෙති", "News Content": "ලංකා බැංකුවේ ඉහළ කළමණාකාරිත්වය සඳහා පත්කිරීම සිදු කිරීමේදී දේශපාලන අත පෙවීම් තුළින් නුසුදුස්සන් පත්කිරීමට එරෙහිව රට පුරා ලංකා බැංකුවේ සියලුම ශාඛා 637ක 10,000ක පමණ බැංකු සේවක පිරිසක් හෙට (06) සංකේත වර්ජනයක් පැවැත්වීමට තීරණය කර ඇතැයි වාර්තා වේ. ලංකා බැංකුවේ මහ කළමණාකාර තනතුර පත් කිරීම සඳහා වසර 80ක කාලයක් අනුගමනය කළ ක්‍රියා පිළිවෙත නොසලකා අමාත්‍ය මණ්ඩල සංදේශයකින් අඩු සුදුසුදුකම් ඇති බොනිෆස් පෙරේරා නැමැත්තා පත් කිරීමට ආණඩුව තීරණය කර ඇත. ලංකා බැංකුවේ මහ කළමණාකාරවරයා වශයෙන් කටයුතු කළ පූර්ණ සුදුසුකම් ඇති කීර්තිමත් නිලධාරියෙකු වූ සෙනරත් බණ්ඩාර මහතා ඉවත් කර ඔහුට වඩා අඩු සුදුසුකම් ඇති පුද්ගලයෙකු වන මෙම පුද්ගලයා මෙලස අමාත්‍ය මණ්ඩල තීන්දුව මත පත් කිරීමට සූදානම් වේ.", "URL": "https://lankatruth.com/si/?p=90568", "Category": "පුවත්", "Parent URL": null}