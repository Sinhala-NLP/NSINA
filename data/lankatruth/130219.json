{"Source": "Lankatruth", "Timestamp": "March 19, 2022", "Headline": "පැය ගණනක් භූමිතෙල් පෝළිමක සිටි පුද්ගලයෙකු මරුට…", "News Content": "මහනුවර යටිනුවර වීදියේ ඉන්ධන පිරවුම්හලක පැය ගණනාවක් රැඳී සිටි පුද්ගලයෙකු ජීවිතක්ෂයට පත්ව ඇති බව වාර්තා වේ. මෙලෙස මියගොස් ඇත්තේ වත්තේගම, උඩතලවින්න ප්‍රදේශයේ පදිංචි 71 හැවිරිදි පුද්ගලයෙකි. ඔහු අද පෙරවරුවේ සිට පස්වරු 4.00 පමණ වන තෙක් පැය ගණනාවක් මහනුවර යටිනුවර වීදියේ කච්චේරිය ආසන්නයේ පිහිටි පිරවුම් හලේ භූමිතෙල් මිල දී ගැනීම සඳහා රැ දි සිට ඇත. ඔහු හදිසියේ ක්ලාන්ත වී ඇදවැටී ඇති අතර රෝහල වෙත ගෙනයන විටත් මියගොස් සිටි බව වාර්තා වේ.", "URL": "https://lankatruth.com/si/?p=130219", "Category": "පුවත්", "Parent URL": null}