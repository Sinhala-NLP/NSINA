{"Source": "Lankatruth", "Timestamp": "November 20, 2020", "Headline": "කුරුණෑගල තවත් ගමක් ලොක්ඩවුන්…", "News Content": "කුරුණෑගල දිස්ත්‍රික්කයේ මහව පොලිස් බලප්‍රදේශයේ ගජනැග්ගම ග්‍රාමසේවා වසමේ කුඩාගම ගම සම්පූර්ණවෙන්ම අගුලු දමා තිබේ. එම ගමේ ජීවත්වූ පුද්ගලයෙකු පසුගිය 14වනදා මහව මඩපොකුණ ප්‍රදේශයේදී ජීවිතක්ෂයට පත්ව ඇති අතර ඉන් පසු ඔහුගේ දේහය පිළිබඳ සිදු කළ පශ්චාත් මරණ පරීක්ෂණයේදී ඔහු කොවිඩ් – 19 ආසාදිතයෙකු බව හඳුනාගෙන ඇත. ඔහුගේ මරණය සැලවීමෙන් ගම්වැසියන් එම නිවසට ආගිය බැවින් එසේ ම නිවසට ආගිය සියලු දෙනාට නිරෝධායනය වන ලෙසත් ඔවුන්ට පොලිසියේ හෝ මහජන සෞඛ්‍ය වෛද්‍ය නිලධාරී කාර්යාලයේ හෝ ලියාපදිංචි වන ලෙසත් මහව පොලිස් නිලධාරීන් විසින් ශබ්ද විකාශන යන්ත්‍ර මඟින් එම ග්‍රාමසේවා වසමේ නිවේදනය කරමින් සිටින බවද වාර්තා වේ. ඔහු කොවිඩ් ආසාදිතයෙකු බවට වන වාර්තාව ලැබී ඇත්තේ ඊයේ (19) දිනයේය.", "URL": "https://lankatruth.com/si/?p=100752", "Category": "කොවිඩ් -19 (කොරෝනා ) පුවත්", "Parent URL": null}