{"Source": "Lankatruth", "Timestamp": "February 11, 2019", "Headline": "අපි රට තුළ මහජන සෞඛ්‍ය සේවයක් ඇති කරනවා… 2020දි සූදානම් වන්න…", "News Content": "රට තුළ මහජන සෞඛ්‍ය සේවයක් ඇති කළ යුතුබවත් ජනතා විමුක්ති පෙරමුණේ පාලන බලයක් යටතේ එය අනිවාර්යයෙන්ම ඇති කරන බවත් එම පක්ෂයේ දේශපාලන මණ්ඩල සභික කේ.ඩි ලාල්කාන්ත මහතා පවසයි. අනුරාධපුර මැදවච්චිය ආසන බලමණ්ඩලය ප්‍රතිසංවිධානය කිරීමේ උත්සවයට එක්වෙමින් ඒ මහතා මේ බව සඳහන් කර තිබේ. සෑම ග්‍රාම සේවා වසමකටම එක් වෛද්‍යවරයෙක් බැගින් සිටිය යුතු බවත් එම වෛද්‍යවරයාට අවශ්‍ය පහසුකම් සියල්ල ලබාදෙන එක රජයේ වගකීම බවත් ඒ මහතාඅවධාරණය කර තිබේ. ජනතා විමුක්ති පෙරමුණ ප්‍රමුඛ ආණ්ඩුවකින් එම තත්ත්වය ඇති කරන බවත් ඒ සඳහා 2020දී ජවිපෙට බලය ලබාදීමට ජනතාව කටයුතු කළ යුතු බවත් ඒ මහතා වැඩිදුරටත් සඳහන් කරයි.", "URL": "https://lankatruth.com/si/?p=67915", "Category": "පුවත්", "Parent URL": null}