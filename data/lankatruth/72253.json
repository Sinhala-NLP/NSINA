{"Source": "Lankatruth", "Timestamp": "April 17, 2019", "Headline": "ලෝක කුසලාන එක්දින ක්‍රිකට් තරඟාවලියේ ශ්‍රී ලංකා නායකත්වය දිමුත්ට", "News Content": "ලෝක කුසලාන ක්‍රිකට් තරඟාවලියට සහභාගී වන ශ්‍රී ලංකා එක්දින කණ්ඩායමේ නායකයා ලෙස ආරම්භක පිතිකරු දිමුත් කරුණාරත්න පත්කර තිබේ. ශ්‍රී ලංකා ටෙස්ට් කණ්ඩායමේ නායකයා මෙන්ම ආරම්භක පිතිකරුවෙකු ද වන දිමුත් කරුණාරත්න මෙම තනතුරට සුදුසු බවට යෝජනාවීමෙන් අනතුරුව පත්කරනු ලැබූ බව ශ්‍රී ලංකා ක්‍රිකට් ආයතනයේ සභාපති ශම්මි සිල්වා මහතා පැවසීය. ක්‍රිකට් තේරීම් කමිටුව අසන්ත ද මේල් මහතාගේ සභාපතීත්වයෙන් පැවති අතර එම පත්කිරීම සම්බන්ධව ක්‍රිකට් විධායක කමිටුවට දැනුම් දී ඇති බවද ඒ මහතා වැඩිදුරටත් සඳහන් කළේය.", "URL": "https://lankatruth.com/si/?p=72253", "Category": "ක්‍රීඩා පුවත්", "Parent URL": null}