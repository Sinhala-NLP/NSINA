{"Source": "Lankatruth", "Timestamp": "April 6, 2012", "Headline": "බදු ප්‍රතිපත්තිය ගැන රටට පැහැදිලිකිරීමක් ඕනෑ – හදුන්නෙත්ති", "News Content": "මෑතකදී ඉහල දමන ලද බදු හේතුවෙන් ව්‍යාපාරික ප්‍රජාව මෙන්ම ගැණුම්කරැවන්ද ඉතා අසීරුතාවයට පත්ව ඇති බවත් ඒ සම්බන්ධයෙන් රටට නිසි පැහැදිලි කිරීමක් කරන ලෙසත් මුදල් ලේකම්වරයා වෙත ජවිපෙ මන්ත්‍රී සුනිල් හදුන්නෙත්ති මහතා ලිපියක් යොමුකරමින් කියා සිටී. එම ලිපිය පහත පළවේ. පී.බී. ජයසුන්දර මහතා, ලේකම්, මුදල් අමාත්‍යංශය, කොළඹ 01. වාහන බදු වැඩිකිරීමේ බලපෑම පිළිබඳවයි. පසුගියදා ආණ්ඩුව විසින් වාහන සඳහා බදු ඉතා ඉහළ ප්‍රතිශතයකින් ඉහළ දැමීමත් සමඟ වාහන ව්‍යාපාරික ෙක‍ෂ්ත්‍රයේ පමණක් නොව ජනතාව අතරද ඉතාම ව්‍යාකූල තත්වයක් උද්ගත වී ඇත. එම බදු වැඩිකිරීමේ බලපෑම සිදුවන්නේ කවර ප්‍රමාණයකින් කුමන පාර්ශවයන් වෙතද යන්න ආණ්ඩුව විසින් පැහැදිලි නොකිරීම මෙයට ප්‍රධාන හේතුව වී ඇත. බදු වැඩිකිරීමට අදාලව රජයේ ප්‍රතිපත්තිමය පැහැදිලි කිරීම් නිසි ආකාරයෙන් සිදු නොකිරීම නිසා විවිධ පාර්ශවයන් අතරද ගැටුම්කාරී වාතාවරණයක් උද්ගත වී ඇත. ඒ නිසා මෙම බදු වැඩිකිරීම, 01. වාහන ආනයන සමාගම් වෙත අත්තිකාරම් බඳින ලද අයට 02. වාහන ගෙන්වීමේ ණයවර ලිපි විවෘත කළ අයට 03. වාහන ඇණවුම් කර දැනට නැව්ගත කර ඇති අයට 04. දැනටමත් වාහන වරායට ගෙන්වා නිදහස් කර ගැනීමේ කි්‍රයාවලියේ පවතින අයට බලපාන්නේ කෙසේද යන්න වෙන් වෙන් ආකාරයෙන් රජයේ පාර්ශවයෙන් සිදුවිය යුතුය. එසේ නොවන නිසා මේ සියලූ අවස්ථා සඳහා බදු වැඩිවීම අදාල වේ යැයි පවසමින් ඉතා ඉහළ මිල ගණන්වලට වාහන අලෙවි කරමින් වාහන මිලදී ගැනීමට අපේක‍ෂා කරන්නවුන් රැවටීමේ ජාවාරමක්ද දැකිය හැකිය. අසීමිත ලෙස බදු බර පැටවීමෙන් ජනතාව හා ව්‍යාපාරික ප්‍රජාව අපහසුතාවයට පත්ව ඇති අතර එම වැඩිකළ බදු පීඩනයේ බලපෑම පැහැදිලි නොවීම නිසාද බොහෝ පිරිස් අර්බුදයට පත්ව ඇත. එම නිසා වහාම මෙම වාහන බදු වැඩිවීම ඉහත පාර්ශවයන් වෙත බලපාන ආකාරය සවිස්තරාත්මක ලෙස රටට පැහැදිලි කරන මෙන් ඉල්ලා සිටිමි.", "URL": "https://lankatruth.com/si/?p=1997", "Category": "පුවත්", "Parent URL": null}