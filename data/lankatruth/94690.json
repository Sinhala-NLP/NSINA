{"Source": "Lankatruth", "Timestamp": "July 10, 2020", "Headline": "රට පුරා හමුදා කඳවුරු ලොක්ඩවුන්?", "News Content": "රට පුරා පිහිටි සියලුම යුධ හමුදා කඳවරු අගුලු දමා ඇතැයි ආරංචිමාර්ග සඳහන් කරයි. මේ වනවිට එම හමුදා කඳවුරු තුළට ඇතුල්වීම සහ ඉන් පිටවීම මුළුමනින්ම අත්හිටුවා ඇතැයිද එම ආරංචිමාර්ග කියයි. යුධ හමුදා පාලනය යටතේ පවතින මත්ද්‍රව්‍යවලට ඇබ්බැහිවුවන් සඳහා වෙන්කොට ඇති කණ්දකාඩු ප්‍රතිකාර හා පුනරුත්තාපන මධ්‍යස්ථානයේ යුධ හමුදා සාමාජිකයින්ගේ ඥාතීන් සිටින බවත් කොරෝනා ආසාදිත බවට හඳුනා ගෙන ඇති පිරිස අතරද එලෙස යුධ හමුදා සාමාජිකයන්ගේ ඥාතීන් සිටින බවත් ඔවුන් බැලීමට එම පවුල්වලින් පැමිණ ඇති බවත් එම ආරංචිමාර්ග සඳහන් කරයි. මේ වනවිට කොරෝනා ආසාදිතයන් ලෙස හඳුනාගෙන ඇති 252නාගෙන් 190වක පමණ පිරිසකගේ ඥාතීන් මෙම කාලය තුළ ඔවුන් බැලීමට පැමිණ ඇති බවත් වාර්තා වේ.", "URL": "https://lankatruth.com/si/?p=94690", "Category": "පුවත්", "Parent URL": null}