{"Source": "Lankatruth", "Timestamp": "March 23, 2021", "Headline": "යෝජනාව සම්මත වුණත් බහුතරය අප සමඟයි – විදේශ ඇමති", "News Content": "ශ්‍රී ලංකාවට එරෙහි යෝජනාව ජිනීවා මානව හිමිකම් කොමිසමේදී සම්මත වුවත් එයට ලැබී ඇත්තේ ඡන්ද 22ක් බැවින් බහුතරය තවමත් ශ්‍රී ලංකාව සමග බව විදේශ අමාත්‍ය දිනේෂ් ගුණවර්ධන පවසයි. මානව හිමිකම් කවුන්සිලයේ මුළු සාමාජික ප්‍රමාණය 47ක් වන අතර ශ්‍රී ලංකාව වෙනුවෙන් ඡන්දය පාවිච්චි කළේ රටවල් 11ක් පමණි. එම රටවල් 11 සහ ඡන්දය පාවිච්චි නොකළ රටවල් 14 එක්ව ගත් කල 25ක් බැවින් දිනේෂ් ගුණවර්ධන ඇමතිවරයා මෙසේ ප්‍රකාශ කර ඇත.", "URL": "https://lankatruth.com/si/?p=113604", "Category": "පුවත්", "Parent URL": null}