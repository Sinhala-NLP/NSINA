{"Source": "Lankatruth", "Timestamp": "October 30, 2011", "Headline": "සෞඛ්‍ය කප්පාදුව නැවැත්වීමට බලකරනවා – සමස්ත ලංකා සුවසේවා සංගමය", "News Content": "රටේ සමස්ත‍ සෞඛ්‍ය සේවයම අද වනවිට බිදවැටී තිබෙනව. ඖෂධ, උපකරණ, රසායනාගාර ද්‍රව්‍ය හා උපකරණ හිගය වගේමකාර්ය මණ්ඩල හිගයත් උග්‍රවී ඇතිබව සමස්තලංකා සුවසේවා සංගමයේ සභාපති ගාමිණී කුමාරසිංහ මහතා අවධාරණය කරයි.කොළඹ මහජන පුස්තකාල හා ප්‍රලේඛනසේවා ශ්‍රවණාගාරයේදී අද උදෑසන පැවති ජනමාධ්‍ය සාකච්ඡාවකදී ඔහු මේබවපැවැසීය. ලබන වසරේ අයවැයෙන් සෞඛ්‍යසේවය නගාසිටුවීමට අවශ්‍ය ප්‍රතිපාදන සැලසීමටද ආණ්ඩුවට බලකරන්නේයැයිද ඔහු පැවසීය. වැඩිදුරටත් අදහස් දැක්වූ ඔහු මෙසේද කීය. ”රටේ සමස්ත සෞඛ්‍ය සේවාව ගුණාත්මක සහ ප්‍රමාණාත්මකව බිදවැටීමට සලස්වා ඇතිපසුබිමක 2012 අයවැය ගෙන ඇවිත් තියෙනවා. අපි සමස්ථ ලංකා සුවසේවා සංගමය වශයෙන් වෘත්තීය ඉල්ලීම් දිනාගැනීම වෙනුවෙන්පමණක් නොව, රටේ සෞඛ්‍ය සේවය බිදවැටීම වැලැක්වීම වෙනුවෙන්ද වූ බලපෑම රජයට කරමින් සිටින වෘත්තීය සමිතියක්. අද (30)පවත්වන මේ ජනමාධ්‍ය සාකච්ඡාවෙන් අපි ආණ්ඩුවට අවධාරණය කරන්නේ සෞඛ්‍ය සේවය නගාසිටුවීමට අවශ්‍ය මුදල්වෙන් කරමින් ක්‍රියාත්මක වැඩ පිළිවෙලක් ඉදිරිපත් කරන ලෙසයි”” යනුවෙන් පැවසීය.", "URL": "https://lankatruth.com/si/?p=144", "Category": "පුවත්", "Parent URL": null}