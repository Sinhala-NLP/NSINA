{"Source": "Lankatruth", "Timestamp": "September 19, 2017", "Headline": "පුංචි ආණ්ඩු පිහිටුවන ඡන්දය ජනවාරියේ", "News Content": "පළාත් පාලන ඡන්දය ලබන 2018 වසරේ ජනවාරි මාසයේදෙී පැවැත්වෙන බව අද (19) ප්‍රාර්ලිමේන්තුවේදී විශේෂ ප්‍රකාශයක් කරමින් අග්‍රාමාත්‍ය රනිල් වික්‍රමසිංහ මහතා සඳහන් කර සිටියේය. 2018 අයවැය විවාදයටත් එලඹෙන සාමාන්‍ය පෙළ විභාගයටත් නත්තල් උත්සවයටත් බාධාවක් නොවන පරිදි පළාත් පාලන මැතිවරණය මෙලෙස ජනවාරි මාසයේදී පැවැත්වීමට සියුළුම පක්ෂ එකඟවූ බවත් අග්‍රාමාත්‍යවරයා වැඩිදුරටත් ප්‍රකාශ කළේය. කෙසේ නමුත් එහිදී විපක්ෂයේ ප්‍රධාන සංවිධායක අනුර දිසානායක මහතා සඳහන් කර සිටියේ පළාත් පාලන පනත යටතේ මහනගර සභා, නගර සභා සහ ප්‍රාදේශීය සභා සම්බන්ධ සංශෝධන කිහිපයක් සිදු කිරීමට ඇති බැවින් එය සිදු නොකර පළාත් පාලන ඡන්ද කැඳවිය නොහැකි බවය. එම සංශෝධන ඉදිරියේදී ඉදිරිපත් කරන බව සභානායක ලක්ෂ්මන් කිරිඇල්ල මහතා සඳහන් කර සිටියේය.", "URL": "https://lankatruth.com/si/?p=41151", "Category": "පුවත්", "Parent URL": null}