{"Source": "Lankatruth", "Timestamp": "May 25, 2021", "Headline": "“අතරමැදි කොරෝනා ප්‍රතිකාර මධ්‍යස්ථාන” වහලයේ සිදුරු… වර්ෂාවෙන් වතුරෙන් පිරෙයි…", "News Content": "රෝග ලක්‍ෂණ නොමැති කොවිඩ් – 19 ආසාදිතයන් රැඳවීම සඳහා ඉදිකරන ලද අතරමැදි ප‍්‍රතිකාර මධ්‍යස්ථානයක වහලයේ ඇති සිදුරු තුළින් අධික වාර්ෂාව නිසා මධ්‍යස්ථානය තුළට වැසි වතුරු ගලා ඒමට පටන් ගෙන තිබේ. ඒ හේතුවෙන් එහි සිටින ආසාදිතයන් දැඩි පීඩාවට ලක්ව සිටිති. අන්තර්ජාලය වෙත වීඩියෝවක් මුදාහරිමින් ඔවුන් පෙන්වා දෙන්නේ එම තාවකාලික ඉදිකිරමේ මධ්‍යස්ථානයක වහලයේ බොහෝ තැන්වලින් වැසි වතුර ඇද හැලෙන බවය. එහි සිටින ආසාදිතයන් වැසි වතුරෙන් බේරීම සඳහා තම ඇදන් නොතෙමෙන තැන් කරා ඔසවා ගෙන ගොස් තිබේ.", "URL": "https://lankatruth.com/si/?p=116960", "Category": "කොවිඩ් -19 (කොරෝනා ) පුවත්", "Parent URL": null}