{"Source": "Lankatruth", "Timestamp": "February 25, 2012", "Headline": "ජිනීවා යවන්න හොදම කෙනා ෆොන්සේකා – සරත් එන් සිල්වා", "News Content": "ජිනිවා මානව හිමිකම් සමුළුවේදි යුද අපරාධ පිළිබඳ සාකච්ඡා කරන්නේනම්, ඒ සදහා හොදම පුද්ගලයා හිටපු හමුදාපති සරත් ෆොන්සේකා බව හිටපු අගවිනිසුරු සරත් එන්.සිල්වා පවසයි.  ඔහු මේ බව ප්‍රකාහ කළේ ගාල්ල දිස්ත්‍රික් විද්වත් වෘත්තිකයින්ගේ සංසදය (NIPO) මගින් සංවිධානය කළ හමුවට එක්වෙමිනි. ඒ මහතා පවසා සිටියේ “පෙබරවාරි මාසේ 27වෙනිදා ජිනිවා නුවර ජගත් මානව හිමිකම් සමුළුව පැවැත්වෙනවා. එහිදි ඇමරිකා එක්සත් ජනපදයේ ශ්‍රී ලංකාවට එරෙහිව යෝජනාවක් ගේනවා. ශ්‍රී ලංකාවේ සිදුවුණු යුද අපරාධ සම්බන්ධයෙන් ජාත්‍යන්තර පරීක්ෂණයක් පැවැත්විය යුතුයි කියලා ඒකට මුහුණ දෙන්න මම දැක්කා අද පත්තරේ ජී.එල්.ඇමතිතුමා තව ඇමතිවරු හත්දෙනෙකුත් 52 දෙනෙකුගෙන් සමන්විත ධූත පිරිසකුත් ජිනිවා නුවරට යනවා. මම නම් දන්නවා ඔතනට යවන්න තියෙන හොදම මනුස්සයා, කාටත් කියන්න පුළුවන්ද? යුද්ධය මෙහෙයවපු සරත් ෆොන්සේකා මහත්තයා තමයි ඔතනට යන්න තියෙන්නේ. එතුමා ගිහිල්ලා අර කමිසය ගලවලා පෙන්නුවොත් මම දැකලා තියෙනවා අර නල්ලූර් කෝවිලට යනකොට, නිකන් කපලා කීතු කීතු තියෙන්නේ. කියන්න පුළුවන් මෙන්න මෙවැනි බිහිසුණු පිරිසක් සමග තමයි මා සටන් කෙරුවේ. මාව මරන්න තුන්පාරක් බෝම්බ ගැහුවා. මං එකවතාවක් බඩවැල් ඇතුලට දාගෙන ආවා. මම මැරිලා නෑ ගෙනියපන් ඉස්පිරිතාලෙට කිවුව කිව්වොත් ඔය යුද අපරාධ ටිකක් ලිහල් වෙයි. එතකොට ජාත්‍යන්තරයවත් මේ ”රූල් ඔෆ් ලෝ” නීතිය ආධිපත්‍ය කියන එක ක්‍රියාත්මක වෙනවා. අපි ඒවාට මුහුණ දෙන්න ඕනේ” යනුවෙනි.", "URL": "https://lankatruth.com/si/?p=1531", "Category": "පුවත්", "Parent URL": null}