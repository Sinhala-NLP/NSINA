{"Source": "Lankatruth", "Timestamp": "July 11, 2019", "Headline": "සාෆි නඩුවේ කාන්තාවන් වෙනුවෙන් පෙනී සිටින නීතීඥයා අධිකරණයට නොපැමිණෙයි – නඩුව පස්වරුව තෙක් කලි යයි", "News Content": "කුරුණෑගල ශික්ෂණ රෝහලේ වෛද්‍ය සේගු ෂියාබ්දීන් මොහොමඩ් සාෆි මහතා, අපරාධ පරීක්ෂණ නිලධාරීන් විසින් අද (11) කුරුණෑගල මහෙස්ත්‍රාත් හමුවට ඉදිරිපත් කිරීමෙන් අනතුරුව අගතියට පත් යැයි පවසන කාන්තාවන්ගේ පාර්ශවය වෙනුවෙන් කරුණු දැක්වීමට ජනාධිපති නීතීඥ අනුර මැද්දේගොඩ මහතා නොමැතිවීම හේතුවෙන් නඩුව විමසීම සවස 1.00 දක්වා කල් තැබීමට කුරුණෑගල මහෙස්ත්‍රාත් සම්පත් හේවාවසම් මහතා නියෝග කර තිබේ. ජනාධිපති නීතීඥ අනුර මැද්දේගොඩ මහතා මේ වනවිට ශ්‍රේෂ්ඨාධිකරණයේ නඩුවක පෙනී සිටින බැවින් නඩුව කල් තබන ලෙස අගතියට පාර්ශවයෙන් කළ ඉල්ලීමකට අනුව සවස 1.00 දක්වා නඩුව කල් තැබිමට මහෙස්ත්‍රාත් නියෝගය කර තිබේ. නීතීපති වෙනුවෙන් නියෝජ්‍ය සොලිටර් ජනරාල් තුසිත් මුදලිගේ මහතා පෙනී සිට ඇති අතර කුරුණෑගල රෝහලේ වෛද්‍ය අධ්‍යක්ෂවරයා ඇතුළු පිරිසක් අද අධිකරණය හමුවේ පෙනී සිට තිබේ.", "URL": "https://lankatruth.com/si/?p=77442", "Category": "පුවත්", "Parent URL": null}