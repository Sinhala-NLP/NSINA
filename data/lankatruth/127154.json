{"Source": "Lankatruth", "Timestamp": "December 18, 2021", "Headline": "ලබන මාසේ තෙල් ගේන්න සංස්ථාවට ඩොලර් නැහැ…", "News Content": "ලබන මාසයේ ඉන්ධන ගෙන්වීමට අවශ්‍ය ඇමෙරිකානු ඩොලර් කෝටි 42ක (රුපියල් කෝටි 8,610ක පමණ) මුදල සොයා ගැනීමට නොහැකිවීමෙන් ලංකා ඛනිජ තෙල් සංස්ථාව දැඩි අර්බුදයකට මුහුණ දී සිටින බව වාර්තා වේ. එම මුදල ලබාදෙන ලෙස බලශක්ති ඇමති උදය ගම්මන්පිල ගිය සතියේ පැවති කැබිනට් රැස්වීමේදී ඉල්ලීමක් කර ඇතත්, මෙතෙක් විසඳුමක් ලැබී නැතැයි එම ආරංචි මාර්ග සඳහන් කරයි. තෙල් සංස්ථාවට රුපයල් සොයා ගැනීමට හැකි වුවත්, ඩොලර් සොයාගැනීමට නොහැකි බවද මේ තත්වය හමුවේ ඉන්ධන ගෙන්වීම බරපතළ අර්බුදයකට ලක්ව ඇති බවද ඇමතිවරයා කැබිනට් මණ්ඩලයට පෙන්වා දී ඇතැයි වාර්තා වේ. තෙල් සංස්ථාව රාජ්‍ය බැංකු දෙකට ඇමරිකානු ඩොලර් කෝටි 370ක පමණ මුදලක් ගෙවීමට ඇතැයි පෙන්වා දී ඇති ඇමතිවරයා ලංකා බැංකුවට ඇමරිකානු ඩොලර් කෝටි 196ක පමණ මුදලක්ද මහජන බැංකුවට ඇමරිකානු ඩොලර් කෝටි 176ක පමණ මුදලක්ද ගෙවීමට ඇතැයි සඳහන් කර ඇත. ඉරිදා ලංකාදිප", "URL": "https://lankatruth.com/si/?p=127154", "Category": "ආර්ථික පුවත්", "Parent URL": null}