{"Source": "Lankatruth", "Timestamp": "December 22, 2019", "Headline": "දිවයින පුරා සන්නද්ධ හමුදා සාමාජිකයින් රාජකාරියේ යෙදවීමට සිදුකර තිබූ නියෝගය දීර්ඝ කෙරේ", "News Content": "සන්නද්ධ හමුදා සාමාජිකයින් දිවයිනේ සියළුම ප්‍රදේශවල රාජකාරිවල යෙදවීම සඳහා නිකුත් කර තිබෙන නියෝගය තව දුරටත් දීර්ඝ කිරීමින්, අති විශේෂ ගැසට් නිවේදනයක් නිකුත් කර තිබේ. පාස්කු දින ප්‍රහාරයෙන් පසු හිටපු ජනාධිපති මෛත්‍රිපාල සිරිසේන මහතා විසින් මහජන ආරක්ෂක පනතේ ජනාධිපතිවරයාට ලැබී ඇති බලතල අනුව දිවයින පුරා සන්නද්ධ හමුදා සාමාජිකයින් රැඳවීමට අදාල ගැසට් නිවේදයක් නිකුත් කර තිබිණි. වත්මන් ජනාධිපති ගෝඨාභය රාජපක්ෂ මහතාගේ අත්සනින් යුතුව නිකුත් කර ඇති ගැසට් නිවේදනයකින් අද(22) සිට ක්‍රියාත්මකවන පරිදි, දිවයිනේ දිස්ත්‍රික්ක 25ම ආවරණය වන පරිදි සන්නධ හමුදා සාමාජිකයන් කැඳවීමට සිදුකර තිබූ නියෝගය දීර්ඝ කිරීමට පියවර ගෙන ඇත.", "URL": "https://lankatruth.com/si/?p=87768", "Category": "පුවත්", "Parent URL": null}