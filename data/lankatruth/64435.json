{"Source": "Lankatruth", "Timestamp": "November 30, 2018", "Headline": "CIDයට ප්‍රභූ තර්ජන", "News Content": "ආරක්ෂක මාණ්ඩලික ප්‍රධානී රවීන්ද්‍ර විජේගුණරත්න මහතා කොටුව මහේස්ත්‍රාත් අධිකරණය විසින් රක්ෂිත බන්ධනාගාරයට පත්කරනු ලැබීමෙන් පසු ජනාධිපතිවරයා විසින් ආරක්ෂක ආරක්ෂක අමාත්‍යාංශයට මෑතකදී පත්කරන ලද ඉහළ නිලධාරියෙකු විසින් අපරාධ පරීක්ෂණ දෙපාර්තමේන්තුවේ ඉහළ පොලිස් නිලධාරීන්ට දුරකථන ඇමතුම් ලබාදී තර්ජනයක් කර ඇතැයි වාර්තා වේ. එම ඉහළ නිලධාරියා “ඕගොල්ලො දන්නේ නැහැ මම කවුද කියලා…” යනුවෙන් පවසමින් එම දුරකථන ඇමතුම් අපරාධ පරීක්ෂණ දෙපාර්තමේන්තුවේ නිලධාරීන්ට ලබාදී තිබේ. එසේම ජනාධිපතිවරයා මෛත්‍රීපාල සිරිසේන මහතාද ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න රක්ෂිත බන්ධනාගාර භාරයට පත්කරන ලෙසට කොටුව මහේස්ත්‍රාත් අධිකරණය ලබාදුන් තීන්දුවෙන් පසු අපරාධ පරීක්ෂණ දෙපාර්තමේන්තුවේ ඉහළ නිලධාරීන්ට කථා කොට සිදුවුණේ කුමක්දැයි විමසා තිබෙන බව වාර්තා වෙයි. ආරක්ෂක අමාත්‍යාංශයේ එම ඉහළ නිලධාරියා කවුදැයි කියා තමන් දන්නා බවත් කලෙක පාතාලයේ, ගෝඩ් ෆාදර් වශයෙන් සැලකූ නාවල නිහාල් හෙවත් නිහාල් වික්‍රමසිංහගේ ඥාතියෙකු බවත් ඒ බව පොලිස් දෙපාර්තමේන්තුවම දන්නා බවත් පොලිස් නිලධාරීහු පැවසූහ. ඉඳුවර බණ්ඩාර – අනිද්දා", "URL": "https://lankatruth.com/si/?p=64435", "Category": "පුවත්", "Parent URL": null}