{"Source": "Lankatruth", "Timestamp": "June 14, 2018", "Headline": "ඥාණසාර හිමියන්ට දඬුවම් නියම කිරීම අද", "News Content": "හෝමාගම අධිකරණයේ දී මාධ්‍යවේදී ප්‍රගීත් එක්නැළිගොඩ මහතාගේ බිරිඳ වන සන්ධ්‍යා එක්නැළිගොඩ මහත්මියට බැන මරණ තර්ජනය කිරීමේ චෝදනාවට වරදකරු වී සිටින බොදුබල සේනා සංවිධානයේ මහලේකම් ගලගොඩඅත්තේ ඥාණසාර හිමියන්ට දඬුවම් නියම කිරීම අද (14) සිදු කිරීමට නියමිතය. එම නඩුව සඳහා ඥාණසාර හිමියෝ හෝමාගම අධිකරණයට පැමිණ ඇති අතර අධිකරණ සංකිර්ණයේ මේ වනවිට දැඩි පොලිස් ආරක්ෂාව යොදවා තිබේ. කැරලි මර්දන ඒකකය ද කැඳවා ඇත. සන්ධ්‍යා එක්නැළිගොඩ මහත්මියද අධිකරණ සංකීර්ණයට පැමිණ සිටින අතර මෙම සිදුවීම වාර්තා කිරීම සඳහා දෙස් විදෙස් මාධ්‍යවේදීහුද අධිකරණ සංකීර්ණයේ රැස්වී සිටිති.", "URL": "https://lankatruth.com/si/?p=54322", "Category": "පුවත්", "Parent URL": null}