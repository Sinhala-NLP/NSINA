{"Source": "Lankatruth", "Timestamp": "April 18, 2023", "Headline": "අප්‍රේල් 21 කාදිනල් හිමි කරන්න යන වැඩේ", "News Content": "පාස්කු ඉරුදින ත්‍රස්ත ප්‍රහාරයට සිව් වසරක් සපිරීම නිමිත්තෙන් ජන පවුරක් සකස් කරන බව කොළඹ අගරදගුරු අතිඋතුම් මැල්කම් කාදිනල් රංජිත් හිමියෝ පවසති. ඒ අනුව යුක්තිය ඉල්ලා එළඹෙන සිකුරාදා කොච්චිකඩේ ශාන්ත අන්තෝනි දේවස්ථානයේ සිට කටුවපිටිය ශාන්ත සෙබස්තියන් දෙව්මැදුර දක්වා ජන පවුරක් සකස් කරන බව කොළඹ අගරදගුරු හිමියෝ පවසති. අප්‍රේල් 21 උදේ 8.00 සිට පෙරවරු 9.00 දක්වා කොච්චිකඩේ දේවස්ථානයේ සිට කටුවපිටිය දේවස්ථානය දක්වා කොළඹ මීගමු මහ මාර්ගයේ මෙම ජන පවුර නිර්මාණය කරන බවත් පෙරවරු 8.45ට විනාඩි 2ක නිශ්ශබ්දතාවයක් ආරක්ෂා කරන්නට කටයුතු කරන බවත් අගරදගුරු අතිඋතුම් මැල්කම් කාදිනල් රංජිත් හිමියෝ වැඩිදුරටත් සඳහන් කරති.", "URL": "https://lankatruth.com/si/?p=146385", "Category": "පුවත්", "Parent URL": null}