{"Source": "Lankatruth", "Timestamp": "December 27, 2020", "Headline": "ඊයේත් ආසාදිතයන් වැඩිම කොළඹ… අවිස්සාවේලෙන්ම 150ක්…", "News Content": "ඊයේ (26) වාර්තා වූ කොවිඩ් – 19 වෛරසය ආසාදිත 598 දෙනාගෙන් වැඩිම පිරිසක් වාර්තා වී ඇත්තේ කොළඹ දිස්ත්‍රික්කයෙනි. එම පිරිස 235කි. එයින්ද වැඩිම පිරිසක් ඊයේ වාර්තා වී ඇත්තේ අවිස්සාවේල්ලෙනි. එම පිරිස 150කි. මේ වනවිට මෙරට සමස්ත කොවිඩ් – 19 ආසාදිතයින් සංඛ්‍යාව 40,380 දෙනෙකු දක්වා ඉහළ ගොස් ඇති අතර 8,142කු තවදුරටත් නේවාසිකව ප්‍රතිකාර ලබමින් පසුවෙති. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 187කි. ඒ අනුව ගම්පහ දිස්ත්‍රික්කයෙන් 164ක්, කළුතර දිස්ත්‍රික්කයෙන් 84ක්, මඩකලපුව දිස්ත්‍රික්කයෙන් 25ක්, ගාල්ල දිස්ත්‍රික්කයෙන් 22ක්, අම්පාර දිස්ත්‍රික්කයෙන් 20ක්, රත්නපුර දිස්ත්‍රික්කයෙන් 17ක්, නුවරඑළිය දිස්ත්‍රික්කයෙන් 07ක්, පුත්තලම දිස්ත්‍රික්කයෙන් 05ක්, කුරුණෑගල සහ අනුරාධපුර දිස්ත්‍රික්කවලින් සිව්දෙනා බැගින්ද කෑගල්ල දිස්ත්‍රික්කයෙන් දෙදෙනෙකුද මහනුවර දිස්ත්‍රික්කයෙන්, මොනරාගල දිස්ත්‍රික්කයෙන්, මාතර දිස්ත්‍රික්කයෙන් සහ හම්බන්තොට දිස්ත්‍රික්කයෙන් එක් අයෙකු බැගින්ද ආසාදිතයන් හමුවී ඇත.", "URL": "https://lankatruth.com/si/?p=104649", "Category": "කොවිඩ් -19 (කොරෝනා ) පුවත්", "Parent URL": null}