{"Source": "Lankatruth", "Timestamp": "April 13, 2015", "Headline": "මහින්දට ශ්‍රිලනිපයෙන් එන්නැයි මෛත්‍රී කියලා", "News Content": "හිටපු ජනාධිපති මහින්ද රාජපක්ෂ මහතාට පාර්ලිමේන්තු මැතිවරණයට තරඟ කිරීමට අවශ්‍ය   නම් ශ්‍රි ලංකා නිදහස් පක්ෂයෙන් තරඟ කළ හැක බවට පක්ෂයේ සභාපති ජනාධිපති මෛත්‍රීපාල සිරිසේන මහතා ප්‍රකාශ   කළ බවට එම පක්ෂයේ මහ ලේකම් අනුර ප්‍රියදර්ශන යාපා මහතා ජාතික පුවත්පතකට ප්‍රකාශ කර තිබේ. හිටපු ජනාධිපති මහින්ද රාජපක්ෂ මහතාට පාර්ලිමේන්තු මැතිවරණයට තරඟ කිරීමට අවශ්‍ය නම් ශ්‍රි ලංකා නිදහස් පක්ෂයෙන් තරඟ කළ හැක බවට පක්ෂයේ සභාපති ජනාධිපති මෛත්‍රීපාල සිරිසේන මහතා ප්‍රකාශ කළ බවට එම පක්ෂයේ මහ ලේකම් අනුර ප්‍රියදර්ශන යාපා මහතා ජාතික පුවත්පතකට ප්‍රකාශ කර තිබේ. හිටපු ජනාධිපතිවරයා නියෝජනය කරන විකල්ප කණ්ඩායමේ මන්ත්‍රීවරුන් දෙදෙනෙකු වන කුමාර වෙල්ගම හා ටී.බී. ඒකනායක පසුගිය 11 වනදා ජනාධිපතිවරයා මුණගැසී සාකච්ඡා පවත්වා ඇති අතර එහිදී මෛත්‍රීපාල සිරිසේන මහතා ඔවුන් දෙදෙනාට මේ බව ප්‍රකාශ කළේ යැයි අනුර ප්‍රියදර්ශන යාපා මහතා වැඩිදුරටත් ප්‍රකාශ කර තිබේ.  හිටපු ජනාධිපතිවරයා නියෝජනය කරන විකල්ප කණ්ඩායමේ මන්ත්‍රීවරුන් දෙදෙනෙකු වන කුමාර වෙල්ගම හා ටී.බී. ඒකනායක පසුගිය 11 වනදා ජනාධිපතිවරයා මුණගැසී සාකච්ඡා පවත්වා ඇති අතර එහිදී මෛත්‍රීපාල සිරිසේන මහතා ඔවුන් දෙදෙනාට මේ බව ප්‍රකාශ කළේ යැයි අනුර ප්‍රියදර්ශන යාපා මහතා වැඩිදුරටත් ප්‍රකාශ කර තිබේ.  ශ්‍රිලනිපය තුළ මේ වනවිට දැඩි දේශපාලන අර්බුදයක් පැන නැගී   තිබේ. මෛත්‍රීපාල සිරිසේන ජනාධිපතිවරයා නියෝජනය කරන කණ්ඩායමක්ද මහින්ද රාජපක්ෂ මහතා නියෝජනය කරන කණ්ඩායමක්ද විපක්ෂ නායකවරයා නියෝජනය කරන කණ්ඩායමක් ලෙස කණ්ඩායම් තුනක් ක්‍රියාත්මක වන බව වාර්තා වේ. මහින්ද පාර්ශවය නියෝජනය කරන ඉදිරිපෙළ සාමාජිකයින් තිදෙනෙකුගේ මධ්‍යම කාරක සභා සාමාජිකත්වය අහෝසි කිරීමට මෛත්‍රීපාල සිරිසේන මහතා ක්‍රියා කිරීමත් සමග නැවතත් ශ්‍රිලනිපය අර්බුදයට ලක්වී   තිබේ. ශ්‍රිලනිපය තුළ මේ වනවිට දැඩි දේශපාලන අර්බුදයක් පැන නැගී තිබේ. මෛත්‍රීපාල සිරිසේන ජනාධිපතිවරයා නියෝජනය කරන කණ්ඩායමක්ද මහින්ද රාජපක්ෂ මහතා නියෝජනය කරන කණ්ඩායමක්ද විපක්ෂ නායකවරයා නියෝජනය කරන කණ්ඩායමක් ලෙස කණ්ඩායම් තුනක් ක්‍රියාත්මක වන බව වාර්තා වේ. මහින්ද පාර්ශවය නියෝජනය කරන ඉදිරිපෙළ සාමාජිකයින් තිදෙනෙකුගේ මධ්‍යම කාරක සභා සාමාජිකත්වය අහෝසි කිරීමට මෛත්‍රීපාල සිරිසේන මහතා ක්‍රියා කිරීමත් සමග නැවතත් ශ්‍රිලනිපය අර්බුදයට ලක්වී තිබේ. ශ්‍රිලනිපයේ තවත් කණ්ඩායමක් එජාපයට එක්වීමේ සූදානමකින් සිටින අතර මෙම අර්බුදයන් සමනය කිරීමට මෛත්‍රීපාල සිරිසේන මහතා කටයුතු නොකරන බවටද චෝදනා එල්ල වේ. මෙම තත්වය යොදා ගනිමින් විධායක ජනාධිපති ධූරයේ බලතල සීමා කිරීමට ගෙන එන 19 වන ආණ්ඩුක්‍රම ව්‍යවස්ථා සංශෝධනය පාර්ලිමේන්තුව තුළ සම්මත කර ගැනීම ප්‍රමාද කිරීමට ආණ්ඩුවේ සිටින ශ්‍රිලනිපයේ නායකයින්ද දැනුවත්ව කටයුතු කරමින් සිටින බවටත් චෝදනා එල්ල වේ. ශ්‍රිලනිපයේ තවත් කණ්ඩායමක් එජාපයට එක්වීමේ සූදානමකින් සිටින අතර මෙම අර්බුදයන් සමනය කිරීමට මෛත්‍රීපාල සිරිසේන මහතා කටයුතු නොකරන බවටද චෝදනා එල්ල වේ. මෙම තත්වය යොදා ගනිමින් විධායක ජනාධිපති ධූරයේ බලතල සීමා කිරීමට ගෙන එන 19 වන ආණ්ඩුක්‍රම ව්‍යවස්ථා සංශෝධනය පාර්ලිමේන්තුව තුළ සම්මත කර ගැනීම ප්‍රමාද කිරීමට ආණ්ඩුවේ සිටින ශ්‍රිලනිපයේ නායකයින්ද දැනුවත්ව කටයුතු කරමින් සිටින බවටත් චෝදනා එල්ල වේ.", "URL": "https://lankatruth.com/si/?p=14285", "Category": "පුවත්", "Parent URL": null}