{"Source": "Lankatruth", "Timestamp": "February 21, 2019", "Headline": "පොහොට්ටුවේ මන්ත්‍රීවරු දෙදෙනෙකු ඇතුළු 8ක් බූරු ගහද්දී පොලීසියට කොටුවෙයි", "News Content": "නවගත්තේගම වෙලේවැව වැලිඅගාරේ ප්‍රදේශයේ මුදලට සූදු කෙලිමින් සිටි පොහොට්ටුවේ ප්‍රාදේශීය සභා මන්ත්‍රීවරු දෙදෙනෙකු ඇතුළු 8 දෙනෙකු පොලිස් අත්අඩංගුවට පත්ව තිබේ. මුදලට සූදු පිටියක් පවත්වාගෙන යන නිවසක් සම්බන්ධව නවගත්තේගම පොලීසියට ලැබුණු තොරතුරක් මත සිදුකළ වැටලීමකදී මෙම පිරිස අත්අඩංගුවට පත්ව ඇති අතර පසුව පොලිස් ඇප මත මුදාහැර තිබේ. සැකකරුවන්ට හෙට(22) ආනමඩුව මහේස්ත්‍රාත් අධිකරණය හමුවේ පෙනීසිටින ලෙස ද පොලීසිය දන්වා ඇත.", "URL": "https://lankatruth.com/si/?p=68731", "Category": "පුවත්", "Parent URL": null}