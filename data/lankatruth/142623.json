{"Source": "Lankatruth", "Timestamp": "December 4, 2022", "Headline": "විජිත හේරත් සියල්ල හෙළිකරයි", "News Content": "මෙරට ජනතාව අන්ත ආර්ථික පීඩනයකට පත්කර රනිල් වික්‍රමසිංහගේ ආණ්ඩුව විසින් හොර රහසේම මැති ඇමතිවරුන්ගේ වැටුප් වැඩි කර ඇති ආකාරය ප්‍රසිද්ධ ජන හමුවකදී හෙළිකර තිබේ.  පසුගිය ජූනි මාසය අවසන් වනතුරු මන්ත්‍රීවරයෙකුට ලැබුණු වැටුප රුපියල් 273,000/- සිට රුපියල් 387,000/- දක්වා වැඩි කර ඇති බවත්, රාජ්‍ය ඇමතිවරයෙකු සඳහා රුපියල් 401,000/-ක් කර ඇති බවත් පෙන්වාදී තිබේ.  එමෙන්ම එක් ඇමතිවරයෙකු හට ලේකම්වරු සිව් දෙනෙකු පත්කරන අතර ඔවුන් සඳහා වාහන 4ක් ලබා දෙන බවද ඇමතිවරයාගේ වාහනයට ඉන්ධන ලීටර් 500ක් බැගින් ඔහුට වෙන් කරන වාහන තුන සඳහා ලීටර් 1,500ක් ලබා දෙන බව හෙළිකර තිබේ. එසේම ලේකම්වරු අතරින් පුද්ගලික ලේකම්ට මසකට ඉන්ධන ලීටර් 245ක් ද අනෙක් ලේකම්වරු තිදෙනාට ලීටර් 225 බැගින් ද ලබා දෙන බව හෙළිකර ඇත. ඇමතිවරයා සහ ලේකම්වරුන්ට පමණක් මසකට ඉන්ධන ලීටර් 2,420ක් ලබා දෙන්නේ යැයිද මේ ලෙස ඇමති මණ්ඩලය සඳහා ඉන්ධන වියදම පමණක් රුපියල් 496,900,000 මහජන බදු මුදල්වලින් ලබා දෙන ආකාරය හෙළිකර තිබේ.", "URL": "https://lankatruth.com/si/?p=142623", "Category": "පුවත්", "Parent URL": null}