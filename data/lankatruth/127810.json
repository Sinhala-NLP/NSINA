{"Source": "Lankatruth", "Timestamp": "January 15, 2022", "Headline": "මෙන්න තවත් ආර්ථික ප්‍රතිඵලයක්!", "News Content": "පසුගිය වසරේ ජනවාරි සිට ජූලි දක්වා මුල් මාස හත තුළ රජයේ මුළු ආදායමෙන් සියයට 80කට ආසන්න ප්‍රමාණයක් ණය පොලී ගෙවීම සඳහා පමණක් වැය කර ඇති බව මහ බැංකු ප්‍රකාශනයකින් අනාවරණය වේ. මෑත කාලීන ආර්ථික ප්‍රවණතා නම් ප්‍රකාශනයට අනුව පසුගිය වසරේ මුල් මාස හත තුළ රජයේ මුළු ආදායම රුපියල් බිලියන 798.9ක් වී ඇති අතර ණය පොළී ගෙවීම සඳහා පමණක් රුපියල් බිලියන 637.4ක් වැය වීතිබේ. මේ අනුව පොළීගෙවීමෙන් පසුව රාජ්‍ය ආදායමෙන් ඉතිරි වී තිබෙන්නේ රුපියල් බිලියන 161.5ක් පමණකි. රජයේ ආදායම අති විශාල වශයෙන් කඩා වැටී ඇති අතර එයට ප්‍රධානම හේතුව වී තිබෙන්නේ ගෝටාබය රාජපක්ෂ ජනාධිපති ධූරයට පත්වූවහාම සිදු කරන ලද බදු කපා හැරීම්ය. මේ නිසා වාර්ෂිකව රුපියල් බිලියන 520කට ආසන්න මුදලක් අහිමි වී ගොස් ඇත.", "URL": "https://lankatruth.com/si/?p=127810", "Category": "ආර්ථික පුවත්", "Parent URL": null}