{"Source": "Lankatruth", "Timestamp": "June 16, 2018", "Headline": "සියල්ලෙහිම මිල දන්නා අගය නොදන්නා ආණ්ඩුව නකල්ස් වනසයි", "News Content": "නකල්ස් සංරක්ෂණ වනාන්තරයට අයත් ස්වාරක්ෂක කලාපයේ අක්කර 35ක භූමි භාගයක හෝටලයක් ඉදිකිරීම සඳහා සමාගමකට ලබා දී ඇති බව තහවුරු වී ඇතැයි ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා පවසයි. මන්ත්‍රීවරයා සහ පරිසර සංවිධාන නියෝජිතයින් එම ප්‍රදේශයේ ඊයේ (15) සංචාරයක නිරත වූ අතර එහිදී ඔවුන් අනාවරණ කළේ නකල්ස් රක්ෂිතයේ ඉඩම් ලබා නොදුන් බවට ලක්ෂ්මන් කිරිඇල්ල අමාත්‍යවරයා විසින් මේ සම්බන්ධයෙන් පසුගියදා කළ ප්‍රකාශයන් සම්පූර්ණයෙන් අසත්‍ය බව තහවුරු වන බවයි. නකල්ස් සංරක්ෂණ වනාන්තරයට අයත් ස්වාරක්ෂක කලාපයේ පිහිටි රාජ්‍ය වැවිලි සංස්ථාවට අයත් මැදවත්ත වතුයායේ කටාරම්තැන්න දන්කන්ද වැවත් සමග අක්කර 35ක භූමි භාගයක් හෝටලයක් ඉදිකිරීම සඳහා 35 අවුරුදු බදු පදනම යටතේ සමාගමකට ලබා දී ඇති බව පරිසර සංවිධාන අද අනාවරණ කළේ එහි සිදු කළ සංචාරයකින් අනතුරුවයි. මේ සඳහා ආචාර්ය අශෝක රන්වල, ගැපෙක් ශ්‍රී ලංකා පරිසර අධ්‍යයන ආයතනයේ විධායක අධ්‍යක්ෂක ගාමිණී ජයතිස්ස, ජ්‍යෙෂ්ඨ භූ විද්‍යාඥ ඇන්ටන් ජයකොඩි සහ රුහුණු විශ්ව විද්‍යාලයේ ආචාර්ය ශම්මික ලියනගේ මහතා මෙන්ම ඌව පළාත් සභා මන්ත්‍රී සමන්ත විද්‍යාරත්න මහතා ද මෙම කණ්ඩායමට එක්ව සිටියහ. සියල්ලෙහිම මිල දන්නා වු එහෙත් අගය නොදන්නා අණ්ඩුව විසින් නකල්ස් රක්ෂිතයේ ඉඩම් අක්කර 21000ක ඉඩම් මංකොල්ලයක් සිදුකරමින් පවති. මධ්‍යම කඳුකරයේ ප්‍රධාන ජලපොෂකයක් වන මෙය මහවැලි ගඟේ ජලධාරාවෙන් 60% කට හිමිකම දරයි. එමෙන්ම මොරගහකන්ද හා කළුගඟ ජලාශයන්හි ප්‍රධාන ජල පෝෂක ප්‍රදේශයද මෙය UNESCO ලෝක උරුමයක් වන මෙය පාරසරික සාධක අතින්ද ⁣ලොව ඉහලම ස්ථානයක රැදි පරිසර පද්ධතියකි. ⁣ඒක දේශිය සත්ව හා ශාක බොහෝමයක් මෙහි වන අතර ඉන් බොහොමයක් සමස්ථ පෘථිවි තලයෙන්ම මෙම පරිසර පද්ධතියටම පමණක් ආවේණික වේ. ඊයේ දින ජිවයේ අයිතිය පරිසර සංවිධානය, දුම්බර අපේය සංවිධානයත් ග්‍රැෆෙක් සංවිධානය, මාතලේ පරිසර මිතුරෝ හා තවත් පරිසර සංවිධාන ගණනාවක එකතුවෙන් සැදුම් ලත් සමන්ත විද්‍යාරත්න, සිසිර කුමාර, ගාමිණි ජයතිස්ස ඇතුලු එම සංවිධාන වල නියොජිත මහතුනගෙන් සැදුම්ලත් පරිසර සංවිධාන එකතුවක් මෙහි නිරික්ෂණ චාරිකාවක නියැලුණි. එහිදි දැනට මවුන්ටන් ලෙෂර් සමාගමට අක්කරය රු. 2850ක් වැනි වු සුළු මුදලකට විකුණා තබෙන කටාරම්තැන්න වැවත් අනෙකුත් ඉඩම් මෙන්ම දැවැන්ත පරිසර විනාශයක් සමගින් සිදුකෙරෙන තිරුවානා නිධිය විනාශ කර විකුණන ස්ථානය මෙන්ම මෙම අදුරදර්ශි අණ්ඩු විසින් ඉඩම් විකුණමින් සිදුකෙරෙන මෙම ඉඩම් ජවාරම නිසා නකල්ස් රක්ෂිතය මුහුණ පා තිබෙන අනතුරද නිරික්ෂණට ලක් කෙරිණ. මෙහිදී ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා පැවසුවේ සියල්ලෙහිම මිල දන්නා එහෙත් අගය නොදන්නා ආණ්ඩුව විසින් නකල්ස් රක්ෂිතය විනාශ කරමින් පවතින බවයි.", "URL": "https://lankatruth.com/si/?p=54472", "Category": "පරිසර", "Parent URL": null}