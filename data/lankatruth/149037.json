{"Source": "Lankatruth", "Timestamp": "July 13, 2023", "Headline": "රනිල් බැසිල් දෙදෙනාගේ මුට්ටිය කුඩුවෙන්නම ගහයි", "News Content": "මේ වනවිට පළාත් පාලන කොමසාරිස්වරු සහ ලේකම්වරු යටතේ පවතින මැතිවරණ නොපවත්වා තිබෙන පළාත් පාලන ආයතන නැවත කැඳවීමේ බලය විශය භාර ඇමතිවරයාට ලබා දීම සඳහා යෝජිත පනත් කෙටුම්පතට නීතිපති දෙපාර්තමේන්තුවේම විරෝධය එල්ල වී තිබේ. මෙම පනත් කෙටුම්පත සම්මත කර ගන්නේනම් පාර්ලිමේන්තුවේ තුනෙන් දෙකකට වැඩි සම්මතයක් සහ ජනමත විචාරණයක් අත්‍යාවශ්‍ය බව නීතිපති දෙපාර්තමේන්තුව පෙන්වා දී ඇත. බැසිල් රාජපක්ෂගේ සමීපතම හිතවතෙකු වන පාර්ලිමේන්තු මන්ත්‍රී ජයන්ත කැටගොඩ ප්‍රජාතන්ත්‍ර විරෝධී මෙම පනත් කෙටුම්පත පෞද්ගලික මන්ත්‍රී යෝජනාවක් ලෙස ඉදිරිපත් කර ඇති අතර යෝජනාව ස්තීර කර තිබෙන්නේ බැසිල් රාජපක්ෂ මෙන්ම රනිල් වික්‍රමසිංහගේද සමීපතමයෙකු ලෙස මේ වනවිට ක්‍රියාකරන මන්ත්‍රී සංජීව එදිරිමාන්න විසිනි. මෙම පෞද්ගලික මන්ත්‍රී යෝජනාව පිළිබඳ ගැසට් නිවේදනය නිකුත් වූ වහාම ජාතික ජන බලවේගය ඇතුළු දේශපාලන පක්ෂ කිහිපයක් මෙන්න පැෆරල් සංවිධානය ඇතුළු සිවිල් සංවිධාන සහ වෘත්තීය සමිති එයට එරෙහිව දැඩි විරෝධයක් එල්ල කරනු ලැබීය.", "URL": "https://lankatruth.com/si/?p=149037", "Category": "පුවත්", "Parent URL": null}