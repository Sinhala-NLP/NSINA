{"Source": "Lankatruth", "Timestamp": "September 11, 2018", "Headline": "“එතෙර අපි” ස්වීඩන් සභාපති එරට මැතිවරණයෙන් ජය ලබයි…", "News Content": "එතෙර අපි සංවිධානයේ ස්වීඩන් හි සභාපතිවරයා වන සුනිල් ජයසුරිය මහතා ස්වීඩයේ නගර සභා මැතිවරණයට ඉදිරිපත්ව ජය ලබා තිබේ. එරට ඔරෙබ්රෝ නගර සභාව වෙනුවෙන් ස්වීඩන් වාමාංශික ව්‍යාපාරයේ ප්‍රධානතම පක්ෂය වන ලෙෆ්ට් පාර්ටි (LEFT PARTY) හි අපේක්ෂකයෙකු ලෙස ඉදිරිපත් පත්ව ඇති අතර ඔහු ඉන් ජය ලබා ඇත. ජනතා විමුක්ති පෙරමුණේ ක්‍රියාකාරී සාමාජිකයෙකු ලෙස 1986 සිට කටයුතු කරණ සුනිල් ජයසුරිය මහතා 1996 සිට ස්වීඩනයේ වාමාංශික පක්ෂය හා සමග කටයුතු කරමින් ස්වීඩනයේ වෘත්තීය සමිති ව්‍යාපාරයේ ප්‍රබල ක්‍රියාකාරී චරිතයක් බවට පත්ව සිටින්නෙකි. එමෙන්ම “එතෙර අපි” සංවිධානයේ ස්වීඩන් ශාඛාවේ සභාපතිවරයා ලෙසද කටයුතු කරමින් එරට වෙසෙන ශ්‍රී ලාංකිකයන් වෙනුවෙන්ද විශාල කැපරීක්මක් කරන්නෙකි. වසර හතරකට වරක් පැවැත්වෙන ස්වීඩන් මැතිවරණය ප්‍රධාන පරිපාලන එකකයන් තුනක් වන පාර්ලිමේන්තුව, පළාත් පාලන සභාව සහ නගර සභාව ඉලක්ක කරමින් පවත්වනු ලබන අතර සුනිල් ජයසුරිය මහතාගේ මෙම ජයග්‍රහයන වමේ ව්‍යාපාරය ලද ජයග්‍රහණයක් මෙන්ම ශ්‍රී ලාංකික ප්‍රජාව ලැබූ අභිමානයකි.", "URL": "https://lankatruth.com/si/?p=59150", "Category": "පුවත්", "Parent URL": null}