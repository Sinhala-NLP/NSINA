{"Source": "Lankatruth", "Timestamp": "August 25, 2017", "Headline": "පාළාත් පාලන ඡන්ද පනත සම්මතයි", "News Content": "පළාත් පාලන ආයතන ඡන්ද විමසීම් පනත් කෙටුම්පත අද (25) පාර්ලිමේන්තුවේ දී සම්මත වී තිබේ. පනත් කෙටුම්පතට පක්ෂව ඡන්ද 120 ලැබුණු අතර ඡන්දය ප්‍රකාශ කිරීමෙන් වැළකී සිටි ඡන්ද 44කි. මහින්ද පිල පමණක් ඡන්දය දීමෙන් වැළකී සිටියහ. පනත් කෙටුම්පත කාරකසභා අවස්ථාවේ සළකා බලා තෙවැනිවර කියවා සංශෝධිත ආකාරයෙන් සම්මත වූ බව කතානායක කරූ ජයසූරිය මහතා නිවේදනය කළේ ය. පනත් කෙටුම්පත දෙවනවර කියැවීමේ විවාදය ඊයේ (24) දවස පුරා පැවැත්විණි. 2012 අංක 22 දරණ පළාත් පාලන මැතිවරණ සංශෝධන පනත් කෙටුම්පත පළාත් සභා‍ හා පළාත් පාලන ඇමති ෆයිසර් මුස්තාෆා මහතා විසින් පසුගිය ජූනි 20 වැනිදා‍ පාර්ලිමේන්තුවට ඉදිරිපත් කෙරිණි. ඒ අනුව මින් ඉදිරියට පළාත් පාලන ඡ්නදය, කොට්ඨාස හා සමානුපාතික මිශ්‍ර ක්‍රමය අනුව පැවැත් වේ.", "URL": "https://lankatruth.com/si/?p=39879", "Category": "පුවත්", "Parent URL": null}