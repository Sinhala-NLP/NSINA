{"Source": "Lankatruth", "Timestamp": "February 19, 2022", "Headline": "ආණ්ඩුව අභ්‍යන්තර ගැටීම්; කැබිනට් – රාජ්‍ය ඇමතිවරු දෙපිල බෙදීම දක්වා", "News Content": "ආණ්ඩුව අභ්‍යන්තරයේ පවතින ගැටීම් තවත් තීව්‍ර කරමින් කැබිනට් ඇමතිවරුන් හා රාජ්‍ය ඇමතිවරුන් වශයෙන් දෙපිල බෙදීම දක්වා තව දුරටත් ප්‍රබල වී ඇත.  මේ නිසා රාජ්‍ය අමාත්‍යවරුන් රාශියක් තම තමන්ගේ අමාත්‍යංශවල නිල කටයුතු මගහැර යාමට හෝ නිල නොවන ආකාරයෙන් වර්ජනය කිරීමට පවා පෙළඹී සිටින බව අනාවරණය වේ. මෙයට හේතු වී ඇත්තේ කැබිනට් ඇමතිවරුන් සහ එම අමාත්‍ය ලේකම්වරුන් රාජ්‍ය අමාත්‍යවරුන් මෙන්ම එම අමාත්‍යංශ ලේකම්වරුන්ට ද ස්වාධීනව කටයුතු කර ගෙන යාමට අවස්ථාව ලබා නොදීමයි.  මෙම තත්වය උග්‍රවීම නිමල් ලන්සා ඇමතිවරයාට පියල් නිශාන්ත රාජ්‍ය ඇමතිවරයා තර්ජනය කිරීමෙන් ප්‍රබල ලෙස මතුවී තිබේ.  මහා මාර්ග ඇමති ජොන්ස්ටන් ප්‍රනාන්දු ඇමතිවරයාගේ අවශ්‍යතාවය මත පියල් නිශාන්ත විසින් නිමල් ලන්සාට තර්ජනය කර ඇති බව අභ්‍යන්තර ආරංචිමාර්ගවලින් හෙළි වේ.  මෙවැනි ගැටීම් රැසක් සෞඛ්‍ය අමාත්‍යංශ්‍ය, අධ්‍යාපන අමාත්‍යංශය ඇතුළු අමාත්‍යංශ ගණනාවක පවතින බව අනාවරණය වේ. රාජ්‍ය ඇමතිවරුන් 40ක් සිටින අතර එයින් අති බහුතරටයක ගැටීම් පවතින බවත් ඒ අතරින් රාජ්‍ය අමාත්‍යවරුන් 10කට අධික සංඛ්‍යාවක් අමාත්‍යංශ නිල නොවන වර්ජනයක නියැලී සිටින බවත් හෙළිවී තිබේ.", "URL": "https://lankatruth.com/si/?p=128975", "Category": "පුවත්", "Parent URL": null}