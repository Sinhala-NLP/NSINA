{"Source": "Lankatruth", "Timestamp": "August 21, 2019", "Headline": "කසල ප්‍රවාහනය කරමින් තිබූ ලොරි රථ පෙළකට තවත් ප්‍රහාරයක්", "News Content": "අරුවක්කාලු කසල අංගනය වෙත කොළඹ සිට කසල ප්‍රවාහනය කරමින් තිබූ ලොරි රථ හතරකට අද(21) අලුයම ගල් ප්‍රහාරයක් එල්ල කර තිබේ. අද අලුයම 1.00ට පමණ මෙම ගල් ප්‍රහාරය එල්ල වී ඇතැයි පොලීසිය පවසයි. පෙරේදා ද කසල ප්‍රවාහනය කරමින් තිබූ ලොරි රථ තුනකට ගල් මුල් ප්‍රහාරයක් එල්ලවූ අතර ඊට සම්බන්ධ සැකකරුවන් සිව් දෙනෙකු ද පොලීසිය විසින් අත්අඩංගුවට ගත්තේ ය. මෙම ප්‍රහාරවලින් ලොරි රථවලට සුළු හානි සිදුව ඇතැයි පොලීසිය පවසයි.", "URL": "https://lankatruth.com/si/?p=79432", "Category": "පුවත්", "Parent URL": null}