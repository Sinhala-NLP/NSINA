{"Source": "Lankatruth", "Timestamp": "January 22, 2021", "Headline": "කාති උසාවි නීත්‍යානුකූලයි – අලි සබ්‍රි", "News Content": "කාති උසාවි යනු මෙරට අධිකරණ පද්ධතියේම කොටසක් බැවින් එය නීත්‍යානුකූල අධිකරණයක් බව අධිකරණ ඇමති මොහොමඩ් අලි සබ්‍රි පවසයි. කාති අධිකරණ වසර 70ක් පමණ ලංකාව තුල ක්‍රියාත්මක බවද ඔහු වැඩිදුරටත් අවධාරණය කරයි. දිවයින පුරා කාති උසාවි 25ක් සඳහා විනිසුරුවරුන් බඳවාගැනීමට මේ වනවිට අයදුම්පත් කැඳවා ඇත. අවුරුදු 40 ට වැඩි මුස්ලිම් පිරිමි පුද්ගලයන්ට, මව්ලවිවරුන්ට හා අධ්‍යාපන අමාත්‍යාංශය නිකුත්කළ අල් ආලිම් සහතික පත්‍රලාභීන්ට මේ සඳහා අයදුම් කළ හැකි බව පැවසේ.", "URL": "https://lankatruth.com/si/?p=109085", "Category": "පුවත්", "Parent URL": null}