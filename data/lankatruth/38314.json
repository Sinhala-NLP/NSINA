{"Source": "Lankatruth", "Timestamp": "July 25, 2017", "Headline": "ඒකාබද්ධ සටනකට එන්නැයි සියළු වෘත්තීය සමිතිවලට ආරාධනා", "News Content": "ඛනිජ තෙල් වෘත්තීය සමිති එකමුතුවේ නියෝජිතයින් සහ ඛනිජතෙල් අමාත්‍යාංශයේ ලේකම්වරයා සමග අද (25) පැවති සාකච්ඡාව එකඟතාවයකින් තොරව අවසන් වී ඇත. ඒ අනුව තම ඉල්ලීම් ලැබෙනතුරු ඛනිජ තෙල් වර්ජනය අඛණ්ඩව ඉදිරිට ගෙනයන බවත් ඒකාබද්ධ වෘත්තීය සටනක් සඳහා සියළුම සහෝදර වෘත්තීය සමිතිවලට තමන් ආරාධනා කර සිටින බවත් ඛනිජ තෙල් පොදු සේවක සංගමයේ සභාපති අශෝක රන්වල මහතා සඳහන් කර සිටියේ ය. චීන වරායේ තෙල් ටැංකි සංකීර්ණය ලංකා ඛනිජ තෙල් නීතිගත සංස්ථාවට පැවරීම, හම්බන්තොට වරායේ තෙල්ටැංකි සංකීර්ණයේ තෙල් පහසුකම් අංශය ලංකා ඛනිජ තෙල් නීතිගත සංස්ථාවට පැවරීම මෙන්ම සපුගස්කන්ද පිරිපහදුව නවීකරණය කර යළි පිරිපහදු කටයුතු ආරම්භ කිරීම යන ඉල්ලීම් තුන මුල් කරගනිමින් ඛනිජ තෙල් වෘත්තීය සමිති එකමුතුව ඊයේ (24) මධ්‍යම රාත්‍රියේ සිට මෙම අඛණ්ඩ වැඩ වර්ජනය ආරම්භ කළේ ය.", "URL": "https://lankatruth.com/si/?p=38314", "Category": "පුවත්", "Parent URL": null}