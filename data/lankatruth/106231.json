{"Source": "Lankatruth", "Timestamp": "January 1, 2021", "Headline": "කොරෝනා නව ප්‍රභේදය වැඩිපුර හැදෙන්නේ තරුණ අයටලු", "News Content": "එංගලන්තයෙන් හමු වී දැන් ලොව පුරා වේගයෙන් ව්‍යාප්ත වෙමින් යන කොරෝනා වෛරසයේ නව ප්‍රභේදය වයස අවුරුදු 20 ට අඩු අයට වැඩිපුර සෑදෙන බව පර්යේෂණයකින් හෙලිවී ඇතැයි වාර්තා වේ. එඩින්බර්ග් විශ්ව විද්‍යාලය, ඉම්පීරියල් විද්‍යාලය, සහ එංගලන්තයේ මහජන සෞඛ්‍ය ආයතනය ඒකාබද්ධව සිදුකල පර්යේෂණයෙන් මෙම කරුණ අණාවරණය වී ඇත.එමෙන්ම මෙම නව වෛරස් ප්‍රභේදය ඉතාමත් වේගවත් පැතිරීමක් පෙන්නුම් කරන අතර පාලනය කිරිම ඉතාමත් දුෂ්කර කාර්යයක් බව පර්යේෂකයෝ වැඩි දුරටත් පවසති. මෙම වෛරසය පාලනය කිරීමට හැකි ඉක්මනින් එන්නතක් සොයා ගැනීම හැර වෙන විකල්පයක් නැ යනුවෙන් මෙම පර්යේෂණයේ කොටස්කරුවෙකු වන ඉම්පිරියල් විද්‍යාලයේ මහාචාර්ය නීල් ෆර්ගියුසන් පවසයි.", "URL": "https://lankatruth.com/si/?p=106231", "Category": "කොවිඩ් -19 (කොරෝනා ) පුවත්", "Parent URL": null}