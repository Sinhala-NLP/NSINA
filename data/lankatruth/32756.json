{"Source": "Lankatruth", "Timestamp": "April 14, 2017", "Headline": "SAITM විරෝධී සිසු සත්‍යග්‍රහයට සහාය පළකරමින්", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බල කරමින් වෛද්‍ය පීඨ 06ක සිසුන් දැනට දින 450කට ආසන්න කාලයක් සත්‍යග්‍රහයක නිරතව සිටින අතර පසුගිය වසරේ මෙන්ම මෙම වසරේද ඔවුන් අවුරුදු සමරන්නේ එම අට්ටාලවල සිට ය. අලුත් අවුරුදු දිනය ලෙස සැළකෙන අද (14) දින දේශපාලන පක්ෂ නායකයින්, වෘත්තීය සිමිති නායකයින්, වෛද්‍ය පීඨ සිසුන්ගේ දෙමව්පියන් සහ විශ්වවිද්‍යාල සිසුන් එම සිසුන් සත්‍යග්‍රහයේ නිරත අට්ටාල වෙත ගොස් අලුත් අවුරුද්ද සමරමින් සයිටම් විරෝධී සටනට සිය සහාය පළ කර තිබේ. විශේෂයෙන් මෙම අවස්ථාවට ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති, දකුණු පළාත් සභා මන්ත්‍රී නලීන් හේවගේ, මහනුවර දිස්ත්‍රිත් සංවිධායක ගයාන් ජානක යන මහත්වරු සහ ජවිපෙ බස්නාහිර පළාත් සභා මන්ත්‍රීවරුන් වන ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතාත් ලංකා ඛණිජතෙල් පොදු සේවා සංගමයේ සභාපති අශෝක රන්වල මහතාත් ඊට එක් වී ඇත. එහි අවස්ථා පහතින් පල වේ.   ජයවර්ධනපුර වෛද්‍යපීඨ සිසුන්ගේ සත්‍යග්‍රහය   කොළඹ වෛද්‍යපීඨ සිසුන්ගේ සත්‍යග්‍රහය  කරාපිටියවෛද්‍යපීඨ සිසුන්ගේ සත්‍යග්‍රහය  රාගමවෛද්‍යපීඨ සිසුන්ගේ සත්‍යග්‍රහය  පේරාදෙණිය වෛද්‍යපීඨ සිසුන්ගේ සත්‍යග්‍රහය  රජරට වෛද්‍යපීඨ සිසුන්ගේ සත්‍යග්‍රහය", "URL": "https://lankatruth.com/si/?p=32756", "Category": "පුවත්", "Parent URL": null}