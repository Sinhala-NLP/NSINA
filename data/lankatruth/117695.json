{"Source": "Lankatruth", "Timestamp": "June 5, 2021", "Headline": "ඉවතලන මුව ආවරණ අනාගත ඛේදවාචකයක් – වෛද්‍ය නලින්ද ජයතිස්ස", "News Content": "අද දිනට යෙදී ඇති ලෝක පරිසර දිනය වෙනුවෙන් සිය ෆේස්බුක් පිටුවේ පෝස්ටුවක් පලකරන ජනතා විමුක්ති පෙරමුණේ මධ්‍යම කමිටු සාමාජික, හිටපු පාර්ලිමෙන්තු මන්ත්‍රි වෛද්‍ය නලින්ද ජයතිස්ස කොරෝනා වසංගතය නිසා අනාගතයේදී ඇතිවිය හැකි දැවැන්ත පාරිසරික අර්බුදයක් ගැන ආනාවරණය කරයි. කොරෝනා රෝගයෙන් ආරක්ෂා විමට පාවිච්චි කරන මුව ආවරණ සම්බන්ධයෙන් ඩෙන්මාර්කයේ පර්යේෂකයන් කන්ඩායමක් විසින් සිදුකල පර්යේශණයක් උපුටා දක්වන වෛද්‍ය නලින්ද ජයතිස්ස, ලොව පුරා ජනයා සෑම විනාඩියකදිම මුව ආවරණ මිලියන 3 ක් පාවිච්චි කර ඉවත දමන බවත් මෙම මුව ආවරණ වල ඇති ප්ලාස්ටික් අංශූ මෙන්ම වෙනත් රසායන සහ බැර ලෝහ පරිසරයට එකතුවීමෙන් බරපතල පරිසර ප්‍රශ්නයක් ඇතිවන බව පවසයි. කොරෝනා රෝගයෙන් ජීවිත බේරාගන්නා අතරම එම ක්‍රියාවලියේ අතුරුඵලයක් ලෙස ගොඩගැසෙන ප්ලාස්ටික් වසංගතයට ලෝකයක් ලෙස පිළිතුරු සෙවිය යුතු යැයි වෛද්‍ය නලින්ද ජයතිස්ස සිය ෆේස්බුක් පෝස්ටුවේ වැඩිදුරටත් සඳහන් කර සිටියි.", "URL": "https://lankatruth.com/si/?p=117695", "Category": "පරිසර", "Parent URL": null}