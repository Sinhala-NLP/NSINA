{"Source": "Lankatruth", "Timestamp": "July 12, 2019", "Headline": "ඉන්දියාව, සඳ මත යානයක් පතිත කළ සිව් වැනි රට වීමේ අපේක්ෂාවෙන්", "News Content": "අසල්වැසි ඉන්දියාව ලබන 14 වැනිදා චන්ද්‍රයා නිරීක්ෂණය කිරීම සඳහා යානයක් ගුවන් ගත කිරීමට නියමිතව ඇත. චන්ද්‍රයාන් – 2 ලෙස නම්කර ඇති මෙම යානය ආන්ද්‍ර ප්‍රදේශ් ප්‍රාන්තයේ ශ්‍රී-හරිකොටා ගගන මධ්‍යස්ථානයෙන් ගුවන් ගත කරන අතර එය සාර්ථකව සඳමත පතිත කළහොත්, චන්ද්‍රයා මත යානයක් පතිත කළ සිව්වැනි රට ලෙස ඉන්දියාව ඉතිහාස ගත වේ. මෙම මෙහෙයුම වෙනුවෙන් ඉන්දියාව රුපියල් කෝටි 960ක මුදලක් වැයකර ඇති අතර යානය කිලෝමීටර් තුන් ලක්ෂ අසූ හතරදහස් හාරසියයක්(3 84 400)ක් ගෙවා චන්ද්‍රයාගේ දකුණු ධ්‍රැව ප්‍රදේශයට පතිත කරන ඇත. ගණනය කර ඇති කාලය අනුව චන්ද්‍රයාන් – 2 යානය සැප්තැම්බර් මස 6 වැනිදා චන්ද්‍රයාට සමීප වනු ඇතැයි වාර්තා වේ. තවත් දින 5කින් මිනිසා සඳ මත පා තබා 50 වැනි වසර සැපිරීම ද විශේෂත්වයකි.", "URL": "https://lankatruth.com/si/?p=77542", "Category": "විදෙස් පුවත්", "Parent URL": null}