{"Source": "Lankatruth", "Timestamp": "January 8, 2021", "Headline": "ඔන්න ඉතිං ඕස්ට්‍රේලියාවේ පුංචි කොලු ගැටයෙක්ට එයාලගේ ජාතික කන්ඩායමේ දොර ඇරෙනවලු…", "News Content": "ඒ තමයි විල් පූකොව්ස්කි කියන අවුරුදු 22කේ තරුණයා… එයා ඉන්දියාවට එරෙහිව ටෙස්ට් වරම් දිනාගෙන එයාගේ පලවෙනි ටෙස්ට් තරගයේ මංගල ඉනිමේදිම අර්ධ ශතකයක් රැස් කර ගන්නටත් හපනෙක් වෙනවා… පූකොව්ස්කි මේ වෙද්දි පළමුපෙල තරග 23කින් ඉනිම් 36ක් දියත් කරලා තුන් වතාවක් නොදැවුනු පිතිකරුවෙක් ලෙස ඉදලා ලකුණු 1744ක් රැස් කර ගන්නවා. ඊට එයා ශතක හයකුයි අර්ධ ශතක පහකුයි එක් කර ගන්නේ එයාගේ පලමුපෙල පිතිකරන සාමාන්‍ය 54.50ක අගයක් තියාගෙන… ඒ වගේම පූකොව්ස්කි පළමුපෙල ඉනිමක මේ වෙද්දි දියත් කරපු ඉහළම ඉනිම වෙන්නේ නොදැවි ලබාගත් ලකුණු 255ක ඉනිම සදහන් කරන්න පුළුවන් !!! ඉතිං මේ වෙද්දි හොදටම සාර්ථක මේ පුංචි කොල්ලට අවස්ථාවක් දෙන්න කැන්ගරු බලධාරින් දෙපාරක් හිතන්නේ නැහැ… ඒත් එක්කම මෙවර LPL තරගාවලියට ආපු ජ්‍යෙෂ්ඨ ක්‍රීඩකයෙක් වෙන පකිස්තාන සුපිරි තුන් ඉරියව් ක්‍රීඩක ෂොයිබ් මලික් අපූරු කතාවක් කියනවා. ඒ තමයි මේ LPL එකෙන් තෝරන්න ඕන ලංකාවේ ටෙස්ට් ක්‍රිකට් කන්ඩායම නෙමෙයි ලංකාවේ විස්සයි විස්ස කන්ඩායම කියලා… මාර වැඩේ… ලංකාවට උනේ… ඒ කතාව නිකන් පේන කිව්වා වගේ එකක් උනා අන්තිමේ… දකුණු අප්‍රිකානු සංචාරයේදි එංගලන්ත සහ දකුණු අප්‍රිකානු තරගාවලි දෙකටම කියලා නම් කරපු සංචිතයේ ක්‍රීඩකයින් බොහෝ දෙනෙක් ආබාධ වෙනවා. ඒ වෙනුවට ක්‍රිකට් තේරිම් කමිටුව ක්‍රීඩකයින් පිරිසක් නම් කරනවා එංගලන්ත තරගාවලියට ක්‍රීඩා කරන්න. ඉතිං ඒ නම් කරපු නම් අතර ඇන්ජලෝ මැතිව්ස්, නුවන් ප්‍රදීප්, රොෂේන් සිල්වා වගේම රමේෂ් මෙන්ඩිස් සහ අවිශ්ක ප්‍රනාන්දු ඉන්නවා. ඇන්ජි, නුවන්,‍ රෝෂේන් ගැන නම් ඉතිං සාධාරණයි ! පළමුපෙල පිටියේ ත්‍රිත්ව ශතකයක් ගහපු මේ වෙද්දි පළමුපෙල ශතක පහකුයි අර්ධ ශතක 11කුයි තියාගෙන පිතිකරන සාමාන්‍ය 43.46ක අගයක් තියාගෙන දග පන්දුවෙන් කඩුලු 83ක් බිද හෙලපු රමේෂ් මෙන්ඩිස් මේ සංචිතයට නම් කරපු එක නම් මාරම වටින තීරණයක්… ඒ වගේම අන්තිමට පුංචි ගොම බිංදුවකුත් මේ සංචිතයට වැටෙනවා අවිශ්ක කියන හාදයා නම් කරායින්… ඒ මොකද කියනවා නම් පළමුපෙල පිතිකරන සාමාන්‍යය 67.54ක් තියාගෙන ශතක 13කුයි අර්ධ ශතක 13කුයි ගහලා පළමුපෙල ඉනිම් 59කදි ලකුණු 3,445ක් ගහපු අර ඕසිලගේ විල් පූකොව්ස්කි වගේ මේ වෙද්දි සාර්ථකම වෙලා ඉන්න අද ලෝකේ පළමුපෙල පිතිකරුවෙක් ලබාගෙන ඉන්න හොදම සාමාන්‍ය තියෙන පැතුම් නිස්සංක වගේ කෙනෙක් පැත්තකින් තියලා පළමුපෙල සාමාන්‍යය 31.86ක් තියෙන අවිශ්කව එකතු කරපු එක නම් අර ශොයිබ් කිව්වා වගේ හෙන ගොං තීරණයක්… ඔන්න ඒ අස්සේ අවිශ්කගේ ශාරිරික යෝග්‍යතාව පිලිබඳ ප්‍රශ්නයකුත් ඇවිත්… තවත් වෙලාව තියෙයි ලංකවේ අපේ පිටිවල ගහන මේ තරගාවලියේ අපේ දක්ෂයෙක්ට අවස්ථාවක් දීලා බලන්න. ඒ වගේම තවත් පුංචි වෙනසකටත් එක්ක අර දකුණු අප්‍රිකාවේ වගේම රටින් පිටදි සාර්ථක වෙන ඒත් ලංකාව ඇතුලේ ටෙස්ට් පිතිකරන සාමාන්‍යය 22.73ක වගේ අඩු අගයක් රදවා ගනිමින් ලංකාවේ ටෙස්ට් ඉනිමක එයා ගහපු ඉහළම ලකුණු ගණන විදිහට ලකුණු 70ක් විතරක් ලබාගෙන ඉන්න ආරම්භක පිතිකරු කුසල් ජනිත් පෙරේරා වෙනුවට සංචිතේ ඉන්න සන්තුෂ් ගුණතිලක වගේ පිතිකරුවෙක්ට අවස්ථාවක් දෙනවා නම් වටිනවා. ඒ වගේම ඉතිං ඕසිලා පූකොව්ස්කි වගේ ටෙස්ට් ආකෘතියේ දක්ෂතා අතර ඉන්න තරුණයින්ට අවස්ථාවක් දෙද්දි ඉන්දියාවේ ෂෝලා ෆේල් වෙද්දි සුබ්මන් ගිල් වගේ අයට අවස්ථාව දෙද්දි ශොයිබ් මලික් අර කතාව කියලා කට ගන්නත් කලින් LPL වීරයෝ ටෙස්ට් සංචිතයට ගේනවා. ඔන්න ඕක තමයි ඉතිං ලංකාවෙයි අනිත් රටවල්වලයි ක්‍රිකට්වල වෙනස !!! ©️ Rishie Bro", "URL": "https://lankatruth.com/si/?p=107536", "Category": "ක්‍රීඩා පුවත්", "Parent URL": null}