{"Source": "Lankatruth", "Timestamp": "August 23, 2012", "Headline": "ඉඩම් පනතට යුද්ධ කාලයක් නැහැ", "News Content": "කාලාවරෝධී හිමිකම 30 අවුරුදු යුද සමයට අදාල නොවන පරිදි ඉඩම් පනත සංශෝධනය කිරීමට සූදානම් බව රවුෆ් හකීම් අධිකරණ අමාත්‍යවරයා පවසයි. කාලාවරෝධී හිමිකම 30 අවුරුදු යුද සමයට අදාල නොවන පරිදි ඉඩම් පනත සංශෝධනය කිරීමට සූදානම් බව රවුෆ් හකීම් අධිකරණ අමාත්‍යවරයා පවසයි. ඔහු මේ බව ප්‍රකාශ කර ඇත්තේ පසුගියදා ලංකාවට පැමිණි ජපාන විශේෂ නියෝජිත යසුෂි අකාෂි සමගය. දැනට පවතින නීතියේ අඩුලුහුඩුකම් හේතුවෙන් නැවත පදිංචි කිරීමේ කටයුතුවලදී ගැටලු රැසක් පැනනැගී ඇති බව ඔහු කියා තිබේ.  නැවත පදිංචි කරවීමට යාමේදී යුද සමය තුළ එම අවතැන්වූවන්ගේ ඉඩම් දස වසරකට වැඩි කාලයක් වෙනත් පුද්ගලයින් විසින් අල්ලා ගෙන ඇති බව කියා සිටින ඔහු එම ගැටලුව හේතුවෙන් යුද කාලය පනතට අදාල නොවන ලෙසට සංශෝධනය කිරීමට කටයුතු කරන බව සඳහන් කරයි.", "URL": "https://lankatruth.com/si/?p=3774", "Category": "පුවත්", "Parent URL": null}