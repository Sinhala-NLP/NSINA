{"Source": "Lankatruth", "Timestamp": "November 17, 2020", "Headline": "තවත් ආසාදිතයන් 244ක්…", "News Content": "අද (17) දිනයට මේ වනවිට පමණක් කොවිඩ් – 19 සාදිතයින් 244 දෙනෙකු මෙරටින් වාර්තාවී ති⁣බේ. ඒ අනුව අද දින වාර්තා වී ඇති සමස්ත ආසාදිතයින් ගණන 401කි. ඉන් ආසාදිතයින් 398දෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් තිදෙනා නිරෝධායනයට ලක් වෙමින් සිටි, විදේශයන්හි සිට පැමිණි මුහුදු ආරක්ෂකයන් ලෙස කටයුතු කරන්නන්ය. මේ වනවිට වාර්තා වී ඇති සමස්ත නව කොවිඩ් – 19 පොකුර 14,568ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,799 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 18,075කි. මේ වනවිට ජීවිතක්ෂයට පත්ව ඇති ආසාදිතයින් ගණන 61කි.", "URL": "https://lankatruth.com/si/?p=100566", "Category": "කොවිඩ් -19 (කොරෝනා ) පුවත්", "Parent URL": null}