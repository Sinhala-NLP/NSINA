{"Source": "Lankatruth", "Timestamp": "June 15, 2018", "Headline": "විශ්වවිද්‍යාල ප්‍රතිපාදන කොමිසමට එරෙහිව දෙමව්පියෝ අල්ලස් කොමිසමට යති", "News Content": "විදේශීය සිසුන් මෙරට වෛද්‍යවිද්‍යාලවලට බඳවා ගැනීමේදී විශ්වවිද්‍යාල ප්‍රතිපාදන කොමිෂන් සභාව සහ උසස් අධ්‍යාපන අමාත්‍යාංශය වගකීම් පැහැරහැර ක්‍රියාකිරීමෙන් දූෂණ සිදුකොට ඇතැයි චෝදනා කරමින් වෛද්‍ය පීඨ ශීෂ්‍ය දෙමාපිය සංගමය ඊයේ (14) අල්ලස් හෝ දූෂණ චෝදනා විමර්ශන කොමිෂන් සභාව හමුවේ පැමිණිල්ලක් ගොනු කර තිබේ. මෙහිදී දෙමාපියන් වැඩි දුරටත් දක්වන්නේ අත්තනෝමතිකව විදෙස් සිසුන් බඳවා ගැනීම හරහා මෙරට වෛද්‍ය අධ්‍යාපනය අපේක්ෂාකරන ශිෂ්‍යන්ට බලවත් අසාධාරණයක් සිදුවන බවයි. එසේම විදේශීය සිසුන් බඳවාගන්නා ක්‍රමවේදය කවරේද යන්න විමසීමට මෙරට කිසිඳු පුරවැසියෙකුට ඉඩක් නොමැතිබවද පැමිණිල්ලේ සඳහන්ව ඇත.", "URL": "https://lankatruth.com/si/?p=54400", "Category": "පුවත්", "Parent URL": null}