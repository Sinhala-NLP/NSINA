{"Source": "Lankatruth", "Timestamp": "June 17, 2023", "Headline": "රනිල් මුදල් ඇමතිකම හොඳටම කරනවා – කෝටි 90,400ක පොල්ලක්", "News Content": "මුදල් ඇමති රනිල් වික්‍රමසිංහ යටතේ පසුගිය 2022 වසරේදී දේශීය ආදායම් බදු දෙපාර්තමේන්තුවට රුපියල් කෝටි 90,400ක පොලු තබා ඇති බව අනාවරණය වේ.  මුදල් අමාත්‍යංශයේ වාර්ෂික වාර්තාවට ඇතුලත් කර තිබෙන විගණකාධිපති වාර්තාවේ මේ බව දැක්වේ. එම වාර්තාවේ මේ බව දැක්වෙන්නේ “වැඩිම හිඟ හිටි ආදායමක් වාර්තා වී ඇති දේශීය ආදායම් දෙපාර්තමේන්තුව විසින් 2022 දෙසැම්බර් 31 වෙනි දින වනවිට එකතු කළ යුතුව තිබූ රු. බි. 904ක ආදායම්, එකතු නොකර හිඟ හිටව පැවතිණි.“ යනුවෙන් දැක්වේ.  එම වාර්තාවේ මේ පිළිබඳව වැඩිදුරටත් දැක්වෙන්නේ “එම ආදායම් 2022 වර්ෂයේදී රැස්කර ගැනීමට සමත්වූයේ නම්, එම වර්ෂයේ ආදායම් ඌණතාවය රුපියල් බිලියන 636ක් හෙවත් සීයයට 41.30කින් අඩුකර ගත හැකිව තිබිණි“ යනුවෙන් රජය ලැබිය යුතු ආදායම් ලබා නොගැනීම සහ පාඩුව පිළිබඳව වැඩිදුරටත් විස්තර කර තිබේ.", "URL": "https://lankatruth.com/si/?p=147886", "Category": "ආර්ථික පුවත්", "Parent URL": null}