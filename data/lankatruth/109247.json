{"Source": "Lankatruth", "Timestamp": "January 25, 2021", "Headline": "දකුණේ, මධ්‍යම තුන්පොළක් ලොක්ඩවුන්", "News Content": "රට තුළ පවතින කොවිඩ් – 19 වසංගත තත්වය හේතුවෙන් අද (25) උදෑසන 06 සිට ක්‍රියාත්මක වන පරිදි හම්බන්තොට දිස්ත්‍රික්කයේ සහ මහනුවර දිස්ත්‍රික්කයේ ප්‍රදේශ තුනක් හුදකලා කර තිබේ. ඒ අනුව හම්බන්තොට දිස්ත්‍රික්කයේ අම්බලන්තොට ප්‍රාදේශීය ලේකම් කොට්ඨාසයට අයත් අංක ﻿140 – බෝලාන දකුණ ග්‍රාම නිලධාරී වසමෙහි මැක්කොණිය ගම්මානයත් පූජාපිටිය සෞඛ්‍ය වෛද්‍ය නිලධාරී කොට්ඨාසයේ පල්ලියකොටුව සහ ගල්හින්න ග්‍රාමනිලධාරී වසමත් මෙලෙස හුදකලා කර ඇත.", "URL": "https://lankatruth.com/si/?p=109247", "Category": "කොවිඩ් -19 (කොරෝනා ) පුවත්", "Parent URL": null}