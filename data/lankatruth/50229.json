{"Source": "Lankatruth", "Timestamp": "April 6, 2018", "Headline": "අනිකාට තර්ජනය කිරිමගැන නෙත්තිකුමාරට අධිචෝදනා", "News Content": "බැදුම්කර කොමිසමේ සාක්ෂිකාරියක වූ අනිකා විජේසූරිය මහත්මියට තර්ජනය කිරීමේ සිද්ධියට අදාලව චෝදනා ලැබ සිටින ශනිල් නෙත්තිකුමාරට විරුද්ධව වින්දිතයන් හා සාක්ෂිකරුවන් ආරක්ෂා කිරීමේ පනත ප්‍රකාරව මහාධිකරණය හමුවේ අධිචෝදනා ගොනු කර නඩු පවරන බව රජයේ ජ්‍යෙෂ්ඨ නීතීඥ ලක්මිණී ගිරියාගම මෙනෙවිය කොළඹ ප්‍රධාන මහේස්ත්‍රාත්වරයා හමුවේ පසුගිය දෙවැනිදා ප්‍රකාශ කර තිබේ. අනිකා විජේසූරිය සහ ඔහුගේ පවුලේ අයට මරණීය තර්ජන කිරීම සම්බන්ධයෙන් කොළඹ කොටුව මහේස්ත්‍රාත් අධිකරණය යටතේ පවතින නඩුවක චූදිත වූ ශනිල් නෙත්තිකුමාර යන අය සම්බණ්ධයෙන් මෙම පියවර ගැනීමට නීතිපතිවරයා සූදානම්ව ඇතිබවත් එම සිද්ධියට අදාල තර්ජනය කිරීමේ හඬපට සහ දුරකථන රජයේ රස පරීක්ෂකවරයා වෙත යවා වාර්ථා ලැබීමෙන් පසු එම පියවර ගන්නා බවත් නීතීඥවරිය අධිකරණයට දැනුම් දී ඇත. නීතිපතිවරයා නියෝජනය කරමින් අධිකරණයේ කරුණු දැක්වූ රජයේ නීතිඥවරිය මේ බව සඳහන් කර තිබුණේ, අනිකා විජේසූරිය යන අයගේ සොහොයුරා වූ විජිත් විජේසූරිය යන අය රාත්‍රී සමාජ ශාලාවකදී තමන්ට මරණීය තර්ජන එල්ලකර බැන වැදුනු බව සඳහන් කරමින් ශනිල් නෙත්තිකුමාර යන අය විසින් කුරුඳුවත්ත පොලීසිය වෙත කර තිබූ පැමිණිල්ලක සාක්ෂි විභාගයට එක් වෙමිණි. ඒ අනුව ශනිල් නෙත්තිකුමාර යන අය මෙම නඩුවේ පැමිණීලිකරු ලෙසින් සිටියදීද කොළඹ කොටුව අධීකරණයේ පවතින නඩුවේ නීතිපති උපදෙස් ලැබෙන තුරු මෙම නඩුව සම්බණ්ධයෙන් ඉදිරි පියවර නෙගන්නා ලෙසට රජයේ නීතීඥවරිය අධිකරණයෙන් ඉල්ලා ඇත. ඒ අනුව අදාල ඉල්ලීම සම්බණ්ධයෙන් නියෝගය ලබන මැයි මස 25 වැනිදාට දෙන බව සඳහන් කරමින් මහේස්ත්‍රාත්වරයා මෙම නඩුව එදින තෙක් කල්තබා ඇත.", "URL": "https://lankatruth.com/si/?p=50229", "Category": "පුවත්", "Parent URL": null}