{"Source": "Lankatruth", "Timestamp": "July 11, 2012", "Headline": "ජීවිතය එපා වී ව්‍යාඝ‍්‍ර කූඩූවට පනී !", "News Content": "ඩෙන්මාර්කයේ කෝපෙන්හේගන් සත්වෝද්‍යානයේ වෙසෙන ව්‍යාඝ‍්‍රයන් තිදෙනෙක් විසින් මිනිසෙකු මරා දමා ඇතැයි වාර්තා වේ. වයස අවුරුදු 20-25 අතර වෙතැයි සැලකෙන මියගිය පුද්ගලයා ව්‍යාඝ‍්‍රයන් වට කොට ඇති උස් තාප්පයක් තරණය කර දිය අගලකින් ද එතෙර වී ව්‍යාඝ‍්‍රයන් සමීපයට ගොස් ඇති අතර ලැබී ඇති සාක්ෂි අනුව මෙම පුද්ගලයා සිය දිවි නසා ගැනීමේ අරමුණින් සත්වෝද්‍යානයේ ව්‍යාඝ‍්‍රයන් සිටින කොටසට රාතී‍්‍ර කාලයේදී හොරෙන් ඇතුළු වී ඇති බවට සිදුවීම සම්බන්ධයෙන් පරීක්ෂණ පවත්වන පොලිස් නිළධාරින් සැක පළ කරයි.මිය ගිය පුද්ගලයා ඩෙන්මාර්ක ජාතිකයෙකු නොව රැකියා බලපත‍්‍රයක් සහිතව ඩෙන්මාර්කයේ වෙසෙන විදේශිකයෙකු බවට අනුමාන කරන ඩෙන්මාර්ක පොලීසිය ව්‍යාඝ‍්‍රයන් විසින් උගුරු දන්ඩ දරුණු ලෙස සපා කෑම නිසා ඔහුගේ මරණය සිදුවී ඇති බවට ප‍්‍රකාශ කරයි.", "URL": "https://lankatruth.com/si/?p=3135", "Category": "විදෙස් පුවත්", "Parent URL": null}