{"Source": "Lankatruth", "Timestamp": "May 15, 2017", "Headline": "කැබිනට් සංශෝධනය ස්ථිරයි –  මුදල් මංගලට, රවීට විදෙස් කටයුතු", "News Content": "බාලගිරි දෝශයකට ලක්ව තිබූ කැබිනට් සංශෝධනය ස්ථිර වශයෙන්ම සිදුවන බව මේ වනවිට වාර්තා වේ. අගමැතිවරයාගේ චීන සංචාරය අවසන් වීමෙන් පසු අදාළ කැබිනට් සංශෝධනය සිදු කිරීමට ජනපති මෛත්‍රීපාල සිරිසේන මහතා හා අගමැති රනිල් වික්‍රමසිංහ මහතා අතර එකඟතාවයකට පැමිණ ඇත. ඒ අනුව අර්බුදයකට ලක්ව ඇති මුදල් අමාත්‍ය ධුරය මංගල සමරවීර මහතාට ලබා දීමටත් එයින් පුරප්පාඩුවන විදේශ කටයුතු අමාත්‍ය ධුරය රවී කරුණානායක මහතාහට පිරණැමීමටත් අවසන් එකඟතාවයකට පැමිණ ඇති බව වාර්තා වේ. කෙසේ නමුත් පසුගිය දිනවල මාධ්‍යවාර්තා පලවූයේ තමා මුදල් අමාත්‍ය ධුරයෙන් ඉවත් කළහොත් ඊට එරෙහිව විපක්ෂයේ අසුන් ගන්නා බව රවී කරුණානායක මහතා ප්‍රකාශ කළ බවයි. නමුත් ආණ්ඩුව අභ්‍යන්තරයේ ශ්‍රීලනිප හා එජාපය අතර හටගෙන තිබෙන අර්බුදය හේතුවෙන් රවී කරුණානායක මහතාට අඩියක් පස්සට ගෙන තම තීන්දුව වෙනස් කිරීමට බලපෑම් එල්ල වී ඇත.", "URL": "https://lankatruth.com/si/?p=34303", "Category": "පුවත්", "Parent URL": null}