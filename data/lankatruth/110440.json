{"Source": "Lankatruth", "Timestamp": "February 11, 2021", "Headline": "ශිෂ්‍යත්ව ගැටලුවට විසදීමට එකඟ වූ පරිදි අධ්‍යාපන බලධාරීන් ක්‍රියා කළ යුතුයි… නාගස්තැන්නේ අරුණ හිමි…", "News Content": "පසුගිය වසරේ ශිෂ්‍යත්වය ඉහළින් විභාඟය සමත් ළමුන් සඳහා පහසුකම් සහිත පාසලක් හිමිවිය යුතු වුවද මේ වනවිට එම අවස්තාව ළමුන්ට අහිමිව ඇති බවත් මෙයට ප්‍රධාන හේතුව වන්නේ ශිෂ්‍යත්ව පාසල් කඩයිම් ළකුණු අසාමාන්‍ය ලෙස ඉහළ දැමීම බවත් පාසල් සුරැකීමේ ජනතා ව්‍යාපාරයේ ලේකම් නාගස්තැන්නේ අරුණ හිමියෝ අවධාරණය කරති. පාසල් සුරැකීමේ ජනතා ව්‍යාපාරයේ ලේකම් හිමියෝ මේ බව පැවසූවේ මෙම ගැටලුව සම්බන්ධව මාධ්‍ය දැනුවත් කිරීම සඳහා අද (11) කොළඹ දී පවත්වන ලද මාධ්‍ය හමුවකදීය. මෙම මාධ්‍ය හමුව සඳහා පාසල් සුරැකීමේ ජනතා ව්‍යාපාරයේ ලේකම් පූජ්‍ය නාගස්තැන්නේ අරුණැ හිමි, ලංකා ගුරු සේවා සංගමේ ප්‍රධාන ලේකම් මහින්ද ජයසිංහ හා අසාධාරණයට පත් ළමුන්ගේ දෙමාපියෝ පිරිසක් සම්බන්ඳ වී සිටියහ. මෙහිදී මාධ්‍ය වෙත අදහස් දක්වමින් නාගස්තැන්නේ අරුණ හිමියෝ “අපි දන්නවා පසුගිය වර ශිෂ්‍යත්ව විභාඟය ඉහළින් සමත් වූ බොහෝ සිසුන් ප්‍රමාණයකයට පහසුකම් සහිත පාසලක අධ්‍යාපනය හැදෑරීමට තිබුණු අවස්තවාව ආධ්‍යාපන බලධාරීන්ගේ වැරදී තීන්දු නිසා එම සිසුන්ට අහිමි වුණා. මේ හේතුවෙන් දැවැන්ත අරගලයක අපි ඉන්නේ. අපේ අරගලයේ තීරනාත්මක අවස්ථාවක් ලෙස පසුගිය 01 දින අධ්‍යාපන ආමාත්‍යාංශයේ ලේකම් වරයා එකඟ වුණා පාසල් සඳහා බඳවාගැනීම් තාවකාලිකව මාසෙකින් නවත්තන්න. ඒ පිළිබඳව මාධ්‍ය ප්‍රකාශයක් පවා නිකුත් කරා. නමුත් දැන් ඇතැම් පාසල් සිසුන් බඳවාගැනීම් සිදුකරමින් ඉන්නේ. දැන් එතකොට අධ්‍යාපන ලේකම් වරයා දෙන නියෝග පහළ ඉන්න විදුහල්පතිවරු පිලිගන්නේ නැද්ද? එහෙම නැත්තන් මේ බඳවාගැනීම් ලේකම් වරයගේ අවබෝධය මතද වෙන්නේ. ඒ වගේම අප බලධාරීන්ට කියනවා පළවෙනිදා සාකච්ඡාවේදී එකඟ වුණ පරිදි මේ ප්‍රශ්නය විසඳන්න අපිට සාකච්ඡාවක් ලාබා දෙන්න කියලා. අපි කියනවා අධ්‍යාපන අමාත්‍යවරයාට ශිෂ්‍යත්ව ගැටළුව සම්බන්ධයෙන් ඔහුගේ ස්ථාවරය වහාම රටට හෙළි කරන්න කියලා. මොකද අද අධ්‍යාපන අමාත්‍යාංශයේ ලේකම් වරයා ඉදිරියට දාලා නිලධාරීන් හා දෙමව්පියන් අතර ගැටුමක් ඇති කරලා, ඇමතිවරයා බලාගෙන ඉන්නවා. ඔවූහු විශේෂ උත්සවවලට පමණක් සම්බන්ධ වෙලා, මාධ්‍ය ඇමතීමට පමණක් සීමා වෙලා ඉන්නේ. මේ ප්‍රශ්න විසඳන්න ඔහුගේ කිසිදු මැදිහත්වීමක් අපිට දකින්න ලැබෙන්නේ නැහැ. මැතිවරණ වේදිකාවල දරුවන් වඩාගෙන හෑම තැනම ඉබිනවා. ඒ ළමයින්ට අද ස්කෝලයක් නැතිවුනාම ආණ්ඩුවේ බලධාරීන්ට ගානක්වත් නැහැ. එ නිසා අපි ආණ්ඩුවට අවධාරණය කරල කියනවා වහාම එකඟ වූ පරිදි පාසල් සඳහා බඳවා ගැනීම් වහාම නතර කරන්න. මේ ප්‍රශ්නය විසඳීම සඳහා අසාධාරණයට පත් පාර්ශවයන්ට වහාම සාකච්ඡාවක් ලබා දෙන්න. එහෙම කරන්ඩ ආණ්ඩුව සූදානම් නැත්නම් පාසල් සුරැකීමේ ජනතා ව්‍යාපාරය විදිහට අපි ආණ්ඩුවට අවධාරණය කරලා කියනවා මීට එහා ගියපු වූ විරෝධතා ක්‍රියාමාර්ග තෝරන්න අපි කිසි ලෙසකත් පසුබට වෙන්නේ නැහැ. එ සඳහා අවස්ථාව උදා කරන්න එපා කියන කාරණාවත් අපි ආණ්ඩුවට මතක් කරන්නට ඕන. අසාධාරණයට පත් දෙමව්පියන්ටත් අපි කියනවා ඔබේ දරුවාට සිදු වී තිබෙන අසාධාරණය විරුද්ධව පෙරට එන්න. ඒ වෙනුවෙන් මැදිහත් වෙන්න. පාසල් සුරැකීමේ ජනතා ව්‍යාපාරය ලෙස ඔබේ අරගලය ජයග්‍රහණයකින් කෙළවර කර ගන්නා තාක් අපි අපේ උපරිම දායකත්වය ලබා දෙන්න සූදානම්. මෙම මාධ්‍ය හමුවේ දී ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ අදහස් දැක්වූ අතර අසාධාරණයට දරුවන්ගේ දෙමව්පියන් දෙදෙනෙකුද අදහස් දැක්වූහ.", "URL": "https://lankatruth.com/si/?p=110440", "Category": "පුවත්", "Parent URL": null}