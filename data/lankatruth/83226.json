{"Source": "Lankatruth", "Timestamp": "October 17, 2019", "Headline": "ජාතික ජන බලවේගයේ ප්‍රවාහන ප්‍රතිපත්තිය එළිදැක්වීම හෙට", "News Content": "ජාතික ජන බලවේගයේ ප්‍රවාහන ප්‍රතිපත්තිය එළිදැක්වීම හෙට(18) කළුතරදී සිදුකිරීමට නියමිතය. මෙම අවස්ථාව සඳහා ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා සහ ජාතික විද්වත් සංවිධානයේ ප්‍රවාහන ප්‍රතිපත්ති සම්පාදක කමිටුවේ විද්වතුන් ද සහභාගීවීමට නියමිතය. මීට අමතරව ජාතික ජන බලවේගය නියෝජනය කරන වෘත්තීයවේදීන්, කලාකරුවන් සහ සිවිල් ජන නායකයින් ද එක්වීමට නියමිතව ඇත. මේ වනවිට ජාතික ජන බලවේගය ඉදිරි ජනාධිපතිවරණය වෙනුවෙන් අධ්‍යාපන ප්‍රතිපත්තිය, සෞඛ්‍ය ප්‍රතිපත්තිය හා පරිසර ප්‍රතිපත්තිය යන ප්‍රතිපත්ති ප්‍රකාශන එළිදක්වා තිබේ.", "URL": "https://lankatruth.com/si/?p=83226", "Category": "පුවත්", "Parent URL": null}