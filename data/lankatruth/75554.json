{"Source": "Lankatruth", "Timestamp": "June 11, 2019", "Headline": "පූජාපිටියේ ප්‍රා. සභා මන්ත්‍රීවරු ඉන්ධන සහ දුරකථන දීමනා වැඩිකරගනියි – ජවිපෙ, උප සභාපති පමණක් විරුද්ධ වෙයි", "News Content": "පූජාපිටිය ප්‍රාදේශීය සභාවේ අද (11) පැවැති මහ සභා රැස්වීමේදී මන්ත්‍රීවරුන්ගේ ඉන්ධන දීමනාව සහ දුරකථන දීමනාව රුපියල් 500ක් බැගින් වැඩිකිරීම සඳහා ඉදිරිපත් වූ යෝජනාව වැඩි ඡන්ද 16 න් සම්මත වී තිබේ. ඊට විරුද්ධව ඡන්දය භාවිතා කර ඇත්තේ එහි උප සභාපති ලෙස කටයුතු කරන ශ්‍රී ලංකා මුස්ලිම් කොන්ග්‍රස් මන්ත්‍රී ඒ.එල්.එම් රසාන් මහතා සහ ජනතා විමුක්ති පෙරමුණේ මන්ත්‍රී දිල්ශාන් රූපසිංහ මහතා පමණි. උප සභාපති වරයා සහ ජනතා විමුක්ති පෙරමුණේ මන්ත්‍රී දිල්ශාන් රූපසිංහ මහතා මෙම යෝජනාවට විරෝධයපල කිරිම හේතුවෙන් මේ සඳහා ඡන්දය විමසීමට සභාපති අනුර ප්‍රනාන්දු මහතාට සිදු වී තිබේ. ඒ අනුව පැවැත්වූ ඡන්ද විමසීමේදී යෝජනාවට පක්ෂව ජන්ද 18ක් ලැබී ඇති අතර ඊට විරුද්ධව ඡන්ද දෙකක් පමණක් ලැබී ඇත. ඒ උප සභාපති වරයා සහ ජනතා විමුක්ති පෙරමුණේ මන්ත්‍රී දිල්ශාන් රූපසිංහ මහතා පමණි. ඒ අනුව මන්ත්‍රීවරුන්ගේ ඉන්ධන සහ දුරකථන දීමනාව සම්බන්ධ යෝජනාව වැඩි ඡන්ද 16කින් සම්මත වී තිබේ.", "URL": "https://lankatruth.com/si/?p=75554", "Category": "පුවත්", "Parent URL": null}