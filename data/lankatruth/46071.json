{"Source": "Lankatruth", "Timestamp": "January 10, 2018", "Headline": "බැඳුම්කර, බරපතල වංචා දූෂණ වාර්තා පාර්ළිමේන්තුවට නොදීමට ජනාධිපති තීරණය කරලා", "News Content": "මේ වනවිට ජනාධිපතිවරයා වෙත භාරදී ඇති වංචාසහගත බැඳුම්කර ගණුදෙනුව පිළිබඳ ජනාධිපති කොමිෂන් වාර්තාව සහ බරපතල වංචා, දූෂණ, රාජ්‍ය සම්පත්, වරප්‍රසාද සහ අධිකාරිය අනිසි ලෙස භාවිතා කිරීම සමබන්ධයෙන් විමර්ශනය කිරීමේ ජනාධිපති කොමිෂන් සභාවේ වාර්තා 34 අද (10) පාර්ලිමේන්තුවට නොදීමට ජනාධිපතිවරයා තීරණය කර ඇති බව වාර්තා වේ. එම වාර්තා පාර්ලිමේන්තුවට ඉදිරිපත් කළහොත් එය එම වාර්තා සම්බන්ධයෙන් සිදුකරණ ඉදිරි පරීක්ෂණ කටයුතුවලට බාධාවක් වියහැකි බව සඳහන් කරමින් අදාළ වාර්තා පාර්ලිමේන්තුවට ඉදිරිපත් නොකිරිමට තීරණය කර ඇති බව වැඩිදුරටත් වාර්තා වේ. ඊයේ (09) පැවති පක්ෂ නායක රැස්වීමේදී සියළුම පක්ෂවල එකඟතාවය අනුව එම වාර්තා අද දින පාර්ලිමේන්තුවට ඉදිරිපත් කරණ ලෙස ජනාධිපතිවරයාට දැන්වීමට තීරණය කර තිබූ අතර අද එය පාර්ලිමේන්තුවට ලැබීමෙන් පසු ඒ සම්බන්ධයෙන් විවාදය පවත්වන දිනය ගැන තීරණය කිරීමට නියමිතව තිබිණි. අද පෙරවරු 10.30ට පාර්ලිමේන්තුය රැස්වීමට නියමිතය.", "URL": "https://lankatruth.com/si/?p=46071", "Category": "පුවත්", "Parent URL": null}