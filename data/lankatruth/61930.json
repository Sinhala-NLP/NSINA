{"Source": "Lankatruth", "Timestamp": "October 26, 2018", "Headline": "ජනපති මෛත්‍රී ඉදිරියේ මහින්ද අගමැති ලෙස දිවුරුම් දෙයි", "News Content": "විශ්‍රාමික ජනාධිපති මහින්ද රාජපක්ෂ මහතා මීට සුළු මොහොතකට පෙර අග්‍රාමාත්‍යවරයා ලෙස ජනාධිපති මෛත්‍රීපාල සිරිසේන මහතා ඉදිරියේ දිවුරුම් දෙන ලදී. මහින්ද අමරවීර, දුමින්ද දිසානායක, එස්.බී.දිසානායක ඇතුළු එක්සත් ජනතා නිදහස් සන්ධානයේ මැති ඇමතිවරු කීපදෙනෙක් මෙම අවස්ථාවට එක්ව ඇත. ජනාධිපති ලේකම් කාර්යාලයේදී මෙම දිව්රුම්දීම සිදු කර ඇත. සන්ධානය එක්සත් ජාතික පක්ෂය හා සන්ධානය එක්ව පිහිටවූ ආණ්ඩුවෙන් සන්ධානය අද (26) සවස ඉවත් විය. එක්සත් ජනතා නිදහස් සන්ධානයේ පැවති විශේෂ සාක්ඡාවකින් අනතුරුව එක්සත් ජනතා නිදහස් සන්ධානය ආණ්ඩුවෙන් ඉවත්වීමට තීරණය කළ බව අද පස්වරුවේ නිවේදනය කළේය. සන්ධානයේ මහලේකම් අමාත්‍ය මහින්ද අමරවීර මහතා විසින් මේ බවදැනුම් දෙනු ලැබීය.", "URL": "https://lankatruth.com/si/?p=61930", "Category": "පුවත්", "Parent URL": null}