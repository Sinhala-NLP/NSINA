{"Source": "Lankatruth", "Timestamp": "November 27, 2021", "Headline": "අපිට වාහන බලපත්‍ර නැතුව බෑමයි – ආණ්ඩුවේ නවක මන්ත්‍රීවරු", "News Content": "වාහනයක් මිලදී ගැනීම සඳහා පාර්ලිමේන්තු මන්ත්‍රීවරුන්ට නිකුත් කෙරෙන තීරු බදු රහිත බලපත්‍රය (පර්මිට්) ලබාදීමට කටයුතු කරන්නැයි ආණ්ඩුපක්ෂ පසුපෙළ මන්ත්‍රීවරුන් පිරිසක් කතානායක මහින්ද යාපා අබේවර්ධනගෙන් යළිත් වතාවක් ඉල්ලීමක් කර ඇතැයි පාර්ලිමේන්තු ආරංචි මාර්ග සඳහන් කරයි. අයවැය විවාදය අතරතුර පාර්ලිමේන්තු මන්ත්‍රීවරුන් කිහිපදෙනෙකු පසුගිය දිනවල මැතිසබයේදීද ඒ පිළිබඳව අදහස් ඉදිරිපත් කරන ආකාරයද දක්නට ලැබිණි. එසේම මන්ත්‍රීවරුන් පිරිසක් වාහනයක අවශ්‍යතාව සම්බන්ධයෙන් අගමැතිවරයා ප්‍රමුඛ ආණ්ඩුවේ ප්‍රධානීන්ටද සිය දුක් ගැනවිලි ඉදිරිපත් කර ඇතැයිද ආරංචි මාර්ග සඳහන් කරයි. වාහන පර්මිට් නොදීම හේතුවෙන් තමන් දැඩි අසාධාරණයකට පත්ව ඇති බවත් තමන්ට කුලී වාහනවල පාර්ලිමේන්තුවට පැමිණීමට සිදුව ඇති බවත් ර්ලිමේන්තුවට අලුතින් පත්වූ නවක මන්ත්‍රීවරු පවසති. විශේෂයෙන් ආණ්ඩු පක්ෂ මන්ත්‍රී තිස්ස කුට්ටිආරච්චි වාහන පර්මිට් ඉල්ලන කණ්ඩායමේ මූලිකත්වය ගෙන සිටී.", "URL": "https://lankatruth.com/si/?p=126288", "Category": "පුවත්", "Parent URL": null}