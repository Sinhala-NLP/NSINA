{"Source": "Lankatruth", "Timestamp": "January 29, 2020", "Headline": "ආණ්ඩු මාරු කළාට ඉඩම් මංකොල්ලය නතර වෙලා නැහැ… ඉඩම් මංකොල්ලයක් ගැන අනාවරණය…", "News Content": "ඉඩම් මංකොල්ලයේ ප්‍රධාන හවුල්කරුවෙක් ලෙස ආණ්ඩුව කටයුතු කරන බවත් ඉඩම් කොල්ලය පිටුදැකීමටනම් ආණ්ඩු මාරුවකින් එම ක්‍රියාවලිය ස්ථාපිත කළ නොහැකි බවත් ඉඩම් හා කෘෂිකර්ම ප්‍රතිසංස්කරණ ව්‍යාපාරයේ කැඳවුම්කරු සජීව චාමිකර මහතා අවධාරණය කරයි. ඒ මහතා මේ බව පැවසූවේ ඊයේ කොළඹදී පැවති සම්මන්ත්‍රණයක් අමතමිණි. එහිදී ඒ සම්බන්ධයෙන් අදහස් දැක්වූ ඉඩම් හා කෘෂිකර්ම ප්‍රතිසංස්කරණ ව්‍යාපාරයේ කැඳවුම්කරු, පරිසරවේදී සජීව චාමිකර මහතා… “ඉඩම් අත්පත් කර ගැනීමේ ක්‍රමවේදය පහුගිය කාලය පුරාම එහෙම නැත්නම් යුද්ධයෙන් පස්සේ කාලය පුරාම භාවිතා වුනා. ඒකට ආයතන පහක් මැදිහත් වෙනවා. රක්ෂිත ප්‍රකාශයට පත්කරගැනීමට ඉඩම් අත්පත් කරගැනීම. මේ රක්ෂිත විදිහට ප්‍රකාශයට පත්කරල තියෙන වනසංරක්ෂණ සහ වන ජීවීඑක ප්‍රකාශයට පත් කරලා තියෙන ඒවා මිනිස්සු දීර්ඝකාලයක් පාවිච්චි කරපු භූමි ප්‍රදේශ. මේ ආයෝජන ව්‍යාපෘති සඳහා ඉඩම් අත්පත්කරගැනීම. ඒක ක්‍රියාත්මක කරනවා ආයතන දෙකක්. එකක් මහවැලි අධිකාරිය. අනික්පැත්තෙන් සංචාරක සංවර්ධන අධිකාරිය. දැන් වැඩිපුරම මහවැලි කලාපවල ඉඩම් ලබා දෙන්නේ සූරිය බලශක්ති බලාගාර ඉදිකරන්න. සංචාරක සංවර්ධන අධිකාරිය අලුතෙන් ඉඩම් කොල්ලකන ආයතනය වෙලා තියෙනවා. කල්පිටිය ප්‍රදේශයේ පළවෙනියෙන්ම සංචාරක කලාපයක් විදුහට ප්‍රකාශයට පත් කළා. දූපත් 14ක් එක්ක. නිලාවේලී, කුච්චවේලි ඇතුළු නැගෙනහිර වෙරල තීරය. දකුණු කළාපවල ස්ථාන ගණනාවක් මේ විදිහට ප්‍රකාශයට පත් කරනවා. සංවර්ධන ව්‍යාපෘති සඳහා ඒ නාමයෙන් මේ විදිහට ඉඩම් කොල්ලකෑම සිද්ධ වෙනවා. උතුරු නැගෙනහිර ප්‍රදේශවල දමිළ ජනතාව දීර්ඝ කාලයක් පාවිච්චි කරපු ඉඩම් වෙන ජන කණ්ඩායම් විසින් යුද්ධයෙන් පස්සේ ඒ ජනතාව නැවත පදිංචි වෙන්න ඉස්සෙල්ලා අත්පත් කරගන්නවා. ඒකට දේශපාලන ක්‍රියාවලියකුත් තියෙනවා. අද වනවිට අක්කර හැත්තෑපන්දහස් පන්සිය හැත්තෑතුනක් (75,573) මේ ඉඩම් කොල්ලයට ලක්වෙලා තියෙනවා. එකෙන් අවතැන් වෙච්ච පවුල් ප්‍රමාණය ඉන්නවා තිස්අටදහස් හාරසිය පන් පහක් (38,455). අක්කර එක්ලක්ෂ හතිලිස් හයදහස් නවසිය තිස් එකක් (146,931) මේ වනවිට නියමිත වෙලා තියෙනවා ජනතාවට අහිමිකරන්න. මේ කේ පාර්ශව කරුවන් අපිට හඳුන්ගන්න පුළුවන් පළවෙනි එක ආණ්ඩුව. ඊලඟට ආයෝජකයෝ. සිංගප්පූරුව කොහොමද අපිට බලපෑම් කරන්නේ ආයෝජකයෝ විදිහට. ඒ අතරතුර ගැස් වෙන්චස් කියන සමාගම උක් වගා කිරීම සඳහා මොණරාගල ඇකිරියන් කුඹුර ප්‍රදේශයේ අක්කර 6,2500ක් කොහොමද අත්පත් කරගන්න හදන්නේ. චීන සමාගම් කර්මාන්තශාලා ස්ථාපිත කරන්න. මාගම්පුර වරායට සාපේක්ෂව මොණරාගල සහ හම්බන්තොට අක්කර පහලොස්දාහක් (15,000) කොහොමද අරගන්න හදන්නේ. ඊට පස්සේ ආයෝජනය කරන රටවල රාජ්‍යයන්. මේ බලපෑම් ක්‍රියාවලිය තුළ ඉන්නවා. ඉඩම් කොල්ලය පිටු දකින්නනම් අපිට මේ ආණ්ඩු මාරුවකින් මේ ක්‍රියාවලිය ස්ථාපිත කරන්න බැහැ.”", "URL": "https://lankatruth.com/si/?p=89125", "Category": "පුවත්", "Parent URL": null}