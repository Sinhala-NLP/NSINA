{"Source": "Lankatruth", "Timestamp": "November 7, 2021", "Headline": "අපේ ආණ්ඩුව ගොඩාක් දේවල් කරනවා – ගීතා කුමාරසිංහ", "News Content": "වත්මන් ගෝටාබය රාජපක්ෂ ආණ්ඩුව විශාල සේවාවන් රැසක් සිදු කරන නමුත් සෑහෙන්න බැනුම් අහන්න වී ඇතැයි ශ්‍රී ලංකා පොදුජන පෙරමුණේ මන්ත්‍රිනී ගීතා කුමාරසිංහ පවසයි. පොහොර අර්බුදය ජනතාවට ඇති කළ විශාල ගැටලුවක් බවද මන්ත්‍රීවරිය සඳහන් කරයි. වැඩිදුරටත් අසහස් දන්වන මන්ත්‍රිනී ගීතා කුමාරසිංහ, “බලන්න අපේ ආණ්ඩුව ගොඩාක් දේවල් කරනවා. හැබැයි සෑහෙන්න බැණුම් අහනවා නේ. ඇත්ත කියන්න. ඔයාලත් බයිනවා නේද? ඔව් බයිනවා. මම දන්නවා. සේවාව ගමට සපයන එකේ පොඩි ප්‍රශ්න තියෙනවා. තේ එකක් බොන්න සීනි නැතිවුණාම බන්දුල ගුණවර්ධන මහත්තයාට තමයි බනින්නේ. සිමෙන්ති නැහැ. පොහොර කතන්දරය ආවා. මේක මිනිස්සුන්ට කරපු ලොකු කරදරයක්. සමහරු මට බනිනවා, එයා ඉතින් ආණ්ඩු විරෝධීනේ කියලා. ආණ්ඩු විරෝධීකමක් නෙමෙයි. කාට කියන්නද? කාගේ වරද ද? දන්නේ නෑ මම.”", "URL": "https://lankatruth.com/si/?p=125556", "Category": "පුවත්", "Parent URL": null}