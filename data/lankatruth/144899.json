{"Source": "Lankatruth", "Timestamp": "February 24, 2023", "Headline": "මැතිවරණ කොමිසම රැස්වෙයි", "News Content": "මැතිවරණ කොමිෂන් සභාවේ සාමාජිකයින් අද (24) පෙරවරු 10.30ට රැස්වී විශේෂ සාකච්ඡාවක් පැවැත්වීමට නියමිත බව වාර්තා වේ. මැතිවරණය පැවැත්වීම සම්බන්ධයෙන් පවතින අධිකරණ ක්‍රියාවලිය, ඒ සඳහා පවතින රාජ්‍ය ආයතනවල දායකත්වය ඇතුළු කරුණු රැසක් සම්බන්ධයෙන් අද දිනයේ සාකච්ඡා කිරීමට නියමිත බව වාර්තා වේ. මේ අතර පළාත් පාලන ඡන්ද විමසීම කල් දැමීමේ නියෝගයක් නිකුත් කරන මෙන් ඉල්ලා ඉදිරිපත් කළ රිට් පෙත්සම වැඩිදුර සලකා බැලීම සඳහා මැයි මස 11 වනදා දක්වා කල් තැබීමට ශ්‍රේෂ්ඨාධිකරණය ඊයේ (23) නියෝග කළ අතර මේ වනවිට කැඳවා ඇති පළාත් පාලන මැතිවරණය මාර්තු 09 දිනට පැවැත්වීම වැලැක්වීමේ නියෝගයක් මෙතෙක් අධිකරණය ප්‍රකාශයට පත් කර නැත..", "URL": "https://lankatruth.com/si/?p=144899", "Category": "පුවත්", "Parent URL": null}