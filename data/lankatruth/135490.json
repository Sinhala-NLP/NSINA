{"Source": "Lankatruth", "Timestamp": "June 13, 2022", "Headline": "මදුරෝ ඉරානයේ සංචාරයක", "News Content": "වෙනිසියුලා ජනාධිපති නිකලස් මදුරෝ, ඉරානයේ තෙහෙරාන් අගනුවරදී ඉරාන ජනාධිපති ඊබ්‍රහීම් රයිසි හමු වී තිබේ. ඒ ඉරානය සහ වෙනිසියුලාව අතරේ ද්වී පාර්ශ්වීක සබඳතා තරකර ගැණීම සඳහාය. රාජ්‍යයන් දෙකම ඇමෙරිකා සම්බාධකවලින් බැටකන රාජ්‍යයන් දෙකකි. තෙහෙරාන් නුවරට පැමිණි වෙනිසියුලා ජනාධිපතිවරයා උණුසුම් ලෙස පිළිගැනීමට ඉරාන ජනාධිපති රයිසි කටයුතු කළේය. දෙදෙනා අතර හමුව පැවැත්වූයේ තෙහෙරාන් අගනුවර සාදාබාද් මාලිගයේදීය. එහිදී දෙරට අතර සහයෝගීතාව වර්ධනය කර ගනිමින් වසර විස්සක ගිවිසුමකටද රාජ්‍ය නායකයෝ දෙදෙනා අත්සන් තැබූහ.", "URL": "https://lankatruth.com/si/?p=135490", "Category": "පුවත්", "Parent URL": null}