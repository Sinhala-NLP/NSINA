{"Source": "Lankatruth", "Timestamp": "May 6, 2022", "Headline": "ගෝටාගේ මාධ්‍ය අධ්‍යක්ෂගෙන් මාධ්‍යවේදීන්ට තර්ජන", "News Content": "ජනාධිපති මාධ්‍ය අධ්‍යක්ෂ සුදේව හෙට්ටිආරච්චි ස්වර්ණවාහිනී ආයතනයේ කාර්යමණ්ඩලයට තර්ජනය කර ඇති බවට තොරතුරු අනාවරණය වේ. අද (06) පැවැත්වෙන හර්තාලයට කිසිසේත් සහභාගී නොවන ලෙසද වැඩි වැටුප් ඉල්ලා අරගල කිරීමට සූදානම් නොවන ලෙසද සුදේව හෙට්ටිආරච්චි එම කාර්යමණ්ඩලයට දන්වා ඇති අතර මෙම නියෝගවලට පිටින් වැඩ කළහොත් සිදුව්නනේ කුමක්දැයි කල්පනා කර බලන ලෙස අනතුරු අඟවා තිබේ. එම ආයතනයේ වැටුප් ප්‍රශ්න රැසක් ඇති අතර අදාල වටුප් වැඩිකිරීම සහ නියමිත දිනවල වැටප් ගෙවීම් නොකිරීම සම්බන්ධයෙන් වසරක පමණ සිට බරපතල අර්බුදයක් පවතී. එය විසඳීම සඳහා කාර්යමණ්ඩලය පාලන අධිකාරියට අවස්ථා ගණනාවකදී කරුණු ඉදිරිපත් කර තිබුණද එයට ඇහුම්කන් නොදී එම පාලනාධිකාරියේ පුද්ගලයෙකු සුදේව හෙට්ටිආරච්චිගේ සහයෝගය ඉල්ලා ඇත. සුදේව හෙට්ටිආච්රි මෙම තර්ජනය සිදු කොට තිබෙන්නේ ඒ අනුවය.", "URL": "https://lankatruth.com/si/?p=133751", "Category": "පුවත්", "Parent URL": null}