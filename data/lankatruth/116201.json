{"Source": "Lankatruth", "Timestamp": "May 10, 2021", "Headline": "චන්න ඇමතිට ප්‍රශ්නයක් නැති ඔක්සිජන් මහින්ද අගමැති  චීනයෙන් ඉල්ලයි", "News Content": "දෛනිකව මෙරට රෝහල් සඳහා ප්‍රමාණවත් තරම් ද්‍රව ඔක්සිජන් නිෂ්පාදනය කරන බවත් උතුරු නැගෙනහිර රෝහල් නවයකදීද්‍රව ඔක්සිජන් නිපදවීමට අවශ්‍ය මධ්‍ය පරිමාණ යන්ත්‍ර රජය සතුව පවතින බැවින් මෙරටට ඔක්සිජන් ප්‍රශ්නයක් නැතැයි රාජ්‍ය අමාත්‍යමහාචාර්ය චන්න ජයසුමන ප්‍රකාශකර තිබේ. රාජ්‍ය ඇමතිවරයා මේ අදහස් පළකර තිබෙන්නේ පසුගිය 08 වැනි දින අනුරාධපුරයේ පැවති මාධ්‍ය හමුවකදීය. ඇමතිවරයා එසේ පවසා සිටියත් අද (10)දිනයේ මාධ්‍ය වාර්තා කර තිබෙන්නේ අගමැති මහින්ද රාජපක්ෂ විසින් ශ්‍රී ලංකාවට ඔක්සිජන් සහ කෘතිම ස්වසන ආධාරක යන්ත්‍ර ලබාදෙන්නයි චීනයෙන් ඉල්ලීමක් කර ඇති බවයි. කොළඹ පිහිටි චීන තානාපති කාර්යාලය මගින් මෙම ඉල්ලීම අගමැතිවරයා සිදු කර ඇත. චීන තානාපතිවරයා ඊට යහපත් ප්‍රතිචාරයක් දක්වා ඇති අතර හැකි ඉක්මනින් ඔක්සිජන් ඇතුලු වෛද්‍ය ආධාර තොගයක් ශ්‍රී ලංකාවට ලබාදීමට චීනය සූදානම් බව පවසා ඇතැයි මාධ්‍ය වාර්තා කර ඇත.", "URL": "https://lankatruth.com/si/?p=116201", "Category": "පුවත්", "Parent URL": null}