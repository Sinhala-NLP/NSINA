{"Source": "Lankatruth", "Timestamp": "November 6, 2020", "Headline": "නිරෝධායනය අවසන්කර නිවසට යමින් සිටි පුද්ගලයෙකුගේ සිරුරක් මහමගදි හමුවෙයි", "News Content": "නිරෝධායනය අවසන් කර සිය නිවස බලා යමින් සිටි පුත්තලම ප්‍රදේශයේ පදිංචි 55ස් හැවිරිදි අයෙකු පුත්තලම ප්‍රදේශයේ මාර්ගයක් අසල මියගොස් සිටියදී සිරුර හමු වී තිබේ. එම පුද්ගලයා හෙට්ටිපොල ප්‍රදේදේශයේ හෝටලයක සේවය කළ අයෙකු වන අතර එම හෝටලයට පැමිණි අයෙක් කොවිඩ් ආසාදිතයෙකු බවට හදුනාගැනිම හේතුවෙන් ඔහු ඇතුළු හෝටලයේ සේවය කළ 10ස දෙනෙකු නිරෝධායනයට යොමුකිරිමට සෞඛ්‍ය අංශ පියවර ගෙන තිබිණි. එසේ නිරෝධායන ක්‍රියාවලිය අවසන්කර පසුගිය 04 වනදා ඔහු තම නිවෙස බලා පිටත්වී ඇති නමුත් ඔහු තම නිවසට ගොස් නැත. ඔහුගේ මරණය සැක කටයුතු මරණයක් ලෙස නම් කර ඇති අතර සිරුර සම්බන්ධයෙන් පශ්චාත් මරණ පරික්ෂණය පුත්තලම මූලික රෝහලේදී සිදු කර ජෛව සාම්පල, PCR පරික්ෂණය සදහා යොමු කෙරෙන බවද සෞඛ්‍ය අංශ සඳහන් කරයි.", "URL": "https://lankatruth.com/si/?p=99550", "Category": "පුවත්", "Parent URL": null}