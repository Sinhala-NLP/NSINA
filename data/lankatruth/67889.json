{"Source": "Lankatruth", "Timestamp": "February 10, 2019", "Headline": "ශ්‍රී ජයවර්ධනපුර මහ රෝහලේ රාජ්‍ය මුදල් අවභාවිතාවක් ගැන දූෂණ විරෝධි හඬ පරීක්ෂණයක් ඉල්ලයි", "News Content": "ශ්‍රී ජයවර්ධනපුර මහ රෝහලේ අධ්‍යක්‍ෂ තනතුර හා රාජ්‍ය මුදල් අවභාවිතාව සම්බන්ධයෙන් ජනාධිපති විමර්ශන කොමිෂන් සභාව වෙත පැමිණිලි කිරීමට දූෂණ විරෝධී හඬ සංවිධානය පසුගියදා කටයුතු කර තිබේ. එහි කැඳවුම්කරු වසන්ත සමරසිංහ මහතාගේ අත්සනින් යුතුව යොමු කර ඇති එම ලිපිය මාධ්‍ය වෙතද නිකුත් කර තිබේ. එම ලිපිය සම්පූර්ණයෙන් පහතින් පල වේ… ගරු ලේකම්, ජනාධිපති විමර්ශන කොමිෂන් සභාව, කාමර අංක 210 බිලොක් අංක 2, දෙවන මහල, බණ්ඩාරනායක ජාත්‍යන්තර සම්මන්ත‍්‍රණ ශාලාව, කොළඹ 07. ගරු ලේකම්තුමනි, ශ්‍රී ජයවර්ධනපුර මහ රෝහලේ අධ්‍යක්‍ෂ තනතුර හා රාජ්‍ය මුදල් අවභාවිතාව සම්බන්ධයෙන් පැමිණිලි කිරීම 1983 අංක 54 දරණ ශ්‍රී ජයවර්ධනපුර මහා රෝග්‍යශාලා මණ්ඩල පනතේ 18 වන වගන්තියට අනුව මණ්ඩලය අල්ලස් පනතේ අර්ථානුකූලව උප ලේඛනගත ආයතනයක් ලෙස සැලකිය යුතු බව ඉතා පැහැදිලිව සටහන් වේ. නමුත් මෙම ආයතනය තුල දිගින් දිගටම රාජ්‍ය මුදල්, දේපල, තනතුරු අවභාවිතා කිරීම සිදුවේ (ඇමුණුම් අංක 1). ඉහත අපගේ හෙළිකිරීම් වලට අමතරව ඔහුගේ එම කාලය තුල ඉදිකිරීම් හා ප‍්‍රතිසංස්කරණ සම්බන්ධව (රෝහලේ වැසිකිලි පද්ධතිය, ශල්‍යාගාරයේ බිම අලූත්වැඩියාව) හා අනෙකුත් මිලදී ගැනීම් සම්බන්ධව ගැටලු සහගත තත්වයක් ඇති බවත්, මේ සම්බන්ධව සම්පූර්ණ පරීක්‍ෂණයක් පවත්වා අදාල වැරදිකරුවන්ට එරෙහිව නීතිය ක්‍රියාත්මක කරන ලෙස ඉල්ලා සිටිමු. ස්තුතියි. මෙයට, විශ්වාසී, වසන්ත සමරසිංහ කැඳවුම්කරු දූෂණ විරෝධි හඬ සම්බන්ධීකරණය – 071 3006700 Coordination – +9471 3006700 පිටපත: අධ්‍යක්‍ෂ ජනරාල් තුමා ජනාධිපති විමර්ශන ඒකකය, කොළඹ 01 2015-02-07", "URL": "https://lankatruth.com/si/?p=67889", "Category": "පුවත්", "Parent URL": null}