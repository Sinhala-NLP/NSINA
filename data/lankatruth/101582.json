{"Source": "Lankatruth", "Timestamp": "November 26, 2020", "Headline": "LPL පිටියට පායපු අලුත් මුහුණු හතර", "News Content": "මෙවර පැවැත්වීමට නියමිත එල් පි එල් තරගාවලියට අලුත් මුහුණ හතරක් එක් කර ගන්න තිළිණ කන්ඩම්බිගේ පුහුණුකාරිත්වයෙන් යුතු ජැෆ්නා ස්ටැලියන්ස් කන්ඩායමට හැකි වී තිබෙනවා. කන්ඩායමේ පුහුණුකරු වශයෙන් ජැෆ්නා ස්ටැලියන්ස් පිල තිළිණ කණ්ඩම්බි මහතාව පත් කිරීම ක්‍රිකට් ප්‍රේක්ෂකයින් අතර යම් මතබේදාත්මක කරුණක් හට ගන්නට තුඩු දුන්නා උවද කන්ඩම්බි මෙම තරගාවලියේදි තමාගේ කන්ඩායමට තෝරා ගනු ලැබූ සමබර කන්ඩායම නිසාවෙන් ඔහුගේ පුහුණුකාරිත්වය සහ ඔහුගේ කළමණාකරන හැකියාව ගැන කිසියම් පැහැදිලි ධනාත්මක බලාපොරොත්තුවක් ප්‍රේක්ෂකයා වෙත ලබා දෙන්නට හැකි වූවා. ජොන්ස්න් චාල්ස්, අවිශ්ක ප්‍රනාන්දු, ශොයිබ් මලික්, ඔලිවර්, කයි ඇබොට්, උස්මන් ශින්වාරි, වනිදු හසරංග, මිනෝද් භානුක, තිසර පෙරේරා, දනංජය ද සිල්වා, සුරංග ලක්මාල් වැනි සමබර ක්‍රීඩකයින් තෝරා ගත් ජැෆ්නා ස්ටැලියන්ස් කන්ඩායමට දමිල ක්‍රීඩකයින් සිව් දෙනෙක් ඇතුලත් කරගෙන ජැෆ්නා අනන්‍යතාවයත් එක්ක මේ තරගාවලියට ස්ටැලියන්ස්වරු මුහුණ දීමට කණ්ඩම්බි තීරණය කරනවා. බොහො දෙනා වැඩිය අසා නැති මේ නම් හතර ගැන බොහොමයක් ප්‍රේක්ෂකයින් සොයන්නට මෙයත් සමගම ඇරඹුනා. ඉතිං එහෙම හොයන්නන්ට මේ ක්‍රීඩකයෝ ගැන යම් අදහසක් මේ ලිපියෙන් ඔළු ගෙඩිවලට දා ගන්න පුළුවන් වෙයි. ජැෆ්නා ස්ටැලියන්ස් කන්ඩායම මුලදී දමිල ක්‍රීඩකයින් තුන් දෙනෙක් තම සංචිතයට නම් කළ අතර අනතුරුව දැල මත පන්දු යවමින් සිටි සෙබස්තියන් විජයරාජ් නම් අපූරු ක්‍රීඩකයා සිය කන්ඩායමට එක් කර ගන්නවා. සෙබස්තියන්පිල්ලේ විජයරාජ් නොහොත් උතුරේ වැසියා හදුන්වන කිලිනොච්චි එක්ස්ප්‍රස් ලොවක් දිනූ ලාංකීය අනන්‍යතාවය ලෝක ක්‍රිකට් පිටු අතර සටහන් කළ අපූරු පන්දු යැවීමකින් හෙඹි ලසිත් මාලිංගගේ පන්දු යැවීමට බොහෝ සමානකමකින් පන්දු යවන පන්දු යවන්නෙක්. පැ.කි.මි.140ක පමණ වේගයකින් පන්දු යවන විජයරාජ් වසර ගණනක් කුරිරු යුද්ධයෙන් පීඩා විදිමින් දුක් කම්කටොළු අසිමිතව විදිමින් මේ ආ ගමන ඉමහත් භාග්‍යයක් ලෙස ඔහු සලකනු ලබනවා. මේ සංචිතයට එක් වෙන අනෙක් ක්‍රීඩකයා වන්නේ තෙවේන්දිරම් දිනුශාන් කියන 18 හැවිරිදි තුන් ඉරියව් ක්‍රීඩකයා. යාපනය ශාන්ත ජෝන් විද්‍යාලයෙන් සොයා ගන්නා මේ ක්‍රිකට් තරුව තුන් ඉරියව් ක්‍රීඩකයෙක් ලෙස යාපනය ප්‍රදේශයේ පාසල් අතර ඉහල දස්කම් දක්වපු ක්‍රීඩකයෙක්. එක් පාසල් තරගයකදි ද්විත්ව ශතකයක් පවා රැස් කර ගන්නට මේ යොවුන් ක්‍රීඩකයාට හැකි වෙනවා. මේ සංචිතේ ඉන්න අනෙක් දමිල ක්‍රීඩකයා තමයි කනගරත්නම් කපිලාජ් කියන්නේ. දකුණත් මද වේග පන්දු යවන කපිලාජ් අවුරුදු 21ක යෞවනයෙක්. පොලිස් ක්‍රීඩා සමාජය සහ ටැමිල් යූනියන් අවුරුදු 23න් පහළ කන්ඩායම නියෝජනය කරන කපිලාජ්ට මෙම තරගාවලිය ඔහුගේ අනාගත ක්‍රිකට් ජීවිතයට අත්දැකිම් රාශියක් එක් කර ගන්නට පුළුවන් සුවිශේෂි තරගාවලියක් වෙනවා නිසැකයි. මෙවර ලංකා ප්‍රිමියර් ලීග් තරගාවලියට එක් වෙන ජැෆ්නා ස්ටැලියන්ස් කන්ඩායමේ දමිල ක්‍රීඩකයින් අතරින් වඩාත්ම බලාපොරොත්තු දල්වාගෙන ඉන්න ක්‍රීඩකයා තමයි විජයකාන්ත් වියස්කාන්ත් කියන්නේ. තාමත් 18 හැවිරිදි හිරිමල් යෞවනයේ ගෙවන මේ අපූරු තුන් ඉරියව් ක්‍රීඩකයා මැදපෙල පිතිකරුවෙක් වගේම දක්ෂ පා දග පන්දු යවන්නෙක්.. යාපනය ප්‍රදේශයෙන් බිහි වෙන මේ අපූරු ක්‍රිකට් තාරකාව යාපනය මධ්‍ය විද්‍යාලයේ ශිෂ්‍යයෙක්. 2019 වසරේ පැවති යාපනය මධ්‍ය විද්‍යාලය සහ යාපනය ශාන්ත ජෝන් විද්‍යාලය අතර වාර්ෂික ක්‍රිකට් තරගයේ තරගයේ වීරයා සහ හොදම පන්දු යවන්නා යන සම්මාන ද්විත්වයෙන්ම පිදුම් ලබන්නට හැකි වුන දක්ෂ අනාගතයක්. ඔවුන්ගේ පුහුණුකරු තිළිණ කණ්ඩම්බිගෙන් ඇසූ කළ ඔහු පවසා සිටින්නේ මේ සංචිතයේ ඉන්න දමිල තරුණයෝ අතර විජයකාන්ත් වියස්කාන්ත් යන ක්‍රීඩකයා ගැන ජැෆ්නා ස්ටැලියන්ස් කන්ඩායම විශාල බලාපොරොත්තුවක් තබා ඇති බවයි. 19න් පහළ ශ්‍රි ලංකා කන්ඩායමෙත් සාමාජිකයෙක් වෙන වියස්කාන්ත් මේ තරගාවලියේදී තරගාකාරි ජැෆ්නා සංචිතයේ ප්‍රභලයින් සමග අවසාන එකොලොස්දෙනා තුළ තරග කිරීමට හැකියාවක් ලැබෙනු ඇතැයි පුහුණුකරු තිළිණ කණ්ඩම්බි පවසනවා. වසර ගණනක් යුද්ධයෙන් පීඩා විදි දුගී භාවය උපතින්ම උරුම කරගෙන ආ මේ දක්ෂයින් සිය හැකියාවෙන් උත්සහය සහ අධිෂ්ඨානය මෙන්ම කරපු අසීමිත කැපකිරිම්වලට උපරිම සාධාරණයක් ඉටු කරමින් ලැබුනු මේ ආ කටුක ගමන් මගේ ඉදිරි ඵලය සුන්දර වී මුරලිදරන්ලා සේම වියස්කාන්ත්ලාගේ නම්ද ලෝකවාසි ක්‍රිකට් ප්‍රේක්ෂකයින්ගේ කනට හුරු වෙන යුගයක් එළැබෙනු ඇතැයි අපි සැවොම ප්‍රාර්ථනා කරමු. ©️ Rishie Bro", "URL": "https://lankatruth.com/si/?p=101582", "Category": "ක්‍රීඩා පුවත්", "Parent URL": null}