{"Source": "Lankatruth", "Timestamp": "November 1, 2018", "Headline": "කඩා වැටුණු ගුවන් යානයේ කළු පෙට්ටිය සොයා ගනියි", "News Content": "පුද්ගලයින් 189 දෙනෙකු සමඟ පසුගිය සඳුදා කඩා වැටුනු එයාර් ලයින් ගුවන් යානයේ කළු පෙට්ටිය සොයා ගැනීමට කිමිදුම් කරුවන් සමත් වී තිබේ. ඉන්දුනීසියාවේ ජාකර්තා වෙරළ තීරයට ඔබ්බෙන් කඩාවැටුණු ගුවන් යානය පිළිබඳ සිදුකළ අඛණ්ඩ මෙහෙයුම් කටයුතුවල ප්‍රතිපලයක් ලෙස ගුවන් යානයේ කළු පෙට්ටිය කිමිදුම් කරුවන් විසින් ගොඩ බිමට රැගෙන ඒමට සමත්ව තිබේ. මියගිය පුද්ගලයන් සම්බන්ධ විමර්ශන කටයුතු තව දුරටත් සිදුවෙමින් පවතින අතර අනතුරට ලක්වන විට ගුවන් යානය තුළ වැඩිහිටි මගීන් 178 දෙනෙකු ද කුඩා දරුවෙකු සහ ළදරුවන් දෙදෙනෙකු ද සිට ඇත. මීට අමතරව ගුවන් නියමුවන් දෙදෙනෙකු සහ කාර්ය මණ්ඩලයේ සේවක සේවිකාවන් 6 දෙනෙකු සිට ඇත.", "URL": "https://lankatruth.com/si/?p=62443", "Category": "විදෙස් පුවත්", "Parent URL": null}