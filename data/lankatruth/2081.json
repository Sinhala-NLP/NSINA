{"Source": "Lankatruth", "Timestamp": "April 18, 2012", "Headline": "සූදු කෙළිය අධ්‍යපනයටත් !", "News Content": "කටුගස්‌තොට ශාන්ත අන්තෝනි විද්‍යාලයේ පැවැති 265 මහපොළ ප්‍රදර්ශනය සහ සැණකෙළියේදී “එනිමෝ” යනුවෙන් හැදින්වෙන සූදු ක්‍රීඩාවටද ඉඩකඩ ලබාදී තිබිනි. මහපොළ ප්‍රදර්ශනය සහ සැණකෙළිය ආරම්භ කර ගෙවුනු ඉතිහාසයේ පළමු වතාවට මෙවැනි සූදු ක්‍රීඩාවකට ඉඩකඩ ලබාදීම විශේෂත්වයකි. මෙම සැණකෙළිය පවත්වනු ලබන්නේ අධ්‍යාපන සහ වෙළෙඳ අමාත්‍යාංශ ඒකාබද්ධවය. මෙයින් උපයාගන්නා අරමුදල් සැණකෙළිය පවත්වන අදාල පාසල සංවර්ධණය කිරීමට සහ විශ්වවිද්‍යාල සිසුන්ට මහපොළ ශිෂ්‍යත්ව ලබාදීමට යොදාගනී. විවෘත ආර්තිකය හදුන්වාදීමත් සමග 1980 මුල් භාගයේදී මෙම ප්‍රදර්ශනය සහ සැණකෙළිය ආරම්භකළේය. ඉන් වසර 30කට පමණ පසු මෙසේ සූදු අංගයක්ද එකතුකරමින් මුදල් උපයා ගන්නා තත්වයකට මහින්ද රාජපක්ෂ ආණ්ඩුව යටතේ මෙය පත්වී ඇත.", "URL": "https://lankatruth.com/si/?p=2081", "Category": "පුවත්", "Parent URL": null}