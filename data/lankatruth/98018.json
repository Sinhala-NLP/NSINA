{"Source": "Lankatruth", "Timestamp": "October 18, 2020", "Headline": "කුලියාපිටියේත් ගම් 4ක සංචරණය සීමා කරයි", "News Content": "කුලියාපිටියෙන් කොවිඩ් -19 වෛරස ආසාදිතයන් 11 දෙනකු හමුවීමත් සමගින් එම ආසාදිතයන් ආශ්‍රිත ගම්මාන 04ක සංචරණය සීමා පැනවීමට පියවර ගෙන තිබේ. මෙලෙස සංචරණ සීමා පනවා ඇත්තේ ගයියාල, ඌරුපිටිය, ඇන්නරුව සහා පල්ලේවල යන ගම්මාන 04ට ය. කුලියාපිටියේ පිහිටි දේවස්ථානයක පසුගිය දෙවැනිදා පැවැති මංගල උත්සවයකටද මෙම පිරිස සහභාගී වී ඇති බව සෞඛ්‍ය අංශ මේ වනවිට අනාවරණය කරගෙන තිබේ. එහි මනාල මහතාටද පසුගිය 12වැනි දා වෛසරය ආසාදනය වී තිබුණි. කුලියාපිටිය ප්‍රදේශයේ විවාහ මංගල උත්සවයක මනාලයා ඇතුළු සිව් දෙනෙකුට කොවිඩ් වෛරසය ආසාදනය වී ඇති බවට හඳුනාගැනීමත් සමග ඔවුන්ගේ ආශ්‍රිතයින් සම්බන්ධයෙන් සිදු කළ PCR පරික්ෂණවලදී මෙලෙස තවත් ආසාදිතයින් 11 දෙනෙකු හඳුනාගෙන ඇත.", "URL": "https://lankatruth.com/si/?p=98018", "Category": "පුවත්", "Parent URL": null}