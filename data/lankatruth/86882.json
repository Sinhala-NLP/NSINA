{"Source": "Lankatruth", "Timestamp": "December 7, 2019", "Headline": "දින 3ක මෙහෙයුමකින් පසු උඩරට දුම්රිය මාර්ගය යථා තත්වයට", "News Content": "බණ්ඩාරවෙළ, ඕබඩඇල්ල ප්‍රදේශයේදී පස් කන්දක් කඩා වැටීම හේතුවෙන් අවහිරවී තිබූ උඩරට දුම්රිය මාර්ගය මේ වනවිට යතා තත්වයට පත්කර තිබේ. අඩි 25ක් පමණ උසට අඩි 150ක් පමණ දිගට දුම්රිය මාර්ගය පස්වලින් වැසී තිබූ අතර මේ හේතුවෙන් දුම්රිය ගමනාගමනය ඇන හිට තිබිණි. දින තුනක පමණ මෙහෙයුමකින් පසු අද(07) පස්වරුව වනවිට දුම්රිය මාර්ගයේ පස් ඉවත්කර මාර්ගය පිලිසකර කර අවසන් කළ බව දුම්රිය දෙපාර්තමේන්තුව පවසයි. එසේම දුම්රිය ගමනාගමන කටයුතු ද සාමාන්‍ය පරිදි සිදුවේ.", "URL": "https://lankatruth.com/si/?p=86882", "Category": "පුවත්", "Parent URL": null}