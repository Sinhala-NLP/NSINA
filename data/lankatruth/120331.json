{"Source": "Lankatruth", "Timestamp": "July 28, 2021", "Headline": "දරුවන් 45,000ක් මෙහෙකාර සේවයේ…!", "News Content": "ලංකාවේ සමස්ත ළමා ජනගහනයෙන් 1%ක් මෙහෙකාර සේවයේ නිරතව සිටින බවත් එය වයස අවුරුදු 18ට අඩු දරුවෝ 45,00ක පමණ පිරිසක් බවත් ශ්‍රී ලංකා කම්කරු දෙපාර්තමේන්තු කියයි. දකුණු ආසියාතික රටවල් හා සංසන්දනයේදී ශ්‍රී ලංකාව ළමා ශ්‍රමය යොදා ගැනීම අතින් සතුටුදායක තැනක සිටින බවද එය රටක් ලෙස සතුටුවියහැකි තත්වයක් නොවන බවද කම්කරු කොමසාරිස් ජනරාල් නීතීඥ ප්‍රභාත් චන්ද්‍රකීර්ති සඳහන් කරයි. මෙම පිරිස අතරින් ළමා ශ්‍රමිකයන් වැඩිම සංඛ්‍යාවක් සේවයේ යොදවා ඇත්තේ කොළඹ හා ගම්පහ දිස්ත්‍රික්කවල බවද දෙපාර්තමේන්තුව සඳහන් කරයි. ලබන වසර අවසන් වනවිට ගණිකා වෘත්තිය, අසභ්‍ය වීඩියෝ පටවලට පෙනී සිටීම, මත්ද්‍රව්‍ය ප්‍රවාහනය ආදී නරකම ආකාරයේ කටයුතුවලට ළමයින් යොදවා ගැනීම සම්පූර්ණයෙන් නතර කිරීමට පියවර ගන්නා බවටද 2025 වනවිට ළමා ශ්‍රමය සම්පූර්ණයෙන්ම තුරන් කිරීමටද ජාත්‍යන්තර කම්කරු සංවිධාන සමග ශ්‍රී ලංකාව එකඟතාවකට පැමිණ ඇති බව ඔහු සඳහන් කරයි.", "URL": "https://lankatruth.com/si/?p=120331", "Category": "පුවත්", "Parent URL": null}