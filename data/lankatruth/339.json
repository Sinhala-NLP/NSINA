{"Source": "Lankatruth", "Timestamp": "November 24, 2011", "Headline": "විකෘති කළ මළ සිරුරක් මඩකලපුවෙන් හමුවේ", "News Content": "ශරීරය විකෘති කර මරා දමන ලදැයි සැක කළ හැකි නරක් වූ මළ සිරුරක් පුදුකුඩිඉරිප්පු වෙරළ තීරයෙන් අද (24) උදෑසන හමු වී තිබේ. මඩකලපුව නගරයේ සිට කිලෝමීටර් 10ක් දුරින් පිහිටි පුදුකුඩිඉරිප්පු විශේෂ කාර්ය බලකා කඳවුර ආසන්නයෙන් මෙම මළ සිරුර හමු වී ඇත. මෙම ප‍්‍රදේශය කාත්තන්කුඩි පොලිස් බල ප‍්‍රදේශයට අයත් වන අතර විශේෂ කාර්ය බලකාය එහි ආරක්ෂාව භාරව කටයුතු කරයි . මළ සිරුර මේ වනවිට මඩකලපුව ශික්ෂණ රෝහලේ මෘත ශරීරාගාරයේ තබා ඇත .", "URL": "https://lankatruth.com/si/?p=339", "Category": "පුවත්", "Parent URL": null}