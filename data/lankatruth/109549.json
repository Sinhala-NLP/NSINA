{"Source": "Lankatruth", "Timestamp": "January 29, 2021", "Headline": "මීටියාගොඩ ඝාතනයේ සැලසුම්කරු ප්‍රාදේශීය සභා මන්ත්‍රීවරයෙක්", "News Content": "ඉකුත් 25 වනදා මීටියාගොඩ ඉන්ධන පිරවුම්හල අසළදී තරුණයෙකු කපා කොටා ඝාතනය කිරීමේ සිද්ධිය සැලසුම් කර ඇත්තේ බටපොළ ප්‍රාදේශීය සභාවේ මන්ත්‍රීවරයෙකු වන ශක්ති මධුශංක නැමැත්තා බවට පොලිස් විමර්ශනවලදී අනාවරණ වී ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසයි. සැකකාර ප්‍රාදේශීය සභා මන්ත්‍රීවරයා පොලිසිය මග හරිමින් සිටින බවත් ඔහු අත්අඩංගුවට ගැනීම සඳහා පොලිස් කණ්ඩායම් කිහිපයක් යොදවා ඇති බවත් පොලිස් මාධ්‍ය ප්‍රකාශකවරයා සඳහන් කරයි.", "URL": "https://lankatruth.com/si/?p=109549", "Category": "පුවත්", "Parent URL": null}