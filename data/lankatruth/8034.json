{"Source": "Lankatruth", "Timestamp": "August 19, 2013", "Headline": "මනාප බලු පොරයට අපි නැහැ – විජිත", "News Content": "ආණ්ඩුව මනාප බලු පොරයක වැටී කා කොටා ගනිමින් සිටින බවත් එම බලු පොරයට ජවිපෙ නොවැටෙන බවත් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. ඔහු මේ බව පැවසූවේ අද (19) එම පක්ෂ ප්‍රධාන කාර්යාලයේ පැවති මාධ්‍ය හමුවේදී මාධ්‍යවේදීන් නැගූ පැණයකට පිළිතුරු ලබාදෙමිණි. ආණ්ඩුව මනාප බලු පොරයක වැටී කා කොටා ගනිමින් සිටින බවත් එම බලු පොරයට ජවිපෙ නොවැටෙන බවත් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. ඔහු මේ බව පැවසූවේ අද (19) එම පක්ෂ ප්‍රධාන කාර්යාලයේ පැවති මාධ්‍ය හමුවේදී මාධ්‍යවේදීන් නැගූ පැණයකට පිළිතුරු ලබාදෙමිණි. එහිදී විජිත හේරත් මහතා වැඩිදුරටත් දැක්වූ අදහස්… “ආණ්ඩුවේ අයම මනාප බලු පොරයට වැටිලා කා කොටා ගන්න ගමන් ඒකේ වැරැද්දත් විපක්‍ෂයට පටවන්න උත්සාහ කරනවා. තමන්ගේ පුතා, බෑනා, සහෝදරයා, බිරිඳ ඡන්දෙන් දිනවන්න ගහ මරාගන්නවා. තමන්ගේ උන් හදාගන්න තමන්ට බැහැ.  මෛතී‍්‍රපාල සිරිසේන කිව්වා මැතිවරණ නීති කඩන අයට දඬුවම් දෙනවා කියලා. ඒත් ආණ්ඩුවේ අය ඕන තරම් මැතිවරණ නීති කඩනවා. අමාත්‍යාංශවල වාහන ඡායාරූප ගහගෙන එහේ මෙහේ යනවා. තමන්ගේ අය කරන නොසන්ඩාල වැඩ වහගන්න ඒකත් විපක්ෂයට පටවනවා. අපි මේ මනාප බලු පොරයට වැටෙන්නේ නැහැ. මනාප බලු පොරය අපට ඉතිහාසෙත් වර්තමානයෙත් අදාලත් නැහැ. ජවිපෙ අපි කියන්නේ අපේ ප‍්‍රතිපත්ති ගැන හිතලා ඡන්දය දෙන්න කියලා. ආණ්ඩුවම තමයි මනාප බලු පොරය ගෙනාවේ. දැන් බලු පොරයට වැටිලා ඉන්න බල්ලෝ ටික බැඳගන්න බැරිව අසරණ තත්වයක තමයි ආණ්ඩුව ඉන්නේ.”", "URL": "https://lankatruth.com/si/?p=8034", "Category": "පුවත්", "Parent URL": null}