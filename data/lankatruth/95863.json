{"Source": "Lankatruth", "Timestamp": "August 21, 2020", "Headline": "උසස් පෙළටත් පෙළපොත් ක්‍රමයක් එන ලකුණු", "News Content": "වර්ථමානයට ගැළපෙන ලෙස පාසල් විෂය මාලාව නවීකරණයට හා සංවර්ධනයට ඉදිරියේ දි නව කැබිනම් පත්‍රිකාවක් ඉදිරිපත් කරන බවත් එහිදී උසස් පෙළ විෂයන් සඳහා පෙළපොත් ක්‍රමයක් ඇති කරණ බවත් අධ්‍යාපන අමාත්‍ය මහාචාර්යය ජි.එල්. පීරිස් මහතා පවසයි. අමාත්‍යවරයා මේ බව ප්‍රකාශ කර ඇත්තේ මෙරට ප්‍රධාන පාසල් කිහිපයක විදුහල්පතිවරුන් සමග ඊයේ (20) අමාත්‍යංශයේ පැවති සාකච්ඡාවක දී ය. උසස් පෙළ පන්ති සඳහා විෂයන් ගණනාවකට පෙළපොත් නොමැති වීම හේතුවෙන් පැනනැගී ඇති ගැටලුකාරී තත්වය සම්බන්ධයෙන් අවධානය යොමුකර මෙම ක්‍රියාමාර්ග ගන්නා බවද අමාත්‍යවරයා එහිදී පවසා ඇත. දරුවන්ගේ විශ්ලේෂණාත්මක බුද්ධිය සහ විවේචනාත්මකව සිතීමට දරුවන්ට ඇති හැකියාව නව වෙනස්කම්වල දී ප්‍රධාන වශයෙන් සලකා බලන බවද අමාත්‍යවරයා එහිදී සඳහන් කර තිබේ.", "URL": "https://lankatruth.com/si/?p=95863", "Category": "පුවත්", "Parent URL": null}