{"Source": "Lankatruth", "Timestamp": "June 1, 2021", "Headline": "හෙද වර්ජනයෙන් බලධාරීන්ගේ කන් ඇරේ…", "News Content": "කොළඹ ජාතික රෝහල ඇතුළු දිවයිනේ ප්‍රධාන රෝහල් 18ක ක්‍රියාත්මක කරන ලද වෘත්තීය ක්‍රියාමාර්ගය නිසා අද (01) දින සේවයට බඳවා ගැනීමට සූදානම් කර සිටි සුදුසුකම් නොලත් හෙඳ හෙදියන් බඳවා ගැනීම නතරකිරීම ඇතුළු ඉල්ලීම්වලට සෞඛ්‍ය බලධාරීන් එකඟ වී තිබේ. එහිදී විශේෂයෙන් කොවිඩ් තත්වය හමුවේ ගැබිණි හෙදියන් සඳහා නිවාඩු ලබාදීම, සියලු හෙද හෙදියන් සඳහා ප්‍රවාහන පහසුකම් ලබාදීම ඇතුළු ඉල්ලීම්වලට එකඟතාවය පල කර ඇත. අද දහවල් 12.30 සිට සෞඛ්‍ය සේවා අධ්‍යක්ෂ ජනරාල් ඇතුලු බධාරීන් සමස්ත ලංකා හේද සේවා සංගමය සමග පැවැත්වූ සාකච්ඡාවේදී මෙම එකඟතාව පල කර ඇත. හෙද සේවයට බඳවා ගැනීමේ මූලික සුදුකම් නොමැති උපාධිධාරීන් 09 දෙනෙකු අද දින එම සේවයට බඳවාගැනීම සඳහා ආණ්ඩුව සියලු කටයුතු සූදානම් කර තිබිණි. එහෙත් කොවිඩ් – 19 වසංගතය මැද්දේ සෞඛ්‍ය සේවා කාර්යමණ්ඩල විශාල කැපකිරීමකින් ක්‍රියා කරන අතර ආණ්ඩුව මෙසේ සුදුසුකම් නොලත් හෙඳ හෙදියන් බඳවා ගැනීම සඳහා අනීතික තීරණයක් ගෙන තිබිණි. එය නැවැත්වීම ඇතුළු ඉල්ලීම් ගණනාවක් මූලික කර ගනිමින් ඊයේ (31) දිනයේ සංඛේත වෘත්තීය සමිති ක්‍රියාමාර්ගයක්, තොරාගත් රෝහල් 18ක ක්‍රියාත්මක කිරීම නිසා සෞඛ්‍ය සේවයේ සුරක්ෂිත තාවය තහවුරු වී ඇත. සෞඛ්‍ය බලධාරීන් ලබාදෙන ලද පොරොන්දු දින 14ක් ඇතුළත ප්‍රායෝගිකව ක්‍රියාත්මක නොකරන්නේ නම් යළි දැඩි වෘත්තීය සමිති ක්‍රියාමාර්ග අනුගමණය කරන බව සමස්ත ලංකා හෙද සේවා සංගමය එම සාකච්ඡාවේදී අවධාරණය කර තිබේ.", "URL": "https://lankatruth.com/si/?p=117437", "Category": "පුවත්", "Parent URL": null}