{"Source": "Lankatruth", "Timestamp": "September 16, 2017", "Headline": "SAITM අර්බුදය විසඳීමට පත් කළ ජනාධිපති කමිටුවේ රහසිගත වාර්තාව මෙන්න", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය සම්බන්ධයෙන් මේ වනවිට රට තුළ පැන නැගී ඇති අර්බුදකාරී තත්වයට විසඳුම් සෙවීම සඳහා ජනාධිපතිවරයා විසින් පත්කළ හර්ෂද සිල්වා කමිටුව විසින් ජනාධිපතිවරයා වෙත ලබා දුන් වාර්තාව මේ වනවිට මාධ්‍ය වෙත නිකුත් වී තිබේ. එය රහසිගත වාර්තාවක් බව එම ජනාධිපති කමිටුව වාර්තාවේම සඳහනක්ද කර ඇතත. සයිටම් ආයතනය රාජ්‍ය හා පුද්ගලික ඒකාබද්ධ ආයතනයක් ලෙස පවත්වාගෙන යාටම ඇතුළු කරුනු විසඳුම් කිහිපයක් යෝජනා කර ඇත. සයිටම් විරෝධී ජන පවුර සංවිධානය විසින් ඊයේ (15) පෙරවරුවේ පැවැත්වූ මාධ්‍ය හමුවේදී අදහස් දක්වමින් ජනතා විමුක්ති පෙරමුණේ ජාතික සංවිධායක බිමල් රත්නායක මහතා සඳහන් කර සිටියේ සුප්‍රකට බැඳුම්කර ගනුදෙනුව සම්බන්ධයෙන් විමර්ශන පැවැත්වූ කෝප් කමිටුවේ අවසන් වාර්තාවට පාද සටහන් දැමීමේ ඔස්තාර් ලෙස කටයුතු කළ හර්ෂද සිල්වා ඇමතිවරයාගේ ප්‍රධානත්වයෙන් පිහිටුවා ඇති ජනාධිපති කමිටුවේ සාධනීය විසඳුම් බලා පොරොත්තු විය නොහැකි බවය.", "URL": "https://lankatruth.com/si/?p=41031", "Category": "පුවත්", "Parent URL": null}