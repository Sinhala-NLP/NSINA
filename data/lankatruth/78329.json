{"Source": "Lankatruth", "Timestamp": "July 30, 2019", "Headline": "විශ්වවිද්‍යාල අනධ්‍යන සේවකයෝ වැඩ වර්ජනයක", "News Content": "දිගු කාලයක් පුරා පවතින වැටුප් විශමතා අර්බුධය විසඳීමට රජය කටයුතු නොකරීම ඇතුළු ගැටලු කිහිපයක් මුල් කර ගනිමින් විශ්වවිද්‍යාල අනධ්‍යන සේවකයින් අද(30) සංකේත වැඩ වර්ජනයක් ආරම්භ කර ඇත. දිවයින පුරා පිහිටි සියළුම විශ්වවිද්‍යාලවල අනධ්‍යන සේවකයින් අද දින මෙම වෘත්තීය ක්‍රියාමාර්ගයට එක්වන බවත් සිය ගැටලු සඳහා කඩිනම් විසඳුම් ලබාදෙන ලෙස රජයට බලකර සිටින බවත් විශ්වවිද්‍යාල වෘත්තීය සමිති ඒකාබද්ධ කමිටුව පවසයි. අද දිනයේ ක්‍රියාත්මක කරන මෙම සංඛේත වැඩ වර්ජන ක්‍රියාමාර්ගයට රජය නිසි පිළිතුරු ලබා නොදෙන්නේ නම් ඉදිරියේදී දැවැන්ත ක්‍රියාමාර්ගවලට අවතීර්ණ වන බව ද ඔවුහු පවසා සිටිති.", "URL": "https://lankatruth.com/si/?p=78329", "Category": "පුවත්", "Parent URL": null}