{"Source": "Lankatruth", "Timestamp": "November 12, 2020", "Headline": "කොළඹ 30,000 කොරෝනා බෝවීමේ අවධානමක්! නගරාධිපතිනිය කියයි…", "News Content": "කොළඹ නගර සීමාව තුළ කොරෝනා ආසාදිතයන් 3217 ක් මේ දක්වා හඳුනාගෙන ඇතැයි කොළඹ නගරාධිපතිනී රෝසි සේනානායක මහත්මිය පවසයි. මෙම තත්වය සැළකිල්ලට ගැනීමේදී කොළඹ නගර සීමාවේ ජීවත්වන පුද්ගලයින්ගෙන් 26% කට පමණ කොරෝනා වෛරසය වැළඳීමේ අවධානමක් මතුව ඇතැයි පවසන නගරාධිපතිනිය, පසුගිය දිනවලදී සිදුකරන ලද අහඹු පී.සී.ආර්. පරීක්ෂණවලදී 5% පමණ පිරිසකට කොරෝනා වෛරසය ඇතැයි තහවුරු වීතිබීමෙන් එහි ඇති බැරෑරුම්කම පෙනි යන බව පවසිය. කොළඹ නගර සභා බලප්‍රදේශය තුළ ලක්ෂ හයහමාරක ජනගහනයක් සිටින බවත් කොරෝනා පැතිරීම පාලනය කර ගැනීමට අපොහොසත් වුවහොත් ඉන් තිස් දහසකට පමණ වෛරසය ආසාදනය අවධානම පවතින අතර කොළඹ නගරය තුළ ආසාදිතයන් දිනෙන් දින ඉහළ යාමක් මිසක් අඩුවීමක් පෙන්නුම් නොකරන බවද ඇය වැඩිදුරටත් කියා සිටී. මේ වනවිට කොළඹ මහ නගර සභාවේ සේවකයින් 100කට ආසන්න පිරිසකට කොරෝනා වෛරසය ආසාදනය වී ඇති අතර නාගරක මන්ත්‍රීවරයකුද ඒ අතර සිටී.", "URL": "https://lankatruth.com/si/?p=99879", "Category": "පුවත්", "Parent URL": null}