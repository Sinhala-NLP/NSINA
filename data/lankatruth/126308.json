{"Source": "Lankatruth", "Timestamp": "November 28, 2021", "Headline": "ඉරාන ඔත්තුකරුවෙකු ඊශ්‍රාල් ආරක්ෂක ඇමතිගේ නිවසේ සිට අසුවේ !", "News Content": "ලෝකයේ වඩාත් කාර්යක්‍ෂම ඔත්තු සේවය ලෙස අතිශෝක්තියෙන් ඇතැම් මාධ්‍ය විසින් හඳුන්වන මොසාඩ් ඔත්තු සේවයේ ඇස් වසා ඊශ්‍රාල් ආරක්ෂක ඇමති Benny Gantzගේ නිවස තුළට සේවකයෙකු ලෙස ඔත්තු කරුවෙකු ඇතුළු කිරීමට ඉරානය සමත් වී ඇත. පසුගිය මාසයේදී ඊශ්‍රාල් වෙබ් අඩවි කීපයකට ඇතුළු වී දත්ත සොරා ගැනීමට ඉරාන black shadow හැකර්වරුන් සමත් වී ඇත්තේ මෙම ඔත්තු කරුවා මගින් බවද හෙළිදරව් වී ඇති නමුත් කිසිදු තොරතුරක් ඉරානයට ලබාදීමට ඔත්තුකරු අසමත් වූ බව ඊශ්‍රාල් රජය පවසා සිටි. අදාල ඔත්තුකරු වයස අවුරුදු 37ක් වන මොල්දාව් ජාතිකයෙකු වන අතර ඔහු විසින් ඊශ්‍රාල් ආරක්ෂක ඇමතිවරයාගේ පුද්ගලික පරිගණකයට, ටෙලිෆෝනයට, මෘදුකාංග ඇතුළු කර එය ඉරාන හැකර්වරුන්ට ලබා දී ඇති බව පැවසේ. නමුත් මොසාඩ් ඔත්තු සේවය පවසනුයේ කිසිදු සංවේදී තොරතුරක් ලබා ගැනීමට අදාළ ඔත්තුකරු සමත් නොවූ බවය. නොවැම්බර් 04 වැනිදා සැකකරු අත්අඩංගුවට පත් වුවද අදාළ ඉරාන හැකර් ප්‍රහාරය එල්ලවනුයේ ඔක්තෝම්බර් 31 හා නොවැම්බර් 02 අතර කාලය තුලදීය. නමුත් මෙම සිද්ධිය සමබන්ධයෙන් යුධ විශේෂඥයින් උපහාසාත්මකව පවසනුයේ අදාළ සැකකරු හතර වතාවක් සොරකම්, ගෙවල් බිඳුම්, අධිකරණය මගින් වරදකරු බවට පත්වී සිරබත් කෑ පුද්ගලයෙකු බවයි. එවැනි පුද්ගලයෙකු ඊශ්‍රාල් ආරක්ෂක අමාත්‍යවරයාගේ නිවසේ සේවකයෙකු ලෙස පත්වීමට හැකියාව ලැබීම මගින් මොසාඩ් ඔත්තු සේවයෙහි ඇති දුර්වලතාවය නැවතත් ලොවට ඔප්පු කර ඇති බවය. මීට පෙරත් වඩාත් කාර්යක්‍ෂම සිර ගෙවල් පද්ධතිය තමන්ට ඇතැයි ඊශ්‍රාල් ප්‍රචාරක ජාලය විහිළුවට ලක් කරමින් එරට GILBOA හි පිහිටි ප්‍රධාන සිරගෙය තුල බිම්ගෙයක් හාරා පැන යාමට පලස්තීන දේශපාලන සිරකරුවන් සයදෙනෙකු පසුගිය සැප්තැම්බර් මස 06 වැනිදා සමත් විනි. ඉරානයේ මෙම ආක්‍රමණික කියාවන් හමුවේ හා න්‍යෂ්ටික බලය අත්පත් කර ගැනීමේ උත්සහය හේතුවෙන් සලිතව සිටින ඊශ්‍රාල් අගමැති Issac Herzog ඉරානයේ මෙම මිලිටරි උත්සාහයන් වැළැක්වීම සඳහා චීන ජනාධිපති XI jinping සමග දීර්ඝ ලෙස පසුගිය 17 වැනිදා දුරකථන සංවාදයක නිරත වූ බව බටහිර පුවත් පත් වාර්තා කර සිටියහ.", "URL": "https://lankatruth.com/si/?p=126308", "Category": "පුවත්", "Parent URL": null}