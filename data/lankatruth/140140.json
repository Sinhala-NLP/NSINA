{"Source": "Lankatruth", "Timestamp": "October 5, 2022", "Headline": "රනිල්ගේ පාසල් දිවා ආහාර බොරුව පිළිබඳ දත්ත මෙන්න", "News Content": "රනිල් වික්‍රමසිංහ ආණ්ඩුවෙන් පාසල් සිසුන් ලක්ෂ 20ක ගේ දිවා ආහාරය සඳහා අති විශාල මුදලක් වෙන්කර ඇති බවට ප්‍රචාරය කිරීමේ උත්සාහය මුළුමනින්ම ප්‍රෝඩාවක් බවට තොරතුරු අනාවරණය වේ. පසුගිය ඔක්තෝබර් 03 වෙනිදා කැබිනට් මණ්ඩල රැස්වීමට රනිල් වික්‍රමසිංහ විසින් ඉදිරිපත් කරන ලද යෝජනාවක් අනුව පාසල් සිසු සිසුවියන් තවත් ලක්ෂ 10කට දිවා ආහාරය ලබාදීම සඳහා රුපියල් කෝටි 400ක අමතර මුදලක් වෙන් කළ බව ප්‍රචාරය ර තිබේ. කැබිනට් තීරණ දැනුම්දීමේ රජයේ නිල නිවේදනයට අනුව මේ සඳහා සිසුන් 1,080,000ක් වෙනුවෙන් වාර්ෂිකව රුපියල් කෝටි 400ක් වෙන්කර ඇති බවත් තවත් සිසුන් දස ලක්ක්ෂයන් වෙනුවෙන් මුදල් ප්‍රතිපාදන වෙන් කළ බවත් සඳහන් කර තිබේ.  මෙම නිවේදනය අනුව හෙළිවන්නේ සිසුන් 1,080,000 කට ඉදිරියේදී දිවා ආහාරය වර්ෂයකට ලබාදීම සඳහා වෙන් කර ඇති මුදල රුපියල් කෝටි 400කි. මේ අනුව වර්ෂයකට අවම වශයෙන් පාසල් දින 200ක් පවත්වන්නේ නම් එක් සිසුවෙකු වෙනුවෙන් එක් දිනක් සඳහා  වෙන්වන මුදල රු 18 ශත 51කි. (රු. 18.51) ආණ්ඩුව අලුතින් වෙන්කළ රුපියල් කෝටි 400 සිසුන් 2,080,000ක් වෙනුවෙන් මෙම වසරේ ඉදිරියේ පාසල් පැවැත්වෙන දින 34 සඳහා යොදවන්නේ නම් එක් සිසුවෙකුට වෙන්වන මුදල රුපියල් 56.56කි. මේ වනවිට වෙළඳපොලේ කොළ කැඳ වීදුරුවක් පවා මිලදී ගත නොහැකි මුදලකින් දිවා ආහාර වේලක් කිසිසේත්ම ලබාදිය නොහැක.  ආණ්ඩුව පාසල් සිසුන්ගේ දිවා ආහාරය සඳහා විශාල මුදලක් වෙන්කර ඇති බවට ගෙන යන ප්‍රචාරය රටේ මුලු ජනතාවම නොමඟ යැවීමට සැලසුම් සහගතව දියත් කර ඇති බව මෙම දත්ත මගින් පැහැදිලි වේ.", "URL": "https://lankatruth.com/si/?p=140140", "Category": "ආර්ථික පුවත්", "Parent URL": null}