{"Source": "Lankatruth", "Timestamp": "September 8, 2023", "Headline": "කමල් සහ රනිල් අලුත් වැඩකට මුල පුරයි", "News Content": "ආරක්ෂක අමාත්‍යංශයේ ලේකම් විශ්‍රාමික ජනරාල් කමල් ගුණරත්න පැහැදිලි වෙනස්කම් සහිත දේශපාලන ගමනකට මුල පුරමින් කෘති දෙකක් ජනාධිපති රනිල් වික්‍රමසිංහට පිළිගන්වා තිබේ. එම කෘති දෙක වන්නේ ‘තාරාගේ ආගමනය‘ සහ ‘කඩොල් ඇත්තු‘ යන නව කතා දෙක ය. එසේ ම ඔහු විසින් රචිත ගීතයක් ද රනිල් වික්‍රමසිංහ ජනාධිපතිවරයාට පිළිගන්වා ඇත. මෙයට පෙර කමල් ගුණරත්න ගෝඨාභය රාජපක්ෂගේ අතිශය විශ්වාසවන්තයෙකු ලෙස ක්‍රියා කළ අතර ඒ නිසා ම ඔහු ආරක්ෂක අමාත්‍යංශයේ ලේකම් ධුරයට පත් කරනු ලැබීය. ගෝඨාභය යනුවෙන් පොතක් ද කමල් ගුණරත්න ලියා තිබේ. නමුත් මෙම පොත් දෙක ජනාධිපති රනිල් වික්‍රමසිංහට පිළිගැන්වීමේ උත්සවයට ගෝඨාභය රාජපක්ෂට ආරාධනා කර නැති අතර හිටපු කතානායකවරයෙකු වන කරූ ජයසූරිය පවා ගෙන්වා ගෙන තිබිණි.", "URL": "https://lankatruth.com/si/?p=151120", "Category": "පුවත්", "Parent URL": null}