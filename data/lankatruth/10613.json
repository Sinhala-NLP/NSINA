{"Source": "Lankatruth", "Timestamp": "July 5, 2014", "Headline": "විදුහල්පති දැරියන් 08ක් අපයෝජනය කරලා", "News Content": "බාල වයස්කාර පාසල් සිසුවියන් අට දෙනෙකු ලිංගික අපයෝජනයට ලක් කරනු ලැබූ බවට චෝදනා මත කෑගල්ල කරඬුවාන දෙමළ මහා විද්‍යාලයේ විදුහල්පතිවරයා කෑගල්ල කොට්ඨාස ළමා හා කාන්තා කාර්යාංශ නිලධාරීන් විසින් ඊයේ ( 04)  දා අත් අඩංගුවට ගෙන තිබේ. බාල වයස්කාර පාසල් සිසුවියන් අට දෙනෙකු ලිංගික අපයෝජනයට ලක් කරනු ලැබූ බවට චෝදනා මත කෑගල්ල කරඬුවාන දෙමළ මහා විද්‍යාලයේ විදුහල්පතිවරයා කෑගල්ල කොට්ඨාස ළමා හා කාන්තා කාර්යාංශ නිලධාරීන් විසින් ඊයේ (04) දා අත් අඩංගුවට ගෙන තිබේ. මෙම සිසුවියන් අට දෙනා වරින් වර පොත් පත් බැලීමට යැයි පවසා විදුහල්පතිවරයාගේ නිල කාමරයට ගෙන්වා ගෙන ලිංගික අපයෝජනයට ලක් කර තිබේ. පරීක්ෂණවලින් හෙළි වී ඇත්තේ විදුහල්පති නිල කාමරයේ පරිගණකයේ අඩංගුව තිබෙන අසභ්‍ය දර්ශණ පෙන්වමින් මෙම බාල වයස්කාර සිසුවියන් ලිංගික අපයෝජනයට ලක්කර ඇති බවයි.   ලිංගික අපයෝජනයට ලක් වූ දැරියන් වෛද්‍ය පරීක්ෂණ සඳහා කෑගල්ල රෝහලට යොමු කර ඇති අතර විදුහල්පතිවරයාගේ නිල කාමරයේ පරිගණකය පොලිස් භාරයට ගෙන පරීක්ෂා කර බැලීමේ දී එහි අසභ්‍ය දර්ශණ අඩංගුව ඇති බව හෙළිව ඇත.", "URL": "https://lankatruth.com/si/?p=10613", "Category": "පුවත්", "Parent URL": null}