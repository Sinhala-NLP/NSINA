{"Source": "Lankatruth", "Timestamp": "March 24, 2017", "Headline": "ඇමතිවරුන්ට වාහන ගන්න තවත් කෝටි 37ක්", "News Content": "ඇමැතිවරුන් හා රාජ්‍ය ඇමැතිවරුන් නව දෙනෙකුට නව වාහන මිලදී ගැනිම සඳහා රුපියල් තිස්හත් කෝටි දසලක්ෂ අනුහත් දහසක (රු. 371,097,000) මුදලක් ඉල්ලා පාර්ලිමේන්තුවේදී අද (24) පරිපුරක ඇස්තමේන්තුවක් ඉදිරිපත් කර තිබේ. පාර්ලිමේන්තු ප්‍රතිසංස්කරණ හා ජනමාධ්‍ය ඇමැති ගයන්ත කරුණාතිලක මහතා විසින් මෙය ඉදිරිපත් කරන ඇත. මේ අතර පසුගිය පාර්ලිමේනතු සතියේද පාර්ලිමේන්තුවට ඇස්තමේන්තුවක් ඉදිරිපත් කරමින් රුපියල් කෝටි 54ක් මුදලක් ඉල්ලා සිටි අතර ඊට පෙරද රුපියල් කෝටි 79ක සහ රුපියල් කෝටි 118ක මුදලක්ද වාහන මිලදී ගැනීම සඳහා පරිපූරක ඇස්තමේන්තු මගින් වෙන් කරගෙන තිබිණ. තම අධ්‍යන කටයුතු කරගෙන යාම සඳහා විශ්වවිද්‍යාල ශිෂ්‍යයන් විද්‍යා පීඨ පහසුකම් ඇතුළු විවිධ ඉල්ලීම් ඉදිරිපත් කරමින් තිබෙන අතර ගොවියන් තම ගොවිතැන් කටයුතු කරගෙන යාම සඳහා සහනාධාරත් මහ කන්නයේ පාලු වූ වගාවන් සඳහා රුපියල් 50,000ක වන්දියක් ඉල්ලමින් සිටිති. විශේෂයෙන් සබරගමුව සරසවියේ සිසුන් වෛද්‍යපීඨයක් ඉල්ලමින් සිටිති. එහෙත් ඒ සෑම ඉල්ලීමකදීම සල්ලි නැතැයි පවසන ආණ්ඩුව විටින් විට ඇමතිවරුන්ට වාහන ගෙන්වීම සඳහා කෝටි 285කට වැඩි මුදලක් වෙන් කරගෙන තිබේ.", "URL": "https://lankatruth.com/si/?p=31666", "Category": "පුවත්", "Parent URL": null}