{"Source": "Lankatruth", "Timestamp": "March 24, 2022", "Headline": "චිමිනි ලාම්පු සහ අඟුරු ස්ත්‍රික්ක යළිත් වෙළෙඳ පොළට එයි", "News Content": "දිවයින පුරා මේ දිනවල සිදු කරන විදුලි කප්පාදුවත් සමග පැරණි චිමිනි ලාම්පු සහ අඟුරු ස්ත්‍රික්ක යළිත් වෙළෙඳ පොළට පැමිණ ඇත. වසර 50කට පමණ පසු පාරිභෝගිකයන්ගෙන් චිමිනි ලාම්පු සහ අඟුරු ස්ත්‍රික්කවලට විශාල ඉල්ලුමක් පවතින බවත්, ඒ අනුව චිමිනි ලාම්පු සහ අගුරු ස්ත්‍රික්ක අලෙවි කිරිම සදහා වෙළෙඳ පොළට රැගෙන ආ බවත් හැටන් ප්‍රදේශයේ ව්‍යාපාරිකයෝ කියා සිටිති. චිමිනි ලාම්පුවක් රුපියල් 1,500කට අලෙවි කරන බවත්, චිමිනි ලාම්පුවේ බෝතල් කොටසේ යම් හිගයක් පවතින බවත්, අඟුරු දමා රත්කර රෙදි මදින ස්ත්‍රික්කයක් රුපියල් 2000 මිලකටත් අලෙවි කරන බවත් හැටන් ප්‍රදේශයේ ව්‍යාපාරිකයෝ පවසති. චිමිනි ලාම්පු සහ අඟුරු ස්ත්‍රික්ක මිල දි ගන්නා හැටන් ප්‍රදේශයේ පාරිභෝගිකයන් කියා සිටින්නේ මුළු ලෝකයම තාක්ෂණයෙන් ඉදිරියට ගමන් කරන අවදියක ශ්‍රි ලංකාවේ ජිවත් වන ජනතාව වසර 50ක් ආපස්සට ගොස් ඇති බවයි.", "URL": "https://lankatruth.com/si/?p=130638", "Category": "පුවත්", "Parent URL": null}