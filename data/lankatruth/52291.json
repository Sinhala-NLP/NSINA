{"Source": "Lankatruth", "Timestamp": "May 17, 2018", "Headline": "රග්බි ක්‍රීඩකයෝ කොකේන් බිව්  බව හෙලිවේ", "News Content": "මියගිය බ්‍රිතාන්‍ය ජාතික රග්බි ක්‍රීඩකයන් දෙදෙනා මරණයට පෙර අධිකව මත්පැන් සහ කොකේන් මත්කුඩු පානය කර ඇති බව හෙලිවී ඇතැයි පොලීසිය පවසයි. පසුගිය 13 වනදා ස්වසන අපහසුතාවක් හේතුවෙන් කොළඹ පෞද්ගලික රෝහලකට ඇතුලත් කරනුලැබූ 26 හැවිරිදි තෝමස් හවර්ඩ් එදිනම රෝහලේ දී මියගිය අතර 27 හැවිරිදි ටොම් බෙට් අසාද්‍ය තත්වයෙන් දැඩි සත්කාර ඒකකයේ ප්‍රතිකාර ලබමින් සිට 15 වැනිදා මියගියේ ය. ඊට පෙර දින කොල්ලුපිටියේ පිහිටි සමජෙ ශාලාවකින් අධිකව මත්පැන් පානය කර ඇති අතර නැවත ඔවුන්ගේ නවාතැන වෙත ත්‍රී රෝද රථයකින් පැමිණෙන අතරවාරයේ ත්‍රී රෝද රථ රියදුරා විසින් කොකේන් මත්කුඩු ලබා දී ඇතිබවට අනාවරණය වී ඇතැයි පොලීසිය පවසයි. අසාධ්‍ය තත්වයෙන් පසුවූ ටොම් බෙට් මේ බව සිය මිතුරන් හා පොලීසිය සමඟ පවසා ඇති බව පොලීසිය වැඩිදුරටත් සඳහන් කරයි. ත්‍රී රෝද රථ රියදුරු අත්අඩංගුවට ගැනීමට මේ වන විට පරීක්ෂණ ක්‍රියාත්මක අතර පොලීසිය පවසන්නේ දැනට පවතින තොරතුරු අනුව වරින් වර අධිකව මත්පැන් හා කොකේන් මත්කුඩු ලබා ගැනීම මෙම මරණ වලට හේතු වන්නට ඇති බවයි.", "URL": "https://lankatruth.com/si/?p=52291", "Category": "පුවත්", "Parent URL": null}