{"Source": "Lankatruth", "Timestamp": "September 30, 2018", "Headline": "ගාල්ල නගරයේ පිවිසුම් මාර්ග කිහිපයක් ජලයෙන් යටයි", "News Content": "අද(30) පස්වරුවේ සිට ඇදහැලෙන අධික වර්ශාව හේතුවෙන් ගාල්ල නගරයට පිවිසෙන මාර්ග කිහිපයක්ම මේ වන විට ජලයෙන් යටව පවතින බව වාර්තා වේ. ගාල්ල බද්දේගම ප්‍රධාන මාර්ගයේ කහදූවවත්ත ප්‍රදේශය, ගාල්ල වක්වැල්ල ප්‍රධාන මාර්ගයේ ජූල්ගහ අවට ප්‍රදේශ වැසි ජලයෙන් යටවී ඇත. ගාල්ල කන්දවත්ත සරන්තුකඩය පල්ලිය අසල මාර්ගය ද ජලයෙන් යටවි පවතී. පස්වරු 6.00 පමණ සිට 7.30 දක්වා අකුණු සහිත ධාරාණිපාත වර්ශාවක් ඇද හැලුන අතර වැසි ජලය හේතුවෙන් මාර්ග ජලයෙන් යටවිය.", "URL": "https://lankatruth.com/si/?p=60144", "Category": "පුවත්", "Parent URL": null}