{"Source": "Lankatruth", "Timestamp": "April 24, 2019", "Headline": "කළුපටි පැළඳ විදූෂා ලක්ෂානි පදක්කම පිළිගනියි", "News Content": "දෝහා කටාර් හි පැවැත්වෙන 23 වැනි ආසියානු මළල ක්‍රීඩා තරඟාවලියේ තුන් පිම්ම ඉසව්වෙන් ලෝකඩ පදක්කම දිනාගැනීමට මීගමුවේ විදූෂා ලක්මාලි ක්‍රීඩිකාව සමත්විය. මෙවර ආසියානු මළල ක්‍රීඩා උළෙලේ පළමු ශ්‍රී ලංකා පදක්කම එය වේ. පසුගිය පාස්කු ඉරිදා දින සිදුකළ මිලේච්ඡ බෝම්බ ප්‍රහාරයෙන් සිය ප්‍රදේශයේ හිතවතුන් විශාල පිරිසකට ජීවිත අහිමිවී ඇති බවත් එයට ශෝකය ප්‍රකාශ කිරීමක් ලෙස පදක්කම ලබාගන්නා අවස්ථාවේ කළු පටියක් පැළඳ ඔවුන්ගේ ශෝකයට එක්වූ බවත් විදූෂා පැවසීය.", "URL": "https://lankatruth.com/si/?p=72731", "Category": "ක්‍රීඩා පුවත්", "Parent URL": null}