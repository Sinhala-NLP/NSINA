{"Source": "Lankatruth", "Timestamp": "September 13, 2018", "Headline": "නියෝජ්‍ය පොලිස්පති නාලක සිල්වා ගැන පරීක්ෂණයක්", "News Content": "ත්‍රස්ත විමර්ශන ඒකකය බාර නියෝජ්‍ය පොලිස්පති නාලක ද සිල්වා මහතා කර ඇති ප්‍රකාශ සම්බන්ධයෙන් වහාම පරීක්ෂණයක් පවත්වන ලෙස පොලිස්පති පූජිත් ජයසුන්දර මහතා පොලිස් විශේෂ විමර්ශන ඒකකයට නියෝග කළ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. ජනාධිපතිවරයාට සහ හිටපු ආරක්ෂක ලේකම් ගොඨාභය රාපක්ෂ මහතාඝාතනයකිරීම ගැන නියෝජ්‍ය පොලිස්පති නාලක සිල්වා මහතා හා පොලිසියේ උසස් නිලධාරීන් කිහිප දෙනකු සම්බන්ධයෙන් දූෂණ විරෝධී බලකායයේ මෙහෙයුම් අධ්‍යක්ෂක නාමල් කුමාර මහතා ඊයේ (12) අනාවරණය කර තිබූ අතර නාමල් කුමාර මහතා සහ ත්‍රස්ත විමර්ශණ අංශයේ අධ්‍යක්ෂක නාලක සිල්වා මහතා අතර වූ දුරකථන සංවාද කිහිපයක් මාධ්‍යට නිකුත් කර තිබිණි. මාකඳුරේ මධූෂ් නැමති පාතාල නායකයා යොදවා මෙම ඝාතනය සැලසුම් කර ඇති බවත් මෙහිදීනාමල් කුමාර නැමැත්තා අනාවරණය කර තිබේ. කෙසේ වෙතත් මාකඳුරේ මධූෂ් නැමැත්තාගේ පියාගේ අවමංගල්‍ය අවස්ථාවේ එම නිවසට විශාල දායකත්වයක් ලබා දෙමින් කටයුතු කළ මහින්ද පිලේ මාතර දිස්ත්‍රික් මන්ත්‍රීවරයෙකු ගැනද මේ දිනවල ඡායාරූපද සහිතව අන්තර්ජාලයේ තොරතුරු හුවමාරුවෙමින් තිබේ.", "URL": "https://lankatruth.com/si/?p=59276", "Category": "පුවත්", "Parent URL": null}