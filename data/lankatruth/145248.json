{"Source": "Lankatruth", "Timestamp": "March 6, 2023", "Headline": "ඡන්දය ඉල්ලා ඕස්ට්‍රේලියාවේ ලාංකිකයෝ මෙල්බන් හිදීත් විරෝධතාවයේ", "News Content": "ජනවරමක් නොමැතිව ව්‍යවස්ථා කුමන්ත්‍රන හරහා බලයට පත්වුණු රනිල් වික්‍රමසිංහ ප්‍රමුඛ ආණ්ඩුව විසින් ඡන්දය නවත්වා ලාකීය ජනතාවගේ ප්‍රජාතන්ත්‍රවාදී අයිතිය අහෝසි කිරීමේ කුමන්ත්‍රනයට එරෙහිව ඕස්ට්‍රේලියාවේ වික්ටෝරියා ප්‍රාන්තයේ ජීවත්වන ලාංකික ජනතාවගේ සහභාගීත්වයෙන් සංවිධානය කරනලද විරෝධතාවයක් ඊයේ (05) මෙල්බන් නගර මධ්‍යයේ පිහිටි state library එක ඉදිරි පිටදී පැවැත්විනි. මෙම විරෝදතාවය Australian foundation for save sri lanka විසංවිධානය සින් සංවිධානය කරන තිබූ අතර, එයට මෙල්බන් හි ජීවත්වන ලාංකිකයින් විශාල පිරිසක් සහභාගී වී සිටියහ. මෙල්බන් නගරයේ ප්‍රජා සංවිධාන, දේශපාලන සංවිධාන ඇතුලු සංවිධාන කිහිපයක්ම මෙම විරෝදතාවයට එක්විය. මෙහිදී රනිල් රාජපක්ෂ ආණ්ඩුව විසින් ගෙනයනු ලබන පීඩාකාරි අසාධාරණ බදු ප්‍රතිපත්ති, දිනෙන් දින ඉහළ යන ජීවන වියදම, රෝහල්වල ඖෂධ හිගය, විදුලිය ඉන්දන වැනි යටිතල පහසුකම්වල මිල දරාගත නොහැකි ලෙස ඉහළ යාම නිසා සමස්ත ලාංකික ජනතාවම පීඩාවට පත්ව ඇති මොහොතක, ජනතාවගේ ඡන්ද අයිතිය අහෝසි කරමින්, ප්‍රජාතන්ත්‍රවාදය වලපල්ලට යැවීමේ නින්දිත බියගුලු උත්සාහයට එරෙහිව ජනතාව සිය විරෝධය දැක්වූහ. Save Sri Lanka සංවිධානයේ සභාපති නිමල් ඒකනායක, නීතිඥ නොයිලින් ස්මර්ට්, ඕස්ට්‍රේලියානු කොමියුනිස්ට් පක්ශයේ හා වුර්තිය සමිති බල මන්ඩලයේ ලේකම් ඇන්ඩෲ අර්වින්, මොනෑශ් විශ්වවිද්‍යාලයේ ආවාර්‍ය රංජිත් වීරසිංහ, save sri lanka සංවිධානයේ මාධ්‍ය ලේකම් මාලන් බංඩාර, තිස්ස මානවඩු සහ දමිල හා මුස්ලිම් සහෝදරත්වය නියෝජනය කරමින් ඉක්බාල් විරෝධතාවට පැමිණ සිටි ශ්‍රී ලාංකිකයින් ආමන්ත්‍රණය කරන ලදී.", "URL": "https://lankatruth.com/si/?p=145248", "Category": "පුවත්", "Parent URL": null}