{"Source": "Lankatruth", "Timestamp": "April 19, 2020", "Headline": "කොරෝනා වසංගතය හමුවේ මැතිවරණය සඳහා වසංගත රෝග විශේෂඥයින් ඇතුළු සෞඛ්‍ය අංශවල නිර්දේශ මත කටයුතු කරන්න…", "News Content": "කොරෝනා වසංගතය හමුවේ මැතිවරණ කොමිෂන් සභාව විසින් කල් දමන ලද මහ මැතිවරණය පැවැත්වීම සම්බන්ධව විශේෂයෙන් වසංගත රෝග විශේෂඥයින් හා අනෙකුත් රෝග විශේෂඥයින් ඇතුළු සෞඛ්‍ය අංශවල නිර්දේශ මත මිස අගමැතිවරයාගේ, ආණ්ඩුවේ මැති ඇමතිවරුන් හා විවිධ සංවිධාන හරහා සිදුකරමින් තිබෙන බලපෑම මත මැතිවරණය පැවැත්වීම සඳහා තීරණ ගැනීමට ඉක්මන් නොවන ලෙසත් ඉතා ඕනෑකමින් යුතුව ඉල්ලා සිටින බව සඳහන් කරමින් ලංකා ගුරු සේවා සංගමය විසින් මැතිවරණ කොමිසමේ සභාපති මහින්ද දේශප්‍රිය මහතා වෙත ලිපියක් යොමුකර තිබේ. ලංකා ගුරු සේවා සංගමයේ විධායක සභාව වෙනුවෙන් එහි ප‍්‍රධාන ලේකම් මහින්ද ජයසිංහ මහතාගේ අත්සනින් නිකුත් කර ඇති එම ලිපිය පහතින් පල වේ… “2020. 04. 18 සභාපති, මැතිවරණ කොමිෂන් සභාව, රාජගිරිය. සභාපතිතුමනි, මහමැතිවරණය පැවැත්වීමට ඇති සූදානම සම්බන්ධවයි #කොරෝනා වසංගතය හමුවේ මැතිවරණ කොමිෂන් සභාව විසින් කල් දමන ලද මහ මැතිවරණය පැවැත්වීම සම්බන්ධව විශේෂයෙන් වසංගත රෝග විශේෂඥයින් හා අනෙකුත් රෝග විශේෂඥයින් ඇතුළු සෞඛ්‍ය අංශවල නිර්දේශ මත මිස අගමැතිවරයාගේ, ආණ්ඩුවේ මැති ඇමතිවරුන් හා විවිධ සංවිධාන හරහා සිදුකරමින් තිබෙන බලපෑම මත මැතිවරණය පැවැත්වීම සඳහා තීරණ ගැනීමට ඉක්මන් නොවන ලෙස ලංකා ගුරු සේවා සංගමය ඉතා ඕනෑකමින් යුතුව ඉල්ලා සිටිමු. එහෙයින් අප පෙන්වාදුන් කරුණු මෙන්ම කොමිසන් සභාව ද තවදුරටත් සිටින ස්ථාවරයේ සිටිමින් රටේ ජනතාවගේ ආරක්ෂාව තහවුරු වූ දිනෙක මෙරට ජනතාවගේ පරමාධිපත්‍යය තහවුරු කළ හැකි අපක්ෂපාතී නිදහස් සාධාරණ මැතිවරණයක් පැවැත්වීමට සියලූ පියවර ගන්නා මෙන් ඉල්ලා සිටින අතර ඒ සඳහා ඕනෑම සහයක් ලබාදීමට ලංකා ගුරු සේවා සංගමය සූදානම් බව ද මෙහිදී තවදුරටත් පෙන්වා දීමට කැමැත්තෙමු. ස්තූතියි. මෙයට, විධායක සභාව වෙනුවෙන්, මහින්ද ජයසිංහ ප‍්‍රධාන ලේකම්, ලංකා ගුරු සේවා සංගමය.”", "URL": "https://lankatruth.com/si/?p=92639", "Category": "පුවත්", "Parent URL": null}