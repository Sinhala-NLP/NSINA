{"Source": "Lankatruth", "Timestamp": "July 16, 2019", "Headline": "2021 ට පෙර පියවි ඇසින් දැකගත හැකි අවසන් අර්ධ චන්ද්‍රග්‍රහණය අද", "News Content": "මෙම වසරට යෙදෙන අවසාන චන්ද්‍රග්‍රහණය අද(16) දැකගත හැකිවනු ඇති බව තාරකා විද්‍යාඥයින් පවසයි. එසේම නැවත පියවි ඇසින් චන්ද්‍රග්‍රහණයක් සිදුවීම දැකගත හැකිවනු ඇත්තේ 2021 වසරේ මැයි මස 26 වැනිදා බවද විද්‍යාඥයින් පවසයි. අද මධ්‍යම රාත්‍රිය පසුවී විනාඩි 13කට පමණ පසු චන්ද්‍රග්‍රහණය ආරම්භ වන අතර එය වඩාත් හොඳන් පියවි ඇසට දැකගත හැකි වනුයේ අලුයම 1.30ත් 4.29ත් අතර කාලයේ දී බව විද්‍යාඥයන් පවසයි. මේ දිනවල අහසේ ඉතා දීප්තිමත්ව බැබළෙන යෝධ ග්‍රහ දෙකක් වන බ්‍රහස්පති සහ සෙනසුරු, ග්‍රහනයට ලක්වන චන්ද්‍රයාට ඉතාම ආසන්නව පිහිටමින් ඇතිවන දුර්ලභ ආකාශ වස්තු සංදර්ශනයක් ද මෙදින දැකගත හැකි බව විද්‍යාඥයන් පවසයි. චන්ද්‍රග්‍රහණ දිනයේදී සෙනසුරු සඳට ඉතා ආසන්නවත් වඩාත්ම දීප්තිමත් වූ බ්‍රහස්පති ඉන් තරමක් ඔබ්බෙනුත් දැක ගත හැකිවනු ඇත.", "URL": "https://lankatruth.com/si/?p=77748", "Category": "පුවත්", "Parent URL": null}