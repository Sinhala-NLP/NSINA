{"Source": "Lankatruth", "Timestamp": "March 7, 2019", "Headline": "දෙවන ත්‍රිපුද්ගල විශේෂ මහාධිකරණය 14වනදා ඇරඹෙයි", "News Content": "දෙවන ත්‍රිපුද්ගල විශේෂ මහාධිකරණයේ කටයුතු මේ මස 14 වන දින ආරම්භ කරන බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරල මහත්මිය පවසා සිටියි. පසුගිය කාලයේ සිදුවූ බරපතල දූෂණ වංචා විභාග සිදු කිරිම සඳහා විශේෂ ත්‍රිපුද්ගල මහාධිකරණ තුනක් ස්ථාපිත කිරීමට ආණ්ඩුව තීරණය කරනු ලැබූ අතර ඒ අනුව එහි පළමු මහාධිකරණයේ කටයුතු මේ වනවිට ආරම්භ කර තිබේ. දෙවන ත්‍රිපුද්ගල විශේෂ මහාධිකරණයේ විනිසුරු මඩුල්ල ලෙස රත්නප්‍රිය ගුරුසිංහ, අමල් රණරාජා සහ ශෂි මහේන්ද්‍රන් යන විනිසුරුවරුන් පත් කිරීමට අගවිනිසුරුවරයා පසුගියදා පියවර ගනු ලැබීය. ඒ අනුව දෙවන විශේෂ ත්‍රිපුද්ගල මහාධිකරණයේ කටයුතු ලබන 14 වන දින සිට ආරම්භ කිරිමට නියමිත අතර එහිදී පසුගිය කාලයේ සිදු වූ බරපතල මූල්‍ය දුෂණ වංචා විභාග කිරීමට නියමිතව ඇත.", "URL": "https://lankatruth.com/si/?p=69900", "Category": "පුවත්", "Parent URL": null}