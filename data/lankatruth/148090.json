{"Source": "Lankatruth", "Timestamp": "June 22, 2023", "Headline": "විදේශ ණය කපාහැරීම – අවුරුදු 35කට පෙර විශේෂඥයෙක් කියූ කතාව", "News Content": "ශ්‍රී ලංකා මහ බැංකුවේ හිටපු නියෝජ්‍ය අධිපතිවරයෙක් වන ආචාර්ය නෙවිල් කරුණාතිලක 1987දී එවකට පැවති රාවය සඟරාවට ලිපියක් සම්පාදනය කරමින් විදේශ ණය ප්‍රතිව්‍යූහගත කළ යුතු බව කරුණු සහිතව පෙන්වා දී තිබේ. ආචාර්ය නෙවෙිල් කරුණාතිලක 1987 දෙසැම්බර් සහ 88 ජනවාරි යන මාස දෙකේ නිකුත් කළ රාවය සඟරාවට විවෘත ආර්ථිකයේ දස වසරක ක්‍රියාකාරකම් පිළිබඳව සමාලෝචනයක් කර තිබිණි. එම ලිපියට සිරස්තලය යොදා තිබුනේ “දස වසරක ආර්ථික විනාශය!” යන්නය. එම ලිපියේ අවසන් කොටසේ “ණය ගෙවීම අත්හිටුවීම” යන අනු සිරස්තය යටකේ කරුණු දක්වමින් ඒ බව අවධාරණය කර ඇත. අදාල කරුණු දක්වා තිබුණේ “දැනට අනුගමණය කරන තව තවත් විදේශ ආධාර ලබා ගැනීමේ ප්‍රතිපත්තිය තව දුරටත් පවත්වාගෙන යාමේ ප්‍රතිඵලය වන්නේ මෙරටින් ණය ආපසු ගෙවන ප්‍රමාණය සෑම වසරේම ක්‍රමයෙන් ඉහළ යාමයි. එබැන් අනාගත ප්‍රතිපත්තිය විය යුත්තේ සියලුම විදේශ ණ ගැනීම් නවත්වා ණය මුදල් ආපසු ගෙවන පිළිවෙල යළි සැකසීම උදේසා නය හිමියන් සමග සාකච්ඡා කිරීමයි. ඇතැම් රටවල් යත් පිරිසෙන් මුල් ණය මුදල හෝ පොලියම කපා හැරීමට කැමතිවේදැයි සොයා බැලීම ඉතා වැදගත් වනු ඇත.” යනුවෙනි. මේ ආකාරයට විවෘර්ත ආර්තිකය ක්‍රියාත්මක කර දස වසරක් පිරීමටත් පෙර ගමන් කරමින් තිබූ විනාශ කාරී මාවත පිළිබඳව ආර්ථික විශේෂඥයන් විසින් අනතුරු අඟවා තිබූ අතර ආචාර්ය නෙවිල් කරුණාතිලක ඒ අතර එක් විද්වතෙක් පමණි.", "URL": "https://lankatruth.com/si/?p=148090", "Category": "ආර්ථික පුවත්", "Parent URL": null}