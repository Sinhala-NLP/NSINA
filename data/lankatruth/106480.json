{"Source": "Lankatruth", "Timestamp": "January 4, 2021", "Headline": "මේ ඔක්කොම කළේ බැසිල් රාජපක්ෂගේ පූර්ණ අධීක්ෂණය මත-උදයංග කියයි.", "News Content": "ඉමහත් ආන්දෝලනයකට තුඩු දී ඇති යුක්රේන සංචාරකයන් මෙරටට ගෙන්වීම පිළිබඳව එම ව්‍යාපාරික කටයුත්තේ හිමිකරු උදයංග වීරතුංග තම facebook ගිණුම හරහා වීඩියෝවක් නිකුත් කර ඇත. ඒ අනුව පවසන්නේ මේ සියලු කටයුතු සිදු කළේ ජනාධිපති ගෝඨාභය රාජපක්ෂ මහතාගේ අනුග්‍රහය, අගමැති මහින්ද රාජපක්ෂ මහතාගේ උපදෙස් හා බැසිල් රාජපක්ෂ මහතාගේ පූර්ණ අධීක්ෂණය යටතේ බවයි.මෙම ව්‍යාපාරික කටයුත්තේදී සිය නිල ලිපිනය ලෙස “කොළඹ 3, අරලියගහ මන්දිරය” ලෙස භාවිතා කලේ ඇයිද යන්න පිළිබඳව මේ අනුව පැහැදිලි වේ. කලක් රුසියාව සහ යුක්රේනය සමග තේ කොල ව්‍යාපාරයේ නිරතව සිටි උදයංග වීරතුංගව 2005 දී මහින්ද රාජපක්ෂ මහතා ජනාධිපතිවරයා වූ පසු රුසියාවේ සහ යුක්රේනයේ තානාපති ලෙස පත් කරන ලදී. ඔහු මහින්ද,බැසිල්, ගෝටාබය, චමල් රාජපක්ෂලාගේ ඥාති සහෝදරයෙකි.", "URL": "https://lankatruth.com/si/?p=106480", "Category": "පුවත්", "Parent URL": null}