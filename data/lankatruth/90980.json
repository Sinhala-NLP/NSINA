{"Source": "Lankatruth", "Timestamp": "March 13, 2020", "Headline": "කොරෝනා යැයි සැක 64ක් රට පුරා රෝහල්වල", "News Content": "කොරෝනා රෝගය වැළඳුණු බවට සැක සහිත පුද්ගලයින් 64 දෙනෙකු මේ වනවිට දිවයින පුරා රෝහල්වල ප්‍රතිකාර ලබන බව සෞඛ්‍ය අමාත්‍යාංශය යටතේ ඇති සෞඛ්‍ය ප්‍රවර්ධන කාර්යාංශය සඳහන් කරයි. එම රෝගීන් අංගොඩ බෝ වන රෝග විද්‍යායතනය (IDH) ඇතුළු රෝහල් කිහිපයක වෛද්‍ය අධීක්‍ෂණය යටතේ ප්‍රතිකාර ලබමින් සිටින බව එම කාර්යාංශය නිකුත් කළ වාර්තාවක දැක්වේ. ඒ අනුව IDH රෝහලේ රෝගීන් 20 දෙනෙකු සිටින අතර ඉන් එක් අයෙකු විදේශකයෙකි. ඊට අමතරව කුරුණෑගල සහ මහනුවර රෝහල්වල 07දෙනා බැගින්ද, කරාපිටිය රෝහලේ 06දෙනෙක්ද, රාගම, ගම්පහ සහ මීගමුව යන රෝහල්වල 05දෙනා බැගින්ද ප්‍රතිකාර ලබති. නුරාධපුර රෝහලේ සහ රිච්වේ ආර්යා ළමා රෝහලේ දෙදෙනෙකු බැගින්ද, කොළඹ ජාතික, යාපනය, රත්නපුර සහ බදුල්ල යන රෝහල්වල එක් රෝගියෙකු බැගින්ද ප්‍රතිකාර ලබමින් පසුවන බව සෞඛ්‍ය අමාත්‍යාංශය සඳහන් කරයි.", "URL": "https://lankatruth.com/si/?p=90980", "Category": "පුවත්", "Parent URL": null}