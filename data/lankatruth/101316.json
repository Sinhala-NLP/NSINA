{"Source": "Lankatruth", "Timestamp": "November 25, 2020", "Headline": "LPLවලට මාලිංගගෙන් යෝකර් එකක්", "News Content": "ලංකා ප්‍රීමිය ලීග් තරඟාවලියෙන් ඉවත්වීමට ගත් තීරණය සම්බන්ධයෙන් තමන්ට එල්ලවන චෝදනා ගැන ලසිත් මාලිංග පිළිතුරු ලබාදී තිබේ. ඔහු පවසන්නේ ක්‍රිකට් ගැසීම යනු ගෙදර සිට කඩෙන් පාන් ගේනවා වැනි දෙයක් නොවන බවත් ප්‍රැක්ටිස් නොකර ක්‍රිකට් සෙල්ලම් කළ නොහැකි බවත්ය. ඒ සම්බන්ධයෙන් වැඩිදුරටත් අදහස් දක්වම ලසිත් මාලිංග… “ප්‍රැක්ටිස් කරන්නෙ නැතුව ක්‍රිකට් ගහන්න බැහැනේ. ගොඩක් අය මට ක්‍රිකට් ගහන්න උගන්වන්න හදනවා. ඒකයි වැඩේ වෙලා තියෙන්නේ. ඒ අය හිතන් ඉන්නේ ක්‍රිකට් ගහනවා කියන්නේ ගෙදර ඉඳන් කඩේට පාන් ගේන්න යනවා වගේ වැඩක් කියලා. එහෙම ක්‍රිකට් ගහන්න බැහැ. මම දැක්කා මම ගැන එක එක දේවල් දාලා තියෙනවා. ඕවා හැම එකකටම උත්තර දෙන්න බැහැනේ. තේරුම් ගන්න කෙනෙක් තේරුම් ගනීවි, නැති එක්කෙනෙක් නිකන් ඉඳීවි. සමහර අය හිතන් ඉන්නේ අයියෝ දුවලා ගියා බෝල් කරා කියලා. ඒත් මම දන්නවා යෝකර් එකක් දාන්න බෝල කීයක් දාන්න ඕනද කියලා. අනික ඒ වැඩේ කරන කෙනා තමයි දන්නේ ඒ වැඩේ කොච්චර අමාරුද කියලා” යනුවෙනි.", "URL": "https://lankatruth.com/si/?p=101316", "Category": "ක්‍රීඩා පුවත්", "Parent URL": null}