{"Source": "Lankatruth", "Timestamp": "September 2, 2022", "Headline": "අරක්කු සමාගමේ බදු නොගෙව්වාට ඇලෝසියස් උසාවියට කැඳවයි", "News Content": "ඩබ්ලිව්.එම් මෙන්ඩිස් සහ සමාගම මගින් දේශීය ආදායම් දෙපාර්තමේන්තුවට ගෙවිය යුතු රුපියල් කෝටි 167ක බදු මුදලක් නොගෙවීම සම්බන්ධයෙන් අද (02) අධිකරණයේ පෙනී සිටින ලෙසට නියෝග කරමින් කොළඹ අතිරේක මහේස්ත‍්‍රාත් ටී.එන්.එල් ඉලංගසිංහ, අර්ජුන ඇලෝසියස්ට සිතාසි නිකුත් කර ඇත. ඒ දේශීය ආදායම් දෙපාර්තමේන්තුව 2021 වසරේ ගොනුකර තිබූ නඩුවකට අදාලවය. මෙලෙස සිතාසි නිකුත් වී ඇත්තේ ප‍්‍රින්ස් ටවර් ඇල්ෆඩ් හවුස්, කොළඹ 03 ලිපිනයැති ඒ.ජේ ඇලෝසියස්ටය. නොම්බර 309/5, මිගමු පාර, වැලිසර ලිපිනයැති ඩබ්ලිව්.එම් මෙන්ඩිස් සහ සමාගම විසින් දේශීය ආදායම් දෙපාර්තමේන්තුවට ගෙවිය යුතුව ඇති රුපියල් මිලියන 167කට අධික මුදල එනම් රුපියල් 167,875,049ක මුදලක් ආදායම් බදු වශයෙන් ගෙවීම පැහැර හැර ඇතැයි පැමිණිල්ලේ සඳහන් වේ.", "URL": "https://lankatruth.com/si/?p=138810", "Category": "පුවත්", "Parent URL": null}