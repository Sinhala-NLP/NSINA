{"Source": "Lankatruth", "Timestamp": "October 29, 2017", "Headline": "වී වේලමින් සිටි තිදෙනෙක් අකුණු සැරවැදී ජීවිතක්ෂයට", "News Content": "වීරකැටිය මැදමූලන ප්‍රදේශයේ පිහිටි හෙලිකොප්ටර් යානා ගොඩබැස්සවීමේ අංගයනකට අකුණු සැර වැදීමෙන් පුද්ගලයින් තිදෙනෙකු ජීවිතක්ෂයට පත්වී තිබේ. එම හෙලිකොප්ටර් යානා අංගනය මහින්ද රාජපක්ෂ මහතා ජනාධිපතිව සිටි සමයේ ඔහුගේ වාහන සංචිතයට අයත්ව තිබූ හෙලිකොප්ටර් යානය ගොඩබැස්සවීම සඳහා ඉදිකළ එකක් බවත් වාර්තාවේ. ජීවිතක්ෂයට පත්වූ තිදෙනා එම හෙලිකොප්ටර් යානා අංගනයේ වී වේලමින් සිටියදී අකුණුසැර වැදී ඇති බව පොලීසිය සඳහන් කරයි. මියගොස් ඇත්තේ ගල්පොත්ත ප්‍රදේශයේ පදිංචිව සිටි පුද්ගලයින් තිදෙනෙකි. මළ සිරුරු සම්බන්ධයෙන් පශ්චාත් මරණ පරීක්ෂණය සිදුකර ඇති අතර වීරකැටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://lankatruth.com/si/?p=43190", "Category": "පුවත්", "Parent URL": null}