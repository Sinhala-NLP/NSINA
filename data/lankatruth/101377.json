{"Source": "Lankatruth", "Timestamp": "November 25, 2020", "Headline": "කේතුමතියටත් කොරෝනා… වාට්ටු දෙකකුත් වහයි…", "News Content": "කොවිඩ් – 19 වසංගතයහේතුවෙන් පානදුර කේතුමති රෝහලේ වාට්ටු දෙකක් තාවකාලිකව වසා දැමීමට රෝහල් බලධාරීන් පියවර ගෙන තිබේ. අටළුගම ප්‍රදේශයේ ගැබිනි මව්වරුන් දෙදෙනකු දරු ප්‍රසූතිය සඳහා එම රෝහලට ඇතුළත් කර ඇති අතර එහිදී ඔවුන් සම්බන්ධයෙන් සිදු කළ PCR පරීක්ෂණය අනුව ඔවුන් දෙදනාට කොවිඩ් වැළදී ඇතැයි තහවුරු වී ඇත. ඒ අනු එම රෝහලේ අංක 03 සහ 04 යන වාට්ටු දෙක මෙසේ වසා දමා තිබේ. මේ වනවිට ගැබිනි මව්වරුන් දෙදෙනා මාලඹේ නෙවිල් ප්‍රනාන්දු රෝහලට යොමු කර ඇත. කේතුමති රෝහලේ එම වාට්ටුවල ප්‍රතිකාර ලැබු රෝගීන් සහ කාර්ය මණ්ඩලය එම වාට්ටුතුළම නිරෝධායනය කිරීමට කිරීමට පියවර ගෙන තිබේ. ඒ අතර ඔවුන්ගේ පවුල්වල සාමාජිකයින් නිවෙස්වල ස්වයං නිරෝධායනයට යොමු කර ඇතැයිද සෞඛ්‍ය අංශ සඳහන් කරයි.", "URL": "https://lankatruth.com/si/?p=101377", "Category": "කොවිඩ් -19 (කොරෝනා ) පුවත්", "Parent URL": null}