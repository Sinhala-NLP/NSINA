{"Source": "Lankatruth", "Timestamp": "December 17, 2022", "Headline": "පළාත් කිහිපයක කාලගුණයේ වෙනසක්", "News Content": "අද (17) සිට උතුරු , උතුරුමැද, ඌව සහ නැගෙනහිර පළාත්වල වැසි තත්වයේ වර්ධනය වීමක් අපේක්ෂා කරන බව කාලගුණවිද්‍යා දෙපාර්තමේන්තුව පවසයි. මේ අතර බස්නාහිර සහ සබරගමුව පළාත්වල ස්ථාන කිහිපයකටද සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇති විය හැකි බවත් ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසත් කාලගුණ විද්‍යා දෙපාර්තමේන්තුව වැරඩිදුරටත් පවසයි.", "URL": "https://lankatruth.com/si/?p=142940", "Category": "පුවත්", "Parent URL": null}