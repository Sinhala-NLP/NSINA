{"Source": "Lankatruth", "Timestamp": "June 26, 2023", "Headline": "නිමල් සිරිපාලත් විකිණීම පටන් ගනියි – කොළඹ වරායෙන් කෑල්ලක් බංග්ලාදේශයට දෙයි", "News Content": "වරාය හා නාවික ඇමති නිමල් සිරිපාලද සිල්වා ජනතාවට හොර රහසේ කොළඹ වරායේ නිශ්චිත කොටසක් බංග්ලාදේශයට ලබදීමට එකඟ වී ඇති බව බදුල්ලේ පැවති රැස්වීමකදී පවසා තිබේ. කොළඹ වරායේ නැගෙනහිර ජැටිය ගෝටාබය රාජපක්ෂ යටතේ විකිණීමට සූදානම් වූ අවස්ථාවේ එයට එරෙහිව දැවැන්ත විරෝධයක් පැනනැගුණු අතර නිමල් සිරිපාලද සිල්වා එම වරායේම කොටසක් බංග්ලාදේශයට ලබා දීමට එකඟ වූ බව පළමුවරට හෙළිවන්නේ ඔහුගේ මෙම ප්‍රකාශයෙන්ය. “ඉන්දියාව පකිස්ථානය පමණක් නොව බංග්ලාදේශය සමගද අප වෙළඳ පැවැත්විය යුතු පාර්ශවයක් ලෙස සලකනවා. එම නිසා යම් කොන්දේසිවලට යටත්ව කොළඹ වරායේ නිශ්චිත හඳුනාගත් ස්ථානයක් බංග්ලාදේශයට ලබාදීමට මා එකඟ වුනා.” යනුවෙන් ප්‍රකාශ කර ඇත. නිමල් සිරිපාල ඇමතිවරයා මෙම ප්‍රකාශය කර තිබෙන්නේ බංග්ලාදේශයයෙන් ස්වැට් ණය යෝජනා ක්‍රමය යටතේ ලබාගෙන තිබෙන ඩොලර් මිලියන 250ක් මුදල ආපසු ගෙවීම දිගින් දිගටම කල් දමමින් සිටින පසුබිමකය.", "URL": "https://lankatruth.com/si/?p=148243", "Category": "ආර්ථික පුවත්", "Parent URL": null}