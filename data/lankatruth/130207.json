{"Source": "Lankatruth", "Timestamp": "March 19, 2022", "Headline": "දුම්රිය ප්‍රවේශපත්‍ර ගාස්තුවත් වැඩිවෙන ලකුණු!", "News Content": "දුම්රිය ප්‍රවේශපත්‍ර ගාස්තු වැඩිකිරීම සම්බන්ධයෙන් එළඹෙන 21 වනදා දුම්රිය වෘත්තීය සමිති සහ විෂයභාර අමාත්‍යවරයා අතර සාකච්ඡාවක් පැවැත්වීමට නියමිත බව දුම්රිය ස්ථානාධිපතිවරුන්ගේ සංගමය පවසයි. එහි සභාපති සුමේධ සෝමරත්න ඳහන් කරන්නේ දුම්රිය ප්‍රවේශපත්‍ර ගාස්තු වැඩි නොකරන ලෙස සිය සංගමය විසින් බලධාරින්ව ලිඛිතව දැනුවත් කර ඇති බවයි. දුම්රිය ගාස්තු වැඩි නොකර දෙපාර්තමෙන්තුවේ ආදායම වැඩිකරගත හැකි ක්‍රමවේදයක් තම සංගමය පෙන්වා දී ඇති බවද ඔහු පෙන්වා දෙයි. දෙපාර්තමේන්තුව ලබන පාඩුව, දුම්රිය නිසි ආකාරයෙන් ධාවනය කිරීම තුළින් අවම කරගත හැකි බව ඔහු වැඩිදුරටත් පවසයි.", "URL": "https://lankatruth.com/si/?p=130207", "Category": "පුවත්", "Parent URL": null}