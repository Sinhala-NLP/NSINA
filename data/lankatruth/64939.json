{"Source": "Lankatruth", "Timestamp": "December 9, 2018", "Headline": "අභියාචනාධිකරණ තීන්දුව සම්බන්ධ මත", "News Content": "සරත් ඉදද්දමල්ගොඩ පියතුමා දේශපාලන හිතුවක්කාරයන්ගේ බලපෑම්වලට යට නොවී අධිකරණයේ ස්වාධීනත්වය රකිමින් ජනතාවගේ පරමාධිපත්‍යට ගරු කරමින් ලබා දුන් තීන්දුව සම්බන්ධව අධිකරණයට අපගේ ගෞරවය හිමි වෙනවා. විධායකය විසින් හෝ පාර්ලිමේන්තුවේ පාර්ලිමේන්තුව විසින් හෝ ජනතා අයිතීන් තර්ජනයට ලක්කරනු ලබන විට දී ජනතා අයිතීන් තර්ජනයට පක්කරනු ලබන විට දී ජනතා අයිතීන් රැක ගැනීමට පිහිට පතා යාමට ජනතාවට ඇති එකම තැන අධිකරණය පමණයි. එම නිසා මෙම මාහැඟි සම්ප්‍රදාය ඉදිරි අනාගතයේ දී ද රැකෙනු ඇතැයි අපගේ පරම බලාපොරොත්තුවයි. ඒ වාගේම බලපෑම්වලට යට වී වරදකරුට පක්ෂපාතීව තීන්දුවක් දී පසු දිනක දී ජනතාවගෙන් සමාව අයදින විනිසුරුවරුන් නැවත අප අතර කිසින දිනක දකින්නට නොලැබේවා යන්නත් අපගේ එකම පැතුමයි. රුචිර කලන ප්‍රනාන්දු – පර්ත්, ඕස්ට්‍රේලියාව අපේ රට ආණ්ඩුවක් නැති අරාජික රටක් වෙලා. මේ තත්වය වෙනස් කරන්න වගේම දේශපාලන හිතුවක්කාරකම් නතර කරන්න අභියාචනාධිකරණය දුන්න තීන්දුව ඉතාමත් හොඳට බලපානව. අපේ අදහස තමයි, තව දුරටත් බල කාමය පවත්වාගෙන යාම නතර කරල අධිකරණ තීන්දුවට හිස නමන්න කියන එක. එහෙම නූණොත් කෙක්කෙන් හෝ කොක්කෙන් බලය දැරීමට දරන උත්සාහය කෙළවර වෙන්නෙ රටම මහා දේශාපාලන ප්‍රපාතයකට හෙළලා කියලයි මම විශ්වාස කරන්නෙ. මැනින් මාර්කට් පලතුරු ව්‍යාපාරික – සිසිර විජේසූරිය අපි සාමාන්‍ය ව්‍යාපාරිකයෝ. අපිට නීතිය පිළිබඳව ආයතනික දැනුම නැහැ. ඒත් සදාචාරය පිළිබඳව ජීවිතය පුරා ඉගන ගත්ත දැනුමක් තියෙනවා. අපි බලය අත්හැරීම ගැන දන්නව. විශේෂයෙන් දේශපාලකයන් නොකරන බලය අත්හැරීම අපි අපේ ජීවිතයේ දි දැකල තිනෙවා. ලෝකය පුරා හිටපු, සමහර විට තාමත් ඉන්න වියරු දේශපාලකයො තමන්ගෙ සනුහරේට බලය උරුමයි කියල හිතල ඒ බලය අත්හරින්න අකමැති විත්තිය අපි දැකල තියෙනවා. එහෙම බලය බදාගැනීමකට එරෙහිව තමයි, මේ රටේ අභියාචනාධිකරණය පසුගිය දා අතුරු තහනම් නියෝගය දුන්නෙ. එජාප පාර්ලිමේන්තු මන්ත්‍රී අජිත් පී. පෙරේරා මේ තීන්දුව අපේ රටේ නීතියේ ආධිපත්‍ය ක්‍රියාත්මක වන බවට ලද සහතිකයක්. අපේ රටේ පාර්ලිමේන්තු ප්‍රජාතන්ත්‍රවාදය ශක්තිමත් වීමත් මෙයින් සිදුවෙනවා. ඒකාධිපතිව වැඩ කරන්න බැහැ කියන බව තමයි මේ තීන්දුවෙන් කියවෙන්නෙ. මේක රටේ ප්‍රජාතන්ත්‍රවාදය අගය කරන සියළු ජනතාවගේ ජයග්‍රහණයක් විදිහට මම දකිනවා. පහුගිය කාලයේ නීතියේ ආධිපත්‍ය ස්ථාපිත කරන්න ආණ්ඩුවක් විදිහට ගත්ත ක්‍රියාමාර්ගවල ප්‍රතිඵලය තමයි මේ. සමාජ ක්‍රියාකාරික – රාජරත්නම් ජෙයසිලීන් ජනාධිපතිවරයාගේ වියරුවට එරෙහිව පෙරට පැමිණි වැඩ කරන සහ ප්‍රජාතන්ත්‍රවාදී බලවේගවල අවසන් විශ්වාසය තමයි, අධිකරණ ක්‍රියාමාර්ගයේ විනිශ්චය තුළින් දැක්කෙ. පත්කළ අගමැති සහ ඇමති මණ්ඩලය බල රහිත කරමින් දුන් අතුරු තහනම් නියෝගය ප්‍රජාතන්ත්‍රවාදයේ ජයග්‍රහණයක්. ඒ තීන්දුව ප්‍රජාතන්ත්‍රවාදී බලවේගවල අවසන් විශ්වාසය ආරක්ෂා කිරීමක්. ඒත් ඒ තීන්දුව නොපිළිගැනීම කියන්නේ ම බලය අත්හැරීමට අකමැති කල්ලි කණ්ඩායම්වල ඇත්ත නැවත හෙලිකිරීමක් කියලය අපිනම් හිතන්නෙ.අධිකරණය, ව්‍යවස්ථාදායකය නොපිලිගන්නා පාලකයන්ට ලෝක ඉතිහාසයේ අත්වුණ ඉරණම මේ තීන්දු පිළිනොගන්නා අයටත් නිසැකවම අත්වේවි. චරිත දිසානායක – මෙල්බර්න් ඕස්ට්‍රේලියාව අපි රටින් පිට ජීවත් වෙනකොට බොහෝ දෙනා සිතන්නේ අපිට රටතුළ සිදුවෙන සිදුවීම් අදාළ නෑ කියල. ඒත් ඒක ඇත්ත නෙවෙයි. අපිටත් ලෝකෙ කොහේ හිටියත් රටතුළ සිදුවෙන සිදුවීම් අදාලයි. ඒ අර්ථයෙන් පසුගිය දා ශ්‍රී ලංකාවේ අභියාචනාධිකරණය දුන් අතුරු තහනම් නියෝගය නොසලකා හරින්න අපිට බැහැ. මේ තීන්දුව එක්තරා විදිහකට නෙවෙයි හැම අතින්ම රටට බලපාන තීන්දුවක්. එක්තරා විදිහකට අධිකරණයේ ස්වාධීනත්වය කියාපාන තීන්දුවක්. අනෙක් පැත්තතෙන් දේශපාලනය සහ දේශපාලනය කරන්නන් සම්බන්ධ නඩු තීන්දුවක්. ‍මෙතැන් පටන් දියුණු පුරවැසියන් විදිහට අපි ක්‍රියාකරන්න ඕනෑ කියල හිතන්න බලකරන තීන්දුවක් විදිහට අපි මේ තීන්දුව දකින්නෙ. – ලංකා ඉරිදා සංග්‍රහය –", "URL": "https://lankatruth.com/si/?p=64939", "Category": "පුවත්", "Parent URL": null}