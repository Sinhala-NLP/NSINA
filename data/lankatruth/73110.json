{"Source": "Lankatruth", "Timestamp": "April 30, 2019", "Headline": "මරාගෙන මැරෙන ප්‍රහාරයකට සූදානමින් සිටි සහරාන් හෂීම්ගේ අනුගාමිකයෙකු කේරලයෙන් අල්ලයි", "News Content": "සහරාම් හෂීම්ගේ අනුගාමිකයෙකු කේරල ප්‍රාන්තයේදී අත්අඩංගුවට ගෙන ඇත. පසුගිය පාස්කු ඉරිදා(21) මෙරට ස්ථාන 8ක මරාගෙන මැරෙන ප්‍රහාරවල මහමොළකරු ලෙස සැළකෙන සහරාම් හෂීම්ගේ අනුගාමිකයෙකු ලෙස සැළකෙන රියාස් අබුබකර් සහ අබු දුජානා යන නම්වලින් පෙනී සිටි පුද්ගලයෙකු ඉන්දීය ආරක්ෂක අංශ විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ සැකකරු කේරල ප්‍රාන්තයේ මරාගෙන මැරෙන ප්‍රහාරයකට සැළසුම් කර සිට ඇතැයි වාර්තා වේ. 29 හැවිරිදි සැකකරු අද(30) කෝචි අධිකරණය වෙත ඉදිරිපත් කිරීමට නියමිතය. සැකකරු මෙරට සිටි සහරාන් හෂීම්ගේ දේශන ඇතුළත් වීඩියෝපට නරඹා ඇති අතර කේරලයේ සිය සඟයන් සංවිධානය කරමින් සිට ඇති බවට තොරතුරු හෙලිව ඇත.", "URL": "https://lankatruth.com/si/?p=73110", "Category": "පුවත්", "Parent URL": null}