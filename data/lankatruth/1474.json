{"Source": "Lankatruth", "Timestamp": "February 21, 2012", "Headline": "වෙඩි ප්‍රහාරයට ලක්වූ ධීවරයන් බැලීමට ජවිපෙ නායකයා රෝහලට", "News Content": "හලාවත ධීවර උද්ඝෝෂණයට ආරක්ෂක අංශ වෙඩිතැබීම නිසා තුවාලවූවන්ගේ සුවදුක් විමසීමට ජනතා විමුක්ති පෙරමුණේ නායක සෝමවංශ අමරසිංහ මහතා කොළඹ ජාතික රෝහලට ගියේය. ඉන්ධන මිල ඉහලයාම තමන්ට දරාගත නොහැකියැයි පවසා පසුගිය දා හලාවත ප්‍රදේශයේදී පැවති උද්ඝෝෂනයට එල්ල කල ආණ්ඩුවේ ආරක්ෂක අංශ වෙඩිප්‍රහාරයෙන් තුවාල ලබා ජාතික රෝහලේ නේවාසිකව ප්‍රතිකාර ගබමින් සිටින වර්ණකුලසූරිය මුතුවාඩිගේ රීගන් පෙරේරා, වර්ණකුලගේ ඇන්තනී සහ වර්ණකුලගේ කිංස්ලි යන තිදෙනාගේ සුවදුක් විමසීම සදහා නායක සෝමවංශ අමරසිංහ මහතා මෙසේ රෝහල වෙත ගිය අතර ඒ මහතාට තුවාල වූවන්‍ සහ ඔවුන්ගේ ඥාතීන් තමන් ගෙවන කටුක ජීවිතය පිළිබදවත් මෙම සිද්ධිය පිළිබදවත් සැකෙවින් විස්තර කළේය.", "URL": "https://lankatruth.com/si/?p=1474", "Category": "පුවත්", "Parent URL": null}