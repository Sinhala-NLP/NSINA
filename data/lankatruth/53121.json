{"Source": "Lankatruth", "Timestamp": "May 28, 2018", "Headline": "ශ්‍රී ලංකන් ගුවන් යානයක් ඉන්දියාවේ දී අනතුරට ලක්වේ.", "News Content": "ශ්‍රී ලංකන් ගුවන් සේවයට අයත් ගුවන් යානාවක් ඉන්දියාවේ කෝචින් ගුවන්තොටුපලේදී ඊයේ(27) ප.ව.3.25ට පමණ අනතුරට පත්ව ඇත. කොළඹ සිට ගමන් ආරම්භකළ යූ.එල්. 167 දරණ A330-343 වර්ගයේ ගුවන් යානාව කෝචින් ගුවන්තොටුපලට ගොඩබස්වන අවස්ථාවේ ධාවන පථය අසල පිහිටි විදුලි කණු කිහිපයක ගැටී අනතුර සිදුව ඇත. අධික සුළං තත්වය හේතුවෙන් යානය දෙපසට ඇදීගොස් විදුලි කණුවල වැදී ඇතැයි තොරතුරු වාර්ථා වේ. අනතුර සිදුවන අවස්ථාවේ යානය තුළ මගීන් 228 දෙනෙකු සහ කාර්ය මණ්ඩල සාමාජිකයන් 12 දෙනෙකු සිට ඇති අතර අනතුරින් කිසිවෙකුටත් හානි වී නොමැති බවට වාර්තාවේ. මෝසම් වර්ශාව හා අධික සුළං තත්වය අනතුරට හේතු වූ බව කෝචින් ගුවන් තොටුපල බලධාරීන් නිවේදනය කරයි.", "URL": "https://lankatruth.com/si/?p=53121", "Category": "පුවත්", "Parent URL": null}