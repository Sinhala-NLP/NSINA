{"Source": "Lankatruth", "Timestamp": "March 22, 2012", "Headline": "රාජපක‍්ෂ පාලනය විදේශ රටවලට අත්පොවන්න ඉඩ දුන්නා – සෝමවංශ අමරසිංහ", "News Content": "එක්සත් ජනපදය මේ ලෝකේ සෙසු රටවල්වලට කඩා පැන ඉතාම කෘෘර අයුරින් මානව අයිතීන් උල්ලංඝනය කර ඇති අතර තවදුරටත් එවැනි දේ සිදුකරමින් සිටින බවත් සිය අපරාධ වසන් කරගැනීම සඳහා අධිරාජ්‍යවාදය ශී්‍ර ලංකාවේ ප්‍රශ්නය යොදාගනිමින් සිටින බවත් ජවිපෙ නායක සෝමවංශ අමරසිංහ මහතා ප්‍රකාශ කරයි. ඔහු මේ බව පැවසුවේ ජිනීවා මානව හිමිකම් කොමිසමට ඇමෙරිකාව මගින් ගෙනා යෝජනාව පිළිබඳ අද(22) පැවැති ඡන්ද විමසුම ගැන කළ අදහස් දැක්වීමකදීය. එහිදී තවදුරටත් අදහස් දැක්වූ සෝමවංශ අමරසිංහ මහතා, අධිරාජ්‍යවාදී එක්සත් ජනපදය ප්‍රධාන රටවල් කිහිපයක් ලංකාවට අදාලව මානව අයිතීන් කවුන්සිලයට ගෙනෙන යෝජනාවත් මහින්ද සමරසිංහ ඇමතිවරයා එම කවුන්සිලය ඉදිරියේ කළ කතාවත් අතර මහා වෙනසක් තිඛෙනවා කියලා අපි දකින්නේ නැහැ. දෙපැත්තම කියන දේ එකමයි. එකම වෙනස තමයි සෙසු රටවල් වල යෝජනාවෙන් කියනවා ලංකා ආණ්ඩුව කි්‍රයාත්මක කරන්න එකඟ වෙන දේවල් ඉක්මනින්ම කරන්න කියලා. ඒ සඳහා එක්සත් ජාතීන්ද සහභාගී කරවා ගන්න කියලා. එතනදී ශී්‍ර ලංකාවේ ස්වෛරීභාවය පිළිබඳ ප්‍රශ්නය පැන නගිනවා. නමුත් ශී්‍ර ලංකාවේ ස්වෛරීභාවය උල්ලංඝනය වීම කෙරෙන්නේ කවුන්සිලයේ ඡන්ද විමසීම අනුව නෙවෙයි. අපි කියන්නේ දැනටමත් අපේ රටේ ස්වෛරීභාවය උල්ලංඝනය වී ඇති බවයි. ජනතා විමුක්ති පෙරමුණ 2009 මැයි 27 දින යෝජනා කළ වැඩපිළිවෙල අනුව යුද්ධය අවසානයේ ජාතික ප්‍රතිසංධානය, ප්‍රජාතන්ත්‍රවාදය, වගවීම, සත්‍ය කොමිසම ආදියට අදාලවූ පියවර කි්‍රයාත්මක නොකරපු රාජපක‍ෂ පාලනය මගින් විදේශ රටවල්වලට, සංවිධානවලට අපේ රටට අත පොවන්න ඉඩ දුන්නා. ඒ මීට හුඟක් කලින්. යෝජනා දෙකෙන් කොයි එක දිනුවත් පැරදුනත් අපට අපේ ස්වෛරීභාවය දැනටමත් අහිමි වෙලා ඉවරයි. එයටත් ශී්‍ර ලංකාව ආර්ථීක දේශපාලන සමාජමය සහ සංස්කෘතිකමය වශයෙන් බංකලොත්භාවයේ පතුලට ගෙන ආ මේ අදූරදර්ශී ධනපති, අධිරාජ්‍ය ගැති පාලනය අවසන් කර සැබෑ අධිරාජ්‍ය විරෝධී, ජනතාවාදී, දේශප්‍රේමී පාලනයක් ගොඩනගන්න අවශ්‍ය බව අපි ජනතාවට අවධාරණය කරනවා.", "URL": "https://lankatruth.com/si/?p=1850", "Category": "පුවත්", "Parent URL": null}