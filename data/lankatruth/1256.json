{"Source": "Lankatruth", "Timestamp": "February 5, 2012", "Headline": "හිරුනිකා මහජනපක්ෂයෙන් සන්ධානයට", "News Content": "ඝාතනයට ලක්වු භාරත ලක්ෂ්මන් ප්‍රේමචන්ද්‍ර මහතාගේ දියණිය වන හිරුණිකා ප්‍රේමචන්ද්‍ර මෙනවිය තම පියාගේ අඩිපාරේයමින් ශ්‍රී ලංකා මහජනපක්ෂයේ සාමාජිකත්වය ලබාගැනීමට තීරණය කළබව එම පක්ෂ සම්මෙලනයට ලිපියක් යොමුකරමින් කියා සිටියි. තමා ශ්‍රී ලංකා මහජන පක්ෂයේ 28 වැනි සංවත්සරික උත්සවයේදී පක්ෂ සාමාජිකත්වය ලබාගත් බව ඇය අද මාධ්‍ය වෙත පවසා සිටියි. පක්ෂය විසින් තමාගෙන් කරන ලද ඉල්ලීමකට අනුව ශ්‍රී ලංකා මහජන පක්ෂයේ සාමාජිකත්වය ලබාගැනීමට ක්‍රියා කළ බවත් මේ සම්බන්ධයෙන් තමා මහජන පක්ෂයේ නියෝජිතයින් පිරිසක් සමග විශේෂ සාකච්ඡා වට කිහිපයකම් පැවැත්වූ බවත් සදහන් කළාය. භාරත ලක්ෂ්මන් ප්‍රේමචන්ද්‍ර මහතා ද ශ්‍රී ලංකා මහජන පක්ෂයේ සමාරම්භක සාමාජිකයෙකි. පියාගේ අඩිපාරේ යමින් අද දිනයේ ගත් එම තීරණය තම දේශපාලන ජීවිතයේ සන්ධිස්ථානයක් බවත්, ශ්‍රී ලංකා මහජන පක්ෂය නමැති මහා වෘක්ෂයේ තවත් එක් පුරුකක් ලෙස එක්වන්නකට ලැබීම ඊට හේතුව බවත් ඇය යොමුකර ඇති ලිපියේ දැක්වේ. ශ්‍රී ලංකා මහජන පක්ෂය පාලන බලය හොබවන එක්සත් ජනතා නිදහස් සන්ධානයේ පාර්ශ්වකරුවෙකි.", "URL": "https://lankatruth.com/si/?p=1256", "Category": "පුවත්", "Parent URL": null}