{"Source": "Lankatruth", "Timestamp": "December 15, 2020", "Headline": "වරාය විකිණීමේ කැබිනට් පත්‍රිකාව සම්මතයි…", "News Content": "කොළඹ වරායේ නැගෙනහිර පර්යන්තය ඉන්දියාවේ Adani සමාගමට පැවරීම සඳහා වන කැබිනට් පත්‍රිකාවට ඊයේ (14) ගෝඨාභය රාජපක්ෂ මහතාගේ ප්‍රධානත්වයෙන් පැවැති පැවැති කැබිනට් මණ්ඩලයේදී අනුමැතිය හිමිවු බව වරාය හා නාවික කටයුතු අමාත්‍ය රෝහිත අබේගුණවර්ධන පවසයි. මේ අනුව දකුණු ආසියාවේ කාර්යබහුලම වරායක් වන කොළඹ වරායේ විශාල නැව් පැමිණිය හැකි පර්යන්ත දෙක හැසිරවීමේ බලය චීනයට සහ ඉන්දියාවට හිමිවේ.කොළඹ වරායේ නැගෙනහිර පර්යන්තය විකිණීමේ සාකච්ඡා ආරම්භ කළේ හිටපු අගමැති රනිල් වික්‍රමසිංහ මහතා විසිනි. එම සාකච්ඡා ඉදිරියට ගෙන ගිය වර්තමාන ආණ්ඩුව නැගෙනහිර පර්යන්තය ඉන්දියාවට පැවරීමේ ක්‍රියාවලිය සම්පූර්ණ කර ඇත. වරාය පොදු සේවක සමිතිය ඇතුළු වෘත්තීය සමිති ගණනාවක් මෙම විකිනීමේ ක්‍රියාවලියට එරෙහිව අඛණ්ඩ අරගලයක නිරතව සිටිති.", "URL": "https://lankatruth.com/si/?p=103451", "Category": "පුවත්", "Parent URL": null}