{"Source": "Lankatruth", "Timestamp": "June 20, 2018", "Headline": "සමාජවාදී ශිෂ්‍ය සංගමය ශිෂ්‍ය වීර දිනය සමරයි", "News Content": "සමාජවාදී ශිෂ්‍ය සංගමය මගින් සංවිධානය කරන ලද ජාතික ශිෂ්‍ය වීර දිනය සැමරුම අද (20) කොළඹ මහජන පුස්තකාල ශ්‍රවණාගාරයේදී පැවැත්වුණි. ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා, කැළණිය විශ්වවිද්‍යාලයේ ආචාර්ය අනුර කරුණාතිලක මහතා, සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය මහතා, ශාන්ත බණ්ඩාර සහෝදරයාගේ සමකාලීනයකු වූ සහ ශිෂ්‍ය ව්‍යාපාරයේ ඉදිරිපෙළ ක්‍රියාකාරිකයෙකු ලෙස කටයුතු කළ ධර්මවර්ධන මුණසිංහ මහතා සහ එච්.බී. හේරත් සහෝදරයාගේ නැගණිය වන සීතා හේරත් මහත්මිය මෙම විරු සමරුව සඳහා සම්බන්ධ විය. මෙහි ප්‍රධාන දේශනය ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා විසින් සිදුකළ අතර කැළණිය විශ්වවිද්‍යාලයේ ආචාර්ය අනුර කරුණාතිලක මහතා ද සමරු දේශන පැවැත්වීය. විශ්වවිද්‍යාල සහ පාසල් ශිෂ්‍යයින් බොහෝ පිරිසක් මෙම අවස්ථාවට සම්බන්ධ වී සිටියහ.", "URL": "https://lankatruth.com/si/?p=54832", "Category": "පුවත්", "Parent URL": null}