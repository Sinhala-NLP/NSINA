{"Source": "Lankatruth", "Timestamp": "June 24, 2018", "Headline": "බැදුම්කර මගඩියේ තවත් නම් දෙකක් එළියට", "News Content": "මහ බැංකු බැදුම්කර වංචාව සඳහා විශ්වවිද්‍යාල ප්‍රතිපාදන කොමිෂන් සභාවේ අරමුදලින් රුපියල් මිලියන 1000ක මුදලක් යොදාගෙන ඇති බවට තොරතුරු අනාවරණය වී ඇතැයි සිවිල් සංවිධානයක් ඊයේ(23) මාධ්‍ය හමුවක් පවත්වමින් අනාවරණය කළේ ය. මහ බැංකු බැදුම්කර වංචාව සිදුවන අවස්ථාවේ උසස් අධ්‍යාපන අමාත්‍යවරයා ලෙස කටයුතු කළ කබීර් හෂීම් මහතා එම වංචාව සිදුකරන ලද දිනට පෙර දින උදෑසන අර්ජුන් මහේන්ද්‍රන් හා මලික් සමරවික්‍රම යන මහත්වරුන් හමුවී සාකච්ඡා පවත්වා ඇති බවට තොරතුරු අනාවරණය වී ඇතැයි එම සංවිධානය වැඩිදුරටත් පවසයි.", "URL": "https://lankatruth.com/si/?p=55046", "Category": "පුවත්", "Parent URL": null}