{"Source": "Lankatruth", "Timestamp": "August 26, 2017", "Headline": "අපේ පාඩුවේ වැඩක් බලාගෙන ඉන්නවද? එහෙම නැත්නම් මේ දෙබරෙට ගලක් ගහනවද?", "News Content": "“ඉතිහාසයේ ඕනම මොහොතක් ගත්තාම ඒ මොහොතට දෙන නමක් තියෙනවා. ලංකාවට දැන් කියන නම තමයි අවසන් හුස්ම පොද හෙළමින් ඉන්න ඓතිහාසික මොහොත. එහෙමනම් මේ රාමුව, මේ ආකෘතිය, මේ මොඩ්ල් එක වෙනස් කරන්නට ඕන. වෙනස් කරොත් පමණයි මේ උගුලෙන් ගැලවිලා මේ රට එළියට යන්නේ. නැත්නම් අපේ දරුවන්ට ජීවත්වෙන්න රටක් ඉතුරුවෙන්නේ නැහැ. ඒක නිසා අපි අපේ පාඩුවේ වැඩක් බලාගෙන ඉන්නවද? එහෙම නැත්නම් මේ දෙබරෙට ගලක් ගහනවද? කියලා කල් පනා කළ යුතුයි” යැයි හිටපු අමාත්‍යංශ ලේකම්, ජනතා සේවය උදෙසා රාජ්‍ය සේවකයෝ සංවිධානයේ කැඳවුම්කරු අශොක පීරිස් මහා පවසයි. ඒ මහතා මේ බව පැවසූවේ “ආණ්ඩුවේ බර දැරිය යුත්තේ ජනතාවද?” සම්මන්ත්‍රණ මාලාවේ ඊයේ (25) ගම්පහ සනස ශාලාවේදී පවති සම්මන්ත්‍රණය අමතමිණි. මේ සඳහා දේශකයින් ලෙස ජනතාසේවය උදෙසා රාජ්‍ය සේවකයෝ සංවිධානයේ කැඳවුම්කරු, හිටපු අමාත්‍යංශ ලේකම් අශෝක පීරිස් මහතා, සමාජ සමානාත්මතාව උදෙසා විශ්වවිද්‍යාල ආචාර්යවරු සංවිධානයේ කැඳවුම්කරු ආචාර්ය අනුර කරුණාතික මහතා, ජනතා ආර්ථික පදනමේ ජාතික කමිටු සාමාජික ආචාර්ය අනිල් ජයන්ත මහතා සහභාගී වූහ. කැළණිය විශ්වවිද්‍යාලයේ සමාජවිද්‍යා අධ්‍යන අංශයේ පීඨාධිපති මහාචාර්ය චන්දන අබේරත්න මහතා මෙහි මුලසුන දැරූ අතර ජාතික විද්වත් සංස්දයේ ජාතික කමිටු සාමාජික, සිවිල් ඉංජිනේරු කුමාර ජයකොඩි මහතා, බන්ධනාගාර අමාත්‍යාංශේ හිටපු ප්‍රධාන ගණකාධිකාරී, ජනතා සේවය උදෙසා රාජ්‍ය සේවකයෝ සංවිධානයේ ජාතික කමිටු සාමාජික වසන්ත පෙරෙරේරා මහතා සහ ඉංජිනේරු උපාලි රත්නායක මහතාද ඊට එක්වී සිටියහ. ජනතා සේවය උදෙසා රාජ්‍ය සේවකයෝ, සමාජ සමානාත්මතාව උදෙසා විශ්වවිද්‍යාල ආචාර්යවරු, ජනතා ආර්ථික පදනම, ජාතික මධ්‍ය සංසදය එක්ව මෙම සම්මන්ත්‍රණ මාලාව සංවිධානය කර තිබිණි. එහිදී වැඩිදුරටත් අදහස් දැක්වූ අශෝක පීරිස් මහතා… “ඡන්දය යනු දැනට බලය හොබවය කණ්ඩායම අතටම නැවත බලය දෙනවාද වෙනත් පිරිසකට එය පවරනවාද යන්න තීරණයක කරන යාන්ත්‍රණය තමයි ඡන්ද යකියන්නේ. එතකොට ඡන්දය තියෙන්නේ ඡන්ද දායකයාට. එතකොට ආණ්ඩුක්‍රම ව්‍යවස්ථාවේ දෙවෙනි වගන්තියේ තියෙනවා පරමාධිපත්‍ය බලය ජනතාව සතු වන්නේ ය කියලා විස්තරයක කරලා. හැබැයි ඡන්දය දුන්නට පස්සේ ඡන්දය දුන්නට පස්සෙත් මේ පරිමාධිපත්‍ය බලය අපිට තියෙනවද? අපිට පරමාධිපත්‍ය බලය තියෙනවා අපි ගිහිල්ලා ඡන්දය දෙනවා. ඡන්දෙ දුන්නාම එතකොට ඉන්න ආණ්ඩුවම පත්වෙනවා නැත්නම් අළුත් ආණ්ඩුවක් එනවා. හැබැයි ඊට පස්සේ මේ පරමාධිපත්‍ය බලය අපිට තියෙනවද? එක්තරා කාලයකනම් ඔය පරමාධිපත්‍ය බලය ක්‍රියාත්මක කරන්න ගියානම් සුදු වෑන් එකකින් අරගෙන යනවා. ඔළු පලනවා. අතපය කඩනවා. අතුරුදහන් කරනවා. මහ දවල් මරල දැම්ම මිණිස්සුන්ව. දැන් කාලේ ඒ වාතාවරණය නැතිවුනාට මේ සමාජය ඇතුළේ ඒ පරිසරයන් තාම තියෙනවා. ඒ පරිසරය තාම අපේ රටෙන් මිදිලා නැහැ. ඒ කියන්නේ ඒ පරමාධිපත්‍ය බලය අපිට නැහැ. ඡන්දෙදාට විතරයි තියෙන්නේ. දැන් මේ නිකවැරටිය පැත්තේ දැරියක් ඝාතනය වුනා. යාපනේ විද්‍යා දැරිය සමූහ දූෂණයට ලක් කරලා ඝාතනය කළා. කොටදෙනියාවෙ දැරියක් දූෂණය කරලා ඝාතනය කළා. මේව එකක්තවත් තනි හුදකලා සිදුවීම් නෙවෙයි. මේව සියල්ලම අපි මේ ගතකරන නිශ්චිත ඓතිහාසික මොහොතේ මේ සමාජ අර්බුදය පෙන්වන සංඛේත. ඒ සමාජ අර්බුදය ඇතුළේ තමයි අර අපේ පරමාධිපත්‍ය බලයත් නැතිවෙලා තියෙන්නේ. අපිට ප්‍රශ්න කරන්න බැහැ. ප්‍රශ්න කරන්න අයිතියක් නැහැ. එතකොට විදේශ ඇමතිවරයා “X” වෙනද “Y” වෙනද නැත්නම් “Z”ව ගෙදර යනවද? මේව අපිට තීරණය කරන්න බැහැ. ඒය ඒ අය විසින්ම තීරණය කරනවා. ඊට පස්සේ කොහෙහරි ඉන්න එක්කෙනුකට දෙනවා විදේශ ඇමති කම. දැන් මේ ඡන්ද දායකයාට මොකක්ද තියෙන්නේ? ඡන්දදායකයාට තියෙන්නේ ඡන්දෙ දෙන්න විතරද? එතකොට පරමාධිපත්‍ය බලය ගිලිහිලා යන්නේ විශාල සමාජ අර්බුදයක් තියෙන අවස්ථාවක. දැන් මේකෙදි පුරවැසියගේ කාර්ය භාර්ය කුමක්ද? පරමාධිපත්‍ය බලය අපිට නැහැ. ආණ්ඩුව අපි පත්කෙරුව. ඒගොල්ලො ඕණදෙයක් කරගත්ත දෙන් කියලා අපි අපේ පාඩුවේ වැඩක් බලාගෙන ඉන්නවද? එහෙම නැත්නම් මේ දෙබරෙට ගලක් ගහනවද? දෙබරෙට ගල් ගහන්න වෙලා දැන් තියෙන්නේ. හේතුව මොකද? දැන් මේ අපි වයසට ගියාට අපේ සමාජ වගකීම අපෙන් ඉවරවෙලා නැහැ. අපි දැන් මේ මට මහළු වයසේ කියලා කරබාගෙන ඉන්නේ නැහැ. අපි මේ පරිවර්තනය කරන්න ඕන. මොකටද කරන්න ඕන. අපේ දරුවො, දරුවන්ගේ දරුවො මේ රටේ ජීවත්වෙන්න ඕන නිසා. එහෙම නැත්නම් මේ ඓතිහාසික මොහොත මේ විදිහට තිබුනොත් මේ ලංකාව කියන රට ඉවර වෙනවා. අවීචි මහ නරකාධිය බවට පත්වෙනවා ලංකාව. රට එතනින් ඉවර වෙනවා. ඉතිහාසයේ ඕනම මොහොතක් ගත්තාම ඒ මොහොතට දෙන නමක් තියෙනවා. ලංකාවට දැන් කියන නම තමයි අවසන් හුස්ම පොද හෙළමින් ඉන්න ඓතිහාසික මොහොත. එහෙමනම් මේ රාමුව, මේ ආකෘතිය, මේ මොඩ්ල් එක වෙනස් කරන්නට ඕන. වෙනස් කරොත් පමණයි මේ උගුලෙන් ගැලවිලා මේ රට එළියට යන්නේ. නැත්නම් අපේ දරුවන්ට ජීවත්වෙන්න රටක් ඉතුරුවෙන්නේ නැහැ.”", "URL": "https://lankatruth.com/si/?p=39939", "Category": "පුවත්", "Parent URL": null}