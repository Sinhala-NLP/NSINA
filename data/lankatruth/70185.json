{"Source": "Lankatruth", "Timestamp": "March 12, 2019", "Headline": "ගුරු-විදුහල්පති සංගම් 30ක දැවැන්ත වෘත්තීය ක්‍රියාමාර්ගය හෙට (13)", "News Content": "ගුවරුන්ගේ සහ විදුහල්පතිවරුන්ගේ ඉල්ලීම් කිහිපයක් මුල්කර ගනිමින් ගුරු – විදුහල්පති සංගම් හෙට (13) දිවයින පුරා වැඩවර්ජනයක නිරත වන බව ලංකා ගුරුසේවා සංගමය සඳහන් කරයි. වසර 22ක සිය වැටුප් විෂමතා නොවිසඳීම, ගුරු විදුහල්පති වැටුප් වැඩිකිරීම, මාස 30ක හිඟ වැටුප් කප්පාදුව, සිසු විනය රකින ගුරුවරුන් ආරක්ෂා නොකිරීම, ඉගැන්වීමට බාධා කෙරෙන වෙනත් වැඩ පැවරීම, විශ්‍රාම වැටුප අහෝසි කිරීම, දෙමාපියන්ගෙන් මුදල් එකතුකිරීම වහා නැවත්වීම, දළ දේශීය නිෂ්පාදිතයෙන් සියයට 6%ක් පොරොන්දු වූ පරිදි අධ්‍යාපනයට වෙන් නොකිරීම සහ 28 දින ගුරු විරෝධතාවයට එල්ලකල ම්ලේච්ච පොලිස් ප්‍රහාරයට විරෝධය දැක්වීමක් වශයෙන් මෙම විරෝධතාවය පවත්වන බව ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පවසයි. ලංකා ගුරුසේවා සංගමය, විදුහල්පති සේවා සංගමය, ස්වාධීන ලංකා ගුරු සංගමය, ලංකා ගුරු උපදේශකවරුන්ගේ සංගමය, ශ්‍රි ලංකා රජයේ ගුරුවරුන්ගේ සංගමය, ලංකා ගුරු සංගමය, පුහුණු විද්‍යාපීඨ හා උපාදිධාරී ගුරු සංගමය, කතෝලික ගුරු සංගමය, පොදු ගුරු වෘත්තිකයන්ගේ සංගමය, ලංකා ස්වාධීන ගුරු සංගමය, පිරිවෙන් ගුරු සේවා සංගමය, සමස්ත ලංකා ගුරු උපාධිධාරී සංගමය, විදුහල්පති වෘත්තිකයන්ගේ සංගමය, ලංකා විදුහල්පති සංගමය ඇතුළු ගුරු විදුහල්පති කේෂත්‍රයට සම්බන්ධ වෘත්තීය සමිති 30ක් පමණ මෙම වැඩවර්ජනයට සහය පලකරමින් අසනීප නිවාඩු වාර්තා කිරිමට නියමිත ඉවද ඒ මහතා අවධාරණය කළේ ය.", "URL": "https://lankatruth.com/si/?p=70185", "Category": "පුවත්", "Parent URL": null}