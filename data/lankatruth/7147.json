{"Source": "Lankatruth", "Timestamp": "May 10, 2013", "Headline": "එලොව ගොස් මෙලොව එයි", "News Content": "බංගලාදේශයේ ඩකා අගනුවර පසුගියදා කඩා වැටුනු ගොඩනැගිල්ලේ සිරවී සිටියදී දින 17 කට පසුව කාන්තාවක් බේරා ගැනීමට එරට සහන කණ්ඩායම් සමත්වී තිබේ.   රෙෂ්මා නැමැති කාන්තාවක් මෙසේ දිවි ගලවාගෙන ඇති අතර අසල පිහිටි හමුදා රෝහලක මේ වන විට ප්‍රතිකාර ලබමින් සිටින බව විදෙස් මාධ්‍ය වාර්තා කරයි.  සහන කණ්ඩායම් සුන් බුන් ඉවත් කරමින් සිටියදී බටයක් සෙලවෙනු දැක ඇත. සිරවී සිටි රෂ්මා සහන කණ්ඩායමේ අවධානය ලබා ගැනීම සඳහා මෙසේ කර ඇති අතර පසුව සහන කණ්ඩායම් විසින් ඇයගේ ජීවිතය බේරාගෙන තිබේ.  අප්‍රේල් මස 24 වන දින සිදුවූ මෙම අනතුරින් 1000 කට අධික පිරිසකගේ පමණ සිරුරු හමුවී ඇති අතර තවත් බොහෝ දෙනා තුවාල ලැබීය. සහන කන්ඩායම් තවදුරටත් සොයාබැලීම්වල නිරතව සිටින අතර මිය ගිය ප්‍රමාණය මීට වඩා වැඩි විය හැකි බව විශ්වාස කෙරේ.", "URL": "https://lankatruth.com/si/?p=7147", "Category": "විදෙස් පුවත්", "Parent URL": null}