{"Source": "Lankatruth", "Timestamp": "March 8, 2021", "Headline": "නියමිත දිනට එන්නත දෙන්න බෑ – ඉන්දීය සමාගම කියයි", "News Content": "රාජ්‍ය ඹෟෂධ සංස්ථාව විසින් ඇණවුම් කල කොවිඩ්ෂීල්ඩ් එන්නත් මාත්‍රා මිලියනයක් ඉල්ලුුම්කල දිනයට ලබා දිමට නොහැකි බව එහි ඉන්දීය නිෂ්පාදක සමාගම දන්වයි.කොවිඩ්ෂිල්ඩ් එන්නත නිපදවන සිරම් ඉන්ස්ටිටියුට් සමාගමේ ප්‍රධාන විධායක අධාර් පූනාවල්ලා විසින් මාර්තු මස 3 දා හදිසියේම රාජ්‍ය ඹෟෂධ සංස්ථාව වෙත එවන ලද ලිපියේ සඳහන් කර ඇත්තේ තම සමාගමට අලුතෙන් ලැබී ඇති ඉල්ලිම් සහ ආයතනය තුල සිදුවූ ගිනි ගැනීම හේතුවෙන් මාර්තු හෝ අප්‍රේල් මාස වලදී ශ්‍රී ලංකාවට ලබාදීමට බලාපොරොත්තු වූ එන්නත් මිලියනක ප්‍රමාණය ලබා දිම කල්යන බවයි.අවශ්‍ය නම් එන්නත් සැපයීමේ ගිවිසුම අවලංගු කිරිම හෝ ලබා දුන් අත්තිකාරම් මුදල ආපසු ගෙවිය හැකි බව සීරම් ඉන්ස්ටිටියුට් සමාගමේ ප්‍රධාන විධායක නිළධාරියා වැඩිදුරටත් දැනුම් දෙයි.", "URL": "https://lankatruth.com/si/?p=112167", "Category": "පුවත්", "Parent URL": null}