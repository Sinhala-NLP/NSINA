{"Source": "Lankatruth", "Timestamp": "March 19, 2018", "Headline": "පුද්ගල පහරදීමකින් මාදම්පේ උණුසුම්", "News Content": "මාදම්පේ පැරණි නගරයේදී බීමත් පුද්ගලයකු වයස අවුරුදු 77ක් වන අයකුට පහර දීමේ සිද්ධියක් හේතුවෙන් නගරය තුළ උණුසුම්කාරී තත්ත්වයක් ඇතී වීම හේතුවෙන් ආරක්ෂාව සඳහා අමතර පොලිස් කණ්ඩායම් කීපයක් කැදවා ඇති බව මාදම්පේ පොලීසිය කියයි. පහර කෑමට ලක්ව ඇති මාදම්පේ – තනියවල්ලභ ගම පදිංචිව සිටි කුරුප්පුආරච්චිලාගේ සෝමපාල යන අය ප්‍රතිකාර සදහා මාදම්පේ ප්‍රාදේශීය රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා හලාවත මහා රෝහලට මාරු කර යවා ඇත. පහරදීම සිදු කළ බව කියන 28 හැවිරිදි පුද්ගලයෙක් පොලීසිය අත්අඩංගුවට ගෙන තිබේ. සිද්ධිය වන අවස්ථාවේ ඔහු මත්පැන් පානය කර ඇති බව පොලීසිය කියයි.", "URL": "https://lankatruth.com/si/?p=49273", "Category": "පුවත්", "Parent URL": null}