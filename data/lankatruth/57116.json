{"Source": "Lankatruth", "Timestamp": "August 4, 2018", "Headline": "ජල සම්පාදන වෘත්තීය සමිති රජයට අනතුරු අඟවයි", "News Content": "ජාතික ජල සම්පාදන මණ්ඩලයට අයත් ඇතැම් කොටස් පෞද්ගලීකරණය කිරීමේ සැළසුමක් සකස් වෙමින් පවතින බව ජල සම්පාදන වෘත්තීය සමිති ඒකාබද්ධ සන්ධානය චෝදනා කරයි. රාජ්‍ය හා පෞද්ගලික අංශයේ හිමිකාරීත්වයෙන් අඹතලේ වැලිවිට නව ජල පවිත්‍රාගාරයක් ඇරඹීමේ කටයුතු මේ වන විට ක්‍රියාත්මක වෙමින් පවතින බව ජලසම්පාදන වෘත්තීය සමිති ඒකාබද්ධ සන්ධානයේ කැඳවුම්කරු ඉන්ජිනේරු උපාලි රත්නායක මහතා කියා සිටියි. මෙය අසාර්ථක ව්‍යාපෘතියක් බවත් ජල සම්පාදන වෘත්තීය සමිති ඊට විරෝධය පළ කරමින් ඉදිරියේදී වෘත්තීය ක්‍රියාමාර්ග ගැනීමට සූදානම් බවත් ඒ මහතා සඳහන් කළේ ය.", "URL": "https://lankatruth.com/si/?p=57116", "Category": "පුවත්", "Parent URL": null}