{"Source": "Lankatruth", "Timestamp": "December 26, 2020", "Headline": "රටම හැඬවූ සුනාමියට වසර 16යි…", "News Content": "මෙයට වසර 16කට පෙර ශ්‍රී ලංකාවේ මුහුදුබඩ ප්‍රදේශ 75%කට පමණ බලපෑ සුනාමි ඛේදවාචකය සිදු වී වසර 16ක් සම්පූර්ණ වේ. එයින් ජීවිත 31,229ක් අහිමිවී රුපියල් කෝටි දහස් ගණනක දේපල විනාශයක්ද සිදුවිය. එයින් ගොඩඒමට ලෝකයේ බොහෝ රටවල් සහ සංවිධාන අතිවිශාල ආධාර ප්‍රමාණයක් මෙරටට ප්‍රධානය කරනු ලැබීය. වංචා දූෂණ නිසා එම ආධාරවලින් විශාල ප්‍රමාණයක් ජනතාවගේ යහපත වෙනුවෙන් ගලා ගියේ නැත. මේ අතර ජනතා විමුක්ති පෙරමුණ රතු තරුව සහන සේවා බලකාය පූර්ණ මැදිහත්වීමක් කරමින් ව්‍යසනයෙන් කම්පනයට පත්වූවන්ගේ මානසික තත්වය ගොඩනැංවීම, අත්‍යාවශ්‍ය ආහාර ද්‍රව්‍ය ලබාදීම, සෞඛ්‍ය සායන පැවැත්වීම අතුළු ශ්‍රම මෙහෙයුම් සිදුකරණු ලැබීය. එසේම නිවාස සංකීර්ණ ගොනැගීම දක්වා මෙහෙයුම්ද සාර්ථක දියත්කරන ලදී. පොදු මහජන සේවාවන් සඳහා ගාල්ල බස්නැවතුම්පොළ ඉතා අධික මුදලක් වැය කිරීමට මිදුවේ යැයි ගණන් බලා තිබියදී රතු තරුව විසින් රුපියලක් ලක්ෂ 4ක් වැනි වියදමකින් අංගසම්පූර්ණයෙන්ම ඉදි කරණු ලැබීය. එමෙන්ම දකුණු දුම්රිය මාර්ගය නැවත ඉදිකිරීමට වසර දෙකකට වැඩි කාලයක් ගතවේ යැයි ජාත්‍යන්තර ආයතන තක්සේරු කර තිබියදී දින 57කින් මෙරට දුම්රිය දෙපාර්තමේන්තුවේ ඉංජිනේරුවන් ඇතුළු සියලුම කාර්යමණ්ඩලය රතුතරුව සහනසේවා බලකාය සහ ජනතාව මුල්වී ඉදිකිරීම සුවිශේෂී ජයග්‍රහනයන් අතර තිබේ.", "URL": "https://lankatruth.com/si/?p=104531", "Category": "පුවත්", "Parent URL": null}