{"Source": "Lankatruth", "Timestamp": "October 23, 2020", "Headline": "ආණ්ඩුව අපේ හඬට කන් දුන්නේ නෑ…", "News Content": "ආණ්ඩුක්‍රම ව්‍යවස්ථා සංශෝධනය සම්මත කර ගැනීමේදීආණ්ඩුව බෞද්ධභික්ෂූන්වහන්සේලගේ හෝ කතෝලික රදගුරුන්ගේ හඬට කන් නොදුන් බව මුරුත්තෙට්ටුවේ ආනන්ද හිමි පවසා තිබේ. 20 වන ආණ්ඩුක්‍රම ව්‍යවස්ථා සංශෝධනය ඊයේ (22) 2/3 ක වැඩි ඡන්දයෙන් සම්මතකර ගැනීමෙන් අනතුරුව උන්වහන්සේ මෙලෙස අදහස් පළ කර ඇත. උන්වහන්සේ වැඩිදුරටත් පවසා ඇත්තේ තමන් ඉල්ලා සිටි සංශෝධන තුනක් සිදු කිරීමට ආණ්ඩුව කටයුතු කළත් ද්විත්ව පුරවැසියෙකුට පාර්ලිමේන්තු මන්ත්‍රී ධූරයක් දැරීමට තිබූ බාධකය ඉවත් කිරීම ගැන දැඩි ලෙස විරුද්ධ බවයි. ගෝඨාභය මහත්තයා හැමදාම ඔය තනතුරේ ඉන්න බැහැ. කවදා හරි ද්විත්ව පුරවැසියෙක් පාලනය අතට ගත්තොත් රටට මොකද වෙන්නේ? දෙමළ ඩයස්පෝරවේ බෙදුම්වාදීනුත් එතකොට පාර්ලිමේන්තු ඒවි. ඒකට අපි විරුද්ධයි. සමහර මන්ත්‍රීවරු 20 වන ව්‍යවස්ථා සංශෝධනය ගැන භික්ෂූන්වහන්සේලා දරන ස්ථාවරය අනුව කටයුතු කරනවා කියලා පොරොන්දු දීලා ගිහින් ඒ්කට පක්ෂව ඡන්දේ ප්‍රකාශ කළ බවද උන්වහන්සේ වැඩිදුරටත් ප්‍රකාශ කර තිබේ.", "URL": "https://lankatruth.com/si/?p=98367", "Category": "පුවත්", "Parent URL": null}