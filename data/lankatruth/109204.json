{"Source": "Lankatruth", "Timestamp": "January 24, 2021", "Headline": "පොදු ප්‍රවාහන තුල “කතා එපා”", "News Content": "කොරෝනා වෛරසය ව්‍යාප්ත වීම වැලැක්වීමට පොදු ප්‍රවාහන සේවා භාවිතා කරන මගීන් “පොදු ප්‍රවාහන සේවා තුලදී එකිනෙකා හා කතා කිරීමෙන් සහ දුරකතන ඇමතුම්වලට පිලිතුරු දීමෙන් වැලකී සිටිය යුතු බව ප්‍රංශයේ ජාතික වෛද්‍ය ඇකඩමිය පවසයි. පොදු ප්‍රවාහන සේවා තුලදී මුඛ ආවරණ පැලැඳ සිටියත් සමාජ දුරස්ථභාවය පවත්වාගෙක යාම ඉතා අසීරු දෙයක්. එනිසා පොදු ප්‍රවාහන සේවා තුලදි එකිනෙකා සමඟ කතා කිරීම හෝ දුරකතන ඇමතුම් ලබා ගැනීම නතර කලොත් එය වෛරසය පැතිරීම පාලනය කිරිමට උදව්වක් වේවි.” ප්‍රංශයේ ජාතික වෛද්‍ය ඇකඩමිය නිළ නිවේදනයක් නිකුත් කරමින් දන්වයි. BFM TV රූපවාහිනි නාලිකාව සමඟ සාකච්ඡාවකට සහභාගී වූ ප්‍රංශයේ ජාතික වෛද්‍ය ඇකඩමියේ ප්‍රකාශක පැට්‍රික් බර්ච් වැඩිදුරටත් පැවසුයේ මෙය “නීතියක් ලෙස නොව නිර්දේශයක් ලෙස” තම කණ්ඩායම විසින් ඉදිරිපත් කරන බවයි.", "URL": "https://lankatruth.com/si/?p=109204", "Category": "පුවත්", "Parent URL": null}