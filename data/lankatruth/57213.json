{"Source": "Lankatruth", "Timestamp": "August 6, 2018", "Headline": "බහුජාතික සමාගම්වලට උක් පැණි රස වුනාට ඌව වෙල්ලස්ස ජනතාවට තිත්තයි…", "News Content": "බහුජාතික සමාගම්වලට උක් පැණි රස වුනාට ඌව වෙල්ලස්ස ජනතාවට උක් පැණි තිත්ත වී ඇතැයි ඌව පළාත් සභාවේ ජනතා විමුක්ති පෙරමුණේ මන්ත්‍රී, ඌව වෙල්ලස්ස ජන අයිතීන් සුරැකීමේ පෙරමුණේකැඳවුම්කරු සමන්ත විද්‍යාරත්න මහතා සඳහන් කරයි. මහින්ද රාජපක්ෂ ආණ්ඩුව 2006 වසරේ කැබිනට් පත්‍රිකාවක් යොමු කරමින් ඌව, වෙල්ලස්ස සහ බින්තැන්න යන කලාප තුනෙන් අක්කර 65,000ක ඉඩම් බ්‍රිතාන්‍යයේ බූකටේක් සමාගමට උක් වගාව සඳහා ලබා දීමට පිඹුරු පත් සකස් කළ අවස්ථාවේ එය පරාජය කළ බවත් වර්තමාන ආණ්ඩුවේ අනුමැතිය යටතේ සිංගප්පූරුවේ ගැසර්වෙන්චස් සමාගම වෙත රිදීමාලියද්ද, මහියංගය, ලුණුගල, බිබිල, මැදගම, මඩුල්ල, පදියතලාව සහ මහඔය යන ප්‍රාදේශීය ලේකම් කොට්ඨාස 08න් ඉඩම් අක්කර 62500ක් ලබා දීමට පිඹුරුපත් සකස් කරමිත් තිබෙන බවත් සමන්ත විද්‍යාරත්න මහතා සඳහන් කරයි. එයට විරුද්ධව යළිත් විරෝධතා ගොඩනැගෙමින් තිබෙන විට නිලධාරීන්ට සහ දේශපාලනඥයන්ටද විවිධ සන්තෝෂම්, අල්ලස් ලබා දෙමින් අහින්සක ගොවි ජනතාව රැවටීමට ලක්කිරීමේ සැලසුමක් ක්‍රියාත්මක වෙමින් තිබෙන බවද සමන්ත විද්‍යාරත්න මහතා අනාවරණය කරයි.", "URL": "https://lankatruth.com/si/?p=57213", "Category": "පුවත්", "Parent URL": null}