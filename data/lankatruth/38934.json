{"Source": "Lankatruth", "Timestamp": "August 4, 2017", "Headline": "වරෙන්තු ලැබ සිටින ලුතිනන්වරයා අතුරුදන්", "News Content": "පාසල් ළමු 05 දෙනෙකු ඇතුළු තරුණයන් 11 දෙනෙකු අතුරුදන් කිරීමේ සිද්ධියකට අදාළව කොටුව මහේස්ත‍්‍රාත් අධිකරණයෙන් වරෙන්තු නිකුත් කරනු ලැබ සිටින නාවික ලුතිනන් ප‍්‍රසාද් චන්දන කුමාර හෙට්ටිආරච්චි හෙවත් ‘සම්පත්’ නැමැත්තා අතුරුදන් වී ඇතැයි ඔහුගේ බිරිද විසින් වැල්ලම්පිටිය පොලිසිය වෙත පැමිණිල්ලක් ගොනු කරමින් සඳහන් කර ඇත. තම සැමියා රැකියාවට ගොස් නැවත නොපැමිණී බව සදහන් කරමින් නාවික හමුදා ලුතිනන්වරයාගේ බිරිඳ වන චතුරිකා නදීෂානී වීරවික‍්‍රම මහත්මිය විසින් මෙම පැමිණීල්ල සිදු කරමින් ප්‍රකාශ කර තිබේ. යාපනය දිස්ත‍්‍රික් පාර්ලිමේන්තු මන්ත‍්‍රී නඩරාජා රවිරාජ් මහතා ඝාතන නඩුවට අදාළවද මොහුව වහාම අත්අඩංගුවට ගන්නා ලෙස නියෝග කරමින් වරෙන්තු නිකුත් කර ඇත.", "URL": "https://lankatruth.com/si/?p=38934", "Category": "පුවත්", "Parent URL": null}