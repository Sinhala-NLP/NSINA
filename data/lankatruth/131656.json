{"Source": "Lankatruth", "Timestamp": "April 7, 2022", "Headline": "ගෝටා – රනිල් හමුවක", "News Content": "ජනාධිපති ගෝඨාභය රාජපක්ෂ සහ එක්සත් ජාතික පක්ෂ නායක රනිල් වික්‍රමසිංහ අතර විශේෂ හමුවූක් අද (07) පාර්ලිමේන්තුවේදී පවත්වා තිබේ. පාර්ලිමේන්තු සංකීර්ණයේ පැවති මෙම සාකච්ඡාවේ විශේෂත්වය වන්නේ වෙනත් කිසිවෙකුට විවෘත නොවී ජනාධිපති ගෝටාබය රාජපක්ෂ සහ එක්සත් ජාතික පක්ෂ නායක රනිල් වික්‍රමසිංහ අතර පමණක් පැවැත්වීමය. ජාත්‍යන්තර මූල්‍ය අරමුදලට යාම සම්බන්ධයෙන් රනිල් වික්‍රමසිංහ කළ යෝජනාව පිළිබඳ ඉහත හමුවේදී ජනාධිපතිවරයා කරුණු සවිස්තරව විමසා ඇතැයිද වාර්තා වේ. ඊට අමතරව ජපානය, දකුණු කොරියාව, ඉන්දියා සහ චීනය ඇතුළු කලාපයේ ප්‍රධාන රටවල් පහක් එකතු කරගෙන පිහිටුවීමට යෝජිත කමිටු පිළිබඳව ගෝඨාභය රාජපක්ෂ රනිල් වික්‍රමසිංහ මහතාගෙන් දීර්ඝ ලෙස කරුණු විමසා ඇතැයිද වාර්තා වේ.", "URL": "https://lankatruth.com/si/?p=131656", "Category": "පුවත්", "Parent URL": null}