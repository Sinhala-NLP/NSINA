{"Source": "Lankatruth", "Timestamp": "August 25, 2017", "Headline": "මහනුවර පුනුරුත්ථාපන රෝහලට ජවිපෙන් උපකරණ", "News Content": "මහනුවර දිගන පුනුරුත්ථාපන රෝහලේ අධ්‍යක්ෂකවරයා විසින් ජනතා විමුක්ති පෙරමුණේ මහනුවර දිස්ත්‍රික් නායක ගයන් ජානක මහතා අමතා කරන ලද ලිඛිත ඉල්ලීමකට අනුව එම පුනුරුත්ථාපන රෝහල සදහා අත්‍යවශ්‍යව තිබු උපකරණ රාශියක් ලබා දීමට ජනතා විමුක්ති පෙරමුණ කටයුතු කර තිබේ. මධ්‍යම පළාතේ ඇති එකම පුනුරුත්ථාපන රෝහල වන මෙම රෝහල විශාල සම්පත් හිගයක් සහිතව පවත්වාගෙන යන්නකි. රෝහල් අධ්‍යක්ෂකවරයාගේ ලිඛිත ඉල්ලීමෙන් පසු එහි සංචාරයක් සිදු කළ ගයාන් ජානක මහතා එහි අත්‍යවශ්‍යතාවය දැක,ජනතා විමුක්ති පෙරමුණ හා එතෙර අපි සංවිධානයසමග එක්ව මුදලින් රුපියල් ලක්ෂ 05කට වඩා වටිනා අත්‍යවශ්‍ය උපකරණ ලබා දීමට කටයුතු කර ඇත. පසුගිය 23 වනදා මෙම උපකරණ පුනුරුත්ථාපන රෝහල වෙත ලබා දුන් අතර ඒ සඳහා සදහා ජනතා විමුක්ති පෙරමුණේ මහනුවර දිස්ත්‍රික් සංවිධායක ගයාන් ජානක මහතා සහ ජවිපෙ කුණ්ඩසාල හිටපු ප්‍රා.සභා මන්ත්‍රී නිශාන්ත දසනායක මහතා සහභාගී වූ අතර ඊට සමස්ත ලංකා හෙද සංගමයේත් සමස්ත ලංකා සුව සේවා සංගමයෙත් නියෝජිතයින් සහභාගී වී තිබේ.", "URL": "https://lankatruth.com/si/?p=39855", "Category": "පුවත්", "Parent URL": null}