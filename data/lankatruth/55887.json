{"Source": "Lankatruth", "Timestamp": "July 9, 2018", "Headline": "20ට අපේ පූර්ණ සහය ලබා දෙනවා", "News Content": "විධායක ජනාධිපති ක්‍රමය අහෝසි කිරීම සඳහා ජනතා විමුක්ති පෙරමුණ විසින් ඉදිරිපත් කර තිබෙන 20වන සංශෝධනයට තමන්ගේ පූර්ණ සහාය ලබා දෙන බව දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ සුමන්තිරන් මහතා සඳහන් කරයි. ඒ මහතා මේ බව සඳහන් කර සිටියේ ඊයේ (08) කෑගල්ලේදී පැවති සම්මන්ත්‍රණයක් අමතමිනි. එහිදී වැඩිදුරටත් අදහස් දැක්වූ සුමන්තිරණ් මහතා සඳහන් කර ඇත්තේ දෙමළ ජාතික සන්ධානය මේ වනවිට වෙනම රාජ්‍ය සංකල්පය අත්හැර ඇති බවයි. එමෙන්ම දෙමළ ජනතාවට පමණක් නොව සෑම ජන කොට්ඨාසයකටම එකඟවිය හැකි නව ආණ්ඩුක්‍රම ව්‍යාවස්ථාවක් ඉදිරිපත් කළ යුතු බවද දෙමළ ජාතික සන්ධානය පවසයි. කෙසේ වුවද විධායක ජනාධිපති ධුරය අහෝසි කිරීම සඳහා මේ වනවිට ජනතා විමුක්ති පෙරමුණ විසින් ඉදිරිපත් කර ඇති 20 වන ආණ්ඩුක්‍රම ව්‍යවස්ථා සංශෝධනයට තම පක්ෂයේ පූර්ණ සහයෝගය ලබාදෙන බවද සුමන්තිරන් මන්ත්‍රීවරයා මෙහිදී වැඩිදුරටත් පැවසීය.", "URL": "https://lankatruth.com/si/?p=55887", "Category": "පුවත්", "Parent URL": null}