{"Source": "Lankatruth", "Timestamp": "April 19, 2022", "Headline": "රඹුක්කන විරෝධයට කඳුළු ගෑස් … විරෝධතාකරුවන්ට තුවාල", "News Content": "රඹුක්කන නගරයේ මාර්ග සහ දුම්රිය මාර්ගය වසා සිටින විරෝධතාකරුවන් විසුරුවිම සඳහා රඹුක්කන පොලිසිය කඳුලු ගෑස් ප්‍රහාර ‌එල්ල කර තිබේ. ඒ අවස්ථාවේ පොලිසිය හා උද්ඝෝෂකයන් අතර උණුසුම්කාරී තත්වයක් හටගෙන ඇත‍. උද්ඝෝෂකයන් කීපදෙනකු තුවාල ලබා රෝහලට ගත කර ඇතැයිද වාර්තා වේ. ඉන්ධන ගැටළුවට විසැඳම් ඉල්ලා අද අලුයම 1.30 සිට මෙම පිරිස රඹුක්කන නගරයෙන් මහනුවර – කොළඹ දුම්රිය මාර්ගය වසා සිය විරෝධය නිරතවන අතර තවත් පිරිසක් රඹුක්කන – කෑගල්ල, කුරුණෑගල සහ මාවනැල්ල මාර්ගය වසා සිය විරෝධය එලල් කරමින් සිටිති. මේ හේතුවෙන් අද අලුයම සිට දුම්රිය ධාවනයට දැඩි බාධා එල්ල වූ අතර දුම්රිය රැසක් අවලංගු කිරීමට දුම්රිය බලධාරීහු කටයුතු කළහ. මෙම විරෝධතාවයට වෙඩි ප්‍රහාරයක් එල්ල කළ බවද විරෝධතාකරුවෝ පවසති.", "URL": "https://lankatruth.com/si/?p=132409", "Category": "පුවත්", "Parent URL": null}