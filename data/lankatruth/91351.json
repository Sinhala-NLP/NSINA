{"Source": "Lankatruth", "Timestamp": "March 20, 2020", "Headline": "ඇඳිරිනීතිය පැනවීම හේතුවෙන් බඩු මිලදීගන්න පොලිමේසිටි අයෙක් ජීවිතක්ෂයට", "News Content": "ආහාරද්‍රව්‍ය මිලදීගැනීම සඳහා වෙළඳසැලකට ගොස් පැය ගණනාවක් පොලීමේ සිටි මහර ප්‍රදේශයේ පදිංචිව 56 හැවරිදි පුද්ගලයෙකු ජීවිතක්ෂයට පත්ව ඇති බව වාර්තා වේ. දින දෙකක ඇඳිරිනීතිය පැනවීමත් සමග එම දින දෙක සඳහා අවශ්‍ය ආහාර ද්‍රව්‍ය ඇතුළු බඩු මිලදි ගැනීම සඳහා ජනතාව විශාල වශයෙන් වෙළඳසැල්වල පොලිම් ගැසෙමින් සිටින අයුරු අද (20) පස්වරුව වනතෙක්ම දක්නට ලැබිණි. කඩවත රන්මුතුගල ප්‍රදේශයේ වෙළඳසැලක බඩු මිලදීගැනීමට මෙම පුද්ගලයාටද අදාළ වෙළඳසැලේ දිගු පෝලිමක රැඳී සිටීමට සිදුව ඇත. එසේ රැඳී සිටීමේදී ඔහු මෙලෙස හෘදයාබාධයක් ඇතිවීමෙන් ජීවිතක්ෂයට පත්ව ඇත.", "URL": "https://lankatruth.com/si/?p=91351", "Category": "පුවත්", "Parent URL": null}