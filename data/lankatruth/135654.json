{"Source": "Lankatruth", "Timestamp": "June 18, 2022", "Headline": "ලක්ෂ 69යේ ගෝටා කැලේ – ඩඩ්ලි ජාතිය අමතයි", "News Content": "අවුරුදු 74ක් මේ රට පාලනය කල දේශපාලනඥයන්ගේ කෙරුවාව අද අපි බුක්ති විදිමින් සිටින බවත් මේ අසීරුම මොහොතේ ජනතාව වෙනුවෙන් හැකි උපරිම ආකාරයෙන් සහන ලබා දෙන ලෙස ව්‍යාපාරිකයන් ගෙන් ඉල්ලා සිටින බවත් ප්‍රකට සහල් මොල් හිමියෙකු වන ඩඩ්ලි සිරිසේන ඉල්ලා සිටී. අද(18) මාධ්‍ය හමුවක් පවත්වමින් මෙම ඉල්ලීම කලේය, එහිදී වැඩිදුරටත් කරුණු දැක්වූ ඔහු සහල් නිශ්පාදනයේ දී දැරිය යුතු පිරිවැය 400% දක්වා වැඩි වී ඇති බවත් 1970වේ බලයට පත් වුණු ආන්ඩුවේ පොලිම් වල තමාද සිට ඇතත් එදා තෙල් පොලිම් නොතිබුනු බව අවදාරණය කළේය, මෙම ආන්ඩුන බලයට පත්වීමෙන් පසුව එතෙක් තමන් ලංකා බැංකුවෙන් සහ මහජන බැංකුවෙන් ලබාගත් ණය නතර කර දමා ඇති බව හෙලි කළේය. ලංකාව නිදහස ලබාගත් 1948 සිටම පවුල් දේශපාලනයක් පවතින්නේ යැයිද රට අද වන විට පත් කර තිබෙන විනාශය සම්බන්ධයෙන් තරාතිරම නොබලා එම වැරදිකරුවන් හට දඬුවම් කල යුතු යැයිද ඔහු මෙහිදී පැවසීය.", "URL": "https://lankatruth.com/si/?p=135654", "Category": "පුවත්", "Parent URL": null}