{"Source": "Lankatruth", "Timestamp": "August 2, 2023", "Headline": "ජල ගාස්තු 30%කින් ඉහළට – සමස්තය 50% ආසන්නයි", "News Content": "අද (02) මධ්‍යම රාත්‍රියේ සිට ක්‍රියාත්මක වන පරිදි ජල ගාස්තු 30%කින් ඉහළ දැමීමට කටයුතු කර ඇති බවත් එය සමස්තයක් ලෙස 50%කට ආසන්න වන බවත් ජාතික ජල සම්පාදන හා ජලාපවහන මණ්ඩලයේ සාමාන්‍යාධිකාරී ආචාර්ය වසන්තා ඉලංගසිංහ පවසයි. එම මිල ගණන් ඉහළ දැමීමට අදාල ගැසැට්ටුව අද රාත්‍රි මුද්‍රණය සදහා යොමු කළ බවත් ඇය පැවසුවාය. ඒ අනුව සමෘද්ධි සහ අඩු ආදායම්ලාභී ගෘහ ඒකක වෙත ලබා දෙන ජලය වෙනුවෙන් අය කෙරෙන ගාස්තු ඉහළ දැමීමක් සිදු නොවන බවත් අනෙකුත් කාණ්ඩ සදහා ජලය පාවිච්චි කරනු ලබන ජල ප්‍රමාණය අනුව අවම 30% සිට ජල ගාස්තු ඉහළ යාමට නියමිත බවත් ඇය වැඩි දුරටත් පවසයි. හෙට (03) දින සිට නව ගාස්තුවලට අදාලව බිල්පත් අය කිරීමට සූදානම් වන ලෙස ජල බිල්පත් බෙදා හරින ආදායම් සහකාරවරැන්ට දැනුම් දී ඇතැයිද මේ අතර වාර්තා වේ.", "URL": "https://lankatruth.com/si/?p=149945", "Category": "පුවත්", "Parent URL": null}