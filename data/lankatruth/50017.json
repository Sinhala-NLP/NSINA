{"Source": "Lankatruth", "Timestamp": "April 4, 2018", "Headline": "අගමැතිට එරෙහි විශ්වාසභංග යෝජනාවේ විවාදය ඇරඹේ… UP DATE", "News Content": "අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනාව මේ වනවිට ආරම්භ වී තිබේ. පාර්ලිමේන්තු මන්ත්‍රී දිනේෂ් ගුණවර්ධන මහතා විසින් අගමැතිවරයාට එරෙහි විශ්වාස භංග යෝජනාව මීට සුළු මොහොතකට පෙර පාර්ලිමේන්තුවට ඉදිරිපත් කරමින් විවාද්‍ය ආරම්බ කරන ලදී. මේ වනවිට සභානායක ලක්ෂ්මන් කිරි ඇල්ල මහතා අග්‍රාමාත්‍යවරයා වෙනුවෙන් අදහස් දක්වමින් විවිදායට සහභාගී වී සිටිය. මෙම විවිදාය අද (04) පෙරවරු 10ට ආරම්භ වූ අතර මෙහි ඡන්ද විමසීම රාත්‍රී 9.30ට පැවැත්වීමට නියමිතය. 10:11 AM 10:11 AMමන්ත්‍රීවරුන්ගේ සාකච්ඡා නිසා සභාවේ කටයුතුවලට බාධා ඇති වෙන බැවින් පිටතට ගොස් සාකච්ඡා කරන ලෙස කතානාකවරයා ඉල්ලා සිටියි. 10:12 AM 10:12 AM‘සිංගප්පුරු ගියාම එක්සත් ජාතික පක්ෂ මන්ත්‍රීවරුන් අර්ජුන මහෙන්ද්‍රන් හමුවෙනවා. ඒත් තවම ලංකාවට ගේන්න ගන්න බැරි වුණා. ‘ – දිනේෂ් ගුණවර්ධන 10:14 AM 10:14 AMපාර්ලිමේන්තුවේ ඝෝෂා. ‘ෆුට් නෝට් කට්ටිය තමයි කෑ ගහන්නේ‘ මන්ත්‍රී දිනේෂ් කියයි. 10:16 AM 10:16 AMවිශ්වාස භංගය යෝජනාව ගෙනෙමින් දිනේෂ් ගුණවර්ධන මහතා ඉදිරිපත් කළ කතාව අවසන් කරයි. 10:17 AM 10:17 AMදිනේෂ් ගුණවර්ධන මහතා විසින් ඉදිරිපත් කරනු ලැබූ විශ්වාස භංග යෝජනාව පාර්ලිමේන්තු මන්ත්‍රී ඩලස් අලහප්පෙරුම මහතා ස්ථිර කරයි. 10:19 AM 10:19 AM‘දිනේෂ් ගුණවර්ධන මහතා බොහෝම අමාරුවේ අද තමන්ගේ මිත්‍රයට විරුද්ධව කතා කළා. විවාද ආරම්භයේදිම අද හුළං බැහැලා. රනිල් වික්‍රමසිංහ මහතා අගමැති වූ හැම විටම කෝප් කමිටුවේ සභාපති ලෙස පත් කළේ විපක්ෂයේ මන්ත්‍රීවරයෙක්. අනිත් ආණ්ඩුවල පත් කළේ ආණ්ඩුවේ මන්ත්‍රීවරයෙක්මයි. ‘ – ලක්ෂ්මන් කිරිඇල්ල 10:24 AM 10:24 AMහිටපු මහ බැංකු අධිපති අර්ජුන මහේන්ද්‍රන් මහතාගේ පත්වීම නීති විරෝධී පත්වීමක් නොවන බවට බැඳුම්කර කොමිෂන් සභා වාර්තාවේ සඳහන් වෙන බව සභා නායක සහ රාජ්‍ය ව්‍යවසාය සංවර්ධන ඇමැති ලක්ෂ්මන් කිරිඇල්ල මහතා කියයි. 10:26 AM 10:26 AMසභාවේ ඝෝෂා. ගෝඨාභය රාජපක්ෂ මහතා විදෙස් පුරවැරියෙක් නොවේදැයි ඇමැති ලක්ෂ්මන් කිරිඇල්ල ප්‍රශ්න කරයි. 10:27 AM 10:27 AM‘දිගන ප්‍රශ්න පිටුපස සිටින්නේ පොහොට්ටුවේ මන්ත්‍රීවරුන් දෙදෙනෙක්. පොලිසියෙන් දැනගෙන සිටියා පිටස්තර පුද්ගලයන් මහනුවර ඇවිත් ඉන්නවා කියලා. මමත් දුරකතනයෙන් කතා කරලා කිව්වා බලන්න කියලා. නමුත් පොලිසිය ක්‍රියාත්මක වුණේ නෑ. මේ සිද්ධිය පත්තු කළේ පොහොට්ටුවේ මන්ත්‍රීවරුන්. 10:29 AM 10:29 AMවිපක්ෂ නායක සහ දෙමළ ජාතික සන්ධානයේ නායක ආර් සම්පන්දන් මහතා සභාව අමතයි. 10:57 AM 10:57 AMඇමැති මංගල සමරවීර මහතා කතාව අරඹයි. 11:04 AM 11:04 AM‘ප්‍රධාන පක්ෂ දෙකෙන් බොහෝ දෙනෙක් ජනාධිපති වෙන්න කැමතියි. මහින්ද රාජපක්ෂ මහත්මයා 2005දී මට කිව්වා මංගල කොහොම හරි අපි මේක ගන්න ඕනෑ. මේවගේ පක්ෂයක අපේක්ෂකයා වුණාම දිනුවත් දිනුම්. පැරදුනත් දිනුම් කියලා. මම ඇහුවා ඇයි එහෙම කියන්නේ කියලා. එයා කිව්වා ප්‍රධාන පක්ෂ දෙකේ අපේක්ෂකයන්ට හොඳට සල්ලි හම්බෙනවා ඉතින් දිනුවත් දිනුම් පැරදුනත් දිනුම් කියලා. ‘ – ඇමැති මංගල 11:07 AM 11:07 AMජනාධිපති මෛත්‍රීපාල සිරිසේන මහතාට සහ අගමැති රනිල් වික්‍රමසිංහ මහතාට 2015 ලැබුණු ජන මතයට එරෙහිව නොයන ලෙස විපක්ෂ නායක ආර් සම්පන්දන් මහතා පාර්ලිමේන්තු මන්ත්‍රීවරුන්ගෙන් ඉල්ලා සිටියේ. 11:08 AM 11:08 AMබැඳුම්කර සම්බන්ධයෙන් වංචාවක් සිදුවී ඇතැයි තමා විශ්වාස කරන බව ඇමැති මංගල සමරවීර මහතා පැවසීය. 11:21 AM 11:21 AMඇමැති මංගල සමරවීර මහතා පාර්ලිමේන්තුව ඇමැතීමෙන් පසු ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා කතාව අරඹයි. 11:22 AM 11:22 AMවිශ්වාස භංග යෝජනාවට පක්ෂව ඡන්දය පාවිච්චි කරන බව ජනතා විමුක්ති පෙරමුණේ මන්ත්‍රී බිමල් රත්නායක මහතා කියයි. 11:28 AM 11:28 AMමහින්ද රාජපක්ෂ රජයේ සිටි දූෂිතයන් ආරක්ෂා කිරීමට අගමැති කටයුතු කිරීමෙන් ඔහු ජනවරම පාවා දුන් බව බිමල් රත්නායක මන්ත්‍රීවරයා කියයි. විශ්වාස භංගයට තව එකතු විය යුතු කරුණු ඇතැයි ද මන්ත්‍රීවරයා පවසයි. 11:36 AM 11:36 AMවිශ්වාස භංගයේ අත්සන් 56ක් තිබෙනවා. ඔබතුමාලා දීලා තියෙන එකේ තියෙන්නේ අත්සන් 55යි. පළමු වැනි අත්සන මෛත්‍රීපාල සිරිසේන මහතාගේ. මේ විශ්වාස භංගය ජනාධිපතිවරයාගේ. මහින්ද රාජපක්ෂ මහතාවත් කවුරුවත් විශ්වාස භංගයට ගෙනාවේ නෑ. මේ විශ්වාස භංගය ගෙනාවේ පෙබරවාරි මස ඡන්දයෙන් පස්සේ මෛත්‍රීපාල සිරිසේන මහතා. මුලින් කිව්වා අගමැතිට ඉල්ලා අස්වෙන්න කියන්න. වෙනම 113ක් හදාගන්න පුළුවන්ද කියලා බැලුවා. දූෂිතයො එකතු වෙලා 113ක හදාගන්න හැදුවා. ඒක බැරිවුණා. එතැනින් පස්සේ තමයි විශ්වාස භංගය ආවේ. – බිමල් රත්නායක 11:38 AM 11:38 AM‘‘මේ රටේ ලොකුම ජනවරම පාවා දීලා තියෙන්නේ ජනාධිපති මෛත්‍රීපාල සිරිසේනයි. රනිල් වික්‍රමසිංහ වගේම ඔහු හොරු රැක්කා. රනිල් වික්‍රමසිංහ මහතා දූෂිතයන් 50ක් ආරක්ෂා කළා නම් මෛත්‍රීපාල සිරිසේන මහතා 50ක් හෝ 51ක් ආරක්ෂා කළා. දූෂණයට එරෙහිව ජනවරම ලැබුණේ මෛත්‍රීපාල සිරිසේන මහතාටයි.  එතුමා තමයි දෙවැනි ජුදාස්. තුන්වැනි පාවාදීම කළේ මහින්ද රාජපක්ෂ මැතිතුමා.‘‘ – බිමල් රත්නායක 11:40 AM 11:40 AM‘විශ්වාස භංගය ගෙන ආවේ මෛත්‍රීපාල සිරිසේන සහ ගොඨාභය රාජපක්ෂ කල්ලියයි. විශ්වාස භංගයට වැඩ කළේ ගෝඨාභය කල්ලියයි. මහින්ද රාජපක්ෂ මහතා ලොකුවට වැඩ කළේ නෑ. ‘- ජවිපෙ මන්ත්‍රී බිමල් රත්නායක 11:43 AM 11:43 AMබිමල් රත්නායක මන්ත්‍රීවරයාගේ කතාවෙන් පසු ශ්‍රී ලංකා මුස්ලිම් කොන්ග්‍රසයේ නායක ඇමැති රාහුෆ් හකීම් මහතා කතාව අරඹයි. 11:47 AM 11:47 AMමගේ පාර්ලිමේන්තු දිවියේ විශ්වාස භංග කිහිපයක් දැකලා තියෙනවා. පටන් ගන්නකොටම හුළං බැස්ස විශ්වාස භංගයක් දැක්කේ මෙවරයි. – ඇමැති හකීම් 11:55 AM 11:55 AMරනිල් වික්‍රමසිංහ සංකේතාත්මක ඉලක්කයක් විතරයි. මෙය ආණ්ඩුව එලක්ක කරගත් එකක්. මහින්ද රාජපක්ෂ මහතා මේකට අත්සන් කරලා නෑ. විමල් වීරවංශ කියනවා ඒක කියලා ආතල් එකක් ගන්න කියලා. ආතල් එකට එයා ගිය දෙයක් තියෙනවා. ශ්‍රීලනිපය තුළ කල්ලි තුනක් තිබෙන බව පේනවා. රාජපක්ෂවරුන් දුරදිග බලලා කටයුතු කරන බව මෙයින් පේනවා. – ඇමැති හකීම් 12:01 PM 12:01 PMපාර්ලිමේන්තු මන්ත්‍රී විමල් වීරවංශ මහතා කතාව අරඹයි. පාර්ලිමේන්තුවේ ඝෝෂා. 12:02 PM 12:02 PMවීරවංශ මහතාට කතාව කරගෙන යෑමට අවස්ථාව දෙන්නැයි කතානායකවරයා මන්ත්‍රීවරුන්ගෙන් ඉල්ලයි. 12:03 PM 12:03 PM‘මුදල් කතා කරද්දී සත්‍ය නිහඬ වන බවට කියමනක් තියෙනවා. සල්ලි කතා කරන සද්ධෙ මට ඇහුණා. අගමැතිට පක්ෂව කතා කරන්නේ සල්ලි.‘  – විමල් වීරවංශ 12:05 PM 12:05 PMවිශ්වාස භංගයත් සමඟ ආණ්ඩුවේ තුනෙන් දෙකේ බලය නැතිවී ඇතැයි පාර්ලිමේන්තු මන්ත්‍රී විමල් විවංශ මහතා කියයි. 12:07 PM 12:07 PMවිශ්වාස භංගයට විරුද්ධ වෙන්න ඡන්දය ගන්න මන්ත්‍රීවරුන්ට සල්ලි දුන් බවට වීරවංශ මහතා කරන ප්‍රකාශ අසත්‍ය බව ඇමැති මරික්කාර් කියයි. 12:12 PM 12:12 PMඑක්සත් ජාතික පක්ෂය දැන් වුවත් විශ්වාසභංගය පිළිබඳ ඡන්ද විමසීමකට සූදානම් බව ඇමැති ගයන්ත කරුණාතිලක මහතාපැවසීය.එහි දී අගමැතිවරයාගේ ජයග්‍රහණය ස්ථිර බවද ඇමැතිවරයා කීවේය. 12:22 PM 12:22 PMවිමල් වීරවංශ මහතාගේ කතාවෙන් පසු ඇමැති ජෝන් අමරතුංග මහතා කතාව අරඹයි. 12:25 PM 12:25 PMවිශ්වාස භංග යෝජනාව වෙනුවෙන් පැවැත්වෙන ඡන්දයේදී විශ්වාසභංග යෝජනාවට විරුද්ධව ඡන්ද 122ක් ලැබෙනු ඇති බවත්, වැඩි ඡන්ද 44කින් විශ්වාස භංග යෝජනාව පරාජය වනු ඇති බවත් ඇමැති ජෝන් අමරතුංග මහතා පැවසීය. 12:26 PM 12:26 PMදෙමළ ජාතික සන්ධානයේ මන්ත්‍රී එම් ඒ සුමන්තිරන් මහතා පාර්ලිමේන්තු විවාදයට එක්වෙමින් සභාව අමතයි. 12:55 PM 12:55 PMඇමැති නවීන් දිසානායක මහතා පාර්ලිමේන්තුව අමතයි. 12:58 PM 12:58 PMවිශ්වාස භංගය අත්සන් කළ ඇතැමුන් තවමන් පාර්ලිමේන්තුවට පැමිණ නැතැයි ඇමැති නවීන් දිසානායක කියයි.‘නඩු හබවලට මුහුණ දීලා තියෙන පිරිසක් තමයි මේකට මුල් වෙලා ඉන්නේ. ඒ චෝදනා වලට විසඳුමක් හැටියටයි විශ්වාස භංගය ඔවුන් බලන්නේ. යටින් තිබෙන්නේ වෙනම ගේම් එකක්.‘ 01:02 PM 01:02 PMබන්දුල ගුණවර්ධන මහතා සභාව අමතයි. 01:05 PM 01:05 PMපාර්ලිමේන්තුවට විශ්වාස භංග යෝජනා 46ක් ඉදිරිපත් වෙලා තියෙනවා. එස් ඩබ්ලිව් ආර් ඩී බණ්ඩාරනායක, සිරිමාවෝ මැතිනිය හා රනිල් වික්‍රමසිංහ මහතාට එරෙහිව විශ්වාස භංග යෝජනා ගෙනැවිත් තිබෙනවා. අමිර්තලිංග මහතාට එරෙහිව විශ්වාස භංග යෝජනාව විතරයි දිනලා තියෙන්නේ. විශ්වාස භංගය නිසා ඇති වන සමාජ දේශපාලන බලපෑම කිසි සේත් ලඝු කොට දක්වන්න බෑ. – බන්දුල ගුණවර්ධන 01:22 PM 01:22 PMපාර්ලිමේන්තු මන්ත්‍රී තුෂාර ඉඳුනිල් මහතා පාර්ලිමේන්තුව අමතයි. 01:35 PM 01:35 PMවිශ්වාස භංග යෝජනාවක් ගෙන එන්නේ පෞද්ගලික පලිගැනීමකට හෝ ඊර්ෂ්‍යාවකට නොවන බව පාර්ලිමේන්තු මන්ත්‍රී චමල් රාජපක්ෂ මහතා කියයි. 01:41 PM 01:41 PMජනතාව බලාපොරොත්තු වූ දේ තමයි අද විශ්වාස භංගයෙන් පාර්ලිමේන්තුවට ඉදිරිපත් කර තිබෙන්නේ. – චමල් රාජපක්ෂ 01:42 PM 01:42 PMජයම්පති වික්‍රමරත්න මහතා සභාව අමතයි. 01:44 PM 01:44 PM‘අපේ ආණ්ඩුක්‍රම ව්‍යවස්ථාව අනුව ආණ්ඩුවේ ප්‍රධානියා වන්නේ ජනාධිපතිවරයා. ජනාධිපතිතුමා තමයි කැබිනට් මණ්ඩලයේ සභාපති. මෙය අගමැතිවරයාට විතරක් නෙමෙයි මුළු ආණ්ඩුවට විරුද්ධවම ගෙන ආ යෝජනාවක්.‘ – ජයම්පති වික්‍රමරත්න 01:50 PM 01:50 PMවිශ්වාස භංගයෙන් පසු ආණ්ඩුවේ දිශානතිය වෙනස් කළ යුතුයි. – ජයම්පති වික්‍රමරත්න 01:50 PM 01:50 PM‘අසාරේ සාර මතිනෝ‘ දහම් පදයක් ප්‍රකාශ කරමින් උදය ගම්මන්පිල මහතා සභාව ඇමැතීම ආරම්භ කරයි. 02:04 PM 02:04 PMඅතුරලියේ රතන හිමියෝ පාර්ලිමේන්තුව අමතති. 02:06 PM 02:06 PMහොරකම අනුමත කිරීම භික්ෂුවකට පාරාජිකාවක්. විශ්වාස භංගයට එරෙහිව ඡන්දය භාවිත කළ නොහැකියි. – රතන හිමි 02:09 PM 02:09 PMරට පවතින්නේ අස්ථාවර භාවයක – රතන හිමි 02:14 PM 02:14 PMයහපාලනය කියලා මේ ආණ්ඩුව පහුගිය ආණ්ඩුව විවේචනය කළා. පහුගිය ආණ්ඩුව ගැන විවේචන මට තවම තියෙනවා. ඊට වඩා දේවල් මේ ආණ්ඩුව කරලා තියෙනවා. මේ ආණ්ඩුව ගැන විවේචන තිබෙනවා. – රතන හිමි 02:15 PM 02:15 PMසුසිල් ප්‍රේමජයන්ත මහතා සභාව අමතයි. 02:16 PM 02:16 PMසුසිල් ප්‍රේමජයන්ත මහතාගේ කතාව අතරතුර පාර්ලිමේන්තුවේ ඝෝෂා. 02:24 PM 02:24 PMඅහිකුංටකයා පොල්ල වනනකොට රිලව් නටනවා. රිලව් නටන තැනක් නොවෙයි පාර්ලිමේන්තුව. – සුසිල් ප්‍රේමජයන්ත් 02:26 PM 02:26 PMජනපතිවරයා විසින් ලේකම්වරුන් දෙදෙනා තහනම් නොකළා නම් අද එජාපය ඉන්නේ ආණ්ඩු පක්ෂයේ නොවන බව ජනපති පැවසීයැයි ඇමැති සුසිල් කියයි. 02:28 PM 02:28 PMසභාවේ යළිත් ඝෝෂා. 02:32 PM 02:32 PMඅපි තනතුරු කෑදර නෑ. අපි පිං මන්ත්‍රීකම් අරගෙන නෑ. අපි එක් ලක්ෂ ගණනක් අරගෙන පාර්ලිමේන්තුවට ආවේ. අපි පිං මන්ත්‍රීලට උත්තර දෙන්නෙත් නෑ. – ඇමැති සුසිල් ප්‍රේමජයන්ත 02:33 PM 02:33 PMඅර්ජුන ගෙනාවේ කවුද? එයාට ඇප වුණේ කවුද? විත්තිකාරයා නැතිනම් ඇප කාරයට වරෙන්තු කරනවා. මේ තියෙන්නේ ඇප කාරයට නිකුත් කළ වරෙන්තුව. – සුසිල් ප්‍රේමජයන්ත 02:35 PM 02:35 PMශ්‍රී ලංකා නිදහස් පක්ෂයේ ලේකම් නෙමෙයි පක්ෂය කියන්නේ. ජෝන් රමරතුංග, මම, ඩිලාන් ඇමැතිතුමාලා වගේ පරණ අය ගියාම ඔතනින් ගියාම ශ්‍රීලනිපයක් නෑ ඔතන. – සුසිල් ප්‍රේමජයන්ත 02:35 PM 02:35 PMඇමැති කබීර් හෂීම් සභාව අමතයි. 02:37 PM 02:37 PMමෙම විශ්වාස භංග යෝජනාව අපි දකින්නේ රාජ්‍ය විරෝධී කුමන්ත්‍රණයක් ලෙසයි – කබීර් හෂීම් 02:39 PM 02:39 PMමෙම විශ්වාස භංගයට අත්සන් තබා ඇත්තේ ලසන්ත වික්‍රමතුංගලා මරා දැමූ, ඩේසි ආච්චිගේ මැණික්මල්ල ගැන කතා කළ අයයි – ඇමැති කබීර්හෂීම් 02:44 PM 02:44 PMමන්ත්‍රී වාසුදේව නානායක්කාර මහතා සභාව අමතයි. 02:45 PM 02:45 PMවිශ්වාස භංගය විපක්ෂයෙන් ගෙන ආවත් ආණ්ඩු පක්ෂයේ සහායත් ඊට ඇති බව ඇමැති සුසිල් ප්‍රේමජයන්ත මහතාගෙන් කතාවෙන් පෙනී යන බව වාසුදේව නානායක්කාර මහතා කියයි. 02:47 PM 02:47 PMඅගමැතිවරයා සමඟ පෞද්ගලිකව කිසිම තරහක් නෑ. – වාසුදේව නානායක්කාර 02:49 PM 02:49 PMඅගමැති සිංගප්පූරුවට ගිය අවස්ථාවේ තානාපති කාර්යාලයට ගෙන්වා අර්ජුන් මහේන්ද්‍රන් හමු වූ බවට සැකයක් තිබෙනවා. අර්ජුන් මහේන්ද්‍රන් ගෙන ඒමේ වගකීම ඇත්තේ අගමැතිටයි. – වාසුදේව නානායක්කාර 02:54 PM 02:54 PMඅර්ජුන අලෝසියස් ඉන්න විත්ති කූඩුවේ අගමැති රනිල් වික්‍රමසිංහ මහතාත් හිටගත යුතු යැයි වාසුදේව නානායක්කාර මහතා කියයි. 02:58 PM 02:58 PMවිශ්වාස භංගයේ අර්ථය බොහෝ දෙනා නිරුවත් කිරීමයි. මේ විශ්වාස භංගයේ අර්ථය ආණ්ඩුව දෙකඩ කිරීමයි. – වාසුදේව නානායක්කාර 02:58 PM 02:58 PMආනන්දු අලුත්ගමගේ මහතා පාර්ලිමේන්තුව අමතයි. 02:59 PM 02:59 PMවිශ්වාස භංගය නිසා එක්සත් ජාතික පක්ෂයේ විශ්වාසය අගමැති කෙරෙහි ගොඩනැගුණා. – ආනන්ද අලුත්ගමගේ 03:00 PM 03:00 PMආනන්ද අලුත්ගමගේ මහතා පාර්ලිමේන්තුවේදී කවියක් කියයි. 03:01 PM 03:01 PMවිශ්වාස භංගය නිසා එක්සත් ජාතික පක්ෂයේ විශ්වාසය අගමැති කෙරෙහි ගොඩනැගුණා. – ආනන්ද අලුත්ගමගේ 03:05 PM 03:05 PMශිව ශක්ති ආනන්දන් මහතා සභාව අමතයි. 03:09 PM 03:09 PMමහින්දානන්ද අලුත්ගමගේ මහතා සභාව අමතයි. 03:11 PM 03:11 PMමේ විශ්වාස භංගය පරාජය කරන්න එජාපය වැය කළ මුදල දෙවැනි නොවන්නේ බැඳුම්කර මංකොල්ලයෙන් ගත් මුදලට පමණයි. – මහින්දානන්ද අලුත්ගමගේ 03:12 PM 03:12 PMමෙය අගමැතිට මඩ ගහන්න ගෙන ආ විශ්වාස භංගයක් නොවේ. – මහින්දානන්ද අලුත්ගමගේ 03:29 PM 03:29 PMමේ ආණ්ඩුවේ දෙදරීම පටන් ගන්නේ අද රෑ 9.30ට – මහින්දානන්ද අලුත්ගමගේ 03:29 PM 03:29 PMරාජිත සේනාරත්න හෙට අනිද්දා හිරේ යන්න ඉන්නේ – මහින්දානන්ද අලුත්ගමගේ 03:30 PM 03:30 PMචම්පික රණවක මහතා පාර්ලිමේන්තුව අමතයි. 03:32 PM 03:32 PMඑන්ට්‍රස්ට් ආයතනය හදලා රටේ අර්ථ සාධයක රුපියල් මිලියන 12,000ක් වංචා කර තිබෙනවා. නමුත් අද ඔහු නිදැල්ලේ සිටිනවා. පොල් ගෙඩි පහට හිරේ ගිය රටක මිලියන 12,000ක් වංචා කළ පිරිස් එළියට ගිහින් තිබෙනවා. – චම්පික රණවක 03:34 PM 03:34 PMවිශ්වාස භංගයට මුල් වී කටයුතු කළේ පොහොට්ටු පක්ෂයේ බැසිල් රාජපක්ෂ කොන් කිරීමට උත්සාහ කරන පිරිසක් – ඇමැති චම්පික 03:38 PM 03:38 PMවිශ්වාස භංගයෙන් අගමැතිවරයා පරාජය කිරීමට නොහැකි වන බව ඇමැති චම්පික රණවක කියයි. 03:40 PM 03:40 PMරමේෂ් පතිරණ මහතා සභාව අමතයි. 03:42 PM 03:42 PMගිංතොට, දිගන සිදුවීම්වලදී ආණ්ඩුව නිද්‍රා ශීලී පිළිවෙතක් අනුගමනය කළා. පොලිසිය අකාර්යක්ෂමව කටයුතු කළා. – රමේෂ් පතිරණ 03:45 PM 03:45 PMජාතීන් අතර වෛරිය ඇති කළේ එජාපයයි – රමේෂ් පතිරණ 03:49 PMසිඩ්නි 03:49 PMසිඩ්නිජයරත්න මහතා පාර්ලිමේන්තුව අමතයි. 03:55 PM 03:55 PMනිල ඇඳුම් ඇඳගත්ත පමණින් අපරාධ කළ නොහැකියි. රණවිරුවන්ට අපරාධ කරන්න අන දුන්නේ රාජපක්ෂ පාලනයයි – සිඩ්නි ජයරත්න 03:57 PM 03:57 PMෆීල්ඩ් මාර්ෂල් සරත් ෆොන්සේකා මහතා සභාව අමතයි. 04:00 PM 04:00 PMඅගමැතිගේ නායකත්වය පිළිගන්නා බව ෆීල්ඩ් මාර්ෂල් සරත් ෆොන්සේකා කියයි. 04:05 PM 04:05 PMමහනුවර සිද්ධියේ සම්පූර්ණ වගකීම අගමැති මත තැබීම අසාධාරණයි. එහි වගකීම ජනාධිපතිතුමාගේ සිට පල්ලෙහාට ගේනවා මිසක් එක පුද්ගලයෙකුට දොස් කීම අසාධාරණයි. 04:06 PM 04:06 PMමහනුවර සිදුවීම්වලට සැකපිට දැනට අත්අඩංගුවට අරගෙන ඉන්න අය අතර පොහොට්ටුවේ ප්‍රාදේශීය සභා මන්ත්‍රීවරුන් තුන් දෙදෙනක් ඉන්නවා. – සරත් ෆොන්සේකා 04:13 PM 04:13 PMඇවන්ඩ්ගාඩ්වලින් පමණක් ගෝඨාභය රාජපක්ෂ අහිමි කළ මුදල රුපියල් බිලියන 11ක් – සරත් ෆොන්සේකා 04:15 PM 04:15 PMපසුගිය කාලේ හෙජින් ගිවිසුම අත්සන් කළාට විශ්වාස භංග ගෙනාවා නම් කඳ, බඩ , හිස විවිධ තැන්වල දමනු ඇතැයි ෆොන්සේකා මහතා කියයි. 04:16 PM 04:16 PMපාර්ලිමේන්තුවේ ඝෝෂා. 04:20 PM 04:20 PMලලිත් වීරතුංග හිරේ ගියේ මිලියන 600ක සිල්රෙදි බෙදලා. නියෝග දුන්නු මිනිහා එළියේ. මිලියන 600න් 400ක් හොරකම් කළා. 200ක සිල් රෙදි බෙදුවා. ලිත් බෙදන්න මිලියන 200ක් වියදම් කළා. ඒ පවුලේම ඉන්න සාටකයන් දාගත්තු පුද්ගලයෙක්. මේවා කරනකොට සද්ධ නැතිව හිටපු අය දැන් හිතේ අමාරුවට කෑගහනවා. – ෆොන්සේකා 04:21 PM 04:21 PMමිලියන 90ක් හොරකම් කර සොහොනක් හදපු එක්කෙනෙක් තමයි තමුන්නාන්සෙලාගේ අනාගරත ජනාධිපති අපේක්ෂකයා. – සරත් ෆොන්සේකා 04:21 PM 04:21 PMයුද්ධෙ කළ හමුදාපති හිරේ දැම්මා. ජෙනරාල්ලා 10ක් ගෙදර යැව්වා. දැන් කියනවා රණවිරුවන් දඩයම් කරනවා කියලා. – ෆොන්සේකා 04:29 PM දන්ද්‍රසිරි ගජධීර මන්ත්‍රීවරයා සභාව අමතයි. 04:42 PM 04:42 PMතිලකරාජා මන්ත්‍රීවරයා සභාව අමතයි. 04:47 PM 04:47 PMමුජුබර් රහුමාන් මන්ත්‍රීරයා පාර්ලිමේන්තුව අමතයි. 04:51 PM 04:51 PMදිගන සිද්ධි ගැන අගමැතිට විරතක් චෝදනා කරන්නේ ඇයි? ජනාධිපති ආරක්ෂක ඇමැතිවරයා. ඇයි එතුමා ගැන කතා කරන්නේ නැත්තේ? අද එතුමා එක්ක ඩීල් එකේ ඉන්න නිසා එතුමාට බනින්නේ නෑ. මෙතන කතා කළ සමහර මන්ත්‍රීවරු ජනාධිපති එක්ක ඩීල් දාලා පරීක්ෂණ යට ගහ ගත්තා. සුසිල් ප්‍රේමජයන්ත මහතාත් පරීක්ෂණ යට ගහ ගත්තා. 04:55 PM 04:55 PMජනතා විමුක්ති පෙරමුණේ නායක විපක්ෂයේ ප්‍රධාන සංවිධායක අනුර දිසානායක මහතා සභාව අමතයි. 04:59 PM 04:59 PMවිශ්වාස භංගය ජයග්‍රහණයෙන් කෙළවර වුණොත් රාජපක්ෂ කඳවුරට යම් උත්තේජනයක් ලැබෙන බව අපි දන්නවා. එය නොදැන අපි සහාය දෙනවා නෙමෙයි. රාජපක්ෂ කදවුරට උත්තේජනයක් ලැබෙන්න ආරක්ෂා කර දුන්නෙත් අගමැතිවරයා. – අනුර දිසානායකමහතා කියයි. 05:08 PM 05:08 PMමහනුවර සිද්ධිය සම්බන්ධයෙන් පොදුජන පෙරමුණේ මන්ත්‍රීවරුන් හය දෙනකු ගැන පොලිසිය පරීක්ෂණ පවත්වන බව අනුර දිසානායක මහතා කියයි. 05:18 PM 05:18 PMසහල් මිල විශාල ලෙස ඉහළ දැම්මා. ඒ නිසා ගොවි ජනතාවගෙන් විශ්වාස භංගයක් එල්ල වීමට නියමිතව තිබෙනවා. මහජනයාගේ ධනය අත්තනෝමතිකව පාලනය කළා. සාමකාමී රාජ්‍යක් නිර්මාණය කරනවා වෙනුවට අපරාධකාරී රාජ්‍යයක් නිර්මාණය කළා. මේ රටේ නීතිය හා සාමය ඇති කරන්න අසමත් වෙලා තිබෙනවා. – අනුර දිසානායකමහතා කියයි. 05:22 PM 05:22 PMජනාධිපති ආර්යාවක් අධිකරණයට ගෙන යෑම රටට අපකීර්තියක් සේ සලකා කැබිනට් මණ්ඩලයේ කතා කර සිරිලිය සවිය ගිණුම සම්බන්ධයෙන් හිටපු ජනපති ආර්යාවට නඩු නොපැවරූ බව අනුර දිසානායක මහතා කියයි. 05:30 PM 05:30 PMකැබිනට් ඇමැතිවරුන් පත් කළ යුත්තේ අගමැතිගේ නිර්දේශයෙන් බවත්, සුසිල් ප්‍රේමජයන්ත , එස් බී දිසානායක සහ අනුර ප්‍රියදර්ශන යාපා වැනි චෝදනා ලාභීන්ට ඇමැතිකම් දීමට අගමැතිවරයා නිර්දේශ කර ඇති බවත් ජවිපෙ නායකයා පවසයි. 05:37 PM 05:37 PMබැඳුම්කර වංචාවේ ප්‍රධාන චූදිතයා ලෙස අගමැතිවරයා පත්වී තිබෙනවා. අර්ජුන මහේන්ද්‍රන් වෙනුවෙන් ඇපකරු ඔහුයි. බැඳුම්කර සිද්ධියෙන් පසු ඔහු ආරක්ෂා කළා. අර්ජුන් සහ අගමැති යනු මේ ගනුදෙනුවේදී එකම කාසියේ දෙපැත්ත වගෙයි. – අනුර දිසානායකමහතා කියයි. 05:49 PM 05:49 PMමේ විශ්වාස භංගය ඕපපාතික එකක් නෙමෙයි. මෙය පළමුකොටම කරලියට ගෙනාවේ ජනාධිපතිවරයා. ඔහු පළාත් පාලන මැතිවරණය මෙහෙයෙව්වේ එකට ආණ්ඩුවක් කළ නොහැකි ආකාරයටයි. අනේපේක්ෂිත ප්‍රතිඵලයක් ආවාම අගමැතිට අයින් වෙන්න කිව්වා. එය අසාර්ථක වුණාම අයින් කරන්න උත්සාහයක් දැරුවා. එයත් අසාර්ථක වුණාම අයින් කරන්න මෙහෙයුමක් දිහත් කළා. එය මෑත දේශපාලනයේ නරකම දේශපාලන ගනුදෙනුවකට යන්න උත්සාහ කළා. – අනුර දිසානායකමහතා කියයි. 05:51 PM 05:51 PMමෛත්‍රීපාල සිරිසේන මහත්මයා තමන්ගේ දේශපාලන පැවැත්ම වෙනුවෙන් ජනවරමට පිටුපෑවා. දිල්රුක්ෂි ඩයස් ඉවත් කිරීම, ගෝඨාභය අත්අඩංගුවට නොගැනීම ආදිය ජනාධිපතිගේ දැනුම්වත් කමින් සිද්ධ වුණු දේවල්. – අනුර දිසානායකමහතා කියයි. 06:04 PM 06:04 PMවිශ්වාස භංග යෝජනාවට ජනතා විමුක්ති පෙරමුණේ සහාය ලබා දෙන බව එහි නායක විපක්ෂයේ ප්‍රධාන සංවිධායකඅනුර දිසානායකමහතා කියයි. 06:04 PM 06:04 PMපාර්ලිමේන්තු මන්ත්‍රී අජිත් මාන්නප්පෙරුම සභාව අමතයි. 06:11 PM 06:11 PMඅගමැතිවරයා කෝප් කමිටු සභාපතිකම විපක්ෂයට දුන්නා. අනිත් ආණ්ඩු එහෙම කළේ නෑ. මෙය අගමැතිගේ විශ්වාසය සනාථ කෙරන යෝජනාවක්. – අජිත් මාන්නප්පෙරුම 06:12 PM 06:12 PMඅධ්‍යාපන ඇමැති අකිල විරාජ් කාරියවසම් මහතා සභාව අමතයි. 06:14 PM 06:14 PMවිශ්වාස භංගය ගෙන ඒමෙන් එජාපයට ඔක්සිජන් ලැබුණා. ඒ වෙනුවෙන් ස්තුති වන්ත වෙනවා. – අකිල විරාජ් කාරියවසම් 06:18 PM 06:18 PMඅදින් පස්සේ එජාපය ශක්තිමත්ව ඉදිරියට යන ගමනට අපි සූදානම් වෙනවා. 2020 මැතිවරණය ජයග්‍රහණය කිරීම ඉලක්ක කරගෙන වැඩකටයුතු කරනවා. හොරකමට තිත තියනවා. – අකිල විරාජ් 06:19 PM 06:19 PMසුසන්ත පුංචිනිලමේ ඇමැතිවරයා පාර්ලිමේන්තු අමතයි. 06:23 PM 06:23 PMමට අනිත් අයට වගේ උපාධි නෑ. අවුරුදු එක හමාරක් වැලිකඩ මහර හිටපු එකේ උපාධිය තිබෙනවා. – සුසන්ත පුංචි නිලමේ 06:26 PM 06:26 PMවිශ්වාස භංගයට පක්ෂව ඡන්ය ලබා දෙන බව රාජ්‍ය පරිපාලන නියෝජ්‍ය ඇමැති සුසන්ත පුංචිනිළමේ මහතා කියයි. 06:27 PM 06:27 PMනියෝජ්‍ය ඇමැති රංජන් රාමනායක මහතා සභාව අමතයි. 06:32 PM 06:32 PMමේ පර්ලිමේන්තුවේ බොහෝ දෙනෙක් වාහන බලපත්‍රය විකුණුවට තමන් එය විකුණූ බව පිළිගන්නේ නෑ. මට ලැබුණු පර්මිට් එක දෙකෝටි ගණනකට වික්කා. විකුණලා අරමුදලක් හැදුවා. මම තවම ඉන්නේ කුලී ගෙදරක. – රංජන් රාමනායක 06:34 PM 06:34 PMමේ විශ්වාස භංගය එනවට මම කැමතියි. නැවත නැවත විශ්වාස භංග ඇවිත් හොරුන් අහුවෙයි. මෙච්චර කල් හොරු එළියට ආවේ හොරා සහ බිරිඳ ගහගත්තමයි. දරුවෝ කරපු දේට තාත්තා පළි නෑ. අපි හොරු ආරක්ෂා කරන්නේ නෑ. හොරු හොරකම් කළේ ලංකාවේ මිනිස්සුන්ගේ සල්ලි. ඔවුන්ට හරි යන්නේ නෑ. ලේ බඩ යනවා. – රංජන් රාමනායක 06:35 PM 06:35 PMවජිර අබේවර්ධන අමාත්‍යවරයා සභාව අමතයි. 06:43 PM 06:43 PMවිජේපාල හෙට්ටිආරච්චි පාර්ලිමේන්තු මන්ත්‍රීවරයා සභාව අමතයි. 06:51 PM 06:51 PMක්‍රීඩා ඇමැති දයාසිරි ජයසේකර මහතා පාර්ලිමේන්තුව අමතයි. 06:54 PM 06:54 PMවිශ්වාස භංගයට පක්ෂව ඡන්දය දෙන්න දෙවැනිදා රාත්‍රී අපි තීන්දු කළා. සමහරු අද පාර්ලිමේන්තු එන්නේ නැතිවෙන්න තීරණය කරලා තියෙනවා. කොන්දක් තියන මන්ත්‍රීවරුන් විදියට අපිට එහෙම කරන්න බෑ. 06:58 PM 06:58 PM‘අපි එජාපයට ගිහිනුත් නෑ. පොදුජන පෙරමුණට ගිහිනුත් නෑ. අපි තවම ශ්‍රීලනිපයේ.‘ – දයාසිරි ජයසේකර 07:02 PM 07:02 PMආචාර්ය හර්ෂ ද සිල්වා නියෝජ්‍ය ඇමැතිවරයා පාර්ලිමේන්තුව අමතයි. 07:06 PM 07:06 PMවිශ්වාස භංගය ගෙනත් තියෙන්නේ ආණ්ඩුවට එරෙහිව බව විශ්වාස භංග යෝජනාවේ තිබෙනවා. තමන්ට තමන් ගැන විශ්වාසයක් නැති බව ක්‍රීඩා ඇමැති දයාසිරි ජයසේකර මහතා අද පෙන්නුවා. තමන් ඉන්න ආණ්ඩුවට විරුද්ධව ඡන්දෙ දීලා තවදුරටත් රැඳී ඉන්නේ කොහොමද කියලා ප්‍රශ්නයක්. කොන්දක් තියෙනවා නම් කියන්න ඕනා මම පක්ෂව ඡන්දෙ දීලා විපක්ෂයට යනවා කියලා. රැවුලයි කැඳයි දෙකම බලං වැඩ කරන්න බැහැනේ. – හර්ෂ ද සිල්වා 07:10 PM 07:10 PMපාර්ලිමේන්තු මන්ත්‍රීරෝහිත අබේගුණවර්ධන මහතා සභාව අමතයි. 07:35 PM 07:35 PMපාර්ලිමේන්තු මන්ත්‍රී හෙට්කර් අප්පුහාමි මහතා පාර්ලිමේන්තුව අමතයි. 07:49 PM 07:49 PMපාර්ලිමේන්තු මන්ත්‍රී නලීන් බණ්ඩාර මහතා විවාදයට එක් වෙයි. 07:54 PM 07:54 PMටී බී ඒකනායක මහතා සභාව අමතයි. 07:56 PM 07:56 PMආණ්ඩුවේ සිටිමින් ආණ්ඩුවට එරෙහිවීම ගැන ටිබී ඒකනායක රාජ්‍ය ඇමැතිවරයාට ආණ්ඩු පක්ෂ මන්ත්‍රීන්ගේ විරෝධය. 08:01 PM 08:01 PMවිශ්වාස භංගයට පක්ෂව ඡන්දය භාවිත කරන බව ඉඩම් රාජ්‍ය ඇමැති ටී බී ඒකනායක මහතා කියයි. 08:02 PM 08:02 PMපාර්ලිමේන්තු මන්ත්‍රී චතුර සේනාරත්න මහතා සභාව අමතයි. 08:08 PM 08:08 PMඅජිත් පී පෙරේරා නියෝජ්‍ය ඇමැතිවරයා පාර්ලිමේන්තුව අමතයි. 08:25 PM 08:25 PMඇමැති හරීන් ප්‍රනාන්දු මහතා පාර්ලිමේන්තුව අමතයි. 08:26 PM 08:26 PMවිශ්වාස භංගය ගෙනාපු අයවත් සභා ගැබේ නැතැයි හරීන් ප්‍රනාන්දු මහතා කියයි. 08:34 PM 08:34 PMවිශ්වාස භංගය ගෙනාවට හේතු කිහිපයක් නිසා ස්තුති වන්ත වනවා. එජාපයේ පොඩි පොඩි කචල් නැති කරලා හැමෝම එකතු කළාට ස්තුතියි. අපිට පක්ෂයේ ප්‍රතිසංවිධානවලට පාර කපලා දුන්නා. ඊළඟට එන ඡන්දයේ පොහොට්ටුවේ පෙති ටික ගලවන්න පාර කපලා දුන්නා. ලෙඩා මැරුණත් බඩ සුද්ධයි කියනවානේ. මේකේ හිටපු පෙරේතයො, කුම්භාණ්ඩයො ඔක්කොම ගියා. – හරීන් 08:43 PM 08:43 PMඅපි අද විශ්වාස භංගයෙන් ජයග්‍රහණය කරනවා. අප ජනාධිපතිගෙන් සහ අගමැතිගෙන් එකක් ඉල්ලනවා. මේ කුම්භාණ්ඩයෝ පෙරේතයෝ මූසලයො එළවලා ආණ්ඩුව සුද්ධ කරන්න කියා ඉල්ලනවා. ඔවුන්ට ඇමැතිකම් දරන්න දෙන්න එපා. – හරීන් ප්‍රනාන්දු 08:44 PM 08:44 PMනියෝජ්‍ය කතානායක තිලංග සුමතිපාල මහතා සභාව අමතයි. ආණ්ඩු පක්ෂ මන්ත්‍රීන්ගේ දැඩි විරෝධය. 08:46 PM 08:46 PMනියෝජ්‍ය කතානායකගේ කතාවට දිගටම බාධා. ඔහුට කතා කිරීමට ඉඩ දෙන්නැයි කතානායකවරයා ඉල්ලයි. 08:48 PM 08:48 PMමම මුලසුනේදී ස්වාධීනව කටයුතු කළා. – තිලංග සුමතිපාල 08:52 PM 08:52 PMවිශ්වාස භංගයට පක්ෂව ඡන්දය භාවිත කරනවා. – තිලංග සුමතිපාල 08:53 PM 08:53 PMසෞඛ්‍ය ඇමැති දොස්තර රාජිත සේනාරත්න මහතා සභාව අමතයි. 08:56 PM 08:56 PMඅද රෑ ආණ්ඩුව ඉවර කරලා මිනීමැරුම් ආදී චෝදනා අයින් කර ගන්නයි මේ විශ්වාස භංගය ගෙනැවිත් තිබෙන්නේ. – රාජිත සේනාරත්න 08:56 PM 08:56 PM‘තමුන්නාන්සෙටත් විරුද්ධව අල්ලස් එකේ නඩු තියෙනවා.‘ යැයි පාර්ලිමේන්තු මන්ත්‍රී සිසිර ජයකොඩි මහතා රාජිත සේනාරත්න මහතාට බාධා කරමින් කීවේය. 09:01 PM 09:01 PMපාර්ලිමේන්තුවේ දිගටම ඝෝෂා. නිශ්ෂබ්ද වන්නැයි කතානායක මන්ත්‍රීවරුන්ගෙන් ඉල්ලයි. 09:04 PM 09:04 PMලසන්ත මිග් ගනුදෙනුව ගැන ලිව්වා. මිග් ගනුදෙනුව ගැන නඩුවෙදි අදාළ ගිවිසුම් ඉදිරිපත් කරන්න ඉන්දි තමයි හෙට නඩුව කියලා අද ලසන්ත වික්‍රමතුංග මැරුවේ. – රාජිත සේනාරත්න 09:11 PM 09:11 PMපාර්ලිමේන්තුවේ දැඩි ඝෝෂා. 09:20 PM 09:20 PMගිය ආණ්ඩුව සමයේ සිදු කළ බව කියන ආපරාධ ලැයිස්තුවක් සෞඛ්‍ය ඇමැති රාජිත සේනාරත්න මහතා සිය කතාවේදී ඉදිරිපත් කළේය. 09:30 PM ඡන්ද විමසීම ඇරඹෙයි", "URL": "https://lankatruth.com/si/?p=50017", "Category": "පුවත්", "Parent URL": null}