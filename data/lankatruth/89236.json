{"Source": "Lankatruth", "Timestamp": "February 1, 2020", "Headline": "මත්ද්‍රව්‍ය ජාවාරමට සම්බන්ධ දේශපාලනඥයින්… රටේම දරුවන් ආරක්ෂිත නැහැ…", "News Content": "මත්ද්‍රව්‍ය ජාවාරමට ශ්‍රී ලංකාවේ දේශපාලනඥයින්, රාජ්‍ය නිලධාරීන් සහ නීතිය ක්‍රියාත්මක කරන නිලධාරීන් සම්බන්ධ බවත් ඒ අනුව රටේම දරුවන් අනාරක්ෂිත තත්වයක පසුවන බවත් කෘෂිකර්ම රාජ්‍ය අමාත්‍ය විදුර වික්‍රමනායක මහතා ඊයේ (31) කළුතර ප්‍රදේශයේ පැවති මාධ්‍ය හමුවක් අමතමින් ප්‍රකාශ කර තිබේ. “බණ්ඩාරගම ප්‍රදේශයෙන් කිලෝ 200කට ආසන්න මත්කුඩු විතරක් නෙවෙයි, අවි ආයුධත් ඒත් සමඟ අහු වුණා. කොහෙටද මේ මත්කුඩු යන්නෙ? කවුද මේවා ගන්නෙ? ඔබේ දරුවා නොවෙන්නට පුළුවන්ද? ඔබ දන්නවද ඔබේ දරුවා ගන්නවද නැද්ද කියලා? පාසල් ඉදිරිපිට මොන තරම් වක්‍රාකාරයෙන් මේ වගේ ජාවාරම් කරනවද? මම වගකීමෙන් කියන්නෙ, අපේ දරුවෝ කවුරුත් ආරක්ෂිත නැහැ ! හැබැයි මේවගේ මුල හෙව්වොත් දේශපාලනඥයො සම්බන්ධයි, රජයේ කියන නිලධාරීන් සම්බන්ධයි, නීතිය ක්‍රියාත්මක කරන නිලධාරීන් සම්බන්ධයි. එතකොට අපට අහන්න තියෙන්නෙ, වැටත් නියරත් ගොයම් කා නම් කාටද කියන්නෙ? ජන ජීවිතය විනාශ කරන, සමාජය වළපල්ලට ඇදලා දාන වැඩකටයුතු කොච්චර මේ රටේ සිද්ධ වෙනවද ?” යැයි ඒ මහතා ප්‍රකාශ රයි.", "URL": "https://lankatruth.com/si/?p=89236", "Category": "පුවත්", "Parent URL": null}