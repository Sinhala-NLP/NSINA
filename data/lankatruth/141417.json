{"Source": "Lankatruth", "Timestamp": "October 30, 2022", "Headline": "දකුණු කොරියාවේ තෙරපීමකින් 151 මිය යයි", "News Content": "දකුණු කොරියාවේ සෝල් අගනුවර සිදුවූ අනතුරකින් පුද්ගලයින් 151 දෙනෙකු මියගොස් තවත් 82 දෙනෙකු තුවාල ලබා ඇති බව වාර්තා වේ. මියගිය පිරිස අතර විදේශිකයින් 19 දෙනෙකු සිටින බව එරට හදිසි සේවා තහවුරු කර ඇති අතර හැලොවීන් උත්සවය සඳහා ප්‍රසිඳ්ධ ප්‍රදේශයක් වන Itaewon හි විශාල ජනකායක් රැස්වීමත් සමඟ දැඩි තඳබදයක් ඇතිවීම හේතුවෙන් මෙලෙස මරණ වාර්තා වී ඇති බව එරට මාධ්‍ය වාර්තා කරයි. මේ අතර 2,000 කට අධික පිරිසක් තෙරපීම අවස්තාවේ අතුරුදහන් වී ඇති අතර අතුරුදහන් වූවන් පිළිබඳව වාර්තා කිරීමට එම නඟරවල සහ ආසන්න නඟරවල මධ්‍යස්ථාන පිහිටුවා ඇති බවද විදෙස් මාධ්‍ය සඳහන් කරයි.", "URL": "https://lankatruth.com/si/?p=141417", "Category": "පුවත්", "Parent URL": null}