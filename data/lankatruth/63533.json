{"Source": "Lankatruth", "Timestamp": "November 16, 2018", "Headline": "කැලිෆෝනියාවේ ලැව් ගින්නෙන් අතුරුදන් පිරිස හය සියය ඉක්මවයි", "News Content": "කැලිෆෝනියාවේ දින කිහිපයක සිට පැතිරයන ලැව් ගිනි හේතුවෙන් මේ වන විට පුද්ගලයින් 631 දෙනෙකු අතුරුදන්ව ඇතැයි විදෙස් මාධ්‍ය වාර්තා කරයි. උතුරු කැලිෆෝනියාවේ පැතිරයන මෙම ලැව් ගිනි හේතුවෙන් පුද්ගලයන් 66 දෙනෙකු ජීවිතක්ෂයට ද පත්ව ඇතැයි වාර්තා වේ. එසේම ගොඩනැගිලි 12 000කට අධික සංඛාවක් ගින්නට හසුව ඇතැයි ද ඊයේ දිනය වන විට ගින්නෙන් 50%ක කොටසක් නිවා දමා ඇතැයි ද කැලිෆෝනියා බලධාරීන් පවසයි. මෙම තත්වය පිළිබඳ සොයා බැලීමට ඇමරිකානු ජනාධිපති ඩොනල්ඩ් ට්‍රම්ප් කැලිෆෝනියාව බලා පිටත් වීමට නියමිතව ඇත. කෙසේ වෙතත් ලැව් ගිනි නිවා දැමීමට කැලිෆෝනියා බලධාරීන් දැඩි පරිශ්‍රමයක නිරතව සිටින්නේ දින කිහිපයක සිටය.", "URL": "https://lankatruth.com/si/?p=63533", "Category": "විදෙස් පුවත්", "Parent URL": null}