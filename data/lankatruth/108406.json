{"Source": "Lankatruth", "Timestamp": "January 15, 2021", "Headline": "රජයට රුපියල් කෝටි 04කට අධික පාඩුවක් සිදුකිරීම ගැන ජොන්සටන්ට එරෙහි නඩුව ඉවතට", "News Content": "සතොස සේවකයන්ට සතොසෙන් පඩි ගෙවා දේශපාලන කටයුතු වෙනුවෙන් වෙනත් රාජකාරිවල යෙදවීමෙන් රජයට රුපියල් කෝටි 04කට අධික පාඩුවක් සිදුකළේ යැයි චෝදනා කරමින් පැවති මහින්ද රාජපක්ෂ ආණ්ඩුවේ වෙළඳ අමාත්‍යවරයා ලෙස කටයුතු කළ ජොන්ස්ටන් ප්‍රනාන්දු ඇතුළු තිදෙනෙකුට එරෙහිව පවරා ඇති නඩුව පවත්වාගෙන යාමට නොහැකි බව තීරණය කරමින් කොළඹ මහාධිකරණය අද (15) ඉවත දමා ඇත. අල්ලස් හෝ දූෂණ විමර්ශන කොමිෂන් සභාව විසින් මෙම නඩුව පවරා ඇත්තේ 2010 සිට 2014 දක්වා කාලය තුළ සතොස සේවකයන් 153 දෙනෙකු ඔවුන්ගේ නිල රාජකාරිවලින් ඉවත් කර වෙනත් දේශපාලන කටයුතුවල යෙදවූ බවට චෝදනා නගමිනි. එවකට පැවති ජනාධිපතිවරණයේ මහින්ද රාජපක්ෂ මහතාගේ ප්‍රචාරක කටයුතු වෙනුවෙන් එම සේවකයින් යෙදවූ බවදට චෝදනා එල්ලිවී තිබිණි.", "URL": "https://lankatruth.com/si/?p=108406", "Category": "පුවත්", "Parent URL": null}