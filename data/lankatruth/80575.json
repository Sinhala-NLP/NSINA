{"Source": "Lankatruth", "Timestamp": "September 9, 2019", "Headline": "ග්‍රෑන්ඩ්පාස් ද්විත්ව ඝාතනයට සම්බන්ධ පොහොට්ටු මන්ත්‍රී ඇතුළු ඝාතකයන් මෙන්න", "News Content": "ග්‍රෑන්ඩ්පාස් මාදම්පිටිය සුසානභූමියේදී ඉකුත් 15වැනිදා තියුණු ආයුධවලින් පහදී කපා කොටා දෙදෙනෙකු ඝාතනය කිරීමේ සිද්ධියේ ප්‍රධාන සැකකරු වන කුඩු රෝෂාන් හෙවත් ටී.ජී ප්‍රසාද් රුවන් නැමැත්තා ඇතුළු හත් දෙනෙකු පසුගිය 05වනදා අළුයම පොලිස් විශේෂ කාර්ය බලකාය විසින් වත්තල ප්‍රදේශයේ හෝටලයක් තුළ සිටියදී අත්අඩංගුවට ගත් අතර ඔවුන් අතර පොහොට්ටුව පක්ෂයේ ප්‍රාදේශීය සභා මන්ත්‍රීවරයෙකු වන දෝන ශ්‍යාමල් චින්තක නැමැත්තාද අත්අඩංගුවට ගෙන තිබේ. මෙම ඝාතනයෙන් පසු එනම් පසුගිය 04 වනදා පස්වරුවේ පොලිස් විශේෂ කාර්ය බළකායේ සංවිධානාත්මක අපරාධ මර්දන ඒකකයේ බට කණ්ඩායමක් විසින් මෙම ඝාතනයට සම්බන්ධ මොහොමඩ් ආරිස් හුසේන් නැමැත්තා වැල්ලම්පිටිය වෙලේවත්ත පිහිටි ඔහුගේ නිවසේදී අත්අඩංගුවට ගෙන තිබිණි. ඔහුගෙන් දිගින් දිගටම සිදුකර ඇති ප්‍රශ්න කිරීම්වලදී අනාවරණය වී ඇති කරුණු අනුව කුඩු රෝෂාන් හෙවත් ටී.ජී ප්‍රසාද් රුවන් නැමැත්තා සහ පොහොට්ටු පක්ෂයේ මන්ත්‍රී දෝන ශ්‍යාමල් චින්තක නැමැත්තා ඇතුළු හයදෙනා අත්අඩංගුවට ගෙන ඇත. උක්ත තිදෙනා හැරුණු විට අත්අඩංගුවට ගෙන ඇති සෙසු සිව්දෙනා වන්නේ කුඩු රෝෂාන් හෙවත් ටී.ජී ප්‍රසාද් රුවන් නැමැත්තාගේ සොහොයුරා වන ටී.ජී රන්දේව්, තුෂාර මධුරංග පෙරේරා, රණවීර දොන් දිනේෂ් රංග, සුරනිමල් රොෂාන් ඩයස් නැමැත්තන්ය. මොවුන් අත්අඩංගුවට ගන්නා අවස්ථාවේ ඔවුන් සතුව තිබී හෙරොයින් ග්‍රෑම් 05යි මිලි ග්‍රෑම් 80ක්ද රුපියල් ලක්ෂ 07කට අධික මුදලක්ද තිබී පොලිස් භාරයට ගෙන ඇත. එමෙන්ම මොවුන් එම හෝටලය වෙත පැමිණි සුඛෝපභෝගී මෝටර් රථයක් සහ ජංගම දුරකථන 07ක්ද පොලිස් භාරයට ගෙන තිබේ. ඉකුත් 15 වනදා මෙම සැකකරුවන් මාදම්පිටිය සුසාන භූමියේ අවමගුල අවමගුල් උත්සවයකට සහභාගී වෙමින් සිටි සමිතිපුර පදිංචි සම්පත් නිරෝෂන හෙවත් ආනමාලු රංග හා කිසිම් ඉම්රාන් නැමති දෙදෙනා මන්නා පිහිවලින් කපා කොටා ඝාතනයකර තිබිණි. මෙම ඝාතන සිද්ධිය සම්බන්ධයෙන් මීට පෙරද පුද්ගලයන් 09 දෙනෙකු පොලිසිය විසින් අත්අඩංගුවට ගෙන තිබේ.", "URL": "https://lankatruth.com/si/?p=80575", "Category": "පුවත්", "Parent URL": null}