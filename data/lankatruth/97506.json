{"Source": "Lankatruth", "Timestamp": "October 12, 2020", "Headline": "කොරෝනාවෙන් බේරෙන්න පුද පූජා පවත්වන්න… කොරෝනා කමිටුවේ ප්‍රධානියා කියයි…", "News Content": "කොවිඩ් – 19 වසංගතයෙන් ශ්‍රී ලංකාව ගලවාගැනීම සඳහා තම තමන්ගේ අදහන ආගම් අනුව ආශිර්වාද ලබාගැනීමට පුද පූජා පවත්වන ලෙස කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා මෙරට සියලුම බෞද්ධ භික්ෂූන් වහන්සේලාගෙන් සහ අන්‍යාගමික පූජකතුමන්ලාගෙන් ඉල්ලා සිටී. මේ රට සම්‍යක් දෘෂ්ටික දෙවි දේවතාවුන් වහන්සේලාගේ ආශිර්වාද ලැබෙන රටක් බවයි ඒ මහතා සඳහන් කරයි. රට පුරා හමුවන කොවිඩ් – 19 ආසාදිතයන් කුමන හෝ පදනමකින් බ්‍රැන්ඩික්ස් කොවිඩ් පොකුරට සම්බන්ධ යැයි බුද්ධි අංශ විසින් අනාවරණය කරගෙන ඇතැයි කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා සඳහන් කරන නමුත් මෙම වෛරසයට බ්‍රැන්ඩික් ආයතනයේ සේවකයින් ගොදුරු වූ ආකාරය මෙතෙක් සොයාගැනීමට ආණ්ඩුව සමත් වී නැත.", "URL": "https://lankatruth.com/si/?p=97506", "Category": "පුවත්", "Parent URL": null}