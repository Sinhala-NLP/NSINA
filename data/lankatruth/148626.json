{"Source": "Lankatruth", "Timestamp": "July 3, 2023", "Headline": "Missing හේතු නාමල් කියයි", "News Content": "දේශීය ණය ප්‍රතිව්‍යූහගත කිරීමේදී ජනතාවාදී නොවන තීන්දු ගෙන තිබෙන බව ශ්‍රී ලංකා පොදු ජන පෙරමුණේ විශ්වාසය යැයිද ඒ නිසා පාර්ලිමේන්තු නොපැමිණි බවද නාමල් රාජපක්ෂ ප්‍රකාශ කර තිබේ. ඊයේ (02) හම්බන්තොට පැවති ආසන බලමණ්ඩලයක් අමතමින් මෙසේ ප්‍රකාශ කර ඇත. එක්තරා කණ්ඩායමකට ප්‍රතිව්‍යූහගත කිරීමෙන් වාසි සිදුවන බවද එයට එකඟවිය නොහැකි බවද මන්ත්‍රී නාමල් රාජපක්ෂ ප්‍රකාශ කර තිබේ. එහෙත් දේශීය ණය කපාහැරීමට පක්ෂව චමල් රාජපක්ෂ ඇතුළු රාජපක්ෂ පවුලේ අයද ඡන්දය ලබා දී තිබිණි. එසේම නාමල් රාජපක්ෂ සඳහන් කරන ආකාරයට ජනතාවාදී නොවන ක්‍රියාමාර්ගයක් වෙනුවෙන් ශ්‍රී ලංකා පොදුජන පෙරමුණේ මන්ත්‍රීවරු 120කට අධික සංඛ්‍යාවක් ඡන්දය ලබා දී ඇත.", "URL": "https://lankatruth.com/si/?p=148626", "Category": "පුවත්", "Parent URL": null}