{"Source": "Lankatruth", "Timestamp": "October 10, 2014", "Headline": "ආණ්ඩුවට උත්තර නැති අනුරගේ ප්‍රශ්න", "News Content": "ක්‍රිස් නෝනිස් මහතාට කළ පහරදීම සම්බන්ධයෙන් ජවිපෙ මන්ත්‍රී අනුර දිසානායක මහතා අද (10) පාර්ලිමේන්තුවේදී පාර්ලිමේන්තු ස්ථාවර නියෝග 23/2 යට‍තේ විශේෂ ප්‍රකාශයක් කිරීමට නියමිතව තිබිණි. නමුත් එම ප්‍රකාශය කිරීමට ඉඩදිය නොහැකි බව මුලසුනෙන් ප්‍රකාශ විය. අනුර දිසානායක මහතාට එසේ බාධා එල්ල වූයේ දෙවන දිනටය. ක්‍රිස් නෝනිස් මහතාට කළ පහරදීම සම්බන්ධයෙන් ජවිපෙ මන්ත්‍රී අනුර දිසානායක මහතා අද (10) පාර්ලිමේන්තුවේදී පාර්ලිමේන්තු ස්ථාවර නියෝග 23/2 යට‍තේ විශේෂ ප්‍රකාශයක් කිරීමට නියමිතව තිබිණි. නමුත් එම ප්‍රකාශය කිරීමට ඉඩදිය නොහැකි බව මුලසුනෙන් ප්‍රකාශ විය. අනුර දිසානායක මහතාට එසේ බාධා එල්ල වූයේ දෙවන දිනටය. අනුර දිසානායක මහතා ඊයේ (09) දිනයේදීද මෙම විශේෂ ප්‍රකාශය සිදුකිරීමට නියමිතව තිබූ අතර නියෝජ්‍ය කතානායක චන්දිම වීරක්කොඩි මහතා ඊට ඉඩ නොදුන්නේ පාර්ලිමේන්තු මන්ත්‍රීවරයෙකු පිළිබදව එම විශේෂ ප්‍රකාශයේ අඩංගු බව පවසමිනි. කෙසේ වෙතත් අද දිනයේදී අනුර දිසානායක මහතා කියා සිටියේ එසේ ඉඩ නොදීමෙන් ක්‍රිස් නෝනිස් මහතාට පාර්ලිමේන්තු මන්ත්‍රීවර‍යෙක් පහරදුන් බව ආණ්ඩුව පිළිගෙන තිබෙන බවය.  මේ සම්බන්ධයෙන් අප කළ විමසීමකදී දිසානායක මහතා කියා සිටියේ පාර්ලිමේන්තුව වැනි මහජන ආයතනකදී රටට වැදගත් වන දෙයක් පිළිබඳව ආණ්ඩුවෙන් ප්‍රකාශයක් ලබා‍ගත නොහැකි බවත් වැරදිකරුවන් ආරක්ෂා කිරීමට ආණ්ඩුව දරණ උත්සහයත් මෙයින් පිළිබිඹු වන බවයි. ආණ්ඩුව උත්තර නොදුන් විශේෂප්‍රකාශය අප වෙත ලැබී තිබේ. ස්ථාවර නියෝග 23/2 නගනු ලබන ප‍්‍රශ්නය – 2014/10/10 බි‍්‍රතාන්‍යයේ ශ‍්‍රී ලංකා මහ කොමසාරිස්වරයාට පහරදීමක් සිදුවී ඇති බව සහ ඒ හේතුවෙන් ඔහු ඉල්ලා අස්වී ඇති බවට වන ආන්දෝලනාත්මක සිදුවීම පිළිබඳව මෙම සභාවේ අවධානය යොමු කරනු කැමැත්තෙමි. ශ‍්‍රී ලංකාව මේ වන විට ජාත්‍යන්තරය හමුවේ හුදකලා වීමේ අනතුරක් ඇති අතර මේ සඳහා බලපෑ කරුණු අතරට ශ‍්‍රී ලංකාවේ විදේශ සේවයේ අසාර්ථක හැසිරීමද විශාල ලෙස හේතු වී තිබෙනවා. විශේෂයෙන් තානාපති සේවයේ පත්වීම් 49කින් 38ක්ම දේශපාලන පත්වීම් වීම මෙම කඩාවැටීම්වලට මූලික වශයෙන් පාදක වී තිබෙනවා. ඒ බව මා විසින් මෙම පාර්ලිමේන්තුවේදී පෙන්වා දී තිබෙනවා. පසුගියදා ගැටුමකට මැදිවීමේ සිදුවීමක් හේතුවෙන් ඉල්ලා අස්වූයේ යැයි කියනු ලැබූ බි‍්‍රතාන්‍යයේ මහ කොමසාරිස් ධුරය දැරූ වෛද්‍ය කි‍්‍රස් නෝනිස් මහතාද දේශපාලන පත්වීමක් ලැබූවෙක්. කෙසේ වුවද ඔහුට පහර දීමක් සිදුවූයේ නම් ඒ පිළිබඳ කරුණ හුදු පුද්ගලයින් දෙදෙනෙකු අතර සිදුවූ දෙයක් ලෙසට ලඝු කළ නොහැකියි. මන්ද අප කැමති වුවත් අකමැති වුවත් ඔහු රට නියෝජනය කරමින් ලන්ඩනයේ සිටි ලංකාවේ මහ කොමසාරිස්වරයා වන බැවිනුයි. එබැවින් ඔහු පහරදීමකට ලක්වූයේනම් සිදුවන අපකීර්තිය පෞද්ගලිකව ඔහුට නොව මුළු රටටම බලපාන නිසයි. තොරතුරු වාර්තා වන ආකාරයට බි‍්‍රතාන්‍යයේ මහ කොමසාරිස් ධූරය දරන වෛද්‍ය කි‍්‍රස් නෝනිස් මහතා, ඇමරිකාවේ නිව්යෝර්ක් නුවර පැවති එක්සත් ජාතීන්ගේ මහා මණ්ඩල සැසිවරයට සඳහා එහි ගොස් සිටි ජනාධිපතිතුමා ප‍්‍රමුඛ ශ‍්‍රී ලංකා නියෝජිත පිරිස සමග එක්වී තිබෙනවා. මේ අතරතුර ජනාධිපති සම්බන්ධීකරණ ලේකම්වරයෙකු යැයි මාධ්‍යයන්හි පළවූ පුද්ගලයෙකු සමග ඇති වූ ගැටුමක් හේතුවෙන් එම පුද්ගලයා මහ කොමසාරිස්වරයාට පහරදී ඇති බවත් බිම වැටුණු මහ කොමසාරිස්වරයාට ඔහු පා පහර එල්ල කර ඇති බවත් කියැවෙනවා. මෙම සිදුවීමෙන් පසු කි‍්‍රස් නෝනිස් මහතා පෙරළා ලන්ඩනය බලා ආපසු ගොස් තමාගේ ඉල්ලා අස්වීම ජනාධිපතිවරයා වෙත යොමු කරන ලද බවත් ජනාධිපතිවරයා එය භාර නොගත් නමුත් කි‍්‍රස් නෝනිස් මහතා තමා තවදුරටත් මහකොමසාරිස් ධුරයේ රැුඳී සිටින්නේ තමාට පහර දුන් පුද්ගලයාට එරෙහිව පියවර ගන්නේනම් පමණක් බවට කොන්දේසියක් ඉදිරිපත් කර ඇති බවත් වැඩිදුරටත් දැනගන්නට ලැබෙනවා. ගැටුම පිළිබඳ පුවත සත්‍යයක් බව කි‍්‍රස් නෝනිස් මහතා විසින් පසුව මධ්‍ය වෙත හෙළිකර තිබුණා. මෙම සිදුවීම පිළිබඳ තොරතුරු මාධ්‍යයන්හි ප‍්‍රකාශයට පත්වීම වැළැක්වීම සඳහා ආණ්ඩුවෙන් විවිධ උපක‍්‍රම ගනු ලැබ ඇති බව සඳහන් වන නමුත් මේ පිළිබඳ විවිධ පුවත් දේශීය හා විදේශීය මාධ්‍ය මගින් හෙළිදරව් කරමින් තිබෙනවා. මෙම සිදුවීමට අදාළ කරුණුවල සත්‍ය අසත්‍යතාව කෙසේ වෙතත් මෙමගින් හෑල්ලූවට ලක්වන්නේ ශ‍්‍රී ලංකාවත් ශ‍්‍රී ලංකාවේ විදේශ සේවයත් බව පැහැදිලියි. ප‍්‍රකාශ වී ඇති අන්දමට ජනාධිපතිවරයා සමග ගිය පුද්ගලයෙක් මහ කොමසාරිස්වරයාට පහරදීමක් සිදුකර ඇත්නම් එය ඉතාම බරපතළ සිදුවීමක් වනවා. මෙවැනි සිදුවීම්වලින් ආණ්ඩුව ගනුදෙනු කරන පුද්ගලයින්ගේ ස්වභාවය පමණක් නොව ආණ්ඩුවේ මුහුණුවරද පිළිබිඹු වනවා. මෙම තත්වය තුළ පැන නගින පහත ගැටලූවලට පිළිතුරු අදාළ අමාත්‍යවරයා විසින් සභාව හමුවේ තබනු ඇතැයි අපේක්ෂා කරනවා.  01. කි‍්‍රස් නෝනිස් මහතා බි‍්‍රතාන්‍ය මහකොමසාරිස්වරයා ලෙස පත්කරනු ලැබූවේ කවදාද? කවුරුන් විසින්ද? 02. කි‍්‍රස් නෝනිස් බි‍්‍රතාන්‍ය මහ කොමසාරිස්වරයා නිව්යෝර්ක් සංචාරයට එක්වන්නේ රාජතාන්ත‍්‍රික ගමනක් ලෙසටද? 03. කි‍්‍රස් නෝනිස් මහතා විසින් පහරදුන් පුද්ගලයා සම්බන්ධයෙන් හෙළිදරව් කර තිබේද? එසේනම් එම පුද්ගලයා කවුද? 04. එම පහරදීමට එරෙහිව පියවරක් ගන්නා ලෙස නෝනිස් මහතා රජයෙන් ඉල්ලීමක් කරනු ලැබුවේද? සිදුවීම සම්බන්ධයෙන් පරීක්ෂණයක් සිදුකරන ලද්දේද? 05. මහ කොමසාරිස් ධුරයෙන් ඉල්ලා අස්වූයේද? නැතහොත් ඉවත් කළේද? ඉල්ලා අස්වූයේ නම් එම ලිපිය සභාගත කරන්නේද? 06. ඉල්ලා අස්වූයේ නම් ඊට හේතුව කුමක්ද?", "URL": "https://lankatruth.com/si/?p=11842", "Category": "පුවත්", "Parent URL": null}