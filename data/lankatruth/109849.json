{"Source": "Lankatruth", "Timestamp": "February 4, 2021", "Headline": "විදේශ සංචාරකයන්ට කරන PCR පරීක්ෂණ අඩුකරයි", "News Content": "සංචාරය සඳහා පැමිණෙන විදේශිය සංචාරකයන් ශ්‍රී ලංකාවේ ගතකරන කාලසීමාව තුල සිදුකල යුතු යැයි නියම කර තිබූ PCR පරික්ෂණ ප්‍රමාණය 4 සිට 2 දක්වා අඩු කිරීමට තීරණය කර ඇත. ශ්‍රී ලංකා සංචාරක ප්‍රවර්ධන බියුරෝව විසින් නිකුත් මීට පෙර නිකුත් කර තිබූ නියාමනයන් අනුව ශ්‍රී ලංකාවට පැමිණෙන සංචාරකයන් ගුවන් තොටුපලේදි සිදුකරන PCR පරීක්ෂණය අනිවාර්යයෙන් සිදු කල යුතු හෝටලයට ඇතුල්වීමේදි තවත් PCR පරීක්ෂණයක්ද දින 4 -5 අතර කාලයේදි තුන්වන PCR පරීක්ෂණය සිදුකල යුතුය. සිව්වන PCR පරීක්ෂණ දින 10-14 අතර කාලයේදි සිදුකල යුතුය. ශ්‍රී ලංකා සංචාරක ප්‍රවර්ධන බියුරෝව විසින් නිකුත් කල සංශෝධිත නියාමනයන් අනුව පෙබරවාරි මස දෙවන දායින් පසු පැමිණෙන සංචාරකයන් ශ්‍රී ලංකාවේ රැඳෙන්නේ දින 5 කට අඩු කාල සීමාවක් නම් එක් PCR පරික්ෂණයක් පමණක් සිදු කිරිම ප්‍රමාණවත් වන අතර දින 5 කට වඩා සහ දින 14 කට වඩා අඩු කාලසිමාවක් ශ්‍රී ලංකාවේ රැඳී සිට්න්නේ නම් PCR පරික්ෂණ දෙකක් පමණක් සිදු කරීම ප්‍රමාණවත්ය. මේ අතර පෙබරවාරි 2 දායින් පසු පැමිණෙන වයස අවුරුදු 12 වඩා අඩු සංචාරකයන් සඳහා PCR පරීක්ෂණ සිදු කිරිම අවශ්‍ය නොවන බව ශ්‍රී ලංකා සංචාරක ප්‍රවර්ධන බියුරෝව පවසයි.", "URL": "https://lankatruth.com/si/?p=109849", "Category": "පුවත්", "Parent URL": null}