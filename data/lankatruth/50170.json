{"Source": "Lankatruth", "Timestamp": "April 5, 2018", "Headline": "කබීර් හෂිම් එජාප මහලේකම් ධුරයෙන් ඉවත්වෙයි", "News Content": "එක්සත් ජාතික පක්ෂයේ මහ ලේකම් කබීර් හෂිම් අමාත්‍යවරයා පක්ෂ ලේකම් ධුරයෙන් ඉල්ලා අස්වීමේ ලිපිය අද (05) එජාප නායක, අග්‍රාමාත්‍ය රනිල් වික්‍රමසිංහ මහතාට ලබාදෙන් බව ප්‍රකාශ කරයි. එක්සත් ජාතික පක්ෂයේ ප්‍රතිසංවිධාන කටයුතුවලට සහය පළ කිරීම සඳහා තමා පක්ෂයේ මහ ලේකම් ධුරයෙන් මෙසේ ඉවත්වීමට තීරණය කළ බව කබීර් හෂීම් මහතා පවසයි. විශ්වාසභංග යෝජනාවට අදාළ කටයුතු අවසන් වූ වහාම එක්සත් ජාතික පක්ෂයේ ප්‍රතිසංවිධාන කටයුතු සිදුකිරීමට අවශ්‍ය පියවර ගන්නා බව අග්‍රාමාත්‍ය රනිල් වික්‍රමසිංහ මහතා පසුගියදා එක්සත් ජාතික පක්ෂ පාර්ලිමේන්තු කන්ඩායමට දැනුම් දීතිබුණි. ඒ අනුව පක්ෂයේ නව නිළධාරීන් මණ්ඩලය ලබන 30 වනදාට පෙර පත් කිරීමට තීරණය කර ඇති අතර ඒ සඳහා ලබන 07 සහ 08 යන දෙදින තුළ කෘත්‍යාධිකාරී මණ්ඩල සාමාජිකයින් සහ එක්සත් ජාතික පක්ෂ පාර්ලිමේන්තු මන්ත්‍රී කණ්ඩායමේ සහභාගීත්වයෙන් සාකච්ඡා පැවැත්වීමට නියමිතය. මිට පෙර එක්සත් ජාතික පක්ෂයේ භාණ්ඩාගාරික ලෙස කටයුතු කළ එරාන් වික‍්‍රමරත්න මහතාද සිය ධුරයෙන් ඉල්ලා අස්වූයේ පක්ෂ ප්‍රතිසංවිධාන කටයුතුවලට සහාය වනු පිනිස යැයි පවසමිණි.", "URL": "https://lankatruth.com/si/?p=50170", "Category": "පුවත්", "Parent URL": null}