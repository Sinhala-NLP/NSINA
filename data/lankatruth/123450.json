{"Source": "Lankatruth", "Timestamp": "September 22, 2021", "Headline": "පාසල් විවෘත කිරීමට සෞඛ්‍ය මාර්ගෝපදේශ නිකුත් කරයි", "News Content": "සෞඛ්‍ය සේවා අධ්‍යක්ෂ ජනරාල්වරයා විසින් පාසල් විවෘත කිරීමට අදාළ සෞඛ්‍ය මාර්ගෝපදේශ අධ්‍යාපන අමාත්‍යාංශයේ ලේකම්වරයාට බාරදී තිබේ. එම මාර්ගෝපදේශ ඊයේ (21) බාරදී ඇති අතර ඒ මාර්ගෝපදේශ අනුව පාසල් විවෘත කිරීම සිදු කරන බව අධ්‍යාපන අමාත්‍යාංශය පවසයි. එම මාර්ගෝපදේශ අධ්‍යාපන අමාත්‍යාංශය විසින් අද පාසල්වලට නිකුත් කෙරෙනු ඇති බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසයි. පාසල් දරුවන්ගේ සෞඛ්‍ය ආරක්ෂාව සම්බන්ධයෙන් අනුගමනය කළ යුතු ක්‍රියාමාර්ග රැසක් එම මාර්ගෝපදේශ සංග්‍රහයේ දැක්වෙන බවද ඔහු සඳහන් කරයි.", "URL": "https://lankatruth.com/si/?p=123450", "Category": "පුවත්", "Parent URL": null}