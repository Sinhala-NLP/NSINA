{"Source": "Lankatruth", "Timestamp": "March 3, 2020", "Headline": "සය හැවිරිදි දැරියක අපයෝජනය කිරීම පිළිබඳව ජාතික ජන බලවේගය ළමා ආරක්ෂණ අධිකාරිය සහ පොලිස්පති හමුවෙයි..", "News Content": "සය හැවිරිදි දැරියක අපයෝජනය කිරීමේ සිද්ධිය පිළිබඳ මෙතෙක් නීතිය ක්‍රියාත්මක නොවීම සම්බන්ධයෙනුත් ලැබී ඇති පැමිණිලි පිළිබඳව ගෙන ඇති ක්‍රියාමාර්ග පිළිබඳවත් විමසීම සඳහා අද (03) ජාතික ළමා ආරක්ෂණ අධිකාරියේ සභාපතිවරයාත් ශ්‍රී ලංකා පොලිසියේ පොලිස්පතිවරයාත් හමුවීමට ජාතික ජන බලවේගයේ නායකයින් පිරිසක් කටයුතු කළේ ය. නීතීඥ හර්ශන නානායක්කාර, වෛද්‍ය නිහාල් අබේසිංහ, ආචාර්ය හරිණී අමරසූරිය, අයිතීනී උදෙසා කාන්තාවෝ සංවිධායනයේ ලේකම් සමන්මලී ගුණසිංහ යන මහත්ම මහත්මීන් පිරිසක් ඊට එක්වී සිටියහ. එහිදී එම දැරිය අපයෝජනයට ලක් කළ පුද්ගලයා වහාම අත්අඩංගුවට ගන්නා ලෙසත් එම දැරියට වහාම ආරක්ෂාව සපයන ලෙසත් ඔවුන් ළමා ආරක්ෂණ අධිකාරියේ නියෝජ්‍ය සභාපතිවරියගෙනුත් පොලිස් පොලිස්පතිවරයාගෙනුත් ඉල්ලා ඇත. දැරිය අපයෝජනය කරන විඩියෝව අන්තර්ජාලයට මුදාහැර තිබියදීත් එවැනි දැරියක් තම නිවසේ සිටි බවට එක් ව්‍යාපරිකයෙකු යැයි කියා ගන්නා පුද්ගලයෙකු අන්තර්ජාලයට වීඩියෝවක් නිකුත් කර ඇතැයි තොරතුරු වාර්තාවන තත්වයක් තිබියදීත් අපරාධකරු අත්අඩංගුවට ගැනීමට මෙතෙක් ප්‍රමාද වන්නේ ඒ තරමටම අපරාධ පරීක්ෂණ දෙපාර්තමේන්තුව දුර්වල නිසාදැයි මෙහිදී නීතීඥ නීතීඥ හර්ශන නානායක්කාර මහතා ප්‍රශ්න කර සිටියේය.", "URL": "https://lankatruth.com/si/?p=90492", "Category": "පුවත්", "Parent URL": null}