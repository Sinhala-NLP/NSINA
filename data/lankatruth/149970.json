{"Source": "Lankatruth", "Timestamp": "August 3, 2023", "Headline": "එළවළු වෙළෙඳසැලකදී වෙල්ගමට පහරදීලා", "News Content": "කළුතර දිස්ත්‍රික් සමගි ජන බලවේග පාර්ලිමේන්තු මන්ත්‍රී කුමාර වෙල්ගමට අද (03) පෙරවරුවේ මතුගම නගරයේ එළවළු වෙළෙඳහලක් තුළ දී කිසියම් පුද්ගලයකු පහරදී තිබේ. පහරදුන් පුද්ගලයා සහ මන්ත්‍රී කුමාර වෙල්ගම අතර මතුගම නගරයේ එළවළු වෙළෙඳහලක් තුළ බහින් බස් වීමක් සිදුව ඇති අතර පසුව එය උත්සන්නවී ඇත. එහිදී පුද්ගලයෙකු මන්ත්‍රීවරයා පහරදී තිබේ. පහරකෑමට ලක්වූ මන්ත්‍රී කුමාර වෙල්ගම වෛද්‍ය ප්‍රතිකාර සඳහා රෝහල් ගත කර ඇති අතර පහරදුන් පුද්ගලයා පොලිස් අත්අඩංගුවට පත්ව ඇත. වත්මන් පාර්ලිමේන්තුවේ සමගි ජන බලවේගය නියෝජනය කරන මන්ත්‍රී කුමාර වෙල්ගම චන්ද්‍රිකා කුමාරතුංග, මහින්ද රාජපක්ෂ ආණ්ඩුවල ඇමති ධුර කිහිපයක්ම දැරූවකි.", "URL": "https://lankatruth.com/si/?p=149970", "Category": "පුවත්", "Parent URL": null}