{"Source": "Lankatruth", "Timestamp": "January 11, 2020", "Headline": "ශ්‍රී ලන්කන් ගුවන් සමාගම යළි රාජපක්ෂ පවුල අතට", "News Content": "ජනාධිපති ගෝඨාභය රාජපක්ෂ මහතාගේ පුද්ගලික ගුවන් ගමන් නියෝජිත (personal travel agent) උපුල් ධර්මදාස මහතා ශ්‍රී ලංකා සිවිල් ගුවන් සේවා අධිකාරියේ සභාපති වරයා ලෙස පත්කර ඇත. උපුල් ධර්මදාස මහතා ඇමරිකාවේ ලොස් ඇන්ජලීස් හි පදිංචි කරුවෙකි. මේ අතර ශ්‍රී ලන්කන් ගුවන් සේවයේ හිටපු අයකැමියෙකු සහ කළමනාකාර වරයෙකු වූ අමිත් වීරසිංහ මහතා එම අධිකාරියේ උප සභාපති වරයා ලෙස පත්කර තිබේ. අමිත් වීරසිංහ මහතා මහින්ද රාජපක්ෂ අගමැතිවරයාගේ සමීපතම හිතවතෙකු බව පැවසේ. මීට අමතරව රාජපක්ෂ පවුලේ නව ඥාතීන් වන නාමල් රාජපක්ෂ මහතාගේ මාමණ්ඩිය තිලක් වීරසිංහ මහතා සහ රෝහිත රාජපක්ෂ මහතාගේ නැන්දම්මා ඩිඩ්රේ ද ලිවේරා මහත්මිය ගුවන් තොටුපොල සේවා පුද්ගලික සමාගමේ අධ්‍යක්ෂ වරුන් ලෙස පත්කර ඇත. තිලක් වීරසිංහ වින්ඩ් සර්ෆින් පිලිබඳ ප්‍රවීනයෙකු සහ සංචාරක කර්මාන්තයට සම්බන්ධ ව්‍යාපාරිකයෙකි. ද ලිවේරා නොහොත් රෝහිත රාජපක්ෂගේ නැන්දම්මා ව්‍යාපාර සංවර්ධන විශේෂඥ වරියක් ලෙස පෞද්ගලික සමාගමක ගුවන් සේවා කටයුතු පිලිබඳ සේවය කළ තැනැත්තියකි. colombo telegraph", "URL": "https://lankatruth.com/si/?p=88580", "Category": "පුවත්", "Parent URL": null}