{"Source": "Lankatruth", "Timestamp": "December 15, 2019", "Headline": "සුගතදාස ක්‍රීඩාංගනයේ පාලනාධිකාරියට එරෙහිව නඩු", "News Content": "සුගතදාස ක්‍රීඩාංගනයේ පාලනාධිකාරියට එරෙහිව කොළඹ මහනගර සභාව නඩු පවරා තිබේ. 13 වැනි දකුණු ආසියානු ක්‍රීඩා උළෙල සඳහා ශ්‍රී ලංකාව නියෝජනය කරමින් සහභාගී වූ ක්‍රීඩක ක්‍රීඩිකාවන් පිරිසකට, මෙරටදී ඩෙංගු රෝගය වැලදී ඇතිබව සොයාගැනීමෙන් පසු කොළඹ මහ නගර සභාවේ සෞඛ්‍ය වෛද්‍ය නිලධාරීන් සහ මහජන සෞඛ්‍ය පරීක්ෂකවරුන් සුගතදාස ක්‍රීඩාංගනයේ සිදුකළ පරීක්ෂාවකදී මදුරු කීටයන් සොයාගෙන ඇති අතර පසුව මෙම නඩු පැවරීම සිදුකර ඇත. එම ක්‍රීඩක ක්‍රීඩිකාවන් මෙරටින් පිටවීමට පෙර සුගතදාස ක්‍රීඩාංගනයේ නේවාසිකාගාරයේ රැඳී සිටීම හේතුවෙන් මෙම පරීක්ෂාව සිදුකර තිබිණි. මීට සමඟාමීව කොළඹ නගරයේ ඇති ක්‍රීඩාංගණ, ක්‍රීඩා සංකීර්ණ සහ ක්‍රීඩා සමාජ, 23ක් කොළඹ මහ නගර සභාව හා මහජන සෞඛ්‍ය පරීක්ෂකවරුන් විසින් හදිසි පරීක්ෂාවකට ලක්කර ඇති අතර එහිදී ස්ථාන 4කට රතු නිවේදන නිකුත් කළ බව ද කොළඹ මහනගර සභාවේ සෞඛ්‍ය වෛද්‍ය නිලධාරී රුවන් විජයමුණි මහතා පැවසීය.", "URL": "https://lankatruth.com/si/?p=87277", "Category": "පුවත්", "Parent URL": null}