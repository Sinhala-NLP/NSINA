{"Source": "Lankatruth", "Timestamp": "December 22, 2020", "Headline": "නිරෝධායනයට යොමු කළ වෛද්‍යවරයා බෙහෙත් දෙන්න ගිහින්…", "News Content": "කොවිඩ් – 19 ආසාදිතයෙකුගේ සමීපතම ආශ්‍රිතයෙකු ලෙස හඳුනාගෙන නිවාස නිරෝධායනය සඳහා යොමු කර සිටි පේරාදෙණිය ශික්ෂණ රෝහලේ වෛද්‍යවරයෙකු නාවලපිටිය උලපනේ නගරයේ පිහිටි ඔහුගේ පෞද්ගලික වෛද්‍ය මධ්‍යස්ථායේදී රෝගීන්ට ප්‍රතිකාර කරමින් සිටියදී නාවලපිටිය නව කුරුඳුවත්ත මහජන සෞඛ්‍ය පරීක්ෂකවරුන් විසින් ඊයේ (21) හඳුනාගෙන තිබේ. මෙම වෛද්‍යවරයා මහජන සෞඛ්‍ය පරීක්ෂකවරුන් උපදෙස්වලට පටහැනිව යමින් කටයුතු කර ඇති අතර එම නිලධාරීන් විසින් ඊයේ ඔහුගේ පෞද්ගලික වෛද්‍ය මධ්‍යස්ථානය වසා දමා යළි නිවාස නිරෝධායනයට යොමු කර ඇත.", "URL": "https://lankatruth.com/si/?p=104194", "Category": "කොවිඩ් -19 (කොරෝනා ) පුවත්", "Parent URL": null}