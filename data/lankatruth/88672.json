{"Source": "Lankatruth", "Timestamp": "January 14, 2020", "Headline": "රන්ජන්ගේ පක්ෂ සමාජිකත්වය තාවකාලිකව අත්හිටුවයි", "News Content": "පාර්ලිමේන්තු මන්ත්‍රී රංජන් රාමනායක මහතාගේ එක්සත් ජාතික පක්ෂ සාමාජිකත්වය තාවකාලිකව අත්හිටුවන බව එම පක්ෂයේ මහලේකම් පාර්ලිමේන්තු මන්ත්‍රී අකිල විරාජ් කාරියවසම් මහතා අද (14) සිරිකොත පක්ෂ මූලස්ථානයේ මාධ්‍ය සාකච්ඡාවක් පවත්වමින් ප්‍රකාශ කර තිබේ. තාවකාලිකව පක්ෂ සාමාජිකත්වය අහෝසි කළ රංජන් රාමනායක මහතාට ඉදිරි මහ මැතිවරණයට තරඟ කිරීම සඳහා නාම යෝජනා ලබා දෙන්නේද නැද්ද යන්න සම්බන්ධව නාම යෝජනා කමිටුව තීරණය කරන බව එම පක්ෂ මහලේකම් වරයා සඳහන් කර ඇත.", "URL": "https://lankatruth.com/si/?p=88672", "Category": "පුවත්", "Parent URL": null}