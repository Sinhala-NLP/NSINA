{"Source": "Lankatruth", "Timestamp": "September 18, 2017", "Headline": "වංචාකාරයන්ට දඬුවම් දෙනතුරු ලංවීම වර්ජනය ඉදිරියට", "News Content": "කුමන වරප්‍රසාද ලබා දෙන බවට ප්‍රකාශ කළද විදුලි බල මණ්ඩලයේ සිදුව ඇති වංචාවට අදාල වගකිව යුත්තන්ට එරහිව දඬුවම් දෙනතුරු තමන් යළි සේවයට වාර්තා නොකරන බව විදුලි බල සේවකයෝ පවසති. ලංකා විදුලිබල මණ්ඩල වෘත්තිය සමිති මේ වන විට වර්ජනයක් ආරම්භ කර ඇති අතර අද (18) මධ්‍යම රාත්‍රී සිට තාක්ෂණික ඉංජිනේරුවරු හා අධිකාරි සංගමයද මෙම වෘත්තිය සමිති ක්‍රියාමාර්ගයට එක්වීමට තීරණය කර ඇත. එම තීරණය සම්බන්ධයෙන් එම වෘත්තීය සමිති නායකයන්ටත් එම සේවකයන්ටත් තමන් ප්‍රනාමය පුදකරණ බව ලංවිම ඒකාබද්ධ වෘත්තීය සමිත සන්ධානය වෙනුවෙන් ලංකා විදුලි සේවක සංගමයේ ප්‍රධාන ලේකම් රන්ජන් ජයලාල් මහතා පවසයි. කෙසේ වෙතත් ඊයේ (17) දිනයේ විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා සදහන් කළේ වර්ජනයේ යෙදුණු දින දෙක සදහා වැටුප් සහිත නිවාඩු ලබාදීමට තීරණය කර ඇති බැවින් අද දිනයේ සිට සේවයට වාර්තා කරන ලෙසය. එහෙත් තමන් කිසිදු අවස්ථාවක ගැටළු විසදන තුරු සේවයට වාර්තා නොකරන බව වර්ජනයේ නිරත සියළුම වෘත්තිය සමිති දැඩි ස්ථාවයකට පැමිණ ඇති බවත් සේවකයන් හිරගෙවල්වල ගාල් කළත් දූෂිතන්ට දඬුවම් කරන තුරු තම සටන නොනවත්වන බවත් රන්ජන් ජයලාල් මහතා පවසයි. පාරිභෝගිකයාට අද ගෙවන්නට වී ඇති විදුලි බිලෙන් 50%ක පමන ප්‍රමාණයක මුදල් ගෙවන්නට වී ඇත්තේ විදුලි බල මන්ඩලයේ මෙම දූෂිතයන් සිදු කරන අයතා මුදල් භාවිතය නිසා බවත් රන්ජන් ජයලාල් මහතා වැඩදුරටත් පවසයි.", "URL": "https://lankatruth.com/si/?p=41068", "Category": "පුවත්", "Parent URL": null}