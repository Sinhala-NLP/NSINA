{"Source": "Lankatruth", "Timestamp": "June 2, 2023", "Headline": "අපනයන ආදායම වැටීම දරුණුයි – වැඩිම හාණිය ඇඟළුම්වලට", "News Content": "වසරේ මුල් මාස 04 තුළ වෙළඳ භාණ්ඩ අපනයන ආදායම ඩොලර් මිලියන 379කින් බිඳවැටී ඇති අතර මේ තුළ ඇති ඇඟළුම් අපනයන ආදායම බිඳවැටීම ඩොලර් මිලියන 310කට ආසන්න වී තිබේ. ශ්‍රී ලංකා මහ බැංකුව විසින් මැයි මස 31 වෙනි දින නිකුත් කර තිබෙන විදේශීය අංශයේ ක්‍රියාකාරිත්වය නම් නිවේදනයෙන් මෙම තොරතුරු අනාවරණය වේ. පසුගිය 2022 වසරේ ජනවාරී සිට අප්‍රේල් දක්වා කාලය තුළ වෙළඳ භාණ්ඩ අපනයන කිරීමෙන් ඩොලර් මිලියන 4,225ක් උපයාගෙන ඇති අතර එය මෙම වසරේදී ඩොලර් මිලියන 3,846ක් දක්වා බිඳ වැටී ඇත. එම නිවේදනයෙන් හෙළි වී තිබෙන තොරතුරු අනුව සංචාරක ව්‍යාපාරයෙන් ලබන ආදායම සහ විදේශ සේවා නියුක්තිකයන් මෙරටට එවනු ලබන ආදායම් ඉහළ ගොස් තිබේ. එහෙත් රටේ නිල විදේශ සංචිත තුළ චීනයෙන් ලැබුණු යුවාන් මුදල්ද අතුළත් කර තිබියදී ඉතා සුළු වශයෙන් පමණක් වැඩි වී ඇති බව හෙළි වී තිබේ.", "URL": "https://lankatruth.com/si/?p=147569", "Category": "ආර්ථික පුවත්", "Parent URL": null}