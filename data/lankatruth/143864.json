{"Source": "Lankatruth", "Timestamp": "January 19, 2023", "Headline": "අමරවීරගේ ඇමති ධුරයක් ගැලවෙයි", "News Content": "කෘෂිකර්ම සහ වනජීවී හා වන සම්පත් සංරක්ෂණ ඇමති ධුරවල කටයුතු කළ පාර්ලිමේන්තු මන්ත්‍රී මහින්ද අමරවීර වන ජීවී හා වන සම්පත් අමාත්‍ය ධුරයෙන් ඉල්ලා අස්වී තිබේ. ඔහු ඒ බව දන්වමින් ජනාධිපතිවරයාට අද (19) පෙරවරුවේ ලිපියක් යොමු කර ඇතැයි කෘෂිකර්ම අමාත්‍යාංශය පවසයි. අද දිවුරුම් දුන් පවිත්‍රා වන්නිආරච්චිට ලබාදී ඇත්තේ පාර්ලිමේන්තු මන්ත්‍රී මහින්ද අමරවිර මෙතෙක් දැරූ අමාත්‍යාංශ දෙකෙන් එකක් වන වනජීවී හා වන සම්පත් සංරක්ෂණ ඇමති ධුරයයි. කෙසේ වෙතත් පාර්ලිමේන්තු මන්ත්‍රී මහින්ද අමරවීර තවදුරටත් කෘෂිකර්ම ඇමති ධූරයෙහි කටයුතු කරනු ලබන්නේ යැයිද කෘෂිකර්ම අමාත්‍යාංශය සඳහන් කරයි.", "URL": "https://lankatruth.com/si/?p=143864", "Category": "පුවත්", "Parent URL": null}