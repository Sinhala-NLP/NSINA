{"Source": "Lankatruth", "Timestamp": "September 23, 2017", "Headline": "සීමාවාසික පුහුණුව අවසන් කළ වෛද්‍යවරුත් SAITM විරෝධී සටනට එක්වෙති", "News Content": "මුදලට උපාධිය විකුණන මාලඹේ සයිටම් ආයතනය අහෝසි කරන ලෙස රට පුරා පැන නැගී ඇති විරෝධතාවයට සහාය දැක්වීමට සීමාවාසික පුහුණුව අවසන් කළ වෛද්‍යවරු තීරණය කර ඇතැයි වාර්තා වේ. ඒ අනුව සයිටම් ආයතනය අහෝසි නොකළොත් වෛද්‍ය පත්වීම් බාර නොගැනීමට සීමාවාසික පුහුණුව අවසන් කළ වෛද්‍යවරු තීරණය කර ඇත. සීමාවාසික පුහුණුව අවසන් කළ වෛද්‍යවරු 1500කට ආසන්න පිරිසක් සිටිති. මේ වනවිට රටේ සෑමව වෛද්‍ය පීඨයකම ඉගෙනුම ලබන විවිධ වසරවල වෛද්‍ය සිසුන් සයිටම් අර්බුදය මුල් කරගෙන පන්ති වර්ජනයක නිරතව සිටින අතර එය රටේ අනාගතයට දැඩිව බලපාන කරුණක් වී තිබේ. එමෙන්ම මේ වනවිට සීමාවාසික පුහුණුව ලැබූ වෛද්‍යවරුන්ද සිය පත්වීම් ලබා නොගැනීමට තීරණය කර ඇති පසුබිමක රජයේ රෝහල් තවදුරටත් අර්බුදයට යාම වැලැක්විය නොහැකිය. එම නිසා ආණ්ඩුව වහාම මැදිහත්ව මෙම සයිටම් ආයතනව වසා දැමිය යුතුව ඇත.", "URL": "https://lankatruth.com/si/?p=41396", "Category": "පුවත්", "Parent URL": null}