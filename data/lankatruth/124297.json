{"Source": "Lankatruth", "Timestamp": "October 8, 2021", "Headline": "කිරිපිටි සමාගම් මිල තීරණය කරයි… රුපියල් 350කින් ඉහළට…", "News Content": "කිරිපිටි සඳහා පනවා තිබූ පාලන මිල ඉවත් කිරීමත් සමග කිරිපි ආනයනික සමාගම් එම මිල ගණන් ඉහළ දමා තිබේ… ඒ අනුව කිරිපිටි කිලෝ එකක් රුපියල් 350කින් ඉහළ දමා ඇත. එම මිල ඉහළ දැමීම් අනුව ග්‍රෑම් 400 කිරිපිටි පැකට්ටුවක් රුපියල් 140කින් මිල ඉහළ දැමීමටද මේ වනවිට සමාගම් තීරණය කර ඇත. එම මි ගණන් අනුව ආනයනික කිරි පිටි කිලෝ එකක් රුපියල් 1,300ක් දක්වා ඉහළ යන අතර ග්‍රෑම් 400ක කිරි පිටි පැකට්ටුවක් රුපියල් 520ක් දක්වා ඉහළ යනු ඇත. පාලන මිල ඉවත් කිරීමත් සමඟ ආනයනික කිරිපිටි සඳහා අලෙවි කළ යුතු නව මිල ගණන් තීරණය කිරීමේ බලය කිරිපිටි ආනයනකරුව වෙත ලැබී තිබේ. කෙසේ වෙතත් ආණ්ඩුව පසුගිය දිනවල සඳහන් කර සිටියේ කිරි පිටි සමාගම් කිරිපිටි කිලෝ එකක මිල රුපියල් 350කින් වැඩි කිරීමට ඉල්ලා ඇතත් එය රුපියල් 200ක් දක්වා වැඩි කිරීමට පමණක් අනුමැතිය ලබා දෙන බවය. කෙසේ වෙතත් මේ වනවිට සිදුව ඇත්තේ කිරිපිටි සමාගම්වලට අවශ්‍ය පරිදි මිල වැඩි කරගැනීමට ඉඩ ලබාදී තිබීමය.", "URL": "https://lankatruth.com/si/?p=124297", "Category": "පුවත්", "Parent URL": null}