{"Source": "Lankatruth", "Timestamp": "November 2, 2018", "Headline": "පාර්ලිමේන්තුව කැදවීමට මෛත්‍රීගෙන් නැවතත් බාධා – පක්ෂ නායක රැස්වීම විසදුමකින් තොරව අවසන්වේ.", "News Content": "පසුගිය 31වනදා ජනාධිපතිවරයා හමුවී ඇතිකරගත් එකගතාවය අනුව හා පසුව දුරකථනය ඔස්සේ තීන්දුකරගත් එකගතාවයන්ට අනුව අද සවස 2.30ට පක්ෂනායක රැස්වීමක් කැඳවා 07 වනදා කැදවන පාර්ලිමේන්තුවේ න්‍යායපත්‍රය සකස් කිරීමට කතානායක කරූ ජයසුරිය මහතා පියවරගෙන තිබු නමුත් එම පක්ෂ නායක රැස්වීමට පැමිණි දිනේෂ් ගුණවර්ධන හා මහින්ද සමරසිංහ යන අය ඊට එරෙහිවී තිබේ. එබැවින් අද(02) පැවති පක්ෂ නායක රැස්වීම තීරණයකින් තොරව අවසන්වී තිබේ. එම අවස්ථාවේ නැවත ජනාධිපතිවරයා දුරකථනය ඔස්සේ සම්බන්ද කරගැනීමට කතානායකවරයා උත්සාහ කලදජනාධිපතිවරයා දුරකථනය හා සම්බන්ධ වුයේ නැත. පසුව කථානායකවරයා විසින් ජනාධිපති ලේකම්වරයා දුරකථනයෙන් සම්බන්දකරගත් අතර ඔහු පවසා ඇත්තේ ලබන සදුදා (07) පාර්ලිමේන්තුව කැදවන දිනය පිලිබද ගැසට් පත්‍රය මුද්‍රණයට යවන බවයි. නමුත් පාර්ලිමේන්තුව කැදවන දිනය පිලිබදව සදහන් කිරීමක් සිදු නොවීය. මේ අනුව පෙනී යන්නේ පාර්ලිමේන්තුව කැදවන දිනය සම්බන්දයෙන් ජනාධිපතිවරයා කතානායකවරයාට දුන් පොරොන්දු කඩකරමින් පාර්ලීමේන්තුව කැදවීම දිගින් දිගටම ප්‍රමාද කරමින් සිටින බවයි. මෙම තත්වය හමුවේ එළඹෙන 07 වෙනි දිනද පාර්ලිමේන්තුව කැදවීම අවිනිශ්චිත බව වාර්තාවේ. රටතුල මතුව ඇති අස්ථාරත්වය මගහරිමින් වහාමපාර්ලිමේන්තුව කැදවන්නැයි ඉල්ලමින් මන්ත්‍රීවරුන් 126 දෙනකුගේ අත්සන් සහිත ලිපියක් මීට පෙර කතානායකවරයා වෙත යොමුකර තිබුණි. අද(02) උදෑසන පාර්ලිමේන්තු මන්ත්‍රීවරු 118 දෙදෙකු පාර්ලීමේන්තුවට රැස්වී නැවත වරක් කතානායකවරයාගෙන්ඉල්ලා සිටියේ පාර්ලිමේන්තුව වහාම කැදවන ලෙසයි.", "URL": "https://lankatruth.com/si/?p=62481", "Category": "පුවත්", "Parent URL": null}