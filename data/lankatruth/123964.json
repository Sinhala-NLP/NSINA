{"Source": "Lankatruth", "Timestamp": "October 2, 2021", "Headline": "සෞඛ්‍ය සේවා අධ්‍යක්ෂ ජනරාල්ට විරුද්ධව ගැමුණු අල්ලස් හෝ දූෂණ කොමිසමට", "News Content": "සෞඛ්‍ය සේවා අධ්‍යක්ෂක ජනරාල් වෛද්‍ය අසේල ගුණවර්ධන විරුද්ධව අල්ලස් හෝ දූෂණ කොමිෂන් සභාවට පැමිණිලි කරන බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න පවසයි. ඔහු සඳහන් කරන්නේ මගී ප‍්‍රවාහන බස් රථ ධාවනය අත්හිටුවා ඇතත් දැනටමත් ඉතාමත් අසාධාරණ ලෙස අත්‍යවශ්‍ය සේවා යැයි පවසමින් රට පුරාම බස් රථ ධාවනය සිදු කරන බවයි. ආණ්ඩුවට සම්බන්ධ මහා පරිමාණ බස්රථ හිමිකරුවන් මෙරට ප්‍රධාන රෝහල් අසලින් දුර ගමන් සේවා බස් රථ යොදාගනිමින් මගී ප‍්‍රවාහනයේ යෙදෙන බව ඔහු අවධාරණය කරයි. ඒ සඳහා බලපත්‍රයක් ලෙස සෞඛ්‍ය අමාත්‍යාංශයේ නිලධාරීන් විසින් අත්සන් කරන ලද ලිපියක් පමණක් භාවිතා කරමින් සිටින බවද ඔහු පවසයි. මෙම බස් රථවල ගාස්තුවද සාමාන්‍ය ගාස්තු මෙන් දෙගුණයක් අය කරන බවත් මගීන් සූරා කමින් සිදුකරන මෙම කටයුත්ත සම්පූර්ණ නීතිවිරෝධී බවත් ඔහු සඳහන් කරයි. ඒ අනුව මේ සම්බන්ධයෙන් සෞඛ්‍ය සේවා අධ්‍යක්ෂ ජනරාල්ට විරුද්ධව අල්ලස් හෝ දූෂණ කොමිෂන් සභාවට දැනුම් දෙනබවද ගැමුණු විජේරත්න සඳහන් කරයි.", "URL": "https://lankatruth.com/si/?p=123964", "Category": "පුවත්", "Parent URL": null}