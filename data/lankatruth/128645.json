{"Source": "Lankatruth", "Timestamp": "February 10, 2022", "Headline": "විදේශ ගිනි පොලී ණය යළිත් තටු ගසයි", "News Content": "පසුගිය 2020 වසර අවසන් වනවිට ශ්‍රී ලංකාව ලබාගෙන තිබූ විදේශීය ණය ප්‍රමාණය රුපියල් බිලියන 6052.2 දක්වා අඩු වී තිබී 2021 ඔක්තෝබර් අවසන් වන විට යළිත් වරක් රුපියල් බිලියන 6516.4ක් දක්වා ඉහළගොස් තිබේ. මේ අනුව පසුගිය වසරේ මාස 10ක් තුළ විදේශ ණය ප්‍රමාණය රුපියල් බිලියන 464.2කින් වැඩි වී ඇත. එනම් රුපියල් කෝටි 46,420කින් ඉහළ ගොස් තිබීමය. පසුගිය වසරේ මෙරටට සහනදායී විදේශ ණය හෝ ව්‍යාපෘති ණය නොලැබුණු අතර බංගලිදේශය, චීනය සහ ඉන්දියාවෙන් කෙටිකාලීන ස්වැප් ණය පහසුකම් යටතේ ගිනි පොලී ණය පමණක් ලැබී තිබිණි. ජාත්‍යන්තර ස්වෛරිත්ව බැඳුම්කර ණය ඉතා සාර්තකව ගෙවමින් සිටින බවට ආණ්ඩුව උදම් ඇනුවද ස්වැප් ණය පහසුකම් යටතේ ඩොලර්වලින් ණය ලබාගෙන ඉතා කෙටි කාලයක් තුළ අධික පොලියක් ගෙවීම මගින් රට තව තවත් විදේශ ණය උගුලට හසුවෙමින් සිටී.", "URL": "https://lankatruth.com/si/?p=128645", "Category": "ආර්ථික පුවත්", "Parent URL": null}