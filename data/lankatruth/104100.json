{"Source": "Lankatruth", "Timestamp": "December 21, 2020", "Headline": "මධ්‍යම පළාතට නායයාමේ නිවේදනයක්", "News Content": "මධ්‍යම පළාතේ ප්‍රාදේශිය ලේකම් කොට්ඨාස හතරකට ජාතික ගොඩනැගිලි සහ පර්යේෂණ සංවිධානය විසින් නායයාමේ අවදානම් නිවේදනයක් නිකුත් කර තිබේ. ඊයේ (20) පස්වරුවේ නිකුත් කරනු ලැබ තිබෙව මෙම නිවේදනය මගින අවධාරණය කර ඇත්තේ මහනුවර දිස්ත්‍රික්කයේ දොළුව සහ උඩදුම්බර ප්‍රාදේශිය ලේකම් කොට්ඨාසවලටද, මාතලේ දිස්ත්‍රික්කයේ නාවුල ප්‍රාදේශිය ලේකම් කොට්ඨාසයටද, නුවරඑළිය දිස්ත්‍රික්කයේ වලපනේ ප්‍රාදේශිය ලේකම් කොට්ඨාසයටද නායයාමේ අනතුරු ඇති බවය. ගෙවී ගිය පැය 24 තුළ මෙම ප්‍රදේශයේ වර්ෂාපතනය මිලි මීටර් 75 ඉක්මවා ඇති බැවින් තව දුරටත් වැසි පවතීනම් නාය යෑමේ, බෑවුම් කඩා වැටිමේ, ගල් පෙරළීමේ, පස් කණ්ඩි කඩා වැටීමේ සහ පොළොව ගිලා බැසීමේ අවදානමක් පැවතිය හැකි බැවින් ජනතාව වඩාත් අවධානයෙන් සිටිය යුතු බවත් ජාතික ගොඩනැගිලි පර්යේෂණ සංවිධානය කියා සිටියි.", "URL": "https://lankatruth.com/si/?p=104100", "Category": "පුවත්", "Parent URL": null}