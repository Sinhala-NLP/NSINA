{"Source": "Lankatruth", "Timestamp": "December 12, 2011", "Headline": "පීඩාවට පත් සියළු කාන්තාවන්ගේ අයිතීන් දිනාගැනීමට සටන්කරනවා – අයිතීන් උදෙසා කාන්තාවෝ", "News Content": "වර්ථමාන ආර්තික, සමාජීය, දේශපාලනික වටපිටාව තුළ උතුරේ වැන්දඹු කාන්තාවන් 89000 ක් පමන සහ විදේශගත රැකියා නියුක්තික කාන්තාවන් ලක්‍ෂ 15ක් පමන දෙනා, වතුකරයේ කාන්තාවන් සහ ඇගළුම් කර්මාන්තයේ රැකියා කරන කාන්තාවන් ඇතුළු සමස්ථ කාන්තා පරපුර මෙන්ම සියළුම ළමුන් බලවත් පීඩණයකට සහ අණාරක්‍ෂිත තත්වයකට ඇදදමා ඇති බව ‘‘අයිතීන් උදෙසා කාන්තාවෝ’’ සංවිධානය පෙන්වා දෙයි. එම සංවිධානය විසින් අද (12) උදේ කොළඹ නිපෝන් හෝටලයේ දී පැවැත්වූ ප‍්‍රවෘත්ති සාකච්ඡාවකදී මේ බව පැවසීය. ඒම ප‍්‍රවෘත්ති සාකච්ඡාවට එම සංවිධානයේ කැඳවුම් කරු චාන්දනී කරුණාතිලක මහත්මිය, ඇතුළු මෙහෙයුම් මණ්ඩලයේ සමාජිකාවන් වන ආචාර්ය වී සරෝජනී සාවිත‍්‍රි මහත්මිය, නීතීඥ එස් බෙනරගම මහත්මිය, ආචාරිනී පොෂියා හසන් මහත්මිය, ශීලා කොස්ගොල්ල මහත්මිය, කුමාරී දිසානායක මහත්මිය, අනූශා දිල්රුක්ෂි සහ විශාකා අබේරත්න මහත්මීන් ද සහභාගී වූවෝය. පසුගිය දෙසැම්බර් 10 වෙනිදාට ජාත්‍යන්තර මානව හිමිකම් දිනය යෙදී තීබූ බවත් එදිනදී පවා කාන්තාවන්ගේ අයිතිවාසිකම් ගැන කථා නොකළ බවත් ඔවුන්ට මහුණදීමට සිදුවන තාඩන පීඩන ගැන කිසිඳු කාන්තා සංවිධානයකින් හඬ නොනැගූ බවද එම අඩුව සම්පූර්ණ කරමින් සිංහල, දෙමළ සහ මුස්ළිම් සියළු කාන්තාවන් එකම සංවිධානයකට ඒකරාශී කර අයිතීන් දිනාගැනීමට පෙලගස් වන බව එහිදී අවධාරණය කෙරිණ. විදේශරැකියා නියුක්තික කාන්තාවන් දැඩි හින්සා පීඩාවලට ලක්වෙමින් මරණයට පවා පත්කරණ වටපිටාවක රටේ ප‍්‍රධානම විදේශ විනමය උපයාදෙමින් සිටින මොවුන් කෙරෙහි අවශ්‍ය කිසිඳු ආරක්ෂණයක් ලබා දීමට ආණ්ඩුව අපොහොසත්වී ඇති බව පෙන්වා දුන්නේය. එමෙන්ම වතුකරයේ කාන්තාවන් නිවාස, සෞක්‍ය, අධ්‍යාපන ඇතුළු මූළික අවශ්‍යතා සියල්ල අහිමිව දැඩි පීඩණයකට පත්ව සිටින බව සඳහන් කෙරිණ, යුද්ධය නිසා උතුර හා නැගෙනහිර පළාත්දෙකෙහි වැන්ඳඹු භාවයට පත් කාන්තාවන් 89000 සිටින බව නිල සංඛ්‍යාලේඛණ වල සඳහන් යැයිද එයින් 12000ක් වයස අවුරුදු 40ට අඩු තරුණ වැන්ඳඹුවන් බව ආචාර්ය වී සරෝජනී සාවිත‍්‍රි මහත්මිය පෙන්වා දුන්නාය. එමෙන්ම රාජ්‍ය අංශයේ සෙවයකරන ලක්‍ෂ12ක් අතරින් 52% ක් කාන්තාවන් බවත් දිනපතා ගමනාගමණයේදී එයින් 47%ක් කුමණ හෝ පීඩාවකට පත්වන බවත් ඇය හෙලිකලාය. මෙයට අමතරත ව හමුදවෙන් පැණගිය 600000ක් දෙනා රටපුරා විසිරී සිටින අතර ඔවුන්ගෙන් කාන්තාවන්ට හා ළමුන්ට අති විශාල පීඩණයක් සිදුවන බව දිනපතා ඵලවන ප‍්‍රවෘත්ති වලින් සනාත වන්නේ යැයි අවධාරණය කෙරිණි. මෙම සමස්ත තත්වය වෙනස්කිරීමට සිංහල, දෙමළ, මුස්ළිම් සියළු කාන්තාවන් සංවිධානය කර දැනුවත් කිරීම් සහ ඔවුන්ගේ අවභෝධය පුළුල් කර සටන්කරමින් අයිතිවාසිකම් දිනාගැනීමට පෙලගස්වන බව අවධාරණය කෙරිනි. අයිතීන් උදෙසා කාන්තාවෝ සංවිධානෙය් අරමුණු පැහැදිලි කරමින් පහත කරුණු අවධාරණය කර සිටියේය. 01. ආර්ථික සමාජීය හා දේශපාලන ක්‍ෂේත‍්‍රයන්හි කාන්තාව සතු අයිතිය ලබාගැනීමටමැදිහත්වීම. 02. කාන්තාවන්ට සිදුවන ගෘහස්ථ හිංසනය නතර කිරීමට මැදිහත්වීම. 03. ළමා අපචාර හා ළමා හිංසනයට එරෙහිව කටයුතු කිරීම. 04. විදේශගත කාන්තාවට සිදුවන අතවර හා අසාධාරණකම් නතර කිරීමට මැදිහත්වීම හා ඔවුන්ගේ අයිතිවාසිකම් දිනාගැනීමටත් මැදිහත්වීම. 05. අඟළුම් ක්‍ෂේත‍්‍රයේ කාන්තාවන්ට සිදුවන අසාධාරණකම්වලට එරෙහිව පියවර ගැනීම. 06. වතුකරයේ ග‍්‍රාමීයවත් කාන්තාවන් මුහුණ දෙන සමාජ ආර්ථික ගැටළු වෙනුවෙන් මැදිහත්වීම. 07. යුද්ධයෙන් දෙමාපියන් අහිමි වූ දරුවන් හා වැන්දඹුවන් බවට පත්වූවන්ගේ මූලිකඅයිතිවාසිකම් වෙනුවෙන් මැදිහත්වීම. 08. සමාජ ආර්ථික හේතුන් මත කාන්තාවන් ගණිකා වෘත්තියට යොමුවන සමාජ පසුබිමවෙනස් කිරීමට පියවර ගැනීම. 09. කාන්තාව පිළිබඳ සමාජය තුළ පවත්නා ආකල්පයන් වෙනස් කිරීමට අවශ්‍ය මතවාදී මැදිහත්වීම. 10. සේවා ස්ථානයන්හිදී හා පොදු ප‍්‍රවාහනයේදී සිදුවන ලිංගික අතවරයන්ට එරෙහිවීම. 11. කාන්තාවගේ අධ්‍යාපනය සෞඛ්‍ය හා පොදු අයිතීන් වෙනුවෙන් මැදිහත්වීම. 12. ජාත්‍යන්තරව පිළිගත් කාන්තා අයිතිවාසිකම් ශී‍්‍ර ලාංකීය කාන්තාව වෙත දිනාගැනීම උදෙසා මැදිහත්වීම.", "URL": "https://lankatruth.com/si/?p=490", "Category": "පුවත්", "Parent URL": null}