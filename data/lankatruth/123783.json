{"Source": "Lankatruth", "Timestamp": "September 28, 2021", "Headline": "හාල් මිලයි, වී මිලයි දෙකම ඩඩ්ලි ප්‍රකාශයට පත්කරයි", "News Content": "සහල සඳහා පාලන මිලක් පනවමින් ජනාධිපතිවරයා නිකුත් කර තිබූ ගැසට් නිවේදනය ඉවත් කිරීමෙන් පසු සහල් සහ වී සඳහා මිල ගණන් මහා පරිමාණ සහල් මෝල් හිමියන් විසින් පැවැත්වූමාධ්‍ය හමුවකදී සහල් සැකසුම් ව්‍යාපාරික ඩඩ්ලි සිරිසේන විසින් ප්‍රකාශය පත් කර තිබේ. ඒ අනුව සිල්ලර වෙළඳපොළේ නාඩු කිලෝ එකක් රුපියල් 115කටත් සම්බා කිලෝ එකක් රුපියල් 140කටත් කීරි සම්බා කිලෝ එකක් රුපියල් 165කටත් මිල නියම කර ඇත. එමෙන්ම ඉදිරියේදී නාඩු වී කිලෝ එකක් රුපියල් 62.50කටත් සම්බා වී කිලෝ එකක් රුපියල් 70කටත් කීරි සම්බා කිලෝවක් රුපියල් 80කටත් මිලදී ගැනීමට තීරණය කළ බවද ඔහු සඳහන් කර ඇත.", "URL": "https://lankatruth.com/si/?p=123783", "Category": "ආර්ථික පුවත්", "Parent URL": null}