{"Source": "Lankatruth", "Timestamp": "April 5, 2020", "Headline": "කොරෝනා හමුවේ සිරියානු කොමියුනිස්ට් පක්ෂයේ සහනසේවා කණ්ඩායමත් ක්‍රියාත්මක වෙයි…", "News Content": "කොරෝනා වසංගතය හමුවේ සිරියාවේ අසරණ වූ පවුල්වලට ආහාර පාර්සල් බෙදා දීම සඳහා සිරියානු කොමියුනිට්ස් පක්ෂයේ තරුණ අංශය විසින් පෙරේදා (03) කටයුතු කර ඇත. සිරියාව යනු දැඩි ලෙස අධිරාජ්‍යවාදයෙන් බැට කෑ සහ තව දුරටත් අධිරාජ්‍යවාදීන්ගේ පීඩාවට ලක් වෙමින් සිටින රටකි. විශේෂයෙන්ම මෙම අධිරාජවාදී බලපෑම්ට වගකිව යුත්තේ ඇමරිකා එක්සත් ජනපදය සහ යුරෝපා සංගමය යි. එසේම සිරියාවේ තෙල් සම්පත මංකොල්ලකෑමට මෙන්ම සිරියාව සිය රූකඩයක් කර ගැනීම්ට ද අධිරාජ්‍යවාදීන් විසින් උත්සාහ කරමින් සිටියි. මෙම අධිරාජ්‍යවාදී මැදිහත්වීම හා යුද ඇවිලවීම්වලට විරුද්ධ වෙමින් සිය කාර්යභාරය රටේ ජනතාව වෙනුවෙන් ඉටු කරමින් සිටින පක්ෂයක් වශයෙන් ඔවුන් අපගේ ඇගයීමට භාජනය විය යුතු අතර මෙවන් දුෂ්කර අවස්ථාවකදී සිය වගකීම් පැහැර නොහරිමින් ජනතාවට සහන සැලසීමද පැසසිය යුතු කරුණකි.", "URL": "https://lankatruth.com/si/?p=92127", "Category": "පුවත්", "Parent URL": null}