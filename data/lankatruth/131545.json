{"Source": "Lankatruth", "Timestamp": "April 6, 2022", "Headline": "මූල්‍ය අපරාධ නඩු 85ක් ඉල්ලා අස්කර ගෙන", "News Content": "වර්තමාන ආණ්ඩුව බලයට පත්වීමෙන් පසුව අධිකරණයේ විභාග වෙමින් පැවති මූල්‍ය අපරාධ නඩු 85ක් මේ දක්වා ඉල්ලා අස්කර ගෙන ඇත.  මෙම නඩු 85ම අල්ලස් හෝ දූෂණ චෝදනා විමර්ෂන කොමිෂන් සභාව අධිකරණය ඉදිරියේ පැවරූ ඒවා ය.  තාක්ෂණික දෝෂ හෝ කාර්ය පටිපාටියේ දෝෂ පිළිබඳව දක්වමින් මෙම නඩු ඉල්ලා අස්කර ගෙන තිබේ. පැවති සහ පවතින ආණ්ඩුවට සම්බන්ධ ප්‍රබලයන්ගේ නඩු මේ අතර තිබීම විශේෂත්වයකි.  අල්ලස් විමර්ශන කොමිෂන් සභාව මෙම නඩු 85 ඉල්ලා අස්කර ගැනීම පිළිබඳවනිල වශයෙන් පිළිගෙන ඇති අතර ඉන් නඩු 28ක් යලි පැවරීමට කටයුතු කරන බවද දන්වා ඇත.", "URL": "https://lankatruth.com/si/?p=131545", "Category": "පුවත්", "Parent URL": null}