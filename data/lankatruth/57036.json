{"Source": "Lankatruth", "Timestamp": "August 1, 2018", "Headline": "5 වසර ශිෂ්‍යත්වය 5 වන දා", "News Content": "මෙවර 5 වසර ශිෂ්‍යත්ව විභාගය ලබන 5 වැනිදා දිවයින පුරා පිහිටි විභාග මධ්‍යස්ථාන 3050කදී පැවැත්වීමට නියමිත බව විභාග දෙපාර්තමේන්තුව නිවේදනය කරයි. මෙවර 5 වසර ශිෂ්‍යත්ව විභාගය සඳහා අයදුම්කරුවන් තුන් ලක්ෂ පනස් පන්දහස් තුන්සිය විසි හය දෙනෙකු පෙනී සිටීමට නියමිතව ඇත. පළමු ප්‍රශ්න පත්‍රය පෙරවරු 09.30 සිට විනාඩි 45 ක කාලයක් පැවැත්වෙන අතර දෙවන ප්‍රශ්න පත්‍රය පෙරවරු 10.45 සිට පැයකුත් විනාඩි 15 ක කාලයක් පැවැත්වීමට නියමිතව ඇත. සෑම විභාග අපේක්ෂකයෙකුම විභාග අංකය සිය නිල ඇදුමේ වම් පස පැළද සිටිය යුතු බවත් දෙමව්පියන්ට හෝ අවසර නොලත් පුද්ගලයින්ට විභාග පැවැත්වෙන භූමියට ඇතුලු විය නොහැකි බවත් විභාග කොමසාරිස් ජනරාල් සනත් පූජිත මහතා සඳහන් කර සිටියි.", "URL": "https://lankatruth.com/si/?p=57036", "Category": "පුවත්", "Parent URL": null}