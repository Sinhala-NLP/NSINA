{"Source": "Lankatruth", "Timestamp": "July 10, 2020", "Headline": "කන්දකාඩුවලට කොරෝනා ගියේ කොහොමද? තවමත් අභිරහසක්", "News Content": "කන්දකාඩු හි පිහිටි මත්‍ද්‍රව්‍යවලට ඇබ්බැහිවුවන්ගේ පුනරුත්තාපනය කිරීමේ මධ්‍යස්ථානයට කොරෝනා හෙවත් කොවිඩ්-19 වෛරසය ඇතුළු වූයේ කෙසේදැයි තවමත් හඳුනාගෙන නැති බවත් පුනරුත්තාපනය සඳහා එම මධ්‍යස්ථානයට පුද්ගලයන් ඇතුළත් කරන්නේ පි.සි.ආර් පරික්ෂණවලින් අනතුරුව බවත් යුද හමුදාපති ශවේන්ද්‍ර සිල්වා මහතා පවසයි. එහි සමාජිකයන් හට කොවිඩ් වෛරසය ආසාදනය වූයේ කෙසේද යන්න පිළිබඳ විමර්ශන ක්‍රියාත්මක බවද ඒ මහතා ප්‍රකාශ කරයි. මේ අතර තවත් නාවික හමුදා නිලධාරියෙකුද ආසාදිතයෙකු ලෙස ඊයේ (09) දිනයේ හඳුනාගෙන තිබිණි. ඒ අනුව නාවික හමුදා කොරෝනා පොකුරද තවමත් අවසන්වී නැත. මේ අතර වසංගත රෝග විද්‍යා ඒකකයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා පවසන්නේ නිරෝධායන නිතිරීති ලිහිල් කිරීමත් සමග සෞඛ්‍යාරක්ෂිත මාර්ගෝපදේශ පිළිබඳ මහජනතාවගේ සැලකිලිමත්භාවය ගිළිහෙමින් පවතින බවට නිරික්ෂණය වන බව ය.", "URL": "https://lankatruth.com/si/?p=94695", "Category": "පුවත්", "Parent URL": null}