{"Source": "Lankatruth", "Timestamp": "April 27, 2012", "Headline": "සමෘද්ධි නිලධාරීහු ආණ්ඩුවේ මැයි දිනය වර්ජනය කරති", "News Content": "වෘත්තීය ක්‍රියාමාර්ගයක් ලෙස මෙවර ආණ්ඩුවේ මැයි දිනය වර්ජනය කිරීමට සමෘද්ධි සංවර්ධන නිලධාරීන් තීරණය කර ඇතැයි සමස්ත ලංකා එක්සත් සමෘද්ධි සංවර්ධන නිලධාරීන්ගේ සංගමය සඳහන් කරයි. තම ඉල්ලීම් කිහිපයක් සඳහා විසඳුම් ලබාදීමට රජය දිගින් දිගටම අපොහොසත් වීම හේතුවෙන් මෙම තීරණය ගත් බව ඉතාම කනගාටුවෙන් රජයට දැනුම් දෙන බව එම නිලධාරීන්ගේ සංගමය සඳහන් කළේය. වසර 17 ක සිට සමෘද්ධි සංවර්ධන නිලධාරීන් ගැටලු රාශියකට මුහුණදෙන බවත් අදාළ ගැටලු සඳහා රජය හෝ සමෘද්ධි අධිකාරිය හෝ මැදිහත් නොවන බවත්, සමෘද්ධි නිලධාරීන් නොසලකා හරින තත්ත්වයක් දක්නට ලැබෙන බවත් ඔවුන් වැඩි දුරටත් ප්‍රකාශකර සිටී.", "URL": "https://lankatruth.com/si/?p=2163", "Category": "පුවත්", "Parent URL": null}