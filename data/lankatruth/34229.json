{"Source": "Lankatruth", "Timestamp": "May 13, 2017", "Headline": "පැරණි හමුදා මූලස්ථාන භූමියේ කැණීමකදී අස්ථි කොටස් මතු වෙයි", "News Content": "පසුගිය මහින්ද රාජපක්ෂ පාලනය විසින් ෂැන්ග්‍රි ලා හෝටල් සංකීර්ණය ඉදිකිරීම සඳහා එම ආයතනයට විකුණන ලද පැරණි හමුදා මූලස්ථාන භූමියේ සිදු කරන කැණීමකදී මිනිස් අස්ථි කොටසකට සමාන අස්ථි කොටසක් හමුව ඇතැයි වාර්තා වේ. ගාලු මුවදොර පිහිටි මෙම භූමියේ අදාළ හෝටලයේ ඉදිකිරීමක් සඳහා එහි සේවයේ නියුතු පිරිස විසින් කැණීම් සිදු කිරීමේදී මෙසේ අස්ථි කොටස් හමුව ඇති අතර අදාළ අස්ථි කොටස් සොයා ගැනීම සම්බන්ධයෙන් කොටුව පොලීසිය මේ වනවිට ස්ථානීය පරීක්ෂණ ආරම්භ කර ඇති බවද වාර්තා වේ. සොයා ගන්නා ලද මෙම අස්ථි කොටස් මිනිස් අස්ථි කොටස්ද යන්න සම්බන්ධයෙන් අවසන් නිගමනයකට එළඹ නැති බවද මේ අතර වාර්තා වේ.", "URL": "https://lankatruth.com/si/?p=34229", "Category": "පුවත්", "Parent URL": null}