{"Source": "Lankatruth", "Timestamp": "June 15, 2019", "Headline": "ශ්‍රී ලංකා – ඕස්ට්‍රේලියා ක්‍රිකට් තරඟය පැවැත්වෙන ඕවල් ක්‍රීඩාංගනය ඉදිරිපිට LTTE හිතවාදීන් විරෝධතාවක", "News Content": "ලෝක කුසලාන ක්‍රිකට් තරඟාවලියේ මේ වනවිට පැවැත්වෙන ශ්‍රී ලංකා – ඕස්ට්‍රේලියා තරඟාවලිය පැවැත්වෙන ලන්ඩන්හි ඕවල් ක්‍රීඩාංගනය ඉදිරිපිට එල්.ටී.ටී.ඊ. හිතවාදීන් පිරිසක් විරෝධතාවයක නිරතව ඇතැයි වාර්තා වේ. ශ්‍රී ලංකා ක්‍රිකට් කණ්ඩායමට විරෝධය පළකරමින් මෙම පිරිස විරෝධතාවයේ නිරතව ඇත. විරෝධතා පුවරු රැගත් පිරිස ශ්‍රී ලංකා කණ්ඩායමට එරෙහිව සටන්පාඨ කියමින් විරෝධතාවය පළකර ඇති අතර ක්‍රීකට් තරඟය නැරඹීමට පැමිණි ශ්‍රී ලාංකිකයින් ක්‍රිකට් කණ්ඩායමට ජය ඝෝෂා නගමින් ඊට ප්‍රතිචාර දැක්වූබව ද වාර්තා වේ.", "URL": "https://lankatruth.com/si/?p=75826", "Category": "පුවත්", "Parent URL": null}