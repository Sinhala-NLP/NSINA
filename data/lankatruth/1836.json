{"Source": "Lankatruth", "Timestamp": "March 21, 2012", "Headline": "රුපියල වේගයෙන් කඩා වැටේ – ඩොලරය 132", "News Content": "මේ වන විට ඇමරිකානු ඩොලරයට සාපේක්ෂව රුපියලේ අගය 131.93 දක්වා ඉහල ගොස් තිබෙන බව මහ බැංකුවේ නිල වෙබ් අඩවිය සදහන් කරයි. මෙම අගය ලංකා ඉතිහාසයේ වාර්තා වූ වැඩිම අගය බව ආර්ථික විශ්ලේෂකයෝ පවසති. 2011 නොවැම්බර් 21 වන දින 2012 වසර සදහා ආණ්ඩුව විසින් අයවැය ඉදිරිපත් කිරීමේදී 3% කින් රුපියල අවප්‍රමාණය කිරීම හේතුවෙන් එය රුපියල් 114 – 115 දක්වා ඉහළ ගියේය. පෙබරවාරි මුල සතියේ රුපියල ස්ථාවර කරගැනීම සදහා මහ බැංකුව කළ මැදිහත් වීම නැවතීම හේතුවෙන් රුපියල පාවීම ආරම්භ විය. 2012 පෙබරවාරි වන විට රුපියල් 114.88 ක්ව පැවති ඩොලයක අගය අද (21) වන විට මාසයක කාලයක් පමණ ඇතුළත ඩොලරයට සාපේක්ෂව රුපිය‍ලේ අගය රුපියල් 18 කින් අවප්‍රමාණ වී ති‍බේ.", "URL": "https://lankatruth.com/si/?p=1836", "Category": "ආර්ථික පුවත්", "Parent URL": null}