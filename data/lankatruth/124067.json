{"Source": "Lankatruth", "Timestamp": "October 4, 2021", "Headline": "අදානිට මහින්දගෙන් සම්පූර්ණ බදු නිදහස", "News Content": "කොළඹ වරාය බටහිර ජැටිය ඉන්දියානු අදානි සමාගමට ලබාදීමත් සමඟ පූර්ණ බදු නිදහස් කිරීමේ කැබිනට් පත්‍රිකාවක් ඉදිරිපත් කර ඇති බව අනාවරණය වේ.  මෙම කැබිනට් පත්‍රිකාව ආර්ථික ප්‍රතිපත්ති හා සැලසුම් ක්‍රියාත්මක කිරීමේ අමාත්‍යවරයා වශයෙන් මහින්ද රාජපක්ෂ විසින් ඉදිරිපත් කර ඇත. ඩොලර් මිලියන 650ක ආයෝජන ව්‍යාපෘතියක් වශයෙන් බටහිර ජැටිය අදානි සමාගමට ලබා දීම හඳුන්වාදී තිබේ. ඒ අනුව ක්‍රමෝපායික සංවර්ධන ව්‍යාපෘතියක් (SDP) ලෙස හඳුන්වමින් පූර්ණ බදු නිදහස එම සමාගමට ලබාදීම යෝජනා කර ඇත. මෙම බදු නිදහසට අදාළ ගැසට් නිවේදනය නිකුත් කිරීමට ආර්ථික ප්‍රතිපත්ති හා සැලසුම් ක්‍රියාත්මක කිරීමේ ඇමතිවරයා ලෙස මහින්ද රාජපක්ෂ විසින් කැබිනට් යෝජනාව ඉදිරිපත් කර තිබේ.", "URL": "https://lankatruth.com/si/?p=124067", "Category": "පුවත්", "Parent URL": null}