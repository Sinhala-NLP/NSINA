{"Source": "Lankatruth", "Timestamp": "January 13, 2022", "Headline": "පොහොට්ටුවේ බිමත් ඇවිලේ", "News Content": "හම්බන්තොට ලුණු සමාගමේ සභාපති ලෙස පත්කර සිටින නිෂාන්ත සඳබරන එම තනතුරෙන් ඉවත් කරන ලෙස ඉල්ලා හම්බන්තොට නගරාධිපති එරාජ් රවීන්ද්‍ර ප්‍රනාන්දු මාරාන්තික උපවාසයක නියැලෙමින් සිටී.  මෙම සභාපති ජනාධිපතිවරයා විසින් පත් කළ අයෙකි. ඔහු ඉවත් කරන ලෙස ඉල්ලා සිටින්නේ ද පොහොට්ටු පක්ෂයේම නගරාධිපතිවරයෙකු වන අතර මෙම දෙදෙනාම පසුගිය ජනාධිපතිවරණයේදී සහ මහා මැතිවරණයේදී එක්ව ක්‍රියා කළ අය වෙති.  මේ වනවිට ආණ්ඩුවේ කැබිනට් ඇමතිවරුන්, රාජ්‍ය ඇමතිවරුන් සහ පාර්ලිමේන්තු මන්ත්‍රීවරුන් අතර ඇතිවී තිබෙන ගැටුම් බිම් මට්ටම දක්වාම ව්‍යාප්ත වී ඇති බව මෙම උපවාසයෙන් සනාථ වී තිබේ. පළාත් පාලන ආයතනවල අයවැය පරාද කිරීමට පොහොට්ටු පක්ෂයේ බලය තිබෙන බොහෝ ආයතනවල ක්‍රියාකර තිබිණි.  එයින් පිටත රාජ්‍ය ව්‍යාපාර ආයතන සහ පළාත් පාලන ආයතනවල ප්‍රධානීන් අතර පවා ගැටුම් උග්‍රවී ඇති බව හම්බන්තොට දිස්ත්‍රික්කය තුළම සිදු කරන මෙම උපවාසයෙන් තහවුරු වේ.", "URL": "https://lankatruth.com/si/?p=127739", "Category": "පුවත්", "Parent URL": null}