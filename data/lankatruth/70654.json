{"Source": "Lankatruth", "Timestamp": "March 19, 2019", "Headline": "නාලක ද සිල්වා යලි රිමාන්ඩ්", "News Content": "ජනාධිපතිවරයා, හිටපු ආරක්ෂක ලේකම්වරයා සහ උසස් පොලිස් නිළධාරියෙකු ඝාතනය කිරීමට කුමන්ත්‍රණය කිරීමේ චෝදනාව යටත් අත්අඩංගුවට ගෙන සිටින හිටපු නියෝජ්‍ය පොලිස්පති නාලක ද සිල්වා මහතා ලබන 26 වැනිදා දක්වා යලි රක්ෂිත බන්ධනාගාර ගතකර තිබේ. සිද්ධියට අදාල නඩුව අද(19) කොළඹ කොටුව මහේස්ත්‍රාත් රංග දිසානායක මහතා ඉදිරියේ කැඳවූ අතර එහිදී මීට පෙර අධිකරණය දන්වා සිටි පරිදි නාලක ද සිල්වා මහතාට එරෙහිව පවතින චෝදනා සනාථ කිරීම සඳහා වන සාක්ෂි සම්බන්ධ සම්පිණ්ඩන වාර්තාවක් අධිකරණයට ඉදිරිපත් කර තිබේ. එම වාර්තාව සළකා බැලූ අධිකරණය සැකකරු වෙනුවෙන් පෙනීසිටි නීතීඥවරයාට දන්වා සිටියේ ඉදිරි නඩු දිනයේදී සැකකරු සම්බන්ධව ඇප සඳහා කරුණු ඉදිරිපත් කරන ලෙසයි.", "URL": "https://lankatruth.com/si/?p=70654", "Category": "පුවත්", "Parent URL": null}