{"Source": "Lankatruth", "Timestamp": "August 4, 2021", "Headline": "නිවසේ මියගිය අඹුසැමි යුවළට කොරෝනා", "News Content": "ගාල්ලේ නාගොඩ ප්‍රදේශයේ නිවසේ දී මියගොස් සිටි එකම පවුලේ සැමියාට සහ බිරිඳට කොවිඩ් – 19 ආසාදිනය වී සිට ඇති බව එම දේහයන් පිළිබඳ සිදු කර ඇති PCR පරීක්ෂණයේදී තහවුරු වූයේයැයි කරාපිටිය ශික්ෂණ රෝහලේ අධිකරණ වෛද්‍ය අංශය පවසයි. මෙලෙස මියගොස් ඇත්තේ නාගොඩ කුරුපනාව පදිංචි 73 හැවිරිදි පිරිමි පුද්ගලයකු සහ 72 හැවිරිදි කාන්තාවකි. පසුගිය 02 දා මියගිය සැමියාගේ සිරුර කරාපිටිය රෝහලට ගෙනවිත් කරන ලද PCR පරීක්ෂණයෙන් ඔහුද කොවිඩ් – 19 ආසාදිත බව ඊයේ තහවුරු වී තිබේ. මේ අතර ඔහුගේ බිරිඳද ඊයේ නිවසේ දීම මියගොස් ඇත. ඇගේ සිරුරද කරාපිටිය ශික්ෂණ රෝහලට ගෙනවිත් කරන ලද PCR පරීක්ෂණයේ ප්‍රතිඵල අද (04) උදෑසන ලැබී ඇති අතර ඉන් තහවුරු වී ඇත්තේ ඇයද මියගොස් ඇත්තේ කොවිඩ් – 19 ආසාදනය වීමෙන් බවය. මොවුන් දෙදෙනාගේ මළ සිරුරු නිරෝධායන නීති අනුව අද සවස දඩල්ල පොදු ආදාහනාගාරයේදී දී ආදාහනය කිරීමට නියමිත බව අධිකරණ වෛද්‍ය අංශය පවසයි. දේහයන් සම්බන්ද මරණ පරීක්ෂණ කරාපිටිය රෝහලේදී නාගරික හදිසි මරණ පරීක්ෂක එන්.ජී.බී කරුණාතිලක විසින් සිදුකරන තිබේ.", "URL": "https://lankatruth.com/si/?p=120871", "Category": "කොවිඩ් -19 (කොරෝනා ) පුවත්", "Parent URL": null}