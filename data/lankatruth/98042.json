{"Source": "Lankatruth", "Timestamp": "October 18, 2020", "Headline": "කුඩේ ඉල්ලීම නිවැරදියිලූ… සීතාගේ කුඩේ යළි කරළියට…", "News Content": "තමන් කුඩයක්, විදුලි ලාම්පුවක්, අයි පෑඩ් එකක් ඉල්ලමින් නිකුත් කළ ලිපිය නීත්‍යනුකූල බවත් එම ද්‍රව්‍ය ඉල්ලා සිටියේ ඒවා ඉල්ලා සිටියයුතු ආකාරයට බවත් නිපුනතා සංවර්ධන වෘත්තීය අධ්‍යාපන, පර්යේෂණ හා නව නිපැයුම් රාජ්‍ය අමාත්‍ය විශේෂඥ වෛද්‍ය සීතා අරඹේපොළ මහත්මිය සතිඅන්ත පුවත්පතකට සම්මුඛ සාකච්ඡාවක් ලබාදෙමින් සඳහන් කර තිබේ. තමන් රාජ්‍ය අමාත්‍ය තනතුරට පැමිණ ඇත්තේ දැවැන්ත කැපකිරීමක් සිදු කර බවත් එම කැපකිරීම ඕනෑවටත් වඩා සිදු කිරීම තම අරමුණ බවත් ඇය එහිදී සඳහන් කරයි. මෙම ලිපිය තනිකරම රාජකාරි ලිපියක් බවත් එවැනි ලිපියක් සමාජ මාධ්‍යවල පල කිරීම වැරදි දෙයක් බවත් ඇය සඳහන් කරයි. නීත්‍යනුකූලව කළ කටයුත්තක් මාධ්‍ය මගින් වැරදි දෙයක් ලෙස පෙන්වන බවත් රාජ්‍ය ඇමතිවරිය සඳහන් කරයි. කුඩයක්, විදුලි ලාම්පුවක් ආදිය ඉල්ලා සිටීම සාමාන්‍ය දෙයක් බවත් මෙවැනි ලිපි සමාජ මාධ්‍යවල දැමිය යුතුයැයි කියා එකක් නැති බවත් සීතා අරඹේපොළ රාජ්‍ය අමාත්‍යවරිය සඳහන් කරයි. රාජ්‍ය අමාත්‍ය විශේෂඥ වෛද්‍ය සීතා අරඹේපොළ මහත්මිය වසර ගණනාවක් පෞද්ගලික රෝහල් කිහිපයකම සේවයේ නියුතුව සිටි වෛද්‍යවරියකි.", "URL": "https://lankatruth.com/si/?p=98042", "Category": "පුවත්", "Parent URL": null}