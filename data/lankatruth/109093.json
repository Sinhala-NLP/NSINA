{"Source": "Lankatruth", "Timestamp": "January 22, 2021", "Headline": "ජනවාරි 21 කොරෝනා ආසාදිතයින් 887ක් වාර්තා වෙයි", "News Content": "ඊයේ (21) දිනයේ දී සමස්ත ශ්‍රී ලංකාවෙන්ම කොරෝනා ආසාදිතයින් 887දෙනෙකු හඳුනාගෙන ඇති අතර එම ආසාදිතයින් දිවයිනේ සියලුම දිස්ත්‍රික්කයන්ගෙන් වාර්තා වීම විශේෂත්වයකි. එම ආසාදිතයින් 868ක් පෑළියගොඩ පොකුරේ ආශ්‍රිතයින් ද, ආසාදිතයින් 7 දෙනෙකු බන්ධනාගාර පොකුරට ද අයත් වේ. එමෙන්ම, කටාර් සිට පැමිණි 8 දෙනෙකු ද, කුවේට් සිට පැමිණි තිදෙනෙකු ද, රුසියාවේ සිට පැමිණි එක් අයෙකු ද, එක්සත් අරාබි එමීර් රාජ්‍යයේ සිට පැමිණි එක් අයෙකු ද, යුක්‍රේනයේ සිට පැමිණි එක් අයෙකු ද ආසාදිතයින් ලෙස වාර්තා වී තිබේ. මේ වනවිට ශ්‍රී ලංකාවෙන් වාර්තා වී ඇති සමස්ත කොරෝනා ආසාදිතයින් ගණන 56,076ක් දක්වා ඉහළ ගොස් තිබෙනවා.", "URL": "https://lankatruth.com/si/?p=109093", "Category": "කොවිඩ් -19 (කොරෝනා ) පුවත්", "Parent URL": null}