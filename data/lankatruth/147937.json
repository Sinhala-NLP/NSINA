{"Source": "Lankatruth", "Timestamp": "June 19, 2023", "Headline": "වැල්ලම්පිටියේ වෙඩි තැබීමක්", "News Content": "යතුරුපැදියකින් පැමිණි නාඳුනන පුද්ගලයන් දෙදෙනෙක් ඊයේ (18) රාත්‍රී වැල්ලම්පිටිය අයි.ඩී.එච් පාරට හැරෙන හන්දිය අසළදී සිදු කළ වෙඩි තැබීමකින් පුද්ගලයෙකු තුවාල ලබා රෝහල් ගතකර ඇතැයි වැල්ලම්පිටිය පොලිසිය කියයි. වෙඩි තැබීමට යොදාගෙන ඇත්තේ ගල්කටස් වර්ගයේ ගිනි අවියක් බවට මේ වනවිට අනාවරණය කරගෙන ඇති බවත් වෙඩි තැබීමට හේතුව නිශ්චිත ලෙස අනාවරණය වී නැති බවත් පොලිසිය සඳහන් කරයි. මෙම වෙඩි තැබීම සිදු කර ඇත්තේ තුවාල ලද පුද්ගලයා පලතුරු වෙළෙඳ සැලක් ආසන්නයේ රැඳී සිටියදීය. වැල්ලම්පිටිය පොලීසියේ ස්ථානාධිපති ප්‍රධාන පොලිස් පරීක්ෂක ඉන්දික නිලන්ත මහතාගේ උපදෙස් මත පරීක්ෂණ පැවැත්වේ.", "URL": "https://lankatruth.com/si/?p=147937", "Category": "පුවත්", "Parent URL": null}