{"Source": "Lankatruth", "Timestamp": "December 22, 2022", "Headline": "අපේ රටේ විදුලියේ පියාගේ නමින් නම් කළ බලාගාරයත් කොරියාවට විකුනන්න යනවා…", "News Content": "මෙරට ජල විදුලි බලයේ නිර්මාතෘ ඩී.ජේ විමල සුරේන්ද්‍ර බලාගාරය ඇතුළු ජල විදුලි බලාගාර මෙන්න විදුලිබල මණ්ඩලයේ කොටස් විකුණා දැමීමට ආණ්ඩුව ගෙනයන ක්‍රියාමාර්ග පරාජය කරන බව ලංකා විදුලිබල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රංජන් ජයලාල් පැවසීය. ඔහු මේ බව පැවසූවේ අද (22) ලක්විජය බලාගාරය ඉදිරිපිට පැවති විරෝධතා රැලියක් අමතමින්ය. ඔහු එහිදී අවධාරණය කළේ කංචන ඇමතිවරයා මහ බංකුව කොල්ලකන ලද පුද්ගලයා සමග එක් වී මෙම විනාශකාරී ක්‍රියාමාර්ග දියත් කර ඇති බවය. ජල විදුලි උත්පාදනය, පානීය ජලය මෙන්ම ගොවිතැනට ජලය ලබාදෙන විදුලිබලාගාරද විකුණා දැමීමට රනිල් වික්‍රමසිංහ ඇතුළු නඩය ක්‍රියාකරන බව පැවසීය. එයට විරුද්ධව නැගී සිටින විදුලිබල මණ්ඩලයේ සේවකයින් සහ පාරිභෝගිකයන් අතර ගැටීමක් ඇති කිරීමේ කුමන්ත්‍රණයක් රනිල් වික්‍රමසිංහගේ අවතාරය විසින් දියත් කර ඇති බවද එම විරෝධතා ව්‍යාපාරයේදී හෙළි කළේය. මෙම විරෝධතාවයට ලංකා විදුලි බල මණ්ඩලයේ වෘත්තිය සමිති 30ක පිරිස් එක්වී සිටියහ. එමෙන්ම නොරෝච්චෝල ලක්විජය බලාගාරයෙ කළමණාකාරු නාලක විජයකොන් ඇතුළු බලාගාර කාර්ය මණ්ඩලයද එක්ව සිටීම විශේෂත්වයකි. පිරිස කළු කොඩි ඔසවා විරෝධතාවයට එක්ව තිබු අතර ලක්විජය බලාගාරය අවට කළු කොඩි ප්‍රදර්ශනය කිරීමද දැක ගත හැකි විය.", "URL": "https://lankatruth.com/si/?p=143090", "Category": "පුවත්", "Parent URL": null}