{"Source": "Lankatruth", "Timestamp": "July 20, 2023", "Headline": "ඉන්දීය ගමනට පෙර රනිල් ප්‍රබල වෙට්ටුවක් දාලා…", "News Content": "ඉන්දු ලංකා ගිවිසුම අනුමත කළ 87 කැබිනට් මණ්ඩලයේ සිටි සාමාජිකයෙකු වන වර්තමාන ජනාධිපති රනිල් වික්‍රමසිංහ 13 වෙනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් ඉන්දීය නිල සංචාරයට පෙර ප්‍රකාශ කරන ලද කරුණු රැසක් සම්බන්දයෙන් පවතින පරස්පරතාවයන් පාර්ලිමේන්තු මන්ත්‍රී එම්.ඒ සුමන්ධිරන් විසින් හෙළි කර තිබේ. අද (20) උදෑසන සිරස රූපවාහිනියෙන් විකාශනය වූ පැතිකඩ වැඩසටහනට එක්වෙමින් මන්ත්‍රී සුමන්තිරන් විසින් මෙම කරුණු හෙළිකරනු ලැබ ඇත. එහිදී විශේෂයෙන් අවධාරණය කර තිබෙන්නේ “මම රනිල් රාජපක්ෂ නෙවෙයි. මහින්ද දුන් පොරොන්දු මම දන්නැහැ.” ආදී වශයෙන් ඉතාමත් මගහැරයන සුළු ආකාරයේ වගකීම් විරහිතව කටයුතු කර ඇති බවය. ඉන්දීය නිල සංචාරය ආසන්නයේදී මෙරට උතුරු නැගෙනහිර දුවිඩ මන්ත්‍රීවරු හමුවී එම පළාත්වල ජනතාවගේ ප්‍රශ්න විසඳීමට තමන් සූදානම් බව ඉන්දියාවට පෙන්වීමට පමණක් ක්‍රියා කරනු ලැබ ඇති බවය. අදාල සාකච්ඡාවලදී ජනාධිපති රනිල් වික්‍රමසිංහ “මහින්ද රාජපක්ෂ දුන්නු පොරොන්දු ගැන මම දන්නෙ නැහැ.” යනුවෙන් ප්‍රකාශ කර අදාල සියලු ප්‍රශ්නවලින් මගහැර ගිය බවට පාර්ලිමේන්තු මන්ත්‍රී එම්.ඒ සුමන්තිරන් විසින් හෙළිකරණු ලැබීය.", "URL": "https://lankatruth.com/si/?p=149418", "Category": "පුවත්", "Parent URL": null}