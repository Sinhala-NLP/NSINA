{"Source": "Lankatruth", "Timestamp": "November 25, 2020", "Headline": "කොරෝනා ආසාදිත බේරුවල ශ්‍රීලනිප මන්ත්‍රී සභාවටත් ඇවිල්ලා…", "News Content": "බේරුවල ප්‍රාදේශීය සභවෙ නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරු 05 දෙ‍නාගේ දර්ගා නගරයේ පදිංචි මන්ත්‍රීවරයෙකුට කොවිඩ් ආසාදනය වී ඇතැයි වාර්තා වේ. එම මන්ත්‍රීවරයා PCR පරීක්ෂණයට භාජනය කළ පසු සභාවටද පැමිණ ඇතැයි අනාවරණය වී තිබේ. මේ හේතුවෙන් බේරුවල ප්‍රාදේශීය සභවෙ සභාපතිවරයා, සභාපතිවරයාගේ රියදුරා සහ තවත් මන්ත්‍රීවරයෙකුද ඔවුන්ගේ නිවාසවලම නිරෝධායනයට යොමු කිරීමට සෞඛ්‍ය අංශ කටයුතු කර ඇත. සෞඛ්‍ය අංශ නියෝග මත දර්ගා නගරයේ පිහිටි බේරුවල ප්‍රාදේශීය සභවෙ උප කාර්යාලය ලබන මස 07 වැනිදා තෙක් වසා දැමීමටද කටයුතු කර තිබේ.", "URL": "https://lankatruth.com/si/?p=101320", "Category": "කොවිඩ් -19 (කොරෝනා ) පුවත්", "Parent URL": null}