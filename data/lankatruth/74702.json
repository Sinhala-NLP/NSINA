{"Source": "Lankatruth", "Timestamp": "May 28, 2019", "Headline": "වැසි තත්වයේ වැඩිවීමක්", "News Content": "ඉදිරි දින කිහිපයේ දිවයිනේ නිරිත දිග කොටසේ වැසි තත්වයේ තරමක වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව නිවේදනය කරයි. හෙට(29) සහ අනිද්දා(30) දිනයන් හි මෙම තත්වයේ ඉහළ අගයක් අපේක්ෂා කරන බව කාලගුණ විද්‍යා දෙපාර්තමේන්තුව වැඩිදුරටත් සඳහන් කරයි. අද දිනය තුළ බස්නාහිර, දකුණ, සබරගමුව සහ මධ්‍යම පළාත්වල විටින් විට වැසි හෝ ගිගුරුම් සහිත වැසි ඇතිවිය හැකි අතර වයඹ පළාතේ වැසි වාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වේ. ඌව පළාත තුළ පස්වරු 2.00න් පසුව සවස් කාලයේ ස්ථාන කිහිපයක වැසි වාර අපේක්ෂා කරන අතර බස්නාහිර, සබරගමුව සහ මධ්‍යම පළාත්වල සහ ගාල්ල, මාතර දිස්ත්‍රික්කවල ඇතැම් ස්ථානවලත් මිලිමීටර් 75ක පමණ තද වැසි ඇතිවිය හැකිය.", "URL": "https://lankatruth.com/si/?p=74702", "Category": "පුවත්", "Parent URL": null}