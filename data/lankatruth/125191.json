{"Source": "Lankatruth", "Timestamp": "October 29, 2021", "Headline": "සහල්, සීනි, සිමෙන්ති ඇතුළු අත්‍යාවශ්‍ය භාණ්ඩ රැසක හිඟයක්", "News Content": "වෙළෙඳපොළේ සහල්, සීනි, සිමෙන්ති ඇතුළු අත්‍යවශ්‍ය භාණ්ඩ රැසක හිඟයක් පවතින බව පාරිභෝගික අයිතීන් සුරැකීමේ සංගමයේ සභාපති රංජිත් විතානගේ පවසයි. ඇතැම් වෙළෙඳසල්වල සහල්, සීනි ඇතුළු අත්‍යවශ්‍ය භාණ්ඩ තිබුණත් මිල ගණන් ඉහළ යෑම සහ සීමාකර භාණ්ඩ ලබාදෙන බවට මහජනතාව තම සංගමයට දැනුම් දී ඇතැයි ද ඔහු කියයි. වෙළෙඳපොළ තුළ සිමෙන්ති හිඟයක්ද පවතින බවත් ඇතැම් වෙළෙඳුන් සිමෙන්ති කොට්ටයක් රුපියල් 1500ක් වැනි මිලකට අලෙවි කරන බවත් එය මිලදී ගැනීමට වෙනත් අමුද්‍රව්‍යද මිලදී ගැනිමට ජනතාවට සිදු වි ඇති බවත් ඔහු පවසයි. විශේෂයෙන් පාලන මිලක් නොමැති නිසා ඇතැම් භාණ්ඩවලට උදයට එක මිලක්ද සවසට තවත් මිලක්ද ගෙවීමට පාරිභෝගිකයින්ට සිදුව ඇති බව මහජනතාව පවසන්නේ යැයිද ඔහු වැඩිදුරටත් අවධාරණය කරයි.", "URL": "https://lankatruth.com/si/?p=125191", "Category": "ආර්ථික පුවත්", "Parent URL": null}