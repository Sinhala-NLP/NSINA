{"Source": "Lankatruth", "Timestamp": "May 7, 2021", "Headline": "කුරුණෑගල නගරාධිපතිට එන්නත දුන්නේ කුමන පදනමකින්ද? ග්‍රාමනිලධාරීන් ප්‍රශ්න කරති", "News Content": "රාජ්‍යනිලධාරීන්ගේ ජීවිත අනතුරේ තිබියදීකුරුණෑගල නගරාධිපති තුෂාර සංජිව විතාරණ මහතාට කොවිඩ් එන්නත ලබා දුන්නේ කුමන පදනමක් මතදැයි ශ්‍රීලංකා ග්‍රාමනිලධාරීසංගමය ප්‍රශ්න කර සිටී. සෞඛ්‍ය සේවකයන් වෙනුවෙන් නිකුත් කළ ඇස්ට්‍රාසෙනිකා එන්නතේ දෙවෙනි මාත්‍රාව කුරුණෑගල නගරාධිපතිවරයා සහ ආණ්ඩු පක්ෂයේ ප්‍රබලයකුගේ ඥාතීන් පිරිසක් හොර රහසේ ලබා ගෙන ඇති බවට මාධ්‍ය හරහා ප්‍රකාශයට පත්වීමත් සමග කොවිඩ් ආසාදිතයින් සමඟ නිරන්තරයෙන් ගැටෙන රාජ්‍ය නිලධාරීන් කණ්ඩායමක් වන ග්‍රාමනිලධාරීන් වෙනුවෙන් එම එන්නත ලබා දිය යුතු බවට ශ්‍රී ලංකා ග්‍රාමනිලධාරී සංගමය පවසයි. ඊයේ (06) දිනයේදී එම සංගමය කැඳවා තිබූමාධ්‍ය හමුවකදීඑහි නියෝජිතය මාධ්‍ය වෙත දැක්වූඅදහස් මෙසේය. ” අපි අවස්ථා කිහිපයකදි මේ රටේ ජනාධිපතිවරයාගෙන්, දේශපාලන අධිකාරියෙන් ඉල්ලීමක් කළා ඉදිරි පෙළේ ඉන්න සෞඛ්‍ය නිලධාරීන් හා සමානව රාජකාරීකරන ග්‍රාමනිලධාරීන්ට කොවීඩ්ෂීල්ඩ් එන්නත හෝ ස්පුට්නික් එන්නත ලබා දෙන්න කියලා. අපිට වාර්තා වෙලා තිබෙනවා කුරුණෑගල නගරාධිපතිවරයා ඒ එන්නත ලබා දීලා තිබෙනවා කියලා. අපි අහනවා මොන හේතුවක් උඩද කුරුණෑගල නගරාධිපතිවරයා වගේ අයට එන්නත් ලබා දුන්නේ. මේ රටේ වැඩකරන රාජ්‍ය නිලධාරීන්ගේ ජීවිත අනතුරේ තිබියදීදේශපාලඥයින්ට එන්නත් ලබා දීමෙන් ආණ්ඩුව මොකක්ද බලාපොරොත්තු වෙන්නේ.” යනුවෙන් ප්‍රශ්න කරුණු ලැබීය.", "URL": "https://lankatruth.com/si/?p=116119", "Category": "පුවත්", "Parent URL": null}