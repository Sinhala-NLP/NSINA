{"Source": "Lankatruth", "Timestamp": "February 22, 2019", "Headline": "ගෝඨා නිසා ආරක්ෂක මූලස්ථානයට කෝටි 6,000ක් බිලි", "News Content": "බත්තරමුල්ල අකුරේගොඩ ප්‍රදේශයේ ඉදිකෙරෙමින් පවතින ආරක්ෂක මූලස්ථානයට මේ වනවිට රුපියල් කොටි 6,000ක් පමණ වැයකර තිබුණ ද, ඉතිරි ඉදිකිරීම් වෙනුවෙන් ඊටත් වඩා විශාල මුදලක් වැයවනු ඇති බවට තොරතුරු හෙළිවේ. දැනටද ඉදිකර අවසන් වී ඇත්තේ, එම ගොඩනැගිලි සංකීර්ණයේ සැකිල්ල පමණය. එය සම්පූර්ණයෙන් නිම කිරීමේ වියදම කොතරම් වේ දැයි ඇස්තමේන්තු ගත කර නොමැති බව හෙලිවේ. මෙහි විශේෂත්වය වන්නේ ඇමරිකානු ආරක්ෂක මූලස්ථාන ගොඩනැඟිලි සංකීර්ණය වන පෙන්ටගනයේ ආකෘතියට නිර්මාණය කිරීමේ කටයුතු හිටපු ආක්ෂක අමාත්‍යාංශයේ ලේකම් ගෝඨාභය රාජපක්ෂගේ බල කිරීම් මත සැළසුම් කර තිබීමය. ගෝඨාබය රාජපක්ෂ සහ මහින්ද රාජපක්ෂ යන දෙදෙනාම මුල්වී ගාලු මුවදොර යුධ හමුදා මූලස්ථාන ගොඩනැගිලි සංකීර්ණය පිහිටා තිබූ භූමිය ෂැන්ග්‍රිලා හෝටල් සමාගමට ඉතා අඩු මිලකට විකුණා දැමීම නිසා සිදුව ඇත්තේ අතිවිශාල මූල්‍යමය විනාශයකි. 2010 දී මෙම ඉඩම විකුණා දැමූයේ රුපියල් කෝටි 1,100කටය. ඉඩම විකුණා ලබාගත් මුදල මෙන් පස් ගුණයකට වැඩි මුදලක් දැන් මේ වෙනුවෙන් වැය කර තිබේ. – ලංකා ඉරිදා සංග්‍රහය –", "URL": "https://lankatruth.com/si/?p=68782", "Category": "පුවත්", "Parent URL": null}