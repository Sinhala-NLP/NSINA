{"Source": "Lankatruth", "Timestamp": "March 22, 2020", "Headline": "මෙරටින් හමුවූ කොරෝනා ආසාදිත ගණන 81 දක්වා ඉහළට", "News Content": "කොරෝනා ආසාදිත පුද්ගලයන්ගේ සංඛ්‍යාව මේ වනවිට 81 දක්වා ඉහළ ගොස් ඇතැයි වසංගත රෝග විද්‍යා ඒකකය වාර්තා කරයි. ඒ අනුව අද (22) දින අසාදනය වූ පුද්ගලයින් 04 දෙනෙකු හමුවී තිබේ. චීන ජාතික කාන්තාවක් ශ්‍රී ලංකාවේ පළමු කොරෝනා වෛරස් ආසාධිත රෝගියා ලෙස ජනවාරි 27 වනදා හමුවූ අතර ලංකාවේන් හමුවූ පළමු ශ්‍රී ලාංකිකයා වාර්තා වූයේ මාර්තු 11 වනදාය. ඉන් පසු මාර්තු 14 දින වනවිට කොරෝනා ආසාදිතයින් දස දෙනෙකුද, මාර්තු 15 වනවිට කොරෝනා ආසාදිතයින් 18 දෙනෙකුද, මාර්තු 16 වනවිට කොරෝනා ආසාදිතයින් 28 දෙනෙකුද වාර්තා වූහ. මාර්තු 17 වනදා වනවිට කොරෝනා ආසාදිතයින් 43 දෙනෙකු වාර්තා වී තිබූ අතර එදින පමණක් පුද්ගලයින් 15 දෙනෙකු හමුවී තිබේ. කොරෝනා ආසාධිතයින් 52දෙනෙකු මාර්තු 18 දා වනවිට වාර්තා වූ අතර 19 වනදා වනවිට එය 59 දක්වා ඉහළ ගොස් තිබිණි. පසුගිය 20 වනදා වනවිට එම ගණන 72 දක්වා ඉහළ ගොස් තිබූ අතර එදින තුළ පමණක් කොරෝනා වෛරසය ආසාධිත පුද්ගලයින් 13 දෙනෙකු හමුවී තිබිණි. ඊයේ (21) වනවිට කොරෝනා ආසාදිතයන්ගේ ගණන 77 දක්වා ඉහළ ගොස් තිබූ අතර අද වනවිට එම අද වනවිට ගණන 81 දක්වා ඉහළට ගොස් ඇත. කොරෝනා ආසාදිත බවට සැක පුද්ගලයන් 222දෙනෙකු රෝහල්වලට යොමු කර තිබේ.", "URL": "https://lankatruth.com/si/?p=91459", "Category": "පුවත්", "Parent URL": null}