{"Source": "Lankatruth", "Timestamp": "February 8, 2021", "Headline": "වතු කම්කරු සටනට ඡයක් – වෘත්තීය සමිති යෝජනාව වැඩි ඡන්දයෙන් සම්මතයි", "News Content": "වතු කම්කරුවන්ගේ දිනක වැටුප රුපියල් 1000ක් කළ යතු බවට වතු කම්කරු වෘත්තීය සමිති දිගින් දිටම අරගල කළ අතර මේ වනතෙක් එය ලබා දීමට ආණ්ඩුව හෝ වතු සමාගම් කටයුතු කර නැත. ඒ සම්බන්ධයෙන් කම්කරු කොමසාරිස් ජෙනරාල්වරයාගේ ප්‍රධානත්වයෙන් වතු වෘත්තිය සමිති සහ වතු සමාගම්වල ප්‍රධාන විධායක නිලධාරින්ගේ සහභාගීත්වයෙන් විශේෂ සාකච්ඡාවක් අද (08) කම්කරු අමාත්‍යංශයේදී පැවැත්විණි. මේ සම්බන්ධයෙන් අදහස් දැකුවූ සමස්ත ලංකා වතු කම්කරු සංගමයේ සභාපත් කිට්නන් සෙල්වරාජ් පවසා සිටියේ එහිදී දෛණික වැටුප රුපියල් 1000ක් කළ යුතු බවට වෘත්තීය සමිති යෝජනා කළ නමුත් වතු සමාගම් දෛණික වැටුප රුපියල් 565ක් ලෙස යෝජනා කළ බවයි. එහිදී වෘත්තීය සමිති ඊට විරෝධය දැක්වීම හේතුවෙන් දෛණික වැටුප 1000ක්ද රුපියල් 565ක්ද යන්න පිළිබඳව ඡන්ද විමසීමක් පැවැත්වූ බවත් එහිදී වෘත්තීය සමිති ඉදිරිපත් කළ රුපියල් 1000ක යෝජනාවට ඡන්ද 11ක් ලැබුණු බවත් එයට විරුද්ධව ලැබුනේ ඡන්ද 08ක් පමණක් බවත් ඔහු පවසයි. ඒ අනුව වෘත්තීයසමිති යෝජනවා වැඩි ඡන්දයෙන් සම්මත වීතිබේ. ඒ අනුය එම රුපියල් 1000ස ලබාදීමේදී රුපියල් 900ක් වතු සමාගම්වලිනුත් රුපියල් 100ක් ආණ්ඩුවේ අයවැයෙනුත් ලබාදීමට යෝජනා වී ඇත. එහෙත් එම යෝජනාව කැබිනට් මණ්ඩලය යොමු කර අනුමැතිය ලබාගත යුතු බැවින් එතෙක් සමස්ත ලංකා වතු කම්කරු සංගම අවධානයෙන් සිටින බවත් එහි සභාපති සභාපත් කිට්නන් සෙල්වරාජ් වැඩිදුරටත් පැවසීය.", "URL": "https://lankatruth.com/si/?p=110219", "Category": "පුවත්", "Parent URL": null}