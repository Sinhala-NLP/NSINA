{"Source": "Lankatruth", "Timestamp": "October 8, 2021", "Headline": "නුවරඑළියේ ගින්නකින් එකම පවුලේ පහක් ජීවිතක්ෂයට", "News Content": "නුවරඑළිය රාගලවත්ත මැදකෙටසේ නිවෙසක ඇති වූ ගින්නකින් එකම පවුලේ පස් දෙනකු මියගොස් ඇතැයි රාගල පොලිසිය සඳහන් කරයි. අවුරුදු දෙකක් සහ අවුරුදු 11ක් වයසැති දරුවන් දෙදෙනකුද එම පිරිස අතර සිටිති. එම දරුවන්ගේ මව, ආච්චි, සීයාද මියගිය පිරිස අතර ඇතැයි පොලිසිය කියයි. මෙම ගින්න රාගලවත්ත මැද කොටසේ තාවකාලිකව ඉදිකළ නිවෙසක හටගෙන ඇති අතර ගින්නට හේතුව මෙතෙක් හඳුනාගෙන නැත. දරුවන්ගගේ පියා කොළඹ ප්‍රදේශයේ රැකියාවක නිරත වන බවටද තොරතුරු වාර්තා වෙයි.", "URL": "https://lankatruth.com/si/?p=124301", "Category": "පුවත්", "Parent URL": null}