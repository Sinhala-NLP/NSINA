{"Source": "Lankatruth", "Timestamp": "January 25, 2021", "Headline": "අදත් ආසාදිතයින් 04 දෙනෙකු මරණයට", "News Content": "තවත් කොවිඩ් – 19 ආසාදිතයන් 04 දෙනෙකු ජීවිතක්ෂයට පත්වූ බව රජයේ ප්‍රවෘත්ති දෙපාර්තමේන්තුව අද (25) රාත්‍රියේ නිවේදනය කළේය. ඒ අනුව මෙලෙස මරණයට පත්ව ඇත්තේ කොළඹ, කළුතර, රත්නපුර සහ කෑගල්ල දිස්ත්‍රික්කවල පදිංචි 43, 49, 71 සහ 76 යන වයස්වල පසුවූ පරිසකි. ඔවුන් අතරින් දෙදෙනෙකුම පිරිමි පුද්ගලයන් වන අතර අනෙක් දෙදෙනා කාන්තාවන්ය. ඒ අනුව කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 287කි.", "URL": "https://lankatruth.com/si/?p=109298", "Category": "කොවිඩ් -19 (කොරෝනා ) පුවත්", "Parent URL": null}