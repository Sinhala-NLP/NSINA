{"Source": "Lankatruth", "Timestamp": "July 9, 2018", "Headline": "ගොවි නායකයින් හා වනජීවී ඇමති අතර විශේෂ සාකච්ඡාවක්", "News Content": "වන අලි ප්‍රශ්නය ඇතුළු වන සතුන්ගෙන් වගා භූමිවලට සිදුවන හානි වලක්වා ගැනීම සහ අලි මිනිස් ගැටුම පාලනය කරගැනීමට වැඩපිළිවෙලක් සාකච්ඡා කිරීම සඳහා ගොවි නායකයින් සහ වනජීවී අමාත්‍ය සරත් ෆොන්සේකා මහතා අතර සාකච්ඡාවක් ලබන 11වනදා එම අමාත්‍යාංශයේදී පැවැත්වෙන බව වාර්තා වේ. මේ සම්බන්ධයෙන් අප කළ විමසීමකදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කර සිටියේ දිනෙන් දින වර්ධනය වන අලි මිනිස් ගැටුම පාලනය කරගැනීමටත් වන සතුන්ගෙන් වගාභූමිවලට සිදුවන හානි අවම කර ගැනීමටත් විශේෂ වැඩපිළිවෙලක් සම්බන්ධයෙන් සාකච්ඡා කිරීමට වනජීවී අමාත්‍ය සරත් ෆොන්සේකා මහතාගෙන් අවස්ථාවක් ඉල්ලා තිබූ බවයි. ඒ අනුව හෙට ලබන 11වනදාට අදාළ සාකච්ඡාව ලබා දී ඇති බවත් එම අවස්ථාවට තමන් ඇතුළු ගොවි නායකයින් සම්බන්ධ වන බවත් නාමල් කරුණාරත්න මහතා සඳහන් කළේය.", "URL": "https://lankatruth.com/si/?p=55868", "Category": "පුවත්", "Parent URL": null}