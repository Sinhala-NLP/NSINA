{"Source": "Lankatruth", "Timestamp": "December 24, 2018", "Headline": "බස් හා ත්‍රීරෝද රථ ගාස්තුව පහළට", "News Content": "ත්‍රීරෝද රථ ගාස්තුව රුපියල් 10කින් පහළ දැමීමට සමස්ථ ලංකා ත්‍රීරෝද රථ රියදුරන්ගේ හා හිමිකරුවන්ගේ සංගමය තීරණය කර තිබේ. ඒ අනුව ලබන 26 වැනිදා මධ්‍යම රාත්‍රියේ සිට මුල් කිලෝමීටරයට අයකරන රුපියල් 60ක ගාස්තුව රුපියල් 50 දක්වා අඩුකෙරෙන බවත් පාසල් ළමුන් ප්‍රවාහනයේදී අයකෙරෙන ගාස්තුව 3%කින් අඩු කෙරෙන බවත් එම සංගමය දැනුම් දී සිටියි. එසේම බස් ගාස්තුවද 4%කින් අඩු කිරීමට බස් සංගම් කැමැත්ත පළකර තිබේ. ඒ අනුව ලබන 26 වැනිදා මධ්‍යම රාත්‍රියේ සිට දෙවන අවම බස්ගාස්තුව වන රුපියල් 15ක මුදල රුපියල් 14 දක්වා අඩුවේ. නමුත් අවම බස්ගාස්තුව වන රුපියල් 12ක මුදල නොවෙනස්ව පවතී.", "URL": "https://lankatruth.com/si/?p=65720", "Category": "පුවත්", "Parent URL": null}