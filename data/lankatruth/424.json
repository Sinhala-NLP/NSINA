{"Source": "Lankatruth", "Timestamp": "December 2, 2011", "Headline": "මර්ධනය වෙනුවට රජරට වෛද්‍ය සිසුන්ට අධ්‍යාපන පහසුකම් ලබාදෙනු- සමාජවාදී ශිෂ්‍ය සංගමය", "News Content": "‘‘රජරට වෛද්‍ය සිසුන්ගේ අධ්‍යාපන අයිතිය තහනම් කිරීමත් ශිෂ්‍ය මර්ධනයට එරෙහිවත් පෙලගැසෙන ලෙස අපි සියළුදෙනාටඇරයුම් කරමු. එසේම අධ්‍යාපන පෞද්ගලීකරනය සඳහාත් රජයේ විශ්වවිද්‍යාල දුබල කිරීම සඳහාත් කටයුතු කරන ආණ්ඩුවටඑරෙහිව අරගල කරන ලෙස සියලූ දෙනාට ඇරයුම් කරමු’’ යනුවෙන් සඳහන් කරමින් සමාජවාදී ශිෂ්‍ය සංගමයේ ජාතිකසංවිධායක නලින්ද ජයතිස්ස මහතාගේ නමින් මාධ්‍ය නිවේදනයක් නිකුත්කර ඇත. එය සම්පූර්ණයෙන් පහත පලවේ මර්ධනය වෙනුවට රජරට වෛද්‍ය සිසුන්ට අධ්‍යාපන පහසුකම් ලබාදෙනු සිය අධ්‍යාපන පහසුකම් ඉල්ලා උද්ඝෝෂණය කල රජරට වෛද්‍යපීඨ සිසුන් හය දෙනෙකුගේ පන්ති තහනම් කිරීමටත් වෛද්‍යපීඨශිෂ්‍ය සංගමය තහනම් කිරීමත් අපි දැඩි පිළිකුලෙන් යුතුව හෙලාදකිමු. රජරට වෛද්‍යපීඨය ආරම්භ වූයේ 2006 සැප්තැම්බර් 4 දින ජනාධිපති මහින්ද රාජපක්‍ෂ මහතාගේ ප‍්‍රධානත්වයෙන් කොළඹජනාධිපති ලේකම් කාර්යාලයේ පැවති උත්සවයකිණි. ‘‘මහින්ද චින්තන., නව ශ‍්‍රී ලංකාවක් කරා – දස අවුරුදු දැක්ම සංවර්ධනප‍්‍රතිපත්ති රාමුව 2006-16’’ යටතේ උසස් අධ්‍යාපනයේ උපායමාර්ගයක් ලෙස රජය විසිණුත් නව විශ්වවිද්‍යාල 6ක් හෝ ඊට වැඩිප‍්‍රමාණයක් පිහිටුවනු ලබන බව සදහන් වේ. ඒ අනුව මහින්ද රාජපක්‍ෂ මහතා විසින් හා හා පුරා කියා ඇරඹු පීඨයක්ම අදඅර්බුදයට ගොස් ඇත. එම වෛද්‍ය පීඨය ආරම්භකලේ කිසිදු සැලැස්මක් හෝ වැඩපිළිවෙලක් නොමැතිව බව පැහැදිලිය. ආරම්භකර සතියකට පසු අනුරාධපුර සාලියපුර ඉදිකිරීම සම්පූර්ණ නොකළ පීඨය සඳහා සිසුන් 171 බඳවා ගැනුණි. එතැන් සිටදිගින් දිගටම සාපේක්‍ෂව අවම මූලික පහසුකම් හෝ සහිත කොළඹ වෛද්‍යපීඨයට සමාන සිසුන් ගණනක් බඳවා ගත්තේ ශී‍්‍ර ලංකාවෛද්‍ය සභාවේ අනතුරු ඇගවීමද නොසලකා හරිමිණි. මූල සිටම වෛද්‍ය සිසුන්ට අවශ්‍ය විද්‍යාගාර පහසුකම් හෝ දේශනශාලා නොවීය. මුලදී දේශන සිදුකලේ සාලියපුර නගරයේ පිහිටිශී‍්‍ර සම්බුද්ධ විහාරයට අයත් ශාලාවක් කුලියට ගැනීමෙනි. වෛද්‍යපීඨයක ඉගෙනගැණීමට සුදුසු ආචාර්ය මණ්ඩලයක් එහි නොවීය.මේ නිසා කොන්ත‍්‍රාත් පදනම යටතේ බඳවාගත් ආචාර්ය මණ්ඩලයකින් ඉගැන්වීමේ කටයුතු සිදුකෙරිණි. 2009 මාර්තු 10වනදින ශී‍්‍ර ලංකා වෛද්‍ය සභාව විසින් ජනාධිපතිවරයාට ලිපියක් යවමින් රජරට වෛද්‍යපීඨයේ අර්බුදය පෙන්වා දී එහි අධ්‍යාපනපහසුකම් වැඩිකරන ලෙස ඉල්ලා ඇත. ඒ අතර වෛද්‍ය පීඨ ශිෂ්‍ය සංගමය විසින් විටින් විට සිය අද්‍යාපන පහසුකම් ඉල්ලාඅනුරාධපුරයේදීත් කොළඹදීත් උද්ඝෝෂණ ගණනාවක නිරතවිය. අවසානයේ වෛද්‍යපීඨයේ පලමු ශිෂ්‍ය කණ්ඩායම අතිමහත් දුශ්කරතා මැද වසර 4ක් අධ්‍යන කටයුතු කර අවසන් වසරට පැමිණඇත. සිව්වෙනි වසරේ විභාගය (3rd MBBS part2) අවසන් කළද වෛද්‍යපාඨමාලාව අවසන් කිරීම සඳහා අවශ්‍ය මහාචාර්යඒකකයක් නොමැති කමින් මෙම සිසූහු මාස අටක් තිස්සේ අවසන් වසරට පිවිසිය නොහැකිව බලා සිටිති. පසුගියදා සිසුන්උද්ඝෝෂණය කළේද එම මහාචාර්ය ඒකකය කඩිනමින් විවෘත කරගැනීම සඳහා ආණ්ඩුවට අවශ්‍ය බලපෑම කිරීමටය. එමඒකකය විවෘතකර තමන් වසරකට අඩු කාලයකදී වෛද්‍යවරුන් ලෙස ඔවුන් වෛද්‍යපීඨයෙන් පිටමංකිරීම වෙනුවට ආණ්ඩුවත් පීඨපරිපාලනයත් තොරාගෙන ඇත්තේ සිසුන් හය දෙනෙකු වෛද්‍යඅධ්‍යනයෙන් තාවකාළිකව පිටමංකිරීමය. අයිතිවාසිකම්ඉල්ලා හඬනැගූ ශිෂ්‍ය සංගමය තහනම් කිරීමය. තම ප‍්‍රතිරූපය පිම්බීම වෙනුවෙන්, කිසිඳු ඉදිරිදැක්මක් හෝ වැඩපිළිවෙලක් නොමැතිව ආරඹා අනාත කරන ලද රජරට වෛද්‍යපීඨයේ සම්පූර්ණ වගකීම ජනාධිපති මහින්ද රාජපක්‍ෂ මහතා විසින්ම භාර ගත යුතුය. රජරට වෛද්‍යපිඨය ඇරඹීම අත්වැරුද්දක් බවසමහර ඇමතිවරුන් ප‍්‍රකාශ කිරීමම ජනාධිපතිවරයාගේත් ආණ්ඩුවෙත් දැක්මක් නොමැති අවිචාරවත් පාලනය පෙන්නුම්කිරීමටකදිම සාක්ෂියකි. ආණ්ඩුවේ මුග්ධකම් වලට සිසුන් හෝ ජනතාව වගකියුතු නැත. එම නිසා රජරට වෛද්‍ය සිසුන්ගේ අධ්‍යාපනඅයිතිය තහනම් කිරීමත් ශිෂ්‍ය මර්ධනයට එරෙහිවත් පෙල ගැසෙන ලෙස අපි සියළුදෙනාට ඇරයුම් කරමු. එසේම අධ්‍යාපනපෞද්ගලීකරනය සඳහාත් රජයේ විශ්වවිද්‍යාල දුබල කිරීම සඳහාත් කටයුතු කරන ආණ්ඩුවට එරෙහිව අරගල කරන ලෙස සියලූදෙනාට ඇරයුම් කරමු. වෛද්‍ය නලින්ද ජයතිස්ස – ජාතික සංවිධායක සමාජවාදී ශිෂ්‍ය සංගමය", "URL": "https://lankatruth.com/si/?p=424", "Category": "පුවත්", "Parent URL": null}