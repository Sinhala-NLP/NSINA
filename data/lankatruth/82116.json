{"Source": "Lankatruth", "Timestamp": "October 2, 2019", "Headline": "දුම්රිය වර්ජකයන් සේවය හැරගියා සේ සළකන බවට දුම්රිය සාමාන්‍යාධිකාරීගෙන් රතු නිවේදනයක්", "News Content": "අසනීප නිවාඩු වාර්තා නොකර සේවයට පැමිණීම පැහැර හැර සිටින දුම්රිය සේවකයන්, සේවය හැරගියවුන් සේ සලකන බව දුම්රිය සාමාන්‍යාධිකාරී ඩිලන්ත ප්‍රනාන්දු මහතා නිවේදනය කර ඇත. දුමරිය සාමාන්‍යාධිකාරීවරයා වැඩිදුරටත් දක්වා ඇත්තේ දැන්වීමකින් තොරව සේවයට වාර්තා නොමැති දුම්රිය රියදුරන්, ස්ථානාධිපතිවරුන්, දුම්රිය නියාමකවරුන් සහ අධීක්ෂණ කළමනාකාරවරුන් සේවය හැරගියා සේ සලකා කටයුතු කරන බවය. වැටුප් විශමතා ගැටලුව ඇතුළු ඉල්ලීම් කිහිපයක් මුල්කර ගනිමින් දුම්රිය වෘත්තීය සමිති කිහිපයක් ආරම්භ කර ඇති අඛණ්ඩ වැඩවර්ජනයට අදට දින 7ක් ගතව තිබේ. අද දිනය තුළ දුමරිය 12ක් ධාවනය කර ඇති අතර විශ්‍රාමික දුමරිය නිලධාරීන් 20 දෙනෙකු පමණ සේවයේ යොදවා තිබේ.", "URL": "https://lankatruth.com/si/?p=82116", "Category": "පුවත්", "Parent URL": null}