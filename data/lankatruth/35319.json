{"Source": "Lankatruth", "Timestamp": "June 2, 2017", "Headline": "ට්‍රම්ප්ට චීනයෙන් දැඩි ප්‍රතිචාරයක්!", "News Content": "ඇමෙරිකානු ජනාධිපති ඩොනල්ඩ් ට්‍රම්ප් තායිවානය හා චීනය සම්බන්ධයෙන් අනුගමනය කරනු ලබන ක්‍රියාපිළිවෙතට චීනය ප්‍රබල ප්‍රතිචාරයක් දක්වා තිබේ. ‘ග්ලෝබල් ටයිම්ස්‘ පුවත්පත හරහා ප්‍රතිචාර දක්වමින් චීනය ප්‍රකාශ කර ඇත්තේ තායිවානය පිළිබඳව මෙතෙක් අනුගමනය කළ ප්‍රතිපත්තිය බිඳදමමින් කටයුතු කිරීම සහ චීනය ගර්හාවට ලක් කරමින් ට්‍රම්ප් ජනාධිපතිවරයා සිදු කළ ප්‍රකාශය හා හැසිරීම් රටාව ඔහුගේ පූර්වගාමීන් හා සසඳන විට චීන – ඇමෙරිකා සබඳතා වඩාත් අර්බුදකාරී තලයකට යොමු කිරීමට ට්‍රම්ප් ජනාධිපතිවරයා කටයුතු කරමින් සිටින බවයි. මතුවිය හැකි ඕනෑම තත්වයකට ද්‍රව්‍යමය හා මානසිකව මුහුණ දීමේ මනා සූදානමකින් චීනය කටයුතු කරන බවයි. ඩොනල්ඩ් ට්‍රම්ප්ට විශාල ඝෝෂාවක් සිදු කළ හැකි අතර ලොව බලවතුන් අතර තිබිය යුතු සබැඳියාවන්ට අනුකූලව ඉදිරියේදී ඔහුට වඩාත් ප්‍රායෝගික තලයකට පිවිසීම අනිවාර්ය වන බවත් ප්‍රායෝගික තලයකට පිවිසීම අනිවාර්ය වන බවත් ඔහුගේ හැසිරීම් රටාව රාජ්‍යතාන්ත්‍රක භාවයේ අඩුවක් ලෙස ගිණිය හැකි බවත් චීනය මෙල්ල කිරීමට උත්සාහා කිරීමේදීඇමෙරිකා එක්සත් ජනපදයට බලපාන සියලු ප්‍රශ්නවලට විසඳුම් ලැබෙතැයි ඔහු තුළ පවතින වැරදි තක්සේරුව ඔහුගේ ක්‍රියාකලාපයට හේතු වීඇති දැයි සැක සිතෙන බවත් එම පුවත්පත හරහා චීනය වැඩිදුරටත් අවධාරණය කර තිබේ.", "URL": "https://lankatruth.com/si/?p=35319", "Category": "විදෙස් පුවත්", "Parent URL": null}