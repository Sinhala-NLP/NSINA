{"Source": "Lankatruth", "Timestamp": "July 30, 2021", "Headline": "ගුරු දීමනා කපා O/L විභාගය අවුල් කරන්න ආණ්ඩුව සැරසෙයි…", "News Content": "අධ්‍යන පොදු සහතික පත්‍ර සාමාන්‍යපෙළ විභාග මධ්‍යස්ථාන පරීක්ෂකවරුන් සඳහා දැනට ලබාදෙන රුපියල් 1800ක් වූදෛනික දීමනාව රුපියල් 1600 දක්වා අඩු කිරීමට කැබිනට් මණ්ඩලය තීරණය කර ඇත. මේ සඳහා පසුගිය වසරේ ඔක්තෝබර් 28 වෙනි දින කැබිනට් අනුමැතිය ලැබී ඇති අතර එය ක්‍රියාත්මක කිරීම සඳහා විභාග කොමසාරිස් ජනරාල්වරයා විසින් ජූලි මස 16 වෙනිදින පළාත් අධ්‍යාපන අධ්‍යක්ෂවරුන් වෙත චක්‍රලේඛයක් යවා තිබේ. මේ වනවිට ගුරුවරුන්ට ලැබියයුතු වැටුප් වස 24ක් පුරා ලබා නොදීම පිළිබඳව දැවැන්ත උද්ඝෝෂණ පැවැත්වෙන අතර විභාග රාජකාරි වෙනුවෙන් ලබාදෙන දෛනික දීමනාවද කපා හැරීම තුළින් ඉදිරියේදී පැවැත්වීමට නියමිත අධ්‍යන පොදුසහතික පත්‍ර සමාන්‍යපෙළ විභාගයට විශාල වශයෙන් බලපෑම් කෙරෙනු ඇති බව පැහැදිලිය. ආණ්ඩුව හිතාමතාම මේ ආකාරයෙන් ක්‍රියා කරන්නේ කුමන අරමුණකින්දැයි බලවත් ගැටලුවක් දෙමව්පියන් තුළ හටගෙන ඇත.", "URL": "https://lankatruth.com/si/?p=120453", "Category": "පුවත්", "Parent URL": null}