{"Source": "Lankatruth", "Timestamp": "March 27, 2019", "Headline": "විජේදාස රාජපක්ෂ ජනාධිපති පරීක්ෂණ කොමිසමට කැඳවයි", "News Content": "අධ්‍යාපන අමාත්‍යාංශය මගින් ක්‍රියාත්මක කරන සුරක්ෂා රක්ෂණ ක්‍රමය හරහා සිදුව ඇති මුදල් අක්‍රමිකතාවයක් සම්බන්ධව විජේදාස රාජපක්ෂ මන්ත්‍රීවරයා සිදුකළ පැමිණිල්ලේ සාක්ෂි සටහන් කර ගැනීමට අද(27) ඒ මහතා ජනාධිපති පරීක්ෂණ කොමිසම වෙත කැඳවා තිබේ. සිසු දරුවන්ට කිසිදු ප්‍රතිලාභයක් නොමැති සුරක්ෂා රක්ෂණ ක්‍රමය මගින් රුපියල් මිලියන 2300ක අක්‍රමිකතාවක් සිදුව ඇති බව පවසමින් පසුගිය 07 වනදා මන්ත්‍රීවරයා විසින් අදාල පැමිණිල්ල සිදු කර තිබේ. පැමිණිල්ල සම්බන්ධව ජනාධිපති පරීක්ෂණ කොමිෂන් සභාවේ විශේෂ විමර්ශන පොලිස් ඒකකය විමර්ශන සිදුකළ අතර වැඩිදුර සාකෂි විමසීම සඳහා මන්ත්‍රීවරයා අද කැඳවා තිබේ.", "URL": "https://lankatruth.com/si/?p=71103", "Category": "පුවත්", "Parent URL": null}