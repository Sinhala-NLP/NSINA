{"Source": "Lankatruth", "Timestamp": "December 26, 2020", "Headline": "ඊයෙත් වැඩිම ආසාදිතයින් කොළඹින්", "News Content": "ඊයේ (25) මෙරටින් හමු වූ කොවිඩ් – 19 ආසාදිතයින් 551 දෙනා අතරින් වැඩිම ආසාදිතයින් ප්‍රමාණයක් ඊයේත් වාර්තා වී ඇත්තේ කොළඹ දිස්ත්‍රික්කයෙනි. ඒ අනුව ඊයේ කොළඹ දිස්ත්‍රික්කයෙන් ආසාදිතයින් 300 දෙනෙකු වාර්තා වී තිබේ. මේ වනවිට කොළඹ දිස්ත්‍රික්කයෙන් වාර්තා වී ඇති සමස්ත ආසාදිතයින් ගණන 17,086කි. එමෙන්ම ගම්පහ දිස්ත්‍රික්කයෙන් 52ක්, කළුතර දිස්ත්‍රික්කයෙන් 37ක් වශයෙන්ද ඊයේ ආසාදිතයින් හඳුනාගෙන ඇත. ඊට අමතරව නුවරඑළිය දිස්ත්‍රික්කයෙන් 28ක්, රත්නපුර දිස්ත්‍රික්කයෙන් 27ක්, අම්පාර දිස්ත්‍රික්කයෙන් 17ක්, මහනුවර දිස්ත්‍රික්කයෙන් 16ක්, මාතර දිස්ත්‍රික්කයෙන් 13ක්, ත්‍රීකුණාමලය දිස්ත්‍රික්කයෙන් 12ක්, කෑගල්ල, කුරුණෑගල, මොනරාගල දිස්ත්‍රික්කවලින් 07දෙනා බැගින්, මුලතිව් දිස්ත්‍රික්කයේ 06ක්, අනුරාධපුර දිස්ත්‍රික්කයේ 05ක්, මඩකලපුව සහ හම්බන්තොට දිස්ත්‍රික්කවලින් 04 දෙනා බැගින්, ගාල්ල දිස්ත්‍රික්කයේ 03ක්, යාපනය, බදුල්ල සහ පොළොන්නරුව දිස්ත්‍රික්කවිලන් දෙදෙනා බැගින්ද ආසාදිතයන් හමුවී තිබේ.", "URL": "https://lankatruth.com/si/?p=104574", "Category": "කොවිඩ් -19 (කොරෝනා ) පුවත්", "Parent URL": null}