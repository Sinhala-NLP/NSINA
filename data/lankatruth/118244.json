{"Source": "Lankatruth", "Timestamp": "June 21, 2021", "Headline": "අද ආසාදිතයන් 2,131ක් වාර්තා වෙයි…", "News Content": "අද (21) දිනයේ මේ වනවිට කොවිඩ් – 19 ආසාදිතයින් 2,131 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් 2,098ක් ලෙස සහ විදේශගතය සිට පැමිණි අයගෙන් 33ක් ලෙස බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 234,676ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 37,850 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 241,820කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 2,633 දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 75 වන ස්ථානයේ පසුවේ. එමෙන්ම ලංකාව දෛනික ආසාදිතයින් වාර්තා වන රටවල් අතර 15 වන ස්ථානයේ පසුවේ.", "URL": "https://lankatruth.com/si/?p=118244", "Category": "කොවිඩ් -19 (කොරෝනා ) පුවත්", "Parent URL": null}