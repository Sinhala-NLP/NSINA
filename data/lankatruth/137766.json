{"Source": "Lankatruth", "Timestamp": "August 3, 2022", "Headline": "අත,පය, මුහුණ ගැට ගැසූ සීප්පුකූලමේ දැරියක බේරා ගනියි", "News Content": "රොටවැව, සීප්පුකූලමේ පදිංචි වයස අවුරුදු 10ක වන පස් වැනි වසරේ ඉගෙනුම ලබන දැරියක පාසැල් ඇරී නිවසට පැමිණෙමින් සිටියදී පාළු හේනක පිහිටි පැලක දැත් දෙපා සහ මුහුණ ගැට ගසා තිබියදී බේරා ගෙන අනුරාධපුර ශික්ෂණ රෝහලේ මහාචාර්ය වෛද්‍ය සංකීර්ණ ඒකකයට ඇතුළත් කළ බව කල්ලංචිය පොලීසිය පවසයි. මෙම කුඩා දැරිවිය පාසල් ඇරී නිවසට එමින් සිටියදී ඇගේ දැත් දෙපා හා මුහුණ ප්‍රදේශයේ රෙදි කඩකින් බැඳ පාළු හේනක පිහිටි පැලක් තුළ රඳවා තබා සිටිය දී ප්‍රාදේශවාසියකු පොලිස් හදිසි ඇමැතුම අංකයට දැනුම් දීමක් සිදු කර ඇත. වහා ක්‍රියාත්මක වූ කල්ලංචිය පොලිසියේ ස්ථානාධිපතිවරයා ඇතුළු කණ්ඩායමක් ගොස් එම දැරිවිය බේරා ගෙන තිබේ. ඉන් පසු ඇය අනුරාධපුර ශික්ෂණ රෝහලට ඇතුළත් කිරීමෙන් අනතුරුව නේවාසිකව ප්‍රතිකාර සඳහා මහාචාර්ය වෛද්‍ය සංකීර්ණ ඒකකයට ඇතුළත් කර ඇත. පොලිස් පරීක්ෂණ ආරම්භ කර තිබෙන අතර සැකකරුවන් මෙතෙක් අත්අඩංගූවට ගෙන නැත.", "URL": "https://lankatruth.com/si/?p=137766", "Category": "පුවත්", "Parent URL": null}