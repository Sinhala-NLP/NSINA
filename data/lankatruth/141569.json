{"Source": "Lankatruth", "Timestamp": "November 3, 2022", "Headline": "රනිල් වෙනුවෙන් ගොබෙල්ස්ලා වැඩ පටන් ගෙන", "News Content": "රටේ ආර්ථික අර්බුදය මාස කීපයකට පෙර පැවති තත්වයට වඩා යහපත් වී ඇති බවත්, ආණ්ඩුවේ විනාශකාරී බදු ප්‍රතිපත්තිය ත්‍රස්තවාදී අරගලකරුවන්ට සහාය ලබාදීමක් බවට අර්ථකථනයක් ලබා දීමට රනිල් වික්‍රමසිංහගේ හිතවතුන් පිරිසක් කටයුතු කරමින් සිටී.  ඊයේ (02) දිනමිණ පුවත්පතට මාධ්‍යවේදී චන්දන ජයවීර සපයා තිබූ ලිපියකින් මේ පිළිබඳව කරුණු හෙළිවී තිබේ. “වර්ජන රැල්ලක් ඇති කර ආර්ථිකය අඩපන කරන්න චේ කල්ලිය උත්සාහ කරනවා” යන සිරස්තලය එම ලිපියට යොදා තිබිණි. පේරාචෙණිය විශ්ව විද්‍යාලයේ කලමණාකාර පීඨයේ මහාචාර්ය මිල්ටන් රාජරත්න සමඟ කළ සම්මුඛ සාකච්ඡාවක් මේ ලෙස පළකර තිබිණි.  එහි “අද බොහෝ දෙනෙකුගේ මාසික වැටුප රුපියල් ලක්ෂයකට වඩා වැඩියි. මේ බද්දට ගුරුවරු හමුදා හා පොලිස් නිලධාරීන්, බැංකු යනාදී සෑම ක්ෂේත්‍රයකම අය අයත් වෙනවා. ඒ නිසා ත්‍රස්තවාදී අරගලකරුවන්ට සහාය ලැබෙන ක්‍රියාමාර්ග ආණ්ඩුව නොගත යුතුයි. ” යනුවෙන් ප්‍රකාශ කර ඇත. පුවත්පතේ එසේ සඳහන් කර තිබුණ ද, පවුල් ලක්ෂ 24ක් එනම් ජනගහනයෙන් කෝටියකට ආසන්න  පිරිසක් ආහාර අහේනියකට මුහුණ දී සිටින බව ලෝක ආහාර සංවිධානය පවා අනතුරු අඟවා තිබිණි.  නමුත් රුපියල් ලක්ෂයකට ඉහල ආදායම් ලබන පිරිස ජනගහනයෙන් ඉතා සුළු ප්‍රතිශතයක් බව මෑත කාලීන සංඛයා දත්තවලින් හෙළිවී තිබේ. එසේම වෙරිටේ රිසර්ච් ආයතනයේ නවතම සමීක්ෂණ අනුව පසුගිය ජනවාරි වෙනවිට පැවති ආණ්ඩුව ආර්ථික ගැටළුව විසඳනු ඇති බවට විශ්වාස නොකරන පිරිස 90%ක් වී තිබූ අතර එය පසුගිය කාලය තුළ 97% දක්වා ඉහල ගොස් මේ වනවිට නැවත 90%ක් වී ඇති බව හෙළි කර තිබිණි.", "URL": "https://lankatruth.com/si/?p=141569", "Category": "පුවත්", "Parent URL": null}