{"Source": "Lankatruth", "Timestamp": "September 15, 2022", "Headline": "නාකොටික් බියුරෝවේ ලක්ෂ 26ක් අතුරුදන්වෙලා", "News Content": "පොලිස් මත්ද්‍රව්‍ය නාශක කාර්යාංශයේ නඩු භාණ්ඩයක් ලෙස තිබූ රුපියල් ලක්ෂ 26ක මුදලක් අතුරුදහන් වී ඇතැයි පොලිස් ආරංචි මාර්ග සඳහන් කරයි. උප සේවා නිලධාරීන් භාරයේ තිබූ මෙම මුදල් අතුරුදහන්ව ඇති බවට දැනගෙන ඇත්තේ මීට සති දෙකකට ඉහත දීය. මේ සම්බන්ධයෙන් කිසිදු නිලධාරියකුට චෝදනා එල්ල වී නැතැයිද පැවසේ. වෙනයම් වැටලීමකින් පොලිස් භාරයට ගන්නා මුදල්වලින් අස්ථාන ගත වු මුදල් තොගය පියවා මෙම සොරකම වසන් කිරීමට එහි ඇතැම් නිලධාරීන් උත්සාහයක් ගන්නා බවද එහි අභ්‍යන්තර ආරංචි මාර්ග සඳහන් කරයි. ලංකාදීප", "URL": "https://lankatruth.com/si/?p=139246", "Category": "පුවත්", "Parent URL": null}