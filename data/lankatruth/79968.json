{"Source": "Lankatruth", "Timestamp": "August 28, 2019", "Headline": "දුම්රිය අනතුරට හතර දෙනෙකුගේ වැඩ තහනම්", "News Content": "අද(28) පෙරවරුවේ සිදුවූ දුම්රිය අනතුර සම්බන්ධයෙන් සිව් දෙනෙකුගේ වැඩ තහනමට ලක්කර තිබේ. මරදානේ සිට දකුණු කළුතර බලා ධාවරණය වූ අංක 741 දරන දුම්රිය සහ කොළඹ කොටුව සිට හලාවත බලා ධාවනය වූ අංක 412 දරන දුම්රිය දෙක මුහුනට මුහුනලා ගැටීමෙන් මෙම අනතුර සිදුවිය. සිද්ධිය සම්බන්ධව කළුතර බලා ධාවනය වූ දුම්රියේ රියදුරු, රිය සහයක සහ දුම්රිය නියාමකවරුන් දෙදෙනෙකුගේ වැඩ තහනම් කර තිබේ. මෙම අනතුරින් එම මාර්ගයේ දුම්රිය ගමනාගමනයට බාධා එල්ලවී ඇත. දුම්රිය අනතුරට හේතුව මෙතෙක් නිශ්චිතව අනාවරණය වී නොමැති අතර දකුණු කළුතර බලා ධාවනය වූ දුම්රියේ රියදුරු සංඥා අනතුරු නොතකා කටයුතු කිරීම අනතුරට හේතු වී ඇති බවට සැක පල කරයි.", "URL": "https://lankatruth.com/si/?p=79968", "Category": "පුවත්", "Parent URL": null}