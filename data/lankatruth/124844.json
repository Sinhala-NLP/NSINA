{"Source": "Lankatruth", "Timestamp": "October 21, 2021", "Headline": "අහිංසකයින්ගේ ලේ මතින් බලය ගත් අයට සැනසිල්ලක් නෑ – කාඩිනල් හිමි", "News Content": "පාස්කු ප්‍රහාරයේ වින්දිතයන් වී සිටින අයගේ අභාවයට පත් අහිංසක ජනතාවගේ ලේ මතින් බලයට පැමිණ යුක්තිය ඉටු නොකරන පාලකයන්ට සැනසිල්ලක් අත් නොවන බව අති උතුම් මැල්කම් රංජිත් කාඩිනල් හිමිපානන් අවධාරණය කළහ.  අද (21) පැවැත්වූවිශේෂ දේව මෙහෙයකදී උන් වහන්සේ මේ බව පැවසූහ. එම ම්ලේච්ඡ ප්‍රහාරය එල්ල කර මේ වන විට මාස 30ක් ඉක්මවා ගොසඇති නමුත් වින්දිතයන්ට යුක්තිය ඉටු කිරීම සම්බන්ධයෙන් ආණ්ඩුව ක්‍රියාකරන දියාරු පිළිවෙත උන් වහන්සේගේ දැඩි දෝෂ දර්ශනයට ලක්විය. එම වින්දිතයන්ට යුක්තිය ඉටු කරන බව ප්‍රකාශ කළ වර්තමාන ජනතාධිපතිවරයා බලයට පත්වී මේ වන විට මාස 23ක් සම්පූර්ණ වී ඇත.", "URL": "https://lankatruth.com/si/?p=124844", "Category": "පුවත්", "Parent URL": null}