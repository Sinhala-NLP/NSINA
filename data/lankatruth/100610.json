{"Source": "Lankatruth", "Timestamp": "November 18, 2020", "Headline": "බ්‍රැන්ඩික්ස් – පෑලියගොඩ පොකුරේ අද තත්වය", "News Content": "මෙරට තුළ දෙවන කොවිඩ් රැල්ල ඉතා දරුණු ලෙස පැතිර ගියේ බ්‍රැන්ඩික් ආයතනය සහ පෑලියගොඩ මත්ස්‍ය වෙළඳ සංකීර්ණය ආශ්‍රිතවය. ඒ ආශ්‍රිතව සමස්ත ආසාදිතයින් සහ ඔවුන්ගේ ආශ්‍රිතයින් 14,568ක් වාර්තා වූ අතර ඉන් 53 දෙනෙකු ජීවිතක්ෂයට පත්විය. බ්‍රැන්ඩික් ආයතනයෙන් පමණක් ආසාදිතයන් 3,059ක් හඳුනාගන්නා ලදී. ඉන් සිව් දෙනෙකු ජීවිකත්ෂයට පත්වූ අතර වත් ආසාදිතයින් 138 දෙනෙකු තවමත් රෝහල්වල ප්‍රතිකාර ලබමින් සිටිති. එමෙන්ම පෑලියගොඩ මත්ස්‍ය වෙළඳ සංකීර්ණය ආශ්‍රිතව ආසාදිතයින් 11,505ක් වාර්තා වූ අතර ඉන් ආසාදිතයින් 49 දෙනෙකු ජීවිතක්ෂයට පත්ව ඇත. පෑලියගොඩ ආශ්‍රිතව හඳුනාගත් ආසාදිතයින්ගෙන් 5,661 දෙනෙකු තවමත් රෝහල්වල ප්‍රතිකාර ලබමින් සිටිති. මේ වනවිට රට තුළ සමස්ත ආසාදිතයින් 18,075ක් වන අතර ඉන් 66 දෙනෙකු ජීවිතක්ෂයට පත්ව ඇති අතර තවත් ආසාදිතයින් 5,799 දෙනෙකු රෝහල්වල ප්‍රතිකාර ලබති.", "URL": "https://lankatruth.com/si/?p=100610", "Category": "කොවිඩ් -19 (කොරෝනා ) පුවත්", "Parent URL": null}