{"Source": "Lankatruth", "Timestamp": "June 30, 2021", "Headline": "නිරෝධායන නීති නොතකා මගුල් කෑ 20ක් දින 14ක නිරෝධායනයකට", "News Content": "සෞඛ්‍ය නීති උල්ලංඝණය කරමින් පානදුර පල්ලිමුල්ල ප්‍රදේශයේ විවාහ මංගල උත්සවයක් පැවැත්වූ පුද්ගලයන් 20 දෙනකු දින 14ක කාලයක් නිරෝධායනය සඳහා යොමුකර තිබේ. මොවුන්ගේ නිරෝධායන කාලය නිම වූ පසු නිරෝධායන නීතිය සහ දණ්ඩ නීති සංග්‍රහයේ ප්‍රතිපාදන යටතේ අධිකරණ ක්‍රියාමාර්ග ගන්නා බව බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසයි. සෞඛ්‍ය බලධාරීන් සහ පොලීසිය එක්ව මෙම මංගල උත්සවයේ වැටලීම සිදුකරන විටත් මංගල උත්සවයට පැමිණි බොහෝ පිරිසක් ආපසු නිවෙස්වලට ගොස් සිට ඇති අතර එහි සිටි පිරිමි පුද්ගලයන් 12 දෙනකු හා කාන්තාවක් 8 දෙනෙකු නිරෝධායනය සඳහා යොමුකර ඇත.", "URL": "https://lankatruth.com/si/?p=118737", "Category": "කොවිඩ් -19 (කොරෝනා ) පුවත්", "Parent URL": null}