{"Source": "Lankatruth", "Timestamp": "April 5, 2019", "Headline": "රයුගු අභ්‍යන්තරය විමර්ශනයට පිපිරවීමක්", "News Content": "ප්‍රකට රයුගු නැමති උල්කාව මතට ගොඩ බැස්සවූජපාන හබයූසා 2 අභ්‍යවකාශ යානය මගින් උල්කාවේ ප්‍රභල පිපිරුමක් ඇතිකර ඇතැයි විදෙස් මාධ්‍ය වාර්තා කරයි. සෞරග්‍රහ මණ්ඩලයේ නිර්මාණයවීම සම්බන්ධව ගවේශනය සිදුකරන හබයූසා 2 අභ්‍යවකාශ යානය එම ව්‍යාපෘතියේම කොටසක් ලෙස මෙම පිපිරවීම සිදුකර තිබේ. කිලෝග්‍රෑම් 14ක් බරති ප්ලාස්ටික් පුපුරණද්‍රව්‍ය යොදාගනිමින් රයුගු උල්කාව මත මීටර් 10ක් පළල කුහරයක් නිර්මාණය කිරීම පිපිරවීමේ අරමුණ වී තිබේ. පිපිරවීම සිදුකරන අවස්ථාවේ අභ්‍යවකාශ යානය උල්කාවේ අනෙක් පස ආරක්ෂිතව රඳවා ඇති අතර සිදුලෙන් ලබාගන්නා සාම්පල සම්බන්ධ වැඩිදුර විමර්ශනයෙන් සෞරග්‍රහ මණ්ඩලයේ ඇතිවීම සම්බන්ධ තොරතුරු රැසක් අනාවරණය කරගත හැකි වෙතැයි විද්‍යාඥයෝ පවසති. කෙසේ වෙතත් පරීක්ෂණ ප්‍රතිඵල ලබැගැනීමට තව කලක් ගතවනු ඇතැයි ජපාන විද්‍යාඥයන් සඳහන් කරයි.", "URL": "https://lankatruth.com/si/?p=71658", "Category": "විදෙස් පුවත්", "Parent URL": null}