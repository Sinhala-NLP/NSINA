{"Source": "Lankatruth", "Timestamp": "October 8, 2020", "Headline": "කුරුස කන්ද පුදබිමටත් හානි කරලා", "News Content": "ත්‍රිකුණාමලය, චීන වරාය කුරුස කන්ද පුදබිමට කිසියම් පිරිසක් විසින් හානි කර ඇතැයි වාර්තා වේ. දේවස්ථානයේ මීසම් පාලක ජෝර්ජ් දිසානායක පියතුමන් පවසන්නේ ත්‍රිකුණාමලය, චීන වරාය නාච්චිකුඩා ප්‍රදේශයේ පිහිටි මේ ශුද්ධ භූමිය කතෝලික ජනතාවගේ ආදරය දිනාගත් වන්දනීය ස්ථානයක් වන එම ස්ථානයට නිරන්තරයෙන් අන්තවාදීන්ගෙන් බලපෑම් එල්ලවන බව ය. ඉකුත් 05 වැනිදා පූජාව පැවැත්වීමට එහි ගිය පියතුමන්ට සහ බැතිමතුන් පිරිසකට කිසියම් පිරිසක් විසින් නැවතත් බාධා එල්ල කර තිබේ. මීට පෙරද, අවස්ථා කිහිපයකදී අදාළ කණ්ඩායම් විසින් එම ස්ථානයට හානි සිදුකළ බව ජෝර්ජ් දිසානායක පියතුමා සඳහන් කරයි.", "URL": "https://lankatruth.com/si/?p=97216", "Category": "පුවත්", "Parent URL": null}