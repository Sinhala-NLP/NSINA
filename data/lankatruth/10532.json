{"Source": "Lankatruth", "Timestamp": "June 30, 2014", "Headline": "යාපාගේ කෙරුවාවේ පාඩුව ඉහළ යයි", "News Content": "නැව් මගින් පිරිපහදුවට බොරතෙල් ප්‍රවාහනය කරන බෝයාවේ නල පද්ධතිය සම්පූර්ණයෙන්ම කැඩී යාම නිසා   ඉන්ධන රැගෙන පැමිණි නෞකා දෙකක් ඉන්ධන ගොඩබෑමට නොහැකි වීම හේතුවෙන් කොළඹ වරාය ආසන්නයේ නැංගූරම් දමා තිබෙන බව වාර්තා වේ. නැව් මගින් පිරිපහදුවට බොරතෙල් ප්‍රවාහනය කරන බෝයාවේ නල පද්ධතිය සම්පූර්ණයෙන්ම කැඩී යාම නිසා ඉන්ධන රැගෙන පැමිණි නෞකා දෙකක් ඉන්ධන ගොඩබෑමට නොහැකි වීම හේතුවෙන් කොළඹ වරාය ආසන්නයේ නැංගූරම් දමා තිබෙන බව වාර්තා වේ. පසුගිය මැයි මාසයේ 23 වන දින හා ජුනි 12 වන දින සිට මෙම නැව් වරායේ නැංගුරම් දමා තිබෙන බව විශ්වාස කටයුතු ආරංචි මාර්ග ප්‍රකාශ කර සිටී. තෙල් සංස්ථාවේ ආරංචි මාර්ග පවසන්නේ දිනක ප්‍රමාද ගාස්තු ලෙස රුපියල් ලක්ෂ විසිපහකට අධික මුදලක් තෙල් සංස්ථාව විසින් නැවකට ගෙවිමට සිදුවන බවයි.  ජුනි 12 වන දින පැමිණි නෞකාව ගෙන්වීම පමා කළේ නම් මෙම මුදල් නාස්තිය අවම කරගැනීමට සංස්ථාවට අවස්ථාව තීබූ නමුත් ඔවුන් ඕනෑ කමින්ම එම තත්වය මඟහැර තිබෙන බවත් වසර දෙකක වගකීමක් සහිතව ඉතාලි සමාගමක් විසින් අලුත්වැඩියා කළ නළ පද්ධතිය මාස තුනක් ගතවීමට පෙර මෙසේ කැඩීයාමට ලක් වූ බවයි. නොසැළකිලිමත් හා දූෂීත නිලධාරින්ගේ පාරිපාලනය හේතුවෙන් මෙම තත්වයන් උදා වී තිබෙන බව සංස්ථාවේ ආරංචි මාර්ග හෙළි කරයි.   මේ අතර නළ පද්ධතිය අලුත්වැඩියාව සම්බන්ධයෙන් මේ වන තුරුත් අදාළ අංශ ක්‍රියාත්මක නොවීම නිසා සිංගප්පූරුවේ සිට කුඩා ප්‍රමාණයේ නෞකාවක් ගෙන්වා මෙම නැව් දෙකේ ඇති බොරතෙල් ගොඩබෑමට සූදානමින් ඇති අතර එසේ ඉන්ධන ගොඩබෑම සිදු කළ හොත් සංස්ථාවට තවත් විශාල මුදලක් ඒ වෙනුවෙන් දැරීමට සිදුවන බව ලංකා ඛණිජතෙල් පෙදු සේවා සංගමයේ සභාපති අශෝක රංවල මහාතා පැවසයි.", "URL": "https://lankatruth.com/si/?p=10532", "Category": "පුවත්", "Parent URL": null}