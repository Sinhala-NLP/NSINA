{"Source": "Lankatruth", "Timestamp": "February 21, 2012", "Headline": "වී ගොවි උද්ඝෝෂණය හෙට", "News Content": "මිනිපේ ව්‍යාපාරයට අයත් ගොවීන් මාතලේ විල්ගමුව ප්‍රදේශයේදී හෙට (22) විරෝධතාවයකට සූදානම්වේ. සමස්ථලංකා ගොවිජන සම්මේලනයට අනුබද්ධ මාතලේ ඒකාබද්ධ ගොවි සංගමය මෙම විරෝධතාවය සැලසුම්කර ඇත. මාස්කන්නයේ වී අස්වනු නෙලීමත් සමග වී කීලෝවක මිල රුපියල් 14 දක්වා පහතවැටී ඇත. නමුත් රජයේ අවම මිල වී කිලෝවකට රුපියල් 28කි. මෙසේ තම අස්වනු කොල්ලකෑමට එරෙහිවද පවතින නිෂ්පාදන වියදම් හමුවේ වී කිලෝවක අවම මිල රුපියල් 35 දක්වා වැඩි කරන ලෙස මෙම ‍උද්ඝෝෂණය මගින් ආණ්ඩුවට බලකෙරේ එමෙන්ම දැනට නවතා දමා ඇති ගොවි විශ්‍රාමවැටුප වහාම ලබාදෙන ලෙස බලකිරීමද මෙම විරෝධතාවයේ අරමුණයි. සමස්ථ ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගේ මූලිකත්වයෙන් මෙම උද්ඝෝෂණය පැවැත්වේ.", "URL": "https://lankatruth.com/si/?p=1481", "Category": "පුවත්", "Parent URL": null}