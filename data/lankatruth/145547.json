{"Source": "Lankatruth", "Timestamp": "March 15, 2023", "Headline": "මාවනැල්ලේ සභාපතිට සභාපතිකමත් නැහැ… මන්ත්‍රී ධුරයත් නැහැ…", "News Content": "සබරගමුව පළාත් ආණ්ඩුකාරවරයා විසින් අතිවිශේෂ ගැසට් නිවේදනයක් නිකුත් කරමින් මාවනැල්ල ප්‍රාදේශීය සභාවේ සභාපති ආර්.පී නොයෙල් දසන්ත ස්ටීවන් එම ධුරයෙන් සහ මන්ත්‍රී ධුරයෙන් වහාම ක්‍රියාත්මක වන පරිදි ඉවත් කිරිමට කටයුතු කර තිබේ. ආණ්ඩුකාරවරයා විසින් එම තීරණය ගෙන ඇත්තේ නොයෙල් ස්ටීවන්ට එරෙහිව ඉදිරිපත්වී තිබූ චෝදනා සියල්ලටම වරදකරු බවට ඒ සම්බන්ධයෙන් පරීක්ෂා කිරීමට පත් කළ ඒක පුද්ගල පරීක්ෂණ කමිටුව තීරණය කර ඇති බැවිනි. ගොඩනැගිලි සැලසුමක් අනුමත කරදීම සඳහා ව්‍යාපාරිකයෙකුගෙන් රුපියල් ලක්ෂ 20ක අල්ලසක් ලබාගත් අවස්ථාවේ දී අල්ලස් හෝ දූෂණ විමර්ශන කොමිසන් සභාවේ නිලධාරීන් මාවනැල්ල ප්‍රාදේශීය සභාවේ සභාපති සමන්ත ස්ටීවන් සහ ඔහුගේ රියැදුරු මාවනැල්ල ප්‍රදේශයේ පිහිටි නවාතැන් පොළකදී අත්අඩංගුවට ගෙන තිබිණ.", "URL": "https://lankatruth.com/si/?p=145547", "Category": "පුවත්", "Parent URL": null}