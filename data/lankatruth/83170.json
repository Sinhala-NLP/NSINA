{"Source": "Lankatruth", "Timestamp": "October 17, 2019", "Headline": "අගමැතිවරයා හෙට ජනාධිපති පරීක්ෂණ කොමිසම හමුවේ පෙනී සිටීම අවලංගුයි", "News Content": "මත්තල ගුවන් තොටුපලේ ගබඩා අංගනය, වී ගබඩා කිරීම සඳහා යොදා ගැනීම මගින් එයට බරපතල හානි සිදුව ඇති බවට ලැබී ඇති පැමිණිල්ල සම්බන්ධව සාක්ෂි සටහන් කර ගැනීම සඳහා හෙට(18) දිනයේ අග්‍රාමාත්‍යවරයා කැඳවා තිබුණ ද යාපනය ප්‍රදේශයේ පැවැත්වෙන වැඩසටහන් කිහිපයක් හේතුවෙන් හෙට දිනයේ සහභාගී විය නොහැකි බව රනිල් වික්‍රමසිංහ මහතා, වංචා දූෂණ සෙවීමේ ජනාධිපති පරීක්ෂණ කොමිසම වෙත දන්වා ඇතැයි වාර්තා වේ. ඒ අනුව ලබන 23 වැනිදා පෙරවරු 10.30ට කොමිසම හමුවේ පෙනී සිට සාක්ෂි ලබාදෙන ලෙස අග්‍රාමාත්‍යවරයාට දැනුම් දෙන බව කොමිසම සඳහන් කරයි. අග්‍රාමාත්‍යවරයාට අමතරව හෙට දිනයේ කැඳවීම් සිදුකර තිබූ දයා ගමගේ අමාත්‍යවරයා කොමිසම හමුවේ පෙනී සිට සාක්ෂි ලබාදීමට නියමිතය.", "URL": "https://lankatruth.com/si/?p=83170", "Category": "පුවත්", "Parent URL": null}