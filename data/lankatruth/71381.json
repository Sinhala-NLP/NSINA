{"Source": "Lankatruth", "Timestamp": "April 2, 2019", "Headline": "වදහිංසා විමර්ශනයට එක්සත් ජාතීන්ගේ නියෝජිත කණ්ඩායමක් අද දිවයිනට", "News Content": "වදහිංසා වැලැක්වීම සඳහා වූ සිව් දෙනෙකුගෙන් යුත්, එක්සත් ජාතීන්ගේ අනුකමිටු නියෝජිත කණ්ඩායමක් අද(02) දිවයිනට පැමිණීමට නියමිතව ඇති බව එක්සත් ජාතීන්ගේ සංවිධානය නිවේදනයක් නිකුත් කරමින් සඳහන් කරයි. මෝල්ඩෝවා, මුරුසිය, සයිප‍්‍රස් සහ පිලිපීනය යට රටවල් නියෝජනය කරමින් ඔවුන් මෙරටට පැමිණෙන අතර මෙරට රාජ්‍ය නිලධාරීන්, මානව හිමිකම් කොමිසමේ නිලධාරීන් සහ සිවිල් සංවිධාන සමඟ සාකච්ඡා පැවැත්වීමට නියමිතව ඇත. මීට අමතරව ස්වාධීන ජාතික නිවාරණ යාන්ත‍්‍රණයක් සකස් කිරීම සම්බන්ධයෙන් ද ඔවුන් සාකච්ඡා කිරීමට සැලසුම් කර ඇත. දින 12ක් මෙරට සංචාරය කිරීමට ඔවුන් සැළසුම් කර ඇති අතර ඉන් අනතුරුව ආර්ජන්ටිනාව සහ පලස්තීනය යන රටවලද සංචාරය කිරීමට නියමිතය. එක්සත් ජාතීන්ගේ සංවිධානය විසින් ඉකුත් පෙබරවාරි මස 18 වන දින සිට 22 දක්වා පැවති රහස් සැසිවාරයකදී වද හිංසා වළක්වාලීම සඳහා වු එක්සත් ජාතීන්ගේ අනුකමිටුව විසින් කණ්ඩායමක් ශ‍්‍රී ලංකාවට එවීමට තීරණය කරනු ලැබූ අතර ඒ අනුව මෙම කණ්ඩායම දිවයිනට පැමිණේ.", "URL": "https://lankatruth.com/si/?p=71381", "Category": "පුවත්", "Parent URL": null}