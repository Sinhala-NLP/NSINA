{"Source": "Lankatruth", "Timestamp": "February 11, 2021", "Headline": "එස්.ටී.එෆ්. ප්‍රධානියා ඉවත් කිරීමේ සූදානමක්..", "News Content": "පොලිස් විශේෂ කාර්ය බලකායේ ප්‍රධානී නියෝජ්‍ය පොලිස්පති වරුණ ජයසුන්දර එම තනතුරෙන් ඉවත් කරන ලෙස පොලිස්පතිවරයා ඉල්ලීමක් කර ඇති බවට මාධ්‍ය වාර්තා පළවේ. මහජන ආරක්ෂාව පිළිබඳ අමාත්‍යවරයාගෙන් පොලිස්පතිවරයා මෙම ඉල්ලීම කර ඇති බවද වැඩිදුරටත් අනාවරණය වේ. පසුගිය කාලයේ පොලිස් විශේෂ කාර්ය සාධක බලකායේ ප්‍රධානියා පත්කිරීම සම්බන්ධයෙන් ආණ්ඩුවේ ප්‍රධානීන් අතර කඹ ඇදීමක් පැවතිණි. වර්තමාන ප්‍රධානියා ජනාධිපතිවරයාගේ ඍජු නිර්දේශයෙන් පත්කර සිටී. එසේ තිබියදී පොලිස්පති වරයා විසින් හදිසියේ ඔහුව ඉවත් කරන ලෙස ඉල්ලීමක් සිදුකිරීම පිළිබ﻿ඳ මාධ්‍ය ක්ෂේත්‍රෙය් වැඩි අවධානයක් යොමු වී තිබේ.", "URL": "https://lankatruth.com/si/?p=110387", "Category": "පුවත්", "Parent URL": null}