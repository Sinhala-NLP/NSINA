{"Source": "Lankatruth", "Timestamp": "April 25, 2020", "Headline": "ජනතාවට නිවසෙන් බැහැරට යාම හැඳුම්පතේ අවසන් අංකය අනුව", "News Content": "ඇඳිරි නීතිය නොමැති කාලයේදී අත්‍යාවශ්‍ය කාර්යයන් සඳහා වුවද නිවසෙන් බැහැර යාමට පුද්ගලයනට අවසර දෙනුයේ ජාතික හැඳුනුම්පතේ අවසාන අංකය පදනම් කොටගනිමින් බවත් කවරකු හෝ නිවසෙන් බැහැර යා යුත්තේ ආහාර සහ ඖෂධ වැනි අත්‍යාවශ්‍ය භාණ්ඩ හා ද්‍රව්‍ය මිලට ගැනීමට පමණක් බවත් ජනාධිපති මාධ්‍ය අංශය නිවේදනය කරයි. එවැනි භාණ්ඩ මිලදී ගැනීමට තම ප්‍රදේශයේ පිහිටි පා ගමනින් ගොස් ළඟා විය හැකි ආසන්නතම වෙළෙඳ සැල පමණක් තෝරාගත යුතු බවද් ජනාධිපති මාධ්‍ය අංශය නිවේදනයේ සඳහන් වේ. අත්‍යාවශ්‍ය කාර්යයන් සඳහා වුවද නිවසෙන් බැහැර යාමට පුද්ගලයනට අවසර දෙනුයේ ජාතික හැඳුනුම්පතේ අවසාන අංකය පදනම් කොටගනිමින් බවත් ඒ අනුව සඳුදා දිනවල බැහැර යාමට ඉඩලැබෙන්නේ අංක 1 හෝ 2 ජාතික හැඳුනුම්පතේ අවසාන අංකය ලෙස ඇති අයට පමණි. සතියේ ඉතිරි දිනවල එනම් අඟහරුවාදා සිට ඉරිදා දක්වා නිවසින් බැහැර යාමට ඉඩ ලැබෙන්නේ මෙලෙස ය. අඟහරුවාදා දින හැඳුනුම්පතේ අවසාන අංක ලෙස 3 හෝ 4 ඇති අය, බදාදා දින හැඳුනුම්පතේ අවසාන අංක ලෙස 5 හෝ 6 ඇති අය බ්‍රහස්පතින්දා දිනයේ හැඳුනුම්පතේ අවසාන අංක ලෙස 7 හෝ 8 ඇති අය සිකුරාදා දිනයේ හැඳුනුම්පතේ අවසාන අංක ලෙස 9 හෝ 0 ඇති අය ලෙස ය.", "URL": "https://lankatruth.com/si/?p=92763", "Category": "පුවත්", "Parent URL": null}