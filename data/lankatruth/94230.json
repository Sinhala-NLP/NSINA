{"Source": "Lankatruth", "Timestamp": "June 23, 2020", "Headline": "අනුර දිසානායක මහතා ජනාධිපති කොමිසමට පැමිණෙයි…", "News Content": "ජනාධිපති කොමිසම විසින් සිදු කර තිබූ කැඳවීමකට අනුව අද පෙරවරු 11.30ට ජනාධිපති කොමිසම වෙත පැමිණියේ ය. ඇවන්ට්ගාඩ් සිදුවීම සම්බන්ධයෙන් දේශපාලන පළිගැනීම් විමර්ශනය කරන ජනාධිපති කොමිෂන් නිශ්ශංක සේනාධිපති මහතා විසින් සිදු කළ පැමිණිල්ලට අනුව අනුර දිසානායක මහතාව එහි කැඳවා තිබිණි. මෙම කොමිසමට පැමිණිලි ඉදිරිපත් කළ හැක්කේ දේශපාලන පළිගැනීම්වලට ලක්වූ රජයේ නිලධාරීන්, රාජ්‍ය සංස්ථාවල සේවකයන්, සන්නද්ධ හමුදාවල සහ පොලිස් සේවයේ සාමාජිකයන්ට පමණක් බවත් නිශ්ශංක සේනාධිපති මෙම කාණ්ඩවලට අයත් නොවන බැවින් ඔහුට නීත්‍යනුකූලව කොමිසමට පැමිණිලි ඉදිරිපත් කළ කොහැකි බවත් නීතිපතිවරයා ඊයේ (22) එම කොමිසමට දැනුම් දී තිබිණි.", "URL": "https://lankatruth.com/si/?p=94230", "Category": "පුවත්", "Parent URL": null}