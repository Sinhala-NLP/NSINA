{"Source": "Lankatruth", "Timestamp": "June 10, 2018", "Headline": "කොළඹ කොටස් වෙළඳපොළේ පහත වැටීමක්", "News Content": "පසුගිය සතිය නිමාවන විට මාස 6කින් ඉහළම අගයන් වාර්තා කළ කොළඹ කොටස් වෙළඳපොළේ මිල දර්ශක නැවත පහත වැටීමක් පෙන්නුම් කර ඇතැයි ආරංචිමාර්ග සඳහන් කරයි. මීට හේතු ලෙස තැරුව්කරුවන් දක්වා සිටින්නේ ආයෝජකයන් විසින් ලාභ ඉවත් කර ගැනීමයි. සමස්ත දර්ශකය ඊයේ(9) දිනය අවසන් වන විට 6505.95 ක් ලෙස සටහන් වූ අතර මුළු පිරිවැටුම් මිලියන 530.3 කට සීමා විය. කොටස් වෙළඳපලේ පසුගිය සිකුරාදා දක්වා දින 16තුළ 9.4%කින් වර්ධනය වූ අතර පසුගිය සතියේ වර්ධනය 2.1%ක් විය. විදේශීය ආයෝජකයන් කොළඹ කොටස් වෙළඳපොළේ කොටස් මිලදී ගැනීම සාමාන්‍ය තත්වයක පවතින අතර මේ දක්වා ඔවුන් මිලදීගත් කොටස්වල වටිනාකම රුපියල් බිලියන 14.4 ඉක්මවයි.", "URL": "https://lankatruth.com/si/?p=54078", "Category": "පුවත්", "Parent URL": null}