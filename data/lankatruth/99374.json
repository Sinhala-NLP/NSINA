{"Source": "Lankatruth", "Timestamp": "November 4, 2020", "Headline": "විදෙස්ගතව පැමිණ මාස 07කට පසු කොරෝනා", "News Content": "විදෙස් ගතව සිට මෙරටට පැමිණි පුද්ගලයෙකුට මාස 07යි දින 07ක් ගතවූ පසු කොවිඩ් – 19 ආසාදනය වී ඇතැයි ඊයේ (03) තහවුරු කරගෙන තිබේ. පුත්තලම වෙට්ටිකුලම් ප්‍රදේශයේ පදිංචිකරුවෙකු වන මොහු විදෙස්ගතව සිට මෙරටට පැමිණ ඇත්තේ පසුගිය පෙබරවාරි 27වනදා වන අතර ඔහු නැවතත් විදේසගතවීම සඳහා කොළඹ ප්‍රසිද්ධ පුද්ගලික රෝහලකින් PCR පරීක්ෂණයක් සිදුකරගෙන ඇත. එහි වාර්තාව අනුව ඔහු කොවිඩ් – 19 ආසාදිතයෙකු බව තහවුරු වී තිබේ. කෙසේ වෙතත් මෙම පුද්ගලයාට වෛරසය ආසාදනය වී ඇති ආකාරය මෙතෙක් හෙළිවී නොමැත.", "URL": "https://lankatruth.com/si/?p=99374", "Category": "පුවත්", "Parent URL": null}