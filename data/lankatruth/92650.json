{"Source": "Lankatruth", "Timestamp": "April 20, 2020", "Headline": "සමාජ දුරස්තකරණය රාත්‍රියටයි සති අන්තයටයි සීමා කරයි…", "News Content": "කොරෝනා වෛරසය ව්‍යාප්ත වීම පාලනය කිරීමට සමාජ දුරස්තකරණය පවත්වාගැනීම සඳහා පනවා තිබී අද (20) අළුයම 05ට ඉවත් කළ ඇඳිරිනීතිය යළි රාත්‍රී 08.00ට පැනවේ. එය අද සිට අප්‍රේල් 24 සිකුරාදා දක්වා දිනපතාම අළුයම 05ට ඉවත් කර රාත්‍රී 08.00ට පැනවේ. එහෙත් අප්‍රෙල් අප්‍රේල් 24 සිකුරාදා රාත්‍රී 8.00 සිට මේ දිස්ත්‍රික්කවල යලි ක්‍රියාත්මක කෙරෙන ඇඳිරි නීතිය අප්‍රේල් 27 සඳුදා උදේ 5.00 දක්වා බලාත්මකව පවතී. ඒ අනුව සති අප්‍රේල් 25 සෙනසුරාදා සහ 26 ඉරිදාත් සතියේ දිනවල රාත්‍රී 08.00 සිට අළුයම 05 දක්වාත් මේ දිස්ත්‍රික්කවල ඇඳිරි නීතිය දිගටම ක්‍රියාත්මක කෙරේ. කොරෝනා වෛරසය ව්‍යාප්ත වීම පාලනය කිරීමට සමාජ දුරස්තකරණය පවත්වාගැනීම අත්‍යාවශ්‍ය කටයුත්තක් වන නමුත් ජනාධිපති මාධ්‍ය ඒකකය නිකුත් කර ඇති නිවේදනය අනුව සමාජ දුරත්කරනයට ආණ්ඩුව වගබලාගෙන ඇත්තේ සතියේ දිනවල රාත්‍රියටත් සති අන්ත දිනවල දී පමණි. එහෙත් ජනතාව වැඩි වශයෙන් එක්රැස්වන සතියේ දිනවල දිවාකාලය සම්පූර්ණයෙන්ම සමාජ දුරස්තකරණය බිඳවැටී තිබේ.", "URL": "https://lankatruth.com/si/?p=92650", "Category": "පුවත්", "Parent URL": null}