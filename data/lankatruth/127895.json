{"Source": "Lankatruth", "Timestamp": "January 21, 2022", "Headline": "මෛත්‍රීපාලයි මහින්දයි මම හදපු ශ්‍රීලනිපය කෑවා – චන්ද්‍රකා", "News Content": "හින්ද රාජපක්ෂ සහ මෛත්‍රීපාල සිරිසේන යන දෙදෙනා තමා හැදූ ශ්‍රී ලංකා නිදහස් පක්ෂය විනාශ කළ බවත් ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේන ශ්‍රී ලංකා පොදුජන පෙරමුණ සමග එකතුවීම නිසා ශ්‍රීලනිපයෙන් පන්නා දැමිය යුතු බවත් හිටපු ජනාධිපතිනී චන්ද්‍රිකා කුමාරතුංග පවසයි. ශ්‍රී ලංකා නිදහස් පක්ෂය විනාශ වන හෙයින් ශ්‍රී ලංකා පොදුජන පෙරමුණ සමග කිසිවිටකත් එකතු නොවන්නැයි තමා වසර දෙකක් තිස්සේ කළ ඉල්ලීමට මෛත්‍රිපාල සිරිසේන ඇහුම්කන් නොදුන් බවත් එම ඉල්ලීම නිසා තමා පක්ෂයේ දේශපාලන මණ්ඩලයෙන් සහ සංවිධායක ධුරයෙන් ඉවත් කළ බවත් ඇය පවසයි. තමා අවුරුදු දෙකක් තිස්සේ පැවසූ දේ දැන් මෛත්‍රීපාල සිරිසේන කිය කියා යන්නේ යැයිද හිටපු ජනාධිපතිවරිය අවධාරණය කරයි. යුද්ධයක් පැවති කාලයක පවා රටේ ආර්ථිකය තමා නිවැරදිව සකස් කළ බවත් අද රට යන දිහා බැලුවම අඬන්නද හිනාවෙන්නද කියා සිතාගත නොහැකි බවත් ඇය සඳහන් කරයි.", "URL": "https://lankatruth.com/si/?p=127895", "Category": "පුවත්", "Parent URL": null}