{"Source": "Lankatruth", "Timestamp": "November 29, 2011", "Headline": "මාතර රෝහලේ සමස්ත කාර්ය මණ්ඩලයම වැඩවර්ජනයක", "News Content": "මාතර මහ රෝහලේ වෛද්‍යවරුන් ඇතුළු වෘත්තිය සමිති 14ක නියෝජිතයෝ ඇතුළු සමස්ත කාර්ය මණ්ඩලය වැඩ වර්ජනයක් ආරම්භ කර තිබේ.ඒ පසුගිය 24 වෙනිදා වැලිගමදී දරුනු ලෙස සිදු වූ පෞද්ගලිකබස් අනතුරින් මියගිය මාතර මහ රෝහලේ වෛද්‍යවරියක් වන ජානකී බන්දුසේන මහත්මියගේ මරණයට සම්බන්ධ ප්‍රධාන සැකකරු අත්අඩංගුවට නොගැනීමට විරෝධය පළකරමිනි.     මෙම බස්රථයේ හිමිකරු මාතර යුධහමුදා කදවුරේ අනදෙන නිළධාරී ප්‍රභාත් කොඩිතුවක්කු මහතාය. ඔහු සිය හමුදා බලය පාවිච්චි කරමින් ජාතික ගමනාගමන කොමිසම් සභාවේ නීතිරීති පවා කඩකරමින් අනතුර සිදුවූ දින දක්වා බස්රථය ධාවනය කර ඇත. රජයේ වෛද්‍ය නිලධාරින්ගේ සංගමයේ, මාතර ශාඛාවේ ලේකම් වෛද්‍ය ලක්මාල් රණසිංහ මහතා පැවසුවේ කෙසේවෙතත් රෝහලේ හදිසි ප්‍රතිකාර සේවා ක්‍රියාත්මක බවයි.මේ සම්බන්ධව පොලීසිය පවසන්නේ අදාල සැකකරු අත් අඩංගුවට ගැනීම සඳහා පරීක්ෂණ ආරම්භ කර ඇති බවයි.", "URL": "https://lankatruth.com/si/?p=377", "Category": "පුවත්", "Parent URL": null}