{"Source": "Lankatruth", "Timestamp": "January 11, 2018", "Headline": "කතරගම දෙවියන්ටත් හොරෙන් ප්‍රාදේශීය සභාවේ සභාපති රු. කෝටි 33ක් වංචා කරලා", "News Content": "කතරගම ප්‍රාදේශීය සභාවේ හිටපු සභාපති (එක්සත් ජනතා නිදහස් සන්ධාන) චානක අමිල රංගන මහතා තම නිල බලය අයුතු ලෙස භාවිතා කරමින් ප්‍රාදේශීය සභාවේ දේපල, මුදල් සහ වාහන අයථා ලෙස භාවිතය, ඉඩකඩම් බලහත්කාරයෙන් හිමි කර ගැනීම සහ විශේෂයෙන්ම ඵෙතිහාසික කතරගම ඇසළ උත්සව සමයේ දූෂණ අක්‍රමිකතා රාශියක් සිදුකර ඇති බවට දූෂණ මර්දන කමිටු ලේකම් කාර්යාලයේ අංක ACC/FC/2015/230 යටතේ ගොනුකර අති පැමිණිල්ල පොලිස් පතිවරයා වෙත යොමු කර ඇති බවට වාර්තා වේ. ඉහත කරුණු පිළිබඳව කතරගම, නවනගරයේ පදිංචි කරුවෙකු විසින් 2015.01.12 දින ඉදිරිපත් කරන ලද පැමිණිල්ලට අනුව, 2011, 2012, 2013 සහ 2014 යන වර්ෂවල කතරගම ඇසළ උත්සව සමයේ වෙළඳ ප්‍රචාරක නාම පුවරු, කටවුට්, බැනර් සඳහා වියදම් අයථා ලෙස ගිණුම් ගතකිරීම, රථගාල් සඳහා අයථා ලෙස ටිකට්පත් මුද්‍රණය කිරීම, අයථා ලෙස සේවක යෙදවීම්, කසළ සහ අපද්‍රව්‍ය ඉවත් කිරීම් මගින් සභාවට හිමිවිය යුතු රුපියල් ලක්ෂ 800කට (රු. 80,000,000 අධික මුදලක් වංචා කිරීම, සෙල්ල කතරගම පූඡා නගරයේ මල් කඩ 32ක් සෑදීම සඳහා ඵක් පුද්ගලයෙකුගෙන් රුපියල් ලක්ෂ තුනක් (රු 300,000) බැගින් ලබා ගෙන ඵම කඩයක් රුපියල් හතලිස් අටදහස් පන්සියයක (රු. 48,500) පමණ වියදමකින් රණවිරුවන්ගේද සහය ඇතිව ඉදි කරවා රුපියල් අසූලක්ෂක් රු. 8,000,000) පමණ වංචා කිරීම, කඩ වෙන්දේසි නොකර හිතවතුන්ට අඩු මුදලට ලබා දීම සහ එම කඩ සඳහා ප්‍රාදේශීය සභාවෙන් අධික කුලී ගෙවීම්, වංචා සහගත ලිපි සකස්කිරීම් හරහා සභාවට ලැබීමට තිබූ අති විශාල මුදලක් අහිමි කිරීම, සභාපතිවරයා ලෙස තමන්ට හිමි ඉන්ධන දීමනාව, ගමන් වියදම්, නිලරථ අලුත්වැඩියාව සහ අනෙකුත් මිලදී ගැනීම් වැනි සභාවේ කටයුතු සිදුකිරීමේදී විනිවිදභාවයෙන් තොරව කටයුතු කරීම හරහා රුපියල් ලක්ෂ 100කට අධික මුදලක් වංචා කිරීම, ප්‍රාදේශීය සභා බල ප්‍රදේශයේ පාරිසරික වටිනාකමකින් යුතු සම්පත් තම පෞද්ගලික උවමනාවන් වෙනුවෙන් භාවිතා කරන බවටත් පූඡා නගරයේ දියුණුව සඳහා වෙන් කළ ප්‍රතිපාදන දූශිත නිලධාරීන් සමඟ ඵක්ව වංචා කරීම, කතරගම ප්‍රදේශයේ රඡයේ ඉඩම්, පුද්ගලික සහ බලපත්‍ර ඉඩම් අක්කර 50කට අධික ප්‍රමාණයක් බලහත්කාරයෙන් අල්ලා ගැනීම ඇතුළු තවත් චෝදනා විශාල ප්‍රමාණයක් සභාපති චානක අමිල රංගන මහතාට එරෙහිව ඉදිරිපත් කොට ඇති අතර මෙලෙස උපයාගත් අයථා වටිනාකම අවම වශයෙන් කෝටි 30ක් පමණ වියහැකි බව සඳහන් වේ. දූෂණ මර්දන කමිටු ලේකම් කාර්යාලය මෙම පැමිණිල්ල පිළිබඳව සිදුකළ මූලික විමර්ශණවලට අනුව මෙම සභාපතිවරයාට එරෙහිව අනවසර සහ බලහත්කාරයෙන් ඉඩම් අල්ලා ගැනීම සම්බන්ද නඩු 32ක් පැවතීමත්, පොලිස් ස්ථානයේ සේවය කරන තම බිරිඳ යොදා ගනිමින් මෙම වංචා දූෂණවලට එරෙහිවීමට ඉඩකඩ අහුරනවා විය හැකි බවටත් නිරීක්ෂණය කර ඇත. එමෙන්ම 2011 වසරට පෙර විශාල වත්කමක් නොමැතිව සිට අවුරුදු 05කට පසුව කෝටි 05ක පමණ නිවසක් සහ රුපියල් ලක්ෂ 60ක පමණ වාහනයක් හිමි කර ගැනීමත් මෙම පැමිණිල්ලේ සදහන් බොහොමයක් කරුණු ප්‍රාදේශීය සභාවේ ලිපි ලේඛන අනුසාරයෙන් පරික්ෂා කර බැලිය හැකි බවටත් නිරීක්ෂණය කර ඇත. සභාපති චානක අමිල් රංගන මහතා, නාගරික සංවර්ධන අධිකාරියේ ස්ථානභාර නිලධාරී වනසිංහ මහතා, සභාපතිවරයාගේ ඥාති එල්.වයි. රුවන් චමින්ද මහතා, හිටපු ප්‍රාදේශීය සභා ලේකම් අතපත්තු මහතා සහ ග්‍රාම නිලධාරී සනත් මහතා යන අය මෙම පැමිණිල්ලේ වගඋත්තරකරුවන් ලෙස නම් කර ඇත. දූෂණ මර්දන කමිටු ලේකම් කාර්යාලය විසින් මෙම පැමිණිල්ල වැඩිදුර විමර්ශනය සිදුකර වගඋත්තර කරුවන් නීතියේ රැහැනට හසු කරගැනීම සඳහා එවකට පොලිස් පතිවරයාව සිටි එන්.කේ. ඉලංගකෝන් මහතා වෙත 2016.03.21 දින යොමු කර ඇති අතර එහි පිටපත් පොලිස් මූල්‍ය විමර්ශන කොට්ඨාශය භාරව සිටි ජ්‍යෙෂ්ඨ නියෝජ්‍ය පොලිස්පති ඒ.ආර්. වෛද්‍යාලංකාර මහතාටද යොමු කර ඇත. මේ වනවිට එම ලිපිගොනුව භාරදි වසරකට වැඩි කාලයක් ගතව ඇතත් එම විමර්ශණවලට ප්‍රගතිය කුමක්දැයි මෙතෙක් වාර්තා නොවෙයි.", "URL": "https://lankatruth.com/si/?p=46100", "Category": "පුවත්", "Parent URL": null}