{"Source": "Lankatruth", "Timestamp": "August 30, 2021", "Headline": "ලංකා මෑණියන්ට රන් පදක්කමක්", "News Content": "ජපානයේ ටෝකියෝ නුවර පැවැත්වෙන පැරා ඔලිම්පික් උළලේදී (F-46) යනුවෙන් නම් කර තිබෙන කාණ්ඩය යටතේ හෙල්ල වීසි කිරීමේ තරඟයට සහභාගී වූ දිනේෂ් ප්‍රියන්ත මීටර් 67.79ක දුරට හෙල්ල වීසිකර ලෝක වාර්තාවක් පිහිටුවමින් ලංකාවට රන් පදක්කමක් දිනා දී ඇත. අද (30) පැවැත්වූ මෙම තරඟයේදී මෙම රන් පදක්කම හිමිකර ගනු ලැබීය. මෙයට පෙර 2016 වසරේදී ඉන්දියාව වෙනුවෙන් තරඟ කළ දේවේන්ද්‍ර ලෝක වාර්තාවක් පිහිටුවමින් රන් පදක්කම දිනාගත් අතර එම තරඟයේදී ඔහු වීසිකර තිබුණේ මීටර් 63.79කි. මෙවර ඉන්දීය ක්‍රීඩක දේවේන්ද්‍ර රිදී පදක්කම දිනා ගනිමින් මීටර් 64.35ක දුරක් හෙල්ල වීසිකර තිබේ. එහි ලෝකඩ පදක්කම ද ඉන්දීය ක්‍රීඩක සුන්දර් සිං ලබා ගන්නා ලද අතර ඔහු මීටර් 64.01ක් දුර විසිකර තිබිණි. ලංකාවට මෙම රන් පදක්කම දිනා දුන් දිනේෂ් ප්‍රියන්තට ලංකා ටෘත් වෙබ් අඩවියේ උණුසුම් සුබ පැතුම් පිරිනැමේ..!", "URL": "https://lankatruth.com/si/?p=122219", "Category": "ක්‍රීඩා පුවත්", "Parent URL": null}