{"Source": "Lankatruth", "Timestamp": "October 25, 2011", "Headline": "යානි ලංකාවේ", "News Content": "සුප්‍රකට සංගිතඥ යානි ක්‍රිසොමලිස් ලො වටා සංචාරයක සිටින අතරතුර ශ්‍රී ලංකාවට පැමිණ ඇත. ඊයේ (24) රාත්‍රි‍යේ සිංගප්පුරුවේ සිට කටුනායක ජාත්‍යන්තර ගුවන් තොටුපළට පැමිණි ඔහු පැයකට ආසන්න කාලයක් ගුවන් තොටුපලේ රැදි සිට ඇති බව සදහන් වේ. 1954 වසරේ නොවැම්බර් 14 ග්‍රීසියේ කලමටාහි උපත ලද ක්‍රිසොමලිස් පියානෝ වාදනයෙන් ලොව පුරා ජනප්‍රිය විය. ඔහුගේ ගීත ඇල්බම් ලොව වටා රසික රසිකාවියන් දෙකෝටියක් අතර අ‍ලෙවි වී ඇති බව විදෙස් මාධ්‍ය පවසයි. ඔලිම්පික් උළෙල මෙන්ම ලොව ජනප‍්‍රිය රූපවාහිනි නාලිකා රැසක් ඔහුගේ පසුබිම් සංගීතයෙන් අලංකාර වී තිබේ.", "URL": "https://lankatruth.com/si/?p=103", "Category": "කලා පුවත්", "Parent URL": null}