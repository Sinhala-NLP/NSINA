{"Source": "Lankatruth", "Timestamp": "October 19, 2022", "Headline": "කතක් කොටුකරගෙන අතවර කළ පිටකොටුව කොස්තාපල්ලා කොටුවෙයි", "News Content": "පසුගිය 2015 වසරේදී කාන්තාවක අයුතු ලෙස සිරගත කර ලිංගික අතවර කිරීම ඇතුළු චෝදනා පහක් යටතේ වරදකරුවන් වු පිටකොටුව පොලිසියේ කොස්තාපල්වරුන් දෙදෙනෙකුට, කොළඹ මහාධිකරණ විනිසුරු ආදිත්‍ය පටබැඳිගේ බරපතල වැඩ සහිත වසර 10 බැගින් වූ සිර දඬුවම් නියම කර තිබේ. විත්තිකරුවන්ට එරෙහි චෝදනා පැමිණීල්ල විසින් සාධාරණ සැකයකින් තොරව ඔප්පු කොට ඇතැයි තීරණය කරමින් අදාළ දඬුවම නියම කළ විනිසුරුවරයා මීට වසර 07කට ඉහතදී කළ වරදට රුපියල් 15,000 බැගින් දඩ මුදලකටද ඔවුන් යටත් කර ඇත. චෝදනාවන්ට වරදකරු වීම නිසා මෙලෙස දඬුවම් නියම වුයේ පිටකොටුව පොලිසියට අනුයුක්තව කෙස්තාපල්වරුන් වශයෙන් කටයුතු කළ එම්. ජයරත්න හා එස්. විජේසිංහ නමැත්තන්ටය. විත්තිකරුවන්ට එරෙහිව නීතීපතිවරයා විසින් ගොනු කළ මෙම චෝදනා සම්බන්ධයෙන්පැැවැති දර්ඝ නඩු විභාගයේදී විත්තිකරුවන් පිටකොටුව පොලිස් ස්ථානයට අනුයුක්තව සේවය කර ඇති බවත් ඔවුන් කාන්තාවක අයුතු ලෙස සිරගත කර ගෙන ලිංගික අතවර කළ බවට පැමිණිල්ලක් ලැබී ඇති බවත් නඩු විභාගයේදී අනාවරණය වී තිබේ. මේ සම්බන්ධයෙන් කොළඹ අපරාධ කොට්ඨාසය මගින් විමර්ශනයක් පවත්වා පසුව විත්තිකාර පොලිස් කොසතතාපල්වරු දෙදෙනා අත්අඩංගුවට ගෙන ඇති අතර නීතිපතිවරයා විසින් විත්තිකරුවන්ට එරෙහිව මහාධිකරණය හමුවේ නඩු පවරා ඇත. මේ සම්බන්ධයෙනන් පැවැති දීර්ඝ නඩු විභාගයකින් අනතුරුව විත්තිකරුට එරෙහි චෝදනා පැමිණීල්ල විසින් සාධාරණ සැකයකින් තොරව ඔප්පු කොට ඇතැයි තීරණය කළ විනිසුරුවරයා විත්තිකරුවන්ට වසර 10 බැගින් බරපතල වැඩ සහිත සිරදඬුවම් හා දඩ නියම කර තිබේ.", "URL": "https://lankatruth.com/si/?p=140837", "Category": "පුවත්", "Parent URL": null}