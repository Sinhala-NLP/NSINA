{"Source": "Lankatruth", "Timestamp": "August 10, 2012", "Headline": "වැඩිම ණය එදිනෙදා වියදමට", "News Content": "වාණිජ බැංකු හා ණය දෙන ආයතන මගින් ලබා දිය යුතු උපරිම ණය සීමාව 18% මට්ටමේ තබා ගත යුතු බවට මහ බැංකුව විසින් නියම කර තිබියෙදී බැංකුවලින් නිකුත් කරන ණය ප්‍රමාණයෙන් වැඩිම කොටස ආයෝජන සඳහා නොව එදිනෙදා වියදම් සඳහා ලබාදෙමින් ඇති බව වාර්තා වේ. වාණිජ බැංකු හා ණය දෙන ආයතන මගින් ලබා දිය යුතු උපරිම ණය සීමාව 18% මට්ටමේ තබා ගත යුතු බවට මහ බැංකුව විසින් නියම කර තිබියෙදී බැංකුවලින් නිකුත් කරන ණය ප්‍රමාණයෙන් වැඩිම කොටස ආයෝජන සඳහා නොව එදිනෙදා වියදම් සඳහා ලබාදෙමින් ඇති බව වාර්තා වේ. ආයෝජන සඳහා ණය මුදල් ලබා දීමේදී අඩු පොලී අනුපාත යටතේ දිගු කාලයක් සඳහා මුදල් නිකුත් කිරීමට බැංකුවලට සිදුවන අතර පරිභෝජන වියදම් සඳහා ණය ලබාදීමේදී ‍ඉහළ පොලී අයකර ගත හැකි වීමත් කෙටිකාලීනව මුදල් ආපසු ගලා ඒමත් අවම අවදානමත් හේතුවෙන් බැංකු ඒ කෙරෙහි යොමු කරවා ඇත.  2012 වසර අවසන් වන විට ණය වශයෙන් බැංකු නිකුත් කරනු ඇති මුළු මුදල රුපියල් බිලියන 2848.6ක් වනු ඇති සඳහන්ය. මෙම ණය මුදලින් කෘෂි, සංචාරක, නිවාස හා පරිභෝජන යන ක්ෂේත්‍ර පමණක් සලකා බැලීමේදී 25.3%ක් කෘෂිකර්මික කටයුතු සඳහා වන ණය වන අතර සංචාරක කර්මාණ්තය හා නිවාස ඉදිකරීම සඳහා වන ණය ප්‍රතිශත පිළිවෙළින් 4.5 සහ 15.2ක අගයන් ගනු ඇති බව කියවේ. කෙසේ වුවද වැඩිම කොටස වන 55.1% අයත් වන්නේ, පරිභෝජන වියදම් කාණ්ඩයටය.  ආර්ථික විශේෂඥයින්ගේ අදහස වන්නේ රටේ පරිභෝජන වියදම් වැඩිවීම උද්ධමනය ඉහළ නංවීම‍ටත් පොදුවේ සමස්ත වියදම් නැංවීමටත් හේතුවනු ඇති බවය.", "URL": "https://lankatruth.com/si/?p=3586", "Category": "ආර්ථික පුවත්", "Parent URL": null}