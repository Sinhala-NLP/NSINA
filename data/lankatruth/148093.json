{"Source": "Lankatruth", "Timestamp": "June 22, 2023", "Headline": "වියට්නාමයට එරෙහි යුද්ධයේ නිරුවත ලොවට හෙළි කළ ඇමරිකානු මානව හිතවාදියා මිය යයි!", "News Content": "ඇමරිකානු සුප්‍රකට රාජ්‍ය ලේකම් හෙන්රි කිසිංගර් විසින් ඇමරිකාවේ වඩාත් බිහිසුනුම පුද්ගලයා ලෙස වරක් හැඳින් වුයේ ඔහුය. Daniel Ellsberg ඉපදුනේ 1931 අප්‍රියෙල් 07 වැනිදා ඇමරිකාවේ චිකාගෝ නුවර දීය. ඇමරිකාවේ හාවර්ඩ් විශ්වවිද්‍යාලයේන් ආර්ථික විද්‍යාව පිළිබඳව උපාධියක් ලබා ගන්නා ඔහු ඇමරිකානු හමුදාවට උපදෙස් ලබා දෙන RAND corporation පුද්ගලික මිලිටරි සමාගමට එක් වනුයේ උපදේශකයෙකු ලෙසය. 1971 දී ඇමරිකාවේ කුප්‍රකට පෙන්ටගනයේ වියට්නාම් යුද්ධය සම්බන්ධයෙන් වූ රහස් ලියවිලි “pentagan papers”යන නමින් Daniel Ellsberg විසින් NEWYORK TIMES හා Washington Postහි පල කිරීමත් සමග සමස්ත ඇමරිකානු සමාජයම වියට්නාම් යුද්ධයට එරෙහිව නැගී සිටින ලදී. 1971 යනු ඇමරිකාවට එරෙහිව වියට්නාම් ජාතික විමුක්ති හමුදාව විසින් තම ආයුධ සන්නද්ධ අරගලය උත්සන්න කළ යුගයක් විය. එසේම ලොව පුරා මෙම යුද්ධයට එරෙහිව තරුණයන්, ශිෂ්‍යයන් සටන් කරනු ලැබූ අතර ඒවා පසු කාලීනව ප්‍රංශයේ 1968, ජර්මනියේ 1969 හා ශ්‍රී ලංකාවේ 1971 දී ජනතා අරගල බවටද පරිවර්ථනය විනි. මෙම යුගයේ වියට්නාමයට එරෙහිව ඇමරිකාව විසින් ගෙන යනු ලැබූ යුද්ධයට උපදෙස් ලබා දෙන සමාගමේ උපදේශකයකු වූ Daniel Ellsberg විසින් සිදු කරන ලද මෙම හෙළිදරව්ව ගින්දරට පිදුරු දැමීමක් බවට පත් විනි. ඒ සමගම ඇමරිකානු රජය ඔහුට එරෙහිව ජාතිය පාවාදීම, රාජ්‍ය රහස් හතුරන්ට ලබාදීම, ඔත්තු බැලීම හා කුමන්ත්‍රණ කිරීම යන චෝදනා 11ක් යටතේ ඔහුව අත් අඩංගුවට ගන්නා ලෙස එවකට ඇමරිකානු ජනාධිපති Richard NIXON විසින් CIA සංවිධානයට හා ෆෙඩරල් විමර්ශන කාර්යාංශයට (FBI) නියෝග කළේය. මේ වනවිට ඇමරිකානු යුද්ධයට සම්බන්ධ වීම නිසා ඇමරිකානු භටයින් 58,000ක් මිය ගොස් වියට්නාම් වැසියන් මිලියනයකට තම ජීවිත අහිමි වී තිබිණි. යුද්ධය පවත්වා ගෙන යාම සඳහා ඇමරිකානු ජනාධිපතිවරුන් හා CIA නියෝජිතයින් විසින් ජනතාව අතර වපුරනු ලැබූ අසත්‍ය වාර්තාවන්, බොරු ප්‍රචාරයන්, සමාජය මිලිටරිකරණය කිරීමේ සැලසුම් අඩංගු ගණනින් 7,000ක් වූ මෙම රහසි ගත ලිය කියවීලි සමස්ත ඇමරිකානු සමාජයම යුද්ධයට එරෙහිව අවදි කරලීමට සමත් විණි. මෙම හෙළිදරව්ව නිසා වසර 115ක සිර දඬුවම් විඳීමට නියමිතව තිබිණි. එම යුගයේදීම සුප්‍රකට watergate සිද්ධිය සම්බන්ධයෙන් චෝදනා ලැබ සිටි ජනාධිපති නික්සන්ගේ නියෝගයෙන් CIA ව්‍යාපාරය Daniel Ellsbergගේ මනෝ වෛද්‍ය වරයාගේ කාර්යාලයට ඇතුළු වී ඔහුගේ පුද්ගලික ලිපි ගොනු සොරා ගැනීම හෙළි වීම නිසා Daniel Ellsberg නිදහස් කිරීමට ඇමරිකානු රජයට සිදු විනි. ඔහුගේ පුද්ගලික ජීවිතය හෙළි කිරීමෙන් නික්සන් අපේක්ෂා කරනු ලැබුවේ Daniel Ellsberg සිය දිවි හානි කර ගනු ඇති බවටය. නමුත් ඒ වනවිට watergate සිද්ධිය නික්සන්ගේ බලයද හීන කරමින් පැවති අතර එම හේතුවෙන්ම පසුකාලීනව තම ධුරයෙන් ඉල්ලා අස්වීමටත් ඔහුට බල කෙරිණි. Daniel Ellsberg විසින් වියට්නාම යුද්ධය ජය ගත නොහැකි බවට ඔප්පු කරමින් සිදුකල මෙම හෙළිදරව්වත් සමග වසර දෙකකට පසු වියට්නාමයෙන් ඇමරිකානු හමුදා ඉවත් කර ගැනීමට රිචාර්ඩ් නික්සන්ට සිදු විනි. ඉන් පසුව Daniel Ellsberg ඇමරිකානු රජයේ යුධ කාමී දේශපාලනයට එරෙහිව රැස්වීම්, දේශණ පවත්වමින් (whistleblowers) ඇමරිකානු තරුණ ප්‍රජාව අවදි කරන්නට තම ජීවිතය කැප කළේය. යුද්ධයේ ඇති ම්ලේච්චත්වය, නිසරු බව ඔහු ඇමරිකානු සමාජයට පෙන්වා දුන්නේය. ඉරාකයේ හා ඇෆ්ගනිස්ථානයේ ඇමරිකානු හමුදා විසින් සිදු කළ යුධ අපරාධ හෙළි කළ Julian Assange හා CIA දුරකථන පණිවිඩ හෙළි කළ Edward Snowden, ඔබාමා පාලන කාලයේදී CIA සංවිධානය විසින් සිදු කළ වද හිංසා හෙළි කළ එහි සාමාජික John Kiriakou වෙනුවෙන් ඔහු ඍජුව පෙනී සිටියේය. මෙම සියළු දෙනා චුදිතයින් ලෙස නම් කර තිබුනේ Daniel Ellsbergට එරෙහිවද යොදා ගත් “act of 1917” නම් වූ ඔත්තු බැලීමට එරෙහිව වූ ඇමරිකානු නීතිය යොදා ගනිමිනි. Daniel Ellsberg පසු කාලීනව සඳහන් කර සිටියේ තමන්ගේ ජීවිතය අනතුරට ලක් කර ගනිමින් අවදානම් ස්ථාවරයන් ගැනීමට තමන් කිසිවෙකුට නොපවසන නමුත්, “සත්‍යය වෙනුවෙන් පෙනී සිටීමට බිය නොවන්න” ඔහු ලෝක ප්‍රජාව ගෙන් ඉල්ලා සිටියේය. මෙම හෙළිදරව් කිරීම්වලට වසර 50ක් සැපිරෙන 2021 ජුනි 13 වන දා බ්‍රිතාන්‍යයේ The Guardian පුවත් පතට සම්මුඛ සාකච්චාවක් ලබා දෙමින් ඔහු පැවසුවේ තමන් විසින් සිදු කළ ක්‍රියාව පිළිබඳව කිසිදා කණගාටු නොවන බවයි”. “දිනකට තරුණ ඇමරිකානුවන් 700ක් මිය යනවා නම්, අහසින් දමන බෝම්බවලින් දහස් ගණනින් සිවිල් ජනතාව මිය යනවා නම්, ඇමරිකානු රජයේ වගකිව යුතු නිලධාරියෙකු ලෙස මා කුමක් කළ යුතුද? යුද්ධය නවතා හිරේ යන්න මම කිසි සේත් බිය වුයේ නැහැ “ඔහු තව දුරත් පවසා සිටියේය ජිවිතේ අවසාන කාලයේ දී The Doomsday machine. Confessions of a nuclear war planner », Bloomsbury, 2017 නමින් පොතක් ලියු ඔහු අවුරුදු 92 ආයු භුක්ති විඳ මෙම ජුනි 16 වැනිදා කැලිෆෝනියාවේ කෙන්සිංන්ග්ටන් නගරයේදී සදහටම මෙලොවින්සමුගන්නාලදී.", "URL": "https://lankatruth.com/si/?p=148093", "Category": "පුවත්", "Parent URL": null}