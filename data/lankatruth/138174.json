{"Source": "Lankatruth", "Timestamp": "August 18, 2022", "Headline": "පලවා හැරි ගෝඨා රටම ආහාර අහේනියට හෙලූ හැටි", "News Content": "පසුගිය 2021 වසරේදි විදේශයන්ගෙන් මෙරටට සහල් ගෙන්වීම සඳහා ඩොලර් මිලියන 73ක් වැය වී ඇති අතර 2020 වසරේදි ඒ වෙනුවෙන් වැය වී ඇත්තේ ඩොලර් මිලියන 10.5ක් පමණක් බව මුදල් අමාත්‍යංශ වාර්ෂික වාර්තාවෙන් හෙළිකර තිබේ.  එම වාර්තාව තව දුරටත් හෙළිකර තිබෙන්නේ 2020 වසරේදි මෙරටට සහල් මෙට්‍රික් ටොන් 15,770ක් ආනයනය කර ඇති බවත් එය 2021 දී මෙට්‍රික් ටොන් 147,091ක් දක්වා ඉහල ගොස් ඇති බවත් ය. මෙම ආනයන අතරින් මෙට්‍රික් ටොන් 137,000ක් ආනයනය කර ඇත්තේ 2021 සිව්වන කාර්තුවේදි බව වැඩි දුරටත් හෙළිකර තිබේ.  ගෝඨාභය රාජපක්ෂ අත්තනෝමතික ලෙස ක්‍රියාත්මක කළ කාබනික ව්‍යාපෘතිය නිසා සහල් ආනයනය අති විශාල වශයෙන් ඉහල ගොස් තිබේ. මහ බැංකු වාර්ෂික වාර්තාවට අනුව 2020 වසරේ මෙරට මුලු වී අස්වැන්න රටේ ජනතාවගේ මාස 17ක සහල් පරිභෝජනයට ප්‍රමාණවත් වූ බවය.  අත්තනෝමතික ලෙස ක්‍රියා කිරීම නිසා මෙරට ජනතාව දුර්භික්ෂයක් අභියස සිටින බවට අනතුරු අඟවා තිබේ.", "URL": "https://lankatruth.com/si/?p=138174", "Category": "පුවත්", "Parent URL": null}