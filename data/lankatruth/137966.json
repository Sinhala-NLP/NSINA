{"Source": "Lankatruth", "Timestamp": "August 8, 2022", "Headline": "IOC සමාගමට ලංකාවම බිලි දෙයි", "News Content": "රට තුළ ඉතා බරපතළ ඉන්ධන අර්බුදයක් ඇති වීමට ඉඩ හැර ඉන්දියාවෙන් ලබා ගන්නා ණය මත රටේ බලශක්ති ස්වාධීනත්වය පාවාදීමේ තවත් පියවරක් ලෙස ඉන්දීය ඔයිල් සමාගමට (IOC) අලුතින් පිරවුම්හල් 50් ලබාදී ඇත.  මෙයට අදාළව ආණ්ඩුව විසින් සියලු කටයුතු සම්පූර්ණ කර දී ඇති අතර අලුත් පිරවුම්හල් ආරම්භ කිරීමේ අවසරය ලැබුණු බවට දැනුම්දීමේ ලිපියක් ඉන්දියන් ඔයිල් සමාගම විසින් මේ වනවිට කොළඹ කොටස් වෙළඳපොලේ ප්‍රධාන නියාමන නිලධාරී රේණුක විජේවර්ධනට යවා තිබේ.  ඉන්දීය ඔයිල් සමාගමට අලුතින් පිරවුම්හල් ලබාදීම පිළිබඳව කිසිදු සාකච්ඡාවක් මේ දක්වා අනාවරණය වී නොමැති අතර විදුලි බල හා බලශක්ති ඇමතිවරයා විසින් නව පිරවුම් හල් ආරම්භ කිරීමට අනුමැතිව ලබාදී ඇති බව එම ලිපියෙන් හෙළිවේ.", "URL": "https://lankatruth.com/si/?p=137966", "Category": "ආර්ථික පුවත්", "Parent URL": null}