{"Source": "Lankatruth", "Timestamp": "August 25, 2020", "Headline": "රන්ජන්ට එරෙහි අපහාස නඩු විභාගය අවසන් – තීන්දුව පසුවට", "News Content": "අධිකරණයට අපහාස කිරීමේ චෝදනාව සම්බන්ධයෙන් හිටපු අමාත්‍ය හා පාර්ලිමේන්තු මන්ත්‍රී රන්ජන් රාමනායක මහතාට එරෙහි නඩුවේ විභාගය අද (25) අවසන් කළ ශ්‍රේෂ්ඨාධිකරණය එහි තීන්දුව ප්‍රකාශ කිරීම පසුවට කල් තබා ඇත. කෙසේ වෙතත් මෙම නඩුවට අදාළ වැඩිදුර කරුණු පැහැදිලි කර ගැනීම සඳහා පැමිණිල්ල නැවත ඔක්තෝබර් මස 21 වන දා කැඳවීමටද ශ්‍රේෂ්ඨාධිකරණ විනිසුරු මඩුල්ල නියොග කර ඇත. සිසිර ද ආබෲ, විජිත් මළල්ගොඩ සහ ප්‍රීති පද්මන් සූරසේන යන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ මෙම නඩු විභාගය පැවැත්විණි.", "URL": "https://lankatruth.com/si/?p=95959", "Category": "පුවත්", "Parent URL": null}