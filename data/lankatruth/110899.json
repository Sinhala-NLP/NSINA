{"Source": "Lankatruth", "Timestamp": "February 19, 2021", "Headline": "කෝවිඩ් ආසාදිත මරණ 430ක් දක්වා ඉහළට… ඊයේ මරණ අතර 20 හැවිරිදි තරුණියකුත්…", "News Content": "මේ වනවිට කොවිඩ් – 19 ආසාදිතයන් 430 දෙනෙකු ජීවිතක්ෂයට පත්ව තිබේ. ඒ රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළ ඊයේ (18) දිනය අවසන් වනවිට මෙරට වාර්තා වූ කොවිඩ් – 19 ආසාදිතයන්ගේ මරණ 08ද සමගය. ඊයේ මරණයට පත්වූ පිරිස අතර 20 හැවිරිදි තරුණියකද සිටීම විශේෂත්වයකි. මෙසේ මියගොස් ඇත්තේ කොළඹ, ගම්පහ සහ බදුල්ල යන දිස්ත්‍රික්කවල පදිංචි වයස අවුරුදු 20, 43, 52, 58, 67, 74, 81 සහ 86 වයස්වල පසුවූ පිරිමි පුද්ගලයන් 05 දෙනෙකු සහ කාන්තාවන් තිදෙනෙකි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 430කි.", "URL": "https://lankatruth.com/si/?p=110899", "Category": "කොවිඩ් -19 (කොරෝනා ) පුවත්", "Parent URL": null}