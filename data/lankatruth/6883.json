{"Source": "Lankatruth", "Timestamp": "April 13, 2013", "Headline": "ජනාධීපතිවරයාගේ අවුරුදු පණිවුඩ", "News Content": "ජාතියේ පැවැත්ම උදෙසා අප රැකගත් උරුමයන් අනාගත පරපුරට දායාද කිරීමට අදිටන් කර ගනිමු යෑයි ජනපති මහින්ද රාජපක්‍ෂ මහතා සිය අවුරුදු පණිවුඩයෙන් කියා සිටී. · ජාතියේ පැවැත්ම උදෙසා අප රැකගත් උරුමයන් අනාගත පරපුරට දායාද කිරීමට අදිටන් කර ගනිමු යෑයි ජනපති මහින්ද රාජපක්‍ෂ මහතා සිය අවුරුදු පණිවුඩයෙන් කියා සිටී.එම පණිවුඩයේ මෙසේද සඳහන් වෙයි.අලුත් අවුරුද්ද අනාදිමත් කාලයක පටන් අප පවත්වාගෙන ආ හෙළයේ මහා සංස්‌කෘතික මංගලයෙහි සූර්යාගේ ක්‍රියාකාරීත්වය හා බැඳි මිහිකතේ අපූර්වත්වය සිහිගන්වන මංගල්‍යයයි. කෘෂිකාර්මික ජීවන රටාවෙන් පෝෂණය වූ ශ්‍රී ලාංකිකයෝ අලුත් අවුරුද්ද අර්ථ පූර්ණව පිළිගත්හ. ඉන් ප්‍රීති ප්‍රමෝදයට පත් වූහ.අලුත් අවුරුද්දේ සැබෑම සතුට රැකෙන්නේ බත බුලතින් පිරි නිදහස්‌ රටකය. රට සහලින් ස්‌වයංපෝෂිත කර සශ්‍රික රටක්‌ සදාචාර සම්පන්න සමාජයක්‌ ගොඩනඟා සතුටින් පිරි අවුරුද්දක්‌ උදාකිරීමට කළ කැප කිරීම් අපගේ මහත් සැනසීමට හේතු වන්නේය. වර්තමානයේ වෙනදාටත් වඩා අප ජනතාව අලුත් අවුරුදු සම්ප්‍රදායන් ඉටුකරනු දැකීම හෙළයේ පැවැත්ම අගයන අප කාගේත් ඉමහත් සතුටට හේතුවෙයි.අලුත් අවුරුදු සම්ප්‍රදායන් නිසා ගොඩනැඟෙන පවුල් බැඳීම් ලාංකික සමාජය තවත් ශක්‌තිමත් කරයි. එබැවින් අවුරුදු චරිත්‍ර ඉටුකොට අනාදිමත් කාලයක සිට අප රැකගත් උරුමයන් අනාගත පරපුරට දායාද කළ යුතුය. ජාතියේ පැවැත්ම තහවුරු වන්නේ එමගිනි. සැමට සෞභාග්‍යමත් සුබ අලුත් අවුරුද්දක්‌ වේවායි· ප්‍රාර්ථනා කරමි. ජාතියේ පැවැත්ම උදෙසා අප රැකගත් උරුමයන් අනාගත පරපුරට දායාද කිරීමට අදිටන් කර ගනිමු යෑයි ජනපති මහින්ද රාජපක්‍ෂ මහතා සිය අවුරුදු පණිවුඩයෙන් කියා සිටී. ජාතියේ පැවැත්ම උදෙසා අප රැකගත් උරුමයන් අනාගත පරපුරට දායාද කිරීමට අදිටන් කර ගනිමු යෑයි ජනපති මහින්ද රාජපක්‍ෂ මහතා සිය අවුරුදු පණිවුඩයෙන් කියා සිටී. එම පණිවුඩයේ මෙසේද සඳහන් වෙයි. අලුත් අවුරුද්ද අනාදිමත් කාලයක පටන් අප පවත්වාගෙන ආ හෙළයේ මහා සංස්‌කෘතික මංගලයෙහි සූර්යාගේ ක්‍රියාකාරීත්වය හා බැඳි මිහිකතේ අපූර්වත්වය සිහිගන්වන මංගල්‍යයයි. කෘෂිකාර්මික ජීවන රටාවෙන් පෝෂණය වූ ශ්‍රී ලාංකිකයෝ අලුත් අවුරුද්ද අර්ථ පූර්ණව පිළිගත්හ. ඉන් ප්‍රීති ප්‍රමෝදයට පත් වූහ. අලුත් අවුරුද්දේ සැබෑම සතුට රැකෙන්නේ බත බුලතින් පිරි නිදහස්‌ රටකය. රට සහලින් ස්‌වයංපෝෂිත කර සශ්‍රික රටක්‌ සදාචාර සම්පන්න සමාජයක්‌ ගොඩනඟා සතුටින් පිරි අවුරුද්දක්‌ උදාකිරීමට කළ කැප කිරීම් අපගේ මහත් සැනසීමට හේතු වන්නේය. වර්තමානයේ වෙනදාටත් වඩා අප ජනතාව අලුත් අවුරුදු සම්ප්‍රදායන් ඉටුකරනු දැකීම හෙළයේ පැවැත්ම අගයන අප කාගේත් ඉමහත් සතුටට හේතුවෙයි. · අලුත් අවුරුදු සම්ප්‍රදායන් නිසා ගොඩනැඟෙන පවුල් බැඳීම් ලාංකික සමාජය තවත් ශක්‌තිමත් කරයි. එබැවින් අවුරුදු චරිත්‍ර ඉටුකොට අනාදිමත් කාලයක සිට අප රැකගත් උරුමයන් අනාගත පරපුරට දායාද කළ යුතුය. ජාතියේ පැවැත්ම තහවුරු වන්නේ එමගිනි. සැමට සෞභාග්‍යමත් සුබ අලුත් අවුරුද්දක්‌ වේවායි· ප්‍රාර්ථනා කරමි.", "URL": "https://lankatruth.com/si/?p=6883", "Category": "පුවත්", "Parent URL": null}