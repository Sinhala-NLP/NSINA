{"Source": "Lankatruth", "Timestamp": "June 12, 2022", "Headline": "මත්තල නඩත්තු කරන්නෙත් කටුනායක ආදායමෙන් – ඇමති නිමල් සිරිපාල කියයි", "News Content": "මත්තල රාජපක්ෂ ජාත්‍යන්තර ගුවන් තොටුපොළ ආදායම් උපයන ගුවන් තොටුපොලක් නොවන බවත් එය නඩත්තු කරන්නේ කටුනායක ගුවන් තොටුපොල උපයාගන්නා මුදලින් බවත් වරාය, නාවික හා ගුවන් සේවා ඇමති නිමල් සිරිපාල ද සිල්වා පවසයි. ඔහු මේ බව පැවසූවේ ඊයේ (11) මත්තල ගුවන්තොටුපලේ නිරීක්ෂණ චාරිකාවකට එක් වූ අවස්ථාවේදීය. මත්තල ගුවන්තොටුපළ ඉදිකිරීම සඳහා චීනයෙන් ලබාගත් ඩොලර් මිලියන 210ක ණය මුදලක් තවමත් ගෙවීමට ඇති බවත් මත්තල රාජපක්ෂ ජාත්‍යන්තර ගුවන්තොටුපළ නඩත්තුකිරීමට මාසිකව දැනට රුපියල් මිලියන 10ක් වැය වන බවත් ඔහු සඳහන් කරයි. මත්තල රාජපක්ෂ ජාත්‍යන්තර ගුවන්තොටුපළ සඳහා ආයෝජකයෙකු කැඳවීමට කටයුතු කරන බවත් ඇමතිවරයා සඳහන් කරයි.", "URL": "https://lankatruth.com/si/?p=135487", "Category": "පුවත්", "Parent URL": null}