{"Source": "Lankatruth", "Timestamp": "March 7, 2021", "Headline": "ගෝඨාභය වෙනුවෙන් වාසු ගේමක!", "News Content": "අපේ පක්ෂයේ සභාපති තනතුර ගෝඨාභය රාජපක්ෂ ජනාධිපතිවරයාට ලබා දිය යුතු බවට වාසුදේව නානායක්කාර ඇමතිවරයා අඛණ්ඩ අරගලයක යෙදීසිටී. මේ සම්බන්ධයෙන් මුලදීඇමතිවරුන් ගණනාවක් එළිපිට අදහස් දැක්වූවද දැන් ඔවුන් නිහඬ වී සිටින අතර වාසුදේව නානායක්කාර ඇමතිවරයා තවමත් එ් සම්බන්ධයෙන් මාධ්‍යයට අදහස් පළකරමින් සිටී. මුරුත්තෙට්ටුවේ ආනන්ද හිමි ඇතුළු භික්ෂූන්වහන්සේලා පිරිසක්ද ගෝඨාභය රාජපක්ෂ වෙත පොහොට්ටු පක්ෂයේ සභාපති ධූරය ලබා දිය යුතු බවට ප්‍රකාශ නිකුත් කර තිබිණි. ඒ නිසා ආණ්ඩුව අභ්‍යන්තරයේ බෙදීම් තීව්‍ර වී පොහොට්ටු පක්ෂයේ නායකයා ලෙස තව දුරටත් මහින්ද රාජපක්ෂරැඳී සිටින අතර එහි සභාපති ධූරය ගෝඨාභය රාජපක්ෂ වෙත ලබා දිය යුතු බව පසුව මත දැක්වීය. අද (07) මව්බිම පුවත්පතට සම්මුඛ සාකච්ඡාවක් ලබා දෙමින් වාසුදේව ඇමතිවරයා මේ බව යළිත් වරක් තහවුරු කර තිබේ. “නැහැ. නායකත්වය දැරිය යුත්තේ මහින්දයි. අපේ අගැමැතිතුමායි. එතුමා හැර වෙන නායකයෙක් අපට නැහැ. අපි ඒක අවිවාදයෙන් පිළිගන්නවා. ගෝඨාභය රාජපක්ෂ මහත්තයාට පක්ෂයේ සභාපති ධූරය දෙන්න පුළුවන්. අපි කියන්නේ අපේ සන්ධානයේ සභාපති ධූරය ලබා දිය හැකියි නේ.” යනුවෙන් ප්‍රකාශ කර තිබේ. එහෙත් ජනාධිපතිවරණය සඳහා පොහොට්ටු පක්ෂයෙන් අපේක්ෂයකයා ලෙස ගෝඨාභය රාජපක්ෂ ඉදිරිපත් වීම පිළිබඳව අනාවැකි පළකර තිබූ සමයේ වාසුදේව නානායක්කාර ඊට එරෙහිව ප්‍රබල හඬක් නඟමින් මිලිටරි නායකයන් අවශ්‍ය නැති බව ප්‍රකාශ කර තිබිණි.", "URL": "https://lankatruth.com/si/?p=112144", "Category": "පුවත්", "Parent URL": null}