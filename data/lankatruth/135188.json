{"Source": "Lankatruth", "Timestamp": "June 6, 2022", "Headline": "තටු කැපූ  21 අද කැබිනට් මණ්ඩලයට", "News Content": "ආණ්ඩුව විසින් කෙටුම්පත් කර තිබෙන ආණ්ඩුක්‍රම ව්‍යවස්ථාවේ 21 වෙනි සංශෝධනය අද (06) කැබිනට් මණ්ඩලයට ඉදිරිපත් කිරීමට නියමිත අතර එහි ජනාධිපතිගේ බලතල සීමා කිරීමේ වගන්ති විශාල ප්‍රමාණයක් කපා දමා ඇති බව අනාවරණය වේ.  මුලින් ඉදිරිපත් කර තිබූ කෙටුම්පතට දේශපාලන පක්ෂවල යෝජනා ද ඇතුලත් කර නව කෙටුම්පත සකසා තිබේ. ජනාධිපතිවරයාට අමාත්‍යංශ පවරා ගැනීමේ සහ ඔහු වෙත තබා ගැනීමේ බලතල මුල් කෙටුම්පතේ තිබූ අතර එම අත්තනෝමතික බලය තව දුරටත් ශක්තිමත් කෙරෙන සංශෝධන ඇතුලත් කර ඇතැයි අනාවරණය වේ.  ආණ්ඩුක්‍රම ව්‍යවස්ථාවේ 13 වෙනි සංශෝධනයෙන් පළාත් සභාවලට ලබාදී තිබෙන බලතල එසේම තිබියදී ජනාධිපතිගේ බලතල අඩු නොකළ යුතු බවට සහ ද්විත්ව පුරවැසියන් සම්බන්ධයෙන් මතු වූ ගැටළු මුල් කර ගෙන අදාළ තටු කැපීම් සිදුකර ඇත.", "URL": "https://lankatruth.com/si/?p=135188", "Category": "පුවත්", "Parent URL": null}