{"Source": "Lankatruth", "Timestamp": "April 2, 2019", "Headline": "බාලවයස්කාර දැරිය ගැබිනියක් කළ හමුදා සෙබළා අත්අඩංගුවට", "News Content": "පහළොස් හැවිරිදි දැරියක තෙමස් ගැබිනියක් බවට කළ නොච්චියාගම රනෝරාව අලියවිද්දවැව ප්‍රදේශයේ පදිංචි හමුදා සෙබළෙකු ඊයේ (01) අලියවිද්දවැව ප්‍රදේශයේදි අත්අඩංගුවට ගෙන තිබේ. බාලවයස්කාර දැරියක් තෙමස් ගැබිනියක් බවට පත්ව ඇති බවට පසුගිය දිනක ළමාරක්ෂක අධිකාරිය මගින් නොච්චියාගම ප්‍රදේශයේ පොලිසියට දැනුම් දීමෙන් පසුව සැකකාර හමුදා භටයා පොලිසිය මගින් අත්අඩංගුවට ගෙන ඇත. පොලිසිය ඒ පිළිබඳව පරීක්ෂණ කර දැරිය වෛද්‍ය පරීක්ෂණයකට යොමු කර ඇති අතර එහිදී ඇය තෙමස් ගැබිනියක් බවට තහවුරු වී තිබේ. පොලිස් පරීක්ෂණ අනුව අනාවරණය වී ඇති අන්දමට පවුල් දෙකේම දෙමාපියන්ගේ කැමැත්ත මත මෙම සැකකරු එවකට 15 හැවිරිදි බාල වයස්කාරිය සමඟ පසුගිය 2017/12/28 දින නොච්චියාගම රනෝරාව අලියවිද්දවැව ප්‍රදේශයේ තම නිවසට කැදවාගෙන පැමිණ ඇත. ඒ වනවිට ඇයගේ වයස අවුරුදු 15ක් පමණ වන බවද පොලිසිය පැවසිය. දෙමාපියන් මේ සදහා අනුබල දීම නිසා ඔවුන්ට එරෙහිවද අධිකරණයට කරුණු වාර්තා කිරීමට පොලිසිය පියවර ගෙන ඇත.", "URL": "https://lankatruth.com/si/?p=71403", "Category": "පුවත්", "Parent URL": null}