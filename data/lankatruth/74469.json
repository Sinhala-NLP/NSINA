{"Source": "Lankatruth", "Timestamp": "May 23, 2019", "Headline": "බදියුදීන් ධුරයෙන් ඉවත් කරන්න විශ්වාසභංග අවශ්‍ය නැහැ – එක අත්සනයි අවශ්‍ය", "News Content": "රිෂාඩ් බදියුදීන් අමාත්‍යවරයා එම ධුරයෙන් ඉවත් කිරීම සම්බන්ධයෙන් ජනාධිපතිවරයා තීරණයක් ගන්නේනම් විශ්වාසභංග හෝ තේරීම් කාරක සභා අවශ්‍ය නොවන බව පූජ්‍ය අතුරලියේ රතන හිමියෝ පවසති. ඊයේ (22) රාත‍්‍රියේ ප‍්‍රචාරය වූ නෙත් එෆ්. එම්. අන්ලිමිටඩ් වැඩසටහනට එක්වෙමින් උන්වහන්සේ මේ බව සඳහන් කර ඇති අතර එහිදී පෙන්වා දෙන්නේ විශ්වාසභංග හෝ තේරීම් කාරක සභාවලින් සිදු වන්නේ තවත් කාලය දීර්ඝ වීමක් පමණක් බවය. “විශ්වාසභංග යෝජනාව ආවත් නාවත් ජනාධිපතිතුමාට පුළුවන් තීරණයක් ගන්න රිෂාඩ් බදුර්දීන් ඉවත් කරන්න. ඒ වගේම අපිට පුළුවන් යෝජනාවක් ගෙන්න හිස්බුල්ලා මැතිතුමා සහ අසාත් සාලි මැතිතුමා දෙන්නම ආණ්ඩුකාර ධුරයෙන් ඉවත් කරන්න කියලා කියන්න. ආණ්ඩුකාර ධුරයට හිස්බුල්ලාව පත් කළේම ඔහුට චෝදනා තිබියදී. වංචා දූෂණ සම්බන්ධයෙන් ඔහුට පොලිසියේ චෝදනා තිබුනා. එතකොට ඒ වංචා දූෂණ තිබියදී ආණ්ඩුකාරවරයෙක් සම්බන්ධයෙන් පාර්ලිමේන්තුවේ තේරීම්කාරක සභාවල මේක සාකච්ඡා කළාද නැද්ද කියල මම දන්නේ නැහැ. ඒ අනුව හිස්බුල්ලගේ ක්‍රියාපටිපාටිය ගැන ප්‍රශ්නයක් තියෙනවා. ඒ වගේම ඔහු ත්‍රස්තවාදී අවිගන්න කියලා සමාජයට කතා කරල තියෙනවා.”", "URL": "https://lankatruth.com/si/?p=74469", "Category": "පුවත්", "Parent URL": null}