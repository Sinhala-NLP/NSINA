{"Source": "Lankatruth", "Timestamp": "September 29, 2018", "Headline": "ඉන්ධන හා අයිස් මිලට එරෙහිව ධීවරයෝ වීදි බසිති", "News Content": "සමස්ථ ලංකා පොදු ධීවර සම්මේලනය විසින් අද(29) තංගල්ල නාකුළුගමුව හන්දියේදී විරෝධතාවක නිරත විය. රජය විසින් ඉහළ දමා ඇති ඉන්ධන මිල හා අයිස් මිල පහත දමන ලෙස බල කරමින් සමස්ථ ලංකා පොදු ධීවර සම්මේලනයේ සාමාජිකයන් 200කට අධික පිරිසක් මෙසේ විරෝධතාවයේ නිරත විය. විරෝධතාවය වලක්වන ලෙස තංගල්ල මූලස්ථාන පොලීසිය අධිකරණ නියෝගයක් ද ලබාගෙන තිබුණ ද විරෝධතාකරුවෝ තංගල්ල – මාතර ප්‍රධාන මාර්ගය අවහිර කරමින් විරෝධතාවයේ නිරත විය. වහාම රජය පාර්ශවයෙන් තමන්ගේ ගැටලු සඳහා නිසි විසඳුම් ලබාදිය යුතු බවත් එසේ නොකළහොත් ධීවර ජනතාව සමඟ දැවැන්ත ක්‍රියාමාර්ගවලට එළැඹීමට තමන් සූදානම් බවත් විරෝධතාවයේ නිරත සමස්ත ලංකා පොදු ධීවර සම්මේලනය පැවසීය.", "URL": "https://lankatruth.com/si/?p=60102", "Category": "පුවත්", "Parent URL": null}