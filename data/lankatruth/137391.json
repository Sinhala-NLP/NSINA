{"Source": "Lankatruth", "Timestamp": "July 26, 2022", "Headline": "ලංකාව මේ වනවිට සුඩානය, සෝමාලියාව, යේමනය තත්වයේ", "News Content": "රටේ උද්ගතවී තිබෙන ආර්ථික සහ දේශපාලන අර්බුදය හමුවේ ජනතාව දැඩි මානුෂීය අර්බුදයකට මුහුණදී ඇති බව යුනිසේෆ් සංවිධානය පෙන්වා දී ඇත. එහි ශ්‍රී ලංකා නියෝජිත ක්‍රිස්ටියන් ස්කූග් ඕස්ට්‍රේලියාවේ ABC රූපවාහිනිය සමග කළ සාකච්ඡාවකදී මේ බව හෙළි කර තිබේ. කොළඹ විශ්වවිද්‍යාලයේ මහාචාර්ය සිරිමල් අබේරත්න ලංකාදීප පුවත්පතට ලබාදී තිබූ සාකච්ඡාවකදී යුනිසේෆ් සංවිධානයේ මෙරට නියෝජිතයාගේ ප්‍රකාශය උපුටා දක්වමින් මෙම කරුණු දක්වා ඇත. ලංකාදීප 25දා පුවත්පත එම තොරතුරු වාර්තා කර තිබුණේ “සති දෙකකට පෙරාතුව ශ්‍රී ලංකාවේ යුනිසෙෆ් නියෝජිත ක්‍රිස්ටියන් ස්කූග් ඕස්ට්‍රේලියානු ABC රූපවාහිනියට ප්‍රකාශයක් කරමින් කියා සිටියේ, ඔහු දකුණු සුඩානය, සෝමාලියාව, යේමනය ආදී රටවල කටයුතු කර තිබෙන බවත් මෙතරම් අර්බුදයක් අනෙක් කිසිම රටක නොමැති බවත්ය.” යනුවෙනි.", "URL": "https://lankatruth.com/si/?p=137391", "Category": "ආර්ථික පුවත්", "Parent URL": null}