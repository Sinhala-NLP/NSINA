{"Source": "Lankatruth", "Timestamp": "July 4, 2021", "Headline": "ඩෙල්ටා ආසාදිතයන් අතර කොග්ගල ඇගළුම් සේවිකාවකුත්", "News Content": "කොග්ගල ආයෝජන ප්‍රවර්ධන කලාපයේ ඇඟළුම් කර්මාන්ත ශාලාවක සේවිකාවක ද ඩෙල්ටා ප්‍රභේදය වැළඳුණු 14 දෙනා අතර සිටින බව හබරාදුව සෞඛ්‍ය වෛද්‍ය නිලධාරී කාර්යාලය පවසයි. මෙම සේවිකාව රත්ගම ප්‍රදේශයේ ස්ථිර පදිංචිකාරියක බව වාර්තා වී ඇති බවත් ගාලු දිස්ත්‍රික්කයෙන් ඩෙල්ටා ප්‍රභේදය වැළඳුණු රෝගියකු වාර්තා වූ පළමු අවස්ථාව මෙය බවත් සෞඛ්‍ය අංශ සඳහන් කරයි. මේ අතර නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පසුගියදා අවධාරණය කර තිබුණේ ඩෙල්ටා කොරෝනා වෛරස ප්‍රභේදය සුළුකොට තැකිය හැක්කක් නොවන බවත් මේ වනවිට ලැබී ඇති තොරතුරු අවශ්‍ය ආරක්ෂක විධිවිධාන තර කිරීම සඳහා හොඳටම ප්‍රමාණවත් බවයි.", "URL": "https://lankatruth.com/si/?p=119000", "Category": "කොවිඩ් -19 (කොරෝනා ) පුවත්", "Parent URL": null}