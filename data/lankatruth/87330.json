{"Source": "Lankatruth", "Timestamp": "December 16, 2019", "Headline": "ක්ෂය රෝගයෙන් වසරකට 400ක් මරුට – වැඩි පිරිසක් මියයන්නේ නොදැනුවත්කමින්", "News Content": "ක්ෂය රෝගයට ගොදුරුවීමෙන් මෙරට පුද්ගල මරණ 400ක් පමණ වසරකදී සිදුවන බව සෞඛ්‍ය අංශ සඳහන් කරයි. ක්ෂය රෝගයට ගොදුරුවූවන් වැඩිම පිරිසක්, බස්නාහිර පළාතෙන් වාර්තාවන බවත් එය වසරකට දහස ඉක්මවන බවත් ක්ෂය රෝග මර්ධන ඒකකය පවසයි. ක්ෂය රෝගය වැළදීම මුල් අවස්ථාවේ හඳුනාගැනීමෙන් එය නිට්ටාවටම සුවකළ හැකි අතර මෙරට පුද්ගලයන් අතර ක්ෂය රෝගය සම්බන්ධයෙන් ඇති අඩු දැනුවත්කම මෙම මරණ වැඩි ප්‍රමාණයකට හේතුව වී තිබේ. ක්ෂය රෝගය බෝවන රෝගයකි. එහි රෝග කාරකයා මයික්‍රොබැක්ටීරියම් ටියුබකියුලෝසිස් වන අතර ක්ෂය රෝගය වැලදී ඇති පුද්ගලයෙකුගෙන් නිරෝගී පුද්ගලයෙකුට මෙම බැක්ටීරියාව පහසුවෙන් ආසාදනය විය හැක. රෝග කාරකයා ආසාදනය වූ පමණින් ක්ෂය රෝගය වැළදීම සිදු නොවන අතර අදාල පුද්ගලයාගේ ප්‍රතිශක්තිය දුර්වල වූ අවස්ථාවක බැක්ටීරියාව වැඩි වශයෙන් වර්ධනය වී රෝගය වැළදීම සිදුවේ. ලෝක සෞඛ්‍ය සංවිධානය පවසන්නේ ක්ෂය රෝග කාරක බැක්ටීරියාව ආසාදන වූ සෑම දස දෙනෙකුගෙන් එක් අයෙකුට රෝගය වැළඳෙන බවයි. – ආහාර මදකම හා දුෂ්පෝෂණය – අධික මත්පැන් පානය – පමණ ඉක්මවා වෙහෙසීම – පිරිසිදු වාතයෙන් තොර ස්ථානවල ජීවත්වීම ක්ෂය රෝගය වැළඳීමට හේතුවේ. රෝගයේ ලක්‍ෂණ මෙසේයි. – කල්පවතින මඳ උණ – සති 3 හෝ 4 කට වඩා පවතින කැස්ස – රාත්‍රි නින්දේදී දහඩිය දැමීම හා උණ – ශරීරය කෙට්ටුවීම හෝ ක්‍රමයෙන් බර අඩුවීම – සෙම හෝ කෙළ සමඟ ස්වල්ප වශයෙන් ලේ පිටවීම – පපුවේ වේදනාව – මහන්සිය – කෙටි ශ්වසනය – ආහාර අරුචිය සෞඛ්‍ය අංශ පවසන්නේ ක්ෂය රෝගය සම්පූර්ණයෙන්ම සුව කළ හැකි රෝගයක් මෙන්ම, රෝගය හඳුනා ගැනීමට අවශ්‍ය පහසුකම් දිවයිනේ දිස්ත්‍රික් රෝහල්වල තිබෙන බවයි. ක්ෂය රෝගය බෝවිම වැළැක්වීම සඳහා අනුගමනය කළ හැකි පියවර කිහිපක් ද වෛද්‍යවරු පෙන්වා දෙති. 4.තැන තැන කෙළ ගැසිමෙන් වැළකීම", "URL": "https://lankatruth.com/si/?p=87330", "Category": "පුවත්", "Parent URL": null}