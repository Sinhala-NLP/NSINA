{"Source": "Lankatruth", "Timestamp": "December 30, 2019", "Headline": "හිටපු සෞඛ්‍ය ඇමති රාජිත අද අධිකරණයට?", "News Content": "හිටපු සෞඛ්‍ය අමාත්‍ය රාජිත සේනාරත්න මහතා කොළඹ මහේස්ත්‍රාත් අධිකරණ හමුවට අද(30) දින යලි ඉදිරිපත් කිරීමට නියමිතව තිබේ. පසුගියදා ඔහු රක්ෂිත බන්ධනාගාරගත කරනු ලැබුවේ අද(30) දින දක්වා වන අතර ඒ අනුව එම නඩුව යලි සලකා බැලීම අදට යෙදී තිබේ. කෙසේ වෙතත් බන්ධානාගාර වෛද්‍යවරියක් පසුගියදා ලබා දුන් නිර්දේශය අනුව හිටපු අමාත්‍යවරයා බන්ධනාගාර රෝහල වෙත රැගෙන යාමට නියමිතව තිබුණත් ඊයේ(29) පස්වරුවේ ඔහු යළිත් ලංකා පෞද්ගලික රෝහලේ දැඩි සත්කාර ඒකකයට ඇතුළත් කෙරුණි. මේ අතර රාජිත සේනාරත්න මහතා සිය නීතිඥයන් මාර්ගයෙන් අධිකරණය හමුවේ පසුගිය 23 වනදා ගොනු කළ අපේක්ෂිත ඇප අයැදුම්පත කොළඹ මහේස්ත්‍රාත් අධිකරණ හමුවේ අද යළි විමසා බැලීමටද නියමිතයි.", "URL": "https://lankatruth.com/si/?p=88093", "Category": "පුවත්", "Parent URL": null}