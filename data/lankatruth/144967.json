{"Source": "Lankatruth", "Timestamp": "February 26, 2023", "Headline": "මාලිමාවේ විරෝධයට ජල හා කඳුළුගෑස් ප්‍රහාරයක්", "News Content": "විදුලි බිල ඉහළ නැංවීම, බදු ඉහළ නැංවීම, මැතිවරණය නොපැවැත්වීම ඇතුළු කරුණු රැසකට විරෝධය පළ කරමින් ජාතික ජන බලවේගය අද (26) පස්වරුවේ ආරම්භ කළ විරෝධතා පෙළපාලිට මීට සුළු මොහොතකට පෙර කැරලි මර්ධන පොලිසිය යොදවා ජල හා කඳුළුගෑස් ප්‍රහාරයක් එල්ල කර තිබේ. විරෝධතාවයේ පැමිණි පිරිස සහ කැරළි මර්දන පොලීසිය හයිට්පිටිය ආසන්නයේදී මුහුණට මුහුණ හමුවූ අතර එහිදී ජාතික ජන බලවේගයේ නායකයින් දිගින් දිගටම පොලිසියට පවසා සිටියේ ඉදිරියට ගමන් කිරීමට ඉඩ සලසා දෙන ලෙසය. එහිදී දෙපාර්ශවය අතර උණුසුම් ලෙස අදහස් හුවමාරු වූ අතර පසුව මද වේලාවකින් පොලිසිය ජල හා කඳුළුගෑස් ප්‍රහාරයක් දියත් කරන ලදී.", "URL": "https://lankatruth.com/si/?p=144967", "Category": "පුවත්", "Parent URL": null}