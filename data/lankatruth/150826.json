{"Source": "Lankatruth", "Timestamp": "August 30, 2023", "Headline": "ගාල්ල බන්ධනාගාරයෙන් හමු වූ මාරාන්තික බැක්ටීරියාව කොළඹිනුත් මතුවෙයි", "News Content": "ගාල්ල බන්ධනාගාරයේ රැඳවියන් කිහිපදෙනෙකුම ජීවිතක්ෂයට පත් වූ මෙනින්ගොකොකල් (meningococcal) නමැති බැක්ටීරියාව ආසාදනය වූ රෝගියෙකු කොළඹ දිස්ත්‍රික්කයෙන් හඳුනාගෙන ඇති බව වාර්තා වේ. අදාල රෝගියා ජාඇළ ප්‍රදේශයේ පදිංචි 49 හැවිරිදි පුද්ගලයෙක් බවත් ඔහු රත්මලාන සෞඛ්‍ය වෛද්‍ය බලප්‍රදේශයේ ආයතනයක සේවය කරන්නෙක් බවත් පැවසේ. එම පුද්ගලයාට ඇති වූ උණ තත්වයක් හේතුවෙන් කොතලාවල ආරක්ෂක විශ්වවිද්‍යාල රෝහලට ඇතුළත්ව ඇති අතර එම රෝගියාව වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කර තිබේ. රත්මලාන සෞඛ්‍ය වෛද්‍ය නිලධාරි කාර්යාලයේ උසස් නිලධාරියෙකු පැවසූවේ මෙම පුද්ගලයා සේවය කළ ස්ථානයේ ආශ්‍රිතයන් 30ක් පමණ පරීක්ෂා කර ප්‍රතිජීවක ඖෂධ ලබා දීමට කටයුතු කළ බවය.", "URL": "https://lankatruth.com/si/?p=150826", "Category": "පුවත්", "Parent URL": null}