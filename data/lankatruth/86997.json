{"Source": "Lankatruth", "Timestamp": "December 9, 2019", "Headline": "මෙරට වැඩිහිටි ජනගහනයෙන් හතරෙන් එකක් අල්ලස අනුමත කරලා – බහුතරයක් දූෂණයට එරෙහිව සටන්වදින්නේ නැහැ", "News Content": "ශ්‍රී ලාංකික වැඩිහිටි ජනගහනයෙන් හතරෙන් එකක්, අල්ලස් ලබාදීම අනුමත කරන බව ට්‍රාන්ස්පෙරන්සි ඉන්ටනැෂනල් ශ්‍රී ලංකා ආයතනය නවතම සමීක්ෂණ වාර්තා මගින් පෙන්වා දෙයි. දූෂණය සම්බන්ධව මහජන මතය විමසන ලෝකයේ විශාලතම සමීක්ෂණයවන, ග්ලෝබල් කරප්ෂන් බැරෝමීටර් සමීක්ෂණයේ 2019 වසරට අදාලව නිකුත්කෙරෙන වාර්තාව, ට්‍රාන්ස්පේරන්සි ඉන්ටර්නැෂනල් ආයතනය විසින් අද(09) එළිදක්වමින් එහි විධායක අධ්‍යක්ෂ අසෝක ඔබේසේකර මහතා මේබව සඳහන් කළේය. මෙම සමීක්ෂණය මගින් දූෂණය ජාතික මට්ටම තුළ පුද්ගලයන්ට බලපාන ආකාරය සහ දූෂණය මැඩ පැවැත්වීමේ උත්සාහයන් බිම් මට්ටමේ සිට දකින ආකාරය නිරූපනය කරයි. මෙම සමීක්ෂණය මගින් අනාවරණය කෙරුණු මූලික කරුණු 4කි. මෙය,47%ක් ලබාගත් රජයට සහ 57%ක් ලබාගත් පොලිසිය හා සැසදීමේදී විශාල පරස්පරයක් පෙන්වා දේ. මෙම වාර්තාව එළිදක්වමින් අසෝක ඔබේසේකර මහතා සඳහන් කර සිටියේ අල්ලස හා දූෂණය සම්බන්ධව ජනතාව සතුව දැනුවත් භාවයක් පැවතීම සාධනීය කරුණක් වුවද, දූෂණය පිළිබඳ සිදුවීම් වාර්තාකිරීම සඳහා යාන්ත්‍රණයක් පවතින බව බොහෝදෙනෙකු නොදන්නා බවත් දූෂණයට එරෙහිව සටන් වැදීමට නොකැමැත්තක් දක්වන බවත් ය. එසේම ජනතාවගෙන් හතරෙන් එකක් පමණ, සමහර සේවාවන් ලබාගැනීමට සහ කඩිකම් කරගැනීමට අල්ලස් ලබාදීම අනුමත කිරීම සහ දූෂණයට සම්බන්ධවීමෙන් ලැබෙන පලවිපාක සම්බන්ධව උදාසීනත්වයක් පෙන්නුම්කිරීම ආදී කරුණු, සමීක්ෂණයෙන් පැහැදිලිවන බව ද ඒ මහතා සඳහන් කර ඇත.", "URL": "https://lankatruth.com/si/?p=86997", "Category": "පුවත්", "Parent URL": null}