{"Source": "Lankatruth", "Timestamp": "December 18, 2019", "Headline": "පාඨලි චම්පික අත්අඩංගුවට", "News Content": "2016 වසරේදී රාජගිරිය ප්‍රදේශයේ දී සංදීප් සම්පත් තරුණයා අනතුරකට ලක් කිරීමේ සිද්ධියට අදාළව හිටපු අමාත්‍ය පාඨලි චම්පික රණවක මහතාව මීට සුළු මොහොතකට පෙර අත්අඩංගුවට ගෙන තිබේ. කොළඹ ජ්‍යෙෂ්ඨ නියෝජ්‍ය පොලිස්පතිවරයාට නීතිපතිවරයා විසින් ලබාදී ඇති උපදෙස් අනුව මෙලෙස අමාත්‍යවරයාව අත්අඩංගුවට ගත් බව නීතිපතිවරයාගේ සම්බන්ධිකරණ නිලධාරීනි රජයේ අධිනීතිඥ නිෂාරා ජයරත්න මෙනවිය සඳහන් කරයි. නොසැලකිළිමත්ව රිය ධාවනය කර පුද්ගලයෙකුට බරපතළ තුවාල සිදුකිරීම සහ මාර්ග අනතුරකදී රියදුරා ලෙස වෙනත් පුද්ගලයෙකු ඉදිරිපත් කිරීම යන චෝදනා හිටපු ඇමතිවරයාට එරෙහිව එල්ලවී ඇත. 2016 පෙබරවාරි මස 28 වන දින රාත්‍රීයේ රාජගිරිය ජානාධිපති විද්‍යාලය ආසන්නයේදී මෙම රිය අනතුර සිදුව තිබූ අතර එන්ජින් ධාරිතාව 1000ක් වූ යතුරුපැදියක් එම රථයේ ගැටීමෙන් යතුරුපැදියේ ගමන්ගත් එක් තරුණයෙකු බරපතළ තුවාල ලබා රෝහල් ගත කෙරුණු අතර එහි ගමන් ගත අනෙක් තරුණයාද තුවල ලබා තිබිණි. එම අවස්ථාවේ ජීප් රථය පදවාගෙන ගොස් ඇත්තේ අමාත්‍ය චම්පික රණවක විසින් යැයි අනතුරට පත් තරුණයාගේ පාර්ශවය පවසා සිටින ලදී. එම ජීප් රථය 2010 වසරේ අප්‍රේල් මස 30වනදා පිහිටවා ඇති අංක 80, සිරි අර්නස්ට් ඩි සිල්වා මාවත, කොළඹ 10 ලිපිනයට, කනිජ තෙල් කර්මාන්ත අමාත්‍යාංශයේ ලේකම් නමට ලියාපදිංචි කර ඇති එකක් බවද පසුව අනාවරණය විය. එම අනතුර සිදුවන අවස්ථාව වනවිට එම අමාත්‍යාංශය ඛනිජ තෙල් සම්පත් සංවර්ධන අමාත්‍යාංශය ලෙස නම වෙනස් කර තිබිනි. ආශ්‍රිත පුවත් ඇමති චම්පිකගේ වාහනයට යටවූ තරුණයාට අසාධ්‍යයි ඇමති චම්පිකගේ පරීක්ෂණය CIDයට ඇමති චම්පිකගේ දුරකථන වාර්තා පරික්ෂාවට ඇමති චම්පිකගෙන් ප්‍රශ්න කරන්න සූදානම්! චම්පික ගැන තීරණය CCTV පරීක්ෂාවෙන් පසු චම්පිකගේ නඩුව නැවතත් කල් යයි හිටපු ඇමති චම්පිකට විදෙස් ගමන් තහනමක් හිටපු ඇමති පාඨලී චම්පික රණවක අත්අඩංගුවට ගන්නැයි නීතිපති උපදෙස් දෙයි       රියඅනතුරට අදාළ ඡායාරූප", "URL": "https://lankatruth.com/si/?p=87476", "Category": "පුවත්", "Parent URL": null}