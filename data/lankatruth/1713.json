{"Source": "Lankatruth", "Timestamp": "March 10, 2012", "Headline": "කොලොන්නාව ප්‍රහාරයේ නවතම තොරතුරු", "News Content": "අද (10) පෙරවරුවේ කොලොන්නාව උමගිලිය ක්‍රීඩාංගනයේ එල්ලේ තරගාවලියක් ආරම්භකර ඇති අතර එහි ප්‍රධාන ආරධිත අමුත්තා ලෙස පැමිණ ඇත්තේ කොලොන්නාව නගරසභාවේ සභාපතිවරයාය. ඔහු එහි රැදී සිට ඇත. පස්වරුව වන විට තරගාවලිය අවසන් වී ජයග්‍රාහකයින්ට ත්‍යාග ලබාදීම ආරම්භ කර තිබේ. එහිදී සැකකටයුතු ලෙස හැසිරුනු පුද්ගලයෙකු සම්බන්ධයෙන් තම ආධාරකරුවෙකුට සභාපතිවරයා විසින් පවසා ඇත. අධාරකරු සභාපතිවරයාගේ දැනුම්දීමත සැකකරුව පරීක්ෂාකරීමට ගිය විට සැකකරු විසින් සභාධිපතිවරයා දෙසට වෙඩි පහරවල් කිහිපයක් එල්ලකර තිබේ. එම වෙඩිපහරවල් කිසිවෙකුට වැදී නැති අතර සැකකරු පලාගොස් ඇත. ඔහු සමග පැමිණි තවත් තිදෙනෙකු සභාපතිවරයාගේ අධාරකරුවන් විසින් තම ග්‍රහණයට ගෙන තිබේ. මේ අතර වෙඩිතබා පලාගිය පුද්ගලයා පසුපස යතුරුපැදිවල හඹාගිය සභාපතිවරයාගේ ආධාරකරුවන් විසින් ඔවුන් පැමිණි wp pc 8649 අංක දරන සුදු පැහැති වෑන්රථය හරස් කර එයටද පහරදී ඇති අතර එහි සිටි පුද්ගලයා පලාගෝස් ඇත. සභාපතිවරයාගේ ආධාරකරුවන් ග්‍රහණයේ සිටි තිදෙනා පොලිසියට භාරදී, පොලිස්ථානය ඉදිරියේ උද්ඝෝෂණයකද නිරතවී, පසුව එම පිරිස විසිර ගොස් ඇත. මේවන විට එම ප්‍රදේශය පුරා උනුසුම් කාරී වාතාවරණක් මතුව තිබේ. පොලීස් අනුකාන්ඩ සහ හමුදා ඒකක ගෙන්වා මුරසේවයේ යොදවා ඇතැයි පැවසේ.", "URL": "https://lankatruth.com/si/?p=1713", "Category": "පුවත්", "Parent URL": null}