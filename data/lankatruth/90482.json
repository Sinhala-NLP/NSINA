{"Source": "Lankatruth", "Timestamp": "March 2, 2020", "Headline": "ඉදිකිරීම් ක්ෂේත්‍රයට බලපාන පරිදි කළුගල් කර්මාන්තයට පනවා ඇති අසාධාරණ බද්ද ඉවත් කරන්න", "News Content": "ජනතා විරෝධය හමුවේ වසර 11ක කාලයක් හකුලා ගෙන තිබු කැලෑ නිෂ්පාදන හා දැව නිෂ්පාදන පනත මගින් ඉදිකිරීම් ක්ෂේත්‍රයට බලපාන පරිදි කළුගල් කර්මාන්තයට පනවා ඇති අසාධාරණ බද්ද යලි බලාත්මක කිරීමට වත්මන් ආණ්ඩුව පියවර ගැනීමත් සමග රටපුරා සිටින කළුගල් කර්මාන්තකරුවන් හා ඒ ආශ්‍රිත ජිවනෝපාය සලසා ගත් දහස් ගණනක් ජනතාව අර්බුදයකට මුහුණපා ඇති බැවින් අදාල පනත බලාත්මක නොකරන ලෙස සමස්ත ලංකා ගොවිජන සම්මේලනය ජනාධිපතිවරයාගෙන් හා විෂයභාර අමාත්‍යවරයාගෙන් ඉල්ලා සිටියි. මේ පිලිබදව මාධ්‍ය දැනුවත් කිරීම සදහා කැඳවා තිබු මාධ්‍ය හමුවකදී එහි ජාතික සංවිධායක නාමල් කරුණාරත්න මහතා මේ බව පැවසිය. මෙම අවස්ථාවට එම සම්මේලනයේ කමිටු සාමාජික සංජිව කරුණා සාගර, කුරුණෑගල ඒකාබද්ධ කළුගල් ව්‍යාපාරික සංගමයේ උප ලේකම් කේ.එම් හේමසිරි යන මහත්වරු ඇතුළු කළු ගල් ක්ෂේත්‍රයේ නියැලෙන්නන් විශාල පිරිසක් මෙම අවස්ථාවට එක්ව සිටියහ. මෙහිදී නාමල් කරුණාරත්න මහතා කියා සිටියේ 2009 වසරේදී අදාල පනත සශෝධනය කරමින් කළුගල් කියුබ් එකක් සඳහාවූ බදු මුදල ඉහළ දැමු බවත් එම අවස්ථාවේ එම කර්මාන්ත ක්ෂේත්‍රයේ යෙදී සිටි පිරිස් හා ඉදිකිරීම් ක්ෂේත්‍රයේ නියැලී සිටින පිරිස් වෙතින් පැමිණි විරෝධය හමුවේ පනතේ සදහන් පරිදි බදු ඉහළ දැමීම හකුලා ගත් බවත් වර්තමාන ආණ්ඩුව විසින් යළිත් මෙම පනත සක්‍රිය කිරීමට පියවර ගෙන ඇති බවත් එසේ රජය විසින් අයකර ගන්නා වාර්ෂික බදු මුදල එකවර ගෙවා දැමීමට කටයුතු කිරීම හා ඊට අදාල දිවුරුම් ප්‍රකාශයක්ද ලබා ගැනීමට කටයුතු කිරීම නිසා කළුගල් ව්‍යාපාරිකයා, කළු ගල් කඩන්නන්, ඉදිකිරීම් ක්ෂේත්‍රයේ නියැලී සිටින්නන් දහස් ගණනක රැකියා අවස්ථා අහිමිවී යාමේ අවදානමක් ඇතිවී තිබෙන බවත් කළුගල් කියුබ් එකක මිල රුපියල් 1000කින් පමණ මිල ඉහළයාම නිසා වැසිකිලියක් ඉදිකිරීමේ සිට සියලු ඉදිකිරීම් පිරිවැය ඉහළ යන බවද පෙන්වා දුන්නේය. මෙහිදී අදහස පලකල කළුගල් කර්මන්තකරුවෙකු වූ කේ.එම් හේමසිරි මහතා කියා සිටියේ ආණ්ඩුවේ බදු පැනවීම නිසා කළු ගල් කියුබ් එකක් රුපියල් 3,300ක් දක්වා ඉහළ යන බවත් මැටල් කියුබ් එකක් රුපියල් 7,500ක් දක්වා ඉහළ යනු ඇති බවත් ය. එසේ මිල ඉහළ යාම් පමණක් නොව කළු ගල් කොරියක් සදහා වූ බලපත්‍රය ලබා ගැනීමට වාර්ෂිකව ගල් කියුබ් 1000ක් හෝ ඊට වැඩි ගල් කොරියකට එකවර රුපියල් ලක්ෂ 60ක පමණ මුදලක් අවශ්‍ය බවත් එවැනි මුදලක් ලබා ගැනීමට නොහැකිවීමෙන් ගල් කොරි වැසීයාමේ තත්වයක් උදග්තව ඇති බවත් පෙන්වා දුන්නේය. කළුගල් කැඩීමේ නිරතව සිටින නිමල් මහතා මේස පැවසිය… “ගිනි ගහන අව්වේ මෙන්ම වර්ෂාව පිලිබදව සිතන්නේ නැතිව රාත්තල් 14 කුළු ගෙඩියෙන් ගල් කියුබ් එකකකට ලැබෙන්නේ රුපියල් 400ක් හෝ 500ක්. දවසකට කියුබ් එකයි කඩන්න පුළුවන්නේ. දැන් ඒ රස්සාවත් බදු පැනවීම නිසා අහිමිවියමේ තත්වයක් ඇතිවෙලා.” කළු ගල් කර්මාන්තය ඉතාමත් දුෂ්කර රැකියාවක්, මේක එක් පැත්තකින් බරපතල සිර දඩුවමක්. අපේ ජිවිත කාලයම මේ සිර දඩුවම විඳිනවා. බදු වැඩිකිරීමෙන් වන්නේ අපට ලැබිලා තියෙන සිර දඩුවම තවත් බරපතල කිරීමක් ඒ නිසා ආණ්ඩුව මේ පිලිබදව අවදානය යොමුකර සහනයක් ලබා දෙන ලෙස ඉල්ලා සිටිනවා. නාමල් කරුණාරත්න මහතා කළුගල් කර්මාන්තයේ නියුතුව සිටින කම්කරුවෙකු වන නිමල් මහතා කේ.එම් හේමසිරි – කුරුණෑගල දිස්ත්‍රික් කළුගල් ව්‍යාපාරිකයන්ගේ සංගමයේ උප ලේකම්", "URL": "https://lankatruth.com/si/?p=90482", "Category": "පුවත්", "Parent URL": null}