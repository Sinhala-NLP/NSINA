{"Source": "Lankatruth", "Timestamp": "October 2, 2022", "Headline": "රංගන ශිල්පී දර්ශන් ධර්මරාජ් අභාවප්‍රාප්ත වෙයි", "News Content": "ජනප්‍රිය රංගන ශිල්පී දර්ශන් ධර්මරාජ් අභාවප්‍රාප්ත වී තිබේ. අද (2) අලුයම හදිසියේ ඇතිවූ රෝගී තත්ත්වයක් හේතුවෙන් කොළඹ ජාතික රෝහලට ඇතුලත් කර ඇති අතර එහිදී මියගොස් ඇතැයි වාර්තා වේ. 2008 වසරේ සිට මේ දක්වා ඔහු සිනමාවට මෙන්ම ටෙලි නාට්‍යවලට ද සිය රංගනයෙන් දායකත්වය ලබාදුන් අතර මෙරට සහ ජාත්‍යන්තර සිනමා උලෙළ කිහිපයකදීම සිය රංගනය වෙනුවෙන් හොඳම නළුවා ට හිමි සම්මානය දිනාගත්තේ ය. මියයන විට ඔහුගේ වයස අවුරුදු 41කි.", "URL": "https://lankatruth.com/si/?p=140048", "Category": "පුවත්", "Parent URL": null}