{"Source": "Lankatruth", "Timestamp": "November 5, 2018", "Headline": "අපි LTTE සිරකරුවන් නිදහස් කරනවා", "News Content": "දීර්ඝ කාලයක සිට සිරගතව සිටින හිටපු එල්.ටී.ටී.ඊ සිරකරුන් සහ දේශපාලන සිරකරුවන් ගැන ජනාධිපතිවරයාගේ සහ අග්‍රාමාත්‍යවරයාගේ විශේෂ අවධානය යොමු කර තිබෙන බව නාමල් රාජපක්ෂ මහතා සඳහන් කරයි. ඔහුගේ ට්විටර් ගිණුමේ සටහනක් තබමින් මන්ත්‍රීවරයා මේ බව සඳහන් කර තිබේ. ඔහු මෙම සටහන දෙමළ භාෂාවෙන් සටහන් කර තිබිමද විශේෂත්වයකි. ඒ පිළිබඳ ජනාධිපතිවරයාගේ සහ අග්‍රාමාත්‍යවරයාගේ තීරණය ළඟදීම දැනුම් දෙනු ඇති බවද මන්ත්‍රීවරයා එහිදි සඳහන් කර ඇත. කෙසේ වෙතත් ඉන්දීයානු මාධ්‍ය මේ සම්බන්ධයෙන් ප්‍රකාශ කරන්නේ නාමල් රාජපක්ෂ මහතා මෙම සටහන යොදා ඇත්තේ ආණ්ඩු මාරු වීමත් සමඟ දෙමළ ජාතික මන්ත්‍රීවරුන්ගේ සිත දිනා ගැනිම සඳහා බවයි. දෙමළ ජනතාවට තිබෙන ගැටළු විසඳීමට අවශ්‍ය පියවර ගැනීම සඳහා සාකච්ඡාවක් පැවැත්වීමට නව රජය සුදානම් බවද නාමල් රජපක්ෂ මහතා සිය ට්විටර් සටහනේ තව දුරටත් සඳහන් කර තිබේ.", "URL": "https://lankatruth.com/si/?p=62677", "Category": "පුවත්", "Parent URL": null}