{"Source": "Lankatruth", "Timestamp": "September 4, 2022", "Headline": "ලංකාටෘත් කලින්ම හෙළිකළා – නීති සහන අරමුදලට පොලීසියෙන්ම කපයි", "News Content": "පාලකයන්ගේ අත්තනොමතික නියෝග මත මහජනතාවට පොලිස් ප්‍රහාර එල්ල කිරිමේ චූදිතයන් වි අධිකරණ ක්‍රියාමාර්ගවලට යොමුවන සහ වැරදිකරුවන් වන පොලිස් නිලධාරීන්ට නිතිමය රැකවරණ ලබාදීම සඳහා පොලිස් ත්‍යාග අරමුදලෙන් රුපියල් මිලියන 100ක් කපා හැර ඇත. ම්ලේච්ච පොලිස් ප්‍රහාරවලට මහජන මුදලින් රැකවරණ යනුවෙන් ඊයේ (03) දිනට යෙදී තිබුණු පොලිස් දිනයේදී මෙවැනි අරමුදලක් පිහිටුවීමට අටවන ජනාධිපති රනිල් වික්‍රමසිංහ සූදානම්වන බවට ලංකාටෘත් දින කිහිපයකට පෙර හෙළිදරව් කළේය. එම අරමුදල වෙනුවෙන් පොලිස්පතිවරයා විසින් පොලිස් ත්‍යාග අරමුදලෙන් කපාගෙන රුපියල් මිලියන 100ක චෙක්පතක් රනිල් වික්‍රමසිංහට ලබා දී ඇත. ඊට අමතරව පාර්ලිමේන්තුව ආසන්නයේදී සාමකාමී විරෝධතාකරුවන්ට ම්ලේච්ච පොලිස්ප්‍රහාර එල්ල කළ 30දෙනෙකුට ඇගයීම් සම්මාන පිරිනමා තිබේ. පොලිස් ත්‍යාග අරමදල දේශපාලන අවශ්‍යතා මත අවභාවිතා කිරීම සම්බන්ධයෙන් මේ වනවිටද එම දෙපාර්තමේන්තු අභ්‍යන්තරයෙන් බලවත් විරෝධයක් මතු වී ඇති බව අනාවරණය වේ. මෙයට පෙර ඇතැම් ඉහළ පොලිස් නිලධාරීන් මෙම අරමුදල අවභාවිතා කිරීමට උත්සාහ කළ අවස්ථාවලදී එම දෙපාර්තමේන්තුවෙන් බලවත් විරෝධයන් එල්ල වීම නිසා එම අරමුදල ආරක්ෂා කර ගැනීමට හැකි වී තිබේ.", "URL": "https://lankatruth.com/si/?p=138901", "Category": "පුවත්", "Parent URL": null}