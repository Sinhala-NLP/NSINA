{"Source": "Lankatruth", "Timestamp": "November 23, 2020", "Headline": "මෙරට කොරෝනා මරණ 87ක් දක්වා ඉහළට…", "News Content": "ශ්‍රී ලංකාවේ කොවිඩ් – 19 ආසාදනය හේතුවෙන් ජීවිතක්ෂයට පත්වූ ගණන 87ක් දක්වා ඉහළ ගොස් තිබේ. ඒ ඊයේ (22) දිනයේ වාර්තා වූ මරණ 04ද සමගය. ඊයේ ජීවිතක්ෂයට පත්වූ සිව්දෙනාම කොළඹ පදිංචිකරුවන්ය. මෙලෙස ජීවිතක්ෂයට පත්වූ පිරිස අතර වයස අවුරුදු 53, 70, 75 සහ 84 යන වයස්වල පසුවූ පිරිමි පුද්ගලයින් දෙදෙනෙකු සහ කාන්තාවෝ දෙදෙනෙකු වෙති. ඉන් දෙදෙනෙකු කොළඹ ජාතික රෝහලට ඇතුළත් කරන අවස්ථාවේදී ජීවිතක්ෂයට පත්ව සිට ඇති අතර එක් පුද්ගලයෙකු ජීවිතක්ෂයට පත්ව ඇත්තේ කොළඹ IDH රෝහලේ ප්‍රතිකර ලබමින් සිටියදීය. තවත් මරණයක් සිදුව ඇත්තේ නිවසේ සිටියදීමය.", "URL": "https://lankatruth.com/si/?p=101090", "Category": "කොවිඩ් -19 (කොරෝනා ) පුවත්", "Parent URL": null}