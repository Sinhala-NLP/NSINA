{"Source": "Lankatruth", "Timestamp": "June 13, 2018", "Headline": "වත්මන් ආණ්ඩුවත් සිසු දඩයමේ", "News Content": "රහස් පොලීසිය යොදා ගනිමින් විශ්වවිද්‍යාල ශිෂ්‍ය ක්‍රියාකාරිකයින්ට තර්ජනය කිරීමේ සහ ඔවුන්ගේ දෙමව්පියන් ඇතුළු පිරිස් බිය වැද්දවීමේ ක්‍රියා පිළිවෙතක් මේ වන විට ආණ්ඩුව විසින් සිදු කරමින් පවතින බව විශ්වවිද්‍යාල ශිෂ්‍ය ක්‍රියාකාරිකයින් චෝදනා කරයි. පසුගියදා වෛද්‍යපීඨ ශිෂ්‍ය ක්‍රියාකාරී කමිටුවේ නව කැඳවුම්කරු ලෙස පත්වූ දිදුල අමරසිංහගේ නිවසවෙත රහස් පොලීසියෙන් පැමිණ තොරතුරු විමසා ඇති බවත් ඔහුගේ මව බියට පත්කර ඇති බවටත් තොරතුරු වාර්තා වේ. එසේම ජයවර්ධනපුර විශ්වවිද්‍යාලයේ සිසු ක්‍රියාකාරිකයින් 14 දෙනෙකුගේ නිවෙස්වලට ගොස් නිවැසියන්ගෙන් තොරතුරු විමසා ඔවුන් බිය වද්දා ඇති බව සිසුහු පවසති. වර්තමාන රජය බලයට පත්වෙද්දී කරනලද ප්‍රකාශ පුස්සක් බවට පත්කරමින් පෙර පැවති රජයන් පරිදිම වත්මන් ආණ්ඩුවත් ශිෂ්‍ය නායකයින් ඇතුලු ශිෂ්‍ය ක්‍රියාකාරිකයින් මර්ධනය කිරීමේ වැඩපිළිවෙල පොලීසිය හරහා ක්‍රියාත්මක කරමින් පවතින බව සිසුහු චෝදනා කරති. මෙවැනි ක්‍රියා මගින් සිසු නායකයින් මර්ධනය කර අධ්‍යාපනය සහ සෞඛ්‍ය පෞද්ගලීකරණය කිරීමේ ආණ්ඩුවේ සැළසුම් ක්‍රියාවට නැංවීමට සඳහා කරනු ලබන උත්සාහය පල රහිත බව ශිෂ්‍ය නායකයින් වැඩි දුරටත් පවසයි.", "URL": "https://lankatruth.com/si/?p=54254", "Category": "පුවත්", "Parent URL": null}