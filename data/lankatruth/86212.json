{"Source": "Lankatruth", "Timestamp": "November 27, 2019", "Headline": "2019 සා.පෙළ විභාගයේ උපකාරක පන්ති, වැඩමුළු, සම්මන්ත්‍රණ හෝ ප්‍රචාරක කටයතු තහනම්", "News Content": "අධ්‍යයන පොදු සහතිකපත්‍ර සාමාන්‍ය පෙළ විභාගයට අදාලව සිදුකෙරෙන සියලුම උපකාරක පන්ති මෙහෙයවීම් සහ සංවිධානයකිරීම්, විෂයානුබද්ධ දේශන, සම්මන්ත්‍රණ සහ වැඩමුළු ආදී සියලු කියාකාරකම් අද(27) සිට තහනම් බව විභාග දෙපාර්තමේන්තුව සඳහන් කරයි. අනුමාන ප්‍රශ්න ලබාදෙනබවට හෝ සම්මන්ත්‍රණ, වැඩමුළු පැවැත්වෙනබවට සිදුකෙරෙන විද්‍යුත් හෝ මුද්‍රිත මාධ්‍ය ප්‍රචාරක කටයුතු ද තහනම් බව විභාග දෙපාර්තමේන්තුව වැඩිදුරටත් සඳහන් කරයි. කිසියම් අධ්‍යාපන ආයතනයක් හෝ වෙනත් පාර්ශ්වයක් අදාල නීති කඩකරමින් කටයුතු කරන්නේ නම් ඒ සම්බන්ධ විභාග දෙපාර්තමේන්තුවේ ක්ෂණික ඇමතුම් අංකයවන 1911ට හෝ පාසල් විභාග සංවිධාන හා ප්‍රතිඵල ශාඛාවේ 011 2 784 208, 011 2 784 537, 011 3 188 350 හා 011 3 140 314 යන දුරකතන අංකයට දැනුම්දිය හැකි බව විභාග දෙපාර්තමේන්තුව සඳහන් කර සිටියි.", "URL": "https://lankatruth.com/si/?p=86212", "Category": "පුවත්", "Parent URL": null}