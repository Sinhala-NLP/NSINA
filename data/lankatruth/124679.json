{"Source": "Lankatruth", "Timestamp": "October 15, 2021", "Headline": "තිරු නඩේෂන් නැවතත් අල්ලස් කොමිසමට", "News Content": "හිටපු අමාත්‍යවරියක වූ නිරූපමා රාජපක්ෂගේ සැමියා වන තිරු නිඩේෂන් මහතා, ආන්දෝලනාත්මක පැන්ඩෝරා සිද්ධිය සම්බන්ධයෙන් ප්‍රකාශයක් ලබා දීම සඳහා අල්ලස් හෝ දූෂණ චෝදනා විමර්ශන කොමිෂන් සභාවට අද (15) පැමිණ තිබේ. ඔහු උදෑසන 10.00ට පමණ අල්ලස් කොමිසමට පැමිණ ඇති අතර මෙම සිද්ධිය සම්බන්ධයෙන් ප්‍රකාශයක් ලබාදීමට තිරු නඩේෂන් පසුගිය 08 වැනිදාද අල්ලස් කොමිසමට පැමිණ තිබිණි. පැන්ඩෝරා පත්‍රිකා මගින් ශ්‍රී ලංකාව සම්බන්ධයෙන් හෙළිදරව් කර ඇති තොරතුරු සම්බන්ධයෙන් වහාම පරීක්ෂණයක් කරන ලෙසට ජනාධිපති ගෝඨාභය රාජපක්ෂ මහතා ඉකුත් (06) පෙරවරුවේ කළ දැනුම් දීම මත තිරු නඩේෂන් මහතා කොමිසම හමුවට කැදවීමට තීරණය කර තිබූ බව අල්ලස් කොමිසම සදහන් කළේය.", "URL": "https://lankatruth.com/si/?p=124679", "Category": "පුවත්", "Parent URL": null}