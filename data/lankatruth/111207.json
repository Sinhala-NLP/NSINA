{"Source": "Lankatruth", "Timestamp": "February 23, 2021", "Headline": "අනතුරු ඇඟවීම් ඉවතට – සූකී වෙනුවෙන් ජනතාව පාරට!", "News Content": "පසුගියදා හමුදා කුමන්ත්‍රණයක් මගින් පිහිටවනු ලැබූමියන්මාරයේ බලහත්කාරී හමුදා පාලනයට එරෙහිව ලක්ෂ ගණනක් ජනයා විරෝධතා සඳහා එක්ව සිටින බව විදෙස් වාර්තා පෙන්වාදෙයි. වීරෝධතා සඳහා සහභාගීනොවන ලෙසට හමුදා පාලකයින් විසින් ජනතාවට එල්ල කර තිබෙන ජීවිත අහිමි කිරීමේ බලපෑම් පවා නොතකා වෙළෙඳසැල් පවා වසා දමා විශාල ජනතාවක් මේ වනවිට විරෝධතා සඳහා එක්ව තිබේ. සියලු මර්දනයන් හමුවේ පසුගිය පෙබරවාරි 01 වැනි දින සිට අවුන් සාන් සුකීඇතුළු දේශපාලන නායකයින් නිදහස් කර ගැනීම සඳහා වන විරෝධතාවයන් මේ වනවිට ප්‍රබල වෙමින් පවතින අතර ජනතාගේ දැඩි විරෝධයක් හමුදා පාලනයට එරෙහිව එල්ල වෙමින් පවතින බව පැවසේ. විරෝධතා අතරතුරදී සිදුවූවෙඩිතැබීම් හේතුවෙන් මේ වනවිට ජීවිත දෙකක් අහිමි වී ඇති අතර හමුදා පාලනයට එරෙහිව ජාත්‍යන්තරයෙන් දැඩි බලපෑම් එල්ල වෙමින් පවතී. මේ වන විට අවුන් සාන් සුකී නිවාස අඩස්සියට යොමුකර තිබෙන අතර ඇයට එල්ල කර තිබෙන චෝදනා වන්නේ නීති විරෝධී සන්නිවේදන උපකරණ භාවිතා කිරීම සහ ස්වාභාවික ආපදා නීතිය කඩ කිරීමය. මියන්මාර හමුදාවේ ඡ්‍යෙෂ්ඨ ජෙනරාල්වරයා වන “මින් අන්ග් හලින්ග්” පසුගිය පෙබරවාරි 01 වැනිදා හමුදා කුමන්ත්‍රණයකින් එරට බලය අල්ලාගත් අතර එරට නිල නොලත් පාලකයා ලෙස සැලකුණු අවුන් සාන් සුකී සහ ජනාධිපති තාන් ශ්වේ අත්අඩංගුවට ගනු ලැබීය. මේ වන විට එරට දේශපාලන නියෝජිතයින් සියයක් පමණ අත්අඩංගුවට ගෙන තිබෙන බව විදෙස් මාධ්‍ය වාර්තා කරයි.", "URL": "https://lankatruth.com/si/?p=111207", "Category": "විදෙස් පුවත්", "Parent URL": null}