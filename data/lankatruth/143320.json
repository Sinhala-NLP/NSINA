{"Source": "Lankatruth", "Timestamp": "December 29, 2022", "Headline": "ඉන්දියාව රටවල් 6කට ආගමන සීමා පනවයි", "News Content": "නැවතත් ලොව පුරා කොවිඩ් රෝගය සක්‍රියවීමේ අවධානම හේතුවෙන් ‌කොවිඩ් ආසාදිතයින් සිය රට තුළට පැමිණීම වැළැක්වීම සඳහා කොවිඩ් රීති නැවතත් බලගැන්වීමට ඉන්දීය රජය තීරණය කර ඇති බව වාර්තා වේ. ඒ අනුව චීනය, හොං කොං, ජපානය, දකුණු කොරියාව, සිංගප්පුරුව සහ තායිලන්තය වැනි රටවලින් ඉන්දියාවට පැමිණෙන පුද්ගලයින් එළඹෙන ඉරිදා සිට කොවිඩ් ආසාදිත නොවන බවට සහතිකයක් ඉදිරිපත් කළ යුතු වේ . එමෙන්ම ඉන්දීය සෞඛ්‍ය අමාත්‍යංශය වැඩිදුරටත් මාධ්‍ය සඳහා පවසා ඇත්තේ අදාල රටවලින් ඉන්දියාවට පැමිණෙන මගීන් පිටත්වීමට පෙර අදාළ පරීක්ෂණ වාර්තාව ඉන්දීය රජයේ වෙබ් අඩවියට යොමුකළ යුතු බවයි.", "URL": "https://lankatruth.com/si/?p=143320", "Category": "පුවත්", "Parent URL": null}