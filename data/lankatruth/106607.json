{"Source": "Lankatruth", "Timestamp": "January 6, 2021", "Headline": "විරෝධය හමුවේ ආණ්ඩුව තවත් වැඩක් හකුලාගනියි", "News Content": "පාසල්වල ඉගැන්වීමේ කටයුතු සඳහා ගුවන් හමුදාව යොදවා ගැනීමට ආණ්ඩුව ගෙන තිබූ තීරණයට සමාජ මාධ්‍ය ජාලා, වෘත්තීය සමිති සහ සිවිල් සංවිධාන දැක්වූ විරෝධය හමුවේ එම තීරණය හකුලාගෙන ඇති බව වාර්තා වේ. අධ්‍යාපන ඇමති ජී.එල් පීරිස් ඊයේ (05) මේ බව පාර්ලිමේන්තුවේදී ප්‍රකාශ කර තිබේ. “පාසල්වල ඉගැන්වීම සඳහා ගුවන් හමුදා නිලධාරීන්, ගුරුවරුන් ලෙස බඳවා ගැනීමට දැනට අනුමැතියක් ලබාදී නැතැයි අධ්‍යාපන ඇමති මහචාර්ය ජී.එල් පීරිස් මහතා පාර්ලිමේන්තුවේදී ඊයේ (05) ප්‍රකාශ කළේය” යනුවෙන් ආණ්ඩුවේ තීරණය වෙනස් කිරීම සම්බන්ධයෙන් දිනමිණ පුවත්පත වාර්තා කර තිබේ.", "URL": "https://lankatruth.com/si/?p=106607", "Category": "පුවත්", "Parent URL": null}