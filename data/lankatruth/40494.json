{"Source": "Lankatruth", "Timestamp": "September 7, 2017", "Headline": "මහින්ද රාජපක්ෂ ඡන්දෙට නෑ!", "News Content": "කුරුණෑගල දිස්ත්‍රික් පාර්ලිමේන්තු මන්ත්‍රී හිටපු ජනාධිපති මහින්ද රාජපක්ෂමහතා අද (07) පාර්ලිමේන්තුවේ පැවැති දේශීය ආදායම් සංශෝධන පනත් කෙටුම්පතට ඡන්ද විමසීමේ අවස්ථාවට සහභාගී නොවූබව වාර්තා වේ. අද පස්වරුවේ පනත් කෙටුම්පතට ඡන්ද විමසීම පාර්ලිමේන්තුවේදීපැවති අතර ඊට පක්ෂව ඡන්ද 90ක්ද විරුද්ධව ඡන්ද 25ක්ද ප්‍රකාශකර තිබේ. ඒ අනුව එම පනත් කෙටුම්පත වැඩි ඡන්ද 65කින් සම්මත වී තිබේ. ජනතාව මත අධික බදු බරක් පටවන මෙම නව දේශීය ආදායම් සංශෝධන පනත් කෙටුම්පත සඳහා ඡන්ද විමසීමේ අවස්ථාවට ඒ‍කාබද්ධ විපක්ෂය නියෝජනය කරන විමල් වීරවංශ ඇතුළු මන්ත්‍රීවරුන් රැසක් සහභාගීනොවූබව වාර්තා වේ.", "URL": "https://lankatruth.com/si/?p=40494", "Category": "පුවත්", "Parent URL": null}