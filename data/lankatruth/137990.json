{"Source": "Lankatruth", "Timestamp": "August 9, 2022", "Headline": "මූලික අයිතිවාසිකම් පෙත්සමට නීතිපති විරුද්ධවෙයි", "News Content": "ගාලු මුවදොර අරගලයට සම්භන්ධ වීම හේතුවෙන් ජීවන්ත පීරිස් පියතුමා අත්අඩංගුවට ගැනීම සූදානමක් ඇති බැවින් එම අත්අඩංගුවට ගැනීම වලකාලන අතුරු නියෝගයක් නිකුත් කරණ ලෙස අධිකරණයෙන් ඉල්ලා තිබූ අතර අද (09) ජීවන්ත පීරිස් පියතුමා ගොනුකල මූලික අයිතිවාසිකම් පෙත්සමක් සැලකිල්ලට ගත් අවස්ථාවේදී නීතිපතිවරයා වෙනුවෙන් අධිකරණයේ පෙනී රජයේ නීතිඥ නාවින්ද වික්‍රමසිංහ සඳහන් කළේ ජීවන්ත පීරිස් පියතුමා අත්අඩංගුවට ගැනීම වලකාලන අතුරු නියෝගයක් නිකුත් කිරීමට තමන් විරුද්ධ වන බවයි. මෙම පෙත්සම එල්. ටී. බී. දෙහිදෙණිය, යසන්ත කෝදාගොඩ සහ ශිරාන් ගුණරත්න යන ශ්‍රේෂ්ඨාධිකරණ විනිසුරු මඬුල්ල හමුවේ සැලකිල්ලට ගත් අතර පෙත්සම්කරු වෙනුවෙන් අධිකරණයේ පෙනී සිටි ජනාධිපති නීතිඥ රියෙන්සි අර්සකුලරත්න මහතා සදහන් කර සිටියේ තම සේවදායකයා කිසිදු අයුරකින් නීතිවිරෝදී කටයුත්තක් සිදු නොකළ බවත් මූලික අයිතිවාසිකම් පෙත්සමෙන් ඉල්ලා ඇති සහන සලසා දෙන ලෙසත් ය. මෙම පෙත්සම සැප්තැම්බර් මස 01 වැනිදා කැදවීමටද ශ්‍රේෂ්ඨාධිකරණය නියෝග කළේය.", "URL": "https://lankatruth.com/si/?p=137990", "Category": "පුවත්", "Parent URL": null}