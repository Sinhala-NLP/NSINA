{"Source": "Lankatruth", "Timestamp": "May 16, 2017", "Headline": "GSP+ සිකුරාදා සිට ක්‍රියාත්මකයි", "News Content": "ශ්‍රී ලංකාවට යළි ලබාදුන් ජී.එස්.පී ප්ලස් සහනය මැයි 19 වන දින (සිකුරාද) සිට බලපැවැත්වෙන බව යුරෝපා සංගමය පවසයි. ජී.එස්.පී ප්ලස් සහනය ලබාදීමට ප්‍රථම ශ්‍රී ලංකාවේ පැවති මානව හිමිකම් තත්ත්වය හා වධ හිංසාවට ලක් කිරීම් සම්බන්ධයෙන් වන චෝදනා පිළිබඳ දීර්ඝ වශයෙන් සලකා බැලූ බවත් තත්වය යම් තාක් දුරට යහපත් වී ඇති බවත් එය ඉදිරියටත් වර්ධනය කරගත යුතු බවත් යුරෝපා සංගමයේ ජී.එස්.පී ප්ලස් සහනයට අදාළව ශ්‍රී ලංකාව හා මාලදිවයින පිළිබඳ නියෝජිත පිරිසේ ප්‍රධානියා වන තුන්-ලායි මාර්ගූ මහතා ප්‍රකාශ කර තිබේ. එමෙන්ම මෙම සහනය ලංකාවට ලැබීමත් සමග වෙනත් රටවල් ශ්‍රී ලංකාවේ ආයෝජනයට හා වෙළෙඳ ගිවිසුම් සඳහා වඩාත් පෙළඹෙනු ඇති බවත් මහා පරිමාණ ව්‍යාපාරිකයින්ට පමණක් නොව මධ්‍ය පරිමාණ ව්‍යාපාරවලටද මෙයින් වාසි අත්වන බව හෙතෙම සඳහන් කර ඇත.", "URL": "https://lankatruth.com/si/?p=34434", "Category": "පුවත්", "Parent URL": null}