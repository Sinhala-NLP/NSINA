{"Source": "Lankatruth", "Timestamp": "September 5, 2018", "Headline": "JB සුළි කුණාටුවෙන් 10ක් මරුට", "News Content": "ජපානය හරහා හමාගිය ජේබි සුළි කුණාටුව හේතුවෙන් මේ වනවිට 10දෙනකු මියගොස් ඇති අතර දැඩි හානි සිදුව ඇති බව වාර්තා වේ. සුළි කුණාටුවෙන් වැඩි බලපෑමක් ඇතිවූ ක්යොතෝ හා ඔසාකා නගරන්හි 300ක පමණ පිරිසක් තුවාල ලබා ඇති බව වාර්තා වේ. ප්‍රදේශයේ මිලියන දෙකක පමණ පිරිසක් ආපදාවට පත්වී ඇතැයි ජපාන බලධාරීහු පවසති. ගුවන්ගමන් වාර 800ක් පමණ අවලංගු කර ඇති අතර ඔසාකා කෙන්සායි ගුවන්තොටුපලේ 3000ක පමණ පිරිසක් රැඳී සිටින බවද වාර්තා වේ. ගුවන්තොටුපල පරිශ්‍රය ජලයෙන් පිරී ඇති අතර තව දින කිහිපයක් වසා දැමීමට සිදුවනු ඇතැයි පැවසේ. ප්‍රදේශයේ පාසැල් හා කර්මාන්තශාලාද වසා දමා ඇතැයි එරට මාධ්‍ය වාර්තා කරයි.", "URL": "https://lankatruth.com/si/?p=58787", "Category": "පුවත්", "Parent URL": null}