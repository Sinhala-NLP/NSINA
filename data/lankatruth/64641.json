{"Source": "Lankatruth", "Timestamp": "December 3, 2018", "Headline": "අභියාචනාධිකරණ තීන්දුව පිළිගන්නේ නැහැ – මහින්ද රාජපක්ෂ", "News Content": "අද(03) පස්වරුවේ ලබා දුන් අභියාචනාධිකරණ තීන්දුව නොපිළිගන්නා බව මහින්ද රාජපක්ෂ මහතා පවසයි. පසුගිය 26 වැනිදා සිදුකළ දේශපාලන කුමන්ත්‍රණයෙන් පසු පත්වූ කුමන්ත්‍රණ ආණ්ඩුවේ අග්‍රාමාත්‍යවරයා සහ කැබිනට් මණ්ඩලය අත්හිටුවමින් අද පස්වරුවේ අභියාචනාධිකරණය අතුරු තහනම් නියෝගයක් නිකුත් කළ අතර එම අධිකරණ නියෝගයට තමන් එකග නොවන බව මහින්ද රාජපක්ෂ මහතා පවසයි. මහින්ද රාජපක්ෂ මහතාගේ අත්සනින් නිකුත්කළ ලිපියක් මගින් මේ බව දන්වා සිටින අතර එම තීන්දුවට එරෙහිව හෙට දිනයේ ශ්‍රේෂ්ඨාධිකරණය වෙත අභියාචනයක් ඉදිරිපත් කරන බවද එහි දැක්වේ.", "URL": "https://lankatruth.com/si/?p=64641", "Category": "පුවත්", "Parent URL": null}