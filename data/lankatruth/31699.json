{"Source": "Lankatruth", "Timestamp": "March 25, 2017", "Headline": "රැජිනි කාන්ත් ලංකා සංචාරය අවලංගු කරයි", "News Content": "තමිල්නාඩු සිනමාවේ ප්‍රවීන නළු රැජිනි කාන්ත් අප්‍රේල් 09 වැනිදා ලංකාවේ සංචාරයක නිතර වීමට සූදානමින් සිටියද තමිල්නාඩුවේ හා ශ්‍රීලංකාවේ පාර්ශ්ව රැසකගේ විරෝධය නිසා එය අවලංගු කිරීමට තීරණය කර ඇතැයි දකුණු ඉන්දීය මාධ්‍ය වාර්තා කරයි. උතුරේ අවතැන් පවුල් 150 දෙනෙකුට නිවාස ප්‍රදානය කිරීමේ උත්සවයක් සදහා ඔහු යාපනයට පැමිණීමට නියමිතව තිබුණද තමිල්නාඩුවේ විමුක්ති කොටි පක්ෂයේ නායක තිරුමානවන්, එම්.ඩී.එම්.කේ පක්ෂයේ නායක වයිකෝ‍, දෙමළ ප්‍රජා අයිතිය පක්ෂයේ නායක වේලමුරුගන් ඇතුළු දේශපාලකයින් විසින් කරන ලද ඉල්ලීමට අනුව තමා එම සංචාරය අහෝසි කළ බව රැජිනි කාන්ත් නිවේදනය කර ඇති බවද එම මාධ්‍ය වාර්තා සඳහන් කරයි.", "URL": "https://lankatruth.com/si/?p=31699", "Category": "පුවත්", "Parent URL": null}