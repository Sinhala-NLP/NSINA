{"Source": "Lankatruth", "Timestamp": "September 12, 2021", "Headline": "වයිමාටත් බැරි දේ කරන්න බන්දුල ඇමති සැරසෙයි", "News Content": "විදේශයන්ගෙන් ආනයනය කරන යට ඇඳුම් ඉදිරියේදී අඩපණ වුවහොත් අඩුවක් නොමැතිව රටට අවශ්‍ය යට ඇඳුම් සැපයීමේ වගකීම තමන් භාරගන්න බව වෙළඳ ඇමති බන්ධුල ගුණවර්ධන පවසයි. මහ බැංකුව පසුගියදා ආනායනික භාණ්ඩ 623ක් සම්බන්ධයෙන් ණයවර ලිපි ආන්තිකය ඉහළ නැංවීමට තීන්දු කරනු ලැබූ අතර එම භාණ්ඩ ලැයිස්තුවට ආනයනික යට ඇඳුම්ද ඇතුළත්ව තිබේ. එම නිසා ඉදිරියේදී මෙරට වෙළඳ පොළ තුළ යට ඇඳුම් හිඟයක් මෙන්ම බොහෝ සෙයින් මිල ඉහළ යෑමක් සිදුවිය හැකි බවට විවිධ පාර්ශවයන්ගෙන් පළවන අදහස්වලට ප්‍රතිචාර දක්වමින් ඊයේ (11) දින පැවති මාධ්‍ය හමුවකදීවෙළඳ ඇමතිවරයා මේ අදහස් පළකර තිබේ. මෙම මාධ්‍ය හමුවට ශ්‍රී ලංකා ඇඟළුම් සන්නාම සංගමයේ සභාපති ලලන්ත වතුඳුර, ඇතුළ ඇඟළුම් නිෂ්පාදකයින් කිහිප දෙනෙකුද එක්ව සිටි අතර ඇමතිවරයා එහිදීවැඩිදුරටත් පවසා සිටියේ ශ්‍රී ලංකාවේ යට ඇඳුම් කර්මාන්තකරුවන් සියල්ල ඒක රාශී කරගෙන නුදුරේදීම නාරාහේන්පිට ආර්ථික මධ්‍යස්ථානය යාබද ගොඩනැගිල්ලේ යට ඇඳුම් සල්පිලක් පැවැත්වීමට කටයුතු කරන බවයි.", "URL": "https://lankatruth.com/si/?p=122982", "Category": "පුවත්", "Parent URL": null}