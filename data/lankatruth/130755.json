{"Source": "Lankatruth", "Timestamp": "March 27, 2022", "Headline": "ඇල්ලේ ගුණවංශ හිමිට පවිත්‍රාගෙන් සමච්චලයක්…", "News Content": "විදුලිබල ඇමති පවිත්‍රා වන්නිආරච්චි විසින් මාර්තු 18 වෙනි දින ඉදිරිපත් කරන ලද කැබිනට් සංදේශයක් මගින් පූජ්‍ය ඇල්ලේ ගුණවංශ හිමි, මැල්කම් කාදිනල් රංජිත් හිමි ප්‍රමුඛ පිරිසකට සච්චල් කරන ආකාරයෙන් කරුණුදක්වා ඇත. එම කැබිනට් සංදේශය “විදුලිබල උත්පාදන පිරිවැය අඩු කිරීම සඳහා වෙස්ට් කෝස්ට් පවර් (පුද්ගලික) සමාගමේ ආයෝජනය කිරීම” යනුවෙන් නම් කර තිබේ. ඇමරිකාවේ නිව්පෝස්ට්‍රස් සමාගම සමග ශ්‍රී ලංකාව අත්සන් කළ ගිවිසුමට විරුද්ධව ඇල්ලේ ගුණවංශ හිමි කාදිනල් හිමි ඇතුළු පිරිසක ශ්‍රේෂ්ඨාධිකරනයට පෙත්සම් ඉදිරිපත් කිරීම එසේ සමච්චලයට ලක් කර තිබේ. ශ්‍රේෂ්ඨාධිකරණය විසින් එම පෙත්සම් ප්‍රතික්ෂේප කිරීම ප්‍රස්තුත කර ගනිමින් එම සමච්චලය ගැබ් වූ කැබිනට් සංදේශය ඉදිරිපත් කර තිබේ. එහි “අති උතුම් පටබැඳිගේ දොන් ඇල්බට් මැල්කම් කාදිනල් රංජිත් හිමිපානන් සහ ඇල්ලේ ගුණවංශ හිමි, සමගි ජන බලවේගය පක්ෂය, ජනතා විමුක්ති පෙරමුණ, ලංකා විදුලිබල මණ්ඩලයේ සාමාජිකයින් ඇතුළුව පෙත්සම්කරුවන් 05 දෙනෙකු විසින් ශ්‍රේෂ්ඨාධිකරණයේ අභියෝගයට ලක් කරන ලදී” යනුවෙන් සඳහන් කර ඇත. ශ්‍රේෂ්ඨාධිකරණය විසින් ලබා දුන් තීන්දුව පිළිබඳව එම කැබිනට් සංදේශයේ සඳහන් කර තිබෙන්නේ “කෙසේ වෙතත් ශ්‍රේෂ්ඨාධිකරණයේ තීන්දුවත් සමග වෙස්ට් කෝස්ට් පවර් පුද්ගලික සමාගමෙහි කොටස් විකිණීම සහ ද්‍රවීකෘත ස්වභාවික වායු ආශ්‍රිත යටිතල පහසුකම් ස්ථාපනය කිරීමේ ක්‍රියාවලිට වේගවත්ව සිදු කළ හැකි වේ” යනුවෙනි.", "URL": "https://lankatruth.com/si/?p=130755", "Category": "පුවත්", "Parent URL": null}