{"Source": "Lankatruth", "Timestamp": "December 3, 2011", "Headline": "බස් වර්ජනයකට අපි සූදානම් – ගැමුණු විජේරත්න‍", "News Content": "රජය ලබන 14 වනදාට පෙර ඉන්ධන සහනාධාරය හෝ බස්ගාස්තු සංශෝධනයක් සිදු නොකළහොත් සමස්ත ලංකා පෞද්ගලික බස් හිමියන්ගේ සංගමය බස් වර්ජනයක් සිදු කරන බව එහි සභාපති ගැමුණුවිජේරත්න මහතා පවසයි. ඔහු මේ බව පැවසුයේ ඊයේ (02) කොළඹ පැවති ප්‍රවෘත්ති සාකච්ඡාවකදීය.      එහිදී වැඩිදුරටත් අදහස් දැක්වූ ඔහු පැවසූයේ ඉන්ධන මිල ඉහළ දැමීම හේතුවෙන් පෞද්ගලික බස්රථ හිමියන් දැඩි අපහසුතාවකට පත්ව ඇතැයි කී ඔහු රජය විසින් 2012 අයවැයෙන් ලංගමට වෙන් කළ රුපියල් බිලියන 4 ක මුදල පෞද්ගලික බස්රථවලටත්ලබා දෙන්නේනම් පවතින බස් ගාස්තුවද හරි අඩකින් අඩුකරන බවයි‍. රජය විසින් 14 දාට පෙර බස් ගාස්තු සංශෝධනයක් හෝ ඉන්ධන සහනාධාරයක් දෙන බවට ලිඛිත පොරොන්දුවක්ද දී ඇති බවද ඔහු අවධාරණය කලේය.", "URL": "https://lankatruth.com/si/?p=426", "Category": "පුවත්", "Parent URL": null}