{"Source": "Lankatruth", "Timestamp": "October 24, 2019", "Headline": "මැතිවරණ පැමිණිලි භාර ගැනීමට මානව හිමිකම් කොමිසමේ විශේෂ ඒකකයක්", "News Content": "ජනාධිපතිවරණයට අදාළව පැමිණිලි භාර ගැනීම සඳහා ශ්‍රී ලංකා මානව හිමිකම් කොමිෂන් සභාව තුල පැමිණිලි භාර ගැනීමේ ඒකකයක් ස්ථාපිත කර තිබේ. පැය 24 පුරාම මෙම ඒකකය ක්‍රියාත්මකව පවතින බවත් 1996 කෙටි දුරකථන අංකය ඇමතීමෙන් පැමිණිලි ඉදිරිපත් කිරීමේ හැකියාව පවතින බවත් මානව හිමිකම් කොමිෂන් සභාව සඳහන් කරයි. මීට අමතරව 0112 50 55 74 යන අංකය ෆැක්ස් පණිවිඩ යොමු කිරීමෙන් ලිඛිත පැමිණිලි ද ඉදිරිපත් කළ හැකි බව මානව හිමිකම් කොමිෂන් සභාව වැඩිදුරටත් සඳහන් කරයි. මානව හිමිකම් උල්ලංඝනය කිරීම් සහ කඩ කිරීම් සම්බන්ධව සොයා බැලීම මෙම ඒකකයේ විශේෂ කාර්යභාරය වේ.", "URL": "https://lankatruth.com/si/?p=83845", "Category": "පුවත්", "Parent URL": null}