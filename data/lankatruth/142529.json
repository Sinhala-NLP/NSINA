{"Source": "Lankatruth", "Timestamp": "December 1, 2022", "Headline": "තවත් අධියර දෙකකින් විදුලිබිල ඉහළ දමයි", "News Content": "තවත් අධියර දෙකකින් විදුලි ගාස්තු වැඩි කිරීමට කැබිනට් මණ්ඩලය අනුමැතිය ලබා දී ඇති අතර ඒ අනුව 2023 ජනවාරි මාසයේදී එක් අධියරකුත් ජුනි මාසයේදී තවත් අධියරකුත් ලෙස විදුලි ගාස්තු වැඩි කිරීමට නියමිතය. මේ අනුව 2023 ජනවාරි සහ ජූනි මාසවලදී පියවර දෙකකින් විදුලි ගාස්තු වැඩි කිරීමට කැබිනට් අනුමැතිය හිමිවූ බවද ඒ අනුව මහජන උපයෝගීතා කොමිසමේ අනුමැතිය සදහා අදාළ කටයුතු සිදු කිරීමට නියමිත බවද විදුලි බල මණ්ඩලයේ අතිරේක සාමාන්‍යාධිකාරී රොහාන් සෙනෙවිරත්න පවසයි. දැනට පවතින පාඩුව පියවා ගැනීමට නම් විදුලි බිල 70%කින් පමණ වැඩි විය යුතු බවත් විදුලි බල මණ්ඩල නියෝජිතයෝ මෙහිදී ප්‍රකාශ කර තිබේ. මේ වනවිට විදුලිබල මණ්ඩලය බැංකු සහ විදුලි බල සැපයුම්කරුවන් ඇතුළු විවිධ පාර්ශවයන්ට ගෙවිය යුතු ණය ලෙස රුපියල් බිලියන 650කට ආසන්න ප්‍රමාණයක් පවතින බවත් මෙහිදී අනාවරණය වී තිබේ.", "URL": "https://lankatruth.com/si/?p=142529", "Category": "පුවත්", "Parent URL": null}