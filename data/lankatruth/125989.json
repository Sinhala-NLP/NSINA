{"Source": "Lankatruth", "Timestamp": "November 20, 2021", "Headline": "මැල්කම් X ඝාතන තීන්දුව ගැන නිව්යෝර්ක් හි නීතිපති සමාව අයදී !", "News Content": "පසුගිය පෙබරවාරි මාසයේ NETFIX විසින් මැල්කම් X ඝාතණය සම්බන්ධයෙන් ප්‍රචාරය කරන ලද වාර්තා චිත්‍රපටයක් හේතුවෙන් මුළු ඇමරිකාවම ඇවිස්සී ගියේ එහි වගඋත්තරකරුවන් ලෙස FBI ඔත්තු සේවයට චෝදනා එල්ල කිරීමත් සමගිනි. මැල්කම් X ඝාතණය පිළිබඳව චෝදනා ලැබූවේ මොහොමඩ් A අසිස් හා කලීල් ඉස්ලාම් යන දෙදෙනා වේ. මැල්කම් X ගේ දියණිය විසින් හිටපු පොලිස් නිලධාරියෙකුගේ ලිඛිත සාක්ෂියක් ඉදිරිපත් කිරීම හේතුවෙන් මෑන්හැටන් නීතිපතිවරයා විසින් ඝාතනය සම්බන්ධයෙන් නැවත පරීක්ෂණයක් සිදු කර තහවුරු කරනු ලැබුවේ ඉහත විත්තිකරුවන් දෙදෙනා නිර්දෝෂී පුද්ගලයින් බවය. මෙම ඝාතනයේ චෝදනා ලැබූ කලීල් ඉස්ලාම් 1985 දී නිදහස ලබා 2009දී මියගොස් ඇති අතර මොහොමඩ් A අසීස් 1987 දී නිදහස් ලබා තවමත් ජිවතුන් අතර සිටින බව වාර්තා වේ. මැල්කම් X ගේ දියණිය විසින් හෙළිදරව් කරන ලද ලිපිය මෙම නඩුව නැවත පරීක්ෂණයේදී තීරණාත්මක සාක්ෂිය බවට පත්ව තිබිණි. මෙම ලිපිය මගින් හිටපු පොලිස් නිලධාරියෙකු තම අත් අකුරින් ලියු සාක්ෂිය මගින් තහවුරු කරනුයේ මෙම ඝාතණය FBI ඔත්තු සේවාව හා නිව්යෝර්ක් පොලීසිය එකාබද්ධව සිදුකරන ලද කුමන්ත්‍රණයක ප්‍රථිපලයක් බවයි. මෙම පොලිස් නිලධාරියා FBI ඔත්තු සේවය විසින් මැල්කම් X සම්බන්ධයෙන් ඔත්තු බැලීම සඳහා යොදවා මැල්කම් X ගේ ආරක්ෂක භටයින් දෙදනෙකු අසත්‍ය චෝදනා මත අත්අඩංගුවට ගෙන ඇත්තේ ඔහුගේ ආරක්ෂාව හීන කරමිනි. සිද්ධිය වූ 1965 පෙබරවාරි 21 වැනිදා මැල්කම් X විසින් මෑන්හැටන් නගරයේ පැවති ප්‍රසිද්ධ රැස්විම් ශාලාවේ ආරක්ෂාව නොමැති තත්වය උපයෝගී කරගනිමින් ඔහුව ඝාතණය කරනු ලැබ ඇත. මෙම හෙළිදරව්වත් සමගින් මෑන්හැටන් නීතිපතිවරයා VANCE විසින් නිව්යෝර්ක් නීතිපතිවරයාගෙන් ඝාතනය පිලිබඳ නව පරීක්ෂණයක් ඉල්ලා සිටින ලද්දේ පසුගිය මාර්තු මාසයේදීය. ඒ අනුව ඊයේ (19) නිව්යෝර්ක් නීතිපතිවරයා සිදුවී ඇති නීතියේ අත්වැරැද්ද සමබන්ධයෙන් ඇමරිකානු ජනතාවගෙන් සමාව ඉල්ලා සිටිනු ලැබීය. මෙවැනි අවාසනාවන්ත සිදුවීමක් නැවතත් ඇමරිකානු නීති ඉතිහාසය තුල සිදුනොවීය යුතු බවත්, මෙම නඩු විභාගයම පැවතියේ අතිශයින් දූෂිත ආකාරයකට බවත් මෙම තත්වය 2021 වසරේදීත් වෙනස් වී නොමැති බවත් මේ සම්බන්ධයෙන් තවමත් තම නිර්දෝෂිභාවය ප්‍රකාශ කරනු ලබන ප්‍රධාන විත්තිකරු මොහොමඩ් අසීස් මේ අතර මාධ්‍ය අමතා ප්‍රකාශ කර සිටියේය. මෙම විත්තිකරුවන් දෙදනාම මැල්කම් X සමග “ජාතික ඉස්ලාම්” නමැති ආගමික සංවිධානයේ සාමාජිකයින් වූ අතර එම සංවිධානයේ අන්ත සුදු විරෝධී දෘෂ්ඨිවාදය හේතුවෙන් එම සංවිධානයෙන් මැල්කම් X ඉවත් වූ අතර එය ගැටුමක් දක්වා වර්ධනය වෙමින් පැවති වාතාවරණය උපයෝගී කරගනිමින් මැල්කම් X ඝාතනය FBI ඔත්තු සේවය මගින් සිදුකර ඇති බව දැන් තහවුරු වී ඇත. තම තීරණය ප්‍රකාශයට පත්කරමින් නිව්යෝර්ක් නීතිපතිවරයා නොවැම්බර් 17 වැනිදා මාධ්‍ය අමතා පැවසුවේ මෙම විත්තිකරුවන් දෙදනාට යුක්තිය හා සාධාරණය ඉටුකරන ලෙස තමන් ඇමරිකන් ශ්‍රේෂ්ඨාධිකරණයෙන් ඉල්ලා සිටින බවයි. “වසර ගණනාවක් පුරා සිදුවූ අතිශයින් අසාධාරණ හා අයුක්තිසහගත මෙම ඓතිහාසික අත්වැරද්ද සම්බන්ධයෙන් ඇමරිකානු අධිකරණය වෙනුවෙන් මා සමාව අයදිනවා. මෙවැනි නීතිය උල්ලංඝනය කිරීමක් හා නීතිය හා අධිකරණය සම්බන්ධයෙන් වූ ජනතාවගේ විශ්වාසය කඩකිරීමක් කිසිදා මේ රට තුල සිදුනොවිය යුතුයි” ඔහු තවදුරටත් සඳහන් කර සිටියේය.", "URL": "https://lankatruth.com/si/?p=125989", "Category": "පුවත්", "Parent URL": null}