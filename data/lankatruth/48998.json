{"Source": "Lankatruth", "Timestamp": "March 13, 2018", "Headline": "රමිත් රඹුක්වැල්ලගේ රියැදුරු බලපත්‍රය තාවකාලිකව තහනම්කරයි", "News Content": "නාවල නාරාහේන්පිටදී විශ්වවිද්‍යාල සිසුන් දෙදෙනකු රිය අනතුරකට ලක්කිරීමේ සිද්ධියට අදාළ රමිත් රඹුක්වැල්ල මහතා රුපියල් ලක්ෂ පහක ශරීර ඇපයක් මත මුදා හැරීමට කොළඹ අතිරේක මහේස්ත්‍රාත් රංග කලංසූරිය මහතා අද (13) නියෝග කර ඇත. එසේම සැකකරුගේ රියදුරු බලපත්‍රය තාවකාලිකව අත්හිටුවීමටද අධිකරණය නියෝග කර තිබේ. සිද්ධියට අදාළ චෝදනා 04කට තමන් නිවැරදිකරු බවට සැකකරු ප්‍රකාශකර තිබේ. සැකකාර රමිත් රඹුක්වැල්ල මහතා මහින්ද පිලේ මන්ත්‍රී කෙහෙළිය රඹුක්වැල්ල මහතාගේ පුත්‍රයා වන අතර ඔහු මීට පෙරද බීමත්ව රියපදවා අනතුරු සිදු කර ඇති පුද්ගලයෙකි.", "URL": "https://lankatruth.com/si/?p=48998", "Category": "පුවත්", "Parent URL": null}