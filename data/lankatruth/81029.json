{"Source": "Lankatruth", "Timestamp": "September 18, 2019", "Headline": "විශ්වවිද්‍යාල අනධ්‍යන සේවකයෝ විරෝධතා පා ගමනක", "News Content": "විශ්වවිද්‍යාල අනධ්‍යන සේවකයින් ආරම්භ කර ඇති අඛණ්ඩ වැඩ වර්ජනයට සමගාමීව අද(18) පවත්වන විරෝධතා පා ගමන මීට සුළු මොහොතකට පෙර නිදහස් චතුරශ්‍රය අසලින් ආරම්භ විය. 2016 අයවැය මගින් රාජ්‍ය සේවකයන්ට ලබාදීමට තීරණය වූ රුපියල් 10,000ක වැටුප් වර්ධකයට සාපේක්ෂව තම වැටුප වැඩි නොවූ බවත් දිගු කලක් පුරා පවතින වැටුප් විශමතා අර්බුධය විසඳීම සම්බන්ධව බලධාරීන් පියවර ගෙන නොමැති බවත් විශ්වවිද්‍යාල අනධ්‍යන සේවකයෝ පසුගිය 10 වැනිදා අඛණ්ඩ වැඩ වර්ජනයක් ආරම්භ කළේය. එම වෘත්තීය ක්‍රියාමාර්ගය සඳහා අදට දින 9ක් ගතව තිබුණ ද බලධාරීන් ඊට සාධනීය විසඳුම් ලබාදී නැතැයි විශ්වවිද්‍යාල අනධ්‍යන සේවකයෝ සඳහන් කරයි. මේ හේතුවෙන් විශ්වවිද්‍යාල සියල්ලගේම පාහේ කටයුතු මුළුමනින්ම ඇනහිට ඇත.", "URL": "https://lankatruth.com/si/?p=81029", "Category": "පුවත්", "Parent URL": null}