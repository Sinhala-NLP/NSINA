{"Source": "Lankatruth", "Timestamp": "August 15, 2017", "Headline": "තිලක් මාරපන විදේශ ඇමති ලෙස දිවුරුම් දෙයි", "News Content": "නව විදේශ කටයුතු අමාත්‍යවරයා ලෙස තිලක් මාරපන මහතා අද (15) ජනාධිපති කාර්යාලයේදී ජනාධිපති මෛතී‍්‍රපාල සිරිසේන මහතා ඉදිරියේ දිවුරුම් දුන්නේය. රවී කරුණානායක මහතාගේ ඉල්ලා අස්වීමෙන් පසු හිස්වූ තනතුර සඳහා පත් කර ඇති තිලක් මාරපන ඇමතිවරයා මෙරට සුප්‍රසිද්ධ අවන්ගාඩ් අවි ගණුදෙනුවේ චූදිතයන්ට සහයෝගය දක්වන බවට පාර්ලිමේන්තුවේදී හෙළිදරව් වීම නිසාරට තුළ නැගුණු විරෝධය හමුවේ ඔහු පොලීසිය බාර ඇමති ධුරයෙන් ඉල්ලා අස්වීමට සිදු විය. එහෙත් මෑතකදී ඔහුට නැවත වරක් අමාත්‍යධුරයක් පිරිනමමින් කැබිනට් මණ්ඩලයට ගැනීමට අගමැතිවරයා සහ ජනාධිපතිවරයා කටයුතු කෙළ්ය.", "URL": "https://lankatruth.com/si/?p=39439", "Category": "පුවත්", "Parent URL": null}