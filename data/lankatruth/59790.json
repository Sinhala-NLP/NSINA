{"Source": "Lankatruth", "Timestamp": "September 22, 2018", "Headline": "පොල් ගෙඩි 10ක් කැඩුවැයි ගෙටත් ගිනි තියලා", "News Content": "පොල් ගෙඩි දහයක් කැඩීම මුල් කරගෙන ඉංගිරියවත්ත උඩ කොටස ප්‍රදේශයේ නිවසක් ගිනි තබා ඇත. එම සිද්ධියට ආළව පුද්ගලයකු සැකපිට අත්අඩංගුවට ගැනීමටද ඉංගිරිය පොලිසිය කටයුතු කර තිබෙන අතර අත්අඩංගුවට ගත් එම පුද්ගලයා පොල් ගෙඩි කැඩූ බව කියන පුද්ගලයාගේ සහෝදරයා බවද පැවසේ. පොල්ගෙඩි කැඩීමේ සිද්ධිය සම්බන්ධයෙන් ගුටි බැට හුවමාරු කරගත් නිවසේ හිමිකරු හා පොල් ගෙඩි කැඩූ බව කියන පුද්ගලයා හොරණ හා ඉංගිරිය රෝහල් වල ප්‍රතිකාර ලබන බවද පැවසේ.", "URL": "https://lankatruth.com/si/?p=59790", "Category": "පුවත්", "Parent URL": null}