{"Source": "Lankatruth", "Timestamp": "July 15, 2019", "Headline": "පානදුර උතුර පොලිස් ස්ථානාධිපතිගේ වැඩ තහනම්", "News Content": "පානදුර උතුර පොලිස් ස්ථානයේ ටී-56 වර්ගයේ ගිනි අවි දෙකක් අස්ථානගත වීමේ සිද්ධියක් සම්බන්ධව එම පොලිස් ස්ථානයේ පොලිස් ස්ථානාධිපති ලෙස කටයුතු කළ පොලිස් පරීක්ෂක ප්‍රභාත් පරණවිතාන මහහාගේ වැඩ තහනම් කර තිබේ. පසුගිය ජූලි මස 6 වැනිදා පානදුර උතුර පොලිස් ස්ථානයේ දී මෙම ගිනි අවි අස්ථානගතව ඇති අතර සිද්ධිය සම්බන්ධව බස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයා යටතේ මූලික විමර්ශන සිදුකළේය. දැනට සිදුකෙරී ඇති විමර්ශනවලට අනුව පොලිස් ස්ථානාධිපතිවරයාගේ වැඩ තහනම් කිරීමට තීරණය වී ඇති අතර එය පොලිස් කොමිෂන් සභාවේ ආවරණ අනුමැතියට යටත්ව සිදුකර තිබේ.", "URL": "https://lankatruth.com/si/?p=77702", "Category": "පුවත්", "Parent URL": null}