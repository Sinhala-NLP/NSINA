{"Source": "Lankatruth", "Timestamp": "March 5, 2022", "Headline": "ඩීසල් නළයක් පුපුරයි…", "News Content": "ඊයේ (04) පැමිණි ඩීසල් නැව කොළඹ වරායෙන් පිට නවතා මුතුරාජවෙල ටැංකි සංකීර්ණයට පොම්බ කරමින් තිබියදී ඉන්ධන නලයක් පුපුරා යාමෙන් අනපේක්ෂිත තත්වයක් මතු වී තිබේ. අදාල නැව කොළඹ වරායට ගෙනවිත් කොලොන්නාව ටැංකි සංකීර්ණයට පොම්ප කිරිමේ කටයුතු ආරම්භ කිරීමට පියවර ගෙන ඇත. මෙම තත්වය තුළ මෙට්‍රික්ටොන් 28,500ක් ගොඩබෑමේ කටයුතු තව දුරටත් ප්‍රමාද වී ඇති බව අනාවරණය වේ. මේ වනවිට කොලොන්නාව ගබඩා සංකීර්ණයේ ඉන්ධන සම්පූර්ණයෙන්ම අවසන් වී ඇති අතර ගෙනවිත් තිබෙන මෙම ඩීසල් තොගය ගොඩබෑමේ කටයුතු ආරම්භ කිරීම සඳහා කොපමණ වේලාවක් ගතවේදැයි නිශ්චිතව ප්‍රකාශ කළ නොහැකි බව තේල් සංස්ථා ආරංචිමාර්ග සඳහන් කරයි. පසුගිය කාලයේ වරින් වර ඉන්ධන නළ පුපුරා යාම් සිදුවුනු අතර අදාළ නඩත්තු කටයුතු නිසි ලෙස සිදු නොකළ නිසා එම තත්වය ඇති වූ බවට වෘත්තීය සමිති චෝදනා කර තිබිණි.", "URL": "https://lankatruth.com/si/?p=129612", "Category": "පුවත්", "Parent URL": null}