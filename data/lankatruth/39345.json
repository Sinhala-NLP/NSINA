{"Source": "Lankatruth", "Timestamp": "August 13, 2017", "Headline": "රවීට ඇමති ධුරය අහිමිවුවත් ඇමති සැප එලෙසින්මයි", "News Content": "බැඳුම්කර වංචාව සම්බන්ධයෙන් විමර්ශන සිදුකරන කොමිසම හමුවේ හෙළිදරව්වූ කරුණු අනුව සිය අමාතය ධුරයෙන් ඉවත්වීමට සිදු වූ හිටපු විදේශ කටයුතු ඇමැති රවී කරුණානායක මහතාට තවදුරටත් ඇමැති වරප්‍රසාද ලබාදීමට නියමිතව ඇතැයි දේශපාලන ආරංචිමාර්ග අනාවරණය කරයි. ඒ අනුව ඔහු විදේශ කටයුතු අමාත්‍යාංශයට අදාළව පත්කර තිබෙන කාර්ය මණ්ඩලය ඉවත් නොකිරීමට එකඟත්වය පළවී තිබෙන බවද දේශපාලන ආරංචි මාර්ග පවසයි. එක් ඇමැතිවරයෙකුට අමාත්‍යාංශ දෙකක් ලබාදුන් විට එක් අමාත්‍යාංශයකට අදාළව කාර්ය මණ්ඩල පත්කරගත හැකි නිසා මෙසේ කාර්ය මණ්ඩල ඉවත් නොකරනු ඇතැයිද ආරංචි මාර්ග අනාවරණය කරයි. මේ අතර රවි කරුණානායක හිටපු ඇමැතිවරයා සිය අමාත්‍යාංශය යටතේ තිබෙන ආයතනවලට පත්වූ නිලධාරීන්ද ඉවත් නොකිරීමටත් ඒ අනුව එම ආයතනවල දැනට සිටින සභාපතිවරු සහ අධ්‍යක්ෂ මණ්ඩල එලෙසම තබා ගැනීමටත් නියමිතව ඇත. එසේම රවි කරුණානායක මහතාට ලබාදී ඇති ඇමති ආරක්ෂාව ඉවත් නොකිරීමට එකඟත්වය පළවී තිබෙන බවද දේශපාලන ආරංචිමාර්ග වැඩිදුරටත් සඳහන් කරයි. ලක්බිම", "URL": "https://lankatruth.com/si/?p=39345", "Category": "පුවත්", "Parent URL": null}