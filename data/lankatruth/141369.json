{"Source": "Lankatruth", "Timestamp": "October 30, 2022", "Headline": "බැඳුම්කර වෙන්දේසියෙන් ආණ්ඩුවට රතු එළියක්", "News Content": "භාණ්ඩාගාර බැඳුම්කර නිකුත් කිරීමෙන් රජය ණය ලබා ගැනීමට අපේක්ෂා කරන ඉලක්කයන් මුලුමනින්ම බිඳ වැටී එම ණය ලබාදීමට පිරිස් ඉදිරිපත් නොවන බව අනාවරණය වී ඇත.  ඔක්තෝබර් 28 වෙනි දින රුපියල් කෝටි 1,250ක් බැඳුම්කර මගින් ණය ලබා ගැනීමට ලන්සු කැඳවා තිබිණි. ඒ වෙනුවෙන් 18%ක පොලියක් ලබා දෙන බවත් ණය ආපසු ගෙවීම 2025 ජූලි 01 දින සිදු කරන බවත් එම නිවේදනවල ශ්‍රී ලංකා මහ බැංකුව වැඩි දුරටත් කරුණු දක්වා තිබිණි.  එහෙත්, ආණ්ඩුවට ලබා ගත හැකිවී තිබෙන්නේ රුපියල් කෝටි 1,250 වෙනුවට රුපියල් කෝටි 64ක් පමණි. එම මුදල ද ලබා ගැනීමට හැකි වීඇත්තේ 18% පොලිය වෙනුවට 32.6%ක් වූ ඉතා ඉහල පොලී අනුපාතිකයක් යටතේ ය.", "URL": "https://lankatruth.com/si/?p=141369", "Category": "ආර්ථික පුවත්", "Parent URL": null}