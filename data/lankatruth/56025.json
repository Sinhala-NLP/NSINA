{"Source": "Lankatruth", "Timestamp": "July 11, 2018", "Headline": "බහුජාතක සමාගමකට ඌවේ ඉඩම් පැවරීමට එරෙහිව රිදිමාලියද්ද ප්‍රාදේශීය සම්බන්ධීකරණ කමිටුව උණුසුම් වෙයි.", "News Content": "රිදිමාලියද්ද ප්‍රාදේශීය සම්බන්කධීරණ කමිටුවේදී ජවිපෙ ඌව පලාත්සභා මන්ත්‍රී සමන්ත විද්‍යාරත්න මහතා තෙවන වරටත් ගෙන ආ ඌව වෙල්ලස්ස ඉඩම් බහුජාතික සමාගම් වෙත පැවරීමට එරෙහි යෝජනාවසියලු දෙනාගේ සහයෝගය ඇතිව ඒකමතිකව සම්මතවී ඇත. පසුගිය 10 වනදා උදේ 10.00 ට පැවති මෙමසම්බන්කධීරණ කමිටුවේ සම සභාපතිවරුන් වන ලෙස එජාපයේ උපාලී සේනාරත්න සහ ශ්‍රීලනිප සංවිධායක ගුණවර්ධන යන අය කටයුතු කල අතර පක්ෂ විපක්ෂ සියලුදෙනා ඌව වෙල්ලස්ස උක් වගා ව්‍යාපෘතියට දැඩිව වීරෝධය පලකරන ලදි. මෙම ව්‍යාපාතියේ ශ්‍රී ලංකාවේ ආයතනය වන IMS හෝල්ඩින්ස්හී නියෝජිතයෙක්ද මෙම සම්බන්ධීකරණ කමිටුවට පැමිණ සිටි අතර ඔහු අදහස් ඉදිරිපත් කිරීමත් සමග සභාවේ උණුසුම් තත්වයක් හට ගැනුණි. ඌව පලාත්සභා මන්ත්‍රි සමන්ත විද්‍යාරත්න මහතා මෙම යෝජනාව ඉදිරිපත් කරමින් ප්‍රකාශ කලේ පසුගිය ආණ්ඩු සමයේ 2006 වසරේදී ඌවේ ඉඩම් අක්කර 65000ක් බ්‍රිතාන්‍ය බුකර්ටෙක් නැමැති සමාගමට ලබාදීමට පිඹුරුපත් සකස්කල බවත් එය වලක්වාලීමට ඌව වෙල්ලස්ස ජන අයිතීන් සුරැකීමේ පෙරමුණ සමත්වු බවයි. තව දුරටත් අදහස් දැක්වු ඒ මහතා වසර ගණනාවක අරගලයක් තුල එම ව්‍යසනය පරාජය කොට තිබියදී වර්තමාන යහපාලන ආණ්ඩුවද එම ප්‍රදේශයේ අක්කර 62500ක් උක් වගා ව්‍යාපෘතියකට කැබිනට් පත්‍රිකාවක් හරහා අනුමැතිය ලබාදීමට කටයුතු කරමින් සිටින බව දීර්ග ලෙස කරුණු පැහැදිලි කරමින් කියා සිටියේය. මෙම ව්‍යසනය මගින් පාරිසරක , සාමාජීය , ආර්ථික හා සංස්කෘතික ගැටළු රැසක් ඌව වෙල්ලස්සට පැන නගින බවත් ජනතාවගේ ඉඩම් බහුජාතික සමාගම් වෙත පැවරීමේ කුමන්ත්‍රණය තුල පාරම්පරික ජනතාව බහුජාතික සමාගම්වල කුලීකරුවන් බවට පත්වී ඔවුන්ගේ කෘෂිකාර්මික ජීවන රටාව උඩුයටිකුරු වන බවත් ඒ මහතා පැවසීහ. එමෙන්ම උක් වගාව වෙත ඇදී එන වන අලීන් හේතුවෙන් ගම්වැසියන් අලි මිනිස් ගැටුමකට කොටු කරන බවත් වනාන්තර එළිකිරීම මගින් ජල ගැටළුවකට ගොදුරු කරන බවත් පුරාවස්තු විනාශ වන අතර ආදීවාසී ජනයාගේ ජන ජීවිතයට බරපතල ගැටළු එල්ල කරන බවත් පෙන්වා දෙන ලදි. උක් වගාව වෙනුවට පලතුරු , ධාන්‍ය , රබර් , කුරුදු වැනි බෝග මෙම ප්‍රදේශයට ගැලපෙන පෙන්වා දුන් සමන්ත විද්‍යාරත්න මහතා පෙන්වා දෙන ලදි. මේ අතර මෙහිදි අදහස් දැක්වු සම්බන්ධීකරණ කමිටුවේ සම සභාපතිවරුන් දෙදෙනාම ප්‍රකාශ කලේ තමන්ද මෙම ව්‍යාපෘතියට දැඩිසේ විරෝධය පලකරන බවයි. මීට අමතරව රිදීමාලියද්ද ප්‍රාදේශීය සභාවේ සභාපතිවරයාද මෙම ව්‍යාපෘතියට තම විරෝධය ප්‍රකාශ කරන ලදි. මෙම යෝජනාව ශ්‍රී ලංකා ආයෝජන මණිඩලයට , මහවැලි අමාත්‍යංශයේ ලේකම්වරයාට සහ මහවැලි අධිකාරියේ අධ්‍යක්ෂ ජෙනරාල්වරයාට කඩිනමින් දන්වා යැවීමටද තීරණය විය. එමෙන්ම මෙම විනාශකාරී ව්‍යාපෘතිය නවතා නොදමන්නේනම් ජනතාව ඒකරාශී කරගනිමින් බිම්මට්ටමේ සටනක් හරහා පෙර පරිදිම මෙය පරාජය කරන බවද මෙහිදී අවධාරනය විය.", "URL": "https://lankatruth.com/si/?p=56025", "Category": "පුවත්", "Parent URL": null}