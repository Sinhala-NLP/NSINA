{"Source": "Lankatruth", "Timestamp": "June 22, 2022", "Headline": "ඇෆ්ගනිස්තානයේ දරුණු භූමි කම්පාවක්", "News Content": "ඇෆ්ගනිස්තානයේ ඇතිවූ රික්ටර් මාපකයේ 6.1ක ප්‍රබල භූමි කම්පාවෙන් අවම වශයෙන් පුද්ගලයින් 920 දෙනෙකු පමන මිය ගොස් තවත් 500කට අධික පිරිසක් තුවාල ලබා ඇති බවත් තවත් විශාල ප්‍රමාණයක් අතුරුදහන් වී ඇති බවත් විදෙස් මාධ්‍ය සඳහන් කරයි. ඇෆ්ගනිස්තානයේ ගිනිකොනදිග නගරයක් වන කෝහෝසට් සිට 44km (සැතපුම් 27) පමණ දුරින් භූමිකම්පාව ඇති වී ඇති අතර එරට වේලාවෙන් පෙරවරු 01:30ට පමණ (අඟහරුවාදා GMT 21:00) බොහෝ මිනිසුන් නිවසේ සිටියදී, ඔවුන්ගේ ඇඳන් මත නිදා මෙම දරුණු ගනයේ භූමි කම්පාව සිදුවී තිබේ. ඇෆ්ගනිස්ථානය, පකිස්ථානය සහ ඉන්දියාවේ කිලෝමීටර් 500කට වැඩි ප්‍රදේශයක කම්පනය දැනී ඇති අතර ඇෆ්ගනිස්ථානයේ කාබුල් අගනුවර මෙන්ම පකිස්ථානයේ ඉස්ලාමාබාද් අගනුවරටද භූමිකම්පාව දැනුණු බව එරට මාධ්‍ය වාර්තා කර තිබිණි.", "URL": "https://lankatruth.com/si/?p=135904", "Category": "පුවත්", "Parent URL": null}