{"Source": "Lankatruth", "Timestamp": "November 4, 2020", "Headline": "තවත් දෙදෙනෙක් ජීවිතක්ෂයට… නිවසේදීම මියගිය ගණන 03යි…", "News Content": "තවත්, කොවිඩ් – 19 ආසාදිතයින් දෙදෙනෙකු ජීවිතක්ෂයට පත්ව ඇති බව වාර්තා වේ. මෙලෙස ජීවිතක්ෂයට පත්ව ඇත්තේ 79 හැවිරිදි කාන්තාවක් සහ 78 හැවිරිදි පිරිමි පුද්ගලයෙකි. ඔවුන් දෙදෙනාම පදිංචිව සිට ඇත්තේ කොළඹ 13 ප්‍රදේශයේය. 79 හැවිරිදි කාන්තාව රෝගී තත්වයෙන් සිය නිවසේම සිටියදී අද (04) ජීවිත්ක්ෂයට පත්ව ඇති අතර පසුව කොළඹ ජාතික රෝහලේදී පශ්චාත් මරණ පරීක්ෂණයට අදාළව සිදු කළ PCR පරීක්ෂණයේදී ඇය කොවිඩ් ආසාදිත තැනැත්තියක් බව සනාත වී ඇත. ඇය මාසයකට අධික කාලයක් රෝගී තත්වයෙන් පසු වූ බවත් නිධන්ගත රෝගයන්ගෙන් පෙලුනු බවත් පශ්චාත් මරණ පරීක්ෂණයේදී වාර්තා වී තිබේ. කෙසේ වෙතත් මෙම රෝගී කාන්තාව මියයාමට ආසන්නතම හේතුව කොවිඩ් – 19 ආසාදනය වීමෙන් ඇතිබූ හෘදයාබාධ තත්වයක් බවත් මේ මෙරට සිදුවූ 24වන ආසාදිත මරණය බවත් රජයේ ප්‍රවෘත්ති දෙපාර්තමේන්තුව සඳහන් කරයි. මේ ආකාරයට කොවිඩ් – 19 ආසාදනය හේතුවෙන් සිය නිවසේ සිටියදීම ජීවිත්ක්ෂයට පත්වූ ගණන තිදෙනෙකි. එමෙන්ම 78 හැවිරිදි පිරිමි පුද්ගලයා නිවසේදී ඇදවැටීමෙන් හිසට සිදු වී ඇති බරපතල හානි සහිතව පසුගිය 02වනදා කොළඹ ජාතික රෝහලට ඇතුළත් කර ඇත. පසුව ඊයේ (03) ජීවිතක්ෂයට පත්ව විය. එම දේහයට අදාළව අද කොළඹ ජාතික රෝහලේදී පශ්චාත් මරණ පරීක්ෂණය සිදු කළ අවස්ථාවේ PCR පරීක්ෂණයේදී ඔහුද කොවිඩ් ආසාදිත තැනැත්තෙකු බව වාර්තා වී ඇත. කෙසේ වෙතත් ඔහුගේ මරණය කොවිඩ් මරණයක් ලෙස ගණන් නොගැනෙන බව සෞඛ්‍ය සේවා අධ්‍යක්ෂ ජනරාල්වරයා දැනුම් දෙයි. රෝගයක් සමාජගතවී ඇතැයි සඳහන් කරන්නේ ඔහුට හෝ ඇයට රෝගය වැලඳුණු ආකාරය තහවුරු කරගැනීමට නොහැකි තත්වයකට පැමිණි පවුව යැයි ජාතික විද්වත් සංවිධානයේ ලේකම්, සෞඛ්‍ය අමාත්‍යාංශයේ හිටපු වසංගත රෝග විද්‍යාඥ, ලෝක සෞඛ්‍ය සංවිධානයේ හිටපු කලාපීය උපදේශක, ප්‍රජා වෛද්‍ය විශේෂඥ නිහාල් අබේසිංහ මහතා පවසයි.", "URL": "https://lankatruth.com/si/?p=99431", "Category": "පුවත්", "Parent URL": null}