{"Source": "Lankatruth", "Timestamp": "June 15, 2023", "Headline": "ශිෂ්‍යත්ව විභාගයේ දිනය ගැන නිවේදනයක්", "News Content": "මෙම වසරේ (2023) 05 ශ්‍රේණියේ ශිෂ්‍යත්වය විභාගය ඔක්තෝබර් මස 15 වැනිදා පැවැත්වෙන බවත් ඒ සඳහා අද (15) සිට ජුලි 06 දක්වා අයදුම්පත් භාරගන්නා බවත් විභාග කොමසාරිස් ජනරාල් අමිත් ජයසුන්දර පවසයි. ජූලි මස 06 වැනිදා මධ්‍යම රාත්‍රීයෙන් පසු මාර්ගගත ප්‍රවේශයද වසා දමන බවත් ඔහු සඳහන් කරයි. කිසිදු හේතුවක් මත හෝ අයදුම්පත් භාරගන්නා දිනය දීර්ඝ නොකරන බවත් 05 ශ්‍රේණියේ ශිෂ්‍යත්ව විභාගයට ඉදිරිපත් විය හැක්කේ රජයේ පාසලක හෝ රජය විසින් අනුමත කරනු ලැබු පාසලක 05 ශ්‍රේණියේ ඉගෙනුම ලබන සිසුන්ට පමණක් බවත් විභාග කොමසාරිස් ජනරාල්වරයා පවසයි. අයදුම්පත් එවිය යුත්තේ මාර්ගගත ආකාරයෙන් වන අතර, අයදුම් කිරීමේ උපදෙස් පත්‍රය හා ව්‍යවස්ථාව https://onlineexams.gov.lk/eic වෙත පිවිසීමෙන් ලබාගත හැකි බවද විභාග දෙපාර්තමේන්තුව පවසයි.", "URL": "https://lankatruth.com/si/?p=147844", "Category": "පුවත්", "Parent URL": null}