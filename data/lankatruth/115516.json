{"Source": "Lankatruth", "Timestamp": "April 27, 2021", "Headline": "රිෂාඩ් බදියුදීන් දින 90ක් රඳවා ප්‍රශ්න කිරීමට අවසර", "News Content": "පසුගියදා අත්අඩංගුවට ගනු ලැබූපාර්ලිමේන්තු මන්ත්‍රී රිෂාඩ් බදූර්දීන් මහතා සහ ඔහුගේ සොයුරු රියාජ් බදූර්දීන් මහතාව ත්‍රස්තවාදය වැළැක්වීමේ පනත යටතේ දින 90ක් රඳවා තබාගැනීමට ආරක්ෂක අමාත්‍යාංශය විසින් අපරාධ පරීක්ෂණ දෙපාර්තමේන්තුවට අවසර ලබාදී ඇති බව වාර්තා වේ. ඔවුන් දෙදෙනාව පසුගිය 24 වනදා අළුයම අත් අඩංගුවට ගනු ලැබුවේ 2019 පාස්කු ඉරුදින බෝම්බ ප්‍රහාර මාලාවෙහි බෝම්බකරුවන් සමග සබඳතා පැවැත්වීම සහ ඔවුන්ට ආධාර අනුබල ලබාදීමේ චෝදනා යටතේය. පාර්ලිමේන්තු මන්ත්‍රී රිෂාඩ් බදූර්දීන් මහතා සහ ඔහුගේ සොහොයුරාද මීට පෙරද මෙම චෝදනාව සම්බන්ධයෙන් අත්අඩංගුවට ගනු ලැබූ අතර පසුව ඔවුන් නිදහස් කරනු ලැබීය.", "URL": "https://lankatruth.com/si/?p=115516", "Category": "පුවත්", "Parent URL": null}