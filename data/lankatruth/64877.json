{"Source": "Lankatruth", "Timestamp": "December 7, 2018", "Headline": "හුවාවේ සමාඟමේ නිර්මාතෘගේ දියනිය අත්අඩංගුවට", "News Content": "හුවාවේ(huawei ) ජංගම දුරකථන සහ විදුලි උපකරන නිෂ්පාදන සමාඟමේ ප්‍රධාන මූල්‍ය නිලධාරිනිය කැනඩාවේ වෑන් කූවර් නුවර දී අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ මෙන් වැන්ෂූ නම් කාන්තාව ය. ඇමරිකාව සිදුකළ ඉල්ලීමකට අනුව මෙම අත්අඩංගුවට ගැනීම සිදුකර ඇති අතර ඇය ඇමරිකාවට පිටුවහල් කිරීමට නියමිත බව විදෙස් මාධ්‍ය වාර්තා කරයි. ඇමරිකාව ඉරාකය වෙත පැනවූ සම්බාධක හුවාවේ සමාඟම විසින් උල්ලංඝනය කර ඇති බවට ඇමරිකානු පාර්ශ්වය චෝදනා කරන අතර ඒ අනුව මෙන් වැන්ෂූ අත්අඩංගුවට ගෙන ඇතැයි නිල නොවන වාර්තා සඳහන් කරයි. මෙන් වැන්ෂූ, හුවාවේ සමාඟමේ මූල්‍ය නිලධාරිනිය මෙන්ම එම සමාඟමේ නිර්මාතෘගේ දියණිය වේ. කෙසේ වෙතත් මෙම ක්‍රියාව සම්බන්ධව චීනය දැඩි ප්‍රතිචාරයක් දක්වා ඇති අතර ඔවුන් ප්‍රකාශ කර ඇත්තේ කැනඩාව වහාම ඇය නිදහස් කළයුතු බවයි. හුවාවේ සමාඟම මගින් හඳුන්වාදුන් ජංගම දුරකථන ඇමරිකානු ඇපල් දුරකථන අභිබවා ලෝකයේ දෙවන විශාලතම දුරකථන නිෂ්පාදකයා ලෙස පත්ව ඇත. ඒ අනුව ඇතැමුන් පවසන්නේ මෙම ක්‍රියාව පිටුපස දේශපාලනික හා ව්‍යාපාරික පසුබිමක් ඇති බවයි.", "URL": "https://lankatruth.com/si/?p=64877", "Category": "විදෙස් පුවත්", "Parent URL": null}