{"Source": "Lankatruth", "Timestamp": "March 9, 2020", "Headline": "ගැහැණු කවුරුද සටන් නොකරන…", "News Content": "ඊයේට (08) යෙදී තිබූ ජාත්‍යන්තර කාන්තා දිනය නිමිත්තෙන් විහාරමහාදේවී උද්‍යානයේදී ඊයේ පස්වරුවේ ගැහැණු කවුරුද සටන් නොකරන යනුවෙන් සැමරුම් උළෙලක් පවත්වන ලදී. ප්‍රගතිශීලී ස්ත්‍රී එකමුතුව විසින් සංවිධානය කර තිබූ මෙම අවස්ථාට ප්‍රධාන ආරාධිත අමුත්තා ලෙස කියුබානු තානාපතිනී ජෝනා එලීනා මැතිණය සහභාගී වූ අතර කැලණිය විශ්වවිද්‍යාලයේ දර්ශන අධ්‍යන අංශයේ ජ්‍යෙෂ්ඨ කථිකාචාරිනී සංජීවනී රුපසිංහ, කැලණිය විශ්වවිද්‍යාලයේ ඉංග්‍රීසි අධ්‍යන අංශයේ ජ්‍යෙෂ්ඨ කථිකාචාරිනී ප්‍රභා මනුරත්න, විවෘත විශ්වවිද්‍යාලයේ සමාජ විද්‍යා පීඨයේ ජ්‍යෙෂ්ඨ කථාකාචාරිනී හරිනී අමරසූරිය, ප්‍රවීන රංගන ශිල්පිණී දීපානි සිල්වා, ප්‍රගතිශීලී ස්ත්‍රී සාමූහිකයේ සරෝජා සාවිත්‍රි පෝල්රාජ්, ප්‍රගතිශීලී ස්ත්‍රී සාමූහිකයේ සමන්මලී ගුණසිංහ, ප්‍රගතිශීලී ස්ත්‍රී සාමූහිකයේ ෆාතිමා රිසානා යන මහත්මීන්ගේ සහභාගිත්වයෙන් මෙය පැවැත්විණි. මෙහිදී ළමා හා කාන්තා හිංසනය පිටුදැකීම යන තේමාව යටතේ බැනරයකට අත්සන් තැබීමද සිදු කෙරිණි. ඊට අමතරව ළමුන් සඳහා විත්‍ර ඇඳීමේ අවස්ථාවක්ද ලබාදී තිබිණි.", "URL": "https://lankatruth.com/si/?p=90743", "Category": "පුවත්", "Parent URL": null}