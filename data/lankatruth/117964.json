{"Source": "Lankatruth", "Timestamp": "June 11, 2021", "Headline": "ජනාධිපතිට පිං දෙන්න ගොස් පාදෙනිය වයර් මාරු කර ගනී – වීඩියෝ සහිතයි", "News Content": "විශේෂඥ වෛද්‍ය අනුරුද්ධ පාදෙනිය මේ වනවිට කෘෂිකර්ම විශේෂඥවරයෙකු බවට පත් වෙමින් ජනාධිපතිවරයා විසින් ක්ෂණිකව රසායනික පොහොර ආනයනය තහනම් කිරීම පිළිබඳව පෙනීසිටීමින් ව්‍යාජ සංඛ්‍යා දත්ත ඉදිරිපත් කිරීමට පවා පෙළඹීසිටී. රජයේ ප්‍රවෘත්ති දෙපාර්තමේන්තුවේ පැවති නිල මාධ්‍ය සාකච්ඡාවකදීඔහු අවධාරණය කර සිටියේ මෙරට ගොවි පවුල් ලක්ෂ 30ක් ප්‍රාණ ඝාතයෙන් මුදවා ගැනීම පිළිබඳව ජනාධිපතිවරයාට කුසල් අනුමෝදන් කරන බවයි. 2020 වසර වෙනුවෙන් නිකුත් කළ මහ බැංකු වාර්ෂික වාර්තාවට අනුව මෙරට කෘෂිකාර්මික කටයුතු වල නියැලීසිටි මුළු ශ්‍රම බලකාය ලක්ෂ 22කටත් මදක් අඩුය. එහෙත් විශේෂඥ වෛද්‍යවරයා මෙම මාධ්‍ය හමුවේදීප්‍රකාශ කර සිටියේ ගොවි පවුල් ලක්ෂ 30ක් පිළිබඳවය. මේ වනවිට රට තුළ කොවිඩ් ආසාදනයෙන් මිය යන සංඛ්‍යාව පිළිබඳව එක් දිනකදීනිකුත් කළ වාර්තා වලින් 100 ඉක්මවා තිබියදීමෙම තත්වයෙන් ජනතාව මුදවා ගැනීමට පූර්ණ ක්‍රියාකාරීත්වය යොදවනවා වෙනුවට කෘෂි කර්මාන්තය සම්බන්ධයෙන් ප්‍රමුඛතාවය දීතිබීම විශේෂත්වයකි. මෙරට වෛද්‍යව වෘත්තිකයින්ගේ ප්‍රමුඛතම වෘත්තීය සමිතියේ සභාපතිවරයා වන විශේෂඥ වෛද්‍ය අනුරුද්ධ පාදෙනිය රටේ ජනතාව බියෙන් පෙළෙන කොවිඩ් වසංගතය මර්දනය කිරීම සඳහා තමන්ගේ විශේෂඥ දැනුම යොදවනවා වෙනුවට කෘෂි කර්මාන්තය සම්බන්ධයෙන් ප්‍රකාශ නිකුත් කිරිමට ඉදිරිපත් වීම හාස්‍යයට කරුණක් වීතිබේ.", "URL": "https://lankatruth.com/si/?p=117964", "Category": "පුවත්", "Parent URL": null}