{"Source": "Lankatruth", "Timestamp": "August 25, 2021", "Headline": "අලුත්ම ජනතා සහන කප්පාදුව මෙන්න", "News Content": "ආර්ථික පුනර්ජීවනය සහ දරිද්‍රතාවය තුරන් කිරීම සඳහා වන ජනාධිපති කාර්ය සාධක බලකායේ සම ලේකම් ඇන්ටන් පෙරේරාගේ අත්සනින් යුතුව ඊයේ (24) නිකුත් කර තිබෙන චක්‍රලේඛයක් මගින් ආණ්ඩුවේ අලුත්ම ජනතා සහන කප්පාදුව හෙළිවේ. කොරෝනා වසංගතය මෙරට ආරම්භ වූ අවස්ථාවේ සිට නිරෝධායනයට ලක් කරන ලද පවුල් සඳහා මෙතෙක් ලබා දුන් රුපියල් 10,000/- වටිනා වියලි ආහාර අඩංගු බඩු මල්ල මින් ඉදිරියට අඩු ආදායම්ලාභී පවුල්වලට පමණක් ලබාදීමට මෙම චක්‍රලේඛය මගින් උපදෙස් ලබාදී ඇත.  මෙම ආහාර ද්‍රව්‍ය මල්ල ලබාදීම පසුගිය පාර්ලිමේන්තු මැතිවරණයට පෙර ආරම්භ කරන ලද අතර ඉන් පසුව එය නිල නොවන මට්ටමින් බොහෝ නිරෝධායනය වෙමින් සිටි පවුල් සඳහා ලබා දී නොතිබිණි. මෙම චක්‍ර ලේඛයෙන් නිල වශයෙන් කපා හැර තිබෙන්නේ ආර්ථික පුනර්ජීවනය සහ දරිද්‍රතාවය තුරන් කිරීම සඳහා වන ජනාධිපති කාර්ය සාධක බලකාය විසින් වීම විශේෂත්වයකි. මේ වන විට රට තුළ කොරෝනා ආසාදිතයින් ඉතා වේගයෙන් ඉහල යන පසුබිමක, මෙම සහනාධාරය කපා හැරේ.", "URL": "https://lankatruth.com/si/?p=121989", "Category": "ආර්ථික පුවත්", "Parent URL": null}