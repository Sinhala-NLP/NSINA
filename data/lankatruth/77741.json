{"Source": "Lankatruth", "Timestamp": "July 16, 2019", "Headline": "ඇමරිකානු ජනාධිපතිවරයාගේ ජාතිවාදී ලේබල් ඇලවීම හෙලා දකිනවා", "News Content": "තමන් ජාතිවාදී යැයි ඇමරිකානු ජනාධිපතිවරයා සිදුකර ඇති ප්‍රකාශය දැඩිව හෙලා දකින බව ප්‍රජාතන්ත්‍රවාදී කොංග්‍රස් කාන්තාවන් සඳහන් කරයි. ඇමරිකානු ජනාධිපතිවරයා සිය ට්විටර් ගිණුම ඔස්සේ සටහනක් තබමින් පවසා ඇත්තේ ප්‍රජාතන්ත්‍රවාදී කොංග්‍රස් කාන්තාවන් ජාතිවාදය පතුරුවන බවත් අවශ්‍ය නම් ඔවුන්ට ඇමරිකානු පුරවැසිභාවය ද අතහැර යා හැකි බවය. මෙයට දැඩි විවේචන එල්ල කරමින් ප්‍රජාතන්ත්‍රවාදී කොංග්‍රස් කාන්තාවන් පෙන්වා දෙන්නේ දේශසීමා අසල රඳවා ඇති සංක්‍රමණිකයන්ගේ සෞඛ්‍ය සත්කාර සහ අධ්‍යාපනය ආශ්‍රිත ගැටලු පිළිබඳව තමන් තව දුරටත් පෙනී සිටින බවත් එම කාරනා වෙනුවෙන් පෙනී සිටින තමන්ට ජාතිවාදී යැයි ප්‍රකාශ කිරීම හෙලා දකින බවත් ය. තව දුරටත් ඇමරිකානු ජනාධිපතිවරයා තමන් වෙත අසත්‍ය චෝදනා එල්ලකරන්නේ නම් තමන් නිහඬව නොසිටින බව ද ප්‍රජාතන්ත්‍රවාදී කොංග්‍රස් කාන්තාවන් සඳහන් කර ඇතැයි විදෙස් මාධ්‍ය වාර්තා කරයි. Tweets by SpeakerPelosi", "URL": "https://lankatruth.com/si/?p=77741", "Category": "විදෙස් පුවත්", "Parent URL": null}