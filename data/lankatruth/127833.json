{"Source": "Lankatruth", "Timestamp": "January 17, 2022", "Headline": "ගෝඨාභයගේ ජාතික ආරක්ෂාවේ ලොකු හිල්", "News Content": "පසුගිය 14 දින සිට දඹුල්ල ආර්ථික මධ්‍යස්ථානයට පකිස්ථානයෙන් ආනයනය කරන ලද බීට්රූට් අල විශාල තොගයක් ලැබී ඇති අතර ඒවා ගෙන ආවේ කෙසේදැයි අභිරහසක්ව පවතින බව එම වෙළෙන්ඳන් පවසති. ඔවුන් වැඩි දුරටත් සඳහන් කරන්නේ රේගු දැලෙන් රිංගා මෙම බීට්රූට් තොගය ආනයනය කර ඇති බවයි. ජාතික ආරක්ෂාව තහවුරු කරන බව ප්‍රකාශයට පත්කරමින් බලයට පැමිණි ගෝඨාභය රාජපක්ෂ යටතේ මෙවැනි තත්වයක් හට ගැනීම බරපතළ කරුණක් බව එම වෙළෙන්ඳන් වැඩි දුරටත් පෙන්වා දෙති.  මේ වනවිට රටේ බරපතළ විදේශ විනිමය හිඟයක් පවතින අතර එළවලු ආනයනය කිරීමට ඩොලර් නිදහස් කර ගත්තේ කෙසේද යන්න අභිරහසක් වී තිබේ.  මෙරට නිෂ්පාදිත බීට්රූට් කිලෝවක් රුපියල් 350/- – 380/- ඉහල මිලක් නියමවී තිබෙන පසුබිමක මෙම ආනයනික බීට්රූට් කිලෝව රුපියල් 250/- පමණ අලෙවි වෙන බවට වාර්තා වේ.", "URL": "https://lankatruth.com/si/?p=127833", "Category": "පුවත්", "Parent URL": null}