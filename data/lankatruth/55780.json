{"Source": "Lankatruth", "Timestamp": "July 8, 2018", "Headline": "යේමන සරණාගතයින්ට තවත් අවස්ථාවක්", "News Content": "යේමනයේ යුධමය වාතාවරණය හමුවේ දිවි ගලවා ගැනීමට ඇමරිකාවට පලා ආ යේමන සරණාගතයින්හට තවත් මාස 18ක කාලයක් ඇමරිකාව තුළ රැදී සිටීමටත් එම කාලය තුළ සුළු රැකියාවල නිරත වීමටත් ඉඩ ලබා දෙන බවට ධවල මන්දිරය ප්‍රකාශ කර තිබේ. යේමනයේ හුතී කැරලිකරුවන් හා එරට රාජ්‍ය හමුදාව අතර පැවති යුධ ගැටුම් හේතුවෙන් 2017 වසරේ මෙම සරණාගතයින් ඇමරිකාවට පලා ගොස් තිබේ. ඇමරිකානු ජනාධිපති ඩොනල්ඩ් ට්‍රම්ප් හඳුන්වාදී ක්‍රියාත්මක කළ නව නීති යටතේ මෙම සරණාගතයින් නැවත යේමනයට යැවීමට සැළසුම් කළද තවදුරටත් පවතින යුධ ගැටුම් හේතුවෙන් මොවුන් යේමනයට යැවීම මානුෂික තීරණයක් නොවන බව බොහෝ පිරිසකගේ අදහස විය. ඒ අනුව තවත් මාස 18ක කාලයක් යේමන යුද සරණාගතයින් ඇමරිකාව තුළ රැදී සිටීමට අවසර දීමට එරට රජය තීරණය කර තිබේ.", "URL": "https://lankatruth.com/si/?p=55780", "Category": "විදෙස් පුවත්", "Parent URL": null}