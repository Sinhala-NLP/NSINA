{"Source": "Lankatruth", "Timestamp": "March 10, 2012", "Headline": "දේශපාලන අනුහසින් තවත් රක්ෂිත භූමියක් වනසයි", "News Content": "ආරච්චිකට්ටුව ප්‍රාදේශීයසභා බල ප්‍රදේශයේ, ‍කොළඹ පුත්තලම ප්‍රධාන මාර්ගයේ, 189 බෝක්කුව අසල පිහිටා ඇති කුඹුක්ගහවැව ලෙසින් හදුවනු ලබන වැවක් සහිත රක්ෂිත භූමියක් ව්‍යාපාරිකයෙකු විසින් නීතිවිරෝධීව ස්වර්ණභූමි ඔප්පුවක් ලබාගෙන, ඔහු එය භුක්ති බිදිමින් සිටින බව වාර්තා වේ. ප්‍රධාන මාර්ගයේ එක්වන ජලය මෙම බෝක්කුවෙන් බැස යන ඇලමාර්ගය පිහිටා ඇත්තේද මෙම රක්ෂිතයේය. මේ සම්බන්ධයෙන් නල්ලදරන්කට්ටුව, ශ්‍රී රත්නගිරි රජමහා විහාරාධිපති ආතවිලුන්දාවේ ප්‍රියනන්දහිමයන් ඇතුළු ප්‍රදේශයේ ජනතාව, අයිනායක බෝධි සංවර්ධන සමිතිය හා එක්ව මෙයට විරුද්ධව අවුරුදු ගණනාවක සිට විරෝධය දක්වමින් බලධාරීන් දැනුවත් කරවීමට අදාල වැඩකටයුතු රාශිකයක් කර ඇත. ප්‍රදේශවාසීන් ආරච්චිකට්ටුව ප්‍රාදේශීය ලේකම් වරයා සමග මෙය සාකච්ඡාකිරීමට ගිය අවස්ථාවේ ඔහු විසින් පවසා ඇත්තේ “මට කරන්න දෙයක් නෑ. ඕන්නම් පොලීසියට ගිහින් පැමිණිලි කරන්න.” යනුවෙනි. එහිදි එහි ගිය පිරිස පවසා ඇත්තේ “අපි ආවේ නීතිය හා සාමය කඩවීමක් සම්බන්ධව කථාකරන්න නෙවෙයි. ඉඩම් සම්බන්ධ ප්‍රශ්ණයක් ගැන කථාකරන්න. ඉතින් ඔබතුමානේ මේ භූමියේ ඉඩම්වලට වගකියන කෙනා. ඔබතුමා මේක නිරවුල්කරල දෙන්න. “යනුවෙනි. එවිට ප්‍රාදේශීය ලේකම් වරයා පවසා ඇත්තේ “ඕගොල්ලො දන්න තරම තමයි ඔය. ඕයාල නීතිය දන්නෙ නෑ.” යනුවෙනුයි. දීර්ග කාලයක් මේ සමග හැපුණු පිරිස පසුව ජනාතා විමුක්ති පෙරමුණේ එවකට ප්‍රාදේශීය සභා මන්ත්‍රී ජයරත්න ජයසේකර මහතාට මේ බව දැනුම් දී ඇති අතර ඔහු විසින් 2007 වසරේදී එම ප්‍රාදේශීය සභාවේඅවධානයද මේ සම්බන්ධයෙන් යොමුකරමින් මෙම ඉඩම රජයට පවරාගැනීමේ යෝජනාවක් සම්මත කර ඇත. එහිදී එම සභාවේ එම යෝජනාව සම්මත වී ඇත. ඒ අනුව පැමිණි රාජ්‍ය ඉඩම් පරිපාලන විමර්ශන නිලධාරීන්, මෙම ඉඩම රක්ෂිත භූමියකට අයිති ඉඩමක් බව සනාත කර ඇත. ඔවුන් විසින් මෙම ඉඩම රජයට පවරා‍ගැනීමට නිර්දේශ කරනු ලැබ ඇත. අවුදුරුදු 10කට අධික කාළයක් තිස්සේ මේ සම්බන්ධයෙන් විවිධ ආයතන හා බලධාරීන් දැනුවත් කර ඇති අතර ඒ සෑම ස්ථානයකින්ම මෙම ඉඩම නැවත රජයට පවරාගැනීමට අදාල නිර්දේශලැබී ඇත. තවමත් එම ඉඩම රජයට පවරාගෙන නොමැති අතර අදාල ව්‍යාපාරිකයා විසින් බැකෝ යන්ත්‍ර යොදා ගනිමින් යම් ඉදිකීමේ ආරම්භකර ඇතැයිද පැවසේ. අයිනායක බෝධි සංවර්ධන සමිතිය මගින් මේ සම්බන්ධයෙන් ජනතා විමුක්ති පෙරමුණේ වවයඹ පලාත් සභා මන්ත්‍රී නිමල් හේරත් මහතාට මේ සම්බන්ධයෙන් දැනුම් දුන් බවපසන අතර ඒ සම්බන්ධයෙන් අප කල විමසීමකදී ඒ මහතා පවසා සිටියේ වයඹ මහජන පෙත්සම්කාරක සභාවට මෙය යොමුකරීමට නියමිත ව ඇති බවයි. මෙම ඉඩමේ රැදී සිටින පුද්ගලයා පුත්තලම දිස්ත්‍රික්කයේ පුබල දේශපාලන හිතවතෙකු වන අතර ඔහුගේ ‍වැඩිමහල් සොහොයුරුගේ පුතෙකු එම දිස්ත්‍රික් මන්ත්‍රී සනත් නිශාන්ත මහතාගේ සංවර්ධන ව්‍යාපෘතිවල කොන්ත්‍රාත් කරුවකු බවද පැවසේ.  ප්‍රාදේශීය ලේකම් කාර්යාලය ඉදිරිපිට විරෝධතාවයේ යෙදෙන ප්‍රදේශවාසීන්  මාධ්‍යවෙත අදහස් ප්‍රකාශ කරනආතවිලුන්දාවේ ප්‍රියනන්දහිමයන්  ඉඩම මැදින් පාරක් කපා ඇති අකාරය  බැකෝයන්ත්‍ර යොදා ඉදිකිරීම් කරන ආකාරය  රක්ෂිතයේ නිවාස ඉදිකිරීම්", "URL": "https://lankatruth.com/si/?p=1704", "Category": "පුවත්", "Parent URL": null}