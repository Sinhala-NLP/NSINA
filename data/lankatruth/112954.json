{"Source": "Lankatruth", "Timestamp": "March 16, 2021", "Headline": "සීගිරි ඉඩම් කොල්ලය හෙළිකළ ගොවියෙකුට මැර ප්‍රහාරයක්", "News Content": "සීගිරිය සහ ඒ අවට ප්‍රදේශවල රජයේ ඉඩම් බලහත්කාරයෙන් අත්පත් කර ගැනීමේ කොල්ලය පිළිබඳව ජනමාධ්‍යයට තොරතුරු ලබාදුන් ගොවියෙකුට මැර පිරිසක් පහර දී තිබේ. මෙසේ පහර දී ඇත්තේ දඹුල්ල, වෑවල, අලකොළ ප්‍රදේශයේ පදිංචි වී සිටින ඒ.ජී දිසානායකටය. ප්‍රහාරයට ලක්වීමෙන් පසුව ඔහු දඹුල්ල මූලික රෝහලට ඇතුළත් කර තිබිණි. මෙම ගොවියාට එල්ල කරන ලද ප්‍රහාරයත් සමග වෑවල ගම්වාසී ගොවිජනතාව මහත් භීතියකට පත්වී සිටින බව අනාවරණය වේ.", "URL": "https://lankatruth.com/si/?p=112954", "Category": "පුවත්", "Parent URL": null}