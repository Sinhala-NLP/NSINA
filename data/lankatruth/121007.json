{"Source": "Lankatruth", "Timestamp": "August 6, 2021", "Headline": "දියවන්නාවේ කොරෝනා පොකුරක්", "News Content": "තවත් පාර්ලිමේන්තු මන්ත්‍රීවරුන් තිදෙනෙක් කොරෝනා ආසාදිතයන් ලෙස හඳුනාගෙන ඇතැයි වාර්තා වේ. පොහොට්ටුව පක්ෂයේ බදුල්ල දිස්ත්‍රික් පාර්ලිමේන්තු මන්ත්‍රී ජනක තිස්සකුට්ටිආරච්චි, මාතලේ දිස්ත්‍රික් පාර්ලිමේන්තු මන්ත්‍රී රෝහණ දිසානායක සහ හම්බන්තොට දිස්ත්‍රික් ටෙලිෆෝන් පක්ෂයේ මන්ත්‍රි දිලිප් වෙදආරච්චි කොරෝනා ආසාදිත පාර්ලිමෙන්තු මන්ත්‍රී පොකුරට අලුතින් එකතු වූ පිරිස වේ.මීට පෙර ඇමති මහින්දානන්ද අලුත්ගමගේ කොරෝනා ආසාදිතයෙකු ලෙස හඳුනාගත් අතර පර්ලිමේන්තුවේ සේවකයන් තිදෙනෙකුද කොරෝනා ආසාදිතයන් ලෙස වාර්තා විය.මීට අමතරව ඇමතිවරුන් වන විමල් විරවංස සහ උදය ගම්මන්පිල මේ වන විට ස්වයං නිරෝධායනය වන බව සිය ෆේස්බුක් පිටු හරහා දැනුවත් කිරීම් සිදුකර ඇත.", "URL": "https://lankatruth.com/si/?p=121007", "Category": "කොවිඩ් -19 (කොරෝනා ) පුවත්", "Parent URL": null}