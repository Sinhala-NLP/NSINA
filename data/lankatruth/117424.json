{"Source": "Lankatruth", "Timestamp": "June 1, 2021", "Headline": "ස්කින් ෆෝල්ඩ්…", "News Content": "මේ දවස්වල භානුක රාජපක්ෂ කියපු ප්‍රකාශයන් එක්ක සමාජ මාද්‍ය කැළඹිලා තියෙන්නේ ! භානුක කන්ඩායමට තෝරන්නේ නැති හේතුව තමයි එයාගේ ෆිට්නස් නෑ කියන එක.. මේ වෙද්දි ලංකාවේ ෆිට්නස් ටෙස්ට් කියලා කරන්නේ විනාඩි 8යි තත්පර 35ක් තුළදී කිලෝ මීටර් දෙකක දුරල් දුවන එකයි ස්කින් ෆෝල්ඩ් එහෙමත් නැත්තම් මේද පරීක්ෂණයයි. භානුකට තියෙන ප්‍රශ්නය තමයි එයා උපතින්ම ටිකක් තරබාරුයි. ඒක හැටියක් එයාගේ… එයා එක පාරක් මේ ස්කින් ෆෝල්ඩ් අඩු කර ගත්තත් එයාට එතකොට ක්‍රීඩා කරන්න තිබ්බ ශක්තිය නැති වුනා කියලා එයා කියනවා. ක්‍රිකට් පරිපාලනය පැත්තෙන් බැලුවොත් මේ ෆිට්නස් ටෙස්ට් කරන්න ලොකුම හේතුව වුනේ නිමා වුන දකුණු අප්‍රිකානු සංචාරයේ ක්‍රීඩකයින් බොහොමයක් ආබාධ වුන එක… ඇත්තටම මේ ෆිට්නස් ටෙස්ට් එක සාර්ථකද ??? මේ ස්කින් ෆෝල්ඩ් ටෙස්ට් එකට අනුව ජීවිතේට ඉස්සරහට තරබාරු ක්‍රීඩකයෙක්ට ක්‍රීඩා කරන්න වෙන්නේ නෑ… අපි අද ලෝක ක්‍රිකට් පිටිය බැලුවොත් බටහිර ඉන්දීය කොදෙව් කන්ඩායමේ ටෙස්ට් ක්‍රිකට් ක්‍රීඩක රකීම් කෝන්වෙල් කියන්නේ උපතින්ම තරබාරු පුද්ගලයෙක්.. ඒත් ඔහු ආබාධවලට ගොදුරු වෙන් නැතුව අපූරුවට ක්‍රීඩා කරනවා. කොදෙව් ක්‍රිකට්වල මේ ස්කින් ෆෝල්ඩ් ටෙස්ට් තිබ්බා නම් අද කොදෙව් කන්ඩායමේ ඉන්න ප්‍රධාන දඟ පන්දු යවන්නාට ක්‍රීඩා කරන්න අවකාශය නැති වෙනවා. එහෙමයි කියලා කොදෙව් ක්‍රිකට් ක්‍රීඩකයින්ගේ ෆිට්නස් ටෙස්ට් නොකර ඉන්නේ නෑ… එයාලත් ෆිට්නස් ටෙස්ට් කරනවා. දැනට ඒ අය භාවිතා කරන්නේ ලෝකයම පිලිගත්ත ශාරීරික යෝග්‍යතා පරීක්ෂණයක් වෙන යෝ යෝ ටෙස්ට් එක… මේකෙදි කරන්නේ ක්‍රීඩකයෙකුගේ දරා ගැනීමේ හැකියාව සහ විදදරා ගැනීමේ හැකියාව පරීක්ෂා කරන ප්‍රධාන මිනුමක් වෙනවා. ඉතිං සාමාන්‍යයෙන් ක්‍රීඩකයෙකුගේ ශරීරය අනුව මේ මේදය වෙනස් වෙනවා. ඉතිං එයාලගේ රටේ ක්‍රිකට්වලට මේ මේදය ප්‍රශ්නයක් නෑ… ෆිට්නස් තියෙයි නම් දරා ගැනීමේ හැකියාව තියෙයි නම් ඔහු යෝ යෝ පරීක්ෂණයෙන් පස්සේ ප්‍රතිඵලය අනුව ඔහුට කන්ඩායමේ ක්‍රීඩා කරන්න ස්ථානය විවර වෙනවා. අප අසල්වාසී ඉන්දියාවේ භාවිතා කරන්නෙත් මේ යෝ යෝ තාක්ෂණය… ඊට අමතරව එයාලා කිලෝ මීටර් දෙකක දිවීමේ පරීක්ෂාවක් කරනවා. ඒක වෙන්නේ මෙහෙමයි. වේග පන්දු ‍යවන්නන් කිලෝ මීටර් 2ක දුරක් විනාඩි 8යි තප්පර 15කින් දුවා නිම කරන්න ඕනි. ඒ වගේම වේග පන්දු යවන්නන් නොවන සෙසු ක්‍රීඩකයින් විනාඩි 08 තප්පර 30කින් යෝ යෝ පරීක්ෂණය එක්ක මේ මීටර් දෙකක දුර දුවලා සමත් වෙන්න ඕනි. මේ පරීක්ෂණයත් ප්‍රායෝගිකයි. ඉතිං භානුක වගේ අයට මේ පරීක්ෂණය සමත් වෙන්න තව කැපකිරීම් කරන්න ඕනි… ඒත් ඔවුන් කුඩා කළ සිට හැදුනේ ඔය විදියට නම්, භානුක වගේ අය මිනිස්සු දන්නේ ඔහුගේ දක්ෂතා නිසා නම්, මේ මේද පරීක්ෂණය කොතරම් දුරට මේ ක්‍රීඩකයින්ගේ ෆිට්නස් එකට බලපානවද කියන්න දන්නේ නෑ… සාර්ථක ක්‍රීඩකයෙක් වගේම ආබාධවලට අඩුවෙන් ගොදුරු වුන ක්‍රීඩකයෙක් ලෙස ක්‍රීඩා කරන්න පුළුවන් නම් ඒක තමයි වටින්නේ… ලෝක ක්‍රිකට් ගැන පොඩ්ඩක් මතක් කරේ පුංචි අවබෝධයක් එක් කරන්න. ©️ Rishie Bro", "URL": "https://lankatruth.com/si/?p=117424", "Category": "ක්‍රීඩා පුවත්", "Parent URL": null}