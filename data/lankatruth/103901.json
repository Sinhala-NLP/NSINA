{"Source": "Lankatruth", "Timestamp": "December 19, 2020", "Headline": "අපේ ජනබල පක්ෂයේ මන්ත්‍රීධුරයට රතන හිමි පත්වේ", "News Content": "අපේ ජනබල පක්ෂයේ ජාතික ලයිස්තු මන්ත්‍රී ධුරයට පූජ්‍ය අතුරළියේ රතන හිමි පත් කළ බව මැතිවරණ කොමිසමේ සභාපතිවරයා දන්වයි. මහමැතිවරණයේදි එම පක්ෂයට ලැබුණූ එකම මන්ත්‍රීධුරය වන ජාතික ලැයිස්තු මන්ත්‍රීධුරයට එම පක්ෂයේ සාමාජිකයන් කිහිපදෙනෙකුම අයිතිවාසිකම් කීම හේතුවෙන් පසුගිය මාස කිහිපය පුරාවටම අපේ ජනබල පක්ෂයේ මන්ත්‍රීධුරය පුරප්පාඩුව පැවැතුණි. තමන්ට අයිති මන්ත්‍රී ධුරය හොරකම් කිරීමට උවමනාවෙන් රතන හිමි විසින් ජනබල පක්ෂයේ ලේකම් හිමියන්ව පැහැරගෙන ගොස් ඇතැයි පසුගිය කාලයේදී ගලබොඩඅත්තේ ඥාණසාර හිමිගේ පාර්ශවය විසින් චෝදනා කළ අතර ගලබොඩ හිමිගේ මැරයන් විසින් පහරදී මරණ තර්ජනය කලැයි රතන හිමිගේ පාර්ශවය චෝදනා කරන ලදි.", "URL": "https://lankatruth.com/si/?p=103901", "Category": "පුවත්", "Parent URL": null}