{"Source": "Lankatruth", "Timestamp": "November 23, 2011", "Headline": "සෙවනගල සීනි කර්මාන්ත ශාලාව අපසු දිය නොහැකි බව නියෝජ්‍ය සොලිසිටර් ජනරාල්වරයා පවයි", "News Content": "සෙවනගල සීනි කර්මාන්ත ශාලාව ලාභ ලබන ව්‍යාපාරයක් හෙයින් රජයට පවරා ගැනීම නීතිමය ක්‍රියාදාමයක් තුළින් පමණක්කළ යුතු බව සඳහන් කරමින් ගොනු කරන ලද පෙත්සමක් අභියාචනාධිකරණය අද නිෂ්ප්‍රභ කළේය. මෙම පෙත්සම සලකා බැලු ඩබ්ලිව්.එල්. රංජිත් සිල්වා සහ ඒ.ඩබ්ලිව්.ඒ සලාම් යන විනිසුරුවන් පැවසුවේ පෙත්සම්කාරසමාගම ඉල්ලා ඇති සහනයන් ලබා ගැනීමට ඔවුන්ට අයිතියක් නොමැති බවය. සෙවනගල සීනි කර්මාන්ත ශාලාව මිලියන 227 ක් ලාභ ලබන බවත් එය පවරා ගැනීමෙන් රටේ ආර්ථිකයට අහිතකර බලපෑමක්සිදුවන බවත් පෙත්සම්කාර පාර්ශ්වය කියා සිටියේය. පෙත්සම්කාර පාර්ශවය පෙන්වා දුන්නේ, නව පනතින් පැවසෙන්නේ රටේ ආර්ථිකයට හානිකර බලපෑමක් ඇති ආයතනපමණක් පවරා ගැනීම බවය. අදාළ පනත ආණ්ඩුක්‍රම ව්‍යවස්ථාවට එකඟ බව ශ්‍රේෂ්ඨාධිකරණය තීන්දු කර ඇති අතර එය පාර්ලිමේන්තුවේ සම්මත වීමෙන් පසුඑහි උප ලේඛණ දෙකෙහි සදහන් සියලුම ආයතන රජයට පැවරෙන බව මෙහිදීනීතිපතිවරයා වෙනුවෙන් පෙනීසිටි නියෝජ්‍ය සොලිසිටර් ජනරාල්වරයා පැවසුවේය. ඒ අනුව පනත සම්මතවීමත් සමගම සෙවනගල සීනි කර්මාන්ත ශාලාව රජයට පැවරී ඇති බව ද නීතිපතිවරයා වෙනුවෙන්නියෝජ්‍ය සොලිසිටර් ජනරාල්වරයා පවසයි.", "URL": "https://lankatruth.com/si/?p=319", "Category": "පුවත්", "Parent URL": null}