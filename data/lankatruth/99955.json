{"Source": "Lankatruth", "Timestamp": "November 13, 2020", "Headline": "සමාජවාදී ශිෂ්‍ය සංගමය මානව හිමිකම් කොමිසමට…", "News Content": "පසුගිය වසරේ පැවති උසස් පෙළ විභාගයෙන් සමත්වූ සිසුන්ට විශ්වවිද්‍යාල ප්‍රවේශයේදී මතුව ඇති ගැටලු පිළිබඳව පැමිණිල්ලක් අද (13) දින සමාජවාදීශිෂ්‍ය සංගමය විසින් මානව හිමිකම් කොමිසම වෙත ඉදිරිපත් කර තිබේ. මෙම අවස්ථාවට අසාධාරණයට පත් වූසිසුන්ගේ නියෝජිතයින් කිහිප දෙනෙකු සමග සමාජවාදීශිෂ්‍ය සංගමයේ ජාතික සංවිධාය රංගන ලක්මාල් දේවප්‍රිය ඇතුළු පිරිසක් සහභාගීවිය. එහිදීඅදහස් මාධ්‍ය වෙත අදහස් දක්වමින් ”විශ්වවිද්‍යාල ප්‍රතිපාදන කොමිෂන් සභාව පසුගිය වසරේ උසස් පෙළ විභාගයට පෙනීසිටි සිසුන් සරසවියට බඳවා ගැනීමේදී සංයුත මධ්‍යයනය කියන ක්‍රමය භාවිතා කිරීම නිසා සුදුසුකම් ලබපු සිසුන් බොහෝ පිරිසකට විශාල අසාධාරණයක් සිදු වෙලා තිබෙනවා. අපි අද මානව හිමිකම් කොමිසමට පැමිණිල්ලක් ඉදිරිපත් කරන්නේ එම ක්‍රමවේදය හරහා ඔවුන් ආණ්ඩුක්‍රම ව්‍යවස්ථාවේ 12 වන වගන්තිය උල්ලංඝණය කර තිබෙනවා කියලා.” ”අද වෙද්දි විශ්වවිද්‍යාල ප්‍රතිපාදන කොමිෂන් සභාව අසාධාරණයක් සිදුවෙලා තිබෙනවා ඒත් අපිට කරන්න දෙයක් නැහැ කියල වගේ උත්තර ලබා දෙමින් ඉන්නවා. අපි කියනවා මිට පෙරත් විශ්වවිද්‍යාල ප්‍රවේශයේදීමෙවැනි අසාධාරණය සිදු වූවිට සිසුන් ජයග්‍රහණය කරලා තියෙනවා. අපි කියනවා විශ්වවිද්‍යාල ප්‍රතිපාදන කොමිෂන් සභාව මේ සඳහා සාධාරණ පිළිතුරක් ලබා දෙන්නේ නැති නම් මානව හිමිකම් කොමිසමෙන් ඊට සාධාරණමැදිහත් වීමක් සිදුවෙයි කියලා බලාපොරොත්තු වෙනවා.” යැයි පැවසීය.", "URL": "https://lankatruth.com/si/?p=99955", "Category": "පුවත්", "Parent URL": null}