{"Source": "Lankatruth", "Timestamp": "November 25, 2019", "Headline": "හිටපු ඇමති රිෂාඩ් ගමන්ගත් රථ පෙළකට ප්‍රහාරයක්", "News Content": "හිටපු අමාත්‍ය රිෂාඩ් බදියුදීන් මහතා ගමන් කරමින් තිබූ රථ පෙළකට මුන්දලම – කනමුල්ල ප්‍රදේශයේදී ගල් ප්‍රහාරයක් එල්ලවී තිබේ. ප්‍රහාරය සඳහා පැමිණි පිරිස විසින් රථ පෙළ ගමන් ගනිමින් තිබූ මාර්ගය හරස්කොට ඇති බවත් එය මගහැර ගමන් කිරීමේදී මෙම ප්‍රහාරය එල්ලකර ඇති බවත් වාර්තාවන බව පොලීසිය සඳහන් කරයි. ප්‍රහාරයෙන් වෑන් රථයකට අලාභ හානි සිදුව ඇති අතර තුවාල ලැබූ කිහිපදෙනෙකු රෝහල් ගතකර ඇතැයි මුන්දලම පොලීසිය සඳහන් කරයි. ප්‍රහාරය එල්ලකර ඇති පිරිස මෙතෙක් නිස්චිතව හඳුනාගෙන නොමැති අතර තිදෙනෙකුගෙන් ප්‍රකාශ සටහන් කරගෙන ඇතැයි මුන්දලම පොලීසිය පවසයි.", "URL": "https://lankatruth.com/si/?p=86121", "Category": "පුවත්", "Parent URL": null}