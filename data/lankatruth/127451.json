{"Source": "Lankatruth", "Timestamp": "December 31, 2021", "Headline": "2021 වසරේ මිනිස් ජීවිත 2419ක් මග මරුවාට බිලි", "News Content": "අදින් අවසන් වන 2021 වසරේ මේ දක්වා කාලය තුළදී රට පුරා සිදුවූමාරක රිය අනතුරු හේතුවෙන් පුද්ගලයින් 2,419 දෙනෙකුට ජීවිත අහිමි වී ඇති බව පොලිස් රථවාහන මූලස්ථානය පවසයි. මෙම ගණනය කිරීම සිදු කර ඇත්තේ ජනවාරි මස 01 වැනි දින සිට දෙසැම්බර් මස 27 දක්වා කාලය තුළ සිදු වු මාරක රිය අනතුරු සම්බන්ධයෙනි. එම කාලය රටපුරා සිදු වූ මාරක රිය අනතුරු 2,325කින් මෙම පිරිස පිරිස මියගොස් ඇති බව පොලිසිය පවසයි. මෙලෙස මිය ගිය පිරිස අතරට පදිකයන් 697 දෙනකු, යතුරු පැදිකරුවන් 901 දෙනකු , පසු පැදිකරුවන් 152 දෙනකු, රියදුරන් 243 දෙනකු, මගීන් 246 දෙනකු, පා පැදිකරුවන් 184 දෙනකු, වෙනත් 14 දෙනකු සිටින බවද රථවාහන පොලිස් මුලස්ථානය සඳහන් කරයි. 2021 වසරේ ගෙවුණු කාලය තුළ රටපුරා සිදු වූරිය අනතුරු හේතුවෙන් පුද්ගලයින් 13,469 දෙනෙකු තුවාල ලබා ඇති අතර එම පිරිසෙන් 5,263 දෙනෙකු බරපතළතුවාල ලබා ඇති අතර 8,216 දෙනෙකු සුළු තුවාල ලබා ඇතැයිද පැවසේ.", "URL": "https://lankatruth.com/si/?p=127451", "Category": "පුවත්", "Parent URL": null}