{"Source": "Lankatruth", "Timestamp": "July 10, 2019", "Headline": "මනුෂ්‍ය ඝාතන සිද්ධියකට සැකපිට ඇල්පිටියේ 2ක් අත්අඩංගුවට", "News Content": "පසුගිය 30 වැනිදා ඇල්පිටිය අනුරුද්ධගම ප්‍රදේශයේ පුද්ගලයෙකුට වෙඩි තබා ඝාතනය කිරීමේ සිද්ධියට සැකපිට පුද්ගලයන් දෙදෙනෙකු ඇල්පිටිය පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ 38 හැවිරිදි හේවාදේව දයානන්ද නොහොත් මණ්ඩකන්දේ රතුවා සහ 37 හැවිරිදි මැණික්පුර හකුරු තුෂාර සම්පත් නොහෙත් සංඛ නැමති පුද්ගලයන් දෙදෙනෙකි. පසුගිය 30 වැනිදා ඇල්පිටිය අනුරුද්ධගම ප්‍රදේශයේ පදිංචි 42 හැවිරිදි පුද්ගලයෙකු නිවසක් තුළ සිටියදී ඝාතනය කර තිබිණි. සැකකරුවන් අද (10) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://lankatruth.com/si/?p=77342", "Category": "පුවත්", "Parent URL": null}