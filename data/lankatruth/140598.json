{"Source": "Lankatruth", "Timestamp": "October 14, 2022", "Headline": "අයිතීන් ඉල්ලා රජයට එරෙහිව ඉරාන තරුණයින් වීදි බසී", "News Content": "කාන්තා අයිතීන් වෙනුවෙන් හඬ නැගූ 22 හැවිරිදි Mahsa Amini පසුගිය දිනක ඉරාන රජයේ මැදිහත්වීමේන් සිදු වූ ඝාතනය වීමත් සමග ඉරාන තරුණ ප්‍රජාවන් එම ඝාතනයට විරෝධය පාමින් සහ තම අයිතීන් ඉල්ලා සිටිමින් දැඩි විරෝධතා රැල්ලක් ආරම්භ කර ඇති බව වාර්තා වෙයි. මේ වන විට විරෝධතා ආරම්භ වී මාසයකට ආසන්න කාලයක් වී ඇති අතර ඉරානය පුරා වීදි ගැටුම් ඇවිලී ගොස් අත. එමෙන්ම පාසල් ශිෂ්‍යන් විරෝධතාවයන්ට එක්ව ඇති අතර කම්කරුවන්ද විශාල වැඩ වර්ජනයක නිරත වී ඇති බවද විදෙස් මාධ්‍ය වාර්තා කරයි. මේ අතර සිවිල් ජනයා සහ ආරක්ෂක අංශ අතර ඇතිවූ ගැටුම් වලින් 200කට ආසන්න පිරිසක් මියගොස් ඇති අතර දශකයකට වැඩි කාලයකට පසුව පළමු වතාවට රට තුළ සහ ඉන් පිටත බොහෝ ඉරාන ජාතිකයන් නිදහස සඳහා හඬ නැගීමට එක් වී සිටින බව විදෙස් මාධ්‍ය වාර්තා කරයි.", "URL": "https://lankatruth.com/si/?p=140598", "Category": "පුවත්", "Parent URL": null}