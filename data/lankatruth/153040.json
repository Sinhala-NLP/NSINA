{"Source": "Lankatruth", "Timestamp": "October 9, 2023", "Headline": "පාර්ලිමේන්තු මන්ත්‍රීවරුන් 36ක් කපා හැරීමේ සූදානමක", "News Content": "මේ වනවිට වලංගුව පවතින පාර්ලිමේන්තු මැතිවරණ ක්‍රමය හදිසියේම වෙනස් කර දිස්ත්‍රික් මට්ටමින් සමානුපාතිකව තෝරා ගනු ලබන මන්ත්‍රීන් සංඛ්‍යාව 196 සිට 160ක් දක්වා කපා හැරීමේ සූදානමක් ඇතැයි දේශය පුවත්පත වාර්තා කරයි. එය වැඩි දුරටත් සඳහන් කර තිබෙන්නේ එම 160 දෙනා ඡන්ද කොට්ඨාස මට්ටමින් ඍජු ලෙස තෝරා ගැනීමට යෝජනා කර ඇති බවය. ආණ්ඩුව විසින් මේ වනවිට සකස් කර තිබෙන යෝජනා සංශෝධන අනුව පාර්ලිමේන්තුවේ සමස්ත මන්ත්‍රීවරුන් සංඛ්‍යාව 225 නොවෙනස් වන බවද අදාළ ප්‍රවෘත්තියේ සඳහන් කර ඇත.  මේ අනුව ඍජුව කොට්ඨාස මට්ටමින් තෝරා ගන්නා මන්ත්‍රීවරුන් 160ට අමතරව ඉතිරි 65 දෙනා ජාතික මට්ටමින් හෝ පළාත් සභා මට්ටමින් සමානුපාතික ක්‍රමයට තෝරා ගැනීම කෙරෙහි ආණ්ඩුවේ අවධානය යොමු වී ඇති බව වැඩි දුරටත් වාර්තා කර තිබේ. මේ සඳහා නව සීමා නීර්ණයන් සිදුකර මැතිවරණ කොට්ඨාස වෙන්කර ඊට අනුමැතිය ලබා ගැනීමට සහ මැතිවරණ ක්‍රමය වෙනස් කිරීමට අදාළව ව්‍යවස්ථා සංශෝධනයට ආණ්ඩුව සැලසුම් කර ඇති බව හෙළිකර තිබේ.", "URL": "https://lankatruth.com/si/?p=153040", "Category": "ප්‍රමුඛ පුවත්", "Parent URL": null}