{"Source": "Lankatruth", "Timestamp": "March 14, 2017", "Headline": "මහින්ද පාලන සමයේ මූල්‍ය අපරාධවලට තවමත් වන්දි ගෙවයි", "News Content": "මහින්ද රාජපක්ෂ පාලන සමයේ බිඳ වැටුණු සෙලින්කෝ ගෝල්ඩන්කී මූල්‍ය ආයතනයේ මුදල් තැන්පත් කළ අය වෙනුවෙන් තවමත් වන්දි ගෙවමින් සිටින බව අනාවරණය වේ. පසුගිය සතියේ පාර්ලිමේන්තුවට ඉදිරිපත් කරන ලද පරිපූරක ඇස්තමේතුවක් මගින් මේ බව හෙළි වී තිබේ. අගමැතිවරයා යටතේ පවතින ජාතික ප්‍රතිපත්ති හා ආර්ථික කටයුතු අමාත්‍යාංශයෙන් එම වන්දි ගෙවීම් කරනු ලැබේ. එම තැන්පත් කරුවන්ගේ වන්දි ගෙවීම්, මෙරට තුළ එක්සිම් බැංකුවක් ආරම්භ කිරීම සහ සංචාරක කර්මාන්තය ප්‍රචලිත කිරිම ඇතුළු කටයුතු වෙනුවෙන් පසුගිය ජනවාරි 20වෙනිදා නිකුත් කර තිබෙන පරිපූරක ඇස්තමේන්තුවක් මගින් රුපියල් කෝටි 1,400ක් වෙන් කරගෙන තිබේ.", "URL": "https://lankatruth.com/si/?p=31092", "Category": "පුවත්", "Parent URL": null}