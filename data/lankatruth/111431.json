{"Source": "Lankatruth", "Timestamp": "February 25, 2021", "Headline": "කලකිරීම නිසා ජාතික පොලිස් කොමිසමේ පළාත් අධ්‍යක්ෂවරු ඉල්ලා අස්වෙයි", "News Content": "ජාතික පොලිස් කොමිෂන් සභාවේ සභාපතිවරයා එහි පළාත් අධ්‍යක්ෂවරු හා ඔවුන්ගේ රාජකාරි සම්බන්ධයෙන් දක්වන අයහපත් ආකල්පය මත දැඩි කලකිරීම නිසා තවදුරටත් යහපත් මානසික තත්වයකින් රාජ කාරී කිරීමට නොහැකිව එම කොමිසමේ පළාත් අධ්‍යක්ෂවරු එම අධ්‍යක්ෂ ධුරවලින් ඉල්ලා අස්වී මේ ලිපි භාරදී තීබේ. මේ වනවිට ඌව, දකුණ, වයඹ, සබරගමුව සහ මධ්‍යම යන පළාත් 05 අධ්‍යක්ෂවරු සිය ඉල්ලා අස්වීමේ ලිපි ජාතික පොලිස් කොමිසමේ ලේකම් සමන්ති මිහිඳුකුල වෙත ලිඛිතව යොමු කර ඇත. ජාතික පොලිස් කොමිෂන් සභාවේ සභාපති එන්.සී.ඒස්. ප්‍රනාන්දු 2021.02.18 දින දකුණු පළාත් කාර්යාල නිරීක්ෂණයේදී ශ්‍රී ලංකා පරිපාලන සේවයේ නියුතු පළාත් අධ්‍යක්ෂවරුන්ට ජාතික පොලිස් කොමිෂන් සභාවේ විමර්ශන කටයුතු කිරීමේ නිපුනතාවයක් නොමැති බවත් වෘත්තීයවේදීන් යොදාගත යුතු බවත් පළාත් අධ්‍යක්ෂවරුන්ගේ රාජකාරි පිළිබඳව සෑහීමකට පත්විය නොහැකි බවත් සඳහන් කර ඇතැයිද එම පිලියෙන් සඳහන් කර තිබේ. මේ නිසා අවම පහසුකම් හෝ නොමැතිව රාජකාරියෙහි යෙදුණු ජ්‍යෙෂ්ඨ පරිපාලන නිලධාරීන් වන පළාත් අධ්‍යක්ෂවරු රාජකාරිමය වශයෙන් අපහසුතාවයකට හා මානසික පීඩනයකට ලක්ව ඇතැයිද ඔහු සිය ලිපියෙන් පෙන්වා දී ඇත. පළාත් අධ්‍යක්ෂවරු ඉවත් කර ඒ සඳහා ආණ්ඩු හිතවාදී පිරිසක් පත්කරගැනීමේ වුවමාවකින් සභාපතිවරයා කටයුතු කරන බවත් පසුගිය දිනවල එම වුවමාව අනුව, පළාත් ධ්‍යක්ෂවරුන් මත දැඩි පීඩනයක් පටවමින් ඔහු කටයුතු කර අති බවත් වැඩි දුරටත් වාර්තා වේ.‍", "URL": "https://lankatruth.com/si/?p=111431", "Category": "පුවත්", "Parent URL": null}