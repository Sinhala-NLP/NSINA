{"Source": "Lankatruth", "Timestamp": "December 15, 2020", "Headline": "පොලිස්පති මගේ උපදෙස් පිළිපැද්දේ නැහැ… මහර ගැටුම වලක්වා ගන්න තිබුනා…", "News Content": "කොවිඩ් – 19 වෛරසය ව්‍යාප්ත වූ පළමු අවස්‍ථාවේදීම එය බන්ධනාගාර තුළ පැතිර ගියහොත් සිදුවන අවාසනාවන්ත තත්වය පිළිබඳව තමන් අවධානය යොමුකළ බවත් බන්ධනාගාරය තුළ සිරකරුවන් අඩු කිරීමට අවශ්‍ය පියවර ගැනීමට මාර්ගෝපදේශ සහ උපදෙස් අවස්ථා දෙකකදී තමන් පොලිස්පතිවරයාට ලබාදුන් නමුත් තමා ලබාදුන් උපදෙස් ක්‍රියාත්මක කිරීමට පොලිස්පතිවරයා පියවර නොගත් බව නීතිපති දප්පුල ද ලිවේරා මහතා පවසයි. ඒ අනුව පසුගිය අප්‍රේල් මාසයේදී බන්ධනාගාර තදබදය අවම කිරීම සඳහා පොලීසියට උපදෙස් හා මාර්ගෝපදේශ ලබාදුන් බව පවසන නීතිපතිවරයා පෙන්වා දෙන්නේ ඒ අවස්ථාවේදී අවශ්‍ය ක්‍රියාමාර්ග ගත්තේ නම් අද ඇති වී තිබෙන අවාසනාවන්ත තත්වයට මුහුණ දීමට සිදු නොවන බවයි. නීතිපතිවරයා මෙම අදහස් පළකර තිබෙන්නේ නීතිපති දෙපාර්තමේන්තුවේ නව ගොඩනැගිල්ල විවෘත කිරීම වෙනුවෙන් ඊයේ (14) පැවති උත්සව අවස්ථාවට එක්වෙමිනි. මහර සිරකරුව්න ඝාතනය සිදුවන්නේද බන්ධනාගාරයේ සිරකරුවන් අධික ලෙස ඇතුළු කිරීම හේතුවෙන් බවත් ඔවුන් කොවිඩ් තත්වය හමුවේ සියලු දෙනාම PCR සිදු කරන ලෙස ඉල්ලා සිදු කළ උද්ඝෝෂණය හේතුවෙනි. නීතිපතිවරයා සඳහන් කරපරිදි ඔහුගේ උපදෙම් අනුව කටයුතු කළේනම් එවැනි තත්වයන්ද වලක්වා ගැනීමට තිබූ බව පැහැදිලි වේ.", "URL": "https://lankatruth.com/si/?p=103429", "Category": "පුවත්", "Parent URL": null}