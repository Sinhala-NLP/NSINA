{"Source": "Lankatruth", "Timestamp": "February 11, 2020", "Headline": "අනතුරක් හේතුවෙන් රාජගිරියේ දැඩි රථවාහන තදබදයක්", "News Content": "රාජගිරිය ගුවන් පාලම අසල අද(11) උදෑසන 6.00ට පමණ සිදුවූ අනතුරක් හේතුවෙන් ඒ අවට දැඩි රථවාහන තදබදයක් හටගෙන ඇති බව පොලීසිය පවසයි. අදාළ අනතුරින් පුද්ගලයින් සිව්දෙනෙකු තුවාල ලබා කොළඹ ජාතික රෝහල ඇතුළත් කර ඇති බව වාර්තා වෙයි. බත්තරමුල්ල දෙස සිට කොළඹ දෙසට ධාවනය වූ මෝටර් රථයක් හා ප්‍රතිවිරුද්ධ දිශාවෙන් පැමිණි මෝටර් රථයක් මුහුණට මුහුණ ගැටීමෙන් මෙම අනතුර සිදු ඇති බව පොලීසිය සඳහන් කළේය. සිද්ධිය සම්බන්ධයෙන් වැලිකඩ පොලීසිය වැඩිදුර විමර්ශන සිදු කරයි.", "URL": "https://lankatruth.com/si/?p=89687", "Category": "පුවත්", "Parent URL": null}