{"Source": "Lankatruth", "Timestamp": "December 4, 2018", "Headline": "ජොන්ස්ටන් හා අර්ජුනට එරෙහි නඩු විභාග කල්යයි", "News Content": "ජොන්ස්ටන් ප්‍රනාන්දු මහතාට එරෙහිව අල්ලස් කොමිසම හමුවේ ගොනුකර ඇති නඩුවට අදාල ලිඛිත දේශන ජනවාරි මස 22 ඉදිරිපත් කරන ලෙස කොළඹ මහේස්ත්‍රාත් අධිකරණය නියෝග කර තිබේ. ජොන්ස්ටන් ප්‍රනාන්දු මහතා අමාත්‍ය ධූරයක් දරන සමයේ සිය වාර්ෂික වත්කම් සහ බැරකම් වාර්තා ඉදිරිපත් නොකිරීම තුළින් අල්ලස් පනත යටතේ වරදක් සිදුකර ඇතැයි ඔහුට චෝදනා එල්ලවී පවතී. අදාල නඩු විභාගය කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ අද(04) කැඳවා තිබුණි. එසේම පසුගිය දා ඛණිජතෙල්දී සංස්ථා කාර්යාලයේ දී ඇතිවූ කලහකාරී තත්වය හා වෙඩි තැබීමේ සිද්ධිය සම්බන්ධව අර්ජුන රණතුංග මහතා අධිකරණය හමුවේ පෙනී සිටි අතර සිද්ධියට අදාල නඩුව ලබන ජනවාරි 4 දක්වා කල්තැබීමට කොළඹ මහසේත්‍රාත් අධිකරණය නියම කර තිබේ.", "URL": "https://lankatruth.com/si/?p=64714", "Category": "පුවත්", "Parent URL": null}