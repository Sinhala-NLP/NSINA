{"Source": "Lankatruth", "Timestamp": "May 26, 2018", "Headline": "Apple කොපි කිරීමේ වරදට Samsung ඩොලර් මිලියන 539කින් වන්දි ගෙවයි", "News Content": "Apple සමාගම සතු පේටන්ට් බලපත්‍ර පහක් කඩ කිරීම හේතුවෙන් ඩොලර් මිලියන 539ක වන්දියක් ගෙවීමට ඇමරිකානු අධිකරණයක් මගින් Samsung සමාගමට නියම කෙරුණි. Apple ජංගම දුරකථනයේ නිර්මාණය සඳහා වන පේට්න්ට් බලපත්‍ර තුනක් සහ ක්‍රියාකාරීත්වය සම්බන්ධ පේටන් බලපත්‍ර දෙකක් Samsung සමාගම විසින් උල්ලංඝනය කර ඇතැයි අධිකරණයේ දී සනාථ වීමෙන් අනතුරුව මෙම වන්දිය ගෙවීමට නියම කෙරුණි. 2011 වසරේදී Apple සමාගම විසින් පේටන්ට් බලපත්‍ර උල්ලංඝනය කිරීම යන චෝදනාව යටතේ Samsung සමාගමට නඩු පැවරූ අතර ඉන් වරදකරුවීමෙන් ඩොලර් බිලියන 1.05ක මුදලක් ගෙවීමට නියම කෙරුණි. නමුත් ගෙවිය යුතු සම්පූර්ණ මුදල සම්බන්ධව Samsung සමාගම විරුද්ධවීමෙන් දීර්ඝ නඩු විභාගයක් පැවැත්විණි. ජූරි සභාවේ සාමාජිකයන්, “සැම්සුන් ආයතනය අපේ නිෂ්පාදන අනුකරණය කිරීම වෙනුවෙන් වන්දි ගෙවිය යුතු යැයි තීරණය කිරීම” පිළිබඳ සතුටු වන බව ඇපල් සමාගම නිකුත් කළ ප්‍රකාශයක සඳහන් වේ. “මේ නඩු විභාගය මුදල්වලට වඩා වටිනවා,” යනුවෙන් පැවසූ ඇපල් සමාගම ඔවුන්ගේ “මහන්සි වී වැඩ කරන, නිර්මාණශීලී සේවකයන් විශාල පිරිස” දිගින් දිගටම ආරක්ෂා කළ යුතු බව ද පැවසීය.", "URL": "https://lankatruth.com/si/?p=52934", "Category": "විදෙස් පුවත්", "Parent URL": null}