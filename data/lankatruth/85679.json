{"Source": "Lankatruth", "Timestamp": "November 14, 2019", "Headline": "16 සහ 17 සුරාසැල් වැසේ", "News Content": "ලබන 16 සහ 17 දෙදින තුළ දිවයිනේ සියළුම සුරාසැල් වසා තැබීමට සුරාබදු දෙපාර්තමේන්තුව තීරණය කර ඇත. මැතිවරණ කොමිසම සිදුකළ ඉල්ලීමකට අනුව මෙම නියෝගය ලබාදී ඇතැයි නියෝජ්‍ය සුරාබදු කොමසාරිස් කපිල කුමාරසිංහ මහතා සඳහන් කළේය. එම නියෝග කඩකරමින් කටයුතු කරන පුද්ගලයින් අත්අඩංගුවට ගැනීමට දිවයින පුරා වැටලීම් සිදුකරන බවත් ඒ සඳහා නිලධාරීන් 1000කට ආසන්න පිරිසක් අනියුක්ත කර ඇති බවත් කපිල කුමාරසිංහ මහතා සඳහන් කළේය. නිදහස් හා සාධාරණ මැතිවරණයකට අවකාශ සැළසීමේ අරමුණින් මෙම පියවර ගෙන ඇතැයි මැතිවරණ කොමිසම සඳහන් කර ඇත.", "URL": "https://lankatruth.com/si/?p=85679", "Category": "පුවත්", "Parent URL": null}