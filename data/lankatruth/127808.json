{"Source": "Lankatruth", "Timestamp": "January 15, 2022", "Headline": "පාන් පෝලිමත් අත ලඟ", "News Content": "ගෑස් හිඟය සහ ගුණාත්මක තිරිඟු පිටි නොලැබීම නිසා පාන් ඇතුළු බේකරි නිෂ්පාදන කර්මාන්තය බිඳවැටෙනු ඇති බවට අනතුරු ඇඟවේ. බේකරි හිමියන්ගේ සංගමය මාධ්‍ය වෙත අදහස් දක්වමින් මෙම අනතුරු ඇඟවීම කර තිබේ. රටපුරා පිහිටා තිබෙන බේකරි 7,000ක පමණ සංඛ්‍යාවෙන් 3,500ක් පමණ ගෑස් හිඟය නිසා මේ වනවිටත් අකර්මන්‍ය වී ඇති බව එම සංගමය පෙන්වා දීඇත. මේ අතර ගුණත්වයෙන් යුතු තිරිඟු ඇට සහ පිටි ආනයනය කරනු ලබන ඇමෙරිකාව සහ කැනඩාව වෙනුවට චීනය, රුසියාව, ඉන්දියාව සහ බංග්ලාදේශය ආදි රටවලින් ආනයනය කිරීම නිසා බේකරි කෑම නිෂ්පාදනයේදීබරපතළ ගැටලු ඇතිවී ඇතැයි පෙන්වා දී තිබේ. ඩොලර් හිඟය නිසා ගුණත්වයෙන් යුතු තිරිඟු පිටි ආනයනය සීමා වී තිබේ.", "URL": "https://lankatruth.com/si/?p=127808", "Category": "පුවත්", "Parent URL": null}