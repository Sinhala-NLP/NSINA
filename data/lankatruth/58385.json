{"Source": "Lankatruth", "Timestamp": "August 26, 2018", "Headline": "වැඩ තහනම් කළ විදුලි වෘත්තීය සමිති නායකයින්ට ජය -නැවතත් සේවයට", "News Content": "ලංකා විදුලි බල මණ්ඩලය තුළ සිදුවන දූෂණ වංචාවලට එරෙහිව සිදු කරනු ලැබූ විරෝධතා මර්දනය කිරීමේ අරමුණින් වැඩ තහනම් කරනු ලැබූ වෘත්තීය සමිති නායකයින් 06 දෙනා නැවත සේවයේ පිහිටුවීමට කටයුතු කර තිබේ. ඒ අනුව ඔවුන් සියළු දෙනා හෙට (27) දින සේවයට වාර්තා කිරීමට නියමිතය. මෙලෙස සේවයේ පිහිටුවනු ලැබූ ලංකා විදුලි බල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රංජන් ජයලාල් ඇතුලු වෘත්තීය සමිති නායකයින් පිළිගැනීමේ උත්සවයක් හෙට පෙ.ව. 11.30ට ලංකා විදුලි බල මණ්ඩල ප‍්‍රධාන කාර්යාලය ඉදිරිපිටදී පැවැත්වීමට නියමිත බවද වාර්තා වේ.", "URL": "https://lankatruth.com/si/?p=58385", "Category": "පුවත්", "Parent URL": null}