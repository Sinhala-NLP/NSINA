{"Source": "Lankatruth", "Timestamp": "October 21, 2020", "Headline": "කඩවත ප්‍රදේශයකට සංචරණ සීමා පනවයි", "News Content": "කොරෝනා ආසාදිතයින් 06 දෙනෙකු හඳුනාගැනීමත් සමග කඩවත, රන්මුතුගල බංගලාවත්ත ප්‍රදේශයට සංචරණ සීමා පනවා තිබේ. එම ප්‍රදේශයට සංචරණ සීමා පැනවූයේ ඊයේ (20) රාත්‍රී 7.30ට පමණ යැයි කඩවත මහර මහජන සෞඛ්‍ය පරීක්ෂක ප්‍රදීප් වේරගල මහතා පවසයි. එකම පවුලේ තිදෙනෙක් කොවිඩ් – 19 ආසාදිතයින් ලෙස එම ප්‍රදේශයෙන් හඳුනාගෙන ඇති බවත් ඔහු මාළු වෙළෙඳාම් කරන්නෙක් බවත් ඔහුගේ බිරිඳ සහ පුත්‍රයාද ඒ අතර වන බවත් වාර්තා වේ. ඔවුන්ගේ ආශ්‍රිතයින් 200ක් පමණ මේ වනවිට හඳුනාගෙන ඇතැයිද සෞඛ්‍ය අංශ සඳහන් කරයි.", "URL": "https://lankatruth.com/si/?p=98218", "Category": "පුවත්", "Parent URL": null}