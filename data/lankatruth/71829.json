{"Source": "Lankatruth", "Timestamp": "April 7, 2019", "Headline": "ශ්‍රීලනිප නායකත්වය ගැන කිසිම විශ්වාසයක් නැහැ – සාකච්ඡා වැඩකුත් නැහැ", "News Content": "ශ්‍රී ලංකා නිදහස් පක්ෂය හා එහි නායකත්වය පිළිබදව තවදුරටත් විශ්වාසය තැබිය නොහැකි බැවින් පොහොට්ටු – ශ්‍රීලනිප ඉදිරි සාකච්ඡාවලින් ප්‍රයෝජනයක් නැති බැවින් ඒ සම්බන්ධයෙන් නැවත සළකා බැලිය යුතු බවත් මහින්ද පිලේ නායකයන් ඒ පිළිබදව තීන්දුවක් ගතයුතු බවත් මහින්ද පිලේ මන්ත්‍රී ප්‍රසන්න රණතුංග මහතා අවධාරණය කරයි. ඔහු පෙන්වා දේන්නේ අයවැය ඡන්දය මගහැරීමෙන් ශ්‍රීලනිපය නැවතත් මේ රටේ ජනතාව රැවටූ බවයි. ඊයේ (06) මාධ්‍ය අමතමින් ඔහු මේ බව සඳහන් කර ඇත. “ආණ්ඩුවේ සිහින අය වැය අවසන් ඡන්ද විමසීම වෙලාවේ ශ්‍රී ලනිප මන්ත්‍රීවරුන් ඡන්දය දීමෙන් වැලකී සිටියා. ඊට කලින් දවසේ අපේ කණ්ඩායම් රැස්වීමට ආපු ජනාධිපතිවරයා කිව්වේ මේ ආණ්ඩුව වෙනස් කරන්න ඕනෑ කියලයි. තමන්ට වැඩ කරන්න දෙන්නේ නැහැ. කකුලෙන් අදිනවා කියලා නාහෙන් අඩපු ජනාධිපතිතුමා ආණ්ඩුව දැඩි ලෙස විවේචනය කළා. ඒ වුණාට පහුවදා අය වැය ඡන්දය වෙලාවේ ඡන්දය දීමෙන් වැළකී ඉන්න ශ්‍රීලනිප මන්ත්‍රිවරුන්ට උපදෙස් දුන්නා. ජනාධිපතිවරයා ප්‍රමුඛ ශ්‍රීලනිප මේ කලේ අනියම්ව රනිල්ට හා රනිල්ගේ ආණ්ඩුවට ආශිර්වාදයක් ආණඩුව පවත්වාගෙන යාමට උදව්වක්. කොටින්ම කිව්වොත් දෙපිට කාට්ටු වැඩක්. ශ්‍රීලනිපයේ දවල් මිගෙල් රෑ දනියල් ප්‍රතිපත්තිය තමයි මේකෙන් නැවත පැහැදිලි වුනේ. ශ්‍රීලනිපයේ හැසිරීම අපට කිසිසේත් අනුමත කරන්න බැහැ. ආණ්ඩුව විවේචනය කරනවනම් කොන්දක් ඇතිව තීන්දුවක් ගන්න මේ අයට පුළුවන්කමක් තියෙන්න ඕනෙ. 2015 ජනවාරි 08 වෙනිදා ඉදලා අද දක්වාම මේ අය කළේ ශ්‍රී ලංකා කාරයන් වගේම රටත් රවට්ටපු එක. මේ රටේ ජනතාව රවට්ටපු එක. රෑ වැටුන වලේ දවල් වැටෙන්න බැහැ. ඒ නිසා සන්ධානයක් සඳහා යන පොහොට්ටු – ශ්‍රීලනිපෙ සාකච්ඡා ගැන අපට නැවත නැවත සිතා බලන්න වෙනවා. ඒකාබද්ධ විපක්ෂනායකයන් මේ සම්බන්ධයෙන් තීරණයක් ගත යුතුයි.”", "URL": "https://lankatruth.com/si/?p=71829", "Category": "පුවත්", "Parent URL": null}