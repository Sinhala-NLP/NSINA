{"Source": "Lankatruth", "Timestamp": "December 1, 2020", "Headline": "සාපෙළ විභාගය නියමිත දිනට තියන්න බැහැ – අධ්‍යාපන ඇමති", "News Content": "කොරෝනා වෛරසය ව්‍යාප්තිය හමුවේ සාමාන්‍ය පෙළ විභාගය නියමිත පරදි පැවැත්වීමේ හැකියාවක් නොමැති බව අධ්‍යාපන අමාත්‍ය මහාචාර්ය ජී.එල්. පීරිස් මහතා අද (01) දින පාර්ලිමේන්තුවේදී ප්‍රකාශ කර තිබේ. පාර්ලිමේන්තුවේදී මේ පිළිබඳව අදහස් පළකරමින් අමාත්‍යවරයා පවසා ඇත්තේ වත්මන් තත්වය හමුවේ සාමාන්‍ය පෙළ විභාගය නියමිත දිනට පැවැත්වීම නුසුදුසු බවත් විභාගය පැවැත්වෙන දිනයන් ඊට සති 6කට පෙර දැනුම් දීමට කටයුතු කරන බවත්ය. ඒ අනුව මේ වසර තුළදී සාමාන්‍ය පෙළ විභාගය පැවැත්වීමට නොහැකි තත්වයක් උදා වී තිබේ. රටේ පවතින සෞඛ්‍ය තත්ත්වය සම්බන්ධයෙන් සති දෙකකට වරක් සමාලෝචනය කොට සාමාන්‍ය පෙළ විභාගය පැවැත්වීමේ නව දිනයන් සම්බන්ධයෙන් ඉදිරියේදී තීරණයක් ගන්නා බව අධ්‍යාපන අමාත්‍යවරයා වැඩිදුරටත් පවසා තිබේ.", "URL": "https://lankatruth.com/si/?p=102132", "Category": "පුවත්", "Parent URL": null}