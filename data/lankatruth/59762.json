{"Source": "Lankatruth", "Timestamp": "September 21, 2018", "Headline": "ජාත්‍යන්තර පොත් ප්‍රදර්ශනය අද සිට", "News Content": "ජාත්‍යන්තර පොත් ප්‍රදර්ශනය අද (21) සිට එළඹෙන 30 වනදා දක්වා කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වෙයි. ශ්‍රී ලංකා පොත් ප්‍රකාශකයින්ගේ සංගමය වාර්ෂිකව සංවිධානය කරන කොළඹ ජාත්‍යන්තර පොත් ප්‍රදර්ශනය මෙවර පැවැත්වෙන්නේ 20 වැනි වරටය. කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ සිරිමාවෝ බණ්ඩාරනායක අනුස්මරණ ප්‍රදර්ශන මධ්‍යස්ථානයේදී පැවැත්වෙන මෙවර ප්‍රදර්ශනය දෙස් විදෙස් වෙළඳ කුටි 400කට අධික සංඛ්‍යාවකින් සමන්විතය. ප්‍රදර්ශනය අද සිට එළඹෙන 30 වැනිදා දක්වා පෙරවරු 09 සිට රාත්‍රී 09 දක්වා ජනතාව වෙනුවෙන් විවෘතව පවතියි.", "URL": "https://lankatruth.com/si/?p=59762", "Category": "පුවත්", "Parent URL": null}