{"Source": "Lankatruth", "Timestamp": "July 19, 2012", "Headline": "ඉනි කපන්න ගිය සිසුවා දියේ ගිලී මිය යයි", "News Content": "හොරණ තක්ෂිලා මධ්‍ය මහා විද්‍යාලයේ සිසුවෙකු පාසල් වේලාව තුළ දියේ ගිලී මියයාමේ පුවතක් ඊයේ ( 18)  වාර්තාවිය. මෙසේ මිය ගොස් තිබුනේ  18  හැවිරිදි මධුෂාන් සමීර නම් හොරණ මංගලසිරිපුර පදිංචි සිසුවෙකි. හොරණ තක්ෂිලා මධ්‍ය මහා විද්‍යාලයේ සිසුවෙකු පාසල් වේලාව තුළ දියේ ගිලී මියයාමේ පුවතක් ඊයේ (18) වාර්තාවිය. මෙසේ මිය ගොස් තිබුනේ 18 හැවිරිදි මධුෂාන් සමීර නම් හොරණ මංගලසිරිපුර පදිංචි සිසුවෙකි. පාසලේ වැටක් සෑදීමට අවශ්‍ය ඉනි කැපීම සඳහා දහදෙනෙකුගෙන් යුත් පිරිසක් පාසල් වේලාව තුළ වරකාගොඩ ප‍්‍රදේශයේ කැලෑවක් තුළට ගොස් ඇත. එහිදී අවශ්‍ය ඉනි කපාගත් පසු ඇතිවී තිබූ තෙහෙට්ටුව නිසා අසලින් ගලා ගිය දොලකින් දිය නෑමට තීරණය වී තිබේ. සිසුන් දසදෙනා දිය නානවිට අනපේක්ෂිත ලෙස ගැඹුරු ස්ථානයකට වැටී ඇති මධුෂාන් වතුරේ නොපෙනී ගිය අතර කිසිවෙකුට ඔහුව බේරාගන්නට හැකියාවක් ලැබී නැත. ඔහු එතැනම මිය ගිය අතර මළ සිරුර පසුව ගොඩගෙන ඇත. මෙහි වගකීම භාරගැනීමට පාසලේ අචාර්ය මණ්ඩලය සූදානමක් නොපවතින ආකාරයක් පිළිඹිබු කරමින් ඔවුන් පවසා තිබුනේ මෙම සිසුන් පාසල් වේලාව තුළ ඉනි කපන්නට පිටතට ගොස් ඇත්තේ පාසලට නොදන්වා බවයි.", "URL": "https://lankatruth.com/si/?p=3252", "Category": "පුවත්", "Parent URL": null}