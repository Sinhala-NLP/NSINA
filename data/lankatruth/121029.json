{"Source": "Lankatruth", "Timestamp": "August 6, 2021", "Headline": "සෞඛ්‍ය මාර්ගෝපදේශ අද රාත්‍රියේ සිට වෙනස් වෙයි", "News Content": "කොවිඩ් වෛරසය වේගයෙන් පැතිර යෑමේ අවධානමත් සමඟ මේ දක්වා ක්‍රියාත්මක වූ සෞඛ්‍ය මාර්ගෝපදේශඅද (06) මධ්‍යම රාත්‍රියේ සිට වෙනස් කරනු ලැබ තිබේ. අද පැවති කොවිඩ් මර්දන ජනාධිපති කාර්ය සාධක බලකා රැස්වීමේදී මෙම තීරණය ගෙන ඇති අතර රට කිසිඳු අයුරකින් වසා දැමීමක් සිදු නොකරන නමුත් පවතින තත්ත්වය මත ඇතැම් තහනම් සිදු කෙරෙන බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී ජෙනරාල් ශවේන්ද්‍ර සිල්වා පවසයි. ඒ අනුව හෙට සිට විවාහ මංගල උත්සවයකට සහභාගී විය හැකි උපරිම සංඛ්‍යාව 150කි. විවාහ උත්සවය පැවැත්වීමට අවසර ලැබෙන්නේ එම උත්සව ශාලාවේ 500කට වැඩි ආසන පහසුකම් ඇත්නම් පමණක් බව පැවසේ. එසේම උත්සව ශාලාවක ආසන පහසුකම් 500ට අඩු නම් එවැනි ස්ථානයක පැවැත්වෙන මංගල උත්සවයක් සඳහා සහභාගීවිය හැකි උපරිම සංඛ්‍යාව 100 ක් පමණි. සියලුම රාජ්‍ය උත්සව සැප්තැම්බර් 01 වැනි දින දක්වා තහනම් වන අතර අවමංගල්‍ය උත්සවයකට සහභාගී විය හැක්කේ 25 දෙනෙකුට පමණි. එසේම රාජ්‍ය සේවකයින් කැඳවීම ආයතන ප්‍රධානියාට පවරා තිබේ.", "URL": "https://lankatruth.com/si/?p=121029", "Category": "පුවත්", "Parent URL": null}