{"Source": "Lankatruth", "Timestamp": "October 13, 2022", "Headline": "උතුරු කොරියාව තවත් මිසයිල දෙකක් අත්හදා බලයි", "News Content": "උතුරු කොරියානු නායක කිම් ජොන් උන් ගේ ප්‍රධානත්වයෙන් නවතම ප්‍රබල කෲස් මිසයිල දෙකක් අත්හදා බැලූ බව උතුරු කොරියානු මාධ්‍ය වාර්තා කරයි. එම අවස්තාවට සම්බන්ධ වූ එරට නායක කිම් ජොන් උන් රටේ උපායශීලී න්‍යෂ්ටික ප්‍රහාරක හැකියාව පිළිබඳ පැසසුමට ලක් කර ඇති බව එම මාධ්‍ය වාර්තා කරයි. කොරියානු ජාතික පුවත් ආයතනයට අනුව, කෲස් මිසයිල මුහුද හරහා කිලෝමීටර් 2,000ක් ගමන් කර ඇති අතර මෙම පරීක්ෂණය “සතුරන්ට” තවත් පැහැදිලි අනතුරු ඇඟවීමක් බව අවධාරණය කර ඇති කිම් ජොන් උන්, වැඩිදුරටත් ප්‍රකාශ කර ඇත්තේ තම රට ඕනෑම තීරණාත්මක මිලිටරි අර්බුදයක් අධිෂ්ඨානශීලීව මැඩපැවැත්වීම සඳහා සන්නද්ධ හමුදාවන්ගේ මෙහෙයුම් ක්ෂේත්‍රය අඛණ්ඩව පුළුල් කළ යුතු බවයි.", "URL": "https://lankatruth.com/si/?p=140538", "Category": "පුවත්", "Parent URL": null}