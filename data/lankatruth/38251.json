{"Source": "Lankatruth", "Timestamp": "July 25, 2017", "Headline": "රවී කරුණානායක බැඳුම්කර කොමිසමට", "News Content": "විදේශ කටයුතු අමාත්‍ය රවි කරුණානායක මහතාව අද (25) බැඳුම්කර කොමිසම හමුවට කැඳවා ඇති බව එම කොමිසමේ ආරංචි මාර්ග සඳහන් කරයි. රවී කරුණානායක මහතා මුදල් ඇමතිව සිටි සමයේ මහ බැංකුවේ බැඳුම්කර වෙන්දේසියේදී සිදු වූ වංචාව සම්බන්ධයෙන් විමර්ශනය කිරීම සඳහා එම කොමිසම ආරම්භ කළ අතර එහිදී ඊයේ (24) අනාවරණය වූයේ මෙම බැඳුම්කර වංචාවේ ප්‍රධාන හවුල් කරුවෙකු වන අර්ජුන් ඇලෝසියස් මහතා විසින් රුපියල් ලක්ෂ 1650ක මුදලකට නිවසක් මිලදීගෙන රවී කරුණානායක මහතාගේ පරිහරණයට ලබා දී ඇති බවය. ඒ අනුව හැකි ඉක්මනින් රවී කරුණානායක මහතා කොමිසම හමුවට කැඳවීමට තීරණය කර ඇති එම කොමිසම මේසේ අද දින ඔහුට බැඳුම්කර කොමිසම හමුවේ පෙනී සිටින ලෙස දන්වා ඇත.", "URL": "https://lankatruth.com/si/?p=38251", "Category": "පුවත්", "Parent URL": null}