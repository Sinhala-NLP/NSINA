{"Source": "Lankatruth", "Timestamp": "March 10, 2022", "Headline": "ඩොලර් පා කිරීමෙන් රුපියල දැවැන්ත කඩා වැටීමක", "News Content": "ශ්‍රී ලංකා මහ බැංකුව පසුගිය 08 වෙනිදා සිට ඩොලරයක් සඳහා රුපියල් විනිමය අනුපාතය වෙළඳපොල බලවේග අනුව නොගැලපීම තුළ පවා මේ වන විට රුපියල දැවැන්ත කඩා වැටීමක් වාර්තා වෙමින් තිබේ.  දින දෙකක් තුළ ඇමරිකන් ඩොලර් එකක් සඳහා රුපියල් 203/- සිට 260/-දක්වා රුපියල් 57/-කින් එනම් 28.07%කින් අවප්‍රමාණය වී තිබේ.  මේ වනවිට විදේශීය ප්‍රාග්ධනයන් සහිතව මෙරට පිහිටුවා තිබෙන වාණිජ බැංකු ඩොලරයක් මිලදී ගැනීම රුපියල් 250/- සහ විකිණීම රුපියල් 260/- සිදු කරන බව වෙළඳපොල දත්තවලින් හෙළිවේ. එහෙත් රාජ්‍ය බැංකු ඇතුළු දේශීය බැංකු පද්ධතියේ ඩොලරයක ගැනුම් මිල රුපියල් 225/-ක් සහ විකුණුම් මිල රුපියල් 230/-ක් වශයෙන් රඳවා තිබිණි.  ඒ අතර මේ වනතුරු ස්ථාපිතව තිබූ කලු කඩ විනිමය අනුපාතික සමඟ තරඟ කිරීමට බැංකුවලට සිදුවී තිබේ. මේ නිසා පැය කිහිපයක් තුළ ප්‍රකාශිත විනිමය අනුපාතික ඉතා විශාල ප්‍රමාණයකින් කඩා වැටීමක් සිදුවී බරපතල විකෘති තත්වයන් නිර්මාණය වෙමින් තිබේ. සම්පත් බැංකුවේ වෙබ් පිටුවේ විදේශ විනිමය අනුපාත 2022 මාර්තු 10 / 12.18pm ලංකා බැංකුවේ වෙබ් පිටුව මගින් ප්‍රකාශිත විනිමය අනුපාත", "URL": "https://lankatruth.com/si/?p=129871", "Category": "ආර්ථික පුවත්", "Parent URL": null}