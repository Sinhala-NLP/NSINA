{"Source": "Lankatruth", "Timestamp": "January 28, 2019", "Headline": "රාජපක්‍ෂලා අතර රහස් එකඟතාවක්", "News Content": "මී ළඟ ජනාධිපතිවරණය වෙනුවෙන් රාජපක්‍ෂ පවුලෙන් පිට අපේක්‍ෂකයකු ඉදිරිපත් කරමින්, පවුලේ අසමඟිය දුරු කර ගැනීමේ එකඟතාවකට පැමිණ ඇති බව හෙළි වේ. එහෙත්, දේශපාලන උපක‍්‍රමයක් ලෙස මහින්ද, බැසිල්, ගෝඨා අතර පරස්පර ප‍්‍රකාශ දිගට ම කරගෙන යාමට ද සැලැසුමක් ඇති බව අනාවරණය වේ. දේශපාලන කි‍්‍රයාකාරී ප‍්‍රකට හිමිවරුන් කීප දෙනකු මූලික වී මෙම අපේක්‍ෂකයා පිළිබඳව ද මූලිකව සාකච්ඡා කර ඇති බව හෙළි වේ. මේ වනවිට නම් හතරක් යෝජනා කර ඇති අතර, නිශ්චිතව ම ඉදිරිපත් කරන තැනැත්තා එම මැතිවරණය ප‍්‍රකාශයට පත් කළ පසු අනාවරණය කිරීමේ එකඟතාවකට ඔවුහු පැමිණ සිටිති. ඔවුන් උපක‍්‍රමයක් ලෙස පළාත් සභා මැතිවරණය මුලින් පැවැත්වීමේ ප‍්‍රචාරයක් ගෙන යන බව ද, එසේ වුව ද, ඇත්ත අරමුණ ජනාධිපතිවරණයක් ලබාගෙන ඉන් පසු පළාත් සභා සහ මහ මැතිවරණ පවත්වා එම ආයතනවල පූර්ණ බලය ලබා ගැනීම බව ද අනාවරණය වේ. ජනාධිපතිවරයා සම්බන්ධයෙන් 19 වැනි ව්‍යවස්ථා සංශෝධනයෙන් කපාහැර ඇති බලතල අනුව අගමැති ශක්තිමත් වීම තුළ පාර්ලිමේන්තු මැතිවරණයේ දී යළිත් රාජපක්‍ෂවරුන් බලවත් කිරීමේ සැලැස්මක් තිබේ. ශී‍්‍ර ලංකා පොදුජන පෙරමුණ මූලික කර ගත් සන්ධාන ගොඩනැඟීම සම්බන්ධ ප‍්‍රචාරය සම්පූර්ණයෙන් ම ව්‍යාජ එකක් බවත්, රාජපක්‍ෂවරුන්ගේ පක්‍ෂයක් වශයෙන් තනි පක්‍ෂයකට බලය ගැනීමේ ඉලක්කයක් සහිතව ඔවුන් කි‍්‍රයා කරමින් සිටින බවත් අනාවරණය වේ. ගයාන් රූපසිංහ – ලංකා ඉරිදා සංග්‍රහය", "URL": "https://lankatruth.com/si/?p=67127", "Category": "පුවත්", "Parent URL": null}