{"Source": "Lankatruth", "Timestamp": "March 30, 2019", "Headline": "ප්‍රවීන මාධ්‍යවේදි දයා අබේසේකර අභාවප්‍රාප්ත වෙයි", "News Content": "ප්‍රවීන මාධ්‍යවේදියෙකු වූ දයා අබේසේකර මහතා ඊයේ (29) අභාවප්‍රාප්ත වී තිබේ. ඒ මහතා මාධ්‍ය තුළ මෙන්ම රංගන ශිල්පියකු ලෙසද කටයුතු කළ අයෙකි. “සැඩ සුළං” චිත්‍රපටයේ ප්‍රේම්ජයන්තගේ ළමා කාලය නිරුපණය කළ දයා අබේසේකර මහතා ප්‍රවීන නර්තන ශිල්පිනි පද්මිණි දහනායක සමඟ මෙම චිත්‍රපටයේ “ජීවන මේ ගමන සංසාරයේ” ගීතයට රංගනයෙන් දායක විය. ස්වාධීන රුපවාහිනි සේවයේ ‘Rupees and Sense’ වැඩසටහන මෙහෙයවූ ඒ මහතා ප්‍රවීන ගී පද රචක කරුණාරත්න අබේසේකරගේ සහෝදරයාද වේ. ඔහු මිය යන විට 80 වන වියේ පසුවිය. දේහය අද (30) රාත්‍රී 7 සිට බොරැල්ල ජයරත්න මල් ශාලාවේ තැන්පත් කර තබන අතර අවසන් කටයුතු හෙට (31) සවස 4.30ට බොරැල්ල සුසාන භූමියේදී සිදු කිරීමට නියමිතය.", "URL": "https://lankatruth.com/si/?p=71252", "Category": "කලා පුවත්", "Parent URL": null}