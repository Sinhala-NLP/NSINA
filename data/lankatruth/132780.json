{"Source": "Lankatruth", "Timestamp": "April 24, 2022", "Headline": "ලබන 28 වෙනිදා එක්දින වැඩවර්ජනයක්", "News Content": "රාජ්‍ය, අර්ධ රාජ්‍ය, පෞද්ගලික ක්ෂේත්‍ර සියල්ල ඒකාබද්ධව එළබෙන 28 වෙනිදා රට පුරා දැවැන්ත එක් දින වැඩ වර්ජනයක් ක්‍රිියාත්මක කිරීමට තීන්දු කර ඇති බව වෘත්තීය සමිති සම්බන්ධීකරණ මධ්‍යාස්ථානයේ නියොජිත චන්දන සූරියආරච්චි පවසයි. පීඩාවට පත් මහජනතාවට අත්‍යාවශ්‍ය ලෙස බලපාන ඇතැම් සේවාවන්වල වර්ජනය කිරීම්, මහජනතාවගේ පාර්ශව‍යේ සළකා බැලීම් සිදු කරන බවත් ඔහු සඳහන් කරයි. ඒ අනුව සෞඛ්‍ය ක්ෂේත්‍රයට, අදාළ වැඩවර්ජන කරනවා වෙනුවට පැය දෙකක විරෝධතාවයකට පමනක් සීමා කරන බවත් අනෙක් වේලාවන්හි සෞඛ්‍ය සේවාවට අදාල කටයුතු පවත්වාගෙන යාමට සැලසුම් කර ඇති බවත් ඔහු අවධාරණය කරයි. විදුලි බල මණ්ඩලයට අදාළ වෘත්තීයසමිති විදුලිය විසන්ධි කිරීම සිදු නොකිරීමටත් කාර්යාලීය සහ අනෙකුත් සේවා කටයුතුවලින් පමනක් ඉවත් වීමට තීරනය කර ඇතැයිද ඔහු සඳහන් කරයි. මේ ආදී මහජනයාට අත්‍යාවශ්‍ය සේවා ජනතාවගේ පැත්තෙන් යම් සැලකිල්ලට ගෙන යම් වෙනස්කම් සහිතව රට පුරා මෙම එක්දින වැඩ වර්ජනය ක්‍රියාත්මක කිරීමට සියලු කටයුතු සූදානම් කර තිබෙන බවද එම වෘත්තීය සමිති සම්බන්ධීකරණ මධ්‍යස්ථානයේ නියොජිත චන්දන සූරියආරච්චි වැඩිදුරටත් පවසයි.", "URL": "https://lankatruth.com/si/?p=132780", "Category": "පුවත්", "Parent URL": null}