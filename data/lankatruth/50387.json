{"Source": "Lankatruth", "Timestamp": "April 9, 2018", "Headline": "රට පනින්න හැදූ සතොස හිටපු සභාපති රක්ෂිත බන්ධනාගාරයට", "News Content": "විදේශගතවීමට සූදානමින් සිටියදී පොලිස් මුල්‍ය අපරාධ විමර්ශන කොට්ඨාසයේ නිලධාරීන් විසින් කටුනායක ගුවන් තොටුපලේ දී පසුගිය 06වනදා අත්අඩංගුවට ගත් ලංකා සතොස ආයතනයේ හිටපු සභාපති නලීන් ප්‍රනාන්දු මහතා ලබන 12 වන දින දක්වා රක්ෂිත බන්ධනාගාර ගත කර තිබේ. සැකකරු අද (09) කොළඹ කොටුව මහේස්ත්‍රාත් අධිකරණය වෙත ඉදිරිපත් කිරීමෙන් පසු ප්‍රධාන මහේස්ත්‍රාත් ලංකා ජයරත්න මෙනවිය අදාළ නියෝගය නිකුත් කර ඇත. එදිනට ඇප ඉල්ලීම් පිළිබඳ සලකා බැලීමට මහේස්ත්‍රාත්වරිය නියම කර තිබේ. ක්‍රීඩා උපකරණ ගෙන්විමෙන් රුපියල් මිලියන 39ක මුදලක් අව භාවිත කළ බවට හිටපු සභාපතිවරයාට එරෙහිව පොලිස් මූල්‍ය අපරාධ විමර්ශන කොට්ඨාසය මඟින් චෝදනා ගොණු කොට ඇත.", "URL": "https://lankatruth.com/si/?p=50387", "Category": "පුවත්", "Parent URL": null}