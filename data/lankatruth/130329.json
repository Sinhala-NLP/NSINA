{"Source": "Lankatruth", "Timestamp": "March 21, 2022", "Headline": "ආපන ශාලා හා හෝටල් රැසක් තවමත් වැසිලා", "News Content": "ලාෆ් ගෑස් මිල ඉහළ දැමූ පසු ඊයේ (20) දිනයේ රට පුරා ගෑස් පෝලිම් දැකගත හැකිවූ අතර, ගෑස් හිඟකම නිසා ආපනශාලා හා හෝටල් රැසක් වසා දැමීමට ව්‍යාපාරිකයෝ කටයුතු කළහ. පසුගිය දිනවල ලිට්‍රෝ ගෑස් සමාගම ගෑස් බෙදාහැරීම සිදු කළද බොහෝ ප්‍රදේශවලට ප්‍රමාණවත් තරම් ගස් නොලැබෙන බවත්, මේ නිසා ජනතාවට ගෑස් ලබාගැනීමට දිගු පොලිම්වල රැදී සිටීමට සිදුලන බවත් අලෙවි නියෝජිතයෝ සඳහන් කරති. ගෑස් නොමැතිවීම නිසා සමහර පිරිස් ආහාර පිසීමේ කටයුතු සඳහා භූමිතෙල් ලිප් බාවිතා කිරීමට යොමු වුවද බො‌හෝ ඉන්ධන පිරවුම්හල්වල භූමිතෙල් නොමැති වීම හා භූමිතෙල් තිබෙන ඉන්ධන පිරවුම්හල් අසළ දිගු පෝලිම් පැවතීම නිසා ජනතාව දැඩි දුශ්කරතාවය‌ට පත්වී සිටිති. ලාෆ් ගෑස් සමාගම ගෑස් මිල ඉහළ දමා ඇතත් වැඩි මිලට හෝ එම ගෑස් මිලදී ගැනීමට නැතැයි ජනතාව සඳහන් කරති.", "URL": "https://lankatruth.com/si/?p=130329", "Category": "පුවත්", "Parent URL": null}