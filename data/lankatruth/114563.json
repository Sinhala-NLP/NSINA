{"Source": "Lankatruth", "Timestamp": "April 8, 2021", "Headline": "මහින්ද රාජපක්ෂ ක්‍රීඩාංගනයට කෝටි 11ක පොල්ලක්…", "News Content": "මහනුවර පල්ලේකැලේ සහ සූරියවැව, මහින්ද රාජපක්ෂ ක්‍රීඩාංගනය ඉදිකිරීම වෙනුවෙන් රාජ්‍ය ඉංජිනේරු සංස්ථාවට රුපියල් කෝටි 11කට අධික මුදලක් මේ දක්වා ගෙවීම පැහැර හැර ඇති බව අනාවරණය වේ. පසුගිය 06වැනිදා පාර්ලිමේන්තු කෝප් කමිටුවට ඉදිරිපත් කරන ලද ශ්‍රී ලංකා ක්‍රිකට් ආයතනය සම්බන්ධ මූල්‍ය වාර්තාවලින් මෙම තොරතුරු හෙළිවේ. ඒ අනුව මහනුවර පල්ලේකැලේ ක්‍රීඩාංගනයට සහ සූරියවැව මහින්ද රාජපක්ෂ ක්‍රීඩාංගනයට වෙන් වෙන් වශයෙන් ගෙවිය යුතු මුදල් පිළිබඳව එහි තොරතුරු හෙලිවී නැත. මෙම මුදල් ගෙවීම සම්බන්ධයෙන් රනිල්-මෛත්‍රී ආණ්ඩුව 2016 දෙසැම්බර් 14දින අමාත්‍ය මණ්ඩල පත්‍රිකාවක් නිකුත් කරමින් අදාළ මුදල් ගෙවීමට අනුමැතිය ද ඉල්ලා ඇති බව වැඩිදුරටත් හෙළිවේ.", "URL": "https://lankatruth.com/si/?p=114563", "Category": "ක්‍රීඩා පුවත්", "Parent URL": null}