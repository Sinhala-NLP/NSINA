{"Source": "Lankatruth", "Timestamp": "November 3, 2022", "Headline": "බඩු මිල දරාගත නොහැකි ජනතාව ඇන්දීමේ ගැසට්ටුවක්", "News Content": "මේ වනවිට ජනතාවට දරා ගත නොහැකි තරම් වේගයකින් අත්‍යාවශ්‍ය ආහාර ද්‍රව්‍ය ඇතුළු භාණ්ඩ හා සේවා මිල ඉහල යමින් තිබියදී ආණ්ඩුව එම ජනතාව නොමඟ යැවීමේ ප්‍රචාර දියත් කර ඇත. රජයේ ප්‍රවෘත්ති දෙපාර්තමේන්තුව එම වෙඩ් අඩවියේ ඊයේ පළකළ ප්‍රවෘත්තිය එයට උදාහරණයකි. “උපරිම සිල්ලර මිලට ගැසට් පත්‍රයක් එයි” යනුවෙන් එය පළකර තිබිණි. එහෙත් නොවැම්බර් 01 වෙනි දින නිකුත් කර තිබෙන එම ගැසට් පත්‍රයෙන් ආවරණය කර තිබෙන්නේ ජනතාවගේ කුසගින්න නිවීමට අත්‍යාවශ්‍ය නොවන පාරිභෝගික ද්‍රව්‍ය කීපයක් පිළිබඳව ය.  ගැසට් පත්‍රය අනුව රස කැවිලි (චුයින්ගම් ඇතුළුව), චොක්ලට්, බිස්කට්, කේක් යන ආහාර ද්‍රව්‍ය සහ සුවඳ සබන් සම්බන්ධයෙන් උපරිම මිලක් නියම කරන බව එහි දක්වා තිබේ. මෙයට පෙර උපරිම මිල නියම කළ ගැසට් නිවේදන ගණනාවක් කිසිසේත් ම නොසලකා ව්‍යාපාරිකයන් සිල්ලර මිල නියම කළ අතර මේ වනවිට අන්ත අසීරුතාවයකට පත්ව සිටින ජනතාව තව දුරටත් නොමඟ යැවීම සඳහා ආණ්ඩුවේ ප්‍රචාරක යාන්ත්‍රණය සිතාමතාම ප්‍රවෘත්ති නිර්මාණය කරන බව පැහැදිලි වී තිබේ.", "URL": "https://lankatruth.com/si/?p=141564", "Category": "ආර්ථික පුවත්", "Parent URL": null}