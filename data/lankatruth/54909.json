{"Source": "Lankatruth", "Timestamp": "June 22, 2018", "Headline": "මුස්ලිම් කොන්ග්‍රසයෙන් රජයට රතු එලියක්", "News Content": "අම්පාර ප්‍රදේශයේ මුස්ලිම් ජනතාව මුහුන දී සිටින ගැටළු පිළිබඳ රජයේ අවධානය නොමැති බවත් එම ගැටළුවලට පිළිතුරු නොදෙන්නේනම් ශ්‍රී ලංකා මුස්ලිම් කොන්ග්‍රසය රජයෙන් ඉවත් වන බවත් දිගාමඩුළු දිස්ත්‍රික් පාර්ලිමේන්තු මන්ත්‍රී එච්. එම්. මන්සූර් මහතා ඊයේ පාර්ලිමේන්තුවේදී ප්‍රකාශකර සිටියේය. ඊයේ පැවති සුරාබදු අඥා පනතේ විවාදය අතරතුර මන්සූර් මහතා මේ බව ප්‍රකාශ කර තිබේ. මන්ත්‍රීවරයා වැඩිදුරටත් ප්‍රකාශකර සිටියේ අම්පාර මුස්ලිම් ජනතාව මුහුන දී තිබෙන ඉඩම් ප්‍රශ්නය විසඳීමට රජයට මැදිහත් වන ලෙසය. මෙම ගැටළුවට පිළිතුරු නොදෙන්නේ නම් මුස්ලිම් කොන්ග්‍රසය රජයට දෙන සහය ඉල්ලා අස්කර ගන්නා බව එච්. එම්. මන්සූර් මන්ත්‍රීවරයා පැවසීය.", "URL": "https://lankatruth.com/si/?p=54909", "Category": "පුවත්", "Parent URL": null}