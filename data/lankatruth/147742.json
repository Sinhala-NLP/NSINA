{"Source": "Lankatruth", "Timestamp": "June 9, 2023", "Headline": "නීතිය අවනීතිය කර ඒකාධිපතිත්වයට යන පාලකයන් එලවා දැමිය යුතුයි – අගරදගුරු හිමි", "News Content": "යුක්තිය අයුක්තිය බවට හරවා පාලනය ඒකාධිපතිත්වය බවටත්, නීතිය අවනීතිය බවටත් පත් කරමින් සිටින යල්පැන ගිය පාලකයන් එලවා දැමීමට පෙළ ගැසිය යුතු බව අගරදගුරු රංජිත් කාඩිනල් හිමිපාණෝ අවධාරණය කරති.  රංජිත් කාඩිනල් හිමිපානන් උත්සවයකදී කරන ලද මෙම කතාව ප්‍රධාන මාධ්‍යයේ මෙන්ම සමාජ මාධ්‍ය තුළ වේගයෙන් පැතිර යමින් පවතී. එම උත්සවයේදී වැඩි දුරටත් උන් වහන්සේ සඳහන් කර තිබෙන්නේ වහාම ඡන්දය පවත්වා ජනතාවට තමන්ගේ කැමැත්ත ප්‍රකාශ කිරීමට ඉඩ දිය යුතු බව ය.  එසේම, පස්සා දොරින් පැමිණි පාලකයන් වෙනුවට අනාගත දියුණුව සලසා දිය හැකි පුරවැසියන් පිරිසක් බිහිවිය යුතු බවත්, ඡන්ද අල්ලස්වලට නොරැවටිය යුතු බවත් අවධාරණය කරති. ජාත්‍යන්තර මූල්‍ය අරමුදලින් ණය ලබා ගෙන උදම් අනන පාලකයන් මෙරට කෘෂි කර්මාන්තය සහ නිෂ්පාදන ආර්ථිකය නගා සිටුවීමට කිසිවක් සිදුකර නැති බව ද පෙන්වා දී තිබේ.", "URL": "https://lankatruth.com/si/?p=147742", "Category": "පුවත්", "Parent URL": null}