{"Source": "Lankatruth", "Timestamp": "August 21, 2017", "Headline": "ඇමෙරිකාවේ මිලිටරි යැපීමෙන් බැහරවීමට යුරෝපයේ සූදානමක්!", "News Content": "යුරෝපා කලාපයේ පැවැත්ම වෙනුවෙන් තවදුරටත් ඇමෙරිකානු මිලිටරි මැදිහත් වීම බලාපොරොත්තු විය නොහැකි බැවින් කලාපයේ ආරක්ෂාව වෙනුවෙන් යුරෝපය ඇමෙරිකානු ආරක්ෂක පද්ධතියෙන් බැහැර විය යුතු බව කොමිසමේ ප්‍රධානියා පවසයි. යුරෝපා කොමිසමේ ප්‍රධානියාගේ මෙම ප්‍රකාශය ඇමෙරිකාව හා යුරෝපය අතර ගොඩනැගෙමින් පවතින විරසකයේ ප්‍රතිඵලයක් බව විදෙස් මාධ්‍යමතුකර තිබෙන අතර ඩොනල්ඩ් ට්‍රම්ප් ජනාධිපතිවරයාගේ පත්වීමත් සමග ඇමෙරිකාව සම්බන්ධයෙන් වන යුරෝපයේ විශ්වාසය මෙලෙස බිඳවැටීම බරපතළ වී ඇති බව පැවසේ. යුරෝපා සංගමයෙන් බ්‍රිතාන්‍යඉවත් වීමේ සූදානමත් සමග යුරෝපයේ ආරක්ෂාව පිළිබඳව බරපතළ ගැටලුවක් මතුව තිබේ. විශේෂයෙන්ම මේ වනවිට යුරෝපා කලාපයට එල්ල වෙමින් පවතින ත්‍රස්තවාදී ප්‍රහාරයන් හමුවේ ආරක්ෂාව සඳහා යුරෝපා රටවල හමුදාවගෙන් සමන්විත ආරක්ෂක වැඩපිළිවෙලක අවශ්‍යතාවයක් මතුව ඇති බවට ඔහු ප්‍රකාශ කර තිබේ. යුරෝපා කොමිසමේ ප්‍රධානියාගේ මෙම ප්‍රකාශය ඇමෙරිකානු යුද ආධිපත්‍යය කිසියම් දුරකට අභියෝගයක් ලක්කිරීමක් බව විදෙස් මාධ්‍ය වාර්තා කරයි.", "URL": "https://lankatruth.com/si/?p=39625", "Category": "විදෙස් පුවත්", "Parent URL": null}