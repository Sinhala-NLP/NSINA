{"Source": "Lankatruth", "Timestamp": "November 16, 2017", "Headline": "ලන්ඩනය තුළ සංගීතවත්වන කියුබානු විප්ලවය", "News Content": "කියුබන් විප්ලවය පදනම්කරගනිමින් නිර්මානය කර ඇති සංගීත වැඩසටහනක් ලණ්ඩන් නගරය තුළ වේදිකා ගත කරමින් බ්‍රිතාන්‍ය වැසියන්ට නව අත්දැකීමක් ලබා දීමට අවශ්‍ය කටයුතු මේ වනවිට සම්පාදනය වෙමින් තිබෙන බව මාධ්‍ය වාර්තාකර ඇත. බ්‍රිතාන්‍යයේ සදම්ප්ටන් නුවර සරසවියේ මහාචාර්ය වරියක් වන ඩෙනිස් බේඩ්න් තම කියුබන් සංචාරය තුළ ලද අත්දැකීම් පදනම් කරගනිමින් මෙම කර්තව්‍ය සිදුකර ඇති අතර බ්‍රිතාන්‍ය පාසල් පද්ධති සම්බන්ධ කරගනිමින් පවත්වා ඇති ගීත රචනා තරඟයක් තුළින් මෙම ගීත සමුදාය තෝරා ගැනීමත් ඒවායේ සංගීතය පාසල් පාදක කරගනිමින් නිමවා තිබීමත් විශේෂයක් වී ඇත. ඇමරිකානු සහාය ලබාගනිමින් ගෙන ගිය බැටිස්ටාගේ කෘර ආඥාදායකත්වය සහ ඔහුගේ යුධටැංකි, ගුවන් බලය පරදවමින් සිය ගණනක් වූ ෆිදෙල්ගේ ගරිල්ලා බටයන් ජයග්‍රහනය කරන ලද්දේ කෙසේදැයි තමන්ට අදහාගත නොහැකි වූ බවද මහාචාර්යවරිය පවසා ඇත. තම අරමුණ වෙනුවෙන් ෆිදෙල්ලා තුළ තිබූ කැපවීම, නිර්භීතකම සහ කියුබන් ජනතාවගේ අධිෂ්ඨානය සියළු අභියෝගයන් සිඳ බිඳ දමන්නට ඇතැයි ඇය පවසා ඇත. ෆිදෙල්, චේ ගුවේරා, කැමිලෝ යන නම් සේම කතාබහට ලක් නොවෙන සීලියා සාන්චෙස් වැනි වීරවරියන්ද විප්ලවයේ ජයග්‍රහණය සඳහා මැදහත්වූ කියුබන් කාන්තාවන්ගේ ක්‍රියාකාරිත්වයද සැමගේ ඇගයීමට ලක්විය යුතු බව ඇය ප්‍රකාශ කර ඇත.  මහාචාර්ය ඩෙනිස් බේඩ්න්", "URL": "https://lankatruth.com/si/?p=43987", "Category": "පුවත්", "Parent URL": null}