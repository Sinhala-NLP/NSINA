{"Source": "Lankatruth", "Timestamp": "July 19, 2020", "Headline": "කොරෝනා සමයේ රාජකාරි කළ සංවර්ධන නිලධාරීන් ඇතුළු රාජ්‍ය සේවකයන්ගේ අතිකාල දීමනා කප්පාදු කරයි…", "News Content": "කොරෝනා ව්‍යාප්තිය යටතේ අත්‍යාවශ්‍ය සේවාවන් පවත්වාගෙන යාමට කාර්යාල කටයුතු සඳහා කැඳවූ නිලධාරීන්ට හිමි අතිකාල දීමනා කප්පාදු කිරීමට රාජ්‍ය පරිපාලන, ස්වදේශ කටයුතු සහ පළාත් සභා හා පළාත් පාලන අමාත්‍යාංශය කටයුතු කර තිබේ. සියළුම දිස්ත්‍රික් ලේකම්වරු හා සියළුම ප්‍රාදේශීය ලේකම්වරු වෙත 2020.07.15 දාතමින් කේ.ජී. ධර්මතිලක අතිරේක ලේකම් (ස්වදේශ කටයුතු) අත්සනින් ලිපියක් යොමු කරමින් රියදුරු සේවයේ, කාර්යාල සේවක සේවයේ, කළමනාකරණ සේවයේ නිලධාරීන් හා කාර්යාලගත විෂය රාජකාරි ඉටුකරන සංවර්ධන නිලධාරීන් ඇතුළු අතිකාල දීමනා ලබා ගැනීමට හිමිකමක් ඇති, සේවාවන්වල නිලධාරීන් වෙනුවෙන් 2020 මාර්තු මස සිට 2020 මැයි මස දක්වා උපරිමය මසකට අතිකාල පැය 200ක් සඳහා දීමනා ගෙවීම අනුමත කරන නමුත් පසුව රාජ්‍ය පරිපාලන, ස්වදේශ කටයුතු සහ පළාත් සභා හා පළාත් පාලන අමාත්‍යාංශයේ ලේකම් ජේ.ජේ. රත්නසිරි 2020.07.16 දාතමින් ලිපියක් යොමුක රමින් උක්ත අතිකාල දීමනා ගෙවීම අත්හිටුවා තිබේ.", "URL": "https://lankatruth.com/si/?p=94990", "Category": "පුවත්", "Parent URL": null}