{"Source": "Lankatruth", "Timestamp": "May 23, 2021", "Headline": "දින 14ක් අඛණ්ඩව සංචරණ සීමා පැනවිය යුතුයි… මහජන සෞඛ්‍ය පරීක්ෂකවරු කියති…", "News Content": "මේ වනවිට පනවා ඇති සංචරණ සීමා තරමක් දුරට කොවිඩ් තත්වය පාලනයට උදව් වන නමුත් එය ප්‍රමාණවත් නොවන බව අවම වශයෙන් එය සති දෙකක කාලයක් දක්වා හෝ අඛණ්ඩව පැනවිය යුතු බවත් මහජන සෞඛ්‍ය පරික්ෂකවරුන්ගේ සංගමයද අවධාරණය කරයි. ඒ සම්බන්ධයෙන් වැඩිදුරටත් අදහස් දක්වන එම සංගමයේ සභාපති, උපුල් රෝහණ… “මුළු රටම අවධානමකට ගිය අවස්ථාවක්. අවම වශයෙන් සති දෙකකට එහා ගිය කාල සීමාවක් නිරෝධායන ඇඳිරිනීතිය පැනවීම හෝ රටම ආවරණය වන පරිදි සංචරණ සීමා පැනවීම සිදුකළ යුතුයි කියලා අපි විශ්වාස කරනවා. අපිට පේන්න තියෙනවා අනෙකුත් වෘත්තියන් සත්‍ය ප්‍රකාශ කළද බොහෝ අවස්ථාවල රට තුළ යහපත් දෙයක් කිරීමට ඉල්ලීම් කළත් ඒවට ඇහුම්කන් දෙන්නේ නැතුව එක් වෘත්තීය සංගමයකට අනුව කටයුතු කරන්න ගිහින් මේ අවධානම් තත්වයට අප පත් ව සිටිනවා.”", "URL": "https://lankatruth.com/si/?p=116902", "Category": "පුවත්", "Parent URL": null}