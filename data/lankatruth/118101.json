{"Source": "Lankatruth", "Timestamp": "June 16, 2021", "Headline": "අත්අඩංගුවට ගත් එක්ස්ප්‍රස් පර්ල් දේශීය නියෝජිතයාට ඇප", "News Content": "මෙරට මුහුදු සීමාවේදී ගිනි ගත් එක්ස්ප්‍රස් පර්ල් නෞකාවේ සිද්ධියට අදාළව අද (16) දින අත්අඩංගුවට අධිකරණයට හමුවට ඉදිරිපත් කරනු ලැබූඑහි දේශීය නියෝජිත ආයතනයේ සභාපති අර්ජුන හෙටිටිආරච්චි ඇප මත මුදා හැර තිබෙනවා. ඔහුට රුපියල් ලක්ෂයක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප 02 ක් මත ඔහු මුදා හැරීමට කොළඹ ප්‍රධාන මහාධිකරණ විනිසුරු දමිත් තොටවත්ත මහතා නියෝග කර තිබේ. අර්ජුන හෙට්ටිආරච්චිගේ විදෙස් ගමන් තහනම් කර එය අධිකරණය භාරයට පත් කරන ලෙස ද විනිසුරුවරයා නියෝග කර තිබේ. නෞකාව ආපදාවට ලක්වූ අවස්ථාවේදී කපිතාන්වරයා සමග මව් සමාගම සහ දේශීය නියෝජිතායතනය කරන ලද සන්නිවේදන කටයුතු පිළිබද සොයාබැලීමේදී අනාවරණ වූ තොරතුරු මත අර්ජුන හෙට්ටිආරච්චි අත්අඩංගුවට ගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසයි. අත්අඩංගුවට පත් වීමට පෙර ඔහු අද පෙරවරුවේ අපරාධ පරීක්ෂණ දෙපාර්තමේන්තුවට පැමිණ පැය 02ක පමණ ප්‍රකාශයක් ද ලබා දී තිබෙනවා.", "URL": "https://lankatruth.com/si/?p=118101", "Category": "පුවත්", "Parent URL": null}