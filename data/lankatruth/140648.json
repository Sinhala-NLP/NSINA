{"Source": "Lankatruth", "Timestamp": "October 15, 2022", "Headline": "අණ නොතකා ධාවනය කළ රථයකට පොලිසියෙන් වෙඩිතබයි", "News Content": "අණ නොතකා ධාවනය වූ නීතිවිරෝධී මත්පැන් රැගෙන ගිය මෝටර් රථයකට මාරවිල මරද ප්‍රදේශයේදී පොලීසිය විසින් වෙඩිතැබීමක් සිදුකර තිබේ. එම රථය මාරවිල මරද ප්‍රදේශයේදී වළහපිටිය දෙසට ධාවනය වී ඇති අතර එය පසුපස හඹාගිය පොලීසිය එහි පිටුපස රෝදයට වෙඩි ප්‍රහාරයක් එල්ලකර ඇත. වෙඩිදීමෙන් රථය රියදුරුගේ පාලනයෙන් ගිලිහී මාර්ගයෙන් ඉවතට පැන විදුලි රැහැන් කණුවක ගැටී නතරවී තිබේ. පසුව පොලීසිය විසින් රථයේ රියදුරුව අත්අඩංගුවට ගෙන තිබේ. රථය පරීක්ෂා කිරීමේදී එහි නීතිවිරෝධී මත්පැන් බෝතල් 125ක් තිබූ බව පොලීසිය සඳහන් කරයි.", "URL": "https://lankatruth.com/si/?p=140648", "Category": "පුවත්", "Parent URL": null}