{"Source": "Lankatruth", "Timestamp": "March 17, 2019", "Headline": "චීන බැංකුවකින් ඩොලර් බිලියනයක ණයක්", "News Content": "මධ්‍යම අධිවේගී මාර්ගයේ ඉදිරිකිරීම් සඳහා චීනයේ එක්සිම් බැංකුවෙන් ණය මුදල් ලබාදීමට එකඟවී ඇතැයි රජයේ ආරංචි මාර්ග සඳහන් කරයි. වසර හතරක සාකච්ඡාවලින් අනතුරුව ඇමරිකානු ඩොලර් බිලියනයකට ආසන්න ණය මුදලක් ලබාදීමට එක්සිම් බැංකුව තීරණය කර ඇති බවත් මෙම ප්‍රමාදය මගින් අධිවේගී මාර්ගයේ ඇස්තමේන්තුගත මුදල රුපියල් බිලියන 12කින් ඉහළ ගොස් ඇති බවත් රජය පවසයි. චීනයේ එක්සිම් බැංකුව සහ මෙරට රජය අතර පැවති සාකච්ඡාවලින් අනතුරුව ඩොලර් බිලියනයක ණය මුදලක් සඳහා පසුගිය සතියේ අත්සන් තැබීමට දෙපාර්ශ්වය එකඟ වී ඇත. මෙරට පැවති දේශපාලන අස්ථාවර භාවය, මූල්‍ය තත්වය කඩාවැටී පැවතීම සහ ඍනාත්මක වාර්තා මෙම ණය මුදල ලබාගැනීම වසර හතරක් දක්වා ප්‍රමාදවීමට බලපෑබව රාජ්‍ය ව්‍යාපාර, කන්ද උඩරට උරුමය සහ මහනුවර සංවර්ධන අමාත්‍ය ලක්ෂ්මන් කිරිඇල්ල පැවසිය.", "URL": "https://lankatruth.com/si/?p=70549", "Category": "පුවත්", "Parent URL": null}