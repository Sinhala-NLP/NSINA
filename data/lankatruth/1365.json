{"Source": "Lankatruth", "Timestamp": "February 13, 2012", "Headline": "මේ සතිය කොටස් වෙළදපොළට තීරණාත්මකයි", "News Content": "ඉතිහාසයේ ඉහළම මිලකින් පෙට්‍රල් සහ ඩීසල් මිල වැඩිකිරීම අර්බුදයට ගොස් තිබෙන කොටස් වෙළදපොළටද අද දිනයේ දැඩි බලපෑමක් එල්ලකරනු ඇති බව‍ට අනතුරු ඇගවේ. පසුගිය වසරේ මෙම කාලය හා සසදනවිට මෙම වසරේ සමස්ථ කොටස් මිල දර්ශකය 35%කින් පමණ අඩුවී ඇති අතර මිලංකා මිල දර්ශකයද 23%කින් පමණ අඩුවී ඇත. මෙම වසරේ ගෙවීගිය සති 6 ඇතුලත පමණක් 11%ට ආසන්න ප්‍රමාණයකින් කොටස් වෙළදපොළ බිදවැටී ඇත. මෙම සම්ස්ත කොටස් වෙළදපොළ හැසිරීම කෙරෙහි තෙල් මිල විශාල වශයෙන් වැඩිකිරීම සහ රුපියලේ විදේශීය අගය අවප්‍රමාණයවීම මෙම සතියෙන් ආරම්භ වන කොළඹ කොටස් වෙළදපොළ ගනුදෙනු කෙරෙහි දැඩි සෘණාත්මක බලපෑමක් ඇති කරනු ඇතැයි කොටස් වෙළදපොළ විශ්ලේශකයෝ පුරෝකථණය කරති. කොටස් වෙළදපොළ දිගින් දිගටම පිරිහීම වලක්වාගැනීමේ උපක්‍රමයක් වශයෙන් තැරැවුකාර සමාගම්වල ප්‍රාග්දනය මෙන් තුන්ගුණයක ණය ලබාගැණීමට ආණ්ඩුව ඉඩකඩ සැලසීය. එහෙත් එම උපක්‍රමයද මේ දක්වා කිසිසේත්ම සාර්ථකවී නැත. ආශ්‍රිත පුවත් කොළඹ කොටස් වෙළදපොල හාන්සියි රුපියල තවදුරටත් බාල්දුයි  කොටස් වෙළදපොල රැකගන්න ආර්ථිකය බිලි දෙයි! කොටස් වෙළදපොල බිදවැටීම සගවයි මූල්‍යපද්ධතිය අනතුරේ රුපියල රැකගන්න විදේශ සංචිත බිලිදෙයි ආර්ථික අර්බුදයෙන් මිදීමට රාජපක්ෂ ආණ්ඩුවෙන් ”වේදනාකාරී ක්‍රියාමාර්ග” සතෙන් සතේ ඉතිරි කරල බහිරවයාට පිදීම ! ඉහළ පොලියට IMF ණය ගනියි ? බැංකු, මූල්‍ය ආයතන පාලනය මහ බැංකුවෙන් ගිලිහෙයි", "URL": "https://lankatruth.com/si/?p=1365", "Category": "ආර්ථික පුවත්", "Parent URL": null}