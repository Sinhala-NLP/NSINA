{"Source": "Lankatruth", "Timestamp": "February 12, 2012", "Headline": "දීපිකාට බොලිවුඞ් වලට වඩා හොලිවුඞ් ලොකු වෙයි", "News Content": "තම නවතම සිනමා නිපැයුම වන රේස්-2 සිනමා පටය රූගත කිරීමේ සියළු කටයුතු සූදානම් කර තිබියදී සුපිරි බොලිවුඞ් නිළි දීපිකා පදුකොන් ඉන් ඉවත්වීමට තීරණය කර ඇතැයි එම සිනමාපටයේ නිෂ්පාදක රමේෂ් තුරානි විසින් ඉන්දීය සිනමා සහ රූපවාහිනි ශිල්පින්ගේ සංගමයට පැමිණිලි කර ඇත. තමන්ට හොලිවුඞ් සිනමා පටයක රගපෑමට අවස්ථාවක් උදාවී ඇති බැවින් රේස්-2 සිනමා පටයේ රූගත කිරීම් වලින් ඉවත්වීමට තිරණය කල බව දීපිකා පවසයි. සිය වසර 25 ක සිනමා ඉතිහාසයේ කිසිම දිනක මෙවන් අප‍්‍රසන්න අත්දැකීමක් අත්විදින්නට නොලැබූ බව රේස්-2 නිෂ්පාදක රමේෂ් තුරානී වැඩිදුරටත් පවසයි. කෙසේ වෙතත් 60 දශකයේ ඉන්දීය නිළි රැජින ලෙස විරුදාවලිය ලත් රේඛා බී බී සී ගුවන්විදුලි වැඩසටහනකදී තමන් හොලිවුඞ් සිනමාපට වල රගපැමට නොයන්නේ මන්දැයි ඇසූ පැනයකට පිළිතුරු දෙමින් ප‍්‍රකාශ කලේ අනුන්ගේ නිවසක මෙහෙකාරියක් වනවාට වඩා තමන්ගේ නිවසේ රැජිනක ලෙස දිවි ගෙවීමට තමන් කැමති බවයි.", "URL": "https://lankatruth.com/si/?p=1351", "Category": "කලා පුවත්", "Parent URL": null}