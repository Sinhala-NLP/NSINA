{"Source": "Lankatruth", "Timestamp": "November 16, 2020", "Headline": "තවත් කොරෝනා මරණ 03ක්", "News Content": "මෙරට තවත් කොවිඩ් – 19 ආසාදිතයින් තිදෙනෙකු ජීවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ මොරටුව ප්‍රදේශයේ පදිංචි අවුරුදු 84ක කාන්තාවක්, කොළඹ 10 ප්‍රදේශයේ පදිංචි අවුරුදු 70ක පිරිමි පුද්ගලයෙක් සහ කොළඹ 13 ප්‍රදේශයේ පදිංචි අවුරුදු 75ක පිරිමි පුද්ගලයෙකි. මින් එක් අයෙකු නිවසේදීම ජීවිතක්ෂයට පත්ව ඇති අතර තවත් මරණයක් සිදුව ඇත්තේ අසාධ්‍ය වීම හේතුවෙන් කොළඹ ජාතික රෝහලට ඇතුළත් කරන අවස්ථාවේදීය. අනෙක් පුද්ගලයා ජීවිතක්ෂයට පත්ව ඇත්තේ කොළඹ IDH රෝහලේ ප්‍රතිකාර ලබමින් සිටියදීය. මෙම මරණ තුනද සමග මෙරට සිදුවූ සමස්ත කොවිඩ් ආසාදිත මරණ ගණන 61ක් දක්වා ඉහළ ගොස් ඇත.", "URL": "https://lankatruth.com/si/?p=100445", "Category": "කොවිඩ් -19 (කොරෝනා ) පුවත්", "Parent URL": null}