{"Source": "Lankatruth", "Timestamp": "April 11, 2019", "Headline": "රංගන දේවප්‍රිය සහ කල්පනා මධුභාෂිනී වෙනිසියුලාවට…", "News Content": "මෙම මස 09,10,11 යන තෙදින තුළ වෙනිසියුලාවෙ කරකාස් හිදී පැවැත්වෙන ලෝක ප්‍රජාතන්ත්‍රවාදී තරුණ සම්මේලනයේ මහාමණ්ඩල රැස්වීම සඳහා සමාජවාදීශිෂ්‍ය සංගමයේ ජාතික සංවිධායක රංගන දේවප්‍රිය මහතාද එක්වී තිබේ. සමාජවාදී ශිෂ්‍ය සංගමයේ හිටපු ජාත්‍යන්තර කටයුතු පිළිබඳ ලේකම් කල්පනා මධුභාෂිනී මෙනවිය ලෝක ප්‍රජාතන්ත්‍රවාදී තරුණ සම්මේලනයේ උප සභාපති ධුරය හොබවයි. මීට සමගමීව ලෝක සාම මණ්ඩලය සහ ලෝක ප්‍රජාතන්ත්‍රවාදී තරුණ සම්මේලනය එක්ව සංවිධානය කරන වෙනිසියුලානු සහයෝගිතා වැඩසටහනටද ඔවුන් සහභාගී වීමට නියමිතය. එය අප්‍රේල් 12,13,14 දිනයන්දී පැවැත්වීමට නියමිත අතර ඒ සදහා ශ්‍රී ලංකාවේ සාමය සහ සහයෝගිතා සංවිධානය (PASOS)නියෝජනය කරමින් ඉතාලියේ ජනතා විමුක්ති පෙරමුණේ සංවිධායක සහ ජවිපෙ මධ්‍යමකාරක සභික සුදත් අධිකාරී මහතාද එක්වීමට නියමිතය.", "URL": "https://lankatruth.com/si/?p=72084", "Category": "පුවත්", "Parent URL": null}