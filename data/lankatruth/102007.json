{"Source": "Lankatruth", "Timestamp": "November 30, 2020", "Headline": "සිරකරුවන්ගේ නොසන්සුන්තාවයට සැබෑ ප්‍රශ්නයක් තියෙනවා… අනුර පාර්ලිමේන්තුවට කියයි…", "News Content": "බන්ධනාගාර සිරකරුවන් නොසන්සුන්කාරී ලෙස හැසිරීමට සැබෑ ප්‍රශ්නයක් තිබෙන බවත් විසඳුම් ලබාදියයුත්තේ එම ප්‍රශ්නයට බවත් පාර්ලිමේන්තු මන්ත්‍රී අනුර දිසානායක මහතා අද (30) පාර්ලිමේන්තුවේදී අවධාරණය කළේය. මහර බන්ධනාගාරයේ සිටින පිරිස රිමාන්ඩ් සිරකරුවන් බවත් ඔවුන් අධිකරණය ඉදිරිපත් නොකර මාස 11කට අධික කාලයක් ගතවී ඇති බවත් එමෙන්ම තමන්ට එම වෛරසය වැළඳේවිදැයි ඔවුන් තුළ සැකයක් ඇති වී තිබෙන බවත් එම සිරකරුවන්ගේ නොසන්සුන්තාවයට සැබෑ ප්‍රශ්නක් තිබෙන බවත් එහිදී අනුර දිසානායක මහතා පෙන්වා දුන්නේය. එම ප්‍රශ්නයට විසඳුම් නොදී ශර්ලොක්ස් හෝම්ස් පන්නයේ කතා ගෙතීමෙන් පලක් නැතැයිද අනුර දිසානායක මහතා අවධාරණය කළේය.", "URL": "https://lankatruth.com/si/?p=102007", "Category": "පුවත්", "Parent URL": null}