{"Source": "Lankatruth", "Timestamp": "July 7, 2021", "Headline": "නැවේ ගින්න ගැන හොයන්න රුපියල් කෝටි 3.5ක් වෙන්කරයි", "News Content": "එක්සපස් ප්‍රර්ල් නැවේ ඇති වූගින්නෙන් සිදු වූ බලපෑම් තක්සේරු කිරීම සඳහා අදාල පර්යේෂණ වියදම් වෙනුවෙන් රුපියල් තුන්කෝටි පනස් හත් ලක්ෂ හැත්තෑදහසක මුදලක් (රු. 35,770,000) වෙන් කර තිබේ. පසුගිය ජූනි 07 වෙනි දින මෙම මුදල පරිපූරක ඇස්තමේන්තුවක් මගින් වෙන් කර ඇත. මෙම පරිපූරක ඇස්තමේන්තුව ඉදිරිපත් කර ඇත්තේ විසිතුරු මසුන්, මිරිදිය මත්ස්‍ය හා ඉස්සන් ඇති කිරීම, ධීවර වරාය සංවර්ධන, බහුදින ධීවර කටයුතු හා මත්ස්‍ය අපනයන රාජ්‍ය අමාත්‍යාංශය මගිනි. අස්තමේන්තු කිරීම සඳහා අදාල පර්යේෂණ වියදම් වෙනුවෙන් පමණක් මෙපන මුදලක් වෙන් කර ගැනීම පිළිබඳව ක්ෂේත්‍රයේ විද්වතුන්ගේ බලවත් අවධානය යොමු වී තිබේ. මේ අතර එම නැව ගිනිගැනීමෙන් ධීවර කටයුතුවලට සිදුවූ බලපෑම වෙනුවෙන් ධීවර පවුල්වලට රුපියල් 5000ක මුදලක් ලබා දීමට ආණ්ඩුව ගත් තීරණය අනුව කොළඹ දිස්ත්‍රික් ලේකම් කාර්යාලය සහ කළුතර දිස්ත්‍රික් ලේකම් කාර්යාලයටද පරිපූරක ඇස්තමේන්තු මගින් මුදල් වෙන් කර ඇත. කොලඹ දිස්ත්‍රික්කය වෙනුවෙන් රුපියල් එක්කෝටි එක් ලක්ෂයක්ද කළුතර දිස්ත්‍රික්කය වෙනුවෙන් රුපියල් හිසිහත්ලක්ෂ පනස් දහසක්ද වෙන්කර තිබේ. මේ අනුව නැව් ගින්න නිසා ධීවර පවුල් දාසය දහසක පමණ ජීවනෝපාය අහිමි වූ බව ආණ්ඩුවේ සංඛ්‍යාලේකනවලින් ප්‍රකාශ කර තිබේ. එහෙත් කළුතර සහ කොළඹ දිස්ත්‍රික්කවලට වෙන්කරන ලද මෙම මුදල ප්‍රමාණවත් වන්නේ පවුල් 2,570කට පමණි.", "URL": "https://lankatruth.com/si/?p=119239", "Category": "පුවත්", "Parent URL": null}