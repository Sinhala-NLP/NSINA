{"Source": "Lankatruth", "Timestamp": "March 23, 2021", "Headline": "ඇමෙරිකාවේ සුපිරි වෙළඳ සැලකට එල්ල කළ ප්‍රහාරයකින් 10ක් මියයයි", "News Content": "එක්සත් ජනපද නගරයක් වන කොලරාඩෝ හි එක්සත් ජනපදයේ බෝල්ඩර් හි සුපිරි වෙළඳසැලකට එල්ල වූ වෙඩි තැබීමකින් පොලිස් නිලධාරියෙකු ඇතුළු පුද්ගලයින් 10 දෙනෙකු මියගොස් තිබේ. මෙම ප්‍රහාරය එල්ල කර තිබෙන්නේ ඊයේ (22) ඇමෙරිකානු වේලාවෙන් පස්වරු 3.00ට පමණය. ප්‍රහාරය එල්ල කරනු ලැබූපුද්ගලයා පොලිසිය අත්අඩංගුවට ගෙන ඇතත් ඔහුගේ නම හෝ වෙඩි තැබීම පිළිබඳ කිසිදු තොරතුරක් මේ දක්වා හෙළිකර නැත. ඩෙන්වර් නගරයට කිලෝමීටර් 45 ක් වයඹ දෙසින් පිහිටි නගරයක් වන බෝල්ඩර් හි ටේබල් මේසා ප්‍රදේශයේ කිංග් සූපර්ස් සුපිරි වෙළඳසැලකදී මෙම ප්‍රහාරය එල්ල කර තිබේ. මීට පෙර පසුගිය 16 වැනි දිනද ජොර්ජියා ප්‍රාන්තයේ පිහිටි ස්පා සම්බාහන මධ්‍යස්ථාන ඉලක්ක කර එල්ල කරනු ලැබූප්‍රහාරයකින් ආසියානු කාන්තාවන් හය දෙනෙකු ඇතුළු අට දෙනෙකු ඝාතනයට ලක්විය. පසුගිය දශකයක පමණ කාලය තුළ ඇමෙරිකාවේ ආයුධ සන්නද්ධ පුද්ගලයින් සිදුකරනු ලැබූසමූහ ඝාතනයන් ගෙන් ආසන්න වශයෙන් පුද්ගලයින් 400ක් පමණ ජීවිතක්ෂයට පත්ව තිබේ.", "URL": "https://lankatruth.com/si/?p=113563", "Category": "විදෙස් පුවත්", "Parent URL": null}