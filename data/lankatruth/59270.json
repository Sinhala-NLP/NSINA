{"Source": "Lankatruth", "Timestamp": "September 13, 2018", "Headline": "පොදු අපේක්ෂක කතා ඉවරයි – විකල්ප වැඩපිළිවෙලක් ඉදිරිපත් කරනවා", "News Content": "මින් ඉදිරියට පොදු අපේක්ෂකයින් නොමැති බවත් ඉදිරියේදී ජනතා විමුක්ති පෙරමුණ විසින් රටට හිතකර ජවිපට අනන්‍ය වූ වැඩපිළිවෙලක් සහිතව විකල්ප මධ්‍යස්ථානයක් ලෙස වැඩ කරන කරන බවත් එම පක්ෂයේ දේශපාලන මණ්ඩල සභික කේ.ඩී. ලාල්කාන්ත මහතා සඳහන් කරයි. “රට හදන, රට රකින, ජනතාවාදි පාලනයක් උදෙසා” මැයෙන් රට පුරා පවත්වනු ලබන ජනහමු දස දහසට සමගාමීව මොණරාගල ප්‍රදේශයේ පැවති ජන හමුවකට එක්වෙමින් ලාල්කාන්ත මහතා මේ බව සඳහන් කර තිබේ. ජනතා විමුක්ති පෙරමුණ මින් ඉදිරියට වෙනත් පුද්ගලවන් හෝ කණඩායම් ජයග්‍රහණය කරවීම සඳහා සහයෝගය ලබානොදෙන බවත් රටට හිතැති, රට දිනවිය හැකි, රට ආරක්ෂා කළ හැකි, ජනතා විමුක්ති පෙරමුණේ නායකත්වය සහිත ජනතාවාදී වැඩපිළිවෙලක් ජයග්‍රහණය කරවීම සඳහා කටයුතු කරන බවද මෙහිදී ලාල් කාන්ත මහතා අවධාරණය කර ඇත.", "URL": "https://lankatruth.com/si/?p=59270", "Category": "පුවත්", "Parent URL": null}