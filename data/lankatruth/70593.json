{"Source": "Lankatruth", "Timestamp": "March 18, 2019", "Headline": "මහින්දට සහය පතා විරුද්ධ පාක්ෂිකයන් බියවැද්දූ මන්ත්‍රී රොෂාන්ට ඇප", "News Content": "පසුගිය ජනාධිපතිවරණ සමයේ පොළොන්නරුව අරලගංවිල ප්‍රදේශයේදී විරුද්ධ පාක්ෂිකයන් බියවැද්දීමේ සිද්ධියකට චෝදනා ලැබූ එක්සත් ජනතා නිදහස් සන්ධාන පාර්ලිමේන්තු මන්ත්‍රී රොෂාන් රණසිංහ ඇතුළු 7 දෙනෙකුට අද(18) පොළොන්නරුව මහාධිකරණය ඇප නියම කළේය. රුපියල් 25,000 බැගින් වූමුදල් ඇප සහ රුපියල් ලක්ෂ 5 බැගින් වූ ශරීර ඇප මත සැකකරුවන් නිදහස් කළේය. හිටපු ජනාධිපති මහින්ද රාජපක්ෂ මහතාගේ ප්‍රචාරක රැස්වීමක සහභාගී වී පැමිණෙමින් සිටියදී ප්‍රතිවිරුද්ධ පක්ෂ කාර්යාලයක් ඉදිරිපිට අහසට වෙඩි තබා පුද්ගලයන් බියවැද්දීම සම්බන්ධව මන්ත්‍රීවරයා ඇතුළු 7 කට එරෙහිව නීතිපතිවරයා විසින් මෙම නඩුව ගොනුකර තිබිණි.", "URL": "https://lankatruth.com/si/?p=70593", "Category": "පුවත්", "Parent URL": null}