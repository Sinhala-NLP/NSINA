{"Source": "Lankatruth", "Timestamp": "July 5, 2021", "Headline": "ජනාධිපති කියන්නේ ඇත්තද? මාලදිවයින දකුණු ආසියාවේ රටක් නෙවෙයිද?", "News Content": "අද දින සිය නිල ට්විටර් ගිණුම හරහා පණිවිඩයක් නිකුත් කරන ජනාධිපති ගෝටාබය රාජපක්ෂ, ඇමරිකානු ෆයසර් එන්නත ලබාගත් දකුණු ආසියාවේ පලමු රට බවට ශ්‍රි ලංකාව පත්වූ බවට ආඩම්බරයෙන් පවසයි. කෙසේ වෙතත් ශ්‍රී ලංකාවට පහලින් පිහිටි දූපත් රාජ්‍යයක් වන මාලදිවයින පවසන්නේ කොවැක්ස් පහසුකම යටතේ පසුගිය මාර්තු 25 දින ඔවුනට ෆයිසර් එන්නත් 5500 ක් ලැබුණු බවත් අප්‍රේල් 11 දින සිට වයස අවුරුදු 16 ට වැඩි අධි අවධානම් වර්ගීකරණයට අයත් පිරිසට එන්නත් කිරීම ඇරඹු බවත්ය. ඒ අනුව ජනාධිපති මාධ්‍ය ඒකකය විසින් පාලනය කරනු ලබන ගොටාබය රාජපක්ෂගේ නිල ට්විටර් ගිණුමේ සඳහන් තොරතුර සත්‍යයක් නම් මාලදිවයින දකුණු ආසියානු කලාපයෙන් ඈතට ගසාගෙන ගොස් තිබිය යුතුය.", "URL": "https://lankatruth.com/si/?p=119068", "Category": "කොවිඩ් -19 (කොරෝනා ) පුවත්", "Parent URL": null}