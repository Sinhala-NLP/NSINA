{"Source": "Lankatruth", "Timestamp": "August 2, 2021", "Headline": "කොවිඩ් ආසාදිතයෙකු මහ පාරේ මියැදෙයි", "News Content": "කොවිඩ් – 19 ආසාදිතව රාගම ප්‍රදේශයේ නගර මධ්‍යයේ මහ මග මැරි වැටි සිටි පුද්ගලයෙකුගේ මළ සිරුරක් ඉකුත් 31 දින සොයා ගැනිමට හැකිවු බව රාගම පොලිසිය පවසයි. මෙසේ මිය ගොස් ඇත්තේ රාගම බටුවත්ත සුබසිංහ මාවතේ පදිංචි 62 හැවිරිදි දෙදරු පියෙකු බවට හදුනා ගෙන ඇති බව රාගම පොලිසිය කියයි. කැස්ස සහ සුලු පපුවේ අමාරුවක් නිසා රාගම පෞද්ගලික රෝහලක රැපිඩ් ඇන්ටිජන් පරික්ෂණයකට මුහුණ දි ඇති මෙම පුද්ගලයා එම පරික්ෂණයේදි කෝවිඩි පොසිටිව් පුද්ගලයෙකු බව තහවුරු වි ඇත. ඒ පිළිබදව ලැබි ඇති වෛද්‍ය වාර්තාවත් අතතිව ඔහු එම රෝහලට මිටර් 20ක දුර ප්‍රමාණයකදී මෙසේ මහ මග ඇද වැටි මියගොස් ඇති බව සිද්ධිය සම්බන්ධයෙන් සිදු කළ වැඩි දුර පරික්ෂණ කටයුතුවලදි අනාවරණය වි ඇති බව පොලිසිය පවසයි. මිය ගොස් ඇති පුද්ගලයා කොවිඩ් සඳහා ලබා දෙන පළමු එන්නත ලබා ගෙන දෙවනි මාත්‍රාව ලබා ගැනිමට බලා පොරොත්තු වෙන් සිටි අයෙකු බවද මෙහිදි අනාවරණය වි ඇත. අදාල මෘත ශරීරය රාගම ශික්ෂණ මහ රෝහලට ගෙන ගොස් එහිදි සිදුකරණ ලද PCR පර්ක්ෂණයකදි මිය ගොස් සිටි පුද්ගලයා කොරෝනා වෛරස ආසාදිතයෙකු බවට තහවුරු වුන බව සිද්ධිය සම්බන්ධයෙන් පරික්ෂණ කටයුතු සිදු කළ රාගම පොලීසිය පවසයි. මිය ගොස් ඇති පුද්ගලයාගේ පශ්චාත් මරණ පරික්ෂණ කටයුතු අවසන් විමෙන් පසු ආදාහන කටයුතු සිදු කිරිමට නියමිතය.", "URL": "https://lankatruth.com/si/?p=120765", "Category": "කොවිඩ් -19 (කොරෝනා ) පුවත්", "Parent URL": null}