{"Source": "Lankatruth", "Timestamp": "January 23, 2021", "Headline": "ට්‍රම්ප්ගේ තටු කැපීම ඇරඹේ !", "News Content": "2019 දී තම විරුද්ධවාදියා වූ ජෝ බයිඩන් සම්බන්ධයෙන් විමර්ශනයක් යුක්‍රේනයෙන් ඉල්ලා සිටීම නිසා ඇමරිකන් කොංග්‍රස් සභාව ඔහුට විරුද්ධව දේශාභියෝගයක් ඉදිරිපත් කරන ලදි.එහෙත් සෙනට් සභාවේ බලය හොබවන බහුතරයක් රිපබ්ලිකන් මන්ත්‍රීවරුන් එය ප්‍රතික්‍ෂේප කරනු ලැබිය. ඒ අනුව දෝෂාභියෝගය නිෂ්ප්‍රභා විය. බලයෙන් පහවීමට පෙර ඔහුගේ පාක්ෂිකයින් විසින් කැපිටෝල් හි සිදුකල ප්‍රහාරයත් සමග කොංග්‍රසයේ ඩිමෝක්‍රටික් කණ්ඩායමේ නායිකා නැන්සි පෙලෝසි විසින් නැවතත් ට්‍රම්ප්ගේ දේශපාලන ජිවිතයම අවසන් කිරීමට නව දෝෂාභියෝගයක් ඉදිරිපත් කරන ලද්දේ “කැරලි ගැසීමට අනුබල දීම” යන චෝදනාව ඉදිරිපත් කරමිනි. ට්‍රම්ප් ඇමරිකාවේ ජනාධිපති බවට පත් වීම අහඹු සිදුවීමක් නොවේ. 2008 දී ඩොලර් බිලියන 600 ක පාඩුවක් සිදුකල ආර්ථික අර්බුධයේදී (subprims) ඊට වගකිවයුතු පුද්ගලයින්ට දඬුවම් නොදීම හා තව දුරටත් කිසිදු පාලනයකින් තොරව wall street ආයෝජකයන්ට හා වෙළඳුන්ට නිදහසේ මුදල් උපයා ගැනීමට ඉඩ සැලසීමත් නිසා ඇමරිකානු ජනතාව ට්‍රම්ප්ව තෝරා ගනු ලැබිණි. කෙසේ වෙතත් ඇමරිකානු ඉතිහාසයේ එහි කොටස් වෙළඳපලට අභියෝග කරනු ලබන හා ආරක්ෂණවාදය තෝරා ගන්නා ජනාධිපතිවරුන්ට එම ධූරයේ වැඩිකලක් රැඳී සිටීමට එහි ඉතිහාසය තුල ඉඩක් ලැබුනේ නැත. ඇමරිකාවේ මධ්‍යම බැංකුව(FED) යනු රටේ ජනාධිපතිවරයාට හෝ කොංග්‍රසයට පාලනය කල හැකි ආයතනයක් නොවන අතර එහි ව්‍යවස්ථාව මගින්ම සහතික කර ඇත්තේ නිදහස් වෙළඳාම හා ලිබරල් ප්‍රතිපත්ති මත රඳා පවතින බවයි. 2008 අර්බුදයේ ප්‍රධාන වගඋත්තරකරුවෙකු වූ Goldman sachs ඩොලර් බිලියන 5ක දඩයක්ද, JP මෝර්ගන් බිලියන 13ක මුදලක් ආපසු ගෙවීමෙන්ද සියලු චෝදනා වලින් නිදහස් වු අතර ඔවුන්ගේ ක්‍රියාවට දඬුවම්දීමක් ඇමරිකානු නීතිය මගින් සිදු වුයේ නැත. විශේෂයෙන්ම රේගන් පාලන කාලයේදී මුල්‍ය වෙළඳපල රජයේ පාලනයෙන් සම්පුර්ණයෙන්ම නිදහස් කරනු ලැබිය. 2008 ආර්ථික අර්බුදය සම්බන්ධයෙන් ඔබාමා පාලනය විසින් පත් කෙරෙනු Eric Holder කොමිසම අවසානයේ පැවසුවේ මුල්‍ය වෙළඳාම සම්බන්ධයෙන් සිදුවන මුල්‍යමය අපරාධ මැඩලීමට ඇමරිකන් නීතියේ කිසිදු ඉඩක් නොමැති බවයි. පසුව ඔබාමා පාලනය විසින් කොටස් වෙළඳපලේ ගැණුම් හා විකිණුම්කරුවන්ගේ අදායම ඩොලර් ලක්ෂ 5කට සීමා කෙරිණි. නමුත් මේ දෙවැනි පියවරද ඇමරිකානු කොටස් වෙළඳපල ඉතා සුක්ෂම ලෙස ඉවත් කර ගනු ලැබුවේ ඇමරිකන් ජනතාවට කොකා පෙන්වමිනි. ට්‍රම්ප්ගේ පාලනය තුලද මෙය වෙනස් නොවූ අතර සිදුවුයේ 2008 ආර්ථික අර්බුදයේ වගඋත්තරකරුවන් ඔහුගේ උපදේශකයින් බවටද පත්වීම පමණි. ඔහුගේ උපදේශක මණ්ඩලයේ 24 දෙනාගෙන් 8 දෙනෙකුම හිටපු බැංකු නිලධාරීන් විය. ට්‍රම්ප්ගේ ආරක්ෂණවාදය හා ආනයන භාණ්ඩවලට බදු අයකිරීම සමග ගැටෙන ප්‍රථම පිරිසද මේ අය වුහ. එසේම රිපබ්ලිකන් පක්ෂයේ ප්‍රධාන මුදල් සපයන්නා වූත්, සුදු ජාතිවාදී හා ඇමරිකාවේ දෙවැනි ප්‍රකෝටිපතියන් වන koch brothers සමග ආරක්ෂණවාදය හේතුවෙන් ගැටුමකට යාම සමහරුන් සලකන්නේ ට්‍රම්ප් විසින් සිදුකරගන්නා ලද සිය දිවි හානි කරගැනීමක් ලෙසයි. ට්‍රම්ප්ගේ මැතිවරණ ප්‍රවාහයට ඊළඟට මුදල් වියදම් කරන මැෂිම බවට පත් වනුයේ (National Rifle Association) හෙවත් එරට ආයුධ විකුණන ව්‍යාපාරික ප්‍රජාවයි. පසුගියදා කැපිටෝලයට පහරදීමට හා ඇමරිකාව පුරා ආයුධ සන්නද්ධ පෙළපාලි සංවිධාන කරනු ලැබුවේ මෙම සංවිධානයයි. ට්‍රම්ප්ගේ ඇදවැටීමත් සමග ඔවුනට එරෙහිව නිව්යෝර්ක් අධිකරණය ආරම්භ කල මුදල් අවභාවිතව පිලිබඳ විමර්ශනය දියත් කිරීමටත් පෙර තමන්ගේ ව්‍යාපාර බංකොලොත් බව දන්වා සංවිධානය විසිරුවා හැර ඇත. මේ වනවිට දේශපාලන, මුල්‍යමය, ව්‍යවස්ථාමය, අධිකරණමය යන සෑම පෙරමුණකින්ම ඇමරිකන් රාජ්‍ය තන්ත්‍රය උත්සහ කරනුයේ ට්‍රම්ප්ගේ දේශපාලන ජීවිතය අවසන් කිරීමට වේ. පසුගිය ජනවාරි 13දා මෙම දේශාභියෝගය එරට පාර්ලිමේන්තුවේදී 232ක් පක්ෂව හා 197ක් විරුද්ධ ලෙස ජයග්‍රහණය කරනු ලැබිණි. ඉන්පසුව මෙම යෝජනාව එන සඳුදා සෙනට් සභාවට ඉදිරිපත් කරනු ලබන අතර එහිදී 2/3ක බහුතරයකින් දේශාභියෝගය සම්මත විය යුතුව ඇත. එය එසේ වුවොත් ට්‍රම්ප්ට 2024 දී ජනාධිපති අපේක්ෂකකම පමණක් නොව ඇමරිකන් රජයේ සේවකයෙකු හෝ වීමට ඇති හැකියාවද අහෝසි වේ. එය එසේ නොවුනහොත් ට්‍රම්ප්ගේ නායකත්වයෙන් සම්ප්‍රදායික පක්ෂ දෙකම ප්‍රතික්ෂේප කරන තුන්වන අන්ත ජාතිවාදී පක්ෂයක් ඇමරිකාවේ බිහිවීම වැළැක්විය නොහැක. ජෝ බයිඩන් ජනාධිපති ප්‍රාප්තිය ඇමරිකානු මුල්‍ය වෙළඳ පල කෙතරම් ප්‍රීතිමත්ව අපේක්ෂා කලාද යත් සුප්‍රකට E-commerce ආයතනය වන amazon දින 100ක් ඇතුලත ඇමරිකන් ජාතිකයන් මිලියන 100ක් සඳහා කොරෝනාවට එරෙහිව වැක්සීන ලබා දිමට අවශ්‍ය මුදල් බයිඩන් පාලනයට සැපයීමට ඊයේ (22) තීරණය කර ඇති බව දන්වා ඇත.", "URL": "https://lankatruth.com/si/?p=109153", "Category": "විදෙස් පුවත්", "Parent URL": null}