{"Source": "Lankatruth", "Timestamp": "November 19, 2020", "Headline": "කොළඹ සිට හැට්න් ගිය තරුණයෙකුටත් කොරෝනා", "News Content": "සිය ඥාතිමිත්‍රාදීන් සමග දීපාවලි උත්සවය සැමරීම සඳහා කොළඹ වැල්ලවත්තේ පසුගිය 10 වනදා සිට හැටන් බගවන්තලාව ප්‍රදේශයේ සිය නිවසට පැමිණි 19 හැවිරිදි තරුණයෙකුට කොවිඩ් – 19 වෛරසය ආසාදනය වී ඇතැයි හඳුනාගෙන තිබේ. ඔහු කොළඹ සිට ලංගම බස් රථයකින් හැටන් වෙත පැමිණ තිබූ අතර එතැන් සිට පෞද්ගලික බස්රථයකින් බගවන්තලාව වෙත පැමිණ තිබිණි. දීපාවලි සැමරීම සඳහා ඥාති නිවෙස් කිහිපයකටම ගොස් ඇති ඔහු මිතුරන් සමග සාදයක්ද පවත්වා ඇතැයි අනාවරණය වී ඇති අතර මේ හේතුවෙන් ඔහුගේ ආශ්‍රිතයින් රැසක් නිරෝධායනයට යොමු කිරීමට සෞඛ්‍ය අංශ පියවර ගගෙන ඇත.", "URL": "https://lankatruth.com/si/?p=100733", "Category": "කොවිඩ් -19 (කොරෝනා ) පුවත්", "Parent URL": null}