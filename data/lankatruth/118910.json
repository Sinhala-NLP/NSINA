{"Source": "Lankatruth", "Timestamp": "July 2, 2021", "Headline": "අද මැති ඇමතිවරු රබර් සීල් එකක් වෙලා – දයාසිරි", "News Content": "අද පාර්ලිමේන්තු මන්ත්‍රීවරු, කැබිනට් ඇමතිවරු රබර් සීල් එකක තත්වයට පත්ව ඇති බවත් බැසිල් රාජපක්ෂ ඇමතිවරයෙකු ලෙස දිවුරුම් දුන්නා යැයි කියලා රටේ ප්‍රශ්න විසඳෙන්නේ නැති බවත් බතික්, අත්යන්ත්‍ර රෙදි හා දේශීය ඇඟළුම් නිෂ්පාදන රාජ්‍ය අමාත්‍ය දයාසිරි ජයසේකර සඳහන් කරයි. ඔහු මේ බව පවසන්නේ ජනාධිපති, අගමැති සොයුරු බැසිල් රාජපක්ෂ පාර්ලිමේන්තු පැමිණීම සම්බන්ධයෙන් මාධ්‍යවේදියෙකු නැගූ ප්‍රශ්නයකට පිළිතුරු ලබා දෙමිණි. කවුරු පාර්ලිමේන්තු ආවත් කවුරු ඇමති වුණත් ප්‍රශ්න එසේම තිබෙන බව කී දයාසිරි ජයසේකර මහතා බැසිල් රාජපක්‍ෂ මහතා ඇමතිවරයකු නොවුවත් පසුගිය කාලයේ ඇමතිවරයකුට වඩා බලතල තිබූ නායකයෙක් බවට පත්වී සිටි බවද ඔහු සඳහන් කරයි. රට තුළ පවතින අර්බුදය තේරුම් නොගෙන ඇමතිකම් බෙදාගැනීමෙන් ප්‍රශ්න විසඳිය නොහැකි බවත් වර්තමානයේ පවතින ප්‍රශ්න ඇතිවුයේ බැසිල් රාජපක්ෂද සිටි ආණ්ඩුවක් තුළ බවත් රාජ්‍ය අමාත්‍ය දයාසිරි ජයසේකර අවධාරණය කරයි.", "URL": "https://lankatruth.com/si/?p=118910", "Category": "පුවත්", "Parent URL": null}