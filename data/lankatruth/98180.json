{"Source": "Lankatruth", "Timestamp": "October 21, 2020", "Headline": "20 ගැන විවාදය අද – විරෝධතා රැසක්", "News Content": "මේ වනවිට පාර්ලිමේන්තුවට ඉදිරිපත්කර තිබෙන ආණ්ඩුක්‍රම ව්‍යවස්ථාවට එක් කිරීමට යෝජනා කර ඇති 20වන සංශෝධන කෙටුම්පත සම්බන විවාදය අද (21) ආරම්භ වීමට නියමිත ය. මෙම විවාදය අද සහ හෙට දෙදින තුළ පැවැත්වීමට නියමිතය. මේ වනවිටත් 20වන ආණ්ඩුක්‍රම ව්‍යවස්ථා සංශෝධන කෙටුම්පතට ආණ්ඩුව තුළින්ම දැඩි විරෝධයක් එල්ල වී තිබේ. විශේෂයෙන් වත්මන් ආණ්ඩුවත්, වත්මන් ජනාධිපති ගෝඨාභය රාජපක්ෂ මහතාත් බලයට ගෙන ඒම වෙනුවෙන් කටයුතු කළ ආගමික නායකයින්, සිවිල් සමාජ ක්‍රියාකාරීන් මෙන්ම ආණ්ඩුවේ ඇමතිවරු මන්ත්‍රීවරු පවා මෙම 20වන සංශෝධනයට යම් යම් වගන්ති කෙරෙහි දැඩි විරෝධයක් එල්ල කර තිබේ. මුරුත්තෙට්ටුවේ ආනන්ද හිමි, බෙන්ගමුනේ නාලක හිමි, ඇල්ලේ ගුණවංශ හිමි ඇතුළු භික්ෂූන් වහන්සේලා සෘජුවම ඉල්ලා සිටින්නේ 20වන සංශෝධනය සම්මත නොකර වහාම හකුලා ගත යුතු බවයි. අමරපුර – රාමඤ්ඤ සාමග්‍රි මහා සංඝ සභාවත් කතෝලික රදගුරු සම්මේලනයත් මේ වනවිට මෙම 20වන සංශෝධනයට සිය විරෝධය දැඩි සේ පල කර තිබේ. ආණ්ඩුව මෙම සංශෝධනය සම්බන්ධ විවාදය ආරම්භ කරන්නේ එවන් පසුබමක් තුළය.", "URL": "https://lankatruth.com/si/?p=98180", "Category": "පුවත්", "Parent URL": null}