{"Source": "Lankatruth", "Timestamp": "April 1, 2012", "Headline": "සැණකෙළිය හමාරයි", "News Content": "(ඡායාරූප සංස්කරණය) සබරගමුව පළාත් සභාව සංවිධානය කරන ”දිරි උදානය” සැණකේළිය නවතා දමා ඇතැයි වාර්තාවේ. මාරතු 29 වනදා සිට 31 වනදා දක්වා එය පවත්වන බව පුචාරය කරමින් පොස්ටර් සහ බැනර් ප්‍රදර්ශණය කර තිබී ඇති අතර ඒ සදහා රාජ්‍ය හා පෞද්ගලික අංශයේ ආයතන රැසකට ප්‍රදර්ශණකුටිවල මිල ගණන් සහ පැවැත්වෙන දින පිළිබදව දන්වා ලිපිද යවා ඇත. ඒ අනුව මහවැලි, වනසංරක්ෂණ, උක් පර්යේෂණ සහ පළාත් අත්කම් නිශ්පාදන (පේෂකර්ම) වැනි ආයනවලින් ප්‍රදර්ශණ කුටි සංවිධානය කිරීමට 29වන දින පැමිණ ඇත. එදින ඔවුන්ට පවසා ඇත්තේ එය 30 වනදාට කල් දමන බවයි. 30වෙනි දන නැවත පවසා ඇත්තේ 31 දින ආරම්භ වන බවය. එහෙත් 31 දින පවසා ඇත්තේ එය අප්‍රේල් 01 සිට 04වනදා දක්වා පැවැත්වෙන බවය. ඉන් පසුව අපේක්ෂිත මහජනතාව ප්‍රදර්ශණය නැරඹීමට නොපැමිණෙන හෙයින් එය නවතා දමා ඇති බව හෙලිවේ. මෙම ප්‍රදර්ශණයේ අලෙවි කුටි 50ක් සූදානම් කර තිබූ අතර එයින් අලෙවී ඇත්තතේ එක් කුටියක් පමණි. එම එකම කුටය ලබාගත් උක්කර්මාන්ත කරුවන්ට දන්වා ඇත්තේ අදින් (1) මෙම ප්‍රදර්ශණය නවතා දමන බවයි. ඔවුන් රුපියල් 10000ක් ගෙවා මෙම කුටිය ලබාගෙන ඇත. සබරගමුව පළාත්සභවේ ප්‍රධාන අමාත්‍ය මහීපාල හේරත්ගේ සංකල්පනාවකට අනුව ඇඹිලිපිටිය මහවැලි ක්‍රීඩාංගනයේ මෙ පැවැත්වීමට සංවිධානයකරන ලද්දේ එම පළාත් සභා මන්ත්‍රී උපාලි වීරසිංහ මහතාය.", "URL": "https://lankatruth.com/si/?p=1961", "Category": "පුවත්", "Parent URL": null}