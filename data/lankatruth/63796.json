{"Source": "Lankatruth", "Timestamp": "November 21, 2018", "Headline": "පාර්ලිමේන්තුවේ මහජන සහ ප්‍රභූ ගැලරි සිකුරාදාත් වැසෙයි", "News Content": "සිකුරාදා (23) පැවැත්වෙන පාර්ලිමේන්තු සැසිවාරයේදී මහජන ගැලරිය සහ ප්‍රභූ ගැලරිය වසා දැමීමට තීරණය කර තිබේ. පසුගිය දිනයන්හිදී පාර්ලිමේන්තුව රැස්වීමෙන් පසු එහි ඇති වු කලහකාරී තත්ත්වය හේතුවෙන් පසුගිය 19වනදා පාර්ලිමේන්තුව රැස් වු මොහොතේ මහජන ගැලරිය විවෘත නොකෙරුණු අතර නියෝජ්‍ය කතානායකවරයා විසින් 23 වැනිදා තෙක් පාර්ලිමේන්තුව කල් තැබීය. යළි ලබන සිකුරාදා පාර්ලිමේන්තුව රැස්වන අවස්ථාවේදී මහජන ගැලරිය සහ ආරාධිත ප්‍රභූන් සඳහා වන ගැලරිය වසා දැමීමට පියවර ගෙන ඇති බව පාර්ලිමේන්තු ආරංචි මාර්ග පවසයි. පසුගිය ඔක්තොම්බර් 26 වනදා මෛත්‍රීපාල සිරිසේන ජනාධිපතිවරයා විසින් ප්‍රජාතන්ත්‍රවිරෝධී ලෙස මහින්ද රාජපක්ෂ මහතා අගමැතිවරයා බවට පත් කරමින් සිදු කළ සදාචාර විරෝධී කුමන්ත්‍රණකාරී කියාවලිය හේතුවෙන් මෙලෙස පාර්ලිමේන්තුවේ ගැටුම් ඇතිවී තිබෙන අතර එවැනි තත්වයකට රට පත් කිරීම සම්බන්ධයෙන් ජනාධිපතිවරයා වගකිවයුතුය.", "URL": "https://lankatruth.com/si/?p=63796", "Category": "පුවත්", "Parent URL": null}