{"Source": "Lankatruth", "Timestamp": "December 9, 2022", "Headline": "රනිල්ගේ අයවැය හීන බොරු – තවත් රතු එලියක්", "News Content": "රනිල් වික්‍රමසිංහ ලබන වසර වෙනුවෙන් ඉදිරිපත් කල අයවැය තුල සුබදායී ප්‍රවණතා බොහෝමයක් ඇති බව ආන්ඩුව ප්‍රකාශ කලද ඔක්තෝම්බර් මාසයේ අපනයන ආදායම ඩොලර් මිලියන 141 කින් බිඳවැටී බරපතල අනතුරු ඇඟවීමේ සංඥාවක් නිකුත් වී තිබේ. ශ්‍රී ලංකා මහ බැංකුව විසින් නිකුත් කල නවතම නිවේදනයකින් අපනයන ආදායම් බිඳවැටීම පිළිබඳ තොරතුරු හෙලි වී තිබේ. පසුගිය වසරේ ඔක්තෝම්බර් මාසයේදී ඩොලර් මිලියන 1192 අපනයන ආදායමක් උපයා ඇති අතර මෙම වසරේදී එය ඩොලර් මිලියන 1051 දක්වා පහත වැටී ඇත. පසුගිය මාස කිහිපය තුල විදේශ රැකියා සඳහා විශාල පිරිසක් රටින් බැහැරව ගියද ඔවුන් මෙරටට එවනු ලබන විදේශ විනිමය ප්‍රමාණය සැලකියයුතු තරමින් වැඩිවී නැත. පසුගිය ඔක්තෝම්බර් මාසයේදී ඩොලර් මිලියන 317ක් එවා තිබූ අතර මේ වසරේදී එය ‌ඩොලර් මිලියන 355ක් දක්වා ඉතාම සුලු වශයෙන් ඉහල ගොස් තිබිණි.", "URL": "https://lankatruth.com/si/?p=142733", "Category": "පුවත්", "Parent URL": null}