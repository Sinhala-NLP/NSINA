{"Source": "Lankatruth", "Timestamp": "May 16, 2022", "Headline": "මහින්ද මෙහෙයවූ මැර ප්‍රහාරයට සතියයි – අත්තඩංගුවට ගෙන ඇත්තේ නගර සභා සේවකයෙකු පමණි", "News Content": "සාමකාමී විරෝධතාකරුවන්ට මයිනා ගෝ ගමදී ගෝඨාගෝ ගමදී ලී සහ යකට පොලුවන් සන්නද්ධ මැරයන් යොදා ප්‍රහාර එල්ල කර සතියක් සම්පූර්ණ වුවද, මේ දක්වා ඒ සම්බන්ධයෙන් අත්තඩංගුවට ගෙන තිබෙන්නේ නගර සභා සේවකයෙකු පමණි. එම තැනැත්තා මොරටුව නගර සභාවේ සේවකයෙකි. ම්ලේච්ඡ ප්‍රහාරයේ යෙදුණු මැයන්ගේ ඡායාරූප සහ වීඩියෝ සාක්ෂ තිබුණ ද පොලිසිය මේ දක්වා එම මැරයන් කිසිවෙකුත් අත්තඩංගුවට ගෙන නැත.  මේ අතර මැර ප්‍රහාරයට මෙහෙයවූ මහින්ද රාජපක්ෂ සහ ප්‍රමුඛදේශපාලකයන් සහ එයට අනුබල දෙමින් ආරක්ෂාව ලබාදුන් බස්නාහිර පළාත බාර ජේෂ්ඨ නියෝජ්‍ය පොලිස්පති දේශබන්දු තෙන්නකෝන් ඇතුළු පිරිස අධිකරණය හමුවට පමුණුවන ලෙස අධිකරණ නියෝගයක් ලබාදී තිබුණ ද අද (16) උදේ වනතෙක් ඒ සම්බන්ධයෙන් කිසිදු ක්‍රියාමාර්ගයක් ගෙන නොතිබිණි.", "URL": "https://lankatruth.com/si/?p=134337", "Category": "පුවත්", "Parent URL": null}