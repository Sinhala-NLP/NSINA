{"Source": "Lankatruth", "Timestamp": "October 16, 2019", "Headline": "බ්‍රසීලයේ සත් මහල් නේවාසික සංකීර්ණයක් කඩා වැටෙයි", "News Content": "බ්‍රසීලයේ – ෆොටලීසා නගරයේ පිහිටා තිබූ වසර 40ක් පමණ පැරණි සත් මහල් නේවාසික සංකීර්ණයක් කඩා වැටී තිබේ. මෙම අනතුරින් එක් අයෙකු මියගොස් ඇති අතර තවත් දස දෙනෙකු පමණ සුන්බුන් අතර සිරවී ඇතැයි අනුමාන කරයි. අනතුරින් 7 දෙනෙකු මුදා ගැනීමට ආරක්ෂක අංශ සමත්ව තිබේ. සුන්බුන් අතර සිරව සිටින්නන් මුදා ගැනීමේ මෙහෙයුම් මේ වනවිට ක්‍රියාත්මක කර ඇති අතර එය ඉතා දුෂ්කර තත්වයක පවතින බව විදෙස් මාධ්‍ය වාර්තා කරයි.", "URL": "https://lankatruth.com/si/?p=83144", "Category": "විදෙස් පුවත්", "Parent URL": null}