{"Source": "Lankatruth", "Timestamp": "February 20, 2013", "Headline": "නීති විද්‍යාල ප්‍රවේශ විභාගයේ විශය නිර්දේශ වෙනස් කිරීම සිසුන් අර්බුදයකට ඇදදැමීමක් – අනුර දිසානායක", "News Content": "නීති විද්‍යාල ප්‍රවේශ විභාගයට මාස හයක්‌ තිබියදී එහි විෂය නිර්දේශය වෙනස්‌ කිරීම නිසා මෙවර විභාගයට පෙනී සිටීමට සූදානම් සිසුන් බරපතළ අපහසුතාවකට ඇද දමා ඇතැයි ජනතා විමුක්ති පෙරමුණේ මධ්‍යමකාරක සභික පාර්ලිමේන්තු මන්ත්‍රී අනුර දිසානායක මහතා ඊයේ (19) පාර්ලිමේන්තුවේදී පැවැසුවේය.   නීති විද්‍යාල ප්‍රවේශ විභාගයට මාස හයක්‌ තිබියදී එහි විෂය නිර්දේශය වෙනස්‌ කිරීම නිසා මෙවර විභාගයට පෙනී සිටීමට සූදානම් සිසුන් බරපතළ අපහසුතාවකට ඇද දමා ඇතැයි ජනතා විමුක්ති පෙරමුණේ මධ්‍යමකාරක සභික පාර්ලිමේන්තු මන්ත්‍රී අනුර දිසානායක මහතා ඊයේ (19) පාර්ලිමේන්තුවේදී පැවැසුවේය.ස්‌ථාවර නියෝග 23/2 යටතේ විශේෂ ප්‍රකාශයක්‌ කරමින් අනුර දිසානායක මහතා මේ බව පැවසූ අතර එය පහතින් පළ වේ.“මේ වනවිට උසස්පෙළ සමත් සිසු සිසුවියන් විශාල පිරිසකට බලපා තිබෙන නීති විද්‍යාල ප‍්‍රවේශ විභාගයේ විෂය නිර්දේශය වෙනස්වීම සම්බන්ධයෙන් මෙම ගරු සභාවේ අවධානය යොමු කිරීමට අපේක්ෂා කරනවා.උසස් අධ්‍යාපනය අපේක්ෂා කරන උසස්පෙළ සමත් සිසු සිසුවියන් විශාල පිරිසකට වෘත්තීමය ක්ෂේත‍්‍රයකට මඟ පෙන්වන ආයතනයක් වන්නේ, ශ‍්‍රී ලංකා නීති විද්‍යාලයයි. මේ සඳහා ඇතුළත් වීමට පවත්වනු ලබන ප‍්‍රවේශ විභාගය සඳහා වසරකට 8000ක පමණ සංඛ්‍යාවක් පෙනී සිටින අතර ඉන් සමත්වන සිසුන් 225ක් පමණ නීති වීද්‍යාලයට ඇතුළත් කර ගැනෙනවා. 1999ට වසරට පෙර මෙම ප‍්‍රවේශ විභාගය භාෂා ප‍්‍රශ්න පත‍්‍රය, බුද්ධි පරීක්ෂණය, සාමාන්‍ය දැනීම යන ක්ෂේත‍්‍රවලින් සමන්විත වුණා. එම විෂය නිර්දේශය ග‍්‍රාමීය පසුබිමකින් පැමිණෙන, අඩු ඉංග‍්‍රීසි දැනුමක් ඇති සිසුන්ට අසාධාරණයක් වන බවට මතුවූ විවේචන හේතුවෙන් නීතියේ ස්වභාවය, භූමිකාව, ප‍්‍රභවය, ආණ්ඩුක‍්‍රම ව්‍යවස්ථාව, කාලීන නෛතික තොරතුරු ආශ‍්‍රීත නීතියේ පසුබිම නම් නව ප‍්‍රශ්න පත‍්‍රයක් හඳුන්වා දෙනු ලැබ මේ වන තෙක් එය ක‍්‍රියාත්මක වූවා.කෙසේ වුවද නීති විද්‍යාලය මේ වන විට, එනම් අගෝස්තු මාසයේ පවත්වනු ලබන විභාගයට මාස 06කට පෙර, නිවේදනය කර ඇත්තේ 2013 ප‍්‍රවේශ විභාගයේ විෂය නිර්දේශය බුද්ධි පරීක්ෂණය, සාමාන්‍ය දැනීම හා භාෂා හැකියා පරීක්ෂණය ලෙස වෙනස් වන බවයි. මෙම හදිසි නිවේදනය 2013 වසරේ විභාගයට පෙනීසිටීම සූදානම් සිසු සිසුවියන් බරපතළ අපහසුතාවකට ඇද දමා තිබෙනවා. ඔවුන් මෙම විභාගයට සූදානම්වීම ඇරඹුවේ පසුගිය වසරේ අගෝස්තු මාසයේ සිටයි. මාස 06ක් පැරණි විෂය නිර්දේශය යටතේ විභාගයට සූදානම් වූ ඔවුන්ට නව විභාගයට සූදානම් වීම සඳහා ඇත්තේ තවත් මාස 06ක් පමණයි. පසුගිය 2012 වසරේ නීති ප‍්‍රවේශ විභාගයේ ප‍්‍රතිඵල සම්බන්ධයෙන් මහත් ආන්දෝලනාත්මක තත්වයක් ඇති වූ පරිසරයක් තුළ බොහෝ දෙනෙකුගේ බලාපොරොත්තුව වී තිබුණේ මෙවර විභාගය සඳහා හොඳින් පෙනී සිටීමයි. කෙසේ වුවද නීති විද්‍යාලයේ නව තීරණය අනුව පසුගිය වසරවල විභාගයට පෙනී සිටි සහ 2013 වර්ෂයේ පළමුවරට විභාගයට පෙනී සිටින සිසු සිසුවියන් බලවත් මානසික පීඩාවකට පත්ව තිබෙනවා.මෑත කාලීන විභාග ක්ෂේත‍්‍රයේ අර්බුදකාරී තත්වයන් නිතර පැන නගිමින් තිබෙනවා. මෙවැනි තත්වයන්ට හේතු වී තිබෙන්නේ, එම ක්ෂේත‍්‍රවල හිතුවක්කාරී හා අත්තනෝමතික තීන්දු තීරණයි. ඒවා එක් අයෙකුගේ හෝ කිහිප දෙනෙකුගේ ක‍්‍රියාකලාපයන්හි ප‍්‍රතිඵල වුවද විශාල තරුණ පිරිසකගේ ජීවිතවලට බලපානු ලබනවා. සාමාන්‍යයෙන් විභාග බඳු සංකීර්ණ හා සංවේදී ක්ෂේත‍්‍රයක සිදුකරනු ලබන වෙනස්කිරීම් ක්ෂණිකව සිදුකරනු ලබන්නේ නැහැ. විෂය ක්ෂේත‍්‍රයේ විද්වතුන්ගේ නිර්දේශ සහිතව ගනු ලබන තීරණ ප‍්‍රසිද්ධියට පත්කොට ක‍්‍රියාත්මක වීමට අවම වශයෙන් වසර 02ක පමණ කාලයක් ලබාදෙනවා. සැබැවින්ම මෙවැනි ක්ෂේත‍්‍රයක ක්ෂණික අත්හදාබැලීම් සිදුකිරීම මගින් සිසු සිසුවියන්ගේ ජීවිත ඇද දමන්නේ බරපතළ අවදානමකටයි. එය බොහෝකොටම රැකියා විරහිත තරුණ තරුණියන් අපේක්ෂාභංගත්වයට ඇද දමනවා. මෙම තත්වය තුළ නීති විද්‍යාල ප‍්‍රවේශ විභාගයේ සිදු කරනු ලබන විෂය නිර්දේශ වෙනස්කම් කිසිදු සිසු කොටසක් අසාධාරණයට ලක් නොවන ලෙසට සංශෝධනය කිරීම සඳහාත් එම වෙනස්කම් කඩිමුඩියේ 2013 වසරේ සිදුනොකර පසුව සිදු කිරීම සඳහාත් පියවර ගැනීමට මෙම ගරු සභාව මැදිහත්විය යුතු යැයිද යෝජනා කරනවා.මේ අනුව පැන නගින පහත ප‍්‍රශ්නවලට අදාල අමාත්‍යවරයා මෙම සභාව හමුවේ පිළිතුරු දෙනු ඇතැයි අපේක්ෂා කරනවා.01 ශ‍්‍රී ලංකා නීති විද්‍යාල ප‍්‍රවේශ විභාගයේ විෂය නිර්දේශ වෙනස්කමේදී 1999ට පෙර පැවති පැරණි ක‍්‍රමවේදය කරා ආපසු යාමේ පදනම කුමක්ද?02 නව විෂය නිර්දේශය සකස් කරන ලද්දේ කවුරුන් විසින්ද? ඒ සඳහා සලකා බලන ලද්දේ කවර විද්වතුන්ගේ නිර්දේශයන්ද?03. නව විෂය නිර්දේශ සංශෝධනය මගින් නාගරික හෝ ග‍්‍රාමීය සිසු කොටස්වලට විශේෂ වාසිදායක තත්වයක් හෝ අසාධාරණයක් සිදුවීමට ඉඩක් නොමැතිද?04. විභාගයට මාස 06ක් තිබියෙදී වෙනස්කම් සිදුනොකොට විෂය නිර්දේශ සංශෝධන පසුවට කල්තැබීමට කටයුතු නොකරන්නේ මන්ද?” නීති විද්‍යාල ප්‍රවේශ විභාගයට මාස හයක්‌ තිබියදී එහි විෂය නිර්දේශය වෙනස්‌ කිරීම නිසා මෙවර විභාගයට පෙනී සිටීමට සූදානම් සිසුන් බරපතළ අපහසුතාවකට ඇද දමා ඇතැයි ජනතා විමුක්ති පෙරමුණේ මධ්‍යමකාරක සභික පාර්ලිමේන්තු මන්ත්‍රී අනුර දිසානායක මහතා ඊයේ (19) පාර්ලිමේන්තුවේදී පැවැසුවේය. නීති විද්‍යාල ප්‍රවේශ විභාගයට මාස හයක්‌ තිබියදී එහි විෂය නිර්දේශය වෙනස්‌ කිරීම නිසා මෙවර විභාගයට පෙනී සිටීමට සූදානම් සිසුන් බරපතළ අපහසුතාවකට ඇද දමා ඇතැයි ජනතා විමුක්ති පෙරමුණේ මධ්‍යමකාරක සභික පාර්ලිමේන්තු මන්ත්‍රී අනුර දිසානායක මහතා ඊයේ (19) පාර්ලිමේන්තුවේදී පැවැසුවේය. ස්‌ථාවර නියෝග 23/2 යටතේ විශේෂ ප්‍රකාශයක්‌ කරමින් අනුර දිසානායක මහතා මේ බව පැවසූ අතර එය පහතින් පළ වේ. “මේ වනවිට උසස්පෙළ සමත් සිසු සිසුවියන් විශාල පිරිසකට බලපා තිබෙන නීති විද්‍යාල ප‍්‍රවේශ විභාගයේ විෂය නිර්දේශය වෙනස්වීම සම්බන්ධයෙන් මෙම ගරු සභාවේ අවධානය යොමු කිරීමට අපේක්ෂා කරනවා. උසස් අධ්‍යාපනය අපේක්ෂා කරන උසස්පෙළ සමත් සිසු සිසුවියන් විශාල පිරිසකට වෘත්තීමය ක්ෂේත‍්‍රයකට මඟ පෙන්වන ආයතනයක් වන්නේ, ශ‍්‍රී ලංකා නීති විද්‍යාලයයි. මේ සඳහා ඇතුළත් වීමට පවත්වනු ලබන ප‍්‍රවේශ විභාගය සඳහා වසරකට 8000ක පමණ සංඛ්‍යාවක් පෙනී සිටින අතර ඉන් සමත්වන සිසුන් 225ක් පමණ නීති වීද්‍යාලයට ඇතුළත් කර ගැනෙනවා. 1999ට වසරට පෙර මෙම ප‍්‍රවේශ විභාගය භාෂා ප‍්‍රශ්න පත‍්‍රය, බුද්ධි පරීක්ෂණය, සාමාන්‍ය දැනීම යන ක්ෂේත‍්‍රවලින් සමන්විත වුණා. එම විෂය නිර්දේශය ග‍්‍රාමීය පසුබිමකින් පැමිණෙන, අඩු ඉංග‍්‍රීසි දැනුමක් ඇති සිසුන්ට අසාධාරණයක් වන බවට මතුවූ විවේචන හේතුවෙන් නීතියේ ස්වභාවය, භූමිකාව, ප‍්‍රභවය, ආණ්ඩුක‍්‍රම ව්‍යවස්ථාව, කාලීන නෛතික තොරතුරු ආශ‍්‍රීත නීතියේ පසුබිම නම් නව ප‍්‍රශ්න පත‍්‍රයක් හඳුන්වා දෙනු ලැබ මේ වන තෙක් එය ක‍්‍රියාත්මක වූවා. කෙසේ වුවද නීති විද්‍යාලය මේ වන විට, එනම් අගෝස්තු මාසයේ පවත්වනු ලබන විභාගයට මාස 06කට පෙර, නිවේදනය කර ඇත්තේ 2013 ප‍්‍රවේශ විභාගයේ විෂය නිර්දේශය බුද්ධි පරීක්ෂණය, සාමාන්‍ය දැනීම හා භාෂා හැකියා පරීක්ෂණය ලෙස වෙනස් වන බවයි. මෙම හදිසි නිවේදනය 2013 වසරේ විභාගයට පෙනීසිටීම සූදානම් සිසු සිසුවියන් බරපතළ අපහසුතාවකට ඇද දමා තිබෙනවා. ඔවුන් මෙම විභාගයට සූදානම්වීම ඇරඹුවේ පසුගිය වසරේ අගෝස්තු මාසයේ සිටයි. මාස 06ක් පැරණි විෂය නිර්දේශය යටතේ විභාගයට සූදානම් වූ ඔවුන්ට නව විභාගයට සූදානම් වීම සඳහා ඇත්තේ තවත් මාස 06ක් පමණයි. පසුගිය 2012 වසරේ නීති ප‍්‍රවේශ විභාගයේ ප‍්‍රතිඵල සම්බන්ධයෙන් මහත් ආන්දෝලනාත්මක තත්වයක් ඇති වූ පරිසරයක් තුළ බොහෝ දෙනෙකුගේ බලාපොරොත්තුව වී තිබුණේ මෙවර විභාගය සඳහා හොඳින් පෙනී සිටීමයි. කෙසේ වුවද නීති විද්‍යාලයේ නව තීරණය අනුව පසුගිය වසරවල විභාගයට පෙනී සිටි සහ 2013 වර්ෂයේ පළමුවරට විභාගයට පෙනී සිටින සිසු සිසුවියන් බලවත් මානසික පීඩාවකට පත්ව තිබෙනවා.   මෑත කාලීන විභාග ක්ෂේත‍්‍රයේ අර්බුදකාරී තත්වයන් නිතර පැන නගිමින් තිබෙනවා. මෙවැනි තත්වයන්ට හේතු වී තිබෙන්නේ, එම ක්ෂේත‍්‍රවල හිතුවක්කාරී හා අත්තනෝමතික තීන්දු තීරණයි. ඒවා එක් අයෙකුගේ හෝ කිහිප දෙනෙකුගේ ක‍්‍රියාකලාපයන්හි ප‍්‍රතිඵල වුවද විශාල තරුණ පිරිසකගේ ජීවිතවලට බලපානු ලබනවා. සාමාන්‍යයෙන් විභාග බඳු සංකීර්ණ හා සංවේදී ක්ෂේත‍්‍රයක සිදුකරනු ලබන වෙනස්කිරීම් ක්ෂණිකව සිදුකරනු ලබන්නේ නැහැ. විෂය ක්ෂේත‍්‍රයේ විද්වතුන්ගේ නිර්දේශ සහිතව ගනු ලබන තීරණ ප‍්‍රසිද්ධියට පත්කොට ක‍්‍රියාත්මක වීමට අවම වශයෙන් වසර 02ක පමණ කාලයක් ලබාදෙනවා. සැබැවින්ම මෙවැනි ක්ෂේත‍්‍රයක ක්ෂණික අත්හදාබැලීම් සිදුකිරීම මගින් සිසු සිසුවියන්ගේ ජීවිත ඇද දමන්නේ බරපතළ අවදානමකටයි. එය බොහෝකොටම රැකියා විරහිත තරුණ තරුණියන් අපේක්ෂාභංගත්වයට ඇද දමනවා.  මෙම තත්වය තුළ නීති විද්‍යාල ප‍්‍රවේශ විභාගයේ සිදු කරනු ලබන විෂය නිර්දේශ වෙනස්කම් කිසිදු සිසු කොටසක් අසාධාරණයට ලක් නොවන ලෙසට සංශෝධනය කිරීම සඳහාත් එම වෙනස්කම් කඩිමුඩියේ 2013 වසරේ සිදුනොකර පසුව සිදු කිරීම සඳහාත් පියවර ගැනීමට මෙම ගරු සභාව මැදිහත්විය යුතු යැයිද යෝජනා කරනවා. මේ අනුව පැන නගින පහත ප‍්‍රශ්නවලට අදාල අමාත්‍යවරයා මෙම සභාව හමුවේ පිළිතුරු දෙනු ඇතැයි අපේක්ෂා කරනවා. 01 ශ‍්‍රී ලංකා නීති විද්‍යාල ප‍්‍රවේශ විභාගයේ විෂය නිර්දේශ වෙනස්කමේදී 1999ට පෙර පැවති පැරණි ක‍්‍රමවේදය කරා ආපසු යාමේ පදනම කුමක්ද? 02 නව විෂය නිර්දේශය සකස් කරන ලද්දේ කවුරුන් විසින්ද? ඒ සඳහා සලකා බලන ලද්දේ කවර විද්වතුන්ගේ නිර්දේශයන්ද? 03. නව විෂය නිර්දේශ සංශෝධනය මගින් නාගරික හෝ ග‍්‍රාමීය සිසු කොටස්වලට විශේෂ වාසිදායක තත්වයක් හෝ අසාධාරණයක් සිදුවීමට ඉඩක් නොමැතිද? 04. විභාගයට මාස 06ක් තිබියෙදී වෙනස්කම් සිදුනොකොට විෂය නිර්දේශ සංශෝධන පසුවට කල්තැබීමට කටයුතු නොකරන්නේ මන්ද?”", "URL": "https://lankatruth.com/si/?p=6355", "Category": "පුවත්", "Parent URL": null}