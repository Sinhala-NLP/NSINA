{"Source": "Lankatruth", "Timestamp": "February 14, 2021", "Headline": "ජපානයට ප්‍රබල භූකම්පනයක්", "News Content": "මීට සුළු මොහොතකට පෙර ජපානයේ ෆුකුෂිමා අසල රිච්ටර් මාපක 7.1ක ප්‍රබල භූමිකම්පාවක් හට ගෙන ඇත. එම භූමි කම්පනයෙන් අනතුරුව පසු කම්පන 12ක් ඇති වී තිබේ. දැනට වාර්තා වන පරිදි 12 දෙනකු තුවාල ලබා ඇත. මේ වන විට එම ප්‍රදේශයේ විදුලිය විසන්ධි කර ඇති අතර දුම්රිය ඇතුළු ප්‍රවාහන සේවා නතර කර ඇත.භූ විද්‍යා හා පතල් කැණීම් කාර්යාංශය වාර්තා කරන්නේ ශ්‍රී ලංකාවේ මධ්‍යස්ථාන හතරක මෙම භූ කම්පනය සටහන් වී ඇති බවයි. මීට දින දෙකකට කලින් පැසිපික් මුහුදේ රිච්ටර් මාපාංක 7.7, ඉන්දුනීසියාවේ 6.2 භූ කම්පන වාර්තා වූ අතර ඊයේ(12) තජිකිස්ථානයේ රිච්ටර් මාපාංක 5.9ක භූ කම්පාවක් වාර්තා වී තිබුණි. මෙම භූ කම්පනයත් සමග සුනාමි අනතුරු ඇඟවීමක් ද ජපානය විසින් නිකුත් කර ඇත.", "URL": "https://lankatruth.com/si/?p=110578", "Category": "පුවත්", "Parent URL": null}