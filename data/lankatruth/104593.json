{"Source": "Lankatruth", "Timestamp": "December 26, 2020", "Headline": "කොරෝනා වෛරසයේ නව ප්‍රභේදය ගැන වෛද්‍ය සුදත් සමරවීරගෙන් අනතරු ඇඟවීමක්", "News Content": "එංගලන්තයෙන්, ප්‍රංශය ආදී රටවලින් මේ වනවිට වාර්තා වාර්තා වන නව කොවිඩ් -19 වෛරසයේ නව ප්‍රභේදය ශ්‍රී ලංකාවෙන්ද වාර්තාවීමේ ප්‍රවණතාවයක් පවතින බව වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ, විශේෂඥ වෛද්‍ය සුදත් සමරවීර පවසයි. “ඒ ප්‍රභේදය අපේ රට තුළටත් පැමිණීමේ අවදානම තියෙනවා. දිගින් දිගටම අපි මේ ගැන විමසිලිමත් වියයුතුයි. එංගලන්තයේ පැතිරෙන මේ ප්‍රභේදය අපේ රටට පැමිණෙනවා නම් පැමිණෙන්නේ ගුවන්තොටුපොළකින් හෝ වරායකින්. ඒ නිසා විදෙස්ගතව සිට පැමිණෙන පුද්ගලයින් අතරින් රෝගීන් හඳුනාගැනීම, ප්‍රතිකාර අවසන් වනතුරු ඔවුන්ව මනාව වෙන්කර තැබීම ඉතාම අවශ්‍ය වෙනවා. ඒ නිසා අපි ජනතාවගෙන් ඉල්ලා සිටින්නේ සෞඛ්‍ය ආරක්ෂිත උපදෙස් නියමිත පරිදි අනුගමනය කරන්න කියලයි.” යැයි වෛද්‍ය සුදත් සමරවීර වැඩිදුරටත් පවසයි.", "URL": "https://lankatruth.com/si/?p=104593", "Category": "පුවත්", "Parent URL": null}