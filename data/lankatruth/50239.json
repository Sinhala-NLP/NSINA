{"Source": "Lankatruth", "Timestamp": "April 6, 2018", "Headline": "බර ඉසිලීමෙන් ලංකාවට රිදි පදක්කමකුත්", "News Content": "විසි එක්වැනි පොදුරාජ්‍ය මණ්ඩලීය ක්‍රීඩා උළෙලේ අද (06) පැවැති බර ඉසිලීමේ තරගයකදී කිලෝ ග්‍රෑම් 69 ඉසව්වේ රිදී පදක්කමක් දිනාගැනීමට ශ්‍රී ලංකාවේ ඉන්දික දිසානායක සමත් වීතිබේ. ස්නැච් ක්‍රමයට කිලෝ ග්‍රෑම් 137ක් එසවූ ඉන්දික, ක්ලීන් ඇන්ඩ් ජර්ක් ක්‍රමයට කිලෝ ග්‍රෑම් 160ක් ඔසවා තිබේ. ඔහු විසින් ඔසවන ලද මුළු බර ප්‍රමාණය කිලෝ ග්‍රෑම් 297කි. අවසන් උත්සාහයන් දෙකම අසාර්ථක වීම නිසා ඉන්දිකට එම ඉසව්වේ රිදී පදක්කමෙන් සෑහීමකට පත් වීමට සිදුවූ අතර ඔහුට එහි රන් පදක්කම අහිමිවූයේ කිලෝ ග්‍රෑම් 2ක් අඩුවකිනි. එම ඉසව්වේ රන් පදක්කම දිනාගැනීමට වේල්සයේ ගැරිත් එවන්ස් කිලෝ ග්‍රෑම් 299ක් ඉසිලීමට සමත් වූ අතර එහි ලෝකඩපදක්කම ඉන්දියාවේ දීපක් ලතීර් සතුවිය.", "URL": "https://lankatruth.com/si/?p=50239", "Category": "ක්‍රීඩා පුවත්", "Parent URL": null}