{"Source": "Lankatruth", "Timestamp": "April 29, 2021", "Headline": "අහඹු පීසීආර් පරීක්ෂණයේදී ආසාදිතයින් රැසක් හමුවෙයි", "News Content": "අඹගමුව සෞඛ්‍ය වෛද්‍ය නිලධාරි කාර්යාලය මගින් පසුගිය 24 වෙනිදා දින ගිනිගත්හේන කළුගල පොලිස් මුරපොල අසලදි සිදු කරන ලද අහඹු PCR පරික්ෂණ 45 කින් 26 දෙනෙකුට කොවිඩ් 19 වෛරසය අසාදනය වි ඇති බව වාර්තා වේ. අහඹු PCR පරික්ෂණයන්හි වාර්තා අද (29) දින ලැබීමත් සමඟ මේ බව තහවුරු වි ඇතැයි අඹගමුව සෞඛ්‍ය වෛද්‍යය නිලධාරි කාර්යාලයේ මහජන සෞඛ්‍ය පරික්ෂකවරයෙකු පවසා ඇත. මෙම හඳුනාගත් ආසාදිතයින් අඹගමුව, මස්කෙලිය, කොටගල, ලිදුල, බගවන්තලාව යන සෞඛ්‍ය වෛද්‍ය නිලධාරි බලප්‍රදේශයන්ට අයත් බවත් ඔවුන්ගෙන් වැඩි පිරිසක් කොළඹ ඇතුළු දිවයිනේ විවිධ ප්‍රදේශවල රැකියාවන්හි නිරතව සිට වතුකරයේ සිය නිවාස වෙත පැමිණි පිරිසක් බවයි මහජන සෞඛ්‍ය පරික්ෂකවරයා කියා සිටියේ. අසාදිතයන්ගේ ආශ්‍රිතයින් ස්වයං නිරෝධානයට යොමු කර අසාදිතයන් නිරෝධායන මධ්‍යස්ථානයක් කරා යොමු කිරිමට අදාල සෞඛ්‍ය වෛද්‍ය නිලධාරි කාර්යාල බලප්‍රදේශයේ මහජන සෞඛ්‍ය පරික්ෂකවරුන් කටයුතු ආරම්භකර ඇති බව මහජන සෞඛ්‍ය පරීක්ෂකවරයා පවසයි. කෙසේ වෙතත් මෙම ආසාදිතයින් පසුගිය දින කිහිපයේදී මහජනයා සමඟ මුසුව කටයුතු කර ඇති නම් එම ප්‍රදේශයන්හි තත්වය ඉතාමත් අවදානම් මට්ටමකට පැමිණිය හැකිව තිබේ.", "URL": "https://lankatruth.com/si/?p=115644", "Category": "කොවිඩ් -19 (කොරෝනා ) පුවත්", "Parent URL": null}