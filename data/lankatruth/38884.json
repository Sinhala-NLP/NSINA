{"Source": "Lankatruth", "Timestamp": "August 3, 2017", "Headline": "සීදුවේ වෙඩි තැබීමක්", "News Content": "සීදූව ප‍්‍රදේශයේ වංචණික ව්‍යාපාරිකයකු හා තවත් පිරිසක් අතර නොසන්සුන්තාවක් ඇතිව තිබෙන අතර එම වංචණික ව්‍යාපාරිකයා ගිනි අවියකින් වෙඩි තැබීමක්ද සිදුකර ඇති බව පොලිසිය කියයි. සැකකාර ව්‍යාපාරිකයා කලක සිට මිනුවන්ගොඩ කර්මාන්තපුරයේ වාහන කොටස් එක්කර නීතිවිරෝධීව වාහන නිපදවීමේ ජාවාරමක් කර ඇති බව පොලිසිය සඳහන් කරයි. පානදුර වලාන දුෂණ මර්දන ප‍්‍රහාරක බලකාය විසින් මීට මාස කිහිපයකට පෙර එම ස්ථානය වටලා සැකකරු සහ වාහන කොටස් රැසක් පොලිස් බාරයට ගෙන තිබුණි. සැකකරුගෙන් එම වාහන මිලදීගත් පාරිභෝකයින් පිරිසක් එම වාහනවල නීත්‍යානුකූල ලියකියවිලි ඉල්ලා ව්‍යාපාරිකයාගේ කාර්යාලය වටලා නොසන්සුන්කාරි ලෙස හැසිරෙමින් සිටියදී ව්‍යාපාරිකයා මෙම වෙඩි තැබීම සිදුකර ඇති බවද පොලිසිය කියයි. සිද්ධියෙන් තුවාල වුවන් පිළිබද මෙතෙක් වාර්තා වී නොමැත.", "URL": "https://lankatruth.com/si/?p=38884", "Category": "පුවත්", "Parent URL": null}