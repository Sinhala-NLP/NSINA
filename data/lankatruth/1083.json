{"Source": "Lankatruth", "Timestamp": "January 25, 2012", "Headline": "දළදා මාලිගාවට බෝම්බ ගසා අදට වසර 14 යි! ප්‍රධාන සැකකරු ආණ්ඩුවේ නියෝජ්‍ය ඇමතිවරයෙක්", "News Content": "දෙස් විදෙස් බෞද්ධ බැතිමතුන්ගේ මුදුන් මල්කඩක් සේ සැලකෙන මහනුවර ශ්‍රී දළදා මාළිගාවට එල්. ටී. ටී. ඊ. කණ්ඩායමක් විසින් ලොරියක ඇටවූ බෝම්බයකින්විනාශයක්‌ සිදුකර අදට (25 ) වසර 14 ක්‌ සපිරෙයි. 1998 වසරේ ජනවාරි 25 වැනිදා උදෑසන 6.05 ට බෝම්බය පුපුරුවා හැරීමෙන් බැතිමතුන් ඇතුළු දොළොස්‌ දෙනකුගේ ජීවිතද බිළිගනිමින් මෙම බෝම්බ ප්‍රහාරය එල්ලවිය. ඒ පිළිබදව පැවති නඩු විභාගයකින් පසු එල්. ටී. ටී. ඊ. සාමාජිකයින් බව කියන පුද්ගලයන් දෙදෙනකුට මරණීය දණ්‌ඩනයද මහනුවර මහාධිකරණයේ දී නියමවිය. මෙම බෝම්බ ප්‍රහාරය පිලිබදව එවකට එල්. ටී. ටී. ඊ. නැගෙනහිර නායකයාව සිටි කාරුණා අම්මාන් මහතාට ද චෝදනා එල්ලවී තිබුණු අතර කරුණා අම්මාන් මහතාමේ වන විට ශ්‍රී ලංකා නිදහස් පක්ෂයේ උප සභාපති වරයා වන අතර එක්සත් ජනතා නිදහස් සන්ධාන ආණ්ඩුවේ නැවත පදිංචි කිරීමේ නියෝජ්‍ය අමාත්‍යධූරයදහොබවයි.", "URL": "https://lankatruth.com/si/?p=1083", "Category": "පුවත්", "Parent URL": null}