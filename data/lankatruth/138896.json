{"Source": "Lankatruth", "Timestamp": "September 4, 2022", "Headline": "ශ්‍රී ලංකා දැල්පන්දු ක්‍රීඩිකාවොත් ජය ගනිති", "News Content": "සිංගප්පූරුවේදී ආරම්භ වු ආසියානු ශූරතා දැල්පන්දු තරගාවලියේ පළමු වටයේ දෙවන තරගය ඊයේ (03) ඉන්දියාව සහ ශ්‍රී ලංකාව අතර පැවැත්වුණි. පළමු අර්ධය අවසානයේ ලකුණු 34ට 2ක් ලෙස පෙරමුණ ගත් ශ්‍රී ලංකා කණ්ඩායම තරගයේ දෙවන අර්ධය නිමාවට පත්වනවිට ලකුණු 58ට 3ක් ලෙස පෙරමුණ ගැනීමට සමත් විය. තුන්වන අර්ධය අවසානයේ ලකුණු 79ට 10ක් ලෙස පෙරමුණ ගත් ශ්‍රී ලංකා කණ්ඩායම තරගයේ අවසන් අර්ධයද පෙරමුණ ගෙන පහසුවෙන් තරගය ජයගත්හ. ඒ අනුව, ආසියානු ශූරතා කාන්තා දැල්පන්දු තරගාවලියේදී ලකුණු 102ට 14ක් ලෙස ඉන්දියාව පරාජය කිරීමට ශ්‍රී ලංකා ක්‍රීඩිකාවන් සමත් වූහ.", "URL": "https://lankatruth.com/si/?p=138896", "Category": "ක්‍රීඩා පුවත්", "Parent URL": null}