{"Source": "Lankatruth", "Timestamp": "March 14, 2012", "Headline": "ධීවරයන්ට ඉන්ධන පොල්ලක් !", "News Content": "(දෙවන සංස්කරණය) මේ වන විට ඉන්ධන සහනාධාරය ලබාගැනීමේ අපේක්ෂාවෙන් හලාවත නගරසභාවට රැස්වී සිටින ධීවරයන් අතර උනුසුම් තත්වයක් හටගෙන තිබේ. අද (14) දින ඉන්ධන සහනාධාරය ලබාදීම සිදුකරන බව ආණ්ඩුවේ බලධාරීන් ධීවරයන්ට පවසා මෙම ස්ථානයට ගෙන්වාගෙන තිබේ. එහෙත් මේ වන විටත් ලියකියවිලි සකස් කරමින් කල්මැරීමේ ක්‍රියාවලියක් ආණ්ඩුව දියත් කර තිබේ. ඒ හේතුවෙන් ධීවරයන් නොසන්සුන්තායට පත්ව සිටී. මෙම ධීවරයින් වැඩිවේලාවක් අදාල නගරසභා භූමියේ රැදී සිටියත් ඉන්ධන සහනාධාරය ලබාදීමට අදාල කූපණය ලබාදී නොමැති අතර එය ලබා ගැනීමට අවශ්‍ය වෙනත් ලියකියවිලි කිහිපයකට ධීවරයන්ගේ දත්ත සටහන් ලබා ගෙන ඇත. එම දත්ත සටහන් ලබා ගන්නා අවස්ථාවේදී එම නිලධාරීන් පවසනු ලබන්නේ තම ඉන්ධන සහනාධාය ලබාගැනීමට ඉන්ධන පිරවුම්හල්වෙත යාමට සිදුවන බවයි. තවමත් එම දත්ත සටහන් ලබාගැනීම සිදුකරමින් පවතී.", "URL": "https://lankatruth.com/si/?p=1755", "Category": "පුවත්", "Parent URL": null}