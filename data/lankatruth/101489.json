{"Source": "Lankatruth", "Timestamp": "November 26, 2020", "Headline": "රංජන්ට බැදුම්කර ඇලෝසියස්ගෙන් ඇමතුමක්…", "News Content": "අලුතින් රූපවාහිනී සහ ගුවන්විදුලි මාධ්‍ය ආයතන ජාලයක් ආරම්භ කිරීම සඳහා තමන්ට අර්ජුන් ඇලෝසියස් දුරකතනයෙන් කතාකළ බව පාර්ලිමේන්තු මන්ත්‍රී රංජන් රාමනායක ඊයේ (25) පාර්ලිමේන්තුවේදී හෙළි කළේය. ජනමාධ්‍ය අමාත්‍යංශය පිළිබඳව අයවැය විවාදයට එක් වෙමින් ඔහු සඳහන් කළේ මෙරට මාධ්‍ය ආයතන බොහොමයක් කළු සල්ලි ව්‍යාපාරිකයින් සතුව තිබෙන බවයි. ආන්දෝලනාත්මක බැඳුම්කර කොල්ලය සිදු කළ පර්පැචුවල් ට්‍රෙෂරීස් සමාගමේ හිමිකරු වන අර්ජුන් ඇලෝසියස්ද මාධ්‍ය ජාලයක් ආරම්භ කිරීමට උත්සාහ කළ බව මේ අනුව රංජන් රාමනායක මන්ත්‍රීවරයා පැවසීය. කොලොම්බියාවේ ජනමාධ්‍ය හැසිරවූයේ ඩෙස්කොබා නම් මත්ද්‍රව්‍ය ජාවාරම්කරුවා බවද ජාත්‍යන්තර තත්වයන් සමග මෙරට මාධ්‍ය අධිකාරීන් පිළිබඳව සංසන්දනය කරමින් මන්ත්‍රීවරයා එම කතාව සිදු කලේය.", "URL": "https://lankatruth.com/si/?p=101489", "Category": "පුවත්", "Parent URL": null}