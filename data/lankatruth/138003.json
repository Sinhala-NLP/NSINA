{"Source": "Lankatruth", "Timestamp": "August 11, 2022", "Headline": "රනිල් බැඳුම්කරේ දෙවෙනි අදියර අරඹයි", "News Content": "බැඳුම්කර කොල්ලයේ ප්‍රධාන ඍජු චූදිතයා වී සිටින අර්ජුන් ඇලෝසියස්ට අයත් ඩබ්ලිව් මෙන්ඩිස් සමාගමේ ඉස්කාගාර තුනක කටයුතු නැවත ආරම්භ කිරීමට මුදල් ඇමති රනිල් වික්‍රමසිංහ අවසර ලබා දී ඇති බව වාර්තා වේ.  එම සමාගම රජයට ගෙවිය යුතු රුපියල් කෝටි සිය ගණනක බදු වංචා කිරීම හේතුවෙන් එහි වානිජ කටයුතු තහනම් කර තිබිණි. අදාළ බදු මුදල කොටස් වශයෙන් ගෙවීමේ පොරොන්දුව මත ඉස්කාගාරවල නිෂ්පාදන කටයුතු නැවත ආරම්භ කිරීමට සුරාබදු දෙපාර්තමේන්තුව බාරව සිටින මුදල් ඇමති රනිල් වික්‍රමසිංහ අවසර ලබාදී තිබේ.  බැඳුම්කර මහා මංකොල්ලය 2015 පෙබරවාරි 27 දින සිදුකරන ලද අතර එවකට මහ බැංකුව රනිල් වික්‍රමසිංහ යටතේ පැවතිනි. එහි අධිපති ලෙස අර්ජුන් මහේන්ද්‍රන් නම් සිංගපූරූ ජාතිකයා පත් කළ අතර ඔහුගේ බෑනා වන අර්ජුන් ඇලෝසියස් එම බැඳුම්කර කොල්ලය මෙහෙය වූ පර්පචුවල් ට්‍රෙෂරීස් සමාගමේ හිමිකරුවා විය.", "URL": "https://lankatruth.com/si/?p=138003", "Category": "ආර්ථික පුවත්", "Parent URL": null}