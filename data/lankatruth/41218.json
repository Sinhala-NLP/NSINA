{"Source": "Lankatruth", "Timestamp": "September 20, 2017", "Headline": "රතුපස්වල සිද්ධියේ රස පරීක්ෂකට යවා ඇත්තේ පාවිච්චි නොකළ ගිණිඅවි", "News Content": "පිරිසිදු පානීය ජලය ඉල්ලූ රතුපස්වල ජනතාවට වෙඩි තැබීමේ සිද්ධියට අදාළව රස පරීක්ෂකරවරයා වෙත යැවූ ගිනි අවි 40 පාවිච්චි කර නොමැති බවට රජයේ රස පරීක්ෂකවරයා දන්වා ඇතැයි අපරාධ පරීක්ෂණ දෙපාර්තමේන්තුව අද (20) අධිකරණයට දන්වා ඇත. මෙම සිද්ධියට අදාළව රක්ෂිත බන්ධනාගාර ගත කරනු ලැබ සිටින යුද හමුදා සාමාජිකයින් දෙදෙනා ලබන 04 වැනි දා තෙක් තවදුරටත් රක්ෂිත බන්ධනාගාර ගත කිරීමට ගම්පහ අතිරේක මහේස්ත්‍රාත් ලලිත කන්නංගර මහතා නියෝග කර තිබේ. කෙසේනමුත් එම වෙඩි තැබීමෙන් පාසල් සිසුන් ඇතුළු තරුණයන් තිදෙනෙකු ජීවිතක්ෂයට පත්වී තවත් පිරිසකට තුවාල සිදු විය. [embedyt] https://www.youtube.com/watch?v=lU_Ds8kEN3M[/embedyt]", "URL": "https://lankatruth.com/si/?p=41218", "Category": "පුවත්", "Parent URL": null}