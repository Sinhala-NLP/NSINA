{"Source": "Lankatruth", "Timestamp": "July 2, 2019", "Headline": "හලාවත සාන්ත මරියා විද්‍යාලයට ජවිපෙන් පරිත්‍යාග", "News Content": "ජනතා විමුක්ති පෙරමුණේ මන්ත්‍රී වැටුප් අරමුදලින් සහ විදෙස්ගත හිතවතුන්ගේ සහයෝගයෙන්, හාලාවත සාන්ත මරියා විද්‍යාලයේ 15න් පහළ වොලිබොල් කණ්ඩායමට අවශ්‍ය සම්පූර්ණ උපකරණ (වොලිබෝල්, නෙට්, ක්‍රීඩා ඇදුම්, පාවහන්, ආරක්ෂක උපාංග) ඇතුළු ක්‍රීඩා උපකරණ පරිත්‍යාගය කිරීම ඊයේ (01) උදෑසන විද්‍යාලයේදී සිදුකර තිබේ. පසුගිය වසරේ 13න් පහළ සමස්ත ලංකා ශූරතාවය හිමිකරගත්තේද මෙම කණ්ඩායම විසිනි. එම අවස්ථාව සදහා හලාවත නගර සභාවේ ජනතා විමුක්ති පෙරමුණේ මන්ත්‍රි ආනන්ද වික්‍රමසිංහ මහතා, ආරච්චිකට්ටුව ප්‍රාදේශීය සභාවේ ජනතා විමුක්ති පෙරමුණේ මන්ත්‍රී අජිත් ගිහාන් මහතා මෙන්ම ආදිසිසුන් වන එමල් පෙරේරා සහ නිමල් පතිරණ යන මහත්වරුන්ද සහභාගී වී තිබේ. ඊට අමතරව විදුහලේ විදුහල්පති තුමා ඇතුළු ගුරු මණ්ඩලයද පාසල් සිසුන් හා දෙමාපියන් ඇතුලු විශාල පිරිසක්ද එයට සහභාගීවී සිටියහ. 15 පහළ ක්‍රිඩා කණ්ඩායමේ සිසුන් හා දෙමාපියන්ගේ ඉල්ලීමකට අනුව මෙම පරිත්‍යාගය සිදුකෙරිණි.", "URL": "https://lankatruth.com/si/?p=76876", "Category": "පුවත්", "Parent URL": null}