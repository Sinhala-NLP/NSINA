{"Source": "Lankatruth", "Timestamp": "December 5, 2020", "Headline": "මුල් මාස 10 තුළ කෝටි 240,000ක් අච්චු ගහලා", "News Content": "මෙම වසරේ ගෙවීගිය මුල් මාස 10 තුළ රුපියල් කෝටි දෙලක්ෂ හතලිස් දහසක මුදල් ප්‍රමාණයක් ආණ්ඩුව මෙරට බැංකුවලින් ණය ගෙන ඇති බව මහ බැංකුවේ හිටපු නියෝජ්‍ය අධිපති ඩබ්.ඒ. විජේවර්ධන මහතා රාවය පුවත්පතට හෙළිකර තිබේ. ඒ මහතා වැඩිදුරටත් ප්‍රකාශ කර ඇත්තේ රුපියල් කෝටි එක්ලක්ෂ අසූ දහසක් බැංකු මගින් සෘජුවම රජය ණය ලබා ගෙන ඇති අතර රාජ්‍ය සංස්ථා, මණ්ඩල, අධිකාරී ඇතුළු රාජ්‍ය ව්‍යවසාය ආයතන තවත් රුපියල් කෝටි 60,000ක් ලබා ගෙන ඇති බවයි. රජයක් මෙසේ බැංකු මූලාශ්‍රවලින් ණය ලබා ගැනීම ”සල්ලි අච්චු ගහනවා” යනුවෙන් ව්‍යවහාරයේ පවතින බව ඒ මහතා පැහැදිලි කර ඇත. මෙම තත්වය නිසා භාණ්ඩ හා සේවා මිල වේගයෙන් ඉහළ යන අතර එය ආර්ථිකයට විශාල තර්ජනයක් බව පෙන්වා දීතිබේ.", "URL": "https://lankatruth.com/si/?p=102491", "Category": "ආර්ථික පුවත්", "Parent URL": null}