{"Source": "Lankatruth", "Timestamp": "November 18, 2021", "Headline": "පදවි ප්‍රාප්තිය ආණ්ඩුවේ දිනමිණටත් අමතක වෙලා", "News Content": "ගෝඨාභය රාජපක්ෂ ජනාධිපති පදවි ප්‍රාප්තියේ දෙවර්ෂ පූර්ණය පිළිබඳව ආණ්ඩුවේ දිනමිණ පුවත්පත සහ දිනපතා නිකුත් වන සියලුම සිංහල පුවත්පත්වලට ප්‍රවෘත්තියක් වී නොමැත. ආනුරාධපුර සඳහිරු සෑය විවෘත කිරීම සහ මහින්ද රාජපක්ෂ ජන්ම දිනය පිළිබඳව ප්‍රවෘත්ති පළකර තිබුණද ජනාධිපති පදවි ප්‍රාප්තිය පිළිබඳව එම පුවත්පත්වල කිසිවක් සඳහන් නොවේ. පසුගිය 14 වෙනිදා නිකුත් කළ සිළුමිණ පුවත්පත් “පදවි ප්‍රාප්තියට වසර දෙකයි” යනුවෙන් අතිරේකයක් පළ කර තිබීම හැර වෙනත් කිසිදු සිහිපත් කිරීමක් සිදුකර නොතිබිණි. නමුත් පළවෙනි පදවි ප්‍රාප්තිය පිළිබඳව විශාල ප්‍රචාරයක් ලබාදුන් අතර මහින්ද රාජපක්ෂ ජනාධිපති ධුරය දැරූ සමයේදී ඔහුගේ පදවි ප්‍රාප්ති බෙහෙවින් උත්කර්ශයට නංවා තිබිණි. ගෝඨාභය රාජපක්ෂගේ ගෙවී ගිය දෙවසරක පාලනය පිළිබඳව කැබිනට් ඇමතිවරුන් පවා කිසිවක් ප්‍රකාශ නොකර සිටීමේ තත්වයක් මේ දිනවල පැවැත්වෙන අයවැය විවාදයේදීද ප්‍රදර්ශනය වේ.", "URL": "https://lankatruth.com/si/?p=125911", "Category": "පුවත්", "Parent URL": null}