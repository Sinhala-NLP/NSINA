{"Source": "Lankatruth", "Timestamp": "October 1, 2017", "Headline": "සරනාගතයින්ට හින්සා කළ තවත් 04ක් රක්ෂිත බන්ධනාගාරයට", "News Content": "මියන්මාර ජාතික සරණාගතයින් පිරිසක් රඳවා සිටි ගල්කිස්ස නිවසක් අසල නොසන්සුන්කාරී ලෙස හැසිරෙමින් නිවසට ගල්මුල් ප්‍රහාර එල්ල කිරිම සම්බන්ධයෙන් අත්අඩංගුවට ගත් සැකකරුවන් සිව් දෙනා ලබන නව වැනි දා තෙක් රක්ෂිත බන්ධනාගාර ගතකරන ලෙස ගල්කිස්ස මහේස්ත්‍රාත් අධිකරණය අද (01) නියෝග කර තිබේ. අත්අඩංගුවට ගත් සැකකරුවන් අතර කාන්තාවක් ද සිටින අතර ඔවුන් මීතොටමුල්ල, ගනේමුල්ල ,නාවල සහ එඩේරමුල්ල යන ප්‍රදේශවල පදිචිකරුවන්ය. ඔවුන් සිව් දෙනා හඳුනාගැනීමේ පෙරට්ටුවකට ඉදිරිපත් කිරීමටද නියමිතය.", "URL": "https://lankatruth.com/si/?p=41710", "Category": "පුවත්", "Parent URL": null}