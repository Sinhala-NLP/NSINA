{"Source": "Lankatruth", "Timestamp": "March 24, 2012", "Headline": "නායකත්ව පුහුණුවේදී සිසුන් 553ක් ආබාධයන්ට ලකවුනා – ඇමැති එස්‌. බී.", "News Content": "නායකත්ව පුහුණුවේදී විශ්වවිද්‍යාල ශිෂ්‍ය ශිෂ්‍යාවන් 553 ක්‌ ආබාධයන්ට ලක්‌ව ඇතැයි උසස්‌ අධ්‍යාපන ඇමැති එස්‌. බී. දිසානායක මහතා ඊයේ (23) පාර්ලිමේන්තුවේදී ප්‍රකාශ කළේය. මේ අය අතුරින් උණ රෝගයට ශිෂ්‍ය ශිෂ්‍යාවන් 294 ක්‌ද බෝවන රෝගවලට සිසුන් 06 දෙනෙකු ද පුහුණුව කාලයේදී ගොදුරු වූ බවද ඇමැතිවරයා ප්‍රකාශ කළේය. ශිෂ්‍ය ශිෂ්‍යාවන් දෙදෙනෙක්‌ මෙම පුහුණුවේදී අස්‌ථි බිඳීම්වලට ලක්‌වූ බවද උදරාබාධයන්ට සිසුන් විසි දෙනකු සහ තවත් සුළු ආබාධයන්ට 231 දෙනෙකු ගොදුරුවී ඇතැයිද එස්‌. බී. දිසානායක මහතා ප්‍රකාශ කළේය. මෙම පුහුණුවීම් කාලයේදී කිසිම සිසුවෙකු මරණයට පත්වූයේ නැතැයි කී ඇමැතිවරයා පුහුණු කාලයේ රෝගීවූ දරුවන් නැවත නිවෙස්‌ වෙත කැඳවා ගෙන යැම සඳහා දෙමවුපියන් විසින් ඉල්ලීම් කර තිබූ බවද කීය. විපක්ෂයෙන් නැගුණු පැණයකට පිළිතුරු ලබා දෙමින් ඔහු මේ බව පැවසීය. සරපයන් දෂ්ඨ කිරීම නිසාත් වන අලියන් පහරදීමට තැත් කිරීමනිසා ඇතිවූ කළබලවලිනුත් මානසික පීඩාවන්ට ලක්වීම නිසාත් තවත් සිසු සිසුවියන් කිහිප දෙනෙකු ආබාධයන්ට ලක්වී රෝහල් ගත කළ බවටද පසු ගිය දිනවල මාධ්‍ය වාර්තා පළ විය.", "URL": "https://lankatruth.com/si/?p=1865", "Category": "පුවත්", "Parent URL": null}