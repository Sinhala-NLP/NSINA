{"Source": "Lankatruth", "Timestamp": "March 9, 2021", "Headline": "විදෙස්ගත ශ්‍රීලාංකිකයින්ගේ නිරෝධායනය කාලය හමුදාවෙන් තීරණය කරන්නේ නෑ", "News Content": "විදේශ සේවා නියුක්තිකයන් කොවිඩ් වසංගතය හමුවේ නැවත මෙරටට පැමිණීමේදී නිරෝධායනය විය යුතු කාලසීමාව යුද හමුදාව විසින් තීරණය නොකරන බව කෝවිඩ් මර්දන කාර්ය සාධක බලකායේ ප්‍රධානී ජනරාල් ශවේන්ද්‍ර සිල්වා ප්‍රකාශ කර ඇත. පසුගියදා ඔහු මෙම ප්‍රකාශය කරමින් පැහැදිලි කර තිබෙන්නේ විදෙස්ගත ශ්‍රී ලාංකික ශ්‍රමිකයන් නැවත පැමිණීමේදී නිරෝධායන කටයුතු වලට යොමු කිරීමේ සම්බන්ධීකරණ ක්‍රියාවලිය පමණක් යුද හමුදාවෙන් සිදුකරන බවයි. කොවිඩ් මර්දනය කිරීමේ කටයුතු සම්පූර්ණයෙන්ම යුද හමුදාව බාරගෙන නොමැති බව ඔහු මෙහිදී අවධාරණය කර තිබේ. මෙරටට පැමිණීමට බලාපොරොත්තුවෙන් සිටින විදෙස්ගත ශ්‍රීලාංකිකයින් ගෙන්වා ගැනීම ආණ්ඩුව දිගින් දිගටම මඟ හරිමින් සිටීමට විරෝධය පළකරමින් මේ වනවිට විදෙස් රටවල් බොහෝමයක සිටින ශ්‍රීලාංකිකයින් විරෝධතාවයන්හි නිරත වෙමින් සිටින පසුබිමක කෝවිඩ් මර්දන කාර්ය සාධක බලකායේ ප්‍රධානීයා මෙම ප්‍රකාශය කර තිබේ.", "URL": "https://lankatruth.com/si/?p=112213", "Category": "පුවත්", "Parent URL": null}