{"Source": "Lankatruth", "Timestamp": "December 6, 2011", "Headline": "චින්තන මතට තිත 2012 දී හැලේ", "News Content": "මහින්ද රාජපක්ෂ ජනාධිපතිවරයා කාන්තාවන්ගේ ඡන්ද ගරා ගැනීමේ අරමුණින් හදුන්වා දුන් මතට තිත සංකල්පයට 2011 වසරේදී රු. කෝටි 20ක් අයවැයෙන් වෙන්කරන ලද අතර 2012 දී ඒ වෙනුවෙන් කිසිදු මුදලක් වෙන්කරනැත.      මතට තිත සංකල්පය හදුන්වාදී තිබූ කාලසීමාවේදී රටපුරා අළුතින් සුරාසල් විවෘත කළ අතර සංචාරකයන් ලක්ෂ 25 ක් ගෙන්වා ගැනීමේ ඉලක්කය වෙනුවෙන් දැනට ලංකාවේ තහනම් කර තිබෙන ඇතැම් මත්ද්‍රව්‍ය නීතිගත කිරීමටදසූදානමින් සිටී. මේ අතර ආණ්ඩුවේ ප්‍රධානතම ආදායම් මාර්ගය සුරා බදුය. මෙම වසරේ ගෙවුනූ මාස 9 තුළ සුරාබදු දෙපාර්තමේන්තුව විසින් උපයා ඇති බදු ආදායම රු. මිලියන 133,187 කි. පසුගිය වසර කිහිපය තුළ මත්පැන්මත විශාලවශයෙන් බදු පනවන ලදී. එමෙන්ම මත්පැන් නිෂ්පාදනයද ලීටර් දශලක්ෂ ගණනකින් වර්ධනය කළේය. මේ අතර පසුගිය ජනාධිපතිවරණ සමයේදී සහ මහ මැතිවරණයේදී අරලියගහ මන්දිරයට දහස් ගණනින් ඡන්ද දායකයින් ගෙන්වා දන්සල් දුන් අතර මත්පැන්ද ලබා දුන්නේය. මේ පිළිබදව අදහස් පළකරමින් ජාතික හෙළ උරුමයේ පාර්ලිමේන්තු මන්ත්‍රීපූජ්‍ය එල්ලාවල මේධානන්ද හිමියන් ප්‍රකාශකර තිබුනේ රාජ්‍ය නායකයා පවත්වන උත්සව වලදී මත්පැන් භාවිතා කිරීමේ ප්‍රශ්ණයක් නැති බවය.", "URL": "https://lankatruth.com/si/?p=441", "Category": "පුවත්", "Parent URL": null}