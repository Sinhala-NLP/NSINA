{"Source": "Lankatruth", "Timestamp": "November 2, 2022", "Headline": "සජිත්ට හූ කීම එජාපය හෙලාදකියි", "News Content": "අද (02) පැවති මහජන විරෝධතාවයකදී විරෝධතාකරුවන් විසින් විපක්ෂ නායක සජිත් ප්‍රෙම්මදාසට හූ කීම එක්සත් ජාතික පක්ෂ හෙළා දැක තිබේ. මේ සම්බන්ධයෙන් ප්‍රකාශයක් කරමින් එක්සත් ජාතික පක්ෂ මහා ලේකම් පාලිත රංගෙ බණ්ඩාර පවසන්නේ කිසිසේත් අනුමත නොකරන බවය. එක්සත් ජාතික පක්ෂ නායක, ජනාධිපති රනිල් වික්‍රමසිංහ ප්‍රමුඛ කිසිදු එක්සත් ජාතික පාක්ෂිකයකු මෙවැනි ක්‍රියාවක් අනුමත නොකරන බවත් කිසි විටෙක බාල වැඩවලට කැමති වන්නේ නැති බවත් ඔහු සඳහන් කරයි. කොළඹ දී පැවැති විරෝධතාව අතරතුර දී විපක්ෂ නායක සජිත් ප්‍රේමදාස හූ හඬ මැද්දේ පසුබා යන අයුරු දුටු විට තමාට දුක හිතුනු බවත් විපක්ෂ නායක යනු රටේ හතරවැනි පුරවැසියා බව අමතක නොකළ යුතු බවත් එවැනි තනතුරක් මෙලෙස හෑල්ලුවට ලක්වීම ප්‍රජාතන්ත්‍රවාදයටද මරු පහරක් බවත් ඔහු සඳහන් කරයි. ඉදිරි නායකයකුට විපක්ෂ නායක තනතුර ගෞරවාන්විතව දැරීම සඳහා ඉතිරි කොට තැබීම සජිත් ප්‍රේමදාසගේ වගකීමක් බවද එක්සත් ජාතික පක්ෂ මහලේකම් පාලිත රංගෙ බණ්ඩාර වැඩිදුරටත් සඳහන් කරයි.", "URL": "https://lankatruth.com/si/?p=141561", "Category": "පුවත්", "Parent URL": null}