{"Source": "Lankatruth", "Timestamp": "September 9, 2021", "Headline": "මහින්දට වඩා ගම්මන්පිල අති ප්‍රබලයි!", "News Content": "ලංකාවට අයත් මන්නාරම් ද්‍රෝණියේ තෙල් සහ ගෑස් හමුවී ඇති බව එවකට සිටි ජනාධිපති මහින්ද රාජපක්ෂ වාර්තා කර දශකයකට පසු උදය ගම්මන්පිල බලශක්ති ඇමතිවරයා එම සම්පත් අත්පත් කර ගැනීම පිළිබඳව දත්ත සහිත තොරතුරු හෙළිකර තිබේ.  මේ පිළිබඳව 2011 ඔක්තෝබර් මාසයේදී මුල්වරට මහින්ද රාජපක්ෂ එවකට සිටි ජනාධිපතිවරයා දළදා මාලිගාවේ සිට මන්නාරම් ද්‍රෝණියේ ගෑස් හමුවී ඇති බව වාර්තා කළේය. එහෙත් මේ දක්වා එම ගෑස් නිධිය ප්‍රයෝජනයට ගැනීම සම්බන්ධයෙන් කිසිදු ක්‍රියාමාර්ගයක් නොගත් අතර උදය ගම්මන්පිල ඇමතිවරයා පසුගිය 07 වෙනිදා අති විශේෂ හෙළිදරව් කිරීම් ප්‍රමාණයක් කරනු ලැබීය. එම ගෑස් සහ තෙල් නිධි වටිනාකම ඩොලර් කෝටි 26,700ක් බවත් එය අපේ රටේ සමස්ත ණය ප්‍රමාණය මෙන් තුන් ගුණයකටත් වඩා වැඩි ආදායමක් ලැබිය හැකි බවත් ප්‍රකාශ කර තිබේ.  ඇමතිවරයා සඳහන් කරන ආකාරයට මෙම තෙල් සහ ගෑස් කැණීමට සහභාගී කර ගන්නා ආයෝජකයා හට ආදායමෙන් 50%ක් ලබා දුන්න ද මෙරටට හිමිවන ඩොලර් කෝටි 13,500 ඉතා විශාල මුදලක් බව අවධාරණය කර ඇත. මෙරට සමස්ත ණය ප්‍රමාණය ඩොලර් කෝටි 4,700ක් බව ද තෙල් සම්පතෙන් ලැබෙන ආදායම එමෙන් තුන් ගුණයක් බවද ප්‍රකාශ කර තිබේ.", "URL": "https://lankatruth.com/si/?p=122804", "Category": "පුවත්", "Parent URL": null}