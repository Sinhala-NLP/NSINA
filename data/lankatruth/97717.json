{"Source": "Lankatruth", "Timestamp": "October 13, 2020", "Headline": "බ්‍රැන්ඩික්ස් කොරෝනා පොකුර 1500 ඉක්මවයි… සමස්ත ආසාදිත ගණන 5000 ඉක්මවයි…", "News Content": "මිනුවන්ගොඩ බ්‍රැන්ඩික්ස් ඇඟලුම් කම්හලෙන් මතු වූ කොවිඩ් – 19 පොකුරේ ආසාදිතයන් මේ වනවිට 1500 ඉක්මවා තිබේ. අද (13) වාර්තා වූ ආසාදිතයන් 145 දෙනාද සමග වෛරසය ආසාදනය වී ඇති බ්‍රැන්ඩික්ස් පොකුරේ සමස්ත ගණන 1591කි. ඉන් 97 දෙනෙකු ඇඟලුම් කම්හලේ සේවකයින්ගේ ආශ්‍රිතයින් වන අතර අනෙක් 48 දෙනා නිරෝධායනය වෙමින් සිටි ඇඟලුම් කම්හලේ සේවකයින් හෝ ඔවුන්ගේ ආශ්‍රිතයින් ය. ඒ අනුව මේ වනවිට මෙරටින් වාර්තා වී ඇති සමස්ත ආසාදිතයින් ගණන 5038ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 1697ක් දක්වා ඉහළට ගොස් ඇත. මේ වනවිට කොවිඩ් – 19 ආසාසිත පුද්ගලයින් 13 දෙනෙකු ජීවිතක්ෂයට පත්ව තිබේ.", "URL": "https://lankatruth.com/si/?p=97717", "Category": "පුවත්", "Parent URL": null}