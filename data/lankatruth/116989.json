{"Source": "Lankatruth", "Timestamp": "May 25, 2021", "Headline": "GMOA වෛද්‍යවරුන්ට විරෝධයපා PHIලා රාජකාරීවලින් ඉවත්වෙති", "News Content": "එන්නත්කරණයේදී රජයේ වෛද්‍ය නිලධාරීන්ගේ ක්‍රියාකලාපයන් සම්බන්ධයෙන් මතුව ඇති ගැටලුකාරී වාතාවරණය හේතුවෙන් අද (25) උදෑසන සිට බස්නාහිර පළාතේ කොවිඩ් මර්දන රාජකාරී ඇතුළු සියලු කටයුතුවලින් ඉවත්වීමට මහජන සෞඛ්‍ය පරීක්ෂකවරුන්ගේ සංගමය තීරණය කර තිබේ. ඊයේ (24) දිනයේදී රජයේ වෛද්‍ය නිලධාරීන්ගේ සංගමයේ පවුල්වල සාමාජිකයින්ට කොවිඩ් එන්නත ලබාදීමට ගත් පියවර හේතුවෙන් මෙම තීරණය ගත් බව එම සංගමය සඳහන් කරයි. කොවිඩ් මර්දන රාජකාරී කටයුතුවල නිරතව සිටින ඉදිරි පෙළ සෞඛ්‍ය සේවකයින්ට පවා එන්නත්කරණ කටයුතු සිදු නොකරන පසුබිමක් තුළ රජයේ වෛද්‍ය නිලධාරීන්ගේ සංගමයේ පවුල්වල සාමාජිකයින්ට කොවිඩ් එන්නත ලබාදීමට ගත් තීරණය අතිශයින් ගැටලු සහගත බවද ඔවූහු සඳහන් කරති.", "URL": "https://lankatruth.com/si/?p=116989", "Category": "පුවත්", "Parent URL": null}