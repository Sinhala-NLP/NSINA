{"Source": "Lankatruth", "Timestamp": "May 1, 2018", "Headline": "චීනයේ විදෙස් ඇමති උතුරු කොරියාවේ සංචාරයක", "News Content": "චීන රජයේ විදේශ කටයුතු අමාත්‍යවරයා වන වැන්ග් යී මෙම සතියේ උතුරු කොරියාවේ සංචාරයක නිරත වීමට සූදානම් බව එරට විදේශ අමාත්‍යංශ ප්‍රකාශක ලූ කෑන් ඊයේ (30) ප්‍රකාශ කළේ ය. චීන රජයේ විදේශ අමාත්‍යාංශය ඔස්සේ ප්‍රසිද්ධියට පත් කර ඇති නිවේදනයේ දැක්වෙන්නේ මෙම සංචාරය බදාදා (02) හෝ බ්‍රහස්පතින්දා (03) යන දිනයන් දෙකෙන් එකකදී සිදුවන බවයි. උතුරු හා දකුණු කොරියානු නායකයින්ගේ හමුවෙන් පසුව ගනු ලැබූ මෙම තීරනයේ අරමුණ බෙදී වෙන් වී තිබෙන කොරියානු රටවල් දෙක එක් කිරීමේ පියවරක් බව වැන්ග් යී මහතා සඳහන් කරයි.", "URL": "https://lankatruth.com/si/?p=51416", "Category": "පුවත්", "Parent URL": null}