{"Source": "Lankatruth", "Timestamp": "October 17, 2020", "Headline": "මෙරට ආර්ථිකය කඩා වැටීම ගැන ලෝකයෙන් අනතුරු ඇඟවීම්!", "News Content": "මෙම වසරේ මෙරට ආර්ථික වර්ධන වේගය ඉතා අනතුරුදායක ලෙස කඩා වැටෙන බව ජාත්‍යන්තර මූල්‍ය සංවිධාන කිහිපයක් විසින් අනතුරු අඟවා තිබේ. ලෝක බැංකුව ශ්‍රීලංකාව සම්බන්ධයෙන් කර තිබෙන පුරෝකතන අනුව මෙම වර්ෂයේ ආර්ථික වර්ධනය -6.7% වනු ඇති බවට අනතුරු අඟවා ඇත. ඒසේම ආසියානු සංවර්ධන බැංකුව සඳහන් කර තිබෙන්නේ ඒය -5.0% ක් වනු ඇති බවයි. ජාත්‍යන්තර මූල්‍ය අරමුදල මේ සම්බන්ධයෙන් කර තිබෙන පුරෝකතන අනුව මෙම වසරේ ආර්ථික වර්ධනවේගය -4.6%ක් වනු ඇති බවට අනාවැකි පළකර තිබේ. ශ්‍රීලංකා මහ බැංකුව මෙම වසරේ මුල් කාර්තුව වෙනුවෙන් ආර්ථික වර්ධන වේගය ධන අගයක් ගනු ඇති බවට අනාවැකි පළකර තිබුණි. ඒහෙත් ලෝක බැංකුව, ජාත්‍යංන්තර මූල්‍ය අරමුදල සහ තවත් ආර්ථික සංවිධාන ගණනාවක් ඒය සෘණ අගයක් ගනු ඇති බවට අනතුරු ඇඟවීය. පසුව ඒය සත්‍ය වශයෙන්ම මුල් කාර්තුවේදීසෘණ 1.6%ක්ද දෙවන කාර්තුවේදී සෘණ 3.0% ක ආසන්න අගයක්ද ගෙන තිබිණි. මෙම තත්වය මත සළකා බලන විට ලෝක බැංකුව ඇතුළු සංවිධාන මෙරට ආර්ථික වර්ධනය සම්බන්ධයෙන් කර තිබෙන අනතුරු ඇඟවීම් ඉතා බරපතළ තත්වයේ පවතින බව සනාථ වේ.", "URL": "https://lankatruth.com/si/?p=97925", "Category": "පුවත්", "Parent URL": null}