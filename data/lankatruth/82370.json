{"Source": "Lankatruth", "Timestamp": "October 6, 2019", "Headline": "අවසන් තීරණය දැනුම්දීමේ ශ්‍රීලනිප මාධ්‍ය සාකච්චාව කල් යයි", "News Content": "ඉදිරි ජනාධිපතිවරණය සම්බන්ධයෙන් ශ්‍රී ලංකා නිදහස් පක්ෂයේ අවසන් තීරණය ප්‍රකාශයට පත් කිරීමේ ප්‍රවෘත්ති සාකච්ඡාව හදිසි තත්වයක් මත කල් දමා තිබේ. ශ්‍රී ලංකා නිදහස් පක්ෂයේ මධ්‍යම කාරක සභා රැස්වීම ඊයේ (05) රාත්‍රියේ ජනාධිපති නිල නිවසේදී පැවැත්වූ අතර එහිදී පක්ෂයේ අවසන් තීරණය ගැනීම ජනාධිපතිවරයාට පවරා තිබිණි. එම තීරණය සම්බන්ධයෙන් අද (06) පෙරවරු 11.00ට මාධ්‍ය හමුවක් කැඳවා දැනුම් දෙන බව ඊයේ මාධ්‍ය වෙත දැනුම් දී තිබුණද මේ වනවිට එම මාධ්‍ය සාකච්ඡා අවලංගු කර ඇති අතර එය නැවත පැවැත්වෙන වේලාවක් පිළිබඳව දැනුවත් කර නොමැත.", "URL": "https://lankatruth.com/si/?p=82370", "Category": "පුවත්", "Parent URL": null}