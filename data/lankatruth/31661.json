{"Source": "Lankatruth", "Timestamp": "March 24, 2017", "Headline": "අප්‍රේල් 03 වෙනතුරු විමල්ට උපවාසයේම ඉන්න වෙයි", "News Content": "තම දියණිය රෝහල්ගතව ප්‍රතිකාර ලබන බැවින් ඒ පිළිබඳව විශේෂයක් කොට සළකා තමන්ට ඇප ලබා දෙන ලෙස ඉල්ලමින් මේ වනවිට රක්ෂත බන්ධනාගාර ගතව සිටින විමල් වීරවංශ මහතා සිය නීතීඥයින් මාර්ගයෙන් අද (24) කොටුව මහේස්ත්‍රාත් අධිකරණයට යළි ඇප අයදුම්පතක් ඉදිරිපත් කර තිබේ. කෙසේ වෙතත් එම ඇප ඉල්ලීම සලකා බැලූ කොටුව මහේස්ත්‍රාත් ලංකා ජයරත්න මෙනවිය ඒ පිළීබඳ තින්දුව අප්‍රේල් මස 03 වන දින ප්‍රකාශයට පත් කරන බව දැනුම්දී ඇත. තමන්ට ඇප ලබා දෙන ලෙස ඉල්ලමින් විමල් වීරවංශ මන්ත්‍රීවරයා පසුගිය බදාදා දිනයේ සිට බන්ධනාගාරය තුළ ආහාර වර්ජනය කරමින් උපවාසයක නිරත වී සිටින අතර තවදුරටත් ඔහුට අප්‍රේල් තුන්වනදා තෙක් උපවාසයේම නිරතවීමට සිදුව තිබේ.", "URL": "https://lankatruth.com/si/?p=31661", "Category": "පුවත්", "Parent URL": null}