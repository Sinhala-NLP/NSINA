{"Source": "Lankatruth", "Timestamp": "October 22, 2018", "Headline": "අඟුණකොළපැලැස්ස රැඳවියන්ගේ උද්ඝෝෂණය අවසන්", "News Content": "අගුණකොළපැලැස්ස බන්ධනාගාරයේ රඳවා සිටින රැඳවියන් ඊයේ (21) උදෑසන 7.00 සිට එහි කුලුනක් මත නැඟ අරැඹු උද්ඝෝෂණය මේ වනවිට අවසන් කර තිබේ. මාතර බන්ධනාගාරයේ අධිකාරි ඩබ්ලිව්.ඩී.සී කරුණාසේකර මහතා පැමිණ රැඳවියන් සමඟ සාකච්ඡා කිරීමෙන් අනතුරුව දෙපාර්ශවය විසදුමකට එලඹීම නිසා විරෝධතාවය අවසන් කිරීමට තීරණය කර ඇත. පොලිස් විශේෂ කාර්ය බලකායේ නිලධාරින් බන්ධනාගාර තුළ සේවයේ යෙදවීමට හා බන්ධනාගාර අධිකාරීවරයාට විරෝධය දක්වමින් මෙලෙස රැඳවියන් හැත්තෑපහකට අධික පිරිසක් බන්ධනාගාරය තුළ පිහිටි සිව්මහල් කුලුනක් මතට නැග විරෝධතාවයේ නිරත වූහ. රැඳවියන්ගේ ග්‍රහණයට පත්ව තිබූ නැරඹුම් කුලුන යළි බන්ධනාගාර නිලධාරින් විසින් සිය භාරයට ගත් අතර රැඳවියන් විසින් කුලුන මත ප්‍රදර්ශනය කර තිබූ පුවරු ඉවත්කිරීමටද බන්ධනාගාර නිලධාරීන් කටයුතු කර තිබේ.", "URL": "https://lankatruth.com/si/?p=61573", "Category": "පුවත්", "Parent URL": null}