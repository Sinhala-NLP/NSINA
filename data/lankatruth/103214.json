{"Source": "Lankatruth", "Timestamp": "December 12, 2020", "Headline": "කොරෝනා බස්නාහිරෙන් එළියට පැතිරේවී – GMOA කියයි", "News Content": "කොවිඩ් – 19 ආසාදිතයන් බහුලව හමුවන බස්නාහිර පළාතෙන් අනෙකුත් පළාත්වලටද වෛසරය පැතිරිමේ දැඩි අවධානමක් ඇති බව රජයේ වෛද්‍ය නිළධාරින්ගේ සංගමය පවසයි. එම සංගමයේ සංස්කාරක වෛද්‍ය හරිත අලුත්ගේ පවසන පරිදි අනෙකුත් පළාත්වලින්ද හමුවන ආසාදිතයින් ප්‍රමාණය සලකා බැලූ විට පෙනෙන්නේ වෛරසයේ දැවැන්ත පැතිරීමක් සිදුවිය හැකිය. “අනෙකුත් රටවල් හා සංසන්ධනය කිරීමේදී ශ්‍රි ලංකාවේ වෛරසය පැතිරිම හරිම වේගවත්.” වෛද්‍ය අලුත්ගේ පවසයි. එමෙන්ම එළඹෙන උත්සව සමයේදී වගකිම් සහගතව හැසිරෙන ලෙස ජනතාවගෙන් ඉල්ලා සිටින බව වෛද්‍ය අලුත්ගේ වැඩිදුරටත් පවසයි. මේ අතර කොරෝනා මර්ධන කාර්ය සාධක බලකායේ සභාපති, හමාදාපති ජනරාල් ශවේන්ද්‍ර සිල්වා පවසන්නේ උත්සව සමයේ රට වසා දැමීමට තිරණයක් ගෙන නැති බවය.", "URL": "https://lankatruth.com/si/?p=103214", "Category": "පුවත්", "Parent URL": null}