{"Source": "Lankatruth", "Timestamp": "May 26, 2021", "Headline": "වැටුප් කප්පාදුව නිසා ක්‍රීඩකයින්ගේ මානසිකත්වය බිද වැටිලා – නායක කුසල් ජනිත්", "News Content": "පළමු වරට බංග්ලාදේශය හමුවේ එක්දින තරගාවලියක් පරාජය වූ ශ්‍රි ලංකා කන්ඩායමේ නායක කුසල් ජනිත් පෙරේරා තරගය ගැන Zoom තාක්ෂණය ඔස්සේ මාධ්‍ය හමුවක් පවත්වමින් අදහස් දක්වා ඇත. තරගාවලිය පරාජය වීම ගැන ඔහු අදහස් දක්වන්නේ මෙසේය, “අද තරගයේදී බංග්ලාදේශ පන්දු යවන්නන් හොදින් පන්දු යැව්වා. අපේ ක්‍රීඩකයින්ගේ වැටුප් කප්පාදුවත් එක් පැත්තකින් ඔවුන්ගේ මානසික ඒකාග්‍රතාවයට බලපෑමක් එල්ල කර තියෙනවා. අපිට තව තරගයක් තියෙනවා. වැරදි හදාගෙන අපි ඒ තරගය හොදින් ක්‍රීඩා කරන්න බලාපොරොත්තු වෙනවා.” ශ්‍රි ලංකා බංග්ලාදේශ එක්දින තරගාවලියේ අවසාන තරගය එළඹෙන 28 වෙනිදා පැවැත්වීමට නියමිත ය.", "URL": "https://lankatruth.com/si/?p=117099", "Category": "ක්‍රීඩා පුවත්", "Parent URL": null}