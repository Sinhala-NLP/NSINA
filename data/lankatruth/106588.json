{"Source": "Lankatruth", "Timestamp": "January 5, 2021", "Headline": "මුඛ ආවරණ නොපැළඳි 300කින් දෙදෙනෙකුට කොරෝනා", "News Content": "මුඛ ආවරණ නොපැළඳීම හේතුවෙන් අද (05) දින අත්අඩංගුවට ගත් පුද්ගලයින් 300 දෙනෙකුට සිදු කළ ක්ෂණික ප්‍රතිදේහජනක පරික්ෂණවලින් පුද්ගලයින් දෙදෙනෙකු කොවිඩ් ආසාදිතයන් බව තහවුරු වී තිබේ. එම පුද්ගලයින් දෙදෙනා හමුවී ඇත්තේ කොළඹ කොටුව හා පිටකොටුව ප්‍රදේශයේ මුඛ ආවරණ පැළඳනොසිටියදී අත්අඩංගුවට ගත් 20 දෙනකු අතරින් වීමද විශේෂත්වයකි. කොවිඩ් ව්‍යාප්තිය පාලනය සඳහා මුඛ ආවරණ පැළඳීම, සමාජ දුරස්ථභාවය පවත්වාගැනීම ඇතුළු සෞඛ්‍ය පිළිවෙත් අනුගමනය කරන ලෙසට සෞඛ්‍ය අංශ දිගින් දිගටම දැනුම් දී තිබේ.", "URL": "https://lankatruth.com/si/?p=106588", "Category": "කොවිඩ් -19 (කොරෝනා ) පුවත්", "Parent URL": null}