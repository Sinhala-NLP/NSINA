{"Source": "Lankatruth", "Timestamp": "May 11, 2018", "Headline": "කිම් ජොන් අන් සහ ඩොනල්ඩ් ට්‍රම්ප් හමුව සිංගප්පූරුවේ", "News Content": "ඇමරිකා -උතුරුකොරියා නායක හමුව ලබන ජූනි මස 12 වැනිදා සිංගප්පූරුවේ දී සිදුවන බව ඇමරිකා ජනාධිපති ඩොනල්ඩ් ට්‍රම්ප් මහතා ට්විටර් පණිවිඩයක් නිකුත් කරමින් දැනුම් දී තිබේ. ඇමරිකා -උතුරු⁣ කොරියා නායකයින් දෙදෙනෙක් සිය ධූර කාලය තුළ හමුවන පළමු අවස්ථාව මෙයයි. ඇමරිකා ජනාධිපතිවරයා හමුව පිළිබඳ තොරතුරු අනාවරණය කලේ උතුරු කොරියාව ඇමරිකන් ජාතිකයන් තිදෙනෙකු නිදහස්කර පැය කිහිපයක් ගතවන අවස්ථාවකය. ” ලෝක සාමය වෙනුවෙන් මෙ⁣ම හමුව සුවිශේෂ අවස්ථාවක් කරගැනීමට අප දෙදෙනාම උත්සාහ ගන්නවා ” යැයි ඇමරිකා ජනාධිපතිවරයාගේ ට්විටර් පණිවිඩයේ දැක්වේ.", "URL": "https://lankatruth.com/si/?p=51892", "Category": "පුවත්", "Parent URL": null}