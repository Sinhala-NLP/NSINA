{"Source": "Lankatruth", "Timestamp": "February 28, 2019", "Headline": "මෛත්‍රී, මහින්දට දෙවෙනි නොවෙයි – සැප ජංගම හෝටල් කාමරයක් ගෙන්වයි !", "News Content": "ජනාධිපති මෛත්‍රිපාල සිරිසේන මහතාගේ නමට අති සුඛෝපභෝගි ජංගම හෝටල් කාමරයක් ගෙන්වා තිබේ. ජනාධිපතිවරයාගේ නමට, ජනාධිපති කාර්යාලයේ ලිපිනයට මේ හෝටල් කාමරය තනි කන්ටේනර් පෙට්ටියක රැගෙන විත් ඇති බව රේගු ආරංචි මාර්ග සදහන් කරයි. එම ජංගම හෝටල් කාමරය සහිත කන්ටේනර් පෙට්ටිය මේ වනවිට ජනාධිපති ලේකම් කාර්යාලය ඉදිරිපිට ගාල් කර ඇති අතර තමන් එම ස්ථානයට පැමිණෙන තුරු එහි ආවරණ ඉවත් නොකරන ලෙස අදාළ නිලධාරීන්ට දැනුම්දී ඇතැයිද වාර්තා වේ. මීට පෙර ජනාධිපතිවරයාව සිටි මහින්ද රාජපක්ෂ මහතාද සිය පරිහරණය සඳහා මෙවැනි අති සුඛෝපභෝගි බස් රථ දෙකක් ගෙන්වාගෙන තිබූ අතර මෛත්‍රීපාල සිරිසේන මහතා ජනාධිපතිවරණ පොදු අපේක්ෂකයා ලෙස ඉදිරිපත් වූ පසුගිය අවස්ථාවේ මහින්ද රාජපක්ෂ මහතාගේ එම අධිපරිභෝජනවාදී රටාව දැඩිව විවේචනය කළේ ය. දූෂණ වංචාව නැතිකර මුදල් අවභාවිතාව වැළැක්වුවහොත් රාජ්‍ය වියදම්වලින් සියයට 25ක් ඉතිරි කර ගත හැකි බවද විගණකාධිපති ගාමිණී විජේසිංහ මහතා ඊයේ (27) ජනාධිපතිවරයා ඉදිරියේ අවධාරණය කළේ ය.", "URL": "https://lankatruth.com/si/?p=69359", "Category": "පුවත්", "Parent URL": null}