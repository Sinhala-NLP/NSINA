{"Source": "Lankatruth", "Timestamp": "February 16, 2021", "Headline": "COVID එන්නත් 18,000ක් දැනට විසිකරලා", "News Content": "දැනට ක්‍රියාත්මක COVISHIELD AstraZeneca එන්නත් වැඩසටහන යටතේ එන්නත් කුප්පි තුල ඉතිරිවන ප්‍රමාණ ඉවත දැමීමට තීරණය කිරීම සම්බන්දයෙන් සෞඛ්‍ය අංශ තුල දැඩි කතාබහක් ඇතිවී තිබේ. මෙසේ ඉවත දැමීමට තීරණය කර ඇති ප්‍රමාණය එන්නත් 18,000ක් පමණ බව ඇස්තමේන්තු කර ඇත. ආණ්ඩුව මෙම එන්නතෙන් දැනට ලබා දෙන්නේ එක් මාත්‍රාවක් පමණක් නිසා තවත් පුද්ගලයන් 18,000ට ලබා දීමට තිබූ වෙන්නත් ප්‍රමාණයක් මෙසේ අපතේ දමා ඇත.ජාතික ඖෂධ නියාමන අධිකාරිය ලිපියක් මගින් පෙන්වා දෙන්නේ මෙසේ කුප්පියක් තුල ඉතිරිවන ප්‍රමාණය තවත් මාත්‍රා එකක් හෝ දෙකක් වියහැකි බවත් එය නිසි අවධායනය යොමු කලේනම් එන්නත්කරණය සඳහා යොදාගත හැකිව තිබු බවත්ය.", "URL": "https://lankatruth.com/si/?p=110662", "Category": "කොවිඩ් -19 (කොරෝනා ) පුවත්", "Parent URL": null}