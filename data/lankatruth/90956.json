{"Source": "Lankatruth", "Timestamp": "March 13, 2020", "Headline": "දෙවෙනි කොරෝනා ආසාදිතයාගේ පවුලේ අයත් වෛද්‍ය පරීක්ෂණයකට ලක්කරයි", "News Content": "මෙරටින් හඳුනාගත් නව කොරෝනා වෛරසය ආසාදිත දෙවන ශ්‍රී ලාංකිකයාගේ පවුලේ සාමාජිකයින් වෛද්‍ය පරීක්ෂණ සඳහා IDH රෝහලට ඇතුලත් කර ඇති බව වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා සඳහන් කරයි. එම පුද්ගලයාගේ පවුලේ සාමාජිකයින් 08 දෙනෙකු ඊයේ (12) රාත්‍රියේ IDH රෝහලට ඇතුළත් කර තිබේ. කොළඹ ප්‍රදේශයේ පදිංචිකරුවෙකු වන අදාල පුද්ගලයාට කොරෝනා වෛරසය ආසාදනය වී ඇති බවට ඊයේ දිනයේ තහවුරු වූ අතර ඔහු මේ වනවිට IDH රෝහලේ ප්‍රතිකාර ලබමින් සිටියි. මෙම තත්ත්වය තුළ ඔහුගේ පවුලේ සාමාජිකයින්ද වෛද්‍ය පරීක්ෂණ සඳහා යොමු කිරීමට තීරණය කර ඇති බව වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා වැඩිදුරටත් පවසයි.", "URL": "https://lankatruth.com/si/?p=90956", "Category": "පුවත්", "Parent URL": null}