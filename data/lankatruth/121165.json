{"Source": "Lankatruth", "Timestamp": "August 11, 2021", "Headline": "ඇඳිරිනීතිය දැම්මොත් මරණ 1200ක් වලක්වා ගත හැක – මහාචාර්යවරයා තේරෙන ‘සිංහලෙන්’ කියයි", "News Content": "වහාම රටපුරා ඇඳිරිනිතිය පැනවුවහොත් ඉදිරි දින 20 තුල සිදුවන කොරෝනා මරණ වලින් 1200 ක් පමණ වලක්වා ගන්නට හැකි වනු ඇතැයි රජරට විශ්වවිද්‍යාලයේ මහාචාර්ය සුනෙත් අගම්පොඩි පවසයි.සිය ට්විටර් ගිණුම හරහා පනිවිඩයක් නිකුත් කරන මහාචාර්යවරයා ශ්‍රී ලංකා කොවිඩ් පුනරාකථන මොඩලයෙහි ඉතාමත් පැහැදිලිව පෙන්නුම් කරන ආකාරයට වහාම ක්‍රියාත්මක වන පරිදි ඇඳිරිනීතිය පැනවීමක් සිදු කලහොත් ඉදිරි දින 20 තුල සිදුවන කොරෝනා මරණ 1200 ක් පමණ වලක්වා ගන්නට හැකි වනු ඇති බවත්, එම තීරණය ගන්නට තව දින 5 ක් පමා කලහොත් අවම වශයෙන් කොරෝනා මරණ 700 ක් පමණ සිදුවනු ඇති බවත් පවසයි.“එම තීරණය කඩිනමින් නොගත්තොත් ඒවා කොරෝනා මරණ නෙවෙයි. ‘මනුෂ්‍ය ඝාතන’ හැටියට තමයි සලකන්න වෙන්නේ.” මහාචාර්ය සුනෙත් අගම්පොඩි සිය ට්විටර් පනිවිඩයේ වැඩිදුරටත් සඳහන් කරයි.ශ්‍රී ලංකාවේ කොවිඩ් පුනරාකථන වෙබ් අඩවියට https://slcovidmodel.com හරහා පිවිසෙන්න.", "URL": "https://lankatruth.com/si/?p=121165", "Category": "කොවිඩ් -19 (කොරෝනා ) පුවත්", "Parent URL": null}