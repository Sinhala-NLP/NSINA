{"Source": "Lankatruth", "Timestamp": "March 25, 2020", "Headline": "කල්මුණේ සතොස ශාඛා 13ක් වහලා", "News Content": "නැගෙනහිර පළාතේ කල්මුණේ ආශ්‍රීත ප්‍රදේශවල ස්ථාපිත කර ඇති ලක් සතොස අලෙවිසැල් 13ක් වසා දමා තිබීමෙන් ජනතාව දැඩි අසීරුතාවට පත්ව ඇතැයි වාර්තා වේ. තිරුක්කෝවිල්, අක්කරපත්තුව, සමන්තුරේ, කල්මුණේ, නායපට්ටමුණේ ආදී ප්‍රදේශවල ලක් සතොස ආයතන 10 දැනට සතියක පමණ කාලයක් වසා දමා ඇති බවත් එයට සමගාමීව මඩකලපුව සහ ත්‍රිකුණාමලය ආදී ප්‍රදේශවල අලෙවි සැල් 03ක් ඇතුළු ශාඛා 13ක් මේ වනවිට වසා දමා ඇති බව වැඩිදුරටත් වාර්තා වේ. ඉහළ නිලධාරීන්ගෙන් ලැබුණ නියෝග මත මෙසේ ලක් සතොස ආයතන වසා තබන බව ලක් සතොස ප්‍රාදේශීය කළමණාකරු මාධ්‍ය වෙත සඳහන් කර ඇත. සමුපකාර සමිති සංගම් 25කට පමණ අයත් සතොස ප්‍රාදේශික පවා මෙම පළාත්වල ක්‍රියාත්මක නොවන බවත් අඩාලවී ඇති සතොස සහ ලක් සතොස ආයතන වසා තැබීමෙන් එහි කාර්ය මණ්ඩල පවා වැටුප් නොලැබෙන තත්වයක් අතිවීමෙන් අසරණ වී සිටින බවත් වාර්තා වේ.", "URL": "https://lankatruth.com/si/?p=91637", "Category": "පුවත්", "Parent URL": null}