{"Source": "Lankatruth", "Timestamp": "October 30, 2019", "Headline": "ජනතා විරෝධතා හමුවේ ලෙබනන් අගමැති ඉල්ලා අස්වෙයි – විරෝධතා තවදුරටත්", "News Content": "දූෂිත අගමැතිවරයාට ඉල්ලා අස්වෙන ලෙස බලකරමින් ලෙබනන් ජනතාව සිදුකළ විරෝධතා, අගමැතිවරයා ඉල්ලා අස්වීම ප්‍රකාශයට පත්කිරීමෙන් පසුව ද තවදුරටත් ක්‍රියාත්මක කරමින් ඇතැයි විදෙස් මාධ්‍ය වාර්තා කරයි. මෙම විරෝධතා සඳහා මේ වනවිට දින 13ක් ගතව තිබේ. දිනෙන් දින වර්ධනය වූ ජනතා විරෝධතා හමුවේ ලෙබනන් අගමැති ලෙබනන් අගමැති සාද් අල් හරීරි සිය ඉල්ලා අස්වීමේ ජනාධිපතිවරයා වෙත පසුගියදා භාර දී ඇත. රජයට පක්ෂපාතී ෂියා මුස්ලිම් හිස්බුල්ලා සහ අමාල් යන මැර කල්ලි, ජනතා විරෝධතා සඳහා පහරදීම් සිදුකළ ද අගමැතිවරයා ඉල්ලා අස්විය යුතු බවට ලෙබනන් ජනයා එක හඬින් කියා සිට ඇත. විරෝධතාකරුවන් රැදී සිටි කඳවුරුවලට මෙම මැර කල්ලි පහරදී තිබුණ ද එම ප්‍රහාර සඳහා විරෝධය පලකරමින් විරෝධතාකරුවන් සිය ව්‍යාපාරය වර්ධනය කරගෙන තිබේ. කෙසේ වෙතත් ලෙබනන් අගමැතිවරයා ඉල්ලා අස්වීම ප්‍රකාශයට පත්කරමින් පවසා ඇත්තේ රට මුහුණ දී තිබෙන ආර්ථික අර්බුධයෙන් ගොඩඒම සඳහා ශක්තිමත් නව රජයක් පත්කර ගැනිමේ අරමුණින් තමා ඉල්ලා අස්වන බවය.", "URL": "https://lankatruth.com/si/?p=84325", "Category": "විදෙස් පුවත්", "Parent URL": null}