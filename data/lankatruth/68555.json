{"Source": "Lankatruth", "Timestamp": "February 18, 2019", "Headline": "රත්ගම ව්‍යාපාරිකයන් පැහැරගැනීමේ සිද්ධියට සැකපිට පොලිස් පරීක්ෂකවරයෙකු අත්අඩංගුවට", "News Content": "ගාල්ල රත්ගම තරුණයන් දෙදෙනෙකු පැහැරගෙන ගොස් අතුරුදන් කිරීමේ සිද්ධියට අදාලව දකුණු පළාත් විශේෂ විමර්ශන ඒකකයේ ස්ථානාධිපතිවරයා සැකපිට අත්අඩංගුවට ගෙන ඇත. අපරාධ පරීක්ෂණ දෙපාර්තමේන්තුවේ මිනීමැරුම් විමර්ශන ඒකකයෙන් මෙම අත්අඩංගුවට ගැනීම සිදුකර ඇත. අත්අඩංගුවට ගන්නා අවස්ථාවේ දකුණු පළාත භාර ජ්‍යෙෂඨ නියෝජ්‍ය පොලිස්පති යටතේ ක්‍රියාත්මක පොලිස් විමර්ශන ඒකකයේ පොලිස් පරීක්ෂකවරයෙකු ලෙස ඔහු කටයුතු කරමින් සිටියේය. රත්ගම ව්‍යාපාරිකයන් දෙදෙනෙකු පසුගිය 23 වැනිදා පොලිස් ඇදුමට සමාන ඇදුම් ඇඳගත් අවිගත් පිරිසක් පැමිණ රැගෙන ගිය බව ඥාතීන් පවසා තිබේ.", "URL": "https://lankatruth.com/si/?p=68555", "Category": "පුවත්", "Parent URL": null}