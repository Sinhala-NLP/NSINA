{"Source": "Lankatruth", "Timestamp": "June 1, 2023", "Headline": "ඩොලරය රුපියල් 350ට යනවා – බ්ලූම්බර්ග්", "News Content": "මේ වසර අවසන් වනවිට නැවතත් ඇමරකානු ඩොලරයක් ශ්‍රී ලංකා රුපියල් 350ට යන බව විශ්ලේෂකයන් අනාවැකි අනුව බ්ලූම්බර්ග් පුවත් සේවය වාර්තා කරයි. එම පුවත් සේවය සඳහන් කරන්නේ ලෝකයේ මුදල් ඒකක අතරින් ක්‍රියාකාරීම මුදල් ඒකකය ලෙස ශ්‍රී ලංකා රුපියල ඉදිරියට පැමිණියත් ශ්‍රී ලංකාව ආනයන සීමා ලිහිල් කිරීමත් ණය ගෙවීම ආපසු ආරම්භ කිරීමත් සමඟ අනාගතයේදී ඉතාමත් දුෂ්කර කාලයකට ශ්‍රී ලංකා රුපියලට මුහුණ දීමට සිදුවනු ඇතැයි එම විශ්ලේෂකයන් සඳහන් කර තිබේ. කෙසේ වෙතත් මේ වනවිට පසුගිය කාලයට සාපේක්ෂව රුපියල් ශක්තිමත් වෙමින් පවතින අතර එය ඊයේ වනවිට (31) ඇමෙරිකානු ඩොලරයට සාපේක්ෂව 1.4%කින් ශක්තිමත් වී ඇත. ශ්‍රී ලංකා රුපියල ශක්තිමත් වීමට සංචාරකයන්ගේ පැමිණීම ඉහළ යාමත් බැඳුම්කර වෙළඳපොළ ගනුදෙනු ඉහළ යාමත් හේතුවක් වී ඇති බව බ්ලූම්බර්ග් පුවත් සේවය වැඩිදුර ප්‍රකාශ කර ඇත.", "URL": "https://lankatruth.com/si/?p=147554", "Category": "ආර්ථික පුවත්", "Parent URL": null}