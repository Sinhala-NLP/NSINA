{"Source": "Lankatruth", "Timestamp": "December 19, 2020", "Headline": "අදත් කොරෝනා ආසාදිත මරණ 06ක්", "News Content": "අද (19) දිනයේද කොවිඩ් – 19 ආසාදිත පුද්ගලයින් 06 දෙනෙකුගේ මරණයන් පිළිබඳව රජයේ ප්‍රවෘත්ති දෙපාර්තමේන්තුව නිවේදනය කරයි. අද මරණයට පත්ව ඇති ආසාදිතයන් අතර කොළඹ දිස්ත්‍රික්කයෙ පදිංචි සිව් දෙනෙකුත් කළුතර සහ ගම්පහ දිස්ත්‍රික්කවල පදිංචි එක් අයෙකු බැගිනුත් වාර්තා වී ඇත. ඔවුන් 39, 68, 77, 76, 83 සහ 88 වයස්වල පසුවූ අයයි. ඒ අනුව කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 171කි.", "URL": "https://lankatruth.com/si/?p=103987", "Category": "කොවිඩ් -19 (කොරෝනා ) පුවත්", "Parent URL": null}