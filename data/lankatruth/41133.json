{"Source": "Lankatruth", "Timestamp": "September 19, 2017", "Headline": "සාකච්ඡා අසාර්ථකයි – විදුලි සේවක වර්ජනය දිගටම", "News Content": "පසුගිය 13වනදා සිට වර්ජනයේ නිරත වෘත්තීය සමිති, වර්ජනයට සහාය නොදක්වන වෘත්තීය සමිති සහ කම්කරු අමාත්‍ය ඩබ්ලිව්.ඩී.ජේ සෙනෙවිරතත්න මහතා අතර ඊයේ (18) පස්වරුවේ පැවති සාකච්ඡාද අසාර්ථක වී ඇත. එම සාකච්චාවට සහභාගී වූ වර්ජනයට සහාය නොදෙන ඉන්ජිනේර් සංගම් නියෝජිතයින් දෙදෙනා වර්ජනයේ නිරත වෘත්තීය සමිති නායකයන්ගේ ප්‍රශ්න කිරීම්වලදී නිරුත්තරවීම නිසා සාකච්චාවෙන් නැගිට ගොස් තිබේ. එම සාකච්ඡාවේදී සිය ගැටළු සම්බන්ධයෙන් පිළිගත හැකි විසදුමක් ලබාදීමට බලධාරින් අපෙහොසත් වූ බව ලංකා විදුලිබල මණ්ඩලයේ ඒකාබද්ධ වෘත්තිය සමිති සන්ධානයේ කැඳවුම්කරු රංජන් ජයලාල් මහතා සඳහන් කරයි. එම නිසා තමන් ඉදිරිපත් කළ යෝජනාවලට ලිඛිත විසදුමක් ලබා දෙන තුරු වර්ජනය අඛන්ඩව සිදු කරන බව රංජන් ජයලාල් මහතා වැඩිදුරටත් සඳහන් කරයි. වර්ජනයේ නිරත වෘත්තීය සමිති සඳහන් කරන්නේ පසුගිය මැතිවරණ සමයේ ඉන්ජිනේරුවරුන්ට නීතිවිරෝධී ලෙස ලබා දුන් වැටුප් වැඩිවීම නතර කර මෙතෙක් කල් ගෙවූ එම මුදල ආපසු අයකර ගන්නා ලසෙත් එය රාජ්‍ය මුදල් අවභාවිතයක් බැවින් එම වංචණිකයින් නීතියේ රැහැනට හසු කරගන්නා ලෙසත් ය. එසේ කළ හොත් විදුලි පාරිභෝගිකයාගේ විදුලි බිලෙන් සැලකිය යුතු කොටසක් අඩු කළ හැකි බවද එම වෘත්තීය සමිති සඳහන් කරයි. මේ අතර මෙම වර්ජනය සඳහා මේ වනවිට පාලක මැදිරි ක්‍රියාකරුවෝදඑක්වී සිටිති.", "URL": "https://lankatruth.com/si/?p=41133", "Category": "පුවත්", "Parent URL": null}