{"Source": "Lankatruth", "Timestamp": "August 6, 2019", "Headline": "චන්දික හතුරුසිංහ, ප්‍රධාන පුහුණුකරු ධුරයෙන් ඉවතට", "News Content": "වහාම ක්‍රියාත්මක වන පරිදි ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කළ චන්දික හතුරුසිංහ මහතා එම ධුරයෙන් ඉවත් කර තිබේ. ශ්‍රී ලංකා ක්‍රිකට් ආයතනයේ නිලධාරීන් සහ හතුරුසිංහ මහතා අතර පැවති සාකච්ඡාවලදී එකඟතාවයන්ට පැමිණීමට නොහැකිවීම හේතුවෙන් මෙම තීරණය ගෙන ඇතැයි වාර්තා වේ. ශ්‍රී ලංකා ක්‍රිකට් ආයතනය සහ චන්දික හතුරුසිංහ මහතා අතර ඇතිකරගත් ගිවිසුමේ වගන්ති 14ක් හතුරුසිංහ මහතා විසින් උල්ලංගනය කර ඇතැයි ද ක්‍රීඩා අමාත්‍යවරයා පවසා තිබේ. ඒ සම්බන්ධව ඔහුට විරුද්ධව නීතිමය ක්‍රියාමාර්ග ගන්නා බවත් නැතිනම් ක්‍රිකට් ආයතනය සමඟ එකඟතා ඇතිකරගන්නා ලෙසත් ක්‍රීඩා අමාත්‍යවරයා පවසා තිබේ. මේ අතර නවසීලන්තය සමඟ පැවැත්වෙන තරඟවලිය සඳහා අතුරු පුහුණුකරු ලෙස ජෙරම් ජයරත්න මහතා පත්කර ඇත.", "URL": "https://lankatruth.com/si/?p=78769", "Category": "ක්‍රීඩා පුවත්", "Parent URL": null}