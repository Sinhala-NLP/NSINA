{"Source": "Lankatruth", "Timestamp": "September 23, 2012", "Headline": "STF හෙද සිසුන්ගේ වර්ජනයෙන් සේවය අහිමිවේ", "News Content": "අම්පාර ප්‍රදේශයේ හෙද පුහුණුව ලබමින් සිටි විශේෂ කාරර්‍ය බලකා සෙබළුන් විසින් පසුගියදා පන්ති වර්ජනයක් ආරම්භ කර තිබී ඇති අතර පසුගිය 20වෙනිදා සිට එම සෙබළුන්ගේ වැඩ තහනම් කර ඇත. කොළඹ විශේෂ කාරර්‍ය බලකා මූලස්ථාන යෙන් සෙබලුන් 48 දෙනෙක් මෙම හෙද පුහුණුව සඳහා නොබෝදා අම්පාරට අනුයුක්ත කර යවා තිබේ. හෙද පුහුණුවට සහභාගී වෙමින් සිටි මෙම සෙබලුන්ගෙන් හය දෙනෙක් බීමතින් සිටයේයැයි පවසමින් ඔවුන් 06දෙනාගේ වැඩ තහනම්කර ඇත. ඊට විරෝධය පළ කරමින් ඉතිරි සෙබලුන් 42 ද හෙද පුහුණු පාඨමාලාව වර්ජනය කර තිබේ. මේ හේතුව මත විශේෂ කරර්‍ය බලකා සෙබලුන් 48 දෙනාගෙම සේවය අත්හිටුවන්නට කොළඹ විශේෂ කාරර්‍ය බලකා මූලස්ථානය පියවර ගෙන ඇත.", "URL": "https://lankatruth.com/si/?p=4302", "Category": "පුවත්", "Parent URL": null}