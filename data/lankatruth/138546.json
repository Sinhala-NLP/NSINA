{"Source": "Lankatruth", "Timestamp": "August 27, 2022", "Headline": "සජබ ජ්‍යෙෂ්ඨයන් 05ක් කැබිනට්ටුවට", "News Content": "ජනාධිපති රනිල් වික්‍රමසිංහගේ ආරාධනය මත ජාතික ආණ්ඩු වැඩපිළිවෙළකට එකතුවෙන සමග ජන බලවේගයේ ජ්‍යේෂඨ මන්ත්‍රීවරුන් පස් දෙනෙකුට කැබිනට් ඇමති ධුර හිමිවනු ඇතැයි දේශපාලන ආරංචි මාර්ග සඳහන් කරයි. මේ පිරිස ඉකුත් යහපාලන ආණ්ඩුවේද ප්‍රබල ඇමති ධුර දැරූ අයවෙති. ඉකුත් කාලයේ කතාබහට ලක් වූ සර්වපාක්ෂික ආණ්ඩුව වෙනුවට සර්ව පාක්ෂික එකඟතාවක් සහිත ජාතික ආණ්ඩුවක් පිහිටුවීමට නියමිතය. ඒ අනුව පක්ෂ ලෙස නොව තනි තනි පුද්ගලයන් ලෙස පක්ෂ ගණනාවක මන්ත්‍රීවරුන් ආණ්ඩුවට එක් වී ඇමති ධුර ලැබීමට නියමිත අතර නව ඇමැතිවරුන් ඉදිරි දෙසතිය තුළ දිවුරුම් දෙනු ඇතැයි අපේක්ෂිතය. ලංකාදීප", "URL": "https://lankatruth.com/si/?p=138546", "Category": "පුවත්", "Parent URL": null}