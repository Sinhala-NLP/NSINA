{"Source": "Lankatruth", "Timestamp": "March 24, 2019", "Headline": "කුඩාගල්කැටියට ජවිපෙන් පාලමක්", "News Content": "කැටියපේ කිරිවැල්දෙනිය මාර්ගයේ කුඩාගල්කැටිය ප්‍රදේශයේ ජනතාවගේ දැඩි අවශ්‍යතාවයක්ව පැවති පාලමක් ඉදිකිරීමට ජනතා විමුක්ති පෙරමුණ මැදිහත්වී තිබේ. හක්මණ ජනතා විමුක්ති පෙරමුණේ ආසන සංවිධායක හිටපු පළාත් සභා මන්ත්‍රී අජන්ත ගම්මැද්දගේ මහතාගේ ඉල්ලීම අනුව, කෝප් කමිටුවේ සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතාගේ ප්‍රධානත්වයෙන් පාලම ඉදිකිරීමේ කටයුතු ඊයේ(23) ආරම්භ විය. ග්‍රාමීයව විශාල අවශ්‍යතාවයක්ව පැවති මෙම පාලම ඉදිකිරීම සම්බන්ධව ප්‍රදේශවාසීන්, ජනතා විමුක්ති පෙරමුණට දැඩි කෘතඥතාව පළකර සිටියහ. මේ අතර ජනතා විමුක්ති පෙරමුණේ පළාත් සභා මන්ත්‍රී ප්‍රතිපාදන මගින් ඉදිවෙමින් පවතින පරපාමුල්ල ක්‍රීඩාංගනයේ අත්පන්දු පිටිය නිරීක්ෂණ චාරිකාවකට ද සුනිල් හඳුන්නෙත්ති මන්ත්‍රීවරයා එක්විය.        පරපාමුල්ල ක්‍රීඩාංගනයේ අත්පන්දු පිටියේ ඉදිකිරීම් නිරීක්ෂණය කරමින්…", "URL": "https://lankatruth.com/si/?p=70941", "Category": "පුවත්", "Parent URL": null}