{"Source": "Lankatruth", "Timestamp": "July 19, 2017", "Headline": "වැරැද්දක් කළා – සමාව ගැනීමට සූදානම් – තවුහීත් ජමාත්", "News Content": "බුදු දහමට අපහාස කිරීම සම්බන්ධයෙන් තමන් සමාව ගැනීමට සූදානම් බව තවුහීත් ජමාත් සංවිධානයේ මහ ලේකම් රාසික් රෆයිඩීන් ඇතුළු සැකකරුවන් 06 දෙනකු අද(19) කොළඹ ප්‍රධාන මහේස්ත්‍රාත් අධිකරණයේදී ප්‍රකාශ කර තිබේ. “මුස්ලිම් උරුමය රැකගනිමු” නමැති සංයුක්ත තැටියේ ඇති දේශන මගින් බුදු දහමට අපහාස කර ඇතැයි තවුහීත් ජමාත් සංවිධානයට එරෙහිව ස්වාමීන් වහන්සේනමක් විසින් මෙම නඩුව ගොනු කර තිබී ඇත. තවුහීත් ජමාත් සංවිධානයේ මෙම තීරණය සම්බන්ධයෙන් නීතිපති දැනුවත් කරන්නැයි කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා කොළඹ අපරාධ කොට්ඨාසයට දැනුම් දී තිබේ.", "URL": "https://lankatruth.com/si/?p=37808", "Category": "පුවත්", "Parent URL": null}