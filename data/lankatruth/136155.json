{"Source": "Lankatruth", "Timestamp": "June 30, 2022", "Headline": "පාස්කු ප්‍රහාරය නිසා ඇති කළ කටාර් චැරිටි අරමුදලේ තහනම ඉවත් කරන බව කංචන කියයි", "News Content": "පසුගිය 2019 වසරේ සිදු කළ පාස්කු ප්‍රහාරයෙන් පසු මෙරට තහනමට ලක් කළ කටාර් චැරිටි පුණ්‍යායතනයේ අරමුදලේ එම තහනම ඉවත් කිරීමට තීරණය කර ඇතැයි විදුලිබල හා බලශක්ති අමාත්‍ය කංචන විජේසේකර එම පුණ්‍යායතනයේ නිලධාරීන්ට දැනුම් දී ඇත. ආරක්ෂක අමාත්‍යාංශය විසින් මෙම තීරණය නීතිපතිවරයාට දන්වා ඇති බවද අමාත්‍යවරයා එහිදී දැනුම් දී තිබේ. මේ දිනවල කටාර් රාජ්‍යයේ සංචාරයක නිරතව සිටින කාංචන විජේසේකර කටාර් චැරිටි පුණ්‍යායතනයේ නිලධාරීන් පිරිසක් හමුවූ අවස්ථාවේ මෙම දැනුම් දීම සිදුකළ බව ඔහු සිට ට්විටර් ගිණුමෙහිද සඳහන් කර ඇත. එම පුණ්‍යායතනය ශ්‍රී ලංකාවේ සහ ගෝලීය වශයෙන් කරන ලද කාර්යයන් පිළිබඳවද මෙහිදී සාකච්ඡා කළ බව ඇමතිවරයා සඳහන් කර තිබේ. ශ්‍රී ලංකා බලධාරීන් විසින් ‘කටාර් පුණ්‍යායතනය’ ත්‍රස්තවාදී ආයතනයක් ලෙස නම් කර තිබූ අතර මෙම පුණ්‍යායතන අරමුදල සම්බන්ධයෙන් 2019 වසරේදී තහනමක් පනවනු ලැබ තිබුණේ ශ්‍රී ලංකාව තුළ ත්‍රස්තවාදයට අනුබලදීමේ චෝදනාව මත වන අතර නීතිඥ හිජාස් හිස්බුල්ලාට එරෙහිව ගොනු කළ නඩුවට අදාළව ත්‍රස්තවාදයට සම්බන්ධ ක්‍රියාකාරකම් සඳහා අරමුදල් සපයන බවටද මෙම පුණ්‍යායතනයට චෝදනා කර තිබිණි. Met the Officials of the Qatar Charity yesterday. Conveyed the message that the Defense Ministry has informed the Attorney General its decision to lift the ban on the fund which was imposed in 2019. Discussed the Charity’s work in SL and globally. pic.twitter.com/tHzv7HduLV", "URL": "https://lankatruth.com/si/?p=136155", "Category": "පුවත්", "Parent URL": null}