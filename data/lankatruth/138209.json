{"Source": "Lankatruth", "Timestamp": "August 19, 2022", "Headline": "රජයේ සේවකයන් 15000ක් පිටරට යවයි", "News Content": "මේ වනවිට රාජ්‍ය සේවයේ යෙදීසිටින පුද්ගලයන් 15,487ක් විදේශ රැකියා සඳහා පිටත් යාමට අවසර ලබා දී ඇති බව ජනාධිපති ලේකම් කාර්යාලය නිකුත් කළ නිවේදනයකින් අනාවරණය වේ.  රටේ පවතින අතිශය ගැඹුරු විදේශ විනිමය අර්බුදය හමුවේ විදේශ රැකියා සඳහා විශාල පිරිසක් පිටත් කර යැවීම ආණ්ඩුවේ උපක්‍රමයක් වී තිබේ. ළදරුවන් සිටින මව්වරුන් සඳහා පනවා තිබූ මෙයට පෙර තිබූ සීමාවන් ද ඉවත් කර වයස අවුරුදු 5 නොඉක්මවන දරුවන් සිටින මව්වරුන්ගේ සීමාව වයස අවුරුදු 2 දක්වා අඩු කිරීමට සූදානම් කර ඇත.  රජයේ සේවකයන් ද විදෙස් රැකියා සඳහා පිටත් කර යැවීම වෙනුවෙන් නිවාඩු ලබාදීමට ක්‍රියා කර ඇත. ඒ අනුව මේ වනවිටත් 69,838 දෙනෙකු විදෙස් ගතවීමට ඉල්ලුම් කර ඇති අතර එයින් 15,487ක් සඳහා අවසර ලබාදීතිබේ.", "URL": "https://lankatruth.com/si/?p=138209", "Category": "පුවත්", "Parent URL": null}