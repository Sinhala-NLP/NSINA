{"Source": "Lankatruth", "Timestamp": "June 23, 2018", "Headline": "කොරියානු නායකයින්ට පුටින්ගෙන් ආරාධනා", "News Content": "රුසියානු ජනාධිපති ව්ලැදිමීර් පුටින් කළ ආරාධනයකට අනුව උතුරු සහ දකුණු කොරියානු රාජ්‍යන් අතර ආර්ථික සමුළුවක් රුසියාවේදී පැවැත්වීමට නියමිත බවට තොරතුරු වාර්තා වේ. දකුණු කොරියානු ජනාධිපති මූන් ජේ – ඉන් මොස්කව් නුවර ක්‍රෙම්ලින් මන්දිරයේ රුසියානු ජනාධිපතිවරයා සමඟ පැවැත්වූ සාකච්ඡාවකින් අනතුරුව පුටින් මෙම ආරාධනය සිදු කර ඇත. ඒ අනුව ලබන සැප්තැම්බර් 11 කොරියානු ආර්ථික සමුළුව රුසියාවේ ව්ලැදිවොස්ටොක් නුවර පැවැත්වීමට නියමිතව ඇත. මෙම සමුළුව සඳහා උතුරු කොරියානු නායක කිම් ජොං අන් මෙන්ම චීන සහ ජපාන නායකයින්ද සහභාගීවීමට නියමිතව ඇත.", "URL": "https://lankatruth.com/si/?p=55042", "Category": "විදෙස් පුවත්", "Parent URL": null}