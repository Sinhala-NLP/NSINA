{"Source": "Lankatruth", "Timestamp": "November 27, 2021", "Headline": "විදුරට සහ විජේදාසට එරෙහිව විනය පියවර ගන්නැයි පොහොට්ටුව අගමැතිගෙන් ඉල්ලයි", "News Content": "අය වැය දෙවනවර කියවීමේ ඡන්ද විමසීමට සහභාගී නොවු රජ්‍ය ඇමති විදුර වික්‍රමනායකට හා මන්ත්‍රී විජයදාස රාජපක්ෂට එරෙහිව විනය පියවර ගන්නැයි පොදු ජන එක්සත් පෙරමුණ අගමැති මහින්ද රාජපක්ෂගෙන් ඉල්ලා ඇතැයි වාර්තා වේ. ඒ පසුගියදා පැවති අයවැය ඡන්ද විමසීමට සහභාගී නොවීම හේතුවෙනි. මන්ත්‍රීවරුන් තිදෙනකු අසනීප තත්වය නිසා ඡන්ද විමසීමට නොපැමිණ බව දැනුම් දී තිබූ බවත් විදුර වික්‍රමනායක සහ විජයදාස රාජපක්ෂ ඡන්දයට එන බව කලින් දැනුම්දුන් නමුත් නියමිත අවස්ථාවේ ඡන්දය පාවිච්චි කිරිමට පැමිණ නොසිටි බවත් පක්ෂ ජ්‍යෙෂ්ඨයෙකු මාධ්‍ය වෙත ප්‍රකාශ කර තිබේ. පොදු ජන එක්සත් පෙරමුණේ මන්ත්‍රීවරු යම් විනයක් ඇතිව පක්ෂයේ වැඩ කටයුතුවලට සහභාගී විය යුතු බවට තීරණය කර ඇති නිසා මෙම දෙදෙනා සම්බන්ධයෙන් පියවරක් ගන්නා ලෙස ඉල්ලා ඇතැයි ද ඔහු සඳහන් කරයි.", "URL": "https://lankatruth.com/si/?p=126290", "Category": "පුවත්", "Parent URL": null}