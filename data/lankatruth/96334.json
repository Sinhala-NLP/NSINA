{"Source": "Lankatruth", "Timestamp": "September 12, 2020", "Headline": "ආචාර්ය සුනිල් සෙනවි මහාචාර්ය ධුරයෙන් පිදුම්ලබයි", "News Content": "මෙරට සමාජ දේශපාලන ක්ෂේත්‍රයන් හි මහජනතාව සමග ඉතා සමීපව කටයුතු කරන සබරගමුව විශ්වවිද්‍යාලයේ භාෂා අධ්‍යන අංශයේ ජ්‍යෙෂ්ඨ කථාකාචාර්යවරයෙක් වශයෙන් කටයුතු කළ ආචාර්ය හිනිදුම සුනිල් සෙනවි මහතා පුර්ණ මහාචාර්ය ධුරයට විශිෂ්ඨ ලෙස තෝරාපත්කරගෙන තිබේ. ඒ මහතා පසුගිය වසරේදී අදාල පර්යේෂණ කටයුතු අවසන් කර වසරකට අධික කාලයක් ගෙවී යාමෙන් පසුව නිල වශයෙන් මෙම ධුරය පිරිනමා තිබේ. ඒ බව සැප්තැම්බර් 11 වනදා නිල වශයෙන් දැනුම්දී ඇත. ඔහු සිනමාව ඇතුළු සාහිත්‍ය කලා නූතන නව ප්‍රවනතාද ගැඹුරින් අධ්‍යනය කරමින් එම දැනුම විශ්වවිද්‍යාල ශිෂ්‍ය ප්‍රජාවට සහ අදාල ආකාරයෙන් පොදු සමාජය සමග බෙදාගැනීමේ ප්‍රමුඛතමයෙක් ලෙස නමක් දිනාගෙන සිටියි. ජාතික රූපවාහිනියේ ආලකමන්දාව ඇතුළු සිවිශේෂී ගවේශනාත්මක වැඩසටහන්වල පිටපත් රචකයෙකු වශයෙන්ද අනිකුත් විද්‍යුත් සහ මුද්‍රිත මාධ්‍යවල කටයුතු සඳහාද දායකත්වය ලබාදෙමින් මෙරට ජනතාවගේ බුද්ධිමය පෝෂණය සඳහා විවිධ වැඩසටහන්වලට දායකවෙමින් සිටියි.", "URL": "https://lankatruth.com/si/?p=96334", "Category": "පුවත්", "Parent URL": null}