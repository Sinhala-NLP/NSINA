{"Source": "Lankatruth", "Timestamp": "May 8, 2018", "Headline": "වතුර බිලත් වැඩිවන ලකුණු", "News Content": "ජල සම්පාදන මණ්ඩලය මගින් පාරිභෝගිකයින්වෙත ජලය ලීටරයක් සැපයීමේදී දරන වියදම ඒ සඳහා අයකරගනු ලබන මුදලට වඩා වැඩි බැවින් ජල ගාස්තු වැඩිකල යුතු බව නගර සැලසුම් හා ජල සම්පාදන ඇමති රවුෆ් හකීම් මහතා පවසයි. පාරිභෝගිකයින් වෙත සපයන ජල ලීටරයක් සඳහා වන වියදම රුපියල් 50.00ක් බවත් ඒ සඳහා අයකරන්නේ රුපියල් 8.00ක මුදලක් බවත් මේ හේතුවෙන් ජල සම්පාදන මණ්ඩලයට විශාල පාඩුවක් සිදුවන බවත් අමාත්‍යවරයා වැඩිදුරටත් පවසයි.එසේම ජල යෝජනා ක්‍රම ක්‍රියාත්මක කිරීමට ලාබාගෙන තිබෙන ණය වාරික ගෙවීමටද මණ්ඩලයට සිදුව ඇත. මේ හේතුවෙන් ජල ගාස්තු වැඩි කළ යුතු බවත් ඉදිරියේදී කැබිනට් පත්‍රිකාවක් ඉදිරිපත් කරන බවත් රවුෆ් හකීම් මහතා පවසා සිටියේය.", "URL": "https://lankatruth.com/si/?p=51731", "Category": "පුවත්", "Parent URL": null}