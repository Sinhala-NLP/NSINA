{"Source": "Lankatruth", "Timestamp": "November 8, 2021", "Headline": "ගජමිතුරන්ට කප්පම් දුන් හැටි මෙන්න", "News Content": "වර්තමාන ජනාධිපතිවරයා සහ ආණ්ඩුව බලයට පැමිණි වහාම බදු කපා හැරීම සහ අහෝසි කිරීම නිසා රුපියල් කෝටි 60,100ක පමණ ආදායමක් අහිමිවී බදු ලිපිගොණු ලක්ෂ 04කට ආසන්න ප්‍රමාණයක් වසා දමා ඇති බව අනාවරණය වේ. ජනාධිපතිවරයා බලයට පත් වූ වහාම මෙම බදු කපා හැරීම් පිළිබඳව නිවේදනය කළ අතර 2020 ජනවාරි මස සිට එය ක්‍රියාත්මක කළේය. දේශය පුවත්පත මෙයට අදාල ප්‍රවෘත්තිය පල කර තිබිණි. ඒ අනුව ජාතිය ගොඩනැගීමේ බද්ද අහෝසි කිරීමෙන් ලිපිගොනු 92,000ක් ආර්ථික සේවා ගාස්තු අහෝසි කිරීමෙන් ලිපිගොණු 17,300ක් වැට් බදු සංශෝධනයෙන් ලිපිගොනු 20,300ක් වසා දමා ඇත. ඊට අමතරව ව්‍යාපාර පිරිවටු බදු සීමාව රුපියල් මිලියන 12 සිට 300 දක්වා ඉහළ දැමීමෙන් ලිපිගොණු 260,000ක් පමණ වසා දමා තිබේ. මෙම තත්වය යටතේ ලිපිගොණු ලක්ෂ 4කට අධික ප්‍රමාණයක් වසා දැමීමෙන් 2019ට සාපේක්ෂව 2020දී රුපියල් කෝටි 60,100කින් පමණ දේශීය ආදායම් බදු දෙපාර්ත මේන්තුවේ ආදායම් අහිමි වී ඇති බව එම ප්‍රවෘත්තියෙන් හෙලි කර තිබේ.", "URL": "https://lankatruth.com/si/?p=125574", "Category": "පුවත්", "Parent URL": null}