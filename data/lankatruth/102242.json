{"Source": "Lankatruth", "Timestamp": "December 2, 2020", "Headline": "කොරෝනා තියනවාද කියලවත් නැතිව වතු ජනතාවගෙන් වැඩ ගන්නවා – විජිත හේරත්", "News Content": "කුමන ආණ්ඩුවක් බලයේ හිටියත් ඉතාම අඩු පහසුකම් යටතේ දැඩි පීඩනයකින් වතු ජනතාව ජාතික ආර්ථිකයට යොදා ගන්නා ආකාරය වර්තමාන කොරෝනා වසංගතය තුළදීපවා දැකිය හැකි බව ජාතික ජන බලවේගයේ පාර්ලිමේන්තු මන්ත්‍රී විජිත හේරත් මහතා පැවසීය. ඔහු මේ බව පැවසූවේ අද (02) දින පැවති වතු යටිතල පහසුකම් සහ වැවිලි කර්මාන්ත අමාත්‍යංශයේ වැය ශීර්ෂය පිළිබඳ විවාදයට එක්වෙමිනි. වතු කම්කරුවන්ගෙන් වැඩකරවා ගැනීමේදීමුව ආවරණයක් හෝ කිසිඳු විෂබීජ නාශක පහසුකමක් හෝ ලබා දීනැති බව අනාවරණය කරනු ලැබීය. වතු ඩිස්පැන්සරිවල වෛද්‍යවරුන් හෝ ඖෂධ හෝ නොමැති බවත් ඔවුන් මිය ගිය විට මිහිදන් කිරීමට නිසි පරිදි සුසාන භූමියක් පවා නැති බවද පෙන්වා දෙනු ලැබීය. පැවති ආණ්ඩු වතු ජනතාවට භුක්තිවිඳීම සඳහා ඉඩම් කැබැල්ලක් ලබා දී තිබුණද සින්නක්කර අයිතිය ලබා නොදීතිබෙන අතර අමාත්‍යංශවල ප්‍රගති වාර්තාවලින් ලබා දී තිබෙන ඉලක්ක සම්පූර්ණ කර නැති බවද පෙන්වා දුන්නේය.", "URL": "https://lankatruth.com/si/?p=102242", "Category": "පුවත්", "Parent URL": null}