{"Source": "Lankatruth", "Timestamp": "October 7, 2020", "Headline": "රත්නපුර දිස්ත්‍රික්කයෙත් උපකාරක පන්ති නවත්වයි", "News Content": "කොරෝනා හෙවත් කෝවිඩ්-19 වෛරස් අවදානම හේතුවෙන් රත්නපුර දිස්ත‍්‍රික්කයේ සියලුම උපකාරක පන්ති නැවැත්වීමට සබරගමු පළාත් ආණ්ඩුකාර ටිකිරි කොබ්බෑකඩුව සහ රත්නපුර දිස්ත‍්‍රික් ලේකම් මාලනී ලොකුපෝතාගම යන මහත්ම මහත්මීන්ගේ ප‍්‍රධානත්වයෙන් ඊයේ (06) රැස්වූ රත්නපුර දිස්ත‍්‍රික් කොරෝනා මර්දන කාර්යය කාධක බලකා කමිටුව තීරණය කර තිබේ. මිනුවන්ගොඩ ඇඟලුම් කර්මාන්තශාලාවේ සේවය කළ කිහිප දෙනෙක් සහ ඔවුන්ගේ සමීපතමයින් කිහිපදෙනෙක් කිරිඇල්ල, උඩවළව, ඉඹුල්පේ සහ නිවිතිගල ප‍්‍රදේශවලට පැමිණ ඇති බැවින් එම ප‍්‍රදේශවල ජනතාව වඩාත් අවධානයෙන් සිටින්නැයි රත්නපුර දිස්ත‍්‍රික් ලේකම් මාලනී ලොකුපෝතාගම මහත්මිය ඉල්ලා සිටියි. රත්නපුර දිස්ත‍්‍රික්කයට ඇඳිරි නීතිය පනවා නොතිබුණද සංචරණ කටයුතු හැකි තරමක් සීමාකරන්නැයි දිස්ත‍්‍රික් ලේකම්වරිය මහජනතාවගෙන් ඉල්ලා සිටියි. මේ වනවිට රත්නපුර දිස්ත‍්‍රික්කයට අයත් නිවිතිගල, කලවාන, රත්නපුර, ගොඩකවෙල, ඉඹුල්පේ සහ අයගම යන සෞඛ්‍ය වෛද්‍ය නිලධාරී කොට්ඨාසවල පදිංචිකරුවන් 55ස් දෙනෙකු ස්වයං නිරෝධායනයට ලක් කර තිබේ.", "URL": "https://lankatruth.com/si/?p=97109", "Category": "පුවත්", "Parent URL": null}