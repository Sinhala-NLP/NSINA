{"Source": "Lankatruth", "Timestamp": "August 2, 2022", "Headline": "නිමල් සිරිපාල යළි ඇමති ධුරයේ දිවුරුම් දෙයි", "News Content": "හිටපු ඇමති නිමල් සිරිපාල ද සිල්වා යළි වරාය නාවික සහ ගුවන් සේවා ඇමති ලෙස ජනාධිපති රනිල් වික්‍රමසිංහ ඉදිරියේ අද (02) පස්වරුවේ දිවුරුම් දී තිබේ. කටුනායක ගුවන් තොටුපලේ නව පර්යන්ත ගොඩනැගිල්ලේ ඉදිකිරීම්වල යෙදී සිටි ජපාන සමාගමක් වන තායිසේ සමාගමෙන් කැබිනට් ඇමතිවරයෙක් අල්ලස් ඉල්ලා සිටි බවට විපක්ෂ නායක සජිත් ප්‍රේමදාස විසින් නගන ලද චෝදානාවකට අදාළව සිදු කළ පරීක්ෂණවලට සහාය වෙමින් යැයි පවසමින් නිමල් සිරිපාල ද සිල්වා එවකට තමන් දැරූ වරාය නාවික සහ ගුවන් සේවා ඇමති දුරයෙන් ඉල්ලා අස්වන ලදී. නමුත් එම චෝදානව සම්බන්ධයෙන් පැවති පරීක්ෂණයේ වාර්තාව මගින්, අදාල සමාගමෙන් අල්ලස් ඉල්ලා ඇති බවට කිසිදු ඇමතිවරයෙකුට එරෙහිව සාක්ෂි නැතැයි සඳහන් කර තිබීම මත ඔහු යළි එම ඇමති ධුරයේම මෙලෙස දිවුරුම් දී ඇත.", "URL": "https://lankatruth.com/si/?p=137730", "Category": "පුවත්", "Parent URL": null}