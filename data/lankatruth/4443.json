{"Source": "Lankatruth", "Timestamp": "October 3, 2012", "Headline": "facebook නිසා ලාංකිකයෙකුට ඩුබායිහිදී සිරදඬුවම්", "News Content": "ෆේස්බුක් සමාජ ජාල වෙබ්අඩවිය මඟින් 24 හැවිරිදි පිලිපීන ජාතික කාන්තාවකට මරණීය තර්ජන එල්ල කිරීමේ චෝදනාවට වැරැදිකරු වූ ශ්‍රී ලාංකිකයකුට එරෙහිව ඩුබායි අධිකරණය මාස 03ක සිර දඬුවම් පනවා ඇතැයි ඩුබායි ශ්‍රී ලංකා කොන්සල් කාර්යාල ආරංචි මාර්ග අනාවරණය කරයි. විදුලි කාර්මිකයෙකු වශයෙන් ඩුබායි හි හෝටලයක සේවය කරමින් සිටි ඔහු මෙම සිරදඬුවමින් පසු ඩුබායි රාජ්‍යයෙන් පිටුවහල් කරන ලෙසටද අධිකරණය ඩුබායි ආගමන විගමන නිලධාරීන්ට නියෝග කර ඇත. අදාළ චෝදනාවට ඔහු ඉකුත් අපේ‍්‍රල් මාසයේදී අත්අඩංගුවට ගෙන අධිකරණය හමුවට ඉදිරිපත් කර තිබේ. අදාල නඩු විභාගයේදී ලාංකිකයා ප‍්‍රකාශ කර ඇත්තේ එම පිලිපීන කාන්තාව සමග තිබූ හිතවත්කම මත ඩිරාම් 1,000ක් දුන් බවත් ඇය එම මුදල් ආපසු දීම මඟහරිමින් සිටි බවත්ය. මෙම නඩු තීන්දුවට එරෙහිව අභියාචනයක් ඉදිරිපත් කරන බවද ලාංකිකයා අධිකරණය හමුවේ කියා ඇත.", "URL": "https://lankatruth.com/si/?p=4443", "Category": "පුවත්", "Parent URL": null}