{"Source": "Lankatruth", "Timestamp": "January 30, 2020", "Headline": "ෆොන්සේකා, අජිත් පේරේරා එජාප කෘත්‍යාධිකාරි මණ්ඩලයෙන් ඉවතට", "News Content": "එජාප පාර්ලිමේන්තු මන්ත්‍රී වරුන් වන අජිත් පී. පෙරේරා සහ ෆීල්ඩ් මාර්ෂල් සරත් ෆොන්සේකා යන මහත්වරුන් එක්සත් ජාතික පක්‍ෂ කෘත්‍යාධිකාරී මණ්ඩලයෙන් ඉවත් කර ඇතැයි වාර්තා වේ. ඒ එක්සත් ජාතික පක්‍ෂයේ සාමූහික විනය කඩ කිරීමේ චෝදනාව මත යැයි වාර්තා වේ. එක්සත් ජාතික පක්‍ෂ කෘත්‍යාධිකාරී මණ්ඩලයේ නිල කාලය පසුගිය දෙසැම්බර් 31 වැනිදායින් අවසන් වූ අතර අලුත් සාමාජිකයින් පත් කිරීමෙන් පසු අද (30) පස්වරු 3ට සිරිකොත පක්‍ෂ මූලස්ථානයේදී නව කෘත්‍යාධිකාරී මණ්ඩලය රැස්වීමට නියමිතව ඇත.", "URL": "https://lankatruth.com/si/?p=89168", "Category": "පුවත්", "Parent URL": null}