{"Source": "Lankatruth", "Timestamp": "December 21, 2015", "Headline": "ක්‍රිකට් හොරකම් ගැන දිනක විවාදයක් ජවිපෙ ඉල්ලයි", "News Content": "රාජපක්ෂ පාලන සමයේ හා යහපාලන ආණ්ඩුවේ ගෙවුණු වසර තුළ ශ්‍රී ලංකා ක්‍රිකට් ආයතනයේ සිදු වූ   දූෂණ අක්‍රමිකතා සම්බන්ධයෙන් දිනක පාර්ලිමේන්තු විවාදයක් අවශ්‍ය   බව ජනතා විමුක්ති පෙරමුණේ නායක විපක්ෂයේ ප්‍රධාන සංවිධායක අනුර දිසානායක මහතා පසුගිය 19 වැනි දින පාර්ලිමේන්තුවේදී   ප්‍රකාශ කර තිබේ. රාජපක්ෂ පාලන සමයේ හා යහපාලන ආණ්ඩුවේ ගෙවුණු වසර තුළ ශ්‍රී ලංකා ක්‍රිකට් ආයතනයේ සිදු වූ දූෂණ අක්‍රමිකතා සම්බන්ධයෙන් දිනක පාර්ලිමේන්තු විවාදයක් අවශ්‍ය බව ජනතා විමුක්ති පෙරමුණේ නායක විපක්ෂයේ ප්‍රධාන සංවිධායක අනුර දිසානායක මහතා පසුගිය 19 වැනි දින පාර්ලිමේන්තුවේදී ප්‍රකාශ කර තිබේ. ශ්‍රී   ලංකා ක්‍රිකට් ආයතනයේ සිදු වූ වංචා දූෂණ සම්බන්ධයෙන් ක්‍රීඩා ඇමතිවරයා පත් කරනු ලැබූ   කමිටු වාර්තාව එදින ඇමතිවරයා විසින් සභාගත කරනු ලැබූ   අතර එම වාර්තාව පිළිබඳවත් ක්‍රිකට් ආයතනය තුළ සිදුවී   තිබෙන මහාපරිමාණ වංචා දූෂණ පිළිබඳව විවාදයක් අවශ්‍ය බව පවසමින් අනුර දිසානායක මන්ත්‍රීවරයා මෙම යෝජනාව කතානායකවරයා වෙත ඉදිරිපත් කර තිබේ.  ශ්‍රී ලංකා ක්‍රිකට් ආයතනයේ සිදු වූ වංචා දූෂණ සම්බන්ධයෙන් ක්‍රීඩා ඇමතිවරයා පත් කරනු ලැබූ කමිටු වාර්තාව එදින ඇමතිවරයා විසින් සභාගත කරනු ලැබූ අතර එම වාර්තාව පිළිබඳවත් ක්‍රිකට් ආයතනය තුළ සිදුවී තිබෙන මහාපරිමාණ වංචා දූෂණ පිළිබඳව විවාදයක් අවශ්‍ය බව පවසමින් අනුර දිසානායක මන්ත්‍රීවරයා මෙම යෝජනාව කතානායකවරයා වෙත ඉදිරිපත් කර තිබේ.  ඔහු කතානායකවරයාගෙන් ඉල්ලා ඇත්තේ මෙම විවාදය ජනවාරි මස දෙවන සතියේ දිනයකදී   පැවැත්වීමට අවස්ථාව සලසා දෙන ලෙසය. රාජපක්ෂ පාලන සමයේ ක්‍රීඩා අමාත්‍යංශය තුළ සිදු කරනු ලැබූ   දූෂිත ගනුදෙනු හා වංචා සම්බන්ධයෙන් ජනතා විමුක්ති පෙරමුණ අල්ලස් කොමිසම හමුවේ කරුණ සහිතව පැමිණිලි සිදු කර තිබේ. එවකට ක්‍රිකට් ලේකම් නිශාන්ත රණතුංග ,  ක්‍රීඩා ඇමති මහින්දානන්ද අලුත්ගමගේ ,  නාමල් රාජපක්ෂ ,  යෝෂිත රාජපක්ෂ ඇතුළු පිරිස් සිදුකරනු ලැබූ   දූෂිත ගනුදෙන සම්බන්ධයෙන් විශාල තොරතුරු ප්‍රමාණයක් ඒ තුළ ඇතුළත් කර තිබේ.    ඔහු කතානායකවරයාගෙන් ඉල්ලා ඇත්තේ මෙම විවාදය ජනවාරි මස දෙවන සතියේ දිනයකදී පැවැත්වීමට අවස්ථාව සලසා දෙන ලෙසය. රාජපක්ෂ පාලන සමයේ ක්‍රීඩා අමාත්‍යංශය තුළ සිදු කරනු ලැබූ දූෂිත ගනුදෙනු හා වංචා සම්බන්ධයෙන් ජනතා විමුක්ති පෙරමුණ අල්ලස් කොමිසම හමුවේ කරුණ සහිතව පැමිණිලි සිදු කර තිබේ. එවකට ක්‍රිකට් ලේකම් නිශාන්ත රණතුංග, ක්‍රීඩා ඇමති මහින්දානන්ද අලුත්ගමගේ, නාමල් රාජපක්ෂ, යෝෂිත රාජපක්ෂ ඇතුළු පිරිස් සිදුකරනු ලැබූ දූෂිත ගනුදෙන සම්බන්ධයෙන් විශාල තොරතුරු ප්‍රමාණයක් ඒ තුළ ඇතුළත් කර තිබේ.", "URL": "https://lankatruth.com/si/?p=16835", "Category": "පුවත්", "Parent URL": null}