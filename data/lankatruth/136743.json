{"Source": "Lankatruth", "Timestamp": "July 12, 2022", "Headline": "මහින්ද ඇතුළු 05කට රටින් පිටවීම තහනම් කිරීමේ නියෝගයක් ඉල්ලයි", "News Content": "හිටපු අගමැති සහ මුදල් ඇමති මහින්ද රාජපක්ෂ, හිටපු මුදල් ඇමති බැසිල් රාජපක්ෂ, හිටපු මහ බැංකු අධිපතිවරුන් වන අජිත් නිවාඩ් කබ්රාල්, ඩබ්ලිව්.ඒ ලක්ෂ්මන් සහ මුදල් අමාත්‍යාංශයේ හිටපු ලේකම් එස්.ආර් ආටිගලට මෙරටින් පිට වීම වළක්වාලන අතුරු නියෝගයක් නිකුත් කරන්නැයි ඉල්ලා මෙරට ප්‍රසිද්ධ පිහිනුම් ක්‍රීඩක ජුලියන් බෝලිං සහ මහජන ක්‍රියාකාරිකයකු වන චන්ද්‍රා ජයරත්න විසින් ශ්‍රේෂ්ඨාධිකරණය හමුවේ අද (12) පෙත්සමක් ඉදිරිපත් කර තිබේ. මුර්දු ප්‍රනාන්දු, ගාමිණි අමරසේකර සහ අචල වෙන්ගප්පුලි යන විනිසුරු මඩුල්ල ඉදිරියේ කැඳවූ මෙම පෙත්සම යළි අනිද්දා (14) සලකා බැලීමට ශ්‍රේෂ්ඨාධිකරණය දින නියම කර ඇත. රටේ ආර්ථික අර්බුදයට සම්බන්ධ වගකිවයුත්තන් සම්බන්ධයෙන් විමර්ශනයක් පවත්වා පියවර ගන්නා ලෙසට මෙම පෙත්සම ගොනු කරමින් ඉල්ලා ඇත.", "URL": "https://lankatruth.com/si/?p=136743", "Category": "පුවත්", "Parent URL": null}