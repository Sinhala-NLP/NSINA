{"Source": "Lankatruth", "Timestamp": "August 28, 2022", "Headline": "ධීවර සංස්ථාවේ ගාල්ල විධායකයේ මාස දෙකකින් වැටුප් ගෙවා නැහැ…", "News Content": "සේවකයින් 23 දෙනෙකු පමණ සේවය කරන ධීවර සංස්තාවේ ගාල්ල විධායකයේ පසුගිය ජූලි හා අගෝස්තු මාසවලදී රුපියල් ලක්ෂ 17ක් පමණ වන වැටුපද ජුනි මස සේවකයින් 05 දෙනෙකුට රුපියල් දෙලක්ෂ පනස්හයදහසක (රු. 256,000) හිග වැටුපද මේ දක්වා ගෙවා නැති බව වාර්තාවේ. මාසිකව මාලු ටොන් 20ක් පමණ වෙළඳාමක් කළ මෙම විධායකයේ මේ වනවිට වෙළඳාම් කරනුනේ මාලු ටොන් 4ක් පමනි. දේශපාලන සම්බන්ධතා මත සුදුසුකම් හා පලපුරුද්දක් නොමැති කළමනාකරුවන් පත්කිරීම, විධායකයට අයත් මාලු වෙළෙඳසැල් දේශපාලන බලපෑම මත වෙනත් විධායකයන්ට පැවරීම, තවත් වෙළෙඳසැල් දෙකක් වසා දමන තත්වයකට පත්කිරීම, ශීතගාර කාමර සියල්ල සැමන් කර්මාන්ත ආයතනයට බදු දීම නිසා අඩි 5ක ඩීප්‍රිෂරයක මාලු ගබඩා කිරීමට සිදුවීම, ඇතුළු කරුණු ගණනාවක් නිසා මාසික වැටුප ගෙවා ගැනීමට නොහැකි තත්වයකට මෙම විධායකය පත්වී ඇත. බලධාරීන් තවමත් මෙම කරුනු පිලිනොගැනීම හා නිසි ක්‍රියාමාර්ග නොගැනීම නිසා උද්ධමනය විශාලලෙස ඉහළ යමින් ඇති මෙවැනි වටපිටාවක සේවකයින් පීඩාවට පත්ව ඇත. පාරිභෝගික ජනතාවට සාධාරණ මිලකට මාලු ලබාදීම වෙනුවෙන් ආරම්භ කළ මෙම ධීවර සංස්ථාව, පාලක ආණ්ඩු විසින් අද වනවිට විනාෂ කරමින් ඇති අතර සේවකයාද පාරිභෝගිකයන්ද අපහසුතාවයට පතකර තිබේ.", "URL": "https://lankatruth.com/si/?p=138628", "Category": "පුවත්", "Parent URL": null}