{"Source": "Lankatruth", "Timestamp": "June 14, 2018", "Headline": "පස්සර වෙළඳ සැලක ගින්නකින් කාන්තාවන් තිදෙනෙක් මියයයි", "News Content": "පස්සර ප්‍රදේශයේ වෙළඳ සැලක අතිවූ ගින්නකට හසු වීමෙන් කාන්තාවන් තිදෙනෙකු මිය ගොස් ඇති බව වාර්තා වේ. ඊයේ(13) රාත්‍රියේ ගින්න හටගෙන ඇති අතර ඊට හේතුව මෙතෙක් සොයා ගෙන නැති බව පොලිස් අධිකාරී රුවන් ගුණසේකර මහතා පවසයි. ගින්නට හසු වීමෙන් මිය ගොස් ඇත්තේ වෙළඳසැලේ හිමිකරුගේ මව, නැගනිය සහ පුංචි අම්මා බව පොලීසිය සඳහන් කළේ ය. මේ පිළිබඳ වැඩිදුර විමර්ශන කටයුතු පස්සර පොලීසිය මගින් ආරම්භ කර ඇත.", "URL": "https://lankatruth.com/si/?p=54305", "Category": "පුවත්", "Parent URL": null}