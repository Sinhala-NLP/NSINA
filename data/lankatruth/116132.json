{"Source": "Lankatruth", "Timestamp": "May 7, 2021", "Headline": "ගම්පහ නගර සභා භූමිය වසා දැමේ", "News Content": "කොවිඩ් ආසාදිතයින් කිහිප දෙනෙකු හඳුනා ගැනීමත් සමඟ ගම්පහ මහ නගර සභා භූමියට කාර්ය මණ්ඩලයට සහ ජනතාව ඇතුලුවීම නතර කර ඇති බව වාර්තා වේ. නගර සභාවේ කාර්ය මණ්ඩලයේ සාමාජිකයින් අතුරින් මෙම කොවිඩ් ආසාදිතයින් හඳුනාගෙන තිබේ. නගර සභා පරිශ්‍රයට ජනතාවට ඇතුලුවීම නතර කොට ඇති නමුත් වරිපනම් බදු සහ කඩ කුලී ආදී ගෙවීම් කටයුතු සිදු කිරීම සහ අත්‍යාවශ්‍ය සේවාවන් ඉටුකර ගැනීම සඳහා වැඩපිළිවෙළක් සකස් කොට ඇති බව නගරාධිපතිවරයා පවසයි.", "URL": "https://lankatruth.com/si/?p=116132", "Category": "කොවිඩ් -19 (කොරෝනා ) පුවත්", "Parent URL": null}