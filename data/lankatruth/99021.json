{"Source": "Lankatruth", "Timestamp": "October 31, 2020", "Headline": "මෙරට 20 වෙනි කොරෝනා මරණයත් වාර්තාවෙයි", "News Content": "ශ්‍රී ලංකාවේ කොවිඩ් – 19 වෛරසය ආසාදනය වී ජීවිතක්ෂයට පත්වූවන්ගේ 20වන මරණයද වාර්තා වෙයි. මෙලෙස ජීවිතක්ෂයට පත්ව ඇත්තේ කොළඹ 12 ප්‍රදේශයේ පදිංචි වයස අවුරුදු 54ක කාන්තාවකි. ඇය පසුගිය 29 වනදා කොළඹ ජාතික රෝහලේ ප්‍රතිකාර ලබමින් සිටියදී ඊයේ (30) ජීවිතක්ෂයට පත්ව තිබෙන අතර ඇය මියයනවිටත් ඇයට කොවිඩ් – 19 ආසාදනය වී ඇත්දැයි තහවුරු වී තිබී නැත. කෙසේ වෙතත් ඇය මියගියපසු සිදු කළ PCR වාර්තාවකින් තහවුරු වී ඇත්තේ ඇයට වෛරසය ආසාදනය වි තිබී ඇති බවය. එම වාර්තාව ලැබී ඇත්තේ අද (31) පෙරවරු 9.00ට පමණය.", "URL": "https://lankatruth.com/si/?p=99021", "Category": "පුවත්", "Parent URL": null}