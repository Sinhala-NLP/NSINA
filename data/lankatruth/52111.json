{"Source": "Lankatruth", "Timestamp": "May 14, 2018", "Headline": "උතුරු කොරියාවට එරෙහි සම්බාධක ඉවත් කිරීමට ඇමරිකාව සූදානමක", "News Content": "උතුරු කොරියාව සිය න්‍යෂ්ටික අවි වැඩසටහන් සම්පූර්ණයෙන්ම නවතා දමන්නේනම් එරටට එරෙහිව පනවා ඇති සම්බාධක ඉවත් කිරීමට සූදානම්බව ඇමරිකා රාජ්‍ය ලේකම් මයික් පොම්පෙඔ මහතා පවසයි. ඇමරිකාව සතුව උතුරු කොරියාවේ ආයෝජනය කිරීමට සූදානමක් නැතත් එරටට එරෙහිව පනවා තිබෙන සම්බාධක ඉවත් කිරීමට තමන් සූදානම්බව රාජ්‍ය ලේකම්වරයා පවසා සිටියේය. වැඩි දුරටත් අදහස් දක්වමින් පොම්පෙඔ මහතා මෙසේ පවසා සිටියේ ය. “බදු ගෙවන මිනිසුන්ගේ සල්ලි අරගෙන උතුරු කොරියාවේ ආයෝජනය කරන්න අපේ සූදානමක් නැහැ. එහෙත් උතුරු කොරියාවට ආර්ථික සෞභාග්‍යය කරා යෑමට අවස්ථාව දෙමින් එරටට පනවා තිබෙන සම්බාධක ඉවත් කිරීමට අපි සූදානම්. උතුරු කොරියාව ඔවුන්ගේ න්‍යෂ්ටික අවි වැඩසටහන සම්පූර්ණයෙන්ම නවතා දමනවා නම් අපි සූදානම් සම්බාධක ඉවත් කරන්න. සම්බාධක ඉවත් කළාම ඇමෙරිකාවේ පෞද්ගලික සමාගම් වලට උතුරු කොරියාවට යෑමට අවස්ථාව ලැබනෙවා. එම සමාගම්වලට උතුරු කොරියාවේ බලශක්ති, කෘෂිකාර්මික සහ යටිතල පහසුකම් ක්ෂේත්‍රවල ආයෝජනය කරන්න අවස්ථාව ලැබෙනවා” යැයි ඇමෙරිකා රාජ්‍ය ලේකම් මයික් පොම්පෙඕ මාධ්‍ය හමුවේ ප්‍රකාශ කර තිබේ.", "URL": "https://lankatruth.com/si/?p=52111", "Category": "පුවත්", "Parent URL": null}