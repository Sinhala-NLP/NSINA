{"Source": "Lankatruth", "Timestamp": "November 21, 2021", "Headline": "“කෘෂිකර්ම ඇමති මහින්දානන්ද ඉන්නේ මානසික ආතතියකින්… අපි ඔහුට අනුකම්පා කරනවා…” නැනෝ යූරියා ගෙනා සමාගමේ සභාපති කියයි", "News Content": "කෘෂිකර්ම ඇමති මහින්දානන්ද අලුත්ගමගේ මානසික ආතතියකින් පසුවන බවත් ඔහුට තමන් අනුකම්පා කරන බවත් නැනෝ යූරියා ආනයනය කිරීමේ මෙරට සමාගමේ සභාපති මොහාන් පෙරේරා සඳහන් කරයි. මේ පොහොර මිල අඩු කරගත යුතු නම් දැන් මහින්දානන්ද ඇමතිවරයා කතා කරගත යුත්තේ තමන් සමග මිස ඉන්දියානු රජය සමග නොවන බවද මිල අඩු කර දෙනවාද නැද්ද යන්න තීරණය කරන්නේ තමන් බවද ඔහු එහිදී පැවසීය. ඔහු මේ බව පැවසූවේ එම සමාගම විසින් ඊයේ (20) කොළඹදී පැවැත්වූ මාධ්‍ය හමුවක් අමතමිණි. පොහොර ගනුදෙණුවේ දී විශාල වංචාවක් සිදුවී ඇති බවට කෘෂිකර්ම ඇමති මහින්දානන්ද අලුත්ගමගේ සිදු කර ඇති ප්‍රකාශයක් සම්බන්ධයෙන් එම මාධ්‍ය හමුවේදී මාධ්‍යවේදීන් ප්‍රශ්න කළ අතර ඊට පිළිතුරු දෙමින් ඔහු පැවසූවේ, “මහින්දානන්ද ඇමතිට තියන ස්ට්‍රෙස් එක මම දැකලා නැහැ කිසිම ඇමතිකෙනෙකුට තියනවා. එතුමා ඉන්නෙ ලොකු ස්ට්‍රෙස් එකක. ඒ නිසා එතුමා කියන දේවල් අපි ඒ තරම් ගණන් ගන්නේ නැහැ. මේ බෝතල් ටිකක් ගෙනත් මට ආපු ප්‍රෙෂර් එක එකක් නම් ඒ වගේ 700 ගුණයක් විතර ප්‍රෙෂර් එකක් මහින්දානන් ඇමතිතුමාට තියනවා. එතුමා ඒ ප්‍රෙෂර් එක අරන් කරන කියන දේවල් ගැන අනුකම්පාවෙන් බැලිය යුතුයි. මම නම් ඔය ඇමති ධුරය දාලා යනවා. ඔහොම ප්‍රෙෂර් එකක් බොරුවට දඟලන්නෙ නැතිව. එයා කියන දේවල් අපි ගණන් ගන්නෙ නැහැ. දැන් මේ ගනුදෙනුව එයා කියන ආකාරයේ රාජ්‍ය තාන්ත්‍රික මට්ටමින් නවත්වන්න පුලුවන් දෙයක් නෙමෙයි. එහෙම නවත්වන්න හදනවා නම් අපිත් දන්නවා ඒක නවත්වන්න නීත්‍යානුකූලව. මේක ඉන්දිය එම්බසියේ ට්‍රේඩ් සෙක්ෂන් එකත් එක්ක ගිය ගනුදෙණුවක්. මම රජයෙන් පඩි ගන්න කෙනෙක් නෙමෙයි. අපි පුද්ගලික සමාගමක්. අපිට පුලුවන් ඕන ගණනක් බිට් කරන්න. රජයෙ ටෙන්ඩර් කමිටුව තමයි තීරණය කරන්න ඕන ගන්නවද නැද්ද කියලා. ඒ හින්දා අපිට ඇඟිල්ල දික්කරන එකේ මොකක්ද තියන පදනම.” යනුවෙනි. “රාජ්‍ය තාන්ත්‍රික මට්ටමින් කතා කරලා අඩු කරගන්න හැකියාවක් නෑ කියලද ඔබ කියන්නෙ.“ යැයි එහිදී මාධ්‍යවේදියෙකු විමසා ඇත. “අපේ ඇග්‍රිමන්ට් තියන තාක්කල් ඇමතිතුමාට නෙමෙයි කාටවත් එහෙම අඩු කරලා ගෙන්වන්න බැහැ. හැබැයි ඇමතිතුමාට මගෙන් ඉල්ලන් පුලුවන් අඩුකරලා දෙන්න කියලා. එහෙම ඉල්ලුවාම මම අඩු කරලා දීලා තියනවා. රොබින්හුඩ්, ටාසන්, සරදියෙල් වගේ වැඩ කරනවා නම්, දැක්කනෙ බැංකු ටිකට වෙච්චි වැඩේ. අපිටත් බැංකු ටික බ්ලැක් ලිස්ට් කරන්න පුලුවන්. මට ලොකු ඔෆර් එකක් ආවා සර්ව ෆේල් කරන්න මේ බඩු ටික ගේන්න එපා කියලා. මං බිලියන 30ක් ඉතුරු කරලා දීලා තියන වෙලාවෙ මේ ඩොලර් එකක් දෙකක් ගැන දඟලනවා. යූරියා ගේනන ගියාම බිලියන 30ක් වැඩියෙන් යනවා. මේ පොහොර හරහා යම් වගා හානියක් සිදුවන්නේ නම් පුද්ගලික සමාගමක් ලෙස එහි වගකීම තමන් භාරගන්නේ නැතැයිද එය බලා ගත යුත්තේ රජය” යැයිද යුනයිටඩ් ෆාමස් ට්‍රස්ට් සමාගමේ සභාපති මොහාන් පෙරේරා පවසයි. “චම්පික රණවක මන්ත්‍රීතුමා කියලා තියනවා නැනෝ නයිට්‍රිජන් ලීටරය ලංකාවෙ සල්ලිවලින් රුපියල් 640යි. ඉන්දියාවෙන් ලංකාවට ගෙනත් රුපියල් 2,500ට විකුණනවා කියලා. මං අභියෝගයක් කරනවා ඔය වෙබ්සයිට් එකේ තියන ගානට, රුපියල් 640ට බෝතලයක් අරගෙන එක්ස්පෝර්ට් ලයිෂන් එක අරන් බෝතල් ලක්ෂ දහයක් එවන්න කියලා. එව්වොත් මම කෝටි දහයක් දෙනවා තෑග්ගක් විදිහට.", "URL": "https://lankatruth.com/si/?p=126032", "Category": "පුවත්", "Parent URL": null}