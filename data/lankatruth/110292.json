{"Source": "Lankatruth", "Timestamp": "February 9, 2021", "Headline": "පුංචි ලෝකාන්තයේදී අතුරුදහන්වූ තරුණයාගේ සිරුර හමුවෙයි", "News Content": "මඩොල්සිම පුංචි ලෝකාන්තයේ කඳවුරු ගැසීමට ගොස් සිටියදී අතුරුදහන්වූ තරුණයාගේ සිරුර දින තුනක අති දුෂ්කර සෝදිසි මෙහෙයුමකින් පසු ප්‍රපාතයට වැටී තිබියදී සොයාගැනීමට සමත් වී තිබේ. මිතුරන් 12 දෙනෙකුගේ කන්ඩායමක් සමඟ පුංචි ලෝකාන්තය අසල කඳවුරු බිමකට පැමිණි දිනුර විජේසුන්දර නැමැති තරුණයා අධික වර්ෂාව සහ මිදුම සහිත අවස්ථාවකදි අතුරුදහන් වූ බව වාර්තා විය. පසුගිය දින තුන පුරාවට සිදුකල සෝදිසි මෙහෙයුම් වලින් පසු යුධ හමුදා සාමාජිකයින් විසින් කඹ ආධාරයෙන් ප්‍රපාතයට බැස ඔහුගේ සිරුර සොයාගැනීමට සමත්වූ බව වාර්තා වේ. මියයන විට 34 හැවිරිදි වියේ සිටි දිනුර විජේසුන්දර සිරස මාධ්‍ය ආයතනයේ සේවය කරමින් සිටි බව වාර්තා වේ.", "URL": "https://lankatruth.com/si/?p=110292", "Category": "පුවත්", "Parent URL": null}