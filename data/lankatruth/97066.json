{"Source": "Lankatruth", "Timestamp": "October 6, 2020", "Headline": "ඇඟලුම් ආයතන කොරෝනා පොකුර තවත් වර්ධනය වෙයි… ආසාධිතයින් 569ක් දක්වා ඉහළට…", "News Content": "මිනුවන්ගොඩ ඇඟලුම් ආයතනයේ තවත් සේවකයින් 246 දෙනෙකුට වෛරසය ආසාදනය වී ඇතැයි තහවුරු වී තිබේ. ඒ අනුව එම කොරෝනා පොකුර තව දුරටත් වර්ධනය වෙමින් තිබේ. ඒ අනුව මිනුවන්ගොඩ ඇඟලුම් ආයතනයේ හඳුනාගැණුනු කොරෝනා පොකුරේ මේ වනවිට හඳුනාගෙන ඇති සමස්ත කොවිඩ් ආසාදිතයින් ගණන 569කි. මුලින්ම එම ආයතනයේ සේවිකාවකට කොරෝනා වැලඳී ඇතැයි තහවුරු වූ අතර පසුව ඇයගේ දියණියටද වෛරසය ආසාදනය වී ඇතැයි තහවුරු කරන ලදී. පසුව එම ආයතනයේ 69 දෙනෙකු වාර්තා වූ අතර ඉන් පසු කුරුණෑගලින් දෙදෙනෙක්, මොණරාගලින් එක් අයෙක් යාපනයෙන් එක් අයෙක් ලෙස ආසාදිතයන් වාර්තා වූහ. ඉන් පසු පිළිවෙනන් 05ක් 10ක් සහ 13ක් ලෙස ආසාදිතයන් වාර්තා වෙන ලදී. අද (06) දිනය වනවිට තවත් 220කට වෛරසය ආසාදනය වී ඇතැයි වාර්තා වන ලදී. මේ වනවිට තවත් 246කට කොරෝනා ආසාදනය වී ඇතැයි වාර්තා වන ලදී. ඒ අනුව රෝහල්වල ප්‍රතිකාර ලබන සමස්ත ආසාදිතයින් ගණන 707කි. මෙරට සමස්ත කොරෝනා ආසාදතයින් ගණන 3979කි. ඉන් ආසාදිතයින් 3,259දෙනෙකු සුවය ලබා රෝහල්වලින් පිටව ගොස් තිබේ.", "URL": "https://lankatruth.com/si/?p=97066", "Category": "පුවත්", "Parent URL": null}