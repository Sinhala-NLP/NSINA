{"Source": "Lankatruth", "Timestamp": "January 20, 2021", "Headline": "ගල්නෑවටත් කොරෝනා – වෙළඳසැල් 120ක් වහයි", "News Content": "කොවිඩ් – 19 වසංගතය හේතුවෙන් ගල්නෑව නගරයේ වෙළඳසැල් 120ක් අද (20) සිට 23 වැනිදා දක්වා දින තුනක් වසා දමා තිබේ. ඒ එම එක් වෙළදසැලක සේවය කරන සේවකයන් දෙදෙනෙකුට කොවිඩ් – 19 ආසාදනය වී ඇතැයි තහවුරුවීම හේතුවෙනි. ගල්නෑව නගරයේ පිහිටි වෙළදසැල් කිහිපයක සේවකයන් පිරිසක් පසුගිය 17 වැනි දින අහඹු PCR පරික්ෂණයකට ලක්කොට තිබු අතර එහිදි මෙම වෙළදසැලේ සේවකයන් දෙදෙනාට කොවිඩ් ආසාදිතයන් බවට තහවුරු තිබුණි. ඒ අනුව අනෙකුත් සියලු සැල්වල සේවකයන්ද PCR පරික්ෂණයකට ලක්කරන තෙක් පාරිභෝගියන්ගේ ආරක්ෂාව සදහා මෙලෙස වෙළඳසැල් වසා දමා ඇත.", "URL": "https://lankatruth.com/si/?p=108868", "Category": "කොවිඩ් -19 (කොරෝනා ) පුවත්", "Parent URL": null}