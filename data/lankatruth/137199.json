{"Source": "Lankatruth", "Timestamp": "July 22, 2022", "Headline": "මානව හිමිකම් කොමිෂන් සභාව ප්‍රහාරය එල්ල කළ භූමියට යයි", "News Content": "අද (22) අලුයම ජනාධිපති මන්දිරය ඉදිරිපිට සාමකාමී අරගලය ම්ලේච්ඡ ප්‍රහාර එල්ල කිරීම පිළිබඳව කරුණු සොයා බැලීම සඳහා පෙරවරු 9 වෙනවිට ශ්‍රී ලංකා මානව හිමිකම් කොමිෂන් සභාවේ ප්‍රධානීන් පැමිණියහ. පාර්ලිමේන්තුවේ ජනාධිපතිවරණයට පෙර ගෝල්ෆේස් අරගලකරුවන් විපක්ෂයේ සියලුම පක්ෂ හමුවී තමන්ගේ යෝජනා ඉදිරිපත් කරමින්  ප්‍රජාතන්ත්‍රවාදීව කටයුතු කළ අතර අධිකරණ නියෝග පිළිපදිමින් අදාළ භූමි සීමාවලින් ඉවත්වීමට පවා කටුයුතු කරමින් සිටින අතරතුර එම ම්ලේච්ඡ ප්‍රහාරය එල්ල කරනු ලැබීය.  ප්‍රහාරය එල්ල කරන අවස්ථාවේ එය වාර්තා කරමින් සිටි බීබීසී ඇතුළු මාධ්‍ය ආයතන ගණනාවක මාධ්‍යවේදීන්ට ද පහරදී ඇත. මේ වනවිට වාර්තාවන තොරතුරු අනුව තුවාලකරුවන් 50කට අධික පිරිසක් ප්‍රතිකාර සඳහා රෝහල් ගතකර තිබේ.", "URL": "https://lankatruth.com/si/?p=137199", "Category": "පුවත්", "Parent URL": null}