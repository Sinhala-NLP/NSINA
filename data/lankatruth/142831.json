{"Source": "Lankatruth", "Timestamp": "December 13, 2022", "Headline": "ඕමාන් කතුන්ට අතවර කිරීමේ සිද්ධියේ කුෂාන් ඇතුළු 07ටම ඇප", "News Content": "ඕමාන් තානාපති කාර්යාලයේ සුරක්ෂා නිවසේ රඳවා සිටින කාන්තාවන්ට ලිංගික අතවර කිරීමේ සිද්ධියට අදාළව අත්අඩංගුවට ගෙන රක්ශිත බන්ධනාගාර ගත කර සිටි සැකකරුවන් 07 දෙනෙකු ඇප මත මුදා හැරීමට කොළඹ ප්‍රධාන මහේස්ත්‍රාත් නන්දන අමරසිංහ මහතා අද (13) නියෝග කර තිබේ. එලෙස ඇප නියම වූ පිරිස අතර ඕමාන් ශ්‍රී ලංකා තානාපති කාර්යාලයේ තුන්වන නිලධාරීවරයා වූ කුෂාන් යන අය සහ අශා දිසානායක යන අයද ඇතුළත්ය. සියලුම සැකකරුවන්ගේ විදෙස් ගමන් තහනම් කළ අධිකරණය සෑම මසකම අවසන් ඉරුදින පෙරවරු 09ත් 12ත් අතර අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට නියෝග කරමින් ඇප කොන්දේසිද පනවා ඇත.", "URL": "https://lankatruth.com/si/?p=142831", "Category": "පුවත්", "Parent URL": null}