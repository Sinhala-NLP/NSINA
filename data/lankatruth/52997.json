{"Source": "Lankatruth", "Timestamp": "May 27, 2018", "Headline": "ILO සමුළුවට ලාල්කාන්ත ස්විස්ටර්ලන්තයට යයි", "News Content": "ජාත්‍යන්තර කම්කරු සම්මේලනයේ වාර්ෂික සමුළුවට සහභාගීවීම සඳහා ජාතික වෘත්තීය සමිති මධ්‍යස්ථානයේ සභාපති, ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා ස්විස්ටර්ලන්තයේ ජිනීවා නුවර බලා පිටත්ව ගොස් සිටින බව ජාතික වෘත්තීය සමිති මධ්‍යස්ථානය සඳහන් කරයි. හෙට (28) සිට ජුනි 08වනදා තෙක් සමුළුව පැවැත්වෙන අතර මෙම සමුළුවට සහභාගී වීම සඳහා අන්තර් සමාගම් සේවක සංගමයේ ප්‍රධාන ලේකම්, ජනතා විමුක්ති පෙරමුණේ මධ්‍යම කාරක සභික නීතීඥ ජානක අධිකාරී මහතාද පුද්ගලික අංශයේ වෘත්තීය සමිති නියෝජනය කරමින් සහභාගී වී තිබේ. මේ අතර ස්විස්ටර්ලන්තයේ වෙසෙන ශ්‍රී ලාංකිකයන් ආමන්ත්‍රණය කිරීම සඳහා ජනතා විමුක්ති පෙරමුණේ ස්විස්ටර්ලන්ත කමිටුව විසින් අද (27) දින ලාල්කාන්ත මහතා සහ ජානක අධිකාරී මහතා සහභාගී වන සම්මන්ත්‍රණයක්ද සුදානම් කර ඇත.", "URL": "https://lankatruth.com/si/?p=52997", "Category": "පුවත්", "Parent URL": null}