{"Source": "Lankatruth", "Timestamp": "May 9, 2017", "Headline": "රැකියා විරහිත උපාධිධාරීහු උතුරේ මහ ඇමතිට පළාත් සභාවේ මග අහුරති", "News Content": "උතුරු පළාත් රැකියා විරහිත උපාධිධාරීන්ට ස්ථීර රැකියා ලබාදෙන ලෙස ඉල්ලමින් උතුරු පළාත් සභා දොරටුව ඉදිරිපිට අද (09) පැවති එම උපාධිධාරීන්ගේ විරෝධතාව නිසා මහ ඇමති සී.වී. විග්නේස්වරන් මහතාට පළාත් සභාවට ඇතුල් වීමට නොහැකිව ආපසු හැරී යාමට සිදුව ඇත. දින 72ක් පුරාවට යාපනය දිස්ත්‍රික් ලේකම් කාර්යාලය ඉදිරිපිට සත්‍යග්‍රහයේ නිරත වුවද විසඳුමක් නොලැබීම නිසා මෙලෙස පළාත් සභාව ඉදිරිපිට විරෝධතාවයේ නිරත වූ බව විරෝධතාකරුවෝ පවසති. දේශපාලනඥයින් පිරිසක් පළාත් සභාවට ඇතුළු වී සිටි අතර ඔවුන්ටද ඉන් පිටත්වීමට නොහැකි විය. මේ ගැටළුව සම්බන්ධයෙන් ජනාධිපතිවරයා සමග සාකච්ඡා කළ බවත් ජනාධිපතිවරයාගේ අවධානය මේ කෙරෙහි යොමුවී ඇති බවත් සී.වී. විග්නේශ්වරන් මහතා විරෝධාතකරුවන්ට පැව සූනමුත් එම පොරොන්දුව පිළි ගැනීමට අකමැති වූඋපාධිධාරිහු ප්‍රධාන අමාත්‍යවරයාට පළාත් සභා පරිශ්‍රයට ඇතුළුවීමට ඉඩ නොදීම නිසා ඔහුට ආපසු හැරී යාමට සිදුවී ඇත.", "URL": "https://lankatruth.com/si/?p=34034", "Category": "පුවත්", "Parent URL": null}