{"Source": "Lankatruth", "Timestamp": "May 24, 2018", "Headline": "ඇමරකා – උතුරු කොරියා සාකච්ඡා අවිනිස්චිතයි", "News Content": "තමන් සමග සාකච්ඡාවකට එන්නයැයි ඇමරිකාවෙන් ආයාචනා කිරීමට තමන් සූදානම් නොවන බව උතුරු කොරියාව පවසයි. රාජ්‍ය තාන්ත්‍රිකව ගැටලු විසඳාගැනීමට සූදානම් නොමැති නම් න්‍යෂ්ටික ක්‍රියාමාර්ගයට වුවද අවතීර්ණවීමට තමන් සූදානම් බව උතුරු කොරියාව ප්‍රකාශකර සිටියි. ඇමරිකාව විසින් කරන ලද යෝජනාවලට උතුරු කොරියාවෙන් යහපත් ප්‍රතිචාර නොලැබීම මත 12 වැනිදා පැවැත්වීමට නියමිත සාකච්ඡා සිදු නොවීමට ඉඩ ඇති බව පසුගියදා ඇමරිකාව ප්‍රකාශ කළේ ය. ඇමරිකානු උප ජනාධිපති මයික් පෙන්ස් විසින් උතුරු කොරියාව හෑල්ලුවට ලක්කරමින් මාධ්‍යවෙත අදහස් දැක්වීමට පිළිතුරු ලෙස උතුරු කොරියාව ප්‍රකාශකර සිටියේ මයික් පෙන්ස් යනු මෝඩයෙකු බවයි. බොහෝ රටවල් ඇමරිකාව හා උතුරු කොරියාව අතර සිදුවන ‍ඵෙතිහාසික හමුව පිළිබඳ දැඩි අවධානයක් යොමුකර තිබිණි. නමුත් දෙරට අතර හටගෙන තිබෙන මතභේදාත්මක තත්වය හේතුවෙන් සාකච්ඡා තව දුරටත් අවිනිස්චිත බව පැවසේ.", "URL": "https://lankatruth.com/si/?p=52856", "Category": "විදෙස් පුවත්", "Parent URL": null}