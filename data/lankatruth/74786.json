{"Source": "Lankatruth", "Timestamp": "May 29, 2019", "Headline": "දැන් අලුත් පනුවන් ඇවිල්ලා – ගොවියා අසරණ වෙලා", "News Content": "කුරුණෑගල පොල්පිතිගම ප්‍රදේශයේ ගොයම් වගාව ආශ්‍රිතව ව්‍යාප්ත වෙමින් පවතින නව පණු විශේෂයක් හේතුවෙන් ගොවීහු දැඩි අසරණ භාවයකට පත්ව සිටින බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අවධාරණය කරයි. ඒ එම ප්‍රදේශයේ කුඹුරුවල සිදු කළ නිරීක්ෂණ සංචාරයකින් පසුව මාධ්‍ය වෙත අදහස් දක්වමිණි. යල කන්නය වෙනුවෙන් ගොවිතැන් කටයුතු සිදුකරන පොල්පතිගම, රඹේ ගොවිජන බලප්‍රදේශයට අයත් අගාරේ ප්‍රදේශයේ වී වගාව ආශ්‍රිතව මේ දළඹු උවදුර වැඩි වශයෙන් ව්‍යාප්තව පවතියි. මෙම දළඹු විශේෂය ගොයම් ගස සම්පූර්ණයෙන්ම කා දමන බව පවසන ගොවියෝ චෝදනා කරන්නේ අවස්ථා රැසකදි මේ පිළිබඳ අදාල අංශ දැනුවත් කළද මෙතෙක් කිසිදු පිළියමක් ලැබි නොමැති බවයි.", "URL": "https://lankatruth.com/si/?p=74786", "Category": "පුවත්", "Parent URL": null}