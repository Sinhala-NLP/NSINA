{"Source": "Lankatruth", "Timestamp": "June 1, 2023", "Headline": "අස්වැසුමන් පසු සමෘද්ධි ප්‍රජාවට වගකියන්නේ කවුද? – සමෘද්ධි ප්‍රජාහඬ", "News Content": "අස්වැසුම ක්‍රියාත්මක වී මෙන් පසු සමෘද්ධි ප්‍රජාවට වගකියන්නේ කවුරුන්දැයි සමෘද්ධි ප්‍රජාහඬ සංවිධානයේ ප්‍රධාන සංවිධායිකා කළනී ගයන්තිකා ජනාධිපති, සමෘද්ධිය භාර ඇමති ඇතුළු සමෘද්ධි දෙපාර්තමේන්තුවේ බලධාරීන්ගෙන් ප්‍රශ්න කර සීටී. මේ වනවිට සමෘද්ධි බැංකුවල තිබූ මුදල් විවිධ අවස්ථාවල දේශපාලන අවශ්‍යතා වෙනුවෙන් අවභාවිතා කර ඇති බවත් විවිධ මූල්‍ය අකටයුතුකම් සිදුව ඇති බවත් පවසන ප්‍රධාන සංවිධායිකා කළනී ගයන්තිකා අවධාරණය කරන්නේ සමෘද්ධි බැංකු පද්ධතිය විගණකාධිපති හරහා නීත්‍යානුකූඋල විගණනයකට ලක් වියයුතු බවය. එමෙන්ම ප්‍රජාවගේ බැංකුවක් වන සමෘද්ධි බැංකුවෙන් පොෂණය ලබන ප්‍රජාවගේ නිසි අයිතිවාසිකම් අවුරුදු 08ක් තිස්සේ ලැබී නැති බවත් සමෘද්ධි ප්‍රජාවට නිසි අයිතිවාසිකම් ලැබිය යුතු බවත් ඇය අවධාරණය කරයි. එමෙනම් මේ වනවිට අවුරුදු 60 සම්පූර්ණ වන තුරු ලබාගත නොහැකි අනිවාර්ය ඉතිරිකිරීම් ලබාගත හැකි වයස් සීමාව 50 දක්වා අඩු කළ යුතු බවට යෝජනා කරන ඇය ප්‍රශ්න කර සිටින්නේ මේ වනවිට අනිවාර්ය ඉතිරි කිරීම් ගිණුමේ මුදල් නැති බවත් එම මුදල් තැන්පත් කරුවන්ට වගකියන්නේ කවුරුන්ද යන්නත් ය. මෙහිදී අදහස් දැක්වූ සමෘද්ධි ප්‍රජාහඬ සංවිධානයේ උතුරුපළාත නියෝජිත, සමෘද්ධි ජාතික සමාජ සංවර්ධන අරමුදලේ හිටපු සහකාර සභාපති අංජන තෝරදෙණිය පවසන්නේ සමෘද්ධි තැන්පත්කරුවන්ගේ ලාභ බේදීමේ ක්‍රියාවලිය මේ වනවිට සිදු නොකරණ බවත් විශේෂයෙන් ප්‍රජා නායකයින් පුහුණු කිරීමේ කටයුතු සිදු නොකරණ බවත්ය. ප්‍රජා නායකයින් පුහුණු කිරීමේ වගකීම හොබවන නිලධාරීන් පුහුනු කිරීමේ ක්‍රමවේද පිළිබඳ නොදන්නා බවත් ඔහු සඳ﻿හන් කරයි. ඔවුන් මේ බව පැවසූවේ පසුගිය 29 වනදා කොළඹදී පැවති මාධ්‍ය හමුවක් අමතමිණි. එම මාධ්‍ය හමුවේදී බස්නාහිරපළාත් සමාජ සංරක්ෂක අරමුදලේ අධ්‍යක්ෂ, සමෘද්ධි ප්‍රජාහඬ සංවිධානයේ සාමාජික රත්නා පොත්පිටිය, මෘද්ධි ප්‍රජාහඬ සංවිධානයේ බස්නාහිර පළාත් නියෝජිත ඩබ්ලිව්.එම්.සී සෙව්වන්දි යන අයද අදහස් දැක්වූහ.", "URL": "https://lankatruth.com/si/?p=147545", "Category": "පුවත්", "Parent URL": null}