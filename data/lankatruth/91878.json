{"Source": "Lankatruth", "Timestamp": "March 30, 2020", "Headline": "රත්ගම ද්විත්ව ඝාතනයේ සැකකාර පොලිස් නිලධාරීන් ඇතුඝු 17 දෙනාට ඇප", "News Content": "රත්ගම ද්විත්ව ඝාතන නඩුවේ සැකකාර පොලිස් නිලධාරින් පහළොස් දෙනා සහ වන සංරක්ෂණ දෙපාර්තමේන්තුවේ නිලධාරින් දෙදෙනා ඇතුලු සැකකරුවන් දාහත් දෙනා ඉදිරිපත් කර තිබු ඇප අයදුම් පත් සළකා බැලු දකුණු පළාත් බද ගාල්ල මහාධිකරණ විනිසුරු ඩබ්ලිව්.පි.එස් නිස්සංක මහතා අද (30) එක් අයෙකුට රුපියල් ලක්ෂයක මුදල් ඇපයක් සහ රුපියල් ලක්ෂ දහය බැගින් වු ශරීර ඇප දෙකක් ඇතුලු දැඩි ඇප කොන්දේසි මත මුදා හැර තිබේ. සැම මසකම අවසන් ඉරුදින පෙරවරුවේ කොළඹ අපරාධ පරික්ෂණ දෙපාර්තමේන්තුවේ මිනි මැරුම් අංශයේ වාර්තා කරන ලෙසටත් සෑම නඩු වාරයකදිම එක් ඇපකරුවෙකු අධිකරණයේ පෙනි සිටින ලෙසටත් නියමකල මහාධිකරණ විනිසුරුවරයා සැකකාර පොලිස් නිලධාරින් නැවත සේවයෙහි පිහිටුවන්නේ නම් රත්ගම, අක්මිමණ සහ වලස්මුල්ල යන පොලිස් ස්ථානවලට පත් නොකලයුතු බවටත් නියම කොට සැකකරුවන්ගේ විදෙස් ගමන්ද තහනම් කර ඇත. රත්ගම බූස්ස රත්නඋදාගම පදිංචිව සිටි ගොනාපිනුවලගේ අසේල මංජුල කුමාර සහ කොස්ම රසික් චින්තක නමැති දෙදෙනා පසුගිය වසරේ ජනවාරි 23වන දින පැහැරගෙන ගොස් ඝාතනය කොට පුළුස්සා දැමිම සම්බන්ධයෙන් අපරාධ පරික්ෂණ දෙපාර්තමේන්තුව විසින් මෙම සැකකරුවන් අත් අඩංගුවට ගෙන අධිකරණයට ඉදිරිපත් කිරිමෙන් පසු වසරකට අධික කාලයක් රක්ෂිත බන්ධනාගාර ගතකර තිබිණි.", "URL": "https://lankatruth.com/si/?p=91878", "Category": "පුවත්", "Parent URL": null}