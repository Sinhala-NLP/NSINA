{"Source": "Lankatruth", "Timestamp": "May 22, 2021", "Headline": "ගිලන් රථයට මුවාවී අධිසුඛෝපභෝගී වාහන 349ක් ආනයනය කෙරේ…", "News Content": "ආණ්ඩුව වාහන ආනයනය නතර කිරීමේ ක්‍රියාමාර්ගයක් ප්‍රකාශ කර තිබියදී ගිලන්රථ 50ක් ගෙන්වීමට මුවා වී අධිසුඛෝපභෝගී වාහන 349ක් ආනයනය කිරීමට සියලු කටයුතු යොදා තිබේ. මෙම මුළු වාහන ආනයන වෙනුවෙන් බදු රහිතව රුපියල් කෝටි 350ක් වැයවේ. ගිලන්රථ 50ක්, හදිසි අවශ්‍යතා සඳහා ගෙන්වීමට මුවා වී 2755 සීසී ආසන 07 ලෑන්ඩ් කෘෂර් ප්‍රාඩෝ 227ක්, 6403 සීසී හිනෝ කැබ් 52ක් සහ ටොයෝටා ලෑන්ඩ් කෘසර් 01, හයිලක්ස් වර්ගයේ ඩබල් කැබ් 69ක් මෙසේ ආනයනය කිරීම සදහා මූල්‍ය පහසුකම් සළසා තිබේ. මේ සඳහා දැනටමත් ලංකා බැංකුවේ ලීසිං පහසුකම් යටතේ රුපියල් කෝටි 350ක් වෙන්කරගෙන ඇති බව අනාවරණය වේ. මේ වෙනුවෙන් අවශ්‍යකරන ණයවර ලිපිය පසුගිය අප්‍රේල් 29 වනදා විවෘත කර තිබේ. රට තුළ වේගයෙන් ව්‍යාප්ත වන කොවිඩ් මර්දන කටයුතු සඳහා අවශ්‍ය මූල්‍ය ප්‍රතිපාදන ආණ්ඩුවෙන් වෙන් කිරීම් ප්‍රමාණවත් නොවන බැවින් මෙරට ධානපතියන්ගෙන් සහ විදේශගත ලාංකිකයන්ගෙන් ආධාර ඉල්ලා සිටින පසුබිමක මෙම අධිසුඛෝපභෝගී වාහන ‍තොගය ගෙන්වීමට ආණ්ඩුව කටයුතු කරමින් සිටී. ඡායාරූප newshub", "URL": "https://lankatruth.com/si/?p=116811", "Category": "ආර්ථික පුවත්", "Parent URL": null}