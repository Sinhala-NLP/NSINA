{"Source": "Lankatruth", "Timestamp": "January 24, 2019", "Headline": "අභියාචනාධිකරණ සභාපතිධුරයට ජනපති ‌තේරූ නම දෙවැනි වරටත් ඉවතට", "News Content": "ජනාධිපති මෛත්‍රිපාල සිරිසේන මහතා විසින් අභියාචනාධිකරණ සභාපතිධුරය සඳහා යෝජනා කර එවා තිබූ නම ආණ්ඩුක්‍රම ව්‍යවස්ථා සභාව විසින් දෙවැනි වරටත් ප්‍රතික්ෂේප කර තිබේ. අභියාචනාධිකරණ සභාපතිධුරය සඳහා ජනාධිපති මෛත්‍රිපාල සිරිසේන මහතා විසින් පළමුවර යෝජනාකර ප්‍රතික්ෂේප වූ නමම සති දෙකකට පසු නැවත ජනාධිපතිවරයා විසින් ඉදිරිපත් කර ඇති අතර ආණ්ඩුක්‍රම ව්‍යවස්ථා සභාව විසින් එය දෙවැනි වරටත් ප්‍රතික්ෂේප කර තිබේ. කතානායක කරූ ජයසූරිය මහතාගේ ප්‍රධානත්වයෙන් පැවති ආණ්ඩුක්‍රම ව්‍යවස්ථා සභාවට එහි සියළුම සාමාජිකයන් එක්ව සිටි අතර අභියාචනාධිකරණ සභාපතිධුරය සම්බන්ධව පැවති දීර්ඝ සාකච්ඡාවකින් පසු ජනාධිපතිවරයා එවූ නම ප්‍රතික්ෂේප කර තිබේ.", "URL": "https://lankatruth.com/si/?p=66924", "Category": "පුවත්", "Parent URL": null}