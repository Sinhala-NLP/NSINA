{"Source": "Lankatruth", "Timestamp": "March 29, 2022", "Headline": "අත්‍යාංවශ්‍ය ඖෂධ හිඟයෙන් පේරාදෙණිය ශික්ෂණ රෝහලේ සාමාන්‍ය සැත්කම් ඇණහිටියි…", "News Content": "අත්‍යාංවශ්‍ය ඖෂධ නොමැතිවීම හේතුවෙන් වහාම ක්‍රියාත්මක වන පරිදි පේරාදෙණිය ශික්ෂණ රෝහලේ සාමාන්‍ය සැත්කම් සියල්ල අත්හිටුවීමට තීරණය කර තිබේ. ශල්‍ය උපකරණ සහ ඖෂධ හිඟය නිසා නැවත දන්වනතුරු සියලුම සාමාන්‍ය සැත්කම් අත්හිටවා ඇති බවත් දැනට සැත්කම් සඳහා රෝහල්ගත කර ඇති රෝගීන් සඳහා ද මේ තීරණය අදාල බවත් සඳහන් කරමින් රෝහල් අධ්‍යක්ෂවරයා ඊයේ (28) රෝහලේ වෛද්‍යවරුන්ට දැනුම්දෙමින් ලිපියක්ද නිකුත් කර ඇත. උදාහරණයක් ලෙස නිර්වින්දය කළ රෝගීන් යළි සිහිගැන්වීම සඳහා භාවිතා කරන Neostigmine ඖෂධය ගබඩාවල ඇත්තේ තවත් රෝගීන් කිහිප දෙනෙකුට පමණක් බවත් රෝහල් අධ්‍යක්ෂවරයා එම ලිපියෙන් දන්වා ඇත.", "URL": "https://lankatruth.com/si/?p=130867", "Category": "පුවත්", "Parent URL": null}