{"Source": "Lankatruth", "Timestamp": "January 20, 2021", "Headline": "මැණික් ගඟට මරණීය තර්ජන…", "News Content": "මැණික් ගඟට බරපතළ තර්ජන එල්ල කරන මූලාශ‍්‍ර 10,377ක් ඇති බව පරිසර අමාත්‍යාංශයේ ලේකම් වෛද්‍ය අනිල් ජාසිංහ හෙළිකර තිබේ. මේ බව හෙළිවී ඇත්තේ සුරකිමු ගංගා වැඩසටහන යටතේ මැණික් ගඟ සම්බන්ධයෙන් කරන ලද විමර්ශනයෙනි. එම තර්ජනාත්මක මූලාශ‍්‍රවලින් ප‍්‍රමුඛ වී ඇත්තේ ගං ඉවුරට සහ ජලයට කැළිකසළ බැහැර කිරීම, මළ අපද්‍රව්‍ය බැහැර කිරීම, අනවසර මැණික් ගැරීම සහ වැලි ගැනීම් බව හෙළිකර තිබේ. නමුනුකුල ජල පෝෂක ප‍්‍රදේශයෙන් පටන්ගන්නා මෙම ගඟ කිලෝ මීටර් 114ක් මග ගෙවා ප‍්‍රධාන වශයෙන්ම කතරගම පූජා භූමිය ආසන්නයෙන් ගලා ගොස් යාල ප‍්‍රදේශයෙන් මුහුදට එක්වේ.", "URL": "https://lankatruth.com/si/?p=108916", "Category": "පරිසර", "Parent URL": null}