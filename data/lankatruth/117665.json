{"Source": "Lankatruth", "Timestamp": "June 5, 2021", "Headline": "නැව් ගින්න සොයන්න ජනාධිපති බ්‍රිතාන්‍යයේ සහාය ඉල්ලයි…", "News Content": "එක්ස්ප්‍රස් පර්ල් නෞකාව ගිනිගැනීමෙන් පරිසරයට සිදුවී ඇති හානිය පිළිබඳව අධ්‍යනය කිරීම සඳහා ජනාධිපතිවරයා මහා බ්‍රිතාන්‍යයේ තාක්ෂණික සහාය ඉල්ලා ඇති බව අනාවරණය වේ. ජනාධිපතිවරයා මෙම ඉල්ලීම කර ඇත්තේ ඊයේ (04) පෙරවරුවේ ජනාධිපති කාර්යාලයේදී බ්‍රිතාන්‍ය මහ කොමසාරිස් සාරා හල්ටන් හමුවී පැවති සාකච්ඡාවකදීය. මෙම සාකච්ඡාවේදී ගිනිගත් නැව සම්බන්ධයෙන් විශේෂ අවධානයක් යොමු වී තිබේ. ඒ මගින් පරිසරයට සිදුවී ඇති හානි අධ්‍යනය කිරීමේ තාක්ෂණික හැකියාව ලබාදෙන ලෙස විශේෂයෙන් මහා බ්‍රිතාන්‍යයෙන් ඉල්ලා ඇත. ජනාධපති ප්‍රධාන උපදේශක ලලිත් වීරතුංග සහ විදේශ අමාත්‍යාංශයේ ලේකම් විශ්‍රාමි අද්මිරාල් ජයනාත් කොළඹගේ යන නිලධාරීන්ද මෙම සාකච්ඡාවට සහභාගී වී ඇත.", "URL": "https://lankatruth.com/si/?p=117665", "Category": "පුවත්", "Parent URL": null}