{"Source": "Lankatruth", "Timestamp": "April 20, 2018", "Headline": "විධායක ජනාධිපති ධූරය අහෝසි කල යුතුයි – මහින්ද රාජපක්ෂ", "News Content": "විධායක ජනාධිපති ධූරය අහෝසි කිරීමට තමන්දඑකග බව මහින්ද රාජපක්ෂ මහතා අද(20) මහනුවර ප්‍රදේශයේදී මාධ්‍යවේදීන් නැගූ ප්‍රශ්නයකට පිළිතුරු දෙමින් පැවසීය. මේ පිළිබඳ විවිධ මත පැවතිය හැකි වුවත් තමන් දරන්නේ විධායකයට විරුද්ධ මතයක් බවත් එය හුදෙක් තමන්ට නැවත ජනාධිපති ධූරය සඳහා තරඟ කළ නොහැකි නිසා නොවන බවත් ඒ මහතා පවසයි. මේ වනවිට ඒකාබද්ධ විපක්ෂය තුළ විධායක ජනාධිපති ධූරය පිළිබඳ පොදු මතය වී ඇත්තේ මහින්ද රාජපක්ෂ, බැසිල් රාජපක්ෂ ඇතුළු පිරිස නියෝජනය කරනවිධායක ජනාධිපති ධූරය අහෝසි කළ යුතු බවට වන යෝජනාව වන අතර විමල් වීරවංශ ඇතුළු සුළු පිරිසකගේ මතය වී ඇත්තේ එය අහෝසි නොකළ යුතු බවයි. තවද, විමල් වීරවංශ පාර්ශවය විසින් මේ වනවිට ඒකාබද්ධ විපක්ෂයේ විධායක ජනාධිපති ධූරයට විරෝධී පිරිස් වෙත ‘රෝ ඔත්තුකරුවන්’ යන ලේබලය අලවමින්ද සිටියි.", "URL": "https://lankatruth.com/si/?p=50772", "Category": "පුවත්", "Parent URL": null}