{"Source": "Lankatruth", "Timestamp": "January 23, 2019", "Headline": "නේවි සම්පත් යලි රිමාන්ඩ්", "News Content": "පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධව අත්අඩංගුවේ පසුවන නාවික හමුදා ලුතිනන් කමාන්ඩර් චන්දන ප්‍රසාද් හෙට්ටිආරච්චි හෙවත් නේවි සම්පත් ලබන මස 6 වැනිදා දක්වා යලි රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් ප්‍රියන්ත ලියනගේ මහතා අද(23) නියෝග කළේය. 2008 – 2009 කාල වකවානුව තුළ පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීම යන චෝදනාව යටතේ නාවික හමුදා ලුතිනන් කමාන්ඩර් චන්දන ප්‍රසාද් හෙට්ටිආරච්චි යන අයට චෝදනා එල්ලවී ඇත. සිද්ධියට අදාල 12 වැනි සැකකරු හඳුනාගැනීමේ පෙරෙට්ටුවකට ඉදිරිපත් කිරීමට නියමිතව තිබූ නමුත් සාක්ෂිකරුවන් අධිකරණයේ පෙනී නොසිටීම හේතුවෙන් එය අවලංගු කෙරිණි.", "URL": "https://lankatruth.com/si/?p=66866", "Category": "පුවත්", "Parent URL": null}