{"Source": "Lankatruth", "Timestamp": "September 6, 2012", "Headline": "ඡන්ද එපා, අපිට බඩු මිල අඩුකරලා දීපල්ලා", "News Content": "තමන්ට මැතිවරණ අවශ්‍ය නොවන බවත් හොඳට කාලා බීල, ඇඳල පැලඳල ජීවත්වෙන්න හැකි වටපිටාවක් හදලා දෙන්නැයි ත්‍රීකුණාමලයේ ජනතාව එක්සත් ජනතා නිදහස් සන්ධානයේ අපේක්ෂකයෙකු‍ගේ ආධාරකරුවන් පිරිසක් කැන්වසින් යමින් සිටියදී පවසා ඇතැයි වාර්තාවේ. එම කැන්වසින්කරුවන් සන්ධානයේ ගුණ වැයෙන පුවත් පතක් සහ අපේක්ෂකයින්ගේ තොරතුරු සහිත පත්‍රිකා ත්‍රිකුණාමලය ජනතාවට බෙදා දෙමින් යන විට එම ප්‍රදේශවල ජීවත්වන ජනතාව ඔවුන්ගෙන් ප්‍රශ්න කර ඇත්තේ “මහත්තයෝ ඔය පත්තර කෑලි බෙදන්නෙ මොකටද? ඔය පත්තර ගහන්නයි බෙදන්නයි කොච්චර වියදම් යනවද? ඔයිටවඩා නරකද අපිට කන්න හාල් සේරුව සේරුව බෙදුවනම්? පේනව නේද මේ පැත්තෙ මිනිස්සු ජීවත්වෙන විදිහ. මහත්තයෝ අපිට ඕන ඡන්දෙ නෙවෙයි. අපිට බඩුමිල අඩුකරල කාල බීල ජීවත්වෙන්න පුළුවන් විදිහක් ඇතිකරල දෙන්න” යනුවෙනි. මෙසේ පවසා ඇත්තේ බස්නාහිර පළාත් ඇමති නිමල් ලන්සා මහතා සමග ගිය පිරිසකට බවත් වාර්තාවේ. ඇමතිවරයා පසුගිය සතියේ 30,31,01 යන දිනයන් හිදී මැතිවරණ නීතියට පටහැනිව යමින් එක්සත් ජනතා නිදහස් සන්දානයේ අපේක්ෂකයෙකුගේ කැන්වසින් සඳහා මීගමුව නගරසභාවෙන් සේවකයන් පිරිසක් රාජකාරී කටයුතුවලට යැයි සඳහන් කර සහභාගී කරවාගෙන ඇති අතර ඔවුන් එම දින තුනේ රුඳී ඇත්තේ පුල්මුඩේ කණිජවැලි නිදියට අයත් තානායමකය. ඒ ප්‍රදේශයේ ජනතාවට බෙදීමට යැයි පවසමින් මීගමුව ප්‍රදේශයේ ජනතාවගෙන් එක්රැස් කරගන්නා ලද වතුර බෝතල් සහ වියලි ආහාර එම ජනතාවට බෙදා නොදී සන්ධාන‍යේ කැන්වසින්වල යෙදදෙන අයගේ පරිභෝජනය සඳහා යෝදාගත් බවත් වාර්තා වේ. ඉහත ඡායාරූපයේ ජනාධිපතිවරයා සහ මර්වින් සිල්වා ඇමතිවරයාට මැදින් වාඩිවී සිටින්නේ පළාත් ඇමති නිමල්ලන්සා මහතාය.", "URL": "https://lankatruth.com/si/?p=3969", "Category": "පුවත්", "Parent URL": null}