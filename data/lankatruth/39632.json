{"Source": "Lankatruth", "Timestamp": "August 21, 2017", "Headline": "ඇමෙරිකානු යුදා නැවක් වෙළඳ නැවක ගැටී 10ක් අතුරුදන්", "News Content": "සිංගප්පූරු වරායක් වෙත ගමන් කරමින් තිබූ ඇමෙරිකානු නාවික හමුදාවට අයත් ජෝන්.එස්. මැක්කේන් යුද නෞකාව වෙළඳ නෞකාවක් හා ගැටීමෙන් එම නෞකාවේ සිටී නාවිකයන් 10 දෙනෙකු අතුරුදන්ව ඇති බව වාර්තා වේ. ලයිබීරියානු වෙළඳ නෞකාවක් සමග ගැටී ඇති ඇමෙරිකානු යුද නෞකාවේ ගමන් ගත් නාවිකයින් පස් දෙනෙකු තුවාල ලබා ඇති බව පැවසෙන අතර නෞකාවට බරපතළ හානි සිදුව ඇති බව සඳහන්. අතරුදන් වූ නාවිකයන් සොයා සිංගප්පූරු හා මලයාසියානු නාවික හමුදාව එක්ව මෙහෙයුම් ආරම්භ කර ඇති බවත් යුද නෞකාව සිංගප්පූරු වරායක් වෙත රැගෙන ඒමට සිංගප්පූරු ටග් යාත්‍රා හා වෙරළ ආරක්ෂක යාත්‍රා යොදා ඇතැයි පැවසේ.", "URL": "https://lankatruth.com/si/?p=39632", "Category": "විදෙස් පුවත්", "Parent URL": null}