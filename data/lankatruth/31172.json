{"Source": "Lankatruth", "Timestamp": "March 17, 2017", "Headline": "තාජුදීන් ඝාතනය සිදුකළ සැබෑ සැකකරුවන් අල්ලන්න – අනුර සේනානායක", "News Content": "රගර් ක්‍රීඩක වසීම් තාජුදීන් අතුරුදන් කිරීමේ තොරතුරු වසන් කිරීමේ චෝදනාවට රක්ෂිත බන්ධනාගාර ගතව සිටින හිටපු නියෝජ්‍ය පොලිස්පති අනුර සේනානායක මාර්තු 30 වැනි දින දක්වා තවදුරටත් රක්ෂිත බන්ධනාගාරගත කිරීමට කොළඹ අතිරේක මහේස්ත්‍රාත් ජයරාම් ට්‍රොක්සි මහාතා අද (16) නියෝග කර තිබේ. නඩුව කැඳවූ අවස්ථාවේදීවිත්ති කූඩුවේ සිටිමින් අනුර සෙනානායක ප්‍රකාශ කර ඇත්තේ තමන්ට එල්ල වීඇති චෝදනාව ඝාතන සිද්ධියේ සාක්ෂි වසන් කිරීම බැවින් ඊට අදාළව ඇප ලබා දිය හැකි බවයි. තවද වසීම් තාජුදීන් ඝාතන සිද්ධියේ සැකකරුවන් කඩිනමින් අත්අඩංගුවට ගැනීම තමාටද අවශ්‍යව බව ඔහු විත්ති කූඩුවේ සිට වැඩිදුරටත් ප්‍රකාශ කර තිබේ.", "URL": "https://lankatruth.com/si/?p=31172", "Category": "පුවත්", "Parent URL": null}