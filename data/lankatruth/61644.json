{"Source": "Lankatruth", "Timestamp": "October 23, 2018", "Headline": "ලොව දිගම මුහුදු පාලම අද විවෘත වේ", "News Content": "ඩොලර් බිලියන 20ක වියදමින් ඉදිවූ ලොව දිගම මුහුදු පාලම අද(23) විවෘත කිරීමට නියමිතව ඇත. චීනයේ සිට හොංකොං සහ මැකාවු දිවයින් යා කරමින් ඉදිකර ඇති දිගින් කිලෝමීටර් 55ක් දිගැති මෙම දැවැන්ත පාලම සඳහා වානේ ටොන් හාරලක්ෂයක් යොදාගෙන ඇතැයි විදෙස් මාධ්‍ය වාර්තා කරයි. එම ලෝහ ප්‍රමාණය අයිෆල් කුළුණු 60ක් ඉදිකිරීමට ප්‍රමාණවත් බවද පැවසේ. පර්ල් ගංඟාධාරයේ සිට මුහුද හරහා ඉදිකර ඇති මෙම පාලම කෘතිම දිවයින් දෙකක් හරහා ඉදිකර ඇති අතර මුහුදු උමඟකින් ද සමන්විතය. උමඟ මතින් නෞකා ගමනාගමනය ද සිදුකළ හැකිලෙස එය ඉදිකර ඇතැයි මාධ්‍ය වාරතා දක්වයි. මෙම පාලම ඉදිකිරීමෙන් හොංකොං හා චීනය අතර ගමනාගමනයට වැයවූ පැය 4ක කාලය විනාඩි 30ක් දක්වා අඩුකරගත හැකිවනු ඇතැයි චීන බලධාරීන් මත පලකරයි. අද මෙම පාලම විවෘතවීමත් සමඟ එය ලෝකයේ මෙතෙක් ඉදිවූදීර්ඝතම මුහුදු පාලම ලෙස වාර්තාගත වන අතර එහි විවෘත කිරීමේ උත්සවයට චීන ජනාධිපති ෂී – ජින්පින් ද එක්වීමට නියමිතව ඇත.", "URL": "https://lankatruth.com/si/?p=61644", "Category": "විදෙස් පුවත්", "Parent URL": null}