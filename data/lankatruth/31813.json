{"Source": "Lankatruth", "Timestamp": "March 27, 2017", "Headline": "බලපිටිය මහාධිකරණයට හොරු පනිති", "News Content": "බලපිටිය මහාධිකරණයේ නඩුභාණ්ඩ ඇතුළු නඩු කටයුතුවලට අදාළ විවිධ ලේඛන තැන්පත් කර ඇති ගබඩාවට කිසියම් අයකු ඊයේ (26) රාත්‍රියේ අනවසරයෙන් ඇතුළු වී ඇතැයි පොලිසිය සඳහන් කරයි. එහි ඇති දැල් ගැසූ කවුළුවක් කඩා කිසිවකු හෝ එහි ඇතුළු වී ඇතැයිද එහි තිබූ යමක් අතුරුදහන්ව ඇති බවට මෙතෙක් තොරතුරු ලැබී නැතැයිද පොලිසිය සඳහන් කරයි. මේ සම්බන්ධයෙන් පොලිස් කණ්ඩායමක් විශේෂ පරීක්ෂණයක් ක්‍රියාත්මක කර ඇති බවත් පොලිස් නිල සුනඛයන්ද එහි කැඳවා ඇති බවත් වැඩිදුරටත් පොලීසිය සඳහන් කරයි.", "URL": "https://lankatruth.com/si/?p=31813", "Category": "පුවත්", "Parent URL": null}