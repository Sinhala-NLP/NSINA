{"Source": "Lankatruth", "Timestamp": "June 13, 2017", "Headline": "කියුබාව ගැන විකෘති මාධ්‍ය ප්‍රහාරයට විරෝධතාවයක්!", "News Content": "කියුබාව සම්බන්ධවත්,සමාජවාදය සම්බන්ධවත් අසත්‍ය පතුරවමින් විකෘති ප්‍රවෘත්ති පළකරන ස්පාඤ්ඤයේ ‘එල් පයිස්‘ නැමති පුවත්පතට එරෙහිව එරට පැවැති කියුබානු සහයෝගීතා සමුළුවකදීවිරෝධතාවය පළකර තිබේ. මෙම ස්පාඤ්ඤ පුවත්පත දිගින් දිගටම කියුබානු විප්ලවය, ෆිදෙල් කැස්ත්‍රෝගේ ජීවිතය මෙන්ම සමාජවාදය පිළිබඳවක අසත්‍ය, විකෘති පුවත් දිගින් දිගටම පළකරන බව පැවසෙන අතර වෙනිසියුලාවේ දක්ෂිණාංශික විරුද්ධ පක්ෂයට පක්ෂපාතීවත් මධුරෝගේ පාලනයට විරුද්ධවත් පුවත් මවමින් සිටීම සම්බන්ධව එම සමුළුවේදී විරෝධතාවය පළකර ඇත. ස්පාඤ්ඤයේ උතුරු පළාතේදීපවත්වනු ලැබූකියුබානු සහයෝගිතා සමුළුවට සංවිධාන 66කට නියෝජිතයින් 200ක් පමණ සහභාගීවී ඇති අතර ඔවුන් මෙම පුවත්පත හඳුන්වා ඇත්තේ ‘මහා බොරුකාරයා‘ ලෙසටයි. කියුබාව ඉලක්ක කර ගනිමින් ගෙන යන අපහාසාත්මක, විකෘති සහගත තොරතුරු පළකිරීම සහ වාර්තාකරණය පිළිබඳව තම දැඩි විරෝධය පළකරන බව එල් පායිස් පුවත්පත් ආයතනයේ අධ්‍යක්ෂක අන්තෝනියෝ ගානෝ වෙත සිය විරෝධය පළ කිරීමටත් ඔවුන් කටයුතු එම සමුළුවේදී තීරණය කර තිබේ.", "URL": "https://lankatruth.com/si/?p=35847", "Category": "විදෙස් පුවත්", "Parent URL": null}