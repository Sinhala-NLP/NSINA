{"Source": "Lankatruth", "Timestamp": "August 18, 2022", "Headline": "රනිල්ගේ අයවැයෙන් අමාත්‍යංශ 14කට කැපේ", "News Content": "රනිල් වික්‍රමසිංහ අටවන ජනාධිපති මුදල් ඇමති ලෙසින් ඉදිරිපත් කර තිබෙන විසර්ජන පනත් කෙටුම්පත අනුව අමාත්‍යංශ 14ක වියදම් කපා හැර ඇති අතර ජනාධිපති සහ අගමැති වෙනුවෙන් මුදල් වෙන් කිරීම් ඉහල දමා ගෙන තිබේ.  එම දෙදෙනා වෙනුවෙන් රුපියල් කෝටි 29කින් වැඩිපුර මුදල් වෙන් කර ගෙන ඇත. මෙම දෙදෙනා අයත් වන විශේෂ ඒකකය සඳහා බැසිල් රාජපක්ෂ විසින් වෙන්කර තිබූ සමස්ත මුදල රුපියල් කෝටි 335කින් කපා හැර ජනාධිපති සහ අගමැතිගේ වියදම් වැඩිකර ගෙන තිබීම විශේෂත්වයකි.  එයට අමතරව, රනිල් වික්‍රමසිංහ විසින් වෙළඳ හා වාණිජ, වැවිලි කර්මාන්ත, ජල සම්පාදන සහ කර්මාන්ත ඇතුළු අමාත්‍යංශ 14ක වියදම් කපා හැර ඇත. ආරක්ෂක අමාත්‍යංශයේ වියදම් යම් ප්‍රමාණයකින් කපා හැර මහජන ආරක්ෂක අමාත්‍යංශයේ වියදම් ඉහල දමා තිබේ.", "URL": "https://lankatruth.com/si/?p=138164", "Category": "පුවත්", "Parent URL": null}