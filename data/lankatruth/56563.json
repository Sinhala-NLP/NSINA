{"Source": "Lankatruth", "Timestamp": "July 22, 2018", "Headline": "හමාස් සටන් කාමීන් සටන් විරාමයක් ඉල්ලයි", "News Content": "සටන් විරාමයක් සඳහා තමන් සූදානම් බව හමාස් සටන් කාමීන් ප්‍රකාශ කර තිබේ. ගාසා තීරයේ පලස්තීනුවන් එල්ලකළ වෙඩි ප්‍රහාරයකින් ඊශ්‍රායෙල සොල්දාදුවෙකු මිය යාමත් සමඟ ඊශ්‍රායෙල හමුදා ගාසා තීරයේ හඳුනාගත් හමාස් ඉලක්කවෙත ප්‍රහාර මාලාවක් දියත් කළේය. එම ප්‍රහාර හේතුවෙන් හමාස් සටන් කාමීන්ට දැඩි හානි සිදුව ඇතැයි වාර්තා වූ අතර පලස්තීන සිවිල් වැසියන් සිව් දෙනෙකු ද ජීවිතක්ෂයට පත්ව ඇත. ඊශ්‍රායෙලය එල්ලකළ ගුවන් ප්‍රහාර හමුවේ හමාස් සටන් කාමීන් සටන් විරාමය ප්‍රකාශ කර ඇතැයි විදෙස් මාධ්‍ය වාර්තා දක්වයි. හමාස් සටන් කාමීන් යනු ගසා තීරයේ ක්‍රියාත්මක සුන්නි මුස්ලිම්වරුන්ගෙන් සැදුම්ලත් සංවිධානයකි. එය දේශපාලන මණ්ඩලයක් හා සන්නද්ධ අංශයකින් සැදුම්ලත් අතර සන්නද්ධ අංශය දිගින් දිගටම ඊශ්‍රායෙලය සමග යුධ ගැටුම් ඇතිකර ගනිමින් පැවතුණි.", "URL": "https://lankatruth.com/si/?p=56563", "Category": "විදෙස් පුවත්", "Parent URL": null}