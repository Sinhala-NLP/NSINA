{"Source": "Lankatruth", "Timestamp": "November 14, 2018", "Headline": "විශ්වාසභංගය වැඩි ඡන්දයෙන් සම්මතයි – මෛත්‍රී – මහින්ද කුමන්ත්‍රණ ආණ්ඩුව පරාදයි", "News Content": "ජනාධිපතිවරයා විසින් ව්‍යවස්ථා විරෝධී ලෙස පත්කරණ ලද මහින්ද රාජපක්ෂ අගමැතිවරයාටත් මෛත්‍රී – මහින්ද ආණ්ඩුවටත් එරෙහිව ජනතා විමුක්ති පෙරමුණ විසින් ඉදිරිපත් කරන ලද විශ්වාසභංගයෙන් මෛත්‍රී – මහින්ද ආණ්ඩුව පරාජයට පත්විය. පළමුව ස්ථාවර නියෝග අත්හිටුවීමේ යෝජනාවක් එම්.ඒ සුමන්තිරන් මහතා විසින් ඉදිරපත් කළ අතර එම යෝජනාව පාර්ලිමේන්තුවේ වැඩි ඡන්දයෙන් සම්මත විය. ඉන් පසු විශ්වාසභංග යෝජනාව ජවිපෙ නායක අනුර දිසානායක මහතා විසින් ඉදිරිපත් කළ අතර එම යෝජනාවට පැවති ඡන්ද විමසීමේදී එය වැඩි ඡන්දයෙන් සම්මත විය. විශ්වාසභංගය බහුතර ඡන්දයෙන් සම්මත වූ බව කතානායක කරූ ජයසූරිය මහතා විසින් නිවේදනය කරමින් පාර්ලිමේන්තුව හෙට පෙරවරු 10.00 දක්වා කල් දබන ලදී. මෛත්‍රී – මහින්ද ආණ්ඩුව නියෝජනය කළ මන්ත්‍රීවරු කිසිවෙකුත් එම යෝජනාවට විරුද්ධව එනම් මෛත්‍රී- මහින්ද ආණ්ඩුවට පක්ෂය ඡන්දය ප්‍රකාශ නොකිරීමද විශේෂත්වයකි.", "URL": "https://lankatruth.com/si/?p=63295", "Category": "පුවත්", "Parent URL": null}