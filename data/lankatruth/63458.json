{"Source": "Lankatruth", "Timestamp": "November 16, 2018", "Headline": "වීරවංස ඇතුළු 06 කට නඩු", "News Content": "එක්සත් ජාතීන්ගේ සංවිධානයේ අල් හුසේන් කුමරු මෙරටට පැමිණිමට විරෝධය පාමින් උද්ඝෝෂණයක් සංවිධානය කර පොලිස් ආඥා පනත හා මං මාවත් පනත උල්ලංඝණය කිරීම සම්බන්ධයෙන් පාර්ලිමේන්තු මන්ත්‍රී විමල් වීරවංස මහතා ඇතුළු 06 දෙනෙකුට එරෙහිව කුරුදුවත්ත පොලිසිය අද (16) නඩු පවරා තිබේ. කොළඹ ප්‍රධාන මහෙස්ත්‍රාත් ලංකා ජයරත්න මෙනවිය හමුවේ චුදිතයින්ට එරෙහිව චෝදනා දෙකක් යටතේ මෙම නඩු පවරා ඇත. ඒ අනුව මෙලෙස නඩු පවරනු ලැබුවේ විමල් වීරවංස, ජයන්ත සමරවීර, වීරකුමාර දිසානායක යන මන්ත්‍රීවරුන්ට සහ පියසිරි විජේනායක, මොහොමඩ් මුසම්මිල් යන අයටය. සිද්ධිය සම්බන්ධන් නඩු විභාගය පෙබරවාරි 11 වැනි දා යළි කැඳවීමට නියමිතය.", "URL": "https://lankatruth.com/si/?p=63458", "Category": "පුවත්", "Parent URL": null}