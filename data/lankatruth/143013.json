{"Source": "Lankatruth", "Timestamp": "December 20, 2022", "Headline": "කුරුණෑගල මහ නගර සභාවෙත් අයවැය පොහොට්ටුව පරාදයි", "News Content": "පොහොට්ටු පක්ෂයට බලය හිමි කුරුණෑගල නගර සභාවේ 2023 වසර සඳහනා වන අයවැය වැඩි ඡන්ද 07කින් පරාජයට පත්ව තිබේ. අයවැයට පක්ෂය ඡන්දය 07ක් ලැබී ඇති අතර විරුද්ධව ඡන්ද 14ක් ලැබී ඇත. අයවැයට පක්ෂව ඡන්දය ප්‍රකාශ කර ඇත්තේ පොහොට්ටු පක්ෂයේ 06 දෙනෙකු සහ සමගි ජන බලවේගයේ එක් අයෙකු පමණි. අයවැයට විරුද්ධව ජනතා විමුක්ති පෙරමුණේ මන්ත්‍රීවරයා, පොහොට්ටු පක්ෂයේ මන්ත්‍රීවරු දෙදෙනෙකු, සමගි ජන බලවේගයේ මන්ත්‍රීවරු ඡන්දය ලබා දී ඇත. කුරුණෑගල මහ නගර සභාව පොහොට්ටු පක්ෂ මන්ත්‍රී ජොන්ස්ටන් ප්‍රනාන්දුගේ පූර්ණ අධීක්ෂණය සහ අනසක යටතේ නගරාධිපති තුෂාර සංජීව විසින් මෙහෙයවමින් සිටි නගර සභාවකි.", "URL": "https://lankatruth.com/si/?p=143013", "Category": "පුවත්", "Parent URL": null}