{"Source": "Lankatruth", "Timestamp": "November 29, 2020", "Headline": "හල්දුම්මුල්ල අයවැය දෙවනවරටත් පරාදයි…", "News Content": "පොහොට්ටු පක්ෂයට බලය හිමි හල්දුම්මුල්ල ප්‍රාදේශිය සභාවේ 2021 අයවැය වැඩි ඡන්ද 14කින් දෙවන වතාවටද පරාජය වී තිබේ. මෙම අයවැය කෙටුම්පත පසුගිය 12 වනදා පළමුව සභාවට ඉදිරිපත් කළ අතර එදිනද වැඩි ඡන්ද යෙන් එම අයවැය පරාජයට පත්වල ලදී. සභාපතිවරයා අයවැල කෙටුම්පත දෙවන වරට පසුගිය 26 වනදා සභාවට ඉදිරිපත් කර ඇති අතර ඊට අදාළ ඡන්ද විමසීමේදී අයවැයට විරුද්ධව ඡන්ද 17ක්ද පක්ෂව ඡන්ද 03ක්ද ලැබී ඇත. එම ප්‍රාදේශීය සභාවේ මන්ත්‍රීවරු 20 දෙනෙකු නියෝජනය කරන අතර ඉන් 08 දෙනෙකු පොහොට්ටු පක්ෂය නියෝජනය කරයි. එක්සත් ජනතා නිදහස් සන්ධානයෙන් සහ එක්සත් ජාතික පක්ෂයෙන් මන්ත්‍රීවරු 05දෙනා බැගින් 10දෙනෙකුද ජනතා විමුක්ති පෙරමුණෙන් සහ ස්වාධීන කණ්ඩායමකින් මන්ත්‍රීවරු එක් අයෙකු බැගින් මන්ත්‍රීවරු දෙදෙනෙක්ද වෙති. මෙහි බලය පිහිටුවා ඇත්තේ පොහොට්ටු පක්ෂය සහ එජනිසය එක්ව මන්ත්‍රීවරු 13දෙනෙකුගෙනි. එහි විපක්ෂ මන්ත්‍රීවරු 07දෙනෙකි. මෙහි විපක්ෂය නියෝජනය කරන මන්ත්‍රීවරු සමග පොහොට්ටු පක්ෂයේ මන්ත්‍රීවරුද අයවැයට විරුද්ධව ඡන්දය ලබාදී ඇත.", "URL": "https://lankatruth.com/si/?p=101928", "Category": "පුවත්", "Parent URL": null}