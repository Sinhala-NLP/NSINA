{"Source": "Lankatruth", "Timestamp": "March 9, 2022", "Headline": "විශ්‍රාම වයස ඉහල දැමීමෙන් ත්‍රිවිධ හමුදාව තුළ ආතතියක්", "News Content": "ත්‍රිවිධ හමුදාවේ සාමාජිකයින් විශ්‍රාම වැටුප් සහිතව විශ්‍රාම ගැනීමට තිබූ නියමිත සේවා කාලය අවුරුදු 22 සිට 25 දක්වා දීර්ඝ කිරීමට ගෙන තිබෙන යෝජනාව සම්බන්ධයෙන් විශාල විරෝධයක් මතුව තිබේ. ශ්‍රී ලංකා යුධ හමුදාව, ගුවන් හමුදාව සහ නාවික හමුදාව යන ත්‍රිවිධ හමුදාවටම අදාළව මෙය ක්‍රියාත්මක කිරීමට සැලසුම් කර තිබිණි. එයට අදාළ නිල ලිපිය පසුගිය පෙබරවාරි 25 දින නාවික හමුදාපති සහ ගුවන් හමුදාපති වෙත යවා තිබිණි. ඉන් පසුව එම හමුදා සාමාජිකයන් එම සමංශෝධනය පිළිබඳව විරෝධය පළ කරමින් තිබේ.  යුධ හමුදාපති ලුතිනන් ජනරාල් ශවේන්ද්‍ර සිල්වාගේ අදහසක් අනුව මෙම යෝජනාව ඉදිරිපත් කර ඇති බව හෙළිවී තිබේ.", "URL": "https://lankatruth.com/si/?p=129854", "Category": "පුවත්", "Parent URL": null}