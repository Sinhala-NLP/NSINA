{"Source": "Lankatruth", "Timestamp": "August 29, 2022", "Headline": "රාජපක්ෂලාගේ කර මතින් රනිල් පිම්මක් පනී", "News Content": "පොහොට්ටු පක්ෂයේ මන්ත්‍රීවරුන්ගේ ඡන්දයෙන් පත්වූ ජනාධිපති රනිල් වික්‍රමසිංහ එක්සත් ජාතික පක්ෂයේ 76 වෙනි වාර්ෂික සැමරුම “එක් වෙමු” යන තේමාවෙන් පැවැත්වීමට මේ වනවිට සියලු කටයුතු සූදානම් කරමින් සිටී. එක්සත් ජාතික පක්ෂයේ ජනාධිපතිවරයෙකු යටතේ වාර්ෂික සැමරුම මෙයට පෙර පවත්වා ඇත්තේ 1993දී ය. රනිල් වික්‍රමසිංහ එම පක්ෂ නායකත්වයට පත්වීමෙන් වසර 29ට පසුව මෙම සැමරුම සිදු කෙරේ. ඔහු පොහොට්ටු පක්ෂයේ මන්ත්‍රීවරුන්ගේ ඡන්දයෙන් පත්වී එක්සත් ජාතික පක්ෂය ශක්තිමත් කිරීම සම්බන්ධයෙන් මේ වනවිට බරපතළ විරෝධයට ලක්වෙමින් සිටී.  බැසිල් රාජපක්ෂ ප්‍රමුඛ පොහොට්ටුවේ ප්‍රබලයින් රැසක් මෙයට විරුද්ධ ක්‍රියාමාර්ග ඉදිරියේදී ගැනීමට නියමිත බව හෙළිවීතිබේ. කැබිනට් මණ්ඩලයට බැසිල් රාජපක්ෂ විසින් යෝජනා කර ඇති මන්ත්‍රීවරුන් රැසක් මේ දක්වා රනිල් වික්‍රමසිංහ විසින් පත් නොකිරීම බරපතළ ගැටුමක් දක්වා වර්ධනය වී ඇති බවට දේශපාලන ක්ෂේත්‍රයේ මත පළකරමින් තිබේ.", "URL": "https://lankatruth.com/si/?p=138640", "Category": "පුවත්", "Parent URL": null}