{"Source": "Lankatruth", "Timestamp": "October 17, 2019", "Headline": "ATM යන්ත්‍රයකින් දත්ත සොරාගත්බවට සැකපිට විදේශිකයන් 4ක් අත්අඩංගුවට", "News Content": "බණ්ඩාරමුල්ල, මිරිස්ස ප්‍රදේශයේ දී ATM යන්ත්‍රයක දත්ත සොරාගත් බවට විදේශීය ජාතිකයන් සිව් දෙනෙකු පොලීසිය විසින් අත්අඩංගුවට ගෙන තිබේ. පසුගිය 12 වැනිදා සැකකරුවන් විසින් දත්ත සොරා ගැනීම සඳහා ATM යන්ත්‍රය අඩංගු කුටිය තුළදී ඉලෙක්ට්‍රොනික උපාංග සවිකර ඇතැයි පොලීසියට ලද තොරතුරක් මත විමර්ශන සිදුකර තිබේ. සිද්ධිය සම්බන්ධව අත්අඩංගුවට ගෙන ඇත්තේ බල්ගේරියන් ජාතිකයෙකු, එස්ටෝනියන් ජාතිකයෙතු හා පෝලන්ත ජාතිකයින් දෙදෙනෙකි. සැකකරුවන් අද(17) මාතර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කොටවිල පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=83177", "Category": "පුවත්", "Parent URL": null}