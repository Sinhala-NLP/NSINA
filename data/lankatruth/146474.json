{"Source": "Lankatruth", "Timestamp": "April 21, 2023", "Headline": "ඉන්දියාවෙන් ගෙනා තවත් ඖෂධයක් භාවිතයෙන් ඉවත් කරයි", "News Content": "ඉන්දියාවෙන් ගෙන්වූ ඇස් සඳහා භාවිත කරන පෙරෙඩ්නිසොලෝන් දියර තොගයක් වහාම ක්‍රියාත්මක වන පරිදි භාවිතයෙන් ඉවත් කර තිබේ. ඒ භාවිතයෙන් පසු ආසාදන තත්වයන් මතුවීම හේතුවෙනි. අදාළ ඖෂධය රෝහල් වෙත සැපයීමද මේ වනවිට අත්හිටුවා ඇති බව වෛද්‍ය සැපයුම් අංශය පවසයි. ජාතික අක්ෂි රෝහලේ සිදුකළ ශල්‍ය කර්මවලින් පසුව එකවර රෝගීන් තිදෙනෙකුගේ ආසාදන මතුවීම හේතුවෙන් එම ශල්‍යකර්ම සඳහා භාවිත කළ සියලු ද්‍රව්‍ය පරීක්ෂණ සඳහා යොමු කර තිබේ. එහිදී එක් ඖෂධයක් මෙම ආසාදනවලට හේතුවී තිබෙන බව පැය 48කට පසු ලැබුණු වාර්තා අනුව හදුනාගෙන ඇත. ආසාදන මතුවූ රෝගීන් ශල්‍යකර්මවලට ලක් කළ ශල්‍යගාර තුළ එම විෂබීජය තිබිය හැකි බැවින් ඒවා වසා දැමීමට මේ වනවිට පියවර ගෙන ඇත. මීට පෙර ඉන්දියාවෙන් ගෙන්වන ලද නිර්වින්දන ඖෂධයක්ද භාවිතයෙන් ඉවත්කළේ දරුවකූ ප්‍රසූත කළ මවක් එම ඖෂධය භාවිතා කිරීම හේතුවෙන් ජීවිතක්ෂයට පත්වීම හේතුවෙනි. පසුගිය දිනක ඉන්දියාවෙන් මෙරටට ඖෂධ ඇනවුම් කළේ සෞඛ්‍ය ඇමති කෙහෙළිය රඹුක්වැල්ලගේ පෞද්ගලික මැදිහත්වීමද මතය.", "URL": "https://lankatruth.com/si/?p=146474", "Category": "පුවත්", "Parent URL": null}