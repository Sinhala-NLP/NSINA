{"Source": "Lankatruth", "Timestamp": "September 14, 2023", "Headline": "A/L කාලසටහන නිකුත් කරයි", "News Content": "අධ්‍යාපන පොදු සහතිකපත්‍ර උසස් පෙළ 2023 විභාගයේ කාලසටහන මේ වනවිට නිකුත් කර තිබේ. ඒ අනුව එම විභාගය ලබන නොවැම්බර් මස 27 වැනිදා සිට දෙසැම්බර් මස 21 වැනිදා දක්වා පැවැත්වෙන බව විභාග දෙපාර්තමේන්තුව නිවේදනය කරයි. අපොස උසස් පෙළ විභාගයට පෙනී සිටින දරුවනන්ට සාමාන්‍යයෙන් පාසල් වාර 06ක් හිමිවන නමුත් මෙවර විභාගයට පෙනී සිටින දරුවන්ට දින 343ක කාලයක් තුළ පාසල් වාර 07ක් හිමිවූ බවද කියන විභාග දෙපාර්තමේන්තුව යම් දරුවෙක්ට නැවත විභාගයට පෙනී සිටීමට අවශ්‍ය එම දෙපාර්තමේන්තුවේ වෙබ් අඩවියට පිවිස මාර්ගගත ක්‍රමයට අයදුම් කළ හැකි බවද සඳහන් කරයි. මෙවර විභාගයට පෙනී සිටීම සඳහා පාසලට පැමිණීම 80% සිට 40%ක් දක්වා අඩුකර ඇති බවද එම දෙපාර්තමේන්තුව වැඩි දුරටත් පවසයි.", "URL": "https://lankatruth.com/si/?p=151468", "Category": "පුවත්", "Parent URL": null}