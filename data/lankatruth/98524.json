{"Source": "Lankatruth", "Timestamp": "October 26, 2020", "Headline": "කොරෝනා නිසා පාර්ලිමේන්තුවත් දින දෙකකට වහයි", "News Content": "රට තුළ පවතින කොවිඩ් – 19 වසංගත තත්වය හේතුවෙන් අද (26) සහ හෙට (27) දෙදින තුළ පාර්ලිමේන්තුවේ සියලුම රාජකාරි කටයුතු නතර කර වසා තැබෙන බව පාර්ලිමේන්තු කාර්ය මණ්ඩල ප්‍රධානී සහ නියෝජ්‍ය මහලේකම් නීල් ඉද්දවල මහතා නිවේදනයක් කරමින් සඳහන් කරයි. මෙම දෙදින තුළ පාර්ලිමේන්තු පරිශ්‍රය විෂබීජහරණයට ලක්කෙරෙන බැවින් සියලුම කාර්ය මණ්ඩල සේවකයින්, සේවයට වාර්තා නොකරන ලෙසට දැනුම් දී තිබේ. යළි පාර්ලිමේන්තු රාජකාරි සඳහා සේවයට වාර්තා කළ යුත්තේ, අදාළ දෙපාර්තමේන්තු ප්‍රධානියා දැනුම්දීමක් සිදුකළහොත් පමණක් බවත් ලබන බදාදා (28) දින සිට නැවත රාජකාරි කටයුතු ආරම්භ කෙරෙන බවත් ඒ මහතා අවධාරණය කරයි. මෙම තිරණය ගෙන ඇත්තේ පාර්ලිමේන්තුවේ විශේෂ බුද්ධි ඒකකයට අනුබද්ධ උපපොලිස් පරික්ෂකවරයෙකු කොවිඩ් ආසාදිතයෙකු ලෙස පසුගියදා හඳුනාගැණීමත් සමගය.", "URL": "https://lankatruth.com/si/?p=98524", "Category": "පුවත්", "Parent URL": null}