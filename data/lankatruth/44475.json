{"Source": "Lankatruth", "Timestamp": "November 25, 2017", "Headline": "පළාත් පාලන ආයතන 93කට නාමයෝජනා කැඳවයි", "News Content": "පළාත් පාලන මැතිවරණයේ පාළාත් පාලන ආයතන 93ක් සඳහා නාම යෝජනා බාර ගැනිමට මැතිවරණ කොමිසම තීරණය කර තිබේ. ඒ අනුව පළාත් පාලන ආයතන 93ක් සඳහා නොවැම්බර් මස 27 වන දින සිට දින 14ක් ඇතුළත නාමයෝජනා බාර ගැනීමට තිරණය කර ඇත. අද මැතිවරණ කොමිසමේ පැවති විශේෂ රැස්වීමකින් අනතුරුව මාධ්‍ය දැනුවත් කරමින් මැතිවරණ කොමිසමේ සභාපති මහින්ද දේශප්‍රිය මහතා මේ බව පැවසීය. අභියාචානාධිකරණය විසින් සීමා නීර්ණය ගැසට් පත්‍රයට එරෙහිව තහනම් නියෝගයක් නිකුත් කළ බවත් ඒම ගැසට් පත්‍රයේ වාරනයට බලපෑමක් ඇත්තේ පළාත් පාලන ආයතන 203කට පමණක් බවත් මැතිවරණ කොමිසමේ සභාපති මහින්ද දේශප්‍රිය මහතා පවසයි. ඒ අනුව පළාත් පාලන ආයතන 133ක් සඳහා මැතිවරණය පැවැත්විය හැකි බවත් එහෙත් නිකුත් කළ ගැසට් නිවේදනයේ පවතින මුදුන දොෂ නිසා පළාත් පාලන ආයතන 40ක මැතිවරණය පැවැත්වීමේ බාධාවක් පවතින බවද් සභාපතිවරයා ප්‍රකාශ කරයි. මේ සියළුම කරුණු සැලකිල්ලට ගනිමින් පළාත් පාලන ආයතන 93ක් සඳහා මැතිවරණය පැවැත්විමේ කිසිඳු බාධාවක් නොමැති නිසා නොවැම්බර් මස 27 වන දා සිට නාම යෝජනා බාර ගැනීම සඳහා තේරීම්බාර නිලධාරීන්ට දන්වා ඇති බව මැතිවරණ කොමසාරිස් මහින්ද දේශප්‍රිය මහතා වැඩිදුරටත් ප්‍රකාශ කළේය. [embedyt] https://www.youtube.com/watch?v=ziEqqH2ne68[/embedyt]", "URL": "https://lankatruth.com/si/?p=44475", "Category": "පුවත්", "Parent URL": null}