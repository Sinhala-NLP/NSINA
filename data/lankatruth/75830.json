{"Source": "Lankatruth", "Timestamp": "June 15, 2019", "Headline": "කෝටි දෙකකට අධික හෙරොයින් සහ තවත් මත්ද්‍රව්‍ය සීදූවෙන් අල්ලයි", "News Content": "හෙරොයින් ග්‍රෑම් 521ක් සමඟ ඊයේ(14) අත්අඩංගුවට ගත් සැකකරුවන් දෙදෙනෙකුගෙන් ලද තොරතුරු අනුව තවත් හෙරොයින් කිලෝග්‍රෑම් 1යි ග්‍රෑම් 507 ක් අද අත්අඩංගුවට ගත් බව පොලීසිය පවසයි. මෙලෙස අත්අඩංගුවට ගෙන ඇත්තේ අවුරුදු 29ක් වු කඳාන ප්‍රදේශයේ පදිංචි පුද්ගලයෙක් සහ අවුරුදු 32ක් වයසැති සීදුව ප්‍රදේශයේ පදිංචි පුද්ලයෙකි. සීදුව- කුස්වල පාරේ දී මෙම සැකකරුවන් දෙදෙනා ඊයේ අත්අඩංගුවට ගෙන තිබිණි. ලද තොරතුරුවලට අනුව ඔවුන් රැදී සිටි නිවස පරීක්ෂා කිරීමේදී මෙම හෙරොයින් තොගය සහ ගංජා කිලෝග්‍රෑම් 12යි ග්‍රෑම් 776ක් මත්පෙති 500ක් සහ පිස්තෝල උණ්ඩ 7ක් සොයාගත් බව පොලිස් මාධ්‍ය ප්‍රකාශක කාර්යාලය පැවසීය. සොයාගත් හෙරොයින්වල වටිනාකම රුපියල් කෝටි දෙකකට අධික බව පොලීසිය පවසයි.", "URL": "https://lankatruth.com/si/?p=75830", "Category": "පුවත්", "Parent URL": null}