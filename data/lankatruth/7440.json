{"Source": "Lankatruth", "Timestamp": "June 8, 2013", "Headline": "ධීවර විරෝධතාවයෙන් දුම්රිය ගමනටත් බාධා", "News Content": "ඊයේ ( 08)  පැවති තද කුණාටු තත්වයට හසුවීමෙන් රාත්‍රියේ බලපිටියෙන් මුහුදු ගිය බොට්ටු  20 ක් අනතුරට ලක්වී තිබේ. ඊයේ (08) පැවති තද කුණාටු තත්වයට හසුවීමෙන් රාත්‍රියේ බලපිටියෙන් මුහුදු ගිය බොට්ටු 20ක් අනතුරට ලක්වී තිබේ. ඉන් බෝට්ටු දෙකක් පෙරළී ඇති අතර දෙදෙනකු ගොඩට පිනා පැමිණි බවත්, තව දෙදෙනකු ගැන මෙතෙක් තොරතුරක් ලැබී නැති බවත් බෝට්ටු ගැනද කිසිඳු තොරතුරුක් නැති බවත් ධීවරයෝ කියති. මේ අතර ධීවරයින් සිරුරු ගිංතොට හා බලපිටිය වෙරළට ගොඩ ගසා ඇති බවත්, ධීවරයන් 15ක් පමණ අතුරුදන්ව ඇති බවත් ප්‍රදේශවාසීහු කියති. බලපිටිය වෙරළට හිස් බෝට්ටු අටක් පමණ ගොඩ ගසා ඇත. මේ අතර දෙහිවල දුම්රිය මාර්ගයද හරස් කරමින් ධීවරයෝ පිරිසක් විරෝධතාවයේ නියැලෙමින් සිටිති. ඔහුන් පවසන්නේ බෝට්ටු අනතුරට පත්වූ බවට පොලීසියටත් නාවික හමුදාවටත් ඒ සම්බන්ධයෙන් දැවිය යුතු සියළුම ආයතනවලටත් දැනුවූ නමුත් කිසිවෙකුත් මේ දක්වා නොපැමිණි බවයි. මේ අතර මීට සුළු මොහොතකට පෙර බම්බලපිටිය වෙරළ දෙසට පැමිණෙමින් තිබූ බොට්ටුවක් වෙරළට නොදුරින් පෙරලී ඇති අතර එහි ධීවරයින් බෙරාගැනීමට හෝ මේ දක්වා කිසිඳු ආරක්ෂක ආයතනයකින් පැමිණ නැතැයිද පැවසේ.  තම සහෝධර ධීවර කාර්මිකයින් සමග පැමිණි බොට්ටුව පෙරළෙන අයුරු බලා ඉන්නවා ඇර තමන්ටද කර කියා ගතහැකි කිසිවක් නොවූ බව වෙරළේ සිටි ධීවරයෝ කියති.", "URL": "https://lankatruth.com/si/?p=7440", "Category": "පුවත්", "Parent URL": null}