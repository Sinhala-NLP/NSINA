{"Source": "Lankatruth", "Timestamp": "October 29, 2020", "Headline": "බණ්ඩාරවෙලත් ආසාදිතයන් තිදෙනක් – තොග පොළත් වසා දමයි", "News Content": "බණ්ඩාරවෙල මාතැටිල්ල ප්‍රදේශයෙන් කොවිඩ් – 19 ආසාදිතයන් තිදෙනෙකු වාර්තා වී තිබේ. එසේ වාර්තාවූ ආසාදිතයන්ගේ පවුලේ ඥාතියෙකු බණ්ඩාරවෙල තොග පොළේ සේවය කරන බැවින් අද (29) එම පොළ තාවකාලිකව වසා දමා තිබේ. ආසාදිත පුද්ගලයාගේ බිරිද සහ දියණියටද කෝවිඩ් – 19 ආසාදනය වී ඇති බව PCR පරීක්ෂණවලින් අනාවරණය වී ඇත. මේ දිනවල බණ්ඩාරවෙල තොග පොළට පාරිභෝගික කටයුතු වෙනුවෙන් පැමිණි සියලු දෙනා මේ පිළිබඳව අවධානයෙන් සිටින ලෙසද ඉදිරි පරීක්ෂණ කටයුතු සඳහා අවශ්‍ය සහාය ලබාදෙන ලෙසද පරිපාලන මහජන සෞඛ්‍ය පරීක්ෂක ඩී.එම්.ආර් දිසානායක මහතා ඉල්ලා සිටියි.", "URL": "https://lankatruth.com/si/?p=98827", "Category": "පුවත්", "Parent URL": null}