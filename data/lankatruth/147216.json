{"Source": "Lankatruth", "Timestamp": "May 22, 2023", "Headline": "ගම්පහ ඩෙංගු රෝගීන් වාර්තා වීම ඉහළට", "News Content": "ගම්පහ දිස්ත්‍රික්කයේ සතියකට වාර්තා වන ඩෙංගු රෝගීන් සංඛ්‍යාව 400 දක්වා ඉහළ ගොස් ඇති බව ජාතික ඩෙංගු මර්දන ඒකකය පවසයි. එසේම දිවයින පුරා ඇති සෞඛ්‍ය වෛද්‍ය නිලධාරී කොට්ඨාස 370 අතරින් ඩෙංගු වැඩි අවධානමක් සහිත කොට්ඨාස 39ක් හඳුනාගෙන ඇති බව එහි ප්‍රජා වෛද්‍ය විශේෂඥ නිමල්කා පන්නිලහෙට්ටි සඳහන් කරයි. මෙම වසරේ මේ දක්වා ඩෙංගු මරණ 22ක් වාර්තාවන බවත් නිසි අවස්ථාවේ වෛද්‍යවරයෙකු හමුවීම හා රෝහල්ගතවීම මඟින් මරණ සංඛ්‍යාව අඩුකරගත හැකි බවත් ඇය සඳහන් කරයි. නිවෙස් ආශ්‍රිතව 0.4%ක් සහ රාජ්‍ය ආයතන ආශ්‍රිතව 0.6%ක් ඩෙංගු මදුරු කීටයන් හමුවන බවත් මේ සම්බන්ධයෙන් දැඩි අවධානයක් යොමු කර එම ස්ථාන පිරිසිදු කිරීම් කටයුතු කළ යුතු බවත් එහි ප්‍රජා වෛද්‍ය විශේෂඥ නිමල්කා පන්නිලහෙට්ටි වැඩිදුරටත් සඳහන් කරයි.", "URL": "https://lankatruth.com/si/?p=147216", "Category": "පුවත්", "Parent URL": null}