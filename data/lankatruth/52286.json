{"Source": "Lankatruth", "Timestamp": "May 17, 2018", "Headline": "රජයේ වෛද්‍යවරු වර්ජනයක", "News Content": "අද(17) පෙරවරු 8.00 සිට හෙට පෙරවරු 8.00 දක්වා පැය 24ක කාලයක් සියලුම රජයේ රෝහල්වල වෛද්‍යවරු සංකේත වැඩ වර්ජනයක නිරත වන බව රජයේ වෛද්‍ය නිලධාරීන්ගේ සංගමය පවසයි. එම සංගමය පසුගිය 11 වන දින මාධ්‍ය හමුවක් පවත්වමින් මෙසේ වැඩ වර්ජනයක් සිදු කරන බව දන්වා සිටි අතර ඊට හේතු ලෙස ඉදිරිපත් කර සිටියේ සැබෑ ජාතික වෙළඳ ප්‍රතිපත්තියක් සකස් කිරීමකින් තොරව සිංගප්පූරු නිදහස් වෙළඳ ගිවිසුම ක්‍රියාත්මක කිරීමට යාමත්, එට්කා ගිවිසුමේ කටයුතු ඉදිරියට ගෙන යාමට බලධාරීන් ගන්නා අත්තනෝමතික උත්සහයට විරෝධය පළ කිරීමටත් බවයි. සියලුම රෝහලවල හදිසි ප්‍රතිකාර ඒකක, ළමා, මාතෘ හා හමුදා රෝහල්වලට වර්ජනයෙන් බලපෑමක් නොමැති බවත් ඒවාහි කටයුතු සාමාන්‍ය පරිදි සිදුවන බවත් වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය හරිත අලුත්ගේ මහතා පැවසීය.", "URL": "https://lankatruth.com/si/?p=52286", "Category": "පුවත්", "Parent URL": null}