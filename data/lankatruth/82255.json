{"Source": "Lankatruth", "Timestamp": "October 4, 2019", "Headline": "ගෝඨාබයගේ මෙරට පුරවැසිභාවය ප්‍රශ්න කෙරෙන පෙත්සමේ තීන්දුව අද පස්වරු 6ට", "News Content": "පොහොට්ටු පක්ෂයේ ජනාධිපති අපේක්ෂක ගෝඨාබය රාජපක්ෂ මහතාගේ ශ්‍රී ලාංකීය පුරවැසිභාවය අභියෝගයට ලක්කරමින් ඉදිරිපත්ව ඇති පෙත්සමේ ලිඛිත දේශන අද(04) පස්වරු 3.15ට පෙර ඉදිරිපත් කරන ලෙස අභියාචනාධිකරණය දැනුම් දී තිබේ. අදාල පෙත්සම තෙවැනි දිනටත් අභියාචනාධිකරණයේ සභාපති විනිසුරු යසන්ත කෝදාගොඩ, මහින්ද සමයවර්ධන සහ අර්ජුන ඔබේසේකර යන ත්‍රිපුද්ගල විනිසුරු මඬුල්ල හමුවේ කැඳවා තිබිණි. මේ වනවිට පෙත්සම සලකා බැලීම අවසන් කර ඇති අතර ඊට අදාල නියෝගය ප්‍රකාශ කිරීම අද පස්වරු 6.00ට සිදුකරන බව අධිකරණය නිවේදනය කර තිබේ.", "URL": "https://lankatruth.com/si/?p=82255", "Category": "පුවත්", "Parent URL": null}