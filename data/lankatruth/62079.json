{"Source": "Lankatruth", "Timestamp": "October 28, 2018", "Headline": "අගමැති මාධ්‍ය ලේකම් රොහාන් වැලිවිට", "News Content": "අග්‍රාමාත්‍ය මහින්ද රාජපක්ෂ මහතාගේ මාධ්‍ය ලේකම්වරයා ලෙස රොහාන් වැලිවිට මහතා අද(28) පස්වරුවේ අග්‍රාමාත්‍ය ලේකම් කාර්යාලයේදී සිය පත්වීම් ලිපිය ලබාගෙන තිබේ. එම මහතා ප්‍රවීණ චිත්‍රපට හා ටෙලිනාට්‍ය අධ්‍යක්ෂකවරයෙකු වේ. ස්වාධීන රූපවාහිනී සේවයේ ප්‍රවෘත්ති හා කාලීන සිදුවීම් අංශයේ අධ්‍යක්ෂකවරයෙකු ලෙස ද කටයුතු කර ඇත. රොහාන් වැලිවිට මහතා හිටපු ජනාධිපතිවරයාගේ මාධ්‍ය ලේකම් ලෙස ද කටයුතු කළ අතර අමාත්‍යංශ ගණනාවක මෙන්ම විපක්‍ෂනායක හා අග‍්‍රාමාත්‍ය මාධ්‍ය ලේකම්වරයා ලෙස ද කටයුතු කර තිබේ.මහින්ද රාජපක්‍ෂ මහතා ජනාධිපතිධූරයට පත්වීමන් පසුව ජනාධිපති සම්බන්ධීකරණ ලේකම්වරයකු ලෙස ද කටයුතු කළේය.", "URL": "https://lankatruth.com/si/?p=62079", "Category": "පුවත්", "Parent URL": null}