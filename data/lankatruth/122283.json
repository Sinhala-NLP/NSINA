{"Source": "Lankatruth", "Timestamp": "August 31, 2021", "Headline": "ඊයෙත් ආසාදිතයන් 4,500 ඉක්මවයි…", "News Content": "ඊයේ (30) දිනය අවසන්වනවිට මෙරට කොවිඩ් – 19 ආසාදිතයින් 4,562 දෙනෙකු හමු වී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් ලෙස බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට ආසාදිතයින්55,098දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන436,081කි. එමෙන්ම අද දින මෙරටින් වාර්තා වී ඇති 29වනදා මිය ගිය ආසාදිතයින් ගණන 216කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන8,991ක් දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 60 වන ස්ථානයේ පසුවේ. එමෙන්ම ලංකාව දෛනික ආසාදිතයින් වාර්තා වන රටවල් අතර 25 වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 14වන ස්ථානයේය.", "URL": "https://lankatruth.com/si/?p=122283", "Category": "කොවිඩ් -19 (කොරෝනා ) පුවත්", "Parent URL": null}