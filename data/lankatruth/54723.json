{"Source": "Lankatruth", "Timestamp": "June 19, 2018", "Headline": "මහින්දගේ මස්සිනා 40%ක වැඩි මිලට ගුවන් යානා අරගෙන", "News Content": "ශ්‍රී ලංකා ගුවන් සමාගමට වෙළෙඳ අගයට වඩා 30%ක 40%ක ඉහළ අගයකට දිගුකාලීන බදු පදනම යටතේ ගුවන් යානා කුලියට ගැනිම නිසා සමාගමට බරපතල අලාභයක් සිදුවූ බව ශ්‍රී ලංකා ගුවන් නියමු සංසදයේ සභාපති කපිතාන් රුවන් විතානගේ මහතා ප්‍රකාශකර තිබේ. ඔහු ඒ බව සඳහන් කළේ ශ්‍රී ලංකන් ගුවන්, ශ්‍රී ලංකන් කේටරින් සහ මිහින් ලංකා යන සමාගම්වලට අක්‍රමිකතා පරීක්ෂා කිරීමේ ජනාධිපති කොමිසම හමුවේ ඊයේ (18) සාක්ෂි දෙමිණි. ශ්‍රී ලංකන් ගුවන් සමාගම විසින් ෆරුන්ක්ගාර්ට් සහ පැරිස් නගරවලට එම සමාගමේ ගුවන් ගමන් නතර කළත් සමාගමේ අලාභය ඉන් පසුවත් තවත් වර්ධනය වී ඇතැයි ශ්‍රී ලංකා ගුවන් නියමු සංසදයේ සභාපති කපිතාන් රුවන් විතානගේ මහතා එහිදී ප්‍රකාශ කෙළ් ය. අතිරේක සොලිස්ටර් ජනරාල් ජනාධිපති නීතීඥ නීල් උනම්බුව මහතාගේ මෙහෙයවීම යටතේ රුවන් විතානගේ මහතා සාක්ෂි දුන්නේය. ශ්‍රී ලංකන් ගුවන් සමාගමට දිගුකාලීන බදු පදනමට ගුවන් යානා කුලියට ගත් කාලයේ එහි සභාපති ලෙස හිටපු ජනාධිපති මහින්ද රාජපක්ෂ මහතාගේ බිරිඳ වන ශිරන්ති රාජපක්ෂ මහත්මියගේ සොයුරු නිශාන්ත වික්‍රමසිංහ මහතා කටයුතු කළ අතර ප්‍රධාන විධායක නිලධාරී ලෙස කටයුතු කළේ කපිල වන්ද්‍රසේන මහතාය. ගුවන් සමාගමට ගුවන් යානා බදු පදනම යටතේ මිලදී ගැනීම සඳහා වාර්ෂිකව රුපියල් බිලියන 22ක් වැය කරන අතර තවත් බිලියන 17ක් නඩත්තු කටයුතු වෙනුවෙන් වාර්ෂිකව වැය කරන බවත් හෙතෙම ජනාධිපති කොමිසම හමුවේ සඳහන් කළේ ය. වෙළඳ පොළ මිල ගණන්වලට වඩා අධික පිරිවැයකට ශ්‍රී ලංකන් ගුවන් සමාගම ගුවන් යානා බද්දට ගැනීමට අදාළ බදු ගිවිසුම් කොමිසමට ලබාගෙන ඒ ගැන සලකා බලන ලෙස තමා කොමිසමෙන් ඉල්ලීමක් කරන බවද කී රුවන් විතානගේ මහතා කොමිසමට පෙන්වා දුන්නේ මෙම ගුවන් යානා බදු ගැනීමේදී නිසි විනිවිද භාවයෙන් සහ ගිණුම් කටයුත බාවයෙන් කටයුතු කර නොමැති බවයි. මෙහිදී සමාගමේ මූල්‍ය තත්වය සහ අනාගත ණය වගකීම් පිලිබඳ සැලකිය යුතුව තිබුණ බවද ඔහු සඳහන් කළේ ය. මිරර්", "URL": "https://lankatruth.com/si/?p=54723", "Category": "පුවත්", "Parent URL": null}