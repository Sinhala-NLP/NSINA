{"Source": "Lankatruth", "Timestamp": "December 10, 2020", "Headline": "අයවැය වැඩි ඡන්ද 97කින් සම්මතයි", "News Content": "2021 වසර සඳහා වන අයවැය තෙවැනි වර කියවීම වැඩි ඡන්ද 97කින් අද (10) පාර්ලිමේන්තුවේ දී සම්මත විය. අයවැයට පක්ෂව ඡන්ද 151ක් ලැබුණු අතර විපක්ෂව ලැබුණේ ඡන්ද 54ක් පමණි. පසුගිය 17 වනදා අගමැති මහින්ද රාජපක්ෂ මහතා විසින් පාර්ලිමේන්තුවට ඉදිරිපත් කරනු ලැබූ අයවැය දෙවැනි වර කියවීමේ ඡන්ද විමසුම පසුගිය 21වැනිදා පැවැති අතර එය වැඩි ඡන්ද 99කින් සම්මතවිය. ඉන්පසු නොවැම්බර් 23 වැනිදා සිට දෙසැම්බර් 10වැනිදා දක්වා අයවැය කාරක සභා අවස්ථාවේ විවාදය පැවැත්විණි. මෙලෙම සම්මත වූවේ මෙරට 75වැනි අයවැයයි.", "URL": "https://lankatruth.com/si/?p=103003", "Category": "පුවත්", "Parent URL": null}