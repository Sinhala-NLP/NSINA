{"Source": "Lankatruth", "Timestamp": "October 4, 2012", "Headline": "අධ්‍යාපන ගැටලු ගැන ආණ්ඩුවේ මත දෙකක් නිසා මේ ප්‍රශ්නය ඇදෙනවා – නිර්මාල්", "News Content": "වැඩවර්ජනය විසඳීම සඳහා පැවැත්වූ සාකච්ඡා බිඳවැටීමට හා එකඟතාවට බාධාව ආචාර්යවරුන්ගේ ඉල්ලීම් ලිහිල් නොකිරීම නොව මේ පිළිබඳ ආණ්ඩුවේ අංශ මත දෙකක සිටීම නිසා බව විශ්වවිද්‍යාල ආචාර්ය සමිති සම්මේලනයේ සභාපති නිර්මාල් රංජිත් දේවසිරි මහතා පවසයි.ඔහු මේ බව පැවසූවේ ඊයේ (03) කොළඹදී පැවති මාධ්‍ය හමුවදීය.එහිදී ඔහු වැඩිදුරටත් පැවසූවේ “විශ්වවිද්‍යාල ආචාර්යවරුන්ගේ වැඩවර්ජනය විසඳීමට නොහැකි වී තිබෙන්නේ උසස් අධ්‍යාපන ඇමැති එස්. බී. දිසානායක හා තවත් කීපදෙනකු එය විසඳනවාට විරුද්ධ නිසා. විශේෂයෙන්ම එස්. බී. දිසානායක මහතාගේ ඇතැම් ප්‍රකාශ හා ක්‍රියාකාරකම් ප්‍රශ්නය විසඳීමට බාධාවක්වී තිබෙනවා.සාකච්ඡා සඳහා තිබෙන්නේ අපේ එකම කොන්දේසියයි. ඒ පැය පහකට පෙර අපට සාකච්ඡා දැනුම් දෙන්න එපමණයි. වෙන කිසිම කොන්දේසියක් නැහැ. කල්ඇතිව දන්වන්නැයි කියන්නේ එක් එක් විශ්වවිද්‍යාල නියෝජනය කරන නියෝජිතයන් සම්බන්ධකර ගැනීමටයි.වැඩවර්ජනය විසඳීම සඳහා පැවැත්වූ සාකච්ඡා බිඳවැටීමට හා එකඟතාවට බාධාව ආචාර්යවරුන්ගේ ඉල්ලීම් ලිහිල් නොකිරීම නොව. මේ පිළිබඳ ආණ්ඩුවේ අංශ මත දෙකක් තිබෙන නිසා.ආචාර්යවරුන්ගේ ඉල්ලීම් ලබා දුන්නත් ඔවුන් වර්ජනය නවත්වන්නේ නැති බවට ඇතැම් විශ්වවිද්‍යාල ආචාර්යවරුන් පිරිසක් හා උසස් අධ්‍යාපන ඇමැතිවරයා කියනවා. වර්ජනය නතර වුණොත් ඒ කතා නිසා ඔවුන්ට විශාල ප්‍රශ්නයක් වෙනවා.ජනාධිපතිවරයාගේ මැදිහත්වීමෙන් සාකච්ඡා ආරම්භ වෙනවානම් ඒ සඳහා සහභාගි වනවා. දින කිහිපයක් වුවත් සාකච්ඡා සඳහා පැමිණීමට අපහසු නැහැ.බැසිල් රාජපක්‍ෂ අමාත්‍යවරයා සමඟ සාකච්ඡා කළා. ආචාර්ය පී. බී. ජයසුන්දර මහතා සමඟ සාකච්ඡා බිඳ වැටුණේ අපේ ප්‍රශ්නයක් නිසා නොවේ. නැවත සාකච්ඡා ආරම්භ කිරීම ගැන අවධානය යොමුවීම වැදගත්. අපේ ඉල්ලීම කොතරම් ලිහිල් කර තිබේද කියා සාකච්ඡාවලට සම්බන්ධ වූ අය දන්නවා. අපේ ප්‍රශ්නය සාකච්ඡා නොපැවැත්වීමයි. සාකච්ඡා කළ යුත්තේ මස් රාත්තලම නොවේ. මස් කොතරම් දෙනවාද යන්න ගැනයි.” යනුවෙනි. වැඩවර්ජනය විසඳීම සඳහා පැවැත්වූ සාකච්ඡා බිඳවැටීමට හා එකඟතාවට බාධාව ආචාර්යවරුන්ගේ ඉල්ලීම් ලිහිල් නොකිරීම නොව මේ පිළිබඳ ආණ්ඩුවේ අංශ මත දෙකක සිටීම නිසා බව විශ්වවිද්‍යාල ආචාර්ය සමිති සම්මේලනයේ සභාපති නිර්මාල් රංජිත් දේවසිරි මහතා පවසයි. ඔහු මේ බව පැවසූවේ ඊයේ (03) කොළඹදී පැවති මාධ්‍ය හමුවදීය. එහිදී ඔහු වැඩිදුරටත් පැවසූවේ “විශ්වවිද්‍යාල ආචාර්යවරුන්ගේ වැඩවර්ජනය විසඳීමට නොහැකි වී තිබෙන්නේ උසස් අධ්‍යාපන ඇමැති එස්. බී. දිසානායක හා තවත් කීපදෙනකු එය විසඳනවාට විරුද්ධ නිසා. විශේෂයෙන්ම එස්. බී. දිසානායක මහතාගේ ඇතැම් ප්‍රකාශ හා ක්‍රියාකාරකම් ප්‍රශ්නය විසඳීමට බාධාවක්වී තිබෙනවා. සාකච්ඡා සඳහා තිබෙන්නේ අපේ එකම කොන්දේසියයි. ඒ පැය පහකට පෙර අපට සාකච්ඡා දැනුම් දෙන්න එපමණයි. වෙන කිසිම කොන්දේසියක් නැහැ. කල්ඇතිව දන්වන්නැයි කියන්නේ එක් එක් විශ්වවිද්‍යාල නියෝජනය කරන නියෝජිතයන් සම්බන්ධකර ගැනීමටයි. වැඩවර්ජනය විසඳීම සඳහා පැවැත්වූ සාකච්ඡා බිඳවැටීමට හා එකඟතාවට බාධාව ආචාර්යවරුන්ගේ ඉල්ලීම් ලිහිල් නොකිරීම නොව. මේ පිළිබඳ ආණ්ඩුවේ අංශ මත දෙකක් තිබෙන නිසා. ආචාර්යවරුන්ගේ ඉල්ලීම් ලබා දුන්නත් ඔවුන් වර්ජනය නවත්වන්නේ නැති බවට ඇතැම් විශ්වවිද්‍යාල ආචාර්යවරුන් පිරිසක් හා උසස් අධ්‍යාපන ඇමැතිවරයා කියනවා. වර්ජනය නතර වුණොත් ඒ කතා නිසා ඔවුන්ට විශාල ප්‍රශ්නයක් වෙනවා. ජනාධිපතිවරයාගේ මැදිහත්වීමෙන් සාකච්ඡා ආරම්භ වෙනවානම් ඒ සඳහා සහභාගි වනවා. දින කිහිපයක් වුවත් සාකච්ඡා සඳහා පැමිණීමට අපහසු නැහැ. බැසිල් රාජපක්‍ෂ අමාත්‍යවරයා සමඟ සාකච්ඡා කළා. ආචාර්ය පී. බී. ජයසුන්දර මහතා සමඟ සාකච්ඡා බිඳ වැටුණේ අපේ ප්‍රශ්නයක් නිසා නොවේ. නැවත සාකච්ඡා ආරම්භ කිරීම ගැන අවධානය යොමුවීම වැදගත්. අපේ ඉල්ලීම කොතරම් ලිහිල් කර තිබේද කියා සාකච්ඡාවලට සම්බන්ධ වූ අය දන්නවා. අපේ ප්‍රශ්නය සාකච්ඡා නොපැවැත්වීමයි. සාකච්ඡා කළ යුත්තේ මස් රාත්තලම නොවේ. මස් කොතරම් දෙනවාද යන්න ගැනයි.” යනුවෙනි.", "URL": "https://lankatruth.com/si/?p=4453", "Category": "පුවත්", "Parent URL": null}