{"Source": "Lankatruth", "Timestamp": "June 21, 2022", "Headline": "විපක්ෂයම පාර්ලිමේන්තුව වර්ජනය කරයි", "News Content": "අද (21) සිට මෙම සතිය පුරා විපක්ෂය නියෝජනය කරන පක්ෂවල මන්ත්‍රීවරු පාර්ලිමේන්තුව වර්ජනය කරන බව කතා නායක හමුවේ මීට ස්වල්පමොහොතකට පෙර දැනුම්දුන්නේය. මේ බව ජාතික ජන බලවේගයේ නායක පාර්ලිමේන්තු මන්ත්‍රී අනුර දිසානායක ප්‍රකාශ කළ අතර ශ්‍රී ලංකා නිදහස් පක්ෂයේ මහ ලේකම් දයාසිරි ජයසේකර ඇතුළු විපක්ෂයේ අනිකුත් මන්ත්‍රීවරු එය අනුමත කළහ. ජනවරමක් නැති ජනාධිපතිවරයා සහ අගමැතිවරයා නිශ්චිත වැඩපිළිවෙලක් හෝ කාලරාමුවක් නොමැතිව ජනතා විරෝධී පාලනයක් ගෙනයාමට එරෙහිව මෙම වර්ජනය සිදු කරන බව හෙළි කළෝය.", "URL": "https://lankatruth.com/si/?p=135795", "Category": "පුවත්", "Parent URL": null}