{"Source": "Lankatruth", "Timestamp": "June 4, 2022", "Headline": "රුසියානු Aeroflot ගුවන් සේවය ශ්‍රී ලංකාව දක්වා ගුවන් ගමන් අත්හිටුවයි", "News Content": "රුසියානු Aeroflot ගුවන් සේවය ශ්‍රී ලංකාව දක්වා ඇති සියලුම වාණිජ ගුවන් ගමන් අත්හිටුවා තිබේ. අයර්ලන්තයේ පිහිටි සෙලෙස්ටියල් ඒවියේෂන් ට්‍රේඩිං ලිමිටඩ් නමැති සමාගම විසින් ගොනු කළ පැමිණිල්ලක් විභාග කිරීමෙන් අනතුරුව Aeroflot ගුවන් සේවයට අයත් යානයකට ශ්‍රී ලංකාවෙන් පිටව යාම වළක්වාලමින් කොළඹ වාණිජ මහාධිකරණ විනිසුරු හර්ෂ සේතුංග මහතා විසින් වගඋත්තරකාර රුසියානු ගුවන් සමාගම වෙත පසුගියදා වාරණ නියෝගයක් නිකුත් කිරීම හේතුවෙන් Aeroflot ගුවන් සේවය එම තීරණය ගෙන ඇත. මේ අතර, ශ්‍රී ලංකා බලධාරීන් විසින් Aeroflot ගුවන් යානයක් රඳවා තබා ගැනීම සම්බන්ධයෙන් රුසියාව, ශ්‍රී ලංකා තානාපතිනිය රුසියානු විදේශ අමාත්‍යාංශයට කැඳවා, සිය අප්‍රසාදය පළ කර ඇතැයි විදෙස් මාධ්‍ය සඳහන් කර තිබේ.", "URL": "https://lankatruth.com/si/?p=135144", "Category": "පුවත්", "Parent URL": null}