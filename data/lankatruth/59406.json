{"Source": "Lankatruth", "Timestamp": "September 15, 2018", "Headline": "පිවිතුරු හෙළ උරුමයේ සීගිරියේ ධම්මින්ද හිමිගෙන් ගැබිණි කාන්තාවක් ඇතුළු තිදෙනෙක්ට කැති ප්‍රහාරයක්", "News Content": "සිගිරිය-හේන්වලයාගම ප්‍රදේශයේ කාන්තාවකට විහාරස්ථානයට ධානය රැගෙන ආ අවස්ථාවේ ලිංගික අපයෝජනයක් කල බවට චෝදනා ලබා ඇප මත සිටින පිවිතුරු හෙළ උරුමයේ ක්‍රියාකාරී භික්ෂුවක් වනසීගිරියේ ධම්මින්න හිමිතම විහාරස්ථානයට යාබද ඉඩමක හිමිකරු අතර ඇතිවූ බහින්බස් වීමකදීහිමිනම විසින් තියුණු ආයුධයකින් පහරදීමෙන් අටමස් ගැබිණි මවක්,ඇගේ සැමියා සහ සෙහොයුරා බරපතල කැපුම් තුවාල සහිතව අද (15 ) උදේ දඹුල්ල මුලික රෝහලට ඇතුලත් කර තිබේ. මෙසේ තුවාල ලබා රෝහල් ගතකර ඇත්තේ 35 හැවිරිදි රේණුකා දමයන්ති,අගේ සැමියා වන කොළඹ පොලිස් මුලස්ථානයේ අපරාධ අංශයේ පොලිස් නිලධාරියෙකු වන නුවන් මනෝජ් සේනාරත්න(36 ) හා ඇගේසොහොයුරා වන බි.බි.විජේසිරි (31 )යන තිදෙනය. බි.බි.විජේසිරි යන අය විසින්පරිත්‍යාග කල ඉඩමක අදාල විහාරස්ථානය ඉදිකර තිබෙන බව හෙතෙම කියා සිටියේය.එම ඉඩමට යාබදව ඉඩමක වැඩිමල් සොහොයුරිය නිවෙසක් තනාගෙන පදිංචිව ඇත. අද (15 ) උදැසන විහාරස්ථාන භුමිය පිරිසිදු කල හිමිනම විසින් එම අපද්‍රව්‍ය යාබද ඉඩමට දැමීම නිසා දෙපාර්ශවය අතර මෙම බහින්බස්වීමක් සිදුව ඇත.බහින්බස්වීම දුරදිගයමෙන් පසුසීගිරියේ ධම්මින්න හිමි විසින් විහාරස්ථානය තුල තිබු කැත්තක් ගෙනවිත් තම ගැබිණි බිරිඳ ට පළමුවෙන්ම කැත්තකින් පහරදීමත් සමග ඇගේ දරු කුසට එම පහර වැදුණු බවත් තවදුරටත් පහර වලක්විමට තමා උත්සහා දැරීමේදී තමාගේ හිසට පහරක් එල්ලවූ බවත් එම අවස්ථාවේ බිරිදගේ සොහොයුරාට ද කැපුම් තුවාල ලැබූ බවත් පවසයි. සීගිරිය පොලීසිය මේ සම්බන්දයෙන් වැඩිදුර පරීක්ෂණ සිදුකරනු ලබයි.", "URL": "https://lankatruth.com/si/?p=59406", "Category": "පුවත්", "Parent URL": null}