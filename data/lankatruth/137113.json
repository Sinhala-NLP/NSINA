{"Source": "Lankatruth", "Timestamp": "July 19, 2022", "Headline": "අනුරගේ අන්තර්කාලීන ආණ්ඩුවේ ප්‍රමුඛතා වැඩ පිළිවෙල එළි දක්වයි", "News Content": "පාර්ලිමේන්තු ජනාධිපතිවරණයට ජාතික ජන බලවේගයෙන් ඉදිරිපත් කර සිටින එහි නායක අනුර කුමාර දිසානායකගේ යෝජිත අන්තර්කාලීන ආණ්ඩුවේ කෙටි කාලීන ප්‍රමුඛතා වැඩ පිළිවෙල එළිදක්වා තිබේ.  එය සිංහල දෙමළ ඉංග්‍රීසී භාෂා තුනෙන්ම “අන්තර්කාලීන ආණ්ඩුවේ රට ස්ථායිකරණය වෙනුවෙන් වූ කෙටි කාලීන ප්‍රමුඛතා” යනුවෙන් නම් කර තිබේ.  පාලන ව්‍යූහය, ආර්ථිකය ස්ථාවර කිරීම, ප්‍රජාතන්ත්‍රවාදය ශක්තිමත් කිරීම සඳහා ව්‍යවස්ථා සංශෝෂධනය, දූෂණයට එරෙහි ක්‍රියාමාර්ග නැවත ආරම්භ කිරීම නැවත ආරම්භ කිරීම සහ වත්මන් ඉල්ලීම් පිළිබිඹු කිරීම සඳහා මීලඟ පාර්ලිමේන්තුව තෝරා ගැනීමට ජනතාවට අවස්ථාව සලසා දීම යන ප්‍රධාන කරුණු 5 යටතේ ප්‍රමුඛතා පෙළගස්වා තිබේ.", "URL": "https://lankatruth.com/si/?p=137113", "Category": "පුවත්", "Parent URL": null}