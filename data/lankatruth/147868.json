{"Source": "Lankatruth", "Timestamp": "June 16, 2023", "Headline": "A/L ප්‍රායෝගික පරීක්ෂණවලට දින දෙයි", "News Content": "අපොස උසස් පෙළ විභාගයේ (2023) ලිඛිත පරීක්‍ෂණයට පෙනී සිටි අයදුම්කරුවන්ට සෞන්දර්ය සහ තාක්‍ෂණවේදය විෂයන්වලට අදාල ප්‍රායෝගික පරීක්‍ෂණ මේ මස 27 වැනිදා සිට ජූලි මස 31 වැනිදා දක්වා පැවැත්වෙන බව ශ්‍රී ලංකා විභාග දෙපාර්තමේන්තුව පවසයි. ඒ අනුව විභාග දෙපාර්තමේන්තුව වැඩි දුරටත් සඳහන් කරන්නේ දේශීය නැටුම්, භරත නැටුම් සහ පෙරදිග සංගීතය ප්‍රායෝගික පරීක්‍ෂණ මේ මස 27 වැනිදා සිට ජූලි මස 6 වැනිදා දක්වා පැවැත්වෙන බවත්, ඉංජිනේරු තාක්‍ෂණවේදය ප්‍රායෝගික පරීක්‍ෂණ ජූලි මස 12 වැනිදා සිට ජූලි මස 21 වැනිදා දක්වා පැවැත්වෙන බවත්, ජෛව පද්ධති තාක්‍ෂණවේදය ප්‍රායෝගික පරීක්‍ෂණ ජූලි මස 29 වැනිදා සිට ජූලි මස 31 වැනිදා දක්වා පැවැත්වෙන බවත්ය.", "URL": "https://lankatruth.com/si/?p=147868", "Category": "පුවත්", "Parent URL": null}