{"Source": "Lankatruth", "Timestamp": "May 24, 2018", "Headline": "උතුරු මැද පාසල්වල කෝටි 10ක කොන්ත්‍රාත් ගැන විමර්ශන අරඹයි", "News Content": "දේශපාලනඥයන්ගේ හිතවත්කම් මත රජයේ විධිමත් ප්‍රසම්පාදන පිළිවෙතින් බැහැරව ලබාදී ඇතැයි සැක කෙරෙන, උතුරු මැද පළාත් පාසල්වල අලුත්වැඩියා කටයුතුවලට අදාළ රුපියල් කෝටි 10කට අධික කොන්ත්‍රාත් පිළිබඳ සියලු ලිපිගොනු සම්බන්ධයෙන් උතුරු මැද පළාත් අභ්‍යන්තර විගණන හා විමර්ශන දෙපාර්තමේන්තුව සහ අල්ලස් හෝ දූෂණ විමර්ශන කොමිෂන් සභාව පුළුල් පරීක්ෂණ ආරම්භ කර තිබේ. ශ්‍රී ලංකා ජාතික ඉදිකිරීම් සංගමයේ උතුරු මැද පළාත් ශාඛාව මගින් උතුරු මැද පළාත් ආණ්ඩුකාරවරයාට සහ අල්ලස් කොමිසමට අදාළ පැමිණිලි යොමු කර ඇත. උතුරු මැද පළාත් සීමාව තුළ රජයේ ලියාපදිංචි කොන්ත්‍රාත්කරුවන් විශාල පිරිසක් සිටියදී, මෙසේ දේශපාලනඥයන්ගේ හිතවතුන් කිහිපදෙනකුට පමණක් අදාළ කොන්ත්‍රාත් ලබාදීම බරපතළ ගැටලුවක් බව එම පැමිණිලිවල සඳහන්ය. මේ සම්බන්ධයෙන් අප කළ විමසීමකදී ජාතික ප්‍රසම්පාදන කොමිසමේ ප්‍රකාශකයෙක් සඳහන් කළේ මෙවැනි තත්වයන් වළක්වාලීම සඳහා වන ප්‍රතිපත්ති මාලාවක් ඉදිරියේදී ගැසට් කිරීමට නියමිත බවයි. මාස තුනක් තුළ එය පාර්ලිමේන්තුවට ඉදිරිපත් කිරීමට නියමිත බවත් ඉන්පසු මෙවැනි අත්තනෝමතික ප්‍රසම්පාදන කටයුතු අඩු වනු ඇතැයි විශ්වාසය පළකරන බවත් එම ප්‍රකාශකයා සඳහන් කළේය. පසුගිය ආණ්ඩුවේ මෙන්ම වර්තමාන ආණ්ඩුවේද පළාත් දේශපාලනඥයන් මෙන්ම පළාත් සභාවේ ඉහළ නිලධාරීන් මේ අවිධිමත් කොන්ත්‍රාත් ලබාදීම සඳහා දායක වී ඇති බවටද සාක්ෂි අදාළ පැමිණිලිවල සඳහන් කර ඇත. රැස", "URL": "https://lankatruth.com/si/?p=52839", "Category": "පුවත්", "Parent URL": null}