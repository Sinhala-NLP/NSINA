{"Source": "Lankatruth", "Timestamp": "September 17, 2022", "Headline": "ලංකාව ලෙබනනයට සමානයි – IMF", "News Content": "ලෝකයේ ආර්ථිකය බිඳවැටී තිබෙන රටවල් අතුරින් නැවති ගොඩනැගීම සඳහා කිසිදු ඵලදායි ප්‍රයත්නයක් නොදරා සිටින ලෙබනනය හා සමාන මට්ටමක ශ්‍රී ලංකායද පසුවන බව ජාත්‍යන්තර මූල්‍ය අරමුදලේ ප්‍රධානා ක්‍රිෂ්ටිනා ජෝජිවා ප්‍රකාශ කර තිබේ. මෙම තත්වය අධ්‍යනයකින් සනාත වී ඇතැයිද ණය දුන් පාර්ශවයන් සමග සාකච්ඡා කර අදාල ණය ප්‍රතිව්‍යූහගත කරගැනීම සඳහා මූලික වශයෙන් පියවර ගෙන නැති බවද මූල්‍ය අරමුදලේ ප්‍රධානියා පෙන්වා දී ඇත. ලංකාවට වැඩිම ණය ප්‍රමාණයක් ලබා දී තිබෙන රාජ්‍යයන් වන ජපානය ඉන්දියාව සහ චීනය සමග ණය ප්‍රතිව්‍යූහගත කිරීම පිළිබ﻿ඳව මූලික සාකච්ඡා මේ වනවිට අවසන් කළ යුතුව තිබුණු බව ඇය පෙන්වා දී තිබේ. මේ අතර රජය දේශීය වශයෙන් ණය ලබා ගැනීමේදී 32%ක ඉක්මවූ අධික පොලියක් ගෙවමින් ණය ලබාගැනීම මේ වනවිට අභ්‍යන්තර වශයෙන්ද අර්බුද ගණනාවක් මතු කිරීමට හේතු වී ඇති බව මෙරට ආර්ථික විශේෂඥයන් පෙන්වා දී ඇත. එසේ වුවත් ආණ්ඩුව තම බලය වර්ධනය කර ගැනීම සඳහා ක්‍රියාකිරීම හැර ආර්ථික අර්බුදයෙන් රට ගොඩගැනීම සඳහා පලදායී ක්‍රියාමාර්ග නොගැනීම සම්බන්ධයෙන් විවිධ වෘත්තිකයන් සහ ව්‍යාපාරික ප්‍රජාව අතරේ ආණ්ඩුවට එල්ලවන විරෝධය ඉහළ යමින් පවතී.", "URL": "https://lankatruth.com/si/?p=139339", "Category": "ආර්ථික පුවත්", "Parent URL": null}