{"Source": "Lankatruth", "Timestamp": "November 27, 2019", "Headline": "බදු වර්ග කිහිපයක් අහෝසිකිරීමට හා සශෝධනයකිරීමට ඇමති මණ්ඩලය තීරණය කරයි", "News Content": "අද(27) පස්වරුවේ පැවති කැබිනට් මණ්ඩල රැස්වීමේදී මෙතෙක් ක්‍රියාත්මක වූ බදු වර්ග කිහිපයක් අහෝසිකිරීමටත් තවත් බදුවර්ග කිහිපයක් සංශෝධනයකර පවත්වාගෙන යෑමටත් තීරණය වූ බව සම කැබිනට් ප්‍රකාශක බන්දුල ගුණවර්ධන මහතා ප්‍රකාශ කළේය. අද පළමුවරට රැස්වූ අමාත්‍ය මණ්ඩල රැස්වීමේදී මෙම තීරණ ගෙන ඇත. ඒ අනුව භාණ්ඩ හා සේවා මත අය කළ ජාතිය ගොඩනැගිමේ බද්ද (NBT), ආර්ථික සේවා ගාස්තු, බැංකු හා මූල්‍ය ආයතන වලින් අය කරන හර බද්ද, කොටස් වෙළදපොල මත අයකරන ප්‍රාග්ධන ලාභ බද්ධ, උපයන විට අයකරන ආදායම් බදු, උපයන විට ගෙවන ආදයම් බදු, පොලිය මත අයකරන රැදවුම් බදු, ණය සේවා බදු, ස්වාධිපත්‍ය දේපල, මහල් නිවාස සදහා අයකල වැට් බද්ද යන බදු අහෝසි කර තිබෙන අතර සියලූම ආගමික ස්ථාන බදු වලින් නිදහස් කිරීමට ද තීරණය කර ඇත. මීට අමතරව දෙසැම්බර් මස පළවනදා සිට ක්‍රියාත්මක වන පරිදි සියලූම භාණ්ඩ හා සේවා සදහා පනවා තිබෙන සියයට 15 ක වැට් බද්ද සියයට 8 දක්වා අඩු කිරීම, රුපියල් මිලියනයක්ව පැවති වැට් බද්ද අය කිරීමේ පිරිවැටුම, රුපියල් මිලියන 25 දක්වා ඉහළ නැංවීම, ඉදිකිරිම් ක්ෂත්‍රය සදහා අයකල සියයට 28 ක ආදයම් බද්ද සියයට 14 දක්වා අඩු කිරීම, විදුලි සංදේශ බද්ද ද, සියයට 25 කින් අඩු කිරීම, විදේශ ශ්‍රමිකයින් මෙරටට එවනු ලබන ප්‍රේෂණ සම්පුර්ණයෙන් ආදායම් බද්දෙන් නිදහස් කිරීම යන බදු සශෝධනයකිරීමට ද තීරණය වී තිබේ.", "URL": "https://lankatruth.com/si/?p=86243", "Category": "පුවත්", "Parent URL": null}