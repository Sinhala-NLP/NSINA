{"Source": "Lankatruth", "Timestamp": "July 6, 2020", "Headline": "මහින්දානන්දගේ ප්‍රකාශයට එරෙහිව පරීක්ෂණයක් ඉල්ලා ක්‍රිඩා ආමාත්‍යංශයට පැමණිල්ලක්", "News Content": "රටත් මෙරට ක්‍රිකට් ක්‍රීඩකයනුත් අපක්‍රීර්තියට පත්කරමින්, 2011 ලෝක කුසලාන ක්‍රිකට් තරගාවලිය පවා දුන්බවට හිටපු ආමාත්‍යය මහින්දානන්ද අලුත්ගමගේ මහතා විසින් සිදු කළ ප්‍රකාශයට එරෙහිව පරීක්ෂණයක් කරන ලෙස ඉල්ලමින් අද (06) දින සමාජවාදී තරුණ සංගමය, save the sports සංවිධානය එක්ව ක්‍රිඩා ආමාත්‍යංශය වෙත පැමිණිල්ලක් බාර දී තිබේ. එම අවස්ථාවට සමාජවාදි තරුණ සංගමයේ ජාතික සංවිධායක එරංග ගුණසේකර, නීතිඥ සුනිල් වටගල, නීතිඥ සුසන්ත දොඩාවත්ත, නීතිඥ චරිත් ගලහේන, මාධ්‍යවේදී විමල් කැටපේ ආරච්චි, සුරේෂ් කරුණාතිලක, දිනේෂ් කුමාර් යන සමාජ ක්‍රියාකාරීන් හා ප්‍රවීණ ගීත රචක රවී සිරිවර්ධන යන මහත්වරු ඇතුළු පිරිසක් සහභාගී සිටියහ.", "URL": "https://lankatruth.com/si/?p=94534", "Category": "ක්‍රීඩා පුවත්", "Parent URL": null}