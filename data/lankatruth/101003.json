{"Source": "Lankatruth", "Timestamp": "November 22, 2020", "Headline": "ලිඳුලෙන් තවත් ආසාදිතයන් දෙදෙනෙක්", "News Content": "කොවිඩ් – 19 වෛරසය ආසාදනය වූ තවත් ආසාදිතයන් දෙදෙනෙකු ඊයේ (21) ලිඳුල සෞඛ්‍ය වෛද්‍ය නිලධාරී බලප්‍රදේශයට අයත් තලවකැලේ හා ආගරපතන ප්‍රදේශවලින් හඳුනාගෙන ඇති බව සෞඛ්‍ය වෛද්‍ය නිලධාරී ජනත් අබේගුණරත්න මහතා පවසයි. කොවිඩ් ආසාදිත බවට පසුගියදා හඳුනාගත් තලවකැලේ සෙන්ක් ලෙයාර් වත්තේ පදිංචි කාන්තාවගේ සැමියා මෙලෙස ලිපකැලේ වත්ත ප්‍රදේශයෙන් හඳුනාගෙන ඇති අතර අනෙක් පුද්ගලයා ආගර පතන බැල්මොරල් වත්තේ පදිංචි පුද්ගලයෙකි. මොවුන් දෙදෙනාම කොළඹ රැකියාවන්වල නියුතුව සිටි පුද්ගලයන් බවද වාර්තා වේ. සෞඛ්‍ය අංශ විසින් ඔවුන් කොවිඩ් ප්‍රතිකාර මධ්‍යස්ථාව වෙත යොමු කර ඇති අතර ඔවුන්ගේ ආශ්‍රිතයන් හඳුනාගෙන එම පිරිස් ස්වයං නිරෝධායනයට ලක් කිරීමට පියවර ගෙන තිබේ.", "URL": "https://lankatruth.com/si/?p=101003", "Category": "කොවිඩ් -19 (කොරෝනා ) පුවත්", "Parent URL": null}