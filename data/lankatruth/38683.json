{"Source": "Lankatruth", "Timestamp": "July 31, 2017", "Headline": "වෙනිසියුලානු මැතිවරණයට විශාල ජනතා ප්‍රතිචාරයක්!", "News Content": "වෙනිසියුලාවේ ජාතික ව්‍යවස්ථා සභාව සඳහා සාමාජිකයින් තොරා පත්කර ගැනීම වෙනුවෙන් ඊයේ (30) දිනයේදී පැවැත්වූමැතිවරණයට විශාල ජනතා සහභාගීත්වයක් පැවැති බව වාර්තා වේ. ඡන්දය ප්‍රකාශ කිරීම සඳහා ජනතා උනන්දුව ඉහළ යෑම නිසා නියමිත වේලාව ප්‍රමාණවත් නොවූබැවින් පෝලිම්වල රැදීසිටී ඡන්ද දායකයින්ට ඡන්දය ප්‍රකාශ කිරීමට හැකිවන ලෙස අමතර වේලාවක් ඡන්ද මධ්‍යස්ථාන විවෘතව තැබීමට සිදු වූබව කරකාස් අගනුවර නගරාධිපති ජෝර්ජ් රොඩ්රිගුයේස් ප්‍රකාශ කර තිබේ. ඡන්දදායකයකුට එක් අවස්ථාවක් හිමිවන ආකාරයට ඡන්දය ප්‍රකාශකිරීමේ ක්‍රියාවලිය විද්‍යුත් ක්‍රමයට සකස්කර තිබූඅතර ස්වයංක්‍රීය යන්ත්‍රයකට ඇඟිලි සලකුණු තැබීමෙන් ඡන්දය ප්‍රකාශකිරීමට අවස්ථාව සළසා තිබේ. මැතිවරණ ක්‍රියාවලිය නිරීක්ෂණය සඳහා ජාතික හා ජාත්‍යන්තර මැතිවරණ නිරීක්ෂණ කණ්ඩායම් සහභාගී වී ඇත. මැතිවරණය කඩාකප්පල් කිරීම සඳහා විරුද්ධ පක්ෂය දිගු කලක සිට කුමන්ත්‍රණ, උද්ඝෝෂණ හා ප්‍රචණ්ඩක්‍රියා සිදුකරනු ලැබූ අතර මැතිවරණය ආසන්නයේදී සන්නද්ධ කණ්ඩායම් යොදා ගනිමින් සිදු කළවෙඩිතැබීම් නිසා සිවිල් වැසියන් රැසක්ද ජීවිතක්ෂයට පත්විය. කෙසේ වෙතත් බටහිර සහාය සහිතව දියත් කරනු ලැබූකුමන්ත්‍රණ පරාජය කරමින් වෙනිසියුලානු වැසියන්ගේ ඡන්ද අයිතිය මෙන්ම වෙනිසියුලාවේ අනාගතය තීරණය කිරීමේ මැතිවරණය සාර්ථක කර ගැනීම සඳහා අවශ්‍යක්‍රියාමාර්ග ගත් බව වෙනිසියුලානු බලධාරීන් ප්‍රකාශකර තිබේ. මැතිවරණයේ අවසන් ප්‍රතඵල පිළිබඳව මෙතෙක් තොරතුරු වාර්තා වී නොමැත.", "URL": "https://lankatruth.com/si/?p=38683", "Category": "විදෙස් පුවත්", "Parent URL": null}