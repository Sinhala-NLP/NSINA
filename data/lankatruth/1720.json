{"Source": "Lankatruth", "Timestamp": "March 11, 2012", "Headline": "හමුදා බස්රථයක් අනතුරක – 22ක් රෝහලේ", "News Content": "මුතුර්, පච්චනූර් ප්‍රදේශයේදී නාවික හමුදා බස් රථයක් අනතුරට ලක්වීමෙන් නාවික හමුදා සාමාජිකයින් 22 දෙනෙකු තුවාල ලබා තිබේ.  පොලිස් මාධ්‍ය ප්‍රකාශකවරයා පැවසුවේ, අද දහවල් 2.00ට පමණ බස් රථය මාර්ගයෙන් ඉවතට පැන ඇලකට පෙරළී ඇති බවයි. අනතුරට ලක් වන විට බස් රථය සේරුනුවර සිට නිලාවෙලි බලා ධාවනය වෙමින් තිබුණි. තුවාල ලැබුවන්ගෙන් 13 දෙනෙකු මුතුර් රෝහලටත් 9 දෙනෙකු ත්‍රිකුණාමලය රෝහලටත් ඇතුලත් කෙරිණ.", "URL": "https://lankatruth.com/si/?p=1720", "Category": "පුවත්", "Parent URL": null}