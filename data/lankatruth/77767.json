{"Source": "Lankatruth", "Timestamp": "July 17, 2019", "Headline": "තැපැල් සේවක වර්ජනය තව දුරටත්", "News Content": "බඳවා ගැනීමේ ක්‍රියා පටිපාටියේ පවතින ගැටලුව ඇතුළු ගැටලු කිහිපයකට විසඳුම් ඉල්ලා ඊයේ(16) පස්වරු 4.00 සිට ඒකාබද්ධ තැපැල් වෘත්තීය සමිති සන්ධානය ආරම්භ කළ වැඩ වර්ජනය තව දුරටත් ක්‍රියාත්මක වේ. 6/2006 වැටුප් චක‍්‍ර ලේඛනයට අනුකූලව ක‍්‍රියාත්මක කරන බඳවා ගැනීම් පටිපාටිය නිසා බඳවා ගැනීම්, උසස් වීම්, වැටුප් තල අහිමි කිරීමත් මේ හේතුවෙන් වසර 13 පුරා පත්ව ඇති ආණ්ඩු සහ තැපැල් පරිපාලනය තැපැල් සේවකයින් 26,000ක් පමණ පීඩාවට පත්කරමින් ඇති බවත් තැපැල් වෘත්තීය සමිති පවසයි. එසේම මෙම ගැටළු මුල් කර ගනිමින් පසුගිය වසරේ ජූනි මස 11 වැනිදා සිට තැපැල් සේවකයින් දින 16ක අඛණ්ඩ වර්ජනයක් සිදුකළ අතර එහිදී ජනාධිපතිවරයා විසින් පත්කළ කොමිසමෙන් ඉදිපත් කළ යෝජනා ද වසරක් ගතවුව ද මෙතෙක් ඉටුවී නොමැති බව ද තැපැල් සේවකයෝ පවසති. මෙම ගැටලු වහා විසඳන ලෙස බලධාරීන්ට බල කරමින් පැය 48 ක සංකේත වැඩ වර්ජනයක ඒකාබද්ධ තැපැල් වෘත්තීය සමිති සන්ධානය නිරතව සිටියි.", "URL": "https://lankatruth.com/si/?p=77767", "Category": "පුවත්", "Parent URL": null}