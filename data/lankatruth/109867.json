{"Source": "Lankatruth", "Timestamp": "February 4, 2021", "Headline": "වෛද්‍ය නෙවිල් ප්‍රනාන්දු IDH රෝහලේදී මියයයි", "News Content": "කොවිඩ් – 19 වෛරසය ආසාදිතව ප්‍රතිකාර ලබමින් සිටි වෛද්‍ය නෙවිල් ප්‍රනාන්දු අභාවප්‍රාප්ත වී තිබේ. කොවිඩ් ආසාදයවීමෙන් නෙවිල් ප්‍රනාන්දු රෝහලේ දැඩිසත්කාර ඒකකයේ ප්‍රතිකාර ලබමින් සිටි ඔහු අසාධ්‍යවීම හේතුවෙන් පසුගියදා කොළඹ IDH රෝහල වෙත මාරුකර යවා තිබුණි. ඔහු මිය යනවිට 89 වන වියේ පසුවිය. 1978 දී පානදුර ආසනයේ එක්සත් ජාතික පක්ෂයේ මන්ත්‍රීවරයා ලෙස පාර්ලිමේන්තුවට තේරී පත්වූ ඔහු එම පක්ෂයෙන් ඉවත්ව 1989 දී ශ්‍රී ලංකා නිදහස් පක්ෂයෙන් පාර්ලිමේන්තුවට පිවිසි‍යේය. ව්‍යාපාරිකයෙකු වූ ඔහු පසුගිය කාලයේ මහත් ආන්දෝලනයකට තුඩු දුන් සයිටම් පෞද්ගලික වෛද්‍ය විද්‍යාලයේ අයිතිකරුවාද විය.", "URL": "https://lankatruth.com/si/?p=109867", "Category": "කොවිඩ් -19 (කොරෝනා ) පුවත්", "Parent URL": null}