{"Source": "Lankatruth", "Timestamp": "May 4, 2017", "Headline": "හෙට දුම්රිය නවතියි – SAITM සටනට එක්වෙයි", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුට බලකරමින් හෙට (05) පැවැත්වෙන වැඩවර්ජනය සඳහා දුම්රිය නියාමකවරු, දුම්රිය රියදුරන් සහ දුම්රිය ස්ථානාධිපතිවරුන්ගේ සංගම් එක්වන බවත් එම වැඩවර්ජනය සමග සමස්ත ලංකා දුම්රිය සේවකයන්ගේ පොදු සේවක සංගමයද එක්වන බවත් එහි ලේකම් එස්.පී.විතාන මහතා සඳහන් කරයි. ඒ අනුව හෙට (05) පෙරවරු 8.00 සිට සෙනසුරාදා (06) පෙරවරු 8.00 දක්වා පැය 24ක වර්ජනයක යෙදෙන බව ඒ මහතා සඳහන් කළේ ය. සයිටම් විරෝධී ස්ථාවරයේ සිට තම සංගමය දිගටම කටයුතු කළ බවත් හෙට පැවැත්වෙන වැඩ වර්ජනය සයිටම් අහෝසි කිරීම හා දුම්රිය දෙපාර්ත මේන්තුවේ විශ්‍රාම වැටුප් කප්පාදුවට එරෙහිව දියත් කරන බවත් ඒ මහතා පැවසී ය.", "URL": "https://lankatruth.com/si/?p=33828", "Category": "පුවත්", "Parent URL": null}