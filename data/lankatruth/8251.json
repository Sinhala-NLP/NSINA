{"Source": "Lankatruth", "Timestamp": "September 20, 2013", "Headline": "මැතිවරණ නීති කැඩීම් 600ක්", "News Content": "මධ්‍යම, වයඹ සහ උතුරු පළාත් සභා මැතිවරණය ප්‍රකාශයට පත් කළදිනයේ සිට ප්‍රචාරක කටයුතු අවසන් වූ 18වෙනිදා මධ්‍යම රාත්‍රී 12.00වන විට මැතිවරණ සංවිධානවලට ලැබී ඇති පැමිණිලි සංඛ්‍යාව 595ක් බව මානව හිමිකම් පිළිබද විද්වත් සංසදයේ මැතිවරණ නිරීක්ෂණ ජාලය පවසයි. එම සංවිධානයට වයඹ පළාතෙන් ලැබී ඇති පැමිණිලි සංඛ්‍යාව 335ක්ද මධ්‍යම පළාතෙන් පැමිණිලි 201ද උතුරු පළාතෙන් පැමිණිලි 59ක්ද ලැබී ඇති බව මානව හිමිකම් පිළිබද විද්වත් සංසදය පවසයි. මධ්‍යම, වයඹ සහ උතුරු පළාත් සභා මැතිවරණය ප්‍රකාශයට පත් කළදිනයේ සිට ප්‍රචාරක කටයුතු අවසන් වූ 18වෙනිදා මධ්‍යම රාත්‍රී 12.00වන විට මැතිවරණ සංවිධානවලට ලැබී ඇති පැමිණිලි සංඛ්‍යාව 595ක් බව මානව හිමිකම් පිළිබද විද්වත් සංසදයේ මැතිවරණ නිරීක්ෂණ ජාලය පවසයි. එම සංවිධානයට වයඹ පළාතෙන් ලැබී ඇති පැමිණිලි සංඛ්‍යාව 335ක්ද මධ්‍යම පළාතෙන් පැමිණිලි 201ද උතුරු පළාතෙන් පැමිණිලි 59ක්ද ලැබී ඇති බව මානව හිමිකම් පිළිබද විද්වත් සංසදය පවසයි. කැෆේ සංවිධානයට ලැබී ඇති පැමිණිලි සංඛ්‍යාව 534ක් වන අතර පැෆරල් සංවිධානයට පැමිණිලි 500ක් ලැබී ඇති බව වාර්තා වේ. මෙම කාලය තුළ වැඩිම පැමිණිලි ලැබී ඇත්තේ මධ්‍යම පළාතෙන් වන අතර මැතිවරණ නීති කැඩීම් 351 පිළිබද පැමිණිලි ලැබී ඇති බව කැෆේ සංවිධානය සඳහන් කරයි.  මීට අමතරව කැෆේ සංවිධානයට වයඹ පළාතෙන් පැමිණිලි 97ක් සහ උතුරු පළාතෙන් පැමිණිලි 86කුත් ලැබී ඇති බව එම සංවිධානය පවසයි. වයඹ පළාත තුළින් පැමිණිලි 159ක් සහ උතුරු පළාතෙන් පැමිණිලි 88කුත් ලැබී ඇති බව පැෆරල් සංවිධානය පවසයි. මෙම මැතිවරණ නීති උල්ලංඝනය කිරීම් පිළිබඳ පැමිණි වැඩිපුර ප්‍රමාණයක් එක්සත් ජනතා නිදහස් සන්ධානයේ අපේකෂකයින්ට එරෙහිව ලැබී ඇති ඒවා බවද වැඩිදුරටත් වාර්තා වේ.", "URL": "https://lankatruth.com/si/?p=8251", "Category": "පුවත්", "Parent URL": null}