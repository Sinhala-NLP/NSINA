{"Source": "Lankatruth", "Timestamp": "May 2, 2021", "Headline": "කඩිනමින් තත්වය පාලනය නොකළහොත් ඉදිරි සති දෙක ඉන්දියාවට සමාන විය හැකියි – ශ්‍රී ලංකා වෛද්‍ය සංගමය", "News Content": "රට තුළ මේ වනවිට සීඝ්‍රයෙන් වර්ධනය වෙමින් පවතින කොවිඩ් – 19 තත්වය පාලනය කිරීම සඳහා කඩිනම් මැදිහත්වීමක් සිදු නොවුනහොත් ඉදිරි සති දෙක තුළ ශ්‍රී ලංකාවටද ඉන්දියාවේ පවතින ඛේදනීය තත්ත්වයට මුහුණදීමට සිදුවන බව ශ්‍රී ලංකා වෛද්‍ය සංගමය පවසයි. එම සංගමයේ සභාපතිනි, විශේෂඥ වෛද්‍ය පද්මා ගුණරත්න මේ සම්බන්ධයෙන් මෙලෙස අදහස් දැක්වීය. “මේ අපිට අඩුම ගානේ තව සුමාන දෙකක් ඊටත් වැඩිවෙන්නත් පුළුවන්. අපි මේ ජීවන රටාවට අනුගත නොවුනහොත් රටක් විදියට අපිට ඉන්දියාවට වගේ ඉතාමත් ම අභාග්‍ය සම්පන්න තත්ත්වයකට පත්වෙන්න පුළුවන්. ගෙදර ඇතුළේම රෝගියෙක් ඉන්නවා නම් ගෙදර අනිත් අයත් රෝගියාත් මුව ආවරණයක් පැළඳ සිටීම ඉතාමත් වැදගත්. සම්පූර්ණයෙන්ම ඉදිරි සුමාන දෙක තුන ඇතුළත ඉන්දියාවේ තත්වයට අනිවාර්යයෙන් ම යන්න වෙනවා. අපි මේ සම්බන්ධව සමාජයක් විදියට එක පිළිවෙතකට අනුගත වෙලා රෝගය පාලනය කිරීමට තීරණය කළේ නැත්නම්.“", "URL": "https://lankatruth.com/si/?p=115909", "Category": "කොවිඩ් -19 (කොරෝනා ) පුවත්", "Parent URL": null}