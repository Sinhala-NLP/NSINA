{"Source": "Lankatruth", "Timestamp": "January 30, 2020", "Headline": "උණ රෝගී තත්වයක් පැතිරයාම හේතුවෙන් ශ්‍රී පාද විද්‍යා පිඨය වසා දමයි", "News Content": "හැටන් ශ්‍රී පාද විද්‍යා පිඨය තුළ වෛරස් උණ රෝගයක් පැතිර යාමේ අවධානමක් හේතුවෙන් කොටගල සෞඛ්‍ය වෛද්‍ය අධිකාරි කාර්යයාලයේ නිලධාරින්ගේ දැනුම් දීම මත පෙබරවාරී මස 05 වන දා තෙක් විද්‍යා පිඨය තාවකාලිකව වසා දැමීමට පීඨාධිපතිනිය අද (30) කටයුතු කර තිබේ. එම විද්‍යා පිඨයේ අධ්‍යාපනය ලබන ගුරු සිසු සිසුවියන් 75කට ආසන්න පිරිසකට ඊයේ (29)දින සිට උණ රෝගය සහ ස්වසන අපහසුතා ඇති විම නිසා කොටගල ප්‍රාදේශිය රෝහලෙන් ප්‍රතිකාර ලබා පිටව ගොස් ඇත. අද දිනයේදීත් 100කට ආසන්න පිරිසක් කොටගල රජයේ ප්‍රාදේශීය රෝහලෙන් ප්‍රතිකාර ලබාගෙන තිබේ. ඉන් පීසක් කොටගල රෝහලේ නේවාසිකව ප්‍රතිකාර ලබන අතර අනෙකුත් පිරිස දික්ඔය රජයේ දිස්ත්‍රික් මුලික රෝහල වෙත යොමු කිරිමටද පියවර ගෙන ඇත. මහජන සෞඛ්‍ය නිලධාරින් විසින් අද දිනයේ දී එම විද්‍යාපීඨයේ නේවාසික ස්ථාන පරික්ෂා කීමටත් විෂබීජ නාශක ඉසමින් ජිවානුහරනය කිරිමට පියවර ගන්නා බවත් ප්‍රකාශ කර තිබේ.", "URL": "https://lankatruth.com/si/?p=89189", "Category": "පුවත්", "Parent URL": null}