{"Source": "Lankatruth", "Timestamp": "October 11, 2021", "Headline": "ලාෆ් ගෑස් මිලත් ඉහළට", "News Content": "මීට මාස දෙකකට පෙර කිලෝ 12.5 ගෘහස්ථ ගෑස් සිලින්ඩරය මිල රුපියල් 363කින් ඉහළ දැමූ ලාෆ් ගෑස් සමාගම යළි එම ගෘහස්ථ ගෑස් සිලින්ඩරයක් රුපියල් 984කින් ඉහළ දමා තිබේ. මෙම මිල ඉහළ දැමීමත් සමග ලාෆ් ගෑස් කිලෝ 12.5ක සිලින්ඩරයක නව මිල රුපියල් 2,840ක් දක්වා ඉහළ ගොස් ඇත. කිලෝ 5 ලාෆ් ගෑස් සිලින්ඩරයක් රුපියල් 393කින් ඉහළ දමා ඇති අතර එම ගෑස් සිලින්ඩරය නව මිල රුපියල් 1,136කි. ලාෆ් ගෑස් සමාගමට පසුගිය අගෝස්තු මසද කිලෝ 12.5ක ගෑස් සිලින්ඩරයක් රුපියල් 363කින් ඉහළ දැමීමට පාරිභෝගික අධිකාරිය අවසර ලබාදුන් පසු එම ගෑස් සිලින්ඩරයක් ඊයෙ (10) දක්වා රුපියල් 1,856 කට අලෙවි කළේය. ඒ අනුව කිලෝ 12.5ක ගෘහස්ථ ලාෆ් ගෑස් සිලින්ඩරය මිල මාස දෙකක් තුළ රුපියල් 1,347කින් ඉහළ දමණු ලැබීය.", "URL": "https://lankatruth.com/si/?p=124410", "Category": "ආර්ථික පුවත්", "Parent URL": null}