{"Source": "Lankatruth", "Timestamp": "September 2, 2017", "Headline": "මාතර දිරිය පුරවැසි සමුළුවට ජන ගඟක්", "News Content": "ජනතා විමුක්ති පෙරමුණේ දිරිය පුරවැසි සමිති දිස්‍ත්‍රික් සමුළු මාලාවේ තවත් සමුළුවක් අද (02) මාතර උයන්වත්ත ක්‍රීඩාංගණයේදී පැවති අතර ඒ සඳහා අතිවිශාල ජන සහභාගීත්වයක් දක්නට ලැබුණි. දිරිය පුරවැසි සමිතිවල නිලධාරීන්ගේ සහභාගිත්වයෙන්‘ගමට දිරියක් – රටට බලයක්’ යන තේමාව යටතේ පැවති මෙම සමුළුව සඳහා ජනතා විමුක්ති පෙරමුණේ නායක අනුර දිසානායක මහතා ප්‍රධාන ආරාධිතයා වශයෙන් සහභාගීවිය. මීට අමතරව පාර්ලිමේන්තු මන්ත්‍රී, කෝප් කමිටු සභාපති සුනිල් හඳුන්නෙත්ති මහතා, දකුණු පළාත් සභා මන්ත්‍රීවරුන් වන ලාල් ප්‍රේමනාත් මහතා සහ නීතීඥ ජයන්ත පතිරණ මහතා ඇතුළු පිරිසක්ද මෙම අවස්ථාවට එක්වී සිටියහ.", "URL": "https://lankatruth.com/si/?p=40311", "Category": "පුවත්", "Parent URL": null}