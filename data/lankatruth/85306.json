{"Source": "Lankatruth", "Timestamp": "November 11, 2019", "Headline": "මාලිමාවත් රැගෙන කලාකරුවෝ රැසක් නගරයෙන් නගරයට", "News Content": "මෙවර ජනාධිපතිනරණය සඳහා ජාතික ජන බලවේගයෙන් ඉදිරිපත්ව සිටින ජනාධිපති ධුර අපේක්ෂක අනුර දිසානායක මහතාගේ ජය තහවුරු කිරීම උදෙසා ජනතාව දැනුවත් කිරිමේ කටයුතුවලට සාමාන්‍ය ජනතාව, ආචාර්යවරු, මහාචාරුයවරු, ව්‍යාපාරිකයන් මෙන්ම සාහිත්‍යවේදීන්, ගීත රචකයන්, ගායක ගායිකාවන්, චිත්‍රපට අධ්‍යක්ෂවරු, රංගන ශිල්පීන් ඇතුළු කලාකරුවෝද ගමින් ගමට, නගරයෙන් නගරයට යමින් ජනතාව දැනුවත් කිරීමේ කටයුතු මේ දිනවල සිදු කරමින් සිටිති. ඒ අනුව පසුගිය දිනවල ජන නියමු කලාකරුවෝ සංවිධානය නියෝජනය කරන කලාකරුවෝ සහ අලුත් පරපුර සංවිධානය නියෝජනය කරන කලාකරුවෝ රැසක් රට පුරා විවිධ නගරවලදී මෙලෙස ජාතික ජන බලවේගයේ ජනාධිපති ධුර අපේක්ෂක අනුර දිසානායක මහතාගේ ජය තහවුරු කිරීම උදෙසා ජනතාව දැනුවත්කිරීමේ අරමුණෙන් අත්පත්‍රිකා බෙදා හැරීම, ප්‍රතිපත්ති ප්‍රකාශ බෙදාහැරීම, ජන රැලි පැවැත්වීම සහ ප්‍රසාංගික වැඩසටහන් දියත් කිරීම සිදුකරන ලදී. ඊයේ (10) බණ්ඩාරවෙල නගරයේ උපකාරක පන්ති සඳහා සහභාගී වන උසස් පෙල සිසුන් ආමන්ත්‍රණය කරමින් මහින්ද පතිරගේ රංගණ ශිල්පියා ඇතුළු පිරිසක් රාජ සභාව ප්‍රසාංගික වැඩසටහන පවත්වමින් ඒ හරහා සිසුන් දැනුවත් කරන ලදී. එමෙන්ම බණ්ඩාරවෙල සහ හපුතලේ නගරවදී ජනතාව අතර අත්පත්‍රිකා බෙදාහරිමින් මෙම කලාකරුවෝ ජනතා දැනුවත් කිරීමේ කටයුතුවල නිරතවූ අතර ඊයේ පස්වරුවේ බණ්ඩාරවෙල නගරයේදී මෙම කලාකරුවෝ ජනතාව ආමන්ත්‍රණය කළ හ. ප්‍රවීන සාහිත්‍යවේදී ජයතිලක කම්මැල්ලවීර මහතා, ප්‍රවීන සාහිත්‍යවේදී කීර්ති වැලිසරගේ මහතා, ප්‍රවීන සංගීතවේදී නදීක ගුරුගේ මහතා, ජ්‍යෙෂ්ඨ රංගණශිල්පී චන්ද්‍රසෝම බින්දු හේවා මහතා, සබරගමුව විශ්වවිද්‍යාලයේ භාෂා අධ්‍යන අංශයේ ජ්‍යේෂ්ඨ කථාකාචාර්ය ආචාර්ය හිනිදුම සුනිල් සෙනෙවි මහතා, කැළණිය විශ්වවිද්‍යාලයේ නාට්‍ය හා රංග කලා අධ්‍යයන අංශයේ අංශාධිපති ප්‍රවීන රංගන ශිල්පි ජ්‍යෙෂ්ඨ කථිකාචාර්ය ප්‍රියංකර රත්නායක මහතා, රංගන ශිල්පිණී දීපානි සිල්වා මෙනවිය, ගායන ශිල්පිණි කුමුදුණී ගුණවර්ධන, ප්‍රවීන චිත්‍රපට අධ්‍යක්ෂ අනුරුද්ධ ජයසිංහ මහතා ඇතුළු පිරිසක් ඊට එක්වී සිටිය හ. එමෙන්ම පසුගිය 08 වනදා වත්තල හැඳල නගරයේදී ජාතික ජන බලවේගයේ අපේක්ෂක අනුර කුමාර දිසානායක මහතාගේ ජයග්‍රහණය වෙනුවෙන් අලුත් පරපුර හා NPP Youth සංවිධානය එක්ව ප්‍රාසාංගික සන්ධ්‍යාවක් පැවැත් වූහ. එදින ගම්පහ, කිරිඳිවැල, වඩුවේගම, ජා ඇල, වත්තල, හැදල, පදේශවලදි අලුත් පරපුර සංවිධානය විසින් ජාතික ජන බලවේගයේ ජනාධිපතිධුර අපේක්ෂක අනුර කුමාර දිසානායක මහතාට සහය දක්වමින් ජනතාව දැනුවත් කිරීමේ වැඩසටහනක් පැවැත්වූ අතර අත් පත්‍රිකා බෙදා දිමේ වැඩසටහනක්ද පැවැත්වූහ. ඒ සදහා අලුත් පරපුර සංවිධානය නියෝජනය කරමින් සුදන්ත මාධව, ශ්‍රීනාත් චතුරංග, ඉද්‍රචාප ලියනගේ, සමනලී ෆොන්සේකා, ජගත් මනුවර්ණ, ප්‍රියන්ත කලුආරච්චි, සමල් විමුක්ති හේමචන්ද්‍ර, චමින්ද ජයසූරිය, තුසිත ලක්නාත්, ඇතුළු කලාකරුවෝ පිරිසක් සහභාගි වූහ. එහි අවස්ථා පහතින් පළ වේ…", "URL": "https://lankatruth.com/si/?p=85306", "Category": "පුවත්", "Parent URL": null}