{"Source": "Lankatruth", "Timestamp": "December 11, 2018", "Headline": "ශෂී වීරවංසගේ නඩුවත් 2019ට කල්යයි", "News Content": "මහින්ද පිලේ මන්ත්‍රී විමල් වීරවංස මහතාගේ බිරිඳ වන ශෂී වීරවංස මහත්මියට එරෙහිව අපරාධ පරීක්ෂණ දෙපාර්තමේන්තුව විසින් ගොනුකර ඇති නඩුවේ විභාගය 2019 වසරේ ජනවාරි මස පළවනදා දක්වා කල් තැබීමට කොළඹ මහේස්ත්‍රාත් අධිකරණය නියෝග කර ඇත. මෙම නඩුව කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවූ අවස්ථාවේදී විත්තිකාර ශෂී වීරවංස මහත්මිය අධිකරණය හමුවේ පෙනී සිටි නැත. සැකකාරිය පෙනී නොසිටීම සම්බන්ධයෙන් මීළඟ දින අධිකරණය හමුවේ කරුණු දක්වන්නැයිද එදින සාක්ෂිකරුවන්ට අධිකරණය හමුවේ පෙනී සිටින මෙන්ද මහේස්ත්‍රාත්වරිය ශෂී වීරවංස මහත්මියගේ නිතිඥවරුන්ට නියෝග කක ඇත. ව්‍යාජ තොරතුරු ඉදිරිපත් කර අවිධිමත් රාජතාන්ත්‍රික විදේශ ගමන් බලපත්‍රයක් ලබාගැනීම තුළින් ආගමන සහ විගමන පනත යටතේ දඬුවම් ලැබිය හැකි වරදක් සිදුකිරීම සම්බන්ධයෙන් අපරාධ පරීක්ෂණ දෙපාර්තමේන්තු විසින් ශෂී වීරවංස මහත්මියට එරෙහිව මෙම නඩුව පවරා තිබේ.", "URL": "https://lankatruth.com/si/?p=65057", "Category": "පුවත්", "Parent URL": null}