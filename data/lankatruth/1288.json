{"Source": "Lankatruth", "Timestamp": "February 7, 2012", "Headline": "බිම්බෝම්බ ඉවත් කිරීමට තව අවු:10කට වැඩි කාලයක් ගතවෙනවා", "News Content": "ශ්‍රී ලංකාවේ උතුරු නැගෙනහිර ප්‍රදේශවල බිම්බෝම්බ සම්පූර්ණයෙන්ම ඉවත් කිරීම සඳහා තවත් වසර 10 ට වැඩි කාලයක් ගත වන බව එක්සත් ජාතින්ගේ සංවර්ධන වැඩසටහන ප්‍රකාශ කරයි.  ජාතික බිම්බෝම්බ ක්‍රියාකාරි මධ්‍යස්ථානයේ දත්තවලට අනුව උතුරු ප්‍රදේශයේ තවත් වර්ග කිලෝමිටර් 126 ක භූමි ප්‍රමාණයක බිම්බෝම්බ ඉවත් කළ යුතුව ඇති බව සඳහන්ය. මුලතිව් ප්‍රදේශයේ ව.කි.මී 27.7 භූමි ප්‍රමාණයක් ද, කිලිනොච්චියේ ව.කි. මී 23 ක භූමි ප්‍රමාණයක් ද, වව්නියාවේ ව.කි.මී 15 ක භූමි ප්‍රමාණයක් ද යාපන‍ය ප්‍රදේශයේ ව.කි .මී 5 ක භූමි ප්‍රමාණයක් ද නැගෙනහිර පළාතේ ප්‍රදේශ කිහිපයක් සහ පොළොන්නරු සහ අනුරාධපුර දිස්ත්‍රික්කවල කුඩා භුමි ප්‍රදේශ කිහිපයක ද තවදුරටත් බිමබෝම්බ ඉවත්කළ යුතුව ඇති බව එම මධ්‍යස්ථානය පෙන්වාදෙයි. 2010 ජුලි මාසයේ සිට රජයේ මග පෙන්විම යටතේ බිම්බෝම්බ ඉවත් කිරිමේ වැඩ පිළිවෙළ ක්‍රියාත්මක කිරීම ආරම්භ විය. පසුගිය යුද්ධය අවසන් වූ සමයේ පැවති මැතිවරණවලදී ජනාධිපතිවරයා ප්‍රමුක ආණ්ඩුවේ මැති ඇමතිවරු ඇතුළු නිලධාරීන් ප්‍රකාශකර සිටියේ ඒ වන විටත් බිම් බෝම්බ ඉවත්කිරීමේ කටයුතු 80%කින් පමණ අවසන් වන අතර ඉතා ඉක්මනින් සාමාන්‍ය ජනතාව ඒ පුදේශවල පදිංචි කරවන බවයි. නමුත් මෙම වාර්තාව අනුව බිම් බෝම්බ ඉවත් කිරීමට පටන්ගෙන ගතවූ මාස 19ක් තුල ඉවත් කිරීමට හැකිවී ඇත්තේ මුළු බිම්බෝම්බ වලින් 14%කට අඩු ප්‍රමාණයක් බව හෙලිවේ. මේ අනුව ඉතිරි 86% ඉවත්කිරීමට තවත් වසර 10ක් පමණ ගතවේ.", "URL": "https://lankatruth.com/si/?p=1288", "Category": "පුවත්", "Parent URL": null}