{"Source": "Lankatruth", "Timestamp": "August 26, 2021", "Headline": "ආණ්ඩුව වසංගතය පාලනය නොකිරීමේ බියකරු දත්ත මෙන්න", "News Content": "කොරෝනා වසංගතය මෙරට තුළ ආරම්භ වී මේ වන විට ලෝක මට්ටමින් පවතින දරුණු බව පිළිබඳව සංඛ්‍යා දත්ත හෙළිවී තිබේ.  රටේ ජනගහනයෙන් මිලියනයකට මුලු මරණ සංඛ්‍යාව, දෛනික ආසාදිතයින් සහ ප්‍රතිකාර ලබන ආසාදිතයින් මූලික වශයෙන් ගණනයන් සිදු කරයි. ඒ අනුව, ලංකාවට අදාළව ජනගහනයෙන් මිලිනයකට මුලු ආසාදිතයන්වූවන් සංඛ්‍යාව 2,217ක් වූ මෙතෙක් උපරිම සංඛ්‍යාව 24 වෙනි දා වෙන විට වාර්තා වී තිබේ. එදින වන විට දෛනික මියයාම් අනුපාතය ජනගහනයෙන් මිලියනයකට 8.63ක් දක්වාද වන අතර දෛනික ආසාදිතයින් සංඛ්‍යාව ජනගහනයෙන් මිලියනයකට 253ක් දක්වා සීග්‍රයෙන් වර්ධනය වී ඇත.  මෙලෙස වර්ධනය වීමේ කඩඉමක් ලෙසින් පසුගිය අප්‍රේල් 23 වෙනිදා සැලකිය හැකිය. එදින වෙන විට, සමස්ත අසාදිතයින් සංඛ්‍යාව 99,961ක් වී තිබිණි. එනම් ලක්ෂයකට ආසන්න ය. මාස 13ක් පුරා එකතු වූ ආසාදිත සංඛ්‍යාව එම සංඛ්‍යාවෙන් දැක්වේ. එහෙත් අප්‍රේල් 24දින සිට අගෝස්තු 24 දින දක්වා දින 123ක් තුළදී සමස්ත ආසාදිතයින් සංඛ්‍යාව 303,324ක් අලුතින් එකතු වී ඇත. එසේම, අප්‍රේල් 23වන දින වන විට මුලු ප්‍රතිකාර ලබමින් සිටි ආසාදිතයින් සංඛ්‍යාව 5,017සිට අගෝස්තු 24 දින වන විට 48,768ක් දක්වා වර්ධනය වී තිබිණි. එසේම අසාදිතයන් මියයාමේ මුලු සංඛ්‍යාව අප්‍රේල් 23 වෙනි දින වන විට 628ක් වී තිබී, ඉන් අනතුරුව ගෙවුණු දින 123ක් තුළ 7,948ක් දක්වා ඉහල ගොස් ඇත.", "URL": "https://lankatruth.com/si/?p=122033", "Category": "පුවත්", "Parent URL": null}