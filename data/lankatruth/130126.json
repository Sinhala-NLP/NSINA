{"Source": "Lankatruth", "Timestamp": "March 17, 2022", "Headline": "IMF කොන්දේසියෙන් කබ්රාල් ඉවතට… ආටිගල මහ බැංකුවට…", "News Content": "තමන්ගේ මූල්‍ය ප්‍රතිසංස්කරණ ක්‍රියාවලියට පෙර ශ්‍රී ලංකා මහ බැංකුවේ අධිපති අජිත් නිවාඩ් කබ්‍රාල් එම තරනතුරින් ඉවත් කළ යුතු බවට ජාත්‍යන්තර මූල්‍ය අරමුදල විසින් ශ්‍රී ලංකා ආණ්ඩුවට කොන්දේසියක් නිකුත් කර ඇතැයිද ඒ අනුව අජිත් නිවාඩ් කබ්‍රාල්ට අද (17) සිය තනතුරින් ඉවත්වන ලෙස ජනාධිපති ගෝටාබය රාජපක්ෂට දැනුම් දී ඇතැයිද “ද මෝනින්” පුවත්පත වාර්තා කරයි. රහසිගත මූලාශ්‍ර අනුව මේ බව වාර්තා කරන එම පුවත්පත සඳහන් කරන්නේ මෙම ඉවත් කිරීම ව්‍යවස්ථා විරෝධී බව මහබැංකු අධිපතිවරයා අග්‍රමාත්‍යවරයාට දැනුම් දී ඇති බවයි. එහිදී අගමැතිවරයා පවසා ඇත්තේ ව්‍යවස්ථාව කෙසේ වෙතත් තනතුරින් ඉවත්වීම වඩාත් සුදුසු බවත් යැයි ද වාර්තා කර ඇත. මීට අමතරව එම රහසිගත මූලාශ්‍රය පදනම් කරගෙන එම පුවත්පත තවදුරයත් වාර්තා කරන්නේ වත්මන් භාණ්ඩාගාර හා මුදල් අමාත්‍යාංශයේ ලේකම් අජිත් නිවාඩ් කබ්රාල් වෙනුවට එස්.ආර් ආටිගල මහ බැංකුවේ අධිපති ලෙස පත්කිරීමට නියමිතය බවය. කෙසේ වෙතත් අද ඩේලි මිර්ර් පුවත්පතට ප්‍රකාශයක් නිකුත් කරන මහ බැංකු අධිපති අජිත් නිවාඩ් කබ්‍රාල් පවසා ඇත්තේ තමන්ට ඉල්ලා අස්වීමක් හෝ ඉවත් කිරීමක් සම්බන්ධ කිසිම දැනුම් දීමක් මෙතෙක් සිදුකර නැති බවය. ජාත්‍යන්තර මූල්‍ය අරමුදලේ ආසියා සහ පැසිෆික් දෙපාර්තමේන්තුවේ අධ්‍යක්ෂ, නියෝජ්‍ය අධ්‍යක්ෂ සහ ශ්‍රී ලංකාව සහ මාලදිවයිනේ නේවාසික නියෝජිතවරයා පසුගිය අඟහරුවාදා (15) මෙරටට පැමිණ ජනාධිපති ගෝටාබය රාජපක්ෂ මුනගැසී දීර්ඝ සාකච්ඡාවක් සිදු කර තිබිණි.", "URL": "https://lankatruth.com/si/?p=130126", "Category": "පුවත්", "Parent URL": null}