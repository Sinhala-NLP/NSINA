{"Source": "Lankatruth", "Timestamp": "June 7, 2018", "Headline": "හිටපු ජනාධිපති ලේකම්ටත් බැඳුම්කර බෑනාගෙන් මිලියන දෙකක්", "News Content": "මහ බැංකුවේ බැඳුම්කර වංචාවට සම්බන්ධ අර්ජුන් ඇලෝසියස් මහතා විසින් මුදල් ලබාදුන් පිරිස අතර හිටපු ජනාධිපති ලේකම් පී.බී. අබේකෝන් මහතා සිටින බව දූෂණ විරෝධී හඬ සංවිධානය අනාවරණය කරයි. පෞද්ගලික අවශ්‍යතාවක් මත යැයි පවසා 2017 ජුනි 30වනදා ජනාධිපති ලේකම් ධුරයෙන් ඉල්ලා අස්වූ ඒ මහතාට අර්ජුන් ඇලෝසියස් මහතාගේ සමාගමක චෙක්පත් මගින් රුපියල් මිලියන දෙකක් ලබා දී ඇති බව වාර්තා වේ. බැඳුම්කර වංචාවට සම්බන්ධ තවත් බොහෝ පිරිසක් සම්බන්ධයෙන් ඉදිරියේදී මෙවැනි හෙළිදරව් කිරීම් ගණනාවක් අනාවරණය කීරිමට තමන් සූදානම් බව දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා සඳහන් කළේ ය.", "URL": "https://lankatruth.com/si/?p=53837", "Category": "පුවත්", "Parent URL": null}