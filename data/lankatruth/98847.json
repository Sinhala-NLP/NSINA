{"Source": "Lankatruth", "Timestamp": "October 29, 2020", "Headline": "නිරෝධායනයේ සිට පැමිණි පුද්ගලයාගේ ඥාතියෙකුට කොරෝනා", "News Content": "කන්දකාඩු නිරෝධායන මධ්‍යස්ථානයේ නිරෝධායනය වී පසුගියදා නිවසට පැමිණි පුද්ගලයෙකුගේ ඥාතියෙකුට කොවිඩ් – 19 වෛරසය ආසාදනය වී ඇතැයි තහවුරු වී තිබේ. ආසාදිතයෙකු බව තහවුරු වූ ගාල්ල ලබුදූව කුරුන්ද කන්ද ප්‍රදේශයේ පදිංචි 23ක් හැවිරිදි මෙම තරුණයා ඊයේ (28) ජපානය බලා පිටත්ව යාමට සූදානමින් සිටි තරුණයෙකු යැයිද වාර්තා වේ. සෞඛ්‍ය අංශ පවසන්නේ මොහුගේ ඥාතියෙකු පසුගියදා කන්දකාඩු නිරෝධායන මධ්‍යස්ථානයේ නිරෝධායනය අවසන් කර සිය නිවසට පැමිණ ඇතත් ඒ පිළිබඳව සෞඛ්‍ය නිලධාරීන් දැනුවත් කර නොමැති බවය. නිරෝධායනය අවසන් කර පැමිණෙන පුද්ගලයින් පිළිබඳව ඒ ඒ ප්‍රදේශවල සෞඛ්‍ය ආයතන සහ නිරෝධායන මධ්‍යස්ථාන අතර විධිමත් සම්බන්ධතාවයක් නොපවතින බව මෙවන් සිදුවීම් තුළින් පැහැදිලි වන අතර රටේ කොරෝනා වසංගත තත්වය තව දුරටත් වර්ධනය වීමට මෙවැනි තත්වයන්ද ප්‍රබල ලෙස බලපානු ලබයි.", "URL": "https://lankatruth.com/si/?p=98847", "Category": "පුවත්", "Parent URL": null}