{"Source": "Lankatruth", "Timestamp": "January 27, 2022", "Headline": "විදුලි අර්බුදය මැද සභාපති ලේකම් වෙන ලකුණු?", "News Content": "විදුලිබල මණ්ඩලයේ සභාපති තනතුරෙන් ඉල්ලා අස්වීමේ ලිපිය ජනාධිපතිවරයා වෙත ඊයේ (26) යොමු කළ එම්. සී. සී. ෆර්ඩිනැන්ඩෝ මහතා විදුලිබල අමාත්‍යාංශයෙහි ලේකම්වරයා වශයෙන් පත්කිරීමට නියමිත බව වාර්තා වේ. මහින්ද රාජපක්ෂ මහතා ජනාධිපතිව සිටි සමයේදී ද ෆර්ඩිනැන්ඩෝ මහතා විදුලිබල හා බලශක්ති අමාත්‍යාංශයෙහි ලේකම්වරයා වශයෙන් කටයුතු කළ අතර ෙපාඨලී චම්පික රණවක එවකට විෂය භාර ඇමතිවරයා විය. 2015 ජනාධිපතිවරණයෙන් මහින්ද රාජපක්ෂ පරාජයට පත්වීමත් සමඟ ඔහු ඕස්ට්‍රේලියාවේ පදිංචියට ගොස් සිටි අතර ගෝටාබය රාජපක්ෂ ජනාධිපතිවරයා වීමෙන් පසුව ඔහු නැවතත් ලංකාවට පැමිණි අතර විදුලිබල මණ්ඩලයේ සභාපතිවරයා ලෙස පත්කරනු ලැබීය.", "URL": "https://lankatruth.com/si/?p=128161", "Category": "පුවත්", "Parent URL": null}