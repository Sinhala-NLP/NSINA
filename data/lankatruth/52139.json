{"Source": "Lankatruth", "Timestamp": "May 15, 2018", "Headline": "ලංගමයට මහින්ද පාඩුකළ රු.මි. 140 පිළිබඳ නඩුවට උත්තර බැඳීමට දිනදෙයි", "News Content": "පැවති ජනාධිපතිවරණ සමයේ සිය ප්‍රචාරක රැලි සඳහා විවිධ දිස්ත්‍රික්කවලින් ජනතාව ප්‍රවාහනය කිරීමට මහින්ද රාජපක්ෂ මහතා විසින් ලංගම බස් රථ ලබාගෙන සිදු කළ රුපියල් මිලියන 140ක පාඩුව අයකර දෙන ලෙස ඉල්ලා ලංකා ගමනා ගමන මණ්ඩලය විසින් හිටපු ජනාධිපති මහින්ද රාජපක්ෂ මහතාට එරෙහිව ගොනුකර තිබෙන නඩුව අද (15) කොළඹ වාණිජ මහාධිකරණය හමුවේ කැඳවනු ලැබීය. අද නඩුව විභාගයට ගත් අතර නඩුවට අදාළ උත්තර බැඳීම අද සිදු නොවූ බැවින් ඒ සඳහා අධිකරණය විසින් වගඋත්තරකාර මහින්ද රාජපක්ෂ මහතාට ජූලි 04 වන දා තෙක් කල් ලබා දී ඇත. ඒ අනුව නඩුවට අදාළ උත්තර ඉදිරිපත් කිරීමට පියවර ගන්නා ලෙස අධිකරණය වගඋත්තරකාර පාර්ශවයට නියෝග කර තිබේ. ලංකා ගමනාගමන මණ්ඩලය අධිකරණය හමුවේ කියා ඇත්තේ පසුගිය ජනාධිපතිවරණය සමයේ අපේක්ෂකයෙකු ලෙස ඉදිරිපත් වූ මහින්ද රාජපක්ෂ මහතාගේ දේශපාලන කටයුතුවලට ලංගම බස් රථ යොදා ගැනීම තුළින් තම මණ්ඩලයට රුපියල් මිලියන 140ක පමණ පාඩුවක් සිදුව ඇති බවයි. එම මුදල රාජපක්ෂ මහතාගෙන් අය කර දෙන මෙන් ඉල්ලා ලංකා ගමනාගමන මණ්ඩලය විසින් මෙම නඩුව අධිකරණය වෙත ඉදිරිපත් කර තිබේ.", "URL": "https://lankatruth.com/si/?p=52139", "Category": "පුවත්", "Parent URL": null}