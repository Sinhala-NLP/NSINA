{"Source": "Lankatruth", "Timestamp": "July 2, 2013", "Headline": "කවුරු නැතත් කමිටුව රැස්වෙනවා – නිමල් සිරිපාල", "News Content": "පාර්ලිමේන්තුවේ විපක්ෂයේ පක්ෂ නියෝජිතයින් සහභාගි වුවත් නැතත් තේරීම් කාරක සභාව ලබන 09 වෙනි දින රැස්වෙන බව අමාත්‍ය නිමල් සිරිපාලද සිල්වා මහතා පවසයි. ඔහු එම කමිටුවේ සභාපතිවරයා වන අතර ආණ්ඩුවේ නි‍යෝජිතයින් 18දෙනෙකු කමිටුවට නම් කර ඇත. පාර්ලිමේන්තුවේ විපක්ෂයේ පක්ෂ නියෝජිතයින් සහභාගි වුවත් නැතත් තේරීම් කාරක සභාව ලබන 09 වෙනි දින රැස්වෙන බව අමාත්‍ය නිමල් සිරිපාලද සිල්වා මහතා පවසයි. ඔහු එම කමිටුවේ සභාපතිවරයා වන අතර ආණ්ඩුවේ නි‍යෝජිතයින් 18දෙනෙකු කමිටුවට නම් කර ඇත. 13වෙනි ව්‍යවස්ථා සංශෝධනය සම්බන්ධයෙන් පැන නැගී ඇති අර්බුදකාරී තත්වය හේතුවෙන් ඒ පිළිබද සාකච්ඡා කිරීමට ආණ්ඩුව පාර්ලිමේන්තු තේරීම් කාරක සභාවක් පත් කළ අතර පසුගිය 21 වෙනිදා එමකමිටුවට ආණ්ඩුවේ නියෝජිතයින් නම් කළේය.  මේ අතර ආණ්ඩුවේ ප්‍රධාන පාර්ශවකරුවෙකු වූද මීට පෙර පත්කරන ලද සර්වපාක්ෂික නියෝජිත කමිටුවේ සභාපතිවරයා වූද සමසමාජ පක්ෂයේ නායක අමාත්‍ය තිස්ස විතාරණ මහතා මෙම කමිටුවට පත්කර නැත. මේ අතර ආණ්ඩුවේ පාර්ශවකරුවෙකු වන ශ්‍රී ලංකා මුස්ලිම් කොංග්‍රසයද ‍පාර්ලිමේන්තු තේරීම් කමිටුවට සහභා‍ගි නොවන බව මේ වනවිට පවසා ඇති අතර එක්සත් ජාතික පක්ෂය, ජනතා විමුක්ති පෙරමුණ, දෙමළ ජාතික සන්ධානය මෙම තේරීම් කමිටුවට සහභාගි නොවන බව ප්‍රකාශ කර ඇත.", "URL": "https://lankatruth.com/si/?p=7628", "Category": "පුවත්", "Parent URL": null}