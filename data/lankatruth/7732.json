{"Source": "Lankatruth", "Timestamp": "July 14, 2013", "Headline": "වෘ.ස.ඒ.කි.ස.කමිටුවෙන් සේවක වැටුප් වැඩිකිරීමට යොජනා", "News Content": "එළැඹෙන අය-වැයේදී පෞද්ගලික ,  රාජ්‍ය හා වතු සේවකයන්ගේ මෙන්ම විශ්‍රාමිකයන්ගේද වැටුප් නිසි ලෙස ලබා දෙන ක්‍රමවේදයක් සකස් කිරීම සඳහා ජනාධිපතිවරයා වෙත යෝජනා මාලාවක් ඉදිරිපත් කිරීමට වෘත්තීය සමිති ඒකාබද්ධ කිරීමේ සම්බන්ධීකරණ කමිටුව තීරණය කර ඇත. එළැඹෙන අය-වැයේදී පෞද්ගලික, රාජ්‍ය හා වතු සේවකයන්ගේ මෙන්ම විශ්‍රාමිකයන්ගේද වැටුප් නිසි ලෙස ලබා දෙන ක්‍රමවේදයක් සකස් කිරීම සඳහා ජනාධිපතිවරයා වෙත යෝජනා මාලාවක් ඉදිරිපත් කිරීමට වෘත්තීය සමිති ඒකාබද්ධ කිරීමේ සම්බන්ධීකරණ කමිටුව තීරණය කර ඇත. එම කමිටුවේ සාමාජික කේ. ඩී. ලාල්කාන්ත මහතා පවසන පරිදි මේ යෝජනා මාලාව සකස් කිරීම සඳහා වෘත්තීය අරගලයන්ගේ සලකුණක් වන බාලා තම්පෝ මහතා සමඟද සාකච්ඡා කර තිබේ.  මීට අමතරව රටේ ප්‍රධාන වෘත්තීය සමිති ලෙස සලකන විශ්වවිද්‍යාල ආචාර්යවරුන්ගේ සමිති සම්මේලනය, නීතිඥ සංගමය ඇතුළු වෘත්තීය සමිති ගණනාවක් සමඟ සිය කමිටුව සාකච්ඡා කර අවසන් බවත් පවසයි.  2013 අය-වැයේදී පෞද්ගලික හා රාජ්‍ය අංශයන්ගේ වැටුප් ගැටලු විසඳීම සඳහා ජනාධිපතිවරයා වැටුප් කොමිසමක් පත් කිරීමට නියෝග කළද එය මෙතෙක් ක්‍රියාත්මක වී නොමැති බවත් වැටුප් කොමිසමක් පත්කරන තුරු කල් මැරීමට වෘත්තීය සමිති සූදානම් නැති බවත් ලාල්කාන්ත මහතා කීය.   ඉතිහාසයේ අත්දැකීම් ඇති වෘත්තීය සමිති නායකයකු ලෙස වෘත්තීය සමිති ඒකාබද්ධ කිරීමේ සම්බන්ධීකරණ කමිටුවට බාලා තම්පෝ මහතාගේ අදහස් ඉතා වැදගත් වන බවත් ලාල්කාන්ත මහතා පැවැසීය.", "URL": "https://lankatruth.com/si/?p=7732", "Category": "පුවත්", "Parent URL": null}