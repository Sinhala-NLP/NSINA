{"Source": "Lankatruth", "Timestamp": "January 16, 2021", "Headline": "රද්දොළුගම පොලීසියේ 15කට කොරෝනා", "News Content": "සීදුව රද්දොළුගම පොලිස් ස්ථානයේ නිලධාරීන් 15 දෙනෙකුට කොවිඩ් -1 9 වෛරසය ආසාදනය වී ඇති බවට හඳුනාගෙන තිබේ. සීදුව සෞඛ්‍ය වෛද්‍ය නිලධාරී කාර්යාලයේ අතිරේක සෞඛ්‍ය වෛද්‍ය නිලධාරී වෛද්‍ය දයාන් සමරසේකර මහතා පැවසුවේ අද (16) දිනයේ සිදුකළ රැපිඩ් ඇන්ටිජන් පරීක්ෂාවේදී පොලිස් නිලධාරීන් 14 ආසාදිතයින් ලෙස හඳුනාගත් බවය. රද්දොළුගම පොලීසියේ නිලධාරියෙකුට කොවිඩ් -19 වෛරසය ආසාදනය වී ඇති බවට ඊයේ (15) හඳුනාගෙන තිබිණි. ඒ අනුව එම පොලිස් ස්ථානයේ සියලු නිලධාරීන් සහ ආශ්‍රිතයින් පිරිසක් අද රැපිඩ් ඇන්ටිජන් හා PCR පරීක්ෂණ සඳහා ලක්කර ඇති අතර ඉන් මෙම පිරිස ආසාදිත බව හඳුනාගෙන ඇත. මේ අතර රද්දොළුගම නිවාස යෝජනා ක්‍රමයේ පුද්ගලයන් තිදෙනෙකුට කොවිඩ් -19 වෛරසය වැළඳී ඇති බවටද හඳුනාගෙන තිබේ.", "URL": "https://lankatruth.com/si/?p=108522", "Category": "කොවිඩ් -19 (කොරෝනා ) පුවත්", "Parent URL": null}