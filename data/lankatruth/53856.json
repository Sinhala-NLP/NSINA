{"Source": "Lankatruth", "Timestamp": "June 7, 2018", "Headline": "අත්අඩංගුවට ගත් ලිඳුල නාගරික මන්ත්‍රීගේ නිවසේ තවත් දරුවෙක්", "News Content": "නුවරඑළිය, පෝර්ට්මොර් වත්ත අගරපතන ප්‍රදේශයේදී දැරියක පැහැරගෙන යෑමේ චෝදනාවට ලක්වූ ලිඳුල නගර සභාවේ සභාපති සමග අත්අඩංගුවට ගත් නාගරික මන්ත්‍රීවරයාගේ නිවසේ සිටියදී තවත් දරුවෙකු නුවරඑළිය පොලීසිය විසින් අද (07) සොයාගෙන තිබේ. පෝර්ට්මොර් වත්ත ආගරපතන ප්‍රදේශයේදී 2017 වරේදී වයස අවුරුදු 05ක දැරියක පැහැරගෙන ගොස් මුදලට විකීණිමට අදාළව පසුගියදා ලිඳුල නගරාධිපතිවරයා සහ එහි නාගරික මන්ත්‍රීවරයෙකු අත්අඩංගුවට ගැනීමෙන් අනතුරුව මෙම මස 11 වැනිදා දක්වා රක්ෂිත බන්ධානාගාර කළහ. මෙම සිද්ධියට අදාළ නාගරික මන්ත්‍රීවරයාගේ නිවසේ සිටියදී වයස අවුරුදු 11ක තවත් පිරිමි දරුවෙකු නුවරඑළිය පොලීසිය විසින් අද සොයාගෙන තිබේ. ඒ අනුව මේ පිළිබඳව තවදුරටත් විමර්ශන සිදු කරන බව නුවරඑළිය පොලීසිය පවසයි.", "URL": "https://lankatruth.com/si/?p=53856", "Category": "පුවත්", "Parent URL": null}