{"Source": "Lankatruth", "Timestamp": "February 15, 2019", "Headline": "විමල්ගේ හොර පත්වීම් ලිපි සමෘද්ධි නිලධාරීන් 4500ක් රවටයි", "News Content": "පසුගිය වසරේ ඔක්තෝබර් 26 වැනිදා ඇතිකර ගනු ලැබූ කුමන්ත්‍රණ ආණ්ඩුවේ අමාත්‍ය විමල් වීරවංශ සහ අග්‍රාමාත්‍ය මහින්ද රාජපක්ෂ විසින් සමෘද්ධි සංවර්ධන නිලධාරීන්හට ලබාදුන් ස්ථිර පත්වීමේ ලිපිය නෛතික භාවකින් තොර ලිපියක් බව ප්‍රාතමික කර්මාන්ත සහ සමාජ සවිබල ගැන්වීමේ අමාත්‍යාංශ ලේකම් ගාමිණී සෙනවිරත්න මහතා පවසා ඇතැයි සමෘද්ධි සංවර්ධන නිලධාරීන්ගේ සංගමය පවසයි. මැතිවරණයක් අපේක්ෂාවෙන් සමෘද්ධි සේවකයින් 4500ක පිරිසක් මේ ආකාරයෙන් රැවටීම පිළිකුලෙන් යුතුව හෙලා දකිමින් ජනමාධ්‍ය නිවේදනයක් නිකුත් කරමින් සමෘද්ධි නිලධාරීන්ගේ සංගමයේ ප්‍රධාන ලේකම් චාමර මද්දුම කළුගේ මහතා මේ බව පවසා තිබේ. එම ලිපියේ දැක්වෙන පරිදි කුමන්ත්‍රණකාරී ලෙස පත්වූ මහින්ද රාජපක්ෂ ප්‍රමුඛ ආණ්ඩුව පසුගිය වසරේ නොවැම්බර් 30 වැනිදා, දිවයින පුරා සිටින සමෘද්ධි සංවර්ධන නිලධාරීන් සුගතදාස ගෘහස්ථ ක්‍රීඩාංගනයට කැඳවා අති විශාල රාජ්‍ය මුදලක් වියදම්කර ජනාධිපති මෛත්‍රිපාල සිරිසේන මහතා අතින් මෙම පත්වීම් ලිපි ලබාදී ඇති අතර එම ලිපියට රාජ්‍ය සේවා කොමිෂන් සභාවේ අනුමැතිය හිමිව නොමැත. දේශපාලන උවමනාවන් වෙනුවෙන් සිදුකර ඇති මෙම රැවටීම හේතුවෙන් විශාල පිරිසක් අසරණව ඇති බව සමෘද්ධි නිලධාරීන්ගේ සංගමය පවසයි. එම ලිපිය සම්පූර්ණයෙන් පහතින් පළවේ…", "URL": "https://lankatruth.com/si/?p=68189", "Category": "පුවත්", "Parent URL": null}