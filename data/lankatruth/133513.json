{"Source": "Lankatruth", "Timestamp": "May 5, 2022", "Headline": "ගෝඨා කැමතිම වචනයක් උතුරෙන් එයි", "News Content": "මේ වනවිට පවතින ආණ්ඩු විරෝධී උද්ඝෝෂණ සම්බන්ධයෙන් උතුරු පළාතේ හිටපු මහ ඇමති සී. වී. විග්නේෂ්වරන් විසින් කර තිබෙන ප්‍රකාශයක් ආන්දෝලනයකට තුඩු දී තිබේ. ඔහු ප්‍රකාශ කර තිබෙන්නේ උද්ඝෝෂණ වැඩි වුවහොත් ඉතා ඉක්මනින්ම මේ රටේ හමුදා පාලනයක් ගොඩ නැගීමේ බැරෑරුම් තත්වයක් පවතින බවය.  දැනට පවතින ප්‍රජාතන්ත්‍රවාදී උද්ඝෝෂණ මර්දනය කිරීම සඳහා ආණ්ඩුව බොහෝ කුමන්ත්‍රණ දියත් කර තිබෙන පසුබිමක විග්නේෂ්වරන් මෙම ප්‍රකාශය කර තිබේ. ඊයේ (04) මාධ්‍යයට අදහස් පළකරමින් ඔහු මෙම ප්‍රකාශය කර ඇති අතර ආණ්ඩුවේ දිනමිණ පුවත්පත එයට විශාල ප්‍රචාරයක් ලබාදී ඇත.", "URL": "https://lankatruth.com/si/?p=133513", "Category": "පුවත්", "Parent URL": null}