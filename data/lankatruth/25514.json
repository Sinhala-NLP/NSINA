{"Source": "Lankatruth", "Timestamp": "December 22, 2016", "Headline": "ජවිපෙ සමස්ථ ලංකා වරාය පොදු සේවක සංගමයට නිතරඟ ජයක්", "News Content": "ශ‍්‍රි ලංකා වරාය අධිකාරියේ සේවක සමුපකාර බැංකුවේ මහසභා නියෝජිතයින් 72 ක් පත්කර ගැනීම සඳහා නාමයෝජනා භාරදිම 2016.12.20 දින සිදුකරන ලදි. ඒ සඳහා ඉදිරිපත් වු ජනතා විමුක්ති පෙරමුණේ සමස්ථ ලංකා වරාය පොදු සේවක සංගමයට නිතරඟ ජයක් හිමි විය. සියළුම මහසභා නියෝජිතයින් එකම කණ්ඩායමකින් නිතරඟ ජයක් ලැබු පළමු අවස්ථාව මෙය වන අතර වෙනත් කණ්ඩායමකින් එකදු සාමාජිකයෙක්වත් නාමයෝජනා ඉදිරිපත් නොකල පලමු අවස්ථාවද මෙය වේ. මෙම සමුපකාර බැංකුව වරාය අධිකාරියේ සේවකයින්ගෙන් 80%ක් සාමාජිතකත්වය දරණ සාමාජිකයන් 7600 ක් සහිත කෝටි 200 ක වත්කමක් ඇති ආයතනයකි. වරාය අධිකාරියේ සේවක සමුපකාර බැංකුවේ නිළවරණය ප‍්‍රබල දේශපාලන මැදිහත්වීමක් හා ක‍්‍රියාකාරීත්වයක් ඇති සමුපකාර නිළවරණයකි. වරාය අධිකාරිය යනු ශ‍්‍රි ලංකාවේ දේශපාලනයේ තීරණාත්මක ආයතනයක් වන අතර සියළුම පක්ෂ වලට අයත් වෘත්තීය සමිති වල ප‍්‍රබල ක‍්‍රියාකාරීත්වයක් ඇති ආයතනයක. සමුපකාර බැංකු නිළවරණය වෘත්තීය සමිතිවල ශක්තිය උරගා බලන තීරණාත්මක මෙහොතක. පසුගිය නිළවරණ වලදී මහින්ද රාජපක්ෂ ජනාධිපතිවරයාගේ සිට වරාය ඇමතිවරුන් සහ වරාය අධිකාරියේ සභාපතිවරයාගේ මැදිහත්වීම් සහිතව පැවැත්වු සෑම නිළවරණයකදීම ජවිපෙ කණ්ඩායමට ජයග‍්‍රහණය හිමි විය. ජවිපෙ නියේජිතයන් සමුපකාර බැංකුව තුල විනිවිදභාවයක් සහිතව කටයුතු කිරීමත් එම පාලන කාලය තුලදී සමුපකාර බැංකුව සීග‍්‍ර වර්ධනයක් ලබා ගැනීමටත්, සාමාජිකයින්ට ඉහල ප‍්‍රතිලාභ හිමිවීමත් වැනි කරුණු හේතුවෙන් අධ්‍යක්ෂ මණ්ඩලය හා මහසභාවේ නියොජිතයින් සියළු සාමාජිකයින්ගේ විශ්වාසය දිනාගෙන ඇති බැවින් ජවිපෙ කණ්ඩායම සමග වෙනත් කණ්ඩායමකට ඉදිරිපත් වී ජයග‍්‍රහණය ලැබීමට නොහැකි තත්වයක් නිර්මාණය වී ඇත.", "URL": "https://lankatruth.com/si/?p=25514", "Category": "පුවත්", "Parent URL": null}