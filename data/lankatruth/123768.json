{"Source": "Lankatruth", "Timestamp": "September 28, 2021", "Headline": "හාල් ගෙන්වන්නේ කිලෝ එකක් රු. 140 බැගින්ද?", "News Content": "හාල් මිල පාලන ගැසට් නිවේදන ජනාධිපති ගෝඨාභය රාජපක්ෂගේ නියෝග මත අවලංගු කිරීමෙන් පසුව සහල් මෙට්‍රික් ටොන් ලක්ෂයක් ආනයනය කිරීමේදී අවම වශයෙන් කිලෝවක මිල රුපියල් 140ක් පමණ වනු ඇති බවට අනාවරණය වේ. පසුගිය වසරේ මහ බැංකු වාර්ෂික වාර්තාව අනුව මෙරටට සහල් මෙට්‍රික් ටොන් 16,000ක් ගෙන්වා ඇති අතර ඒ වෙනුවෙන් ඩොලර් මිලියන 11ක් වැය කර ඇත. එම මිල ගණන් අනුව සසඳා බැලීමේදී සහල් මෙට්‍රික් ටොන් ලක්ෂයක් ආනයනය කිරීම සඳහා ඩොලර් මිලියන 69කට ආසන්න මුදලක් වැය වේ. ඒ අනුව ඩොලර් එකක් සඳහා රුපියල් 204ක විනිමය අනුපාතය සහිතව ගණන් බැලුවහොත් සහල් කිලොවක් ආනයනය සඳහා පමණක් රුපියල් 140ක් පමණ වැයවන බව පැහැදිලි වේ.", "URL": "https://lankatruth.com/si/?p=123768", "Category": "ආර්ථික පුවත්", "Parent URL": null}