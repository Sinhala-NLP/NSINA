{"Source": "Lankatruth", "Timestamp": "July 7, 2021", "Headline": "“ඩෙල්ටා”ටත් වඩා භයානක “ලැම්බ්ඩා” ගැන සෞඛ්‍ය අංශ අවධානය", "News Content": "කොවිඩ් – 19 “ඩෙල්ටා” විකෘති ප්‍රභේදයටත් වඩා බිහිසුණු, දැනට සොයාගෙන ඇති එන්නත්වලින් බපෑමක් කළ නොහැකි “ලැම්බ්ඩා” විකෘති ප්‍රභේදය මේ වනවිට ලෝකයේ රටවල් 30කට ව්‍යාප්තවී ඇති බවත් ඒ ගැන රෙමට සෞඛ්‍ය අංශද විමසිල්ලෙන් පසුවන බවත් සෞඛ්‍ය සේවා නියෝජ්‍ය අධ්‍යක්ෂ වෛද්‍ය හේමන්ත හේරත් පවසයි. ලැම්බ්ඩා යනු ලතින් ඇමෙරිකාවෙන් මතුවුණු කොවිඩ් – 19 විකෘති ප්‍රභේදයක් වන අතර මෙහි ආරම්භය පේරු රාජ්‍යයෙනි. ලැම්බාඩා විකෘතිය සම්බන්ධයෙන් මේ වනවිට ලෝක සෞඛ්‍ය සංවිධානයේද අවධානය යොමු වී ඇති තිබේ. මේ වනවිටත් ලැම්බ්ඩා විකෘතිය සම්බන්ධයෙන් දත්ත සහ තොරතුරු එක් රැස් කර ගනිමින් පවතින බවත් සෞඛ්‍ය සේවා නියෝජ්‍ය අධ්‍යක්ෂ වෛද්‍ය හේමන්ත හේරත් පවසයි.", "URL": "https://lankatruth.com/si/?p=119191", "Category": "කොවිඩ් -19 (කොරෝනා ) පුවත්", "Parent URL": null}