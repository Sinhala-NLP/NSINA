{"Source": "Lankatruth", "Timestamp": "August 28, 2017", "Headline": "ස්පාඤ්ඤයේ දැවැන්ත ත්‍රස්ත විරෝධී පෙළපාලියක්!", "News Content": "ස්පාඤ්ඤයේ බාසිලෝනා හා කැම්බ්‍රිල්ස් නගර වෙත එල්ල වූත්‍රස්ත ප්‍රහාරයන්ට එරෙහිව එරටදී දැවැන්ත විරෝධතාවයක් පවත්වා ඇති අතට ඊට ස්පාඤ්ඤ වැසියන් දස දහස් ගණනින් සහභාගීවූබව වාර්තා වේ. අප මෙහි ආවේ ත්‍රස්තවාදයට භය නැති බව කීමටත් එසේම අපට සාමය අවශ්‍ය බව පෙන්වීමටත් යනුවෙන් විරෝධතාවයට එක්වූවන් ඉස්ලාම් අන්තවාදය පිටුදකිමින් ප්‍රකාශ කර ඇති අතර ත්‍රස්තවාදීන්ගේ ප්‍රචණ්ඩත්වයට සාමාන්‍ය මුස්ලිම් ජනතාව පළි නැති බව පවසා ඇතැයි මාධ්‍ය වාර්තා කර තිබේ. මෙම විරෝධතාවයට සහභාගීවූවන් අතර ත්‍රස්ත ප්‍රහාරය සිදු වූ අවස්ථාවේදී ඊට ගොදුරු වූවන්ගේ ජීවිත බේරාගැනීමට ඉදිරිපත් වූ පොලිස් නිලධාරීන්, ටැක්සි රියැදුරන්, වෙළඳ සැල් සේවක සේවිකාවන් මෙන්ම එරට රජතුමාද සහභාගී වි ඇතැයි පැවසේ.", "URL": "https://lankatruth.com/si/?p=40020", "Category": "විදෙස් පුවත්", "Parent URL": null}