{"Source": "Lankatruth", "Timestamp": "May 6, 2012", "Headline": "ශ්‍රීලනිප ජ්‍යෙෂ්ඨයන්ට කැපිලි – අගමැතිකම දිනේශ්ට ?", "News Content": "මැති ඇමතිවරුන් සිදුකරන වංචා දූෂණ සහ විනය විරෝධී ක්‍රියා ජනාධිපතිවරයාටත් පාලනය කර ගත නොහැකි මට්ටමට ඉහළ ගොස් ඇති බව ආණ්ඩුවේ අභ්‍යන්තර ආරංචිමාර්ගවලින් අනාවරණය වේ. ආණ්ඩුව තුළ සිටින ශ්‍රී ලංකා නිදහස් පක්ෂ ජ්‍යෙෂ්ඨයන් කිහිපදෙනෙකු මෙම තත්වයට විරුද්ධව ක්‍රියා කිරීමට උත්සාහ දැරීම නිසා දැඩි ප්‍රහාරයකට ලක්ව සිටින බවද හෙලිවේ. මේ අතර මුලින්ම සිටින්නේ ශ්‍රී ලංකා නිදහස් පක්ෂ මහා ‍ලේකම් මෛත්‍රීපාල සිරිසේන මහතාය. මෙයට අමතරව තවත් මන්ත්‍රීවරු තිදෙනෙකු සහ ජ්‍යෙෂ්ඨ ඇමතිවරු කිහිපදෙනෙකු මෙම තත්වයට මුහුණපා සිටිති. ලඟදී සිදුකරන්නේයැයි කියන අමාත්‍යමණ්ඩල සංශෝදනයේදී අග්‍රාමාත්‍ය ධූරය දිනේශ් ගුණවර්ධන මහතාට ලබාදීමට ජනාධීපතිවරයා සූදානම්වන්නේයැයිද එයට හේතු වී ඇත්තේ ශ්‍රීලනිපය තුළ තිබෙන ප්‍රබල රාජපක්ෂ විරෝධය බවද අනාවරණවේ.", "URL": "https://lankatruth.com/si/?p=2241", "Category": "පුවත්", "Parent URL": null}