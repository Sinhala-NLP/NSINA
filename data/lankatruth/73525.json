{"Source": "Lankatruth", "Timestamp": "May 7, 2019", "Headline": "රාමදාන් උපවාස සමය ඇඹේ", "News Content": "ශ්‍රී ලාංකීය මුස්ලිම්වරුන්ගේ රාමදාන් උපවාස සමය අදින් (07) ආරම්භ වේ. මේ බව කොළඹ මහ පල්ලිය පසුගිය ඉරිදා (05) දින ප්‍රකාශයට පත් කළ අතර රාමදාන් උපවාස මාසය තුළ අනුගමනය කළ යුතු මාර්ගෝපදේශ මාලාවක් සමස්ත ලංකා ජමඉයිතුල් උලමා සංවිධානය ප්‍රකාශ කර තිබේ. රාමදාන් උපවාස මාසය තුළ හිරු උදාවේ සිට හිරු බැසයන තෙක් ආහාර ගැනීමකින් තොරව ගත කරන අතර එම මාසය තුළ මුස්ලිම් ජනතාව විසින් විශේෂ චාරිත්‍ර සිදුකරයි. සමස්ත ලංකා ජමඉයිතුල් උලමා සංවිධානයේ සම්බන්ධීකාරක මවුලවි මුස්රෆ් නෞෆල් හක්කානි පවසා සිටියේ රාමදාන් මාසය තුළ ප්‍රයෝජනවත්ව ගත කරන ලෙස යි.", "URL": "https://lankatruth.com/si/?p=73525", "Category": "පුවත්", "Parent URL": null}