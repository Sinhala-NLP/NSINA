{"Source": "Lankatruth", "Timestamp": "October 21, 2021", "Headline": "කෘෂිකර්මාන්තයේ රසායනික, කාබණික කියා දෙයක් නැහැ…. මහින්දානන්ද", "News Content": "කෘෂිකර්මාන්තයේ රසායනික හෝ කාබණික කියා දෙයක් නැතැයි කෘෂිකර්ම ඇමති මහින්දානන්ද අලුත්ගමගේ අද (21) පාර්ලිමේන්තුවේදී පැවසීය. “මේ කෘෂිකර්මාන්තයේ රසායනික කාබණික කියල දෙයක් නැහැ ශාකය ඉල්ලන පෝෂ්‍ය ගුණය දෙනවනම්. නයිට්‍රජන්, පොටෑසියම්, පොස්පරස් ඇතුළු සංඝඨක ටික දෙනවනම්.” ආදී ලෙස ඔහු එහිදී පැවසීය. කෙසේ වෙතත් කෘෂිකර්ම ඇමති මහින්දානන්ද අලුත්ගමගේ මීට පෙර සඳහන් කර සිටියේ කෘෂිකර්මාන්තයේදී රසායනික භාවිතය නිසා වකුගඩු රෝග සහ පිළිකා ආදිය නිසා විශාල ලෙස ජනතාව රෝගීන් බවට පත්ව ඇති බවත් රසායනික යෙදවුම් නිසා ආහාර වස විස බවට පත්ව ඇති බවත්ය.", "URL": "https://lankatruth.com/si/?p=124856", "Category": "පුවත්", "Parent URL": null}