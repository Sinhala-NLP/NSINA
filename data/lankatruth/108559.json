{"Source": "Lankatruth", "Timestamp": "January 17, 2021", "Headline": "යුක්රේනුවන්ගේ සංචාරයෙන් පසු දළදා මාලිගාවටත් කොරෝනා", "News Content": "නව කොරෝනා වෛරස් ප්‍රභේදය රටට ඇතුළු වී ඇති බව තහවුරු වී තිබෙන අතර බ්‍රැණ්ඩික්ස් පොකුරෙන් ආරම්භ වූ කොරෝනා දෙවන රැල්ල මේ වනවිට දළදා මාලිගාවේ ආරක්ෂාවට යොදවා සිටින පොලිස් නිලධාරීන් සිව් දෙනෙකු ආසාදිතයන් වීම දක්වා වැඩි වී තිබේ. මේ බව තහවුරු වීමත් සමග දළදා මාලිගාවේ ආරක්ෂාවට යොදවා සිටි ආසාදිත පොලිස් නිලධාරීන්ට අදාළ ආශ්‍රිතයන් 200ක් පමණ නිරෝධායනයට ලක්කර ඇත. සෞඛ්‍ය මාර්ගෝපදේශ කඩකරමින් එම සංචාරකයින් ක්‍රියාකළ ආකාරයද ඔවුන් සමග පැමිණි දේශීය මගපෙන්වන්නන් නගරයේ කඩසාප්පුවලට ඇතුළු වී ඇති ආකාරයද දක්නට ලැබිණි. මෙම පොලිස් නිලධාරීන්ට වෛරසය ආසාදනය වී ඇතැයි තහවුරු කරගන්නා ලද්දේ එම යුක්රේන සංචාරකයින් දළදා මාලියට පැමිණ ගිය පසුවය.", "URL": "https://lankatruth.com/si/?p=108559", "Category": "කොවිඩ් -19 (කොරෝනා ) පුවත්", "Parent URL": null}