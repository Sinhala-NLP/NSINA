{"Source": "Lankatruth", "Timestamp": "October 27, 2020", "Headline": "ශ්‍රී ලංකාවේ ස්වාධීනත්වයට අත නොතබනු! ජවිපෙ විරෝධතාවයක", "News Content": "ඇමරිකානු රාජ්‍ය ලේකම් මයික් පොම්පියෝ මෙරටට පැමිණීමට විරෝධය පළ කරමින් ජනතා විමුක්ති පෙරමුණ ශ්‍රී ලංකාවේ අමෙරිකානු තානාපති කාර්යාලය ඉදිරිපිට දී විරෝධතාවයක නිරත වූහ. මෙම අවස්ථාවට ජවිපෙ දේශපාලන මණ්ඩල සභික, ප්‍රචාරක ලේකම් විජිත හේරත්, ජවිපෙ ජාතික සංවිධායක බිමල් රත්නායක, මධ්‍යම කාරක සභිකයින් වන වෛද්‍ය නලින්ද ජයතිස්ස, වසන්ත සමරසිංහ, ලක්ෂ්මන් නිපුන ආරච්චි යන අයගේ සහභාගිත්වයෙන් මෙම විරෝධතාවය පැවැත්විණි. ජනතා විමුක්ති පෙරමුණ විසින් තානාපතිවරයා වෙත ලිපියක්ද බාරදෙන ලදී. අමෙරිකානු රාජ්‍ය ලේකම් මයික් පොම්පේයෝ අද (27) රාතියේ මෙරටට පැමිණිමට නියමිතය. මෙහිදී අදහස් පල කළ ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා සඳහන් කර සිටියේ ඇමරිකානු රාජ්‍ය ලේකම් මයික් පොම්පියෝ මෙරටට පැමිණෙන්නේ චීනයට එරෙහි ඇමරිකානු බල අරගලය වෙනුවෙන් බලහත්කාරය යොදවා ලංකාව ඇමරිකාවේ අරමුණු වෙනුවෙන් යටත් කර ගැනීමට බවයි. එමෙන්ම ආරක්ෂක සහ ආර්ථික ගිවිසුම් අත්සන් කිරීමට උත්සාහයක් පවතින බවත් වත්මන් ආණ්ඩුව ඇමරිකා එක්සත් ජනපද බලහත්කාරයට යටවී ඇති බවත් මෙහිදී විජිත හේරත් මහතා පැවසීය.", "URL": "https://lankatruth.com/si/?p=98615", "Category": "පුවත්", "Parent URL": null}