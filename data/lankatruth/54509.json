{"Source": "Lankatruth", "Timestamp": "June 16, 2018", "Headline": "කිරිවෙහෙර විහාරාධිපති ධම්මින්ද හිමියන්ට වෙඩි තැබූ සැකකරුවෝ අත්අඩංගුවට", "News Content": "කතරගම කිරිවෙහෙර රජ මහා විහාරාධිපති රුහුණු මාගම් පත්තුවේ ප්‍රධාන සංවිධායක කොබවක ධම්මින්ද නාහිමියන් වෙඩි ප්‍රහාරයකට ලක්වීමේ සිද්ධියේ ප්‍රධාන සැකකරු හා අනෙක් සැකකරුවන් දෙදෙනා අත්අඩංගුවට ගෙන තිබේ. සිද්ධියට අදාලව මහසෙන් දේවාලයේ කපු ධූරය දැරූ අසේල බණ්ඩාර වන ප්‍රධාන සැකකරුවා අනෙක් සැකකරුවන් දෙදෙනාද සමඟ අද(16) පැපිලියාන ප්‍රදේශයේදී අත්අඩංගුවට ගත් බව පොලීසිය පවසයි. පසුගිය දා රතු පැහැති මෝටර් රථයකින් පැමිණි තිදෙනෙකු කිරිවෙහෙර පරිශ්‍රයේදී ධම්මින්ද නාහිමියන්ට වෙඩි තබා තිබුනි.", "URL": "https://lankatruth.com/si/?p=54509", "Category": "පුවත්", "Parent URL": null}