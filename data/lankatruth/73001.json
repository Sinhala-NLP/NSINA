{"Source": "Lankatruth", "Timestamp": "April 28, 2019", "Headline": "එකවර ඇමතුම් 8ක් ලබාගත හැකි උපකරණයක් සමඟ පුද්ගලයෙකු අත්අඩංගුවට", "News Content": "කොළඹ ප්‍රදේශයේ මුස්ලිම් පල්ලිවලට කඩු බෙදා හැරිය බවට සැක කෙරෙන අයෙකුගේ බිරිඳ ඇතුළු තිදෙනෙකුගෙන් සිදුකරන ලද ප්‍රශ්න කිරීම්වලදී විශේෂ සන්නිවේදන උපකරණයක්, රවුටරයක් සහ කිනිසි දෙකක් සමඟ තවත් පුද්ගලයෙකු අත්අඩංගුවට ගත් බව පොලීසිය පවසයි. අත්අඩංගුවට ගත් සැකකරුවන්ගෙන් ලද තොරතුරු අනුව නිට්ටඹුව කල්එලිය ප්‍රදේශයේ නිවසක් පොලීසිය විසින් වටලා ඇති අතර එහිදී දුරකථන ඇමතුම් 8ක් එකවර ලබාගතහැකි පරිදි සිම්පත් 8ක් එකවර භාවිත කළ හැකි සන්නිවේදන උපකරණයක් අත්අඩංගුවට ගෙන තිබේ. එය මෙරට නිෂ්පාදිත උපකරණයක් බවට පොලීසිය සැක කරයි. වේයන්ගොඩ පොලිසිය ත්‍රිරෝද රියක් සෝදසියට ලක් කළ අවස්ථාවේදී වෙනත් අයෙකුගේ බවට සැක කරන විදේශ ගමන් බලපත්‍රයක් ළඟ තබා ගැනීම සම්බන්ධයෙන් අත්අඩංගුවට ගත් කාන්තාවන් දෙනෙකු හා තරුණයෙකුගෙන් කළ ප්‍රශ්න කිරීම්වලින් අනතුරුව මෙම පුද්ගලයා මෙලෙස අත්අඩංගුවට ගත් අතර අත්අඩංගුවට ගත් එක් කාන්තාවක් කොළඹ මුස්ලිම් දේවස්ථානවලට කඩු බෙදාහැරිය බවට සැකකෙරෙන පුද්ගලයෙකුගේ බිරිඳ වේ. පල්ලි‍වලට කඩු බෙදාහැරිය බව කියන සැකකරු දින දෙකකට පෙරදී බිරිය සමඟ කල්එළියේ නැගණියගේ නිවසට පැමිණ ඇති බවද අනාවරණයවූ බව පොලිසිය සදහන් කරයි. සැකකරුවන් හා නඩු භාණ්ඩ අපරාධ පරීක්ෂණ දෙපාර්තමේන්තුවට බාරදීමට නියමිතය.", "URL": "https://lankatruth.com/si/?p=73001", "Category": "පුවත්", "Parent URL": null}