{"Source": "Lankatruth", "Timestamp": "December 22, 2011", "Headline": "තරුණයන් දෙදෙනෙකු කපා කොටා ඝාතනය කරලා", "News Content": "තියුණු ආයුධ වලින් පහර දී නොච්ච්යාගම , නාවන්කුලම ප්‍රදේශයේ දී පුද්ගලයින් දෙදෙනෙකු ඝාතනය කර තිබේ.  නාවන්කුලම , අලුත්වෙල කුඹුරුයායක තිබී මෙම මළ සිරුරු සොයා ගත් බව නොච්චියාගම පොලිසිය පවසයි. මෙලෙස ඝාතනයට ලක්ව ඇත්තේ ඥාතී සහෝදරයින් දෙදෙනෙකු වන අතර ඔවුන් පෙරේදා දිනයේ සිට නිවසට නොපැමිණි බව ඥාතීන් විසින් පොලිසියට පැමිණිලි කර තිබේ. අවුරුදු 24ක් සහ අවුරුදු 18ක් වයසැති මෙම තරුණයින් දෙදෙනා ගාලවැව , දිවුල්වැව ප්‍රදේශයේ පදිංචිකරුවන්ය. මෙම ඝාතනය සම්බන්ධයෙන් නොච්චියාගම පොලිසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=577", "Category": "පුවත්", "Parent URL": null}