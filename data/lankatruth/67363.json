{"Source": "Lankatruth", "Timestamp": "February 1, 2019", "Headline": "අතුරු අයවැයෙන් ජනතාවට සහන", "News Content": "ඉන්දීය භාරතීය පක්ෂය අද(01) ඉදිරිපත් කළ අතුරු අයවැය මගින් ගොවීන් ඇතුළු විවිධ වෘත්තිකයන්ට විශේෂ සහන රැසක් ඉදිරිපත් කර ඇතැයි විදෙස් මාධ්‍ය වාර්තා කරයි. පසුගිය මාසයේ පැවති මැතිවරණ වලින් වර්තමාන ඉන්දීය අග්‍රාමාත්‍ය නරේන්ද්‍ර මෝදිගේ ඉන්දීය භාරතීය පක්ෂයට ප්‍රාන්ත තුනක පරාජය හිමිවිය. එම ජයග්‍රහණ අත්පත් කරගත්තේ රාහුල් ගාන්ධිගේ කොංග්‍රස් පක්ෂය විසිනි. මේ හේතුවෙන් ඉදිරියට එන මැතිවරණ ජය ගැනීමේ අරමුණින් මෝදි රජය ජනතාවට සහන සළසමින් සිටියි. අද ඉන්දීය මුදල් ඇමති පියුෂ් ගොයාල් ඉදිරිපත් කළ අයවැය ද එම ජනතා සහන ලබාදීමේ ක්‍රියාවලියේම කොටසකි. කෙසේ වෙතත් මෙවැනි පන්නයේ සහන ජනතා අල්ලස් ලෙසද ඇතැම්හු විග්‍රහ කරති. කෙසේ වෙතත් අද ඉදිරිපත් කළ අයවැයෙන් ගොවි ණය සැළකිය යුතු ප්‍රමාණයකින් කපා හැරීමටත් ඔවුන්ට ඉන්දීය රුපියල් 6000 බැගින් දීමනාවක් සෘජුව පැංකු ගිණුම්වලට යොමු කිරීමටත් යෝජනා කෙරුණි. ඉන්දීය මුදල් අමාත්‍යවරයා පවසන පරිදි මෙම සහන සඳහා ඉන්දීය රුපියල් කෝටි 75,000ක් වැයවේ.", "URL": "https://lankatruth.com/si/?p=67363", "Category": "විදෙස් පුවත්", "Parent URL": null}