{"Source": "Lankatruth", "Timestamp": "September 1, 2019", "Headline": "චීනයට එරෙහි ඇමරිකානු බදු ප්‍රතිපත්තියේ තවත් අධියරක් අද සිට ඇරඹේ", "News Content": "චීන ආනයන සඳහා ඇමරිකාව විසින් පනවන ලද නව බදු නීතිය අද(01) සිට ක්‍රියාත්මක වේ. චීනයෙන් ආනයනය කෙරෙන ඇමරිකානු ඩෙලර් බිලියන 112ක් වටිනා භාණ්ඩ සඳහා ට්‍රම්ප් පාලනය විසින් නව බදු හඳුන්වා දී තිබේ. මෙම වසර අවසාන වීමට පෙර ඇමරිකාව විසින් චීන ආනයන සඳහා ඩොලර් බිලියන 300ක බදු පැනවීමට නියමිත අතර එහි පළමු අධියර අද සිට ඇරඹේ. එසේම ට්‍රම්ප් පාලනය චීන ආනයන සඳහා පැනවීමට නියමිත සම්පූර්ණ බදුවල වටිනාකම ඩොලර් බිලියන 550කි. මේ වනවිට ඩොලර් බිලියන 250ක චීන ආනයන සඳහා ඇමරිකාව බදු පනවා ඇත. මෙයට ප්‍රතිචාර ලෙස චීනය ද ඩොලර් මිලියන 110 ක ඇමරිකානු ආනයන සඳහා බදු පනවා ඇත. ලෝක ආර්ථික විශ්ලේෂකයින් පවසන පරිදි චීන ඇමරිකා කඳවුරු දෙකේ වෙළඳ යුද්ධය මේ හරහා වඩාත් තීව්‍ර වනු ඇත. එමඟින් සෙසු රටවලට ද මිදිය නොහැකි බලපෑම්වලට ලක්වීමට සිදුවනු ඇත.", "URL": "https://lankatruth.com/si/?p=80164", "Category": "විදෙස් පුවත්", "Parent URL": null}