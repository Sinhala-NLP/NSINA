{"Source": "Lankatruth", "Timestamp": "March 17, 2019", "Headline": "ඩඩ්ලිගේ ජාවාරම්වලට ඇවන්ගාඩ් සල්ලි", "News Content": "ජනාධිපතිවරයාගේ සොයුරු මහා පරිමාණ ව්‍යාපාරික ඩඩ්ලි සිරිසේනගේ ව්‍යාපාර ජාලය පුළුල් කිරීමට ඇවන්ගාඩ් සමාගමේ කළු සල්ලි පොම්පකර තිබේ දැයි ව්‍යාපාරික ක්ෂේත්‍රය තුළ දැඩි සැකයක් හටගෙන ඇත. මේ පිළිබඳව සාකච්ඡාව කරළියට පැමිණියේ ඇවන්ගාඩ් සමාගමේ ප්‍රධානියා වන නිශ්ශංක සේනාධිපති, ඩඩ්ලි සිරිසේන, එස්. බී. දිසානායක, වජිර අබේවර්ධන ඇතුළු පිරිසක් හදිසියේම ජනාධිපතිවරයා හමුවීම නිසාය. මෛත්‍රිපාල සිරිසේන පොදු අපේක්ෂකයා ජනාධිපති ලෙස තේරී පත්වූ ආසන්නයේම දිනයකදී නිශ්ශංක සේනාධිපති මුලින්ම ජනාධිපතිවරයා හමුවූ බවට වාර්තා පළවිය. එවකදී අදාළ වාර්තා ජනාධිපතිවරයා විසින් ප්‍රතික්ෂේප කර තිබිණි. එහෙත්, පසුගිය සතියේ හමුවීම පිළිබඳව කරුණු තහවුරු වී ඇත. මේ අතර, ගෙවීගිය සිව් වසර තුළ ඩඩ්ලි සිරිසේනගේ ව්‍යාපාර ජාලය අති විශාල ලෙස පුළුල් වී තිබීම සම්පන්ධයෙන් ව්‍යාපාරික ක්ෂේත්‍රයේ ඉහළ පෙලේ පුද්ගලයන් අතර දැඩි සැකයකට ලක්වී ඇති බව හෙළිවේ. එවැනි තත්වයකට පත්වීමට හේතුව ඇවන්ගාඩ් කළු සල්ලි පොම්පකර තිබීම දැයි බලවත් සැකයක් මතුවී තිබේ. එමෙන්ම මැතිවරණ උණුසුමක් මතුවෙමින් තිබියදී ඇවන්ගාඩ් ජාවාරම්කරු ජනාධිපති හමුවීමත්, ඒ සඳහා ඩඩලි සිරිසේන මැදිහත්කරු වීමත්, එස්.බී., වජිර යන දේශපාලනඥයන් එකතුවීමත් බලවත් සැකයක් මතුවී තිබේ. ලංකා මාරසිංහ – ලංකා ඉරිදා සංග්‍රහය", "URL": "https://lankatruth.com/si/?p=70545", "Category": "පුවත්", "Parent URL": null}