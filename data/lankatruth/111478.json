{"Source": "Lankatruth", "Timestamp": "February 25, 2021", "Headline": "වත්තල නගර මධ්‍යයේ තුවක්කු පත්තුවෙයි… මෝටර් රථයක් පලා යයි…", "News Content": "වත්තල නගර මධ්‍යයේ අද (25) දහවල් වෙඩි තැබීමක් සිදුව තිබේ. පොලිස් විශේෂ කාර්ය බළකා නිලධාරීන් පිරිසක් KDH වර්ගයේ වෑන් රථයකින් කාර් රථයක් ලුහුබඳිමින් පැමිණ ඇති අතර එසේ ඔවුන් ලුහු බඳිමින් වත්තල නගර මධ්‍යයට පැමිණි මොහොතේ මෙලෙස වෙඩි තැබීම සිදුව තිබේ. වෙඩි ප්‍රහාර 3ක් එල්ල වී ඇති බවත් පොලිස් විශේෂ කාර්ය බළකා නිලධාරීන් ලුහු බඳිමින් සිටි අදාළ මෝටර් රථය පෑලියගොඩ දෙසට පළාගොස් ඇති බවත් වත්තල පොලීසිය සඳහන් කරයි.", "URL": "https://lankatruth.com/si/?p=111478", "Category": "පුවත්", "Parent URL": null}