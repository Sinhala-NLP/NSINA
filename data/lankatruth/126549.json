{"Source": "Lankatruth", "Timestamp": "December 2, 2021", "Headline": "දඹුල්ල වයිකින්ග්ස් හිමිකරු නඩු මඟට", "News Content": "ශ්‍රී ලංකා ක්‍රිකට් ආයතනයට සහ IPG ආයතනයට එරෙහිව LPL පළමු අදියරේ ක්‍රීඩා කළ දඹුල්ල වයිකින්ග්ස් කණ්ඩායම් හිමිකරු නීතීමය පියවර ගැනීමට තීරණය කර තිබේ. ගිවිසුම් කඩකරමින් එම ආයතන දෙක තම කණ්ඩායම් හිමිකාරිත්වය අහිමි කළ බවද දඹුල්ල වයිකින්ග්ස් හිමිකරු සචින් ජෝශි ඊයේ (01) පැවති මාධ්‍ය හමුවක දී සඳහන් කර ඇත. ඒ සම්බන්ධයෙන් IPG ආයතනයෙන් කළ විමසුම්වලදී කොළඹ හෝ නුවර කණ්ඩායම් දෙකෙන් එක් කණ්ඩායමක හිමිකාරිත්වය තමන්ට ලබා දෙන බවට පැවසුවද එයද සිදු නොවූ බව ඔහු වැඩිදුරටත් සඳහන් කරයි.", "URL": "https://lankatruth.com/si/?p=126549", "Category": "ක්‍රීඩා පුවත්", "Parent URL": null}