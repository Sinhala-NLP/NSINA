{"Source": "Lankatruth", "Timestamp": "October 21, 2021", "Headline": "හමුදා බුද්ධි අංශවල ඇතැම් පිරිස් දරුණු අපරාධ සහ බලු වැඩ කරන බව ආණ්ඩුව පිළිගනී", "News Content": "හමුදා බුද්ධි අංශවලට සම්බන්ධ ඇතැම් පිරිස් බලය යොදවමින් දරුණු අපරාධ සහ වෙනත් අනීතික කටයුතු සිදුකරමින් තිබෙන බව ආණ්ඩුවේ මාධ්‍යවලටද වාර්තා කිරීමට සිදුවී තිබේ.  මෙයට ආසන්නම උදාහරණය අද (21) දිනමිණ පුවත්පතේ පළවන ප්‍රවෘත්තියකින් දැක්වේ. “ලක්ෂ ගණනක කහ කොල්ල කා – කුළු බදු ආයතන හිමිකරු මග දමා යාමේ සිද්ධිය – හමුදා බුද්ධි අංශ සාමාජිකයා රිමාන්ඩ්” යන සිරස්තලයෙන් වාර්තා කර තිබේ.  මෙයට සති හතරකට පමණ පෙර තවත් බුද්ධි අංශ කණ්ඩායමක් විසින් තොටලඟ එල්ලේ ක්‍රීඩා සමාජයක නායකයෙකු පැහැර ගෙන ගොස් ඝාතනය කර තිබිණි. එම ක්‍රීඩා සමාජ නායකයාගේ බිරිඳ සමඟ හමුදා බුද්ධි අංශ නිලධාරියෙකු පවත්වාගෙන ගිය අනියම් සම්බන්ධයක් මත එම හමුදා නිලධාරියා යටතේ සිටින බුද්ධි අංශ සාමාජිකයන් යොදවාගෙන ඝාතනය කරනු ලැබූ හෙළිවී තිබේ.  මේ අතර තරුණයන් 11 දෙනෙකු කප්පම් ගැනීමට පැහැරගෙන ගොස් ඝාතනය කිරීමේ චෝදනා එල්ල වීතිබෙන හිටපු නාවික හමුදාපති වසන්ත කරන්නාගොඩ ඇතුළු පිරිස සම්බන්ධයෙන් අධිකරණයේ විභාග වෙමින් තිබූ නඩුව නීතිපතිවරයා විසින් පසුගිය සතියේ ඉල්ලා අස්කර ගනු ලැබීය.", "URL": "https://lankatruth.com/si/?p=124831", "Category": "පුවත්", "Parent URL": null}