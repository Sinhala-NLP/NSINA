{"Source": "Lankatruth", "Timestamp": "June 16, 2021", "Headline": "විදුලි බිලත් කොකා පෙන්නයි", "News Content": "කොවිඩ් වසංගතය හමුවේ පනවා ඇති සංචරණ සීමා හේතුවෙන් පීඩාවට පත්ව සිටින ජනතාව මේ වනවිට භාණ්ඩ මිල ඉහළ යෑමෙන්ද දැඩි පීඩාවකට පත්ව සිටී. එලෙස පීඩාවට පත්ව සිටින ප්‍රදේශ රැසක ජනතාව විදුලි බිල්පත් ගැටළුවක් හේතුවෙන්ද දැඩි අසීරුතාවයකට මුහුණ දී ඇති බව වාර්තා වේ. පසුගිය අප්‍රේල් සහ මැයි මාස සඳහා වන විදුලි පරිභෝජනය වෙන වෙනම බිල්පත් ලබා දෙනවා වෙනුවට එක බිල්පතකට ලබා දීමෙන් විශාල ලෙස විදුලි බිල ඉහළ ගොස් ඇති බවට එම ප්‍රදේශවල ජනතාව චෝදනා කරයි. මෙම පීඩාව පිළිබඳව ඇරැව්වල, පැලන්වත්ත, පිළියන්දල සහ කැස්බෑව යන ප්‍රදේශවලින් වාර්තා වන අතර කොවිඩ් වසංගතය සීඝ්‍රයෙන් පැතිරීම නිසා එම ප්‍රදේශවල දැඩි සංචරණ සීමා පනවා තිබූඅතර එම කාලය තුළදීවිදුලි බිල්පත් නිකුත් කිරීමද නතර වීතිබිණි. මාස දෙකෙහිම පාවිච්චි කරන ලද විදුලි ඒකක ප්‍රමාණයන්ගේ එකතුව එකම බිල් පතකට ගණනය කර ලබාදී තිබීම හේතුවෙන් දැරිය නොහැකි විදුලි බිලක් නිකුත් කර ඇති බවත් කොරෝනා හේතුවෙන් රැකියා නොමැතිව සිටින ජනතාව ඉන් මහත් අසීරුතාවයකට පත්ව ඇති බවටත් ජනතාව චෝදනා කරති.", "URL": "https://lankatruth.com/si/?p=118088", "Category": "පුවත්", "Parent URL": null}