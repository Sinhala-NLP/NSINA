{"Source": "Lankatruth", "Timestamp": "November 27, 2021", "Headline": "පස් කන්දක් නායයාමෙන් එක් දරු මවක් ජීවිතක්ෂයට", "News Content": "මධ්‍යම කඳුකරයට ඇද හැළුණු අධික වර්ෂාව හේතුවෙන් මහනුවර අංකුඹුර පොලිස් බල ප්‍රදේශයට අයත් රඹුකේවෙල ප්‍රදේශයේ නිවසක් මතට පස් කන්දක් කඩා වැටී නිවසේ කාමරයක නිදා සිටි 56 හැවිරිදි එක් දරු මවක ජීවිතක්ෂයට පත්ව ඇති අතර ඇයගේ 09 හැවිරිදි දියණිය තුවාල ලබා මහනුවර මහ රෝහලට ඇතුලත් කර ඇතැයි පොලිසිය සඳහන් කරයි. නිවසට යාව පිහිටි පස් කන්දක් නිවස මතට කඩා වැටී ඇති අතර ප්‍රදේශවාසින් එක්ව මව සහ ඇයගේ දියණිය රෝහල් ගත කර තිබේ. එහෙත් මව රෝහල් ගතකරන විටත් ජීවිතක්ෂයට පත් ව තිබේ. රෝහල්ගත කළ දියණියගේ තත්වය සතුටුදායක අතට හැරෙමින් තිබෙන බව රෝහල් ආරංචිමාර්ග සඳහන් කරයි.", "URL": "https://lankatruth.com/si/?p=126303", "Category": "පුවත්", "Parent URL": null}