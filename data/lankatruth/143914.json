{"Source": "Lankatruth", "Timestamp": "January 21, 2023", "Headline": "රටම තිගැස්මක", "News Content": "පළාත් පාලන මැතිවරණය වැළැක්වීමට ආණ්ඩුව මේ දක්වා විවිධ කුමන්ත්‍රණ දියත් කිරීමේ අවසන් තුරුම්පුව ලෙස කවරාකාරයේ ක්‍රියාමාර්ගයක් අද (21) දහවල් වනවිට ගනීවි දැයි තිගැස්මකින් යුතුව රටම බලා සිටී.  මෙම මැතිවරණය සඳහා නාමයෝජනා බාර ගැනීම අද දහවල් 12න් අවසන් වේ. අදාළ නාම යෝජනා සම්බන්ධයෙන් විරෝධතා ඉදිරිපත් කිරීමට පැය එක හමාරක් වෙන්කර ඇති අතර ඉන් පසුව මැතිවරණය පැවැත්වෙන දිනය මැතිවරණ කොමිසම විසින් නිවේදනය කළ යුතුය. පවතින නීතියට අනුව මාර්තු 20 වෙනි දින වනවිට සියලු පළාත් පාලන ආයතන පිහිටුවා ගැසට් මගින් ප්‍රකාශයට පත් කර අවසන් කළ යුතුව තිබේ. ඒ සඳහා වැයවන කාලය සැලකිල්ලට ගනිමින් මැතිවරණය පැවැත්විය යුතු වේ.  එහෙත් රනිල් වික්‍රමසිංහ ප්‍රමුඛ ආණ්ඩුව නිර්ලජ්ජිත ආකාරයෙන් කැබිනට් තීරණයක් බව ප්‍රකාශ කරමින් රාජ්‍ය පරිපාලන අමාත්‍යංශයේ ලේකම්වරයා යොදා ගනිමින් මැතිවරණය වැළැක්වීම සඳහා ක්‍රියා කළ අතර එ ලෙස කවරාකාරයේ හෝ කුමන්ත්‍රණයක් අවසන් මොහොතේ දියත් කරාවි දැයි බහුතර ජනතාව තිගැස්මකින් යුතුව බලා සිටී.", "URL": "https://lankatruth.com/si/?p=143914", "Category": "පුවත්", "Parent URL": null}