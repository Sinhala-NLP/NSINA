{"Source": "Lankatruth", "Timestamp": "June 13, 2023", "Headline": "Lanka Truth හෙළිකිරිමෙන් කෘෂි ඇමති කැළඹෙයි…", "News Content": "මෙරටට ආනයනය කරනු ලබන රසායනික පොහොර මිල පදනම්කරගෙන මහාපරිමාණ ජාවාරමක් සිදුවන බව අප වෙබ්අඩවිය හෙළි කිරිමෙන් පසුව එය සනාත කෙරෙන විවිධ ප්‍රකාශ කෘෂිකර්ම ඇමති මහින්ද අමරවීරද සිදු කර තිබේ. අප වෙබ්අඩවිය මුළින්ම හෙළි කළේ ඩොලරය සඳහා රුපියල් විනිමය අනුපාතය පහත වැටීමත් සමග ආනයනික් රසායනික පොහොර කිලෝ ග්‍රෑම් 50ක මිටියක් සඳහා සියලු වියදම් දරා රජයේ සිදුලු බදු ගෙවීම්වලින් පසුව රුපියල් 7,500ට අඩු මුදලකට ගොවීන්ට ලබාදිය හැකි බවයි. ඒ බව තවදුරටත් තහවුරු කරමින් පසුගිය 11වනදා නිකුත් කළ සිළුමිණ පිවත්පත ප්‍රධාන ප්‍රවෘත්තියෙන් දක්වා තිබුණේ රුපියල් 42,000කට පවතින යූරියා මිටියක් රුපියල් 9,000කට ගොවීන් අතට පත් කිරීමට ආණ්ඩුව පියවර ගෙන ඇති බවය. ඒ අනුව අප වෙබ්අඩවිය පළකළ මුල් ප්‍රවෘත්තිය තහවුරු වී ඇති බවත් එහෙත් යූරියා ඇතුළු සියළුම ආනයනික රසායනික පොහොර රුපියල් 7,500ට වඩා අඩු මුදලකට ගොවීන්ට ලබා දිය හැකි බව නැවතත් අප වෙබ් අඩවිය හෙළි කළේය. එදිනම (11) අද පුවත්පතේ වෙබ් අඩවිය කෘෂිකර්ම ඇමති මහින්ද අමරවීර උපුටා දක්වමින් පල කර තිබුණේ කිලෝ ග්‍රෑම් 50ක යූරියා මිටියක් රුපියල් 5,000ක මුදලකට ගොවීන්ට ලබාදීමට සූදානම් වන බවය. ඒ අනුව ආනයනික රසායනික පොහොර සම්බන්ධයෙන් මහාපරිමාණ ජාවාරමක් ආණ්ඩුවේ දැනුවත්භාවයක් සහිතව සිදුකරන බව තවදුරටත් තහවුරු වී ඇත. ආශ්‍රිත පුවත් – රසායනික පොහොර සම්බන්ධයෙන් මහා පරිමාණ ජාවාරමක්                 – රනිල් සමඟ එක්වූ අමරවීර මහා පරිමාණ ජාවාරමක් සඟවයි", "URL": "https://lankatruth.com/si/?p=147810", "Category": "පුවත්", "Parent URL": null}