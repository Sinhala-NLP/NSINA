{"Source": "Lankatruth", "Timestamp": "August 25, 2017", "Headline": "යැංකි ප්‍රජාතන්ත්‍රවාදයේ තරම කාම්බෝජ අගමැති  හෙළිකරයි", "News Content": "කාම්බෝජ අගමැතිවරයා සිදු කර ඇති ප්‍රකාශයක් හේතුවෙන් පානොම් පෙන්ත් අගනුවර හා වොෂින්ටනය අතර දේශපාලනික උණුසුම් වටපිටාවක් නිර්මාණය වීඇති බවට විදෙස් මාධ්‍ය වාර්තා කර තිබේ. ආණ්ඩු විරෝධී මතයක් ජාතික පුවත්පත් උපයෝගීකර ගනිමින් කාම්බෝජය තුළ ඇති කිරීමට ක්‍රියාත්මක වූ USAID ආයතනය හා ජාතික ප්‍රජාතන්ත්‍රවාදී ආයතනය තහනමට ලක් කිරීම පිළිබඳ ඇමෙරිකාව සිදු කළ ප්‍රකාශයකට ප්‍රතිචාර දක්වමින් කාම්බෝජ අගමැති හුන් සෙන් ප්‍රකාශ කර ඇත්තේ තමන් සිය රටේ ස්වෛරීත්වය පිළිබඳව අවධානය යොමු කරන විට වොෂින්ටනය ප්‍රජාතන්ත්‍රවාදය පිළිබඳව ප්‍රශ්න කරන බවයි. කාම්බෝජයේ එක්සත් ජනපද තානාපති කාර්යාලය වෙත ලිපියක් යොමු කරමින් එරට ආණ්ඩුව ප්‍රකාශ කර ඇත්තේ zzඅප පැහැදිලි පණිවිඩයක් ලබා දීමට කැමතියි. අප අපගේ ජාතික ස්වාධීනත්වය ආරක්ෂා කර ගත යුතු වෙනවා. ප්‍රජාතන්ත්‍රවාදය පිළිබඳව ඉතා පැහැදිලි දැනුවත් කමක් අපට තිබෙනවා. එය කාගෙන්වත් අපට උගත යුතු නැහැ. ඇමෙරිකානු ප්‍රජාතන්ත්‍රවාදය ලේ වැකි ප්‍රචණ්ඩවාදීඑකක් ලෙස හැදින්වීමට අපට සිදු වෙනවාzz යනුවෙනි. ඇමෙරිකානු රාජ්‍ය නොවන සංවිධාන ආණ්ඩු විරෝධීමතයක් රට තුළ මතු කිරිමට දරන උත්සාහය USAID ආයතනය හා ජාතික ප්‍රජාතන්ත්‍රවාදී ආයතනය තහනමට ලක් කිරීම හරහා පරාජයට පත් කිරීමට කාම්බෝජ ආණ්ඩුව කටයුතු කර තිබේ. එම ලිපියේ වැඩි දුරටත් කාම්බෝජ ආණ්ඩුව ප්‍රකාශකර ඇත්තේ 1970 වසරේදී ඇමෙරිකාව කාම්බෝජයේ කේම රූජ් ගරිල්ලන්ට අවි ආයුධ සපයමින් වියට්නාමයට එරෙහිව පහර දුන් බවත් එහි ප්‍රතිඵලයක් ලෙස කාම්බෝජ වැසියන් දෙලක්ෂයක් පමණ කේම රූජ් ගරිල්ලන්ගේ සමූහ ඝාතනවල ගොදුරු බවට පත්වීම සිහිපත් කළ යුතු යැයිද ප්‍රකාශකර තිබේ.", "URL": "https://lankatruth.com/si/?p=39861", "Category": "විදෙස් පුවත්", "Parent URL": null}