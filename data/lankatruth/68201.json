{"Source": "Lankatruth", "Timestamp": "February 15, 2019", "Headline": "පුත්තලමේ  හර්තාල් – 2000කට අධික කඩ සාප්පු වසා දැමෙයි", "News Content": "ඉදිකරමින් පවතින අරුවක්කාලු කසල අංගනයට විරෝධය පළකරමින් පුත්තලම නගරයේ හර්තාල් ව්‍යාපාරයක් ආරම්භ කර තිබේ. අරුවක්කාලු කසල අංගනයට විරෝධය පළකරමින් පසුගිය 13 වැනිදා සිට කළු දිනය ලෙසට නම් කරමින් ප්‍රදේශවාසීන් විරෝධතාවයේ නිරත වූ අතර අද(15) දින නගරයේ 2000කට ආසන්න සියලුම කඩ සාප්පු වසා දමා හර්තාල් ව්‍යාපාරයක් ආරම්භ කර තිබේ. පුත්තලම නගරයේ ආපන ශාලා, වෙළඳ සැල්, ඖෂධ සැල් සහ වෙනත් භාණ්ඩ මිලදීගන්නා ස්ථාන සියල්ලම පාහේ වසා දමා ඇති අතර රාජ්‍ය ආයතන කිහිපයක් පමණක් විවෘතව පවතී. එසේම මේ වනවිට නගරය තුළ පොලිස් ආරක්ෂාව දැඩිකර තිබේ.", "URL": "https://lankatruth.com/si/?p=68201", "Category": "පුවත්", "Parent URL": null}