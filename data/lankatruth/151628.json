{"Source": "Lankatruth", "Timestamp": "September 17, 2023", "Headline": "ආසියානු කුසලානය – ඉන්දියාවට පහසු ජයක්", "News Content": "2023 ආසියානු කුසලාන එක්දින ක්‍රිකට් තරගාවලියේ අවසන් මහා තරගයේ ශූරතාව දිනා ගැනීමට ඉන්දීය ක්‍රීඩකයෝ මීට සුළු මොහොතකට පෙර සමත් වූහ. ඒ ශ්‍රී ලංකා කණ්ඩායම හා ඉන්දීය කණ්ඩායම අතර පැවති අවසන් මහා තරගය කඩුලු 10 කින් ජය ගැනීමත් සමඟයි. තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම සියලු දෙනා දැවී ලකුණු 50ක් ලබා ගත් අතර පන්දුවට පහරදීමේදී ශ්‍රී ලංකා කණ්ඩායම වෙනුවෙන් කුසල් මෙන්ඩිස් ලකුණු 17ක් හා දුෂාන් හේමන්ත ලකුණු 13ක් ලබා ගැනීමට සමත් වූහ. පන්දු යැවීමේදී ඉන්දීය කණ්ඩායම වෙනුවෙන් ජස්ප්‍රීට් බුම්රා එක් කඩුල්ලක් හා මොහොමඩ් සිරාජ් කඩුලු 06ක්, හර්දීක් පාණ්ඩ්‍යා කඩුලු 03ක් දවා ගැනීමට සමත් විය. පිළිතුරු ඉනිම ක්‍රීඩා කළ ඉන්දීය කණ්ඩායම ඕවර් 06 පන්දු 01කදී කිසිඳු කඩුල්ලක් නොදැවී සිය පහසු ජයග්‍රාහී ඉලක්කය පසුකර ගමන් කළහ. ඒ අනුව 2023 ආසියානු කුසලානය දිනා ගැනීමට ඉන්දීය කණ්ඩායම සමත් වූඅතර මෙය ඉන්දියාව ආසියානු කුසලාන අවසාන මහා තරඟයක් ජය ගත් 08 වෙනි අවස්ථාව ලෙස වාර්තා අතර සටහන් වේ. මීට පෙර 1994, 1988, 1990, 1995, 2010, 2016, 2018 වසරවලදී ඉන්දියා ආසියානු කුසලානය ජය ගෙන ඇත. ඉන්දියාව වෙනුවෙන් ඉෂාන් කිෂන් ලකුණු 23ක් සහ ශුබ්මන් ගිල් ලකුණු 27 ලබාගන්නා ලදී.", "URL": "https://lankatruth.com/si/?p=151628", "Category": "ක්‍රීඩා පුවත්", "Parent URL": null}