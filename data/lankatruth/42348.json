{"Source": "Lankatruth", "Timestamp": "October 11, 2017", "Headline": "වහා ඉල්ලීම් ලබාදෙනු! උක් ගොවියා සටනකට සැරසෙති", "News Content": "ආණ්ඩුව උක් ගොවි ඉල්ලීම් ලබා නොදුනහොත් ඉදිරියේදී දැඩි සටන් ක්‍රියාමාර්ගවල නිරතවන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අවධාරණය කරයි. පසුගියදා අම්පාරේදී පැවති මාධ්‍ය හමුවකදී නාමල් කරුණාරත්න මහතා මේ බව සඳහන් කර සිටි අතර ඒ සඳහා උක් වගාවේ නිරත ගොවිජනාතවද විශාල පිරිසක් සහභාගී වී සිටියහ. උක් ටොන් 01ක මිළ රුපියල් 8,500ක් දක්වා ඉහළ දැමීම, උක් වගා කරන ඉඩම් අයිතිය ගොවියා වෙත ලබාදීම, උක් වගාව සඳහා පොහොර සහණාධාරය වහා ලබා දීම, ආයතනය විසින් ලබා දෙන ණය පහසුකම් සඳහා අයකරන අසාධාරණ පොලිය අහෝසි කිරීම, ප්‍රමිතියෙන් තොර බීජවලින් සිදු කරන වගා හානියටත්, වසංගත රෝග හා බරපතල ස්වභාවික විපත්වලදීත් සමාගම ගොවියාට වන්දි ගෙවීම, අස්වනු නෙලීමේදී සමාගමේ ප්‍රමාදය නිසා සිදුවන පාඩුවට සමාගම ගොවියාට වන්දි ගෙවීම, කර්මාන්ත ශාලාවේ දුමත් සමග පිට වන අපද්‍රව්‍ය නිසා සිදුවෙමින් පවතින පරිසර හා සෞඛ්‍ය ගැටළු විසඳීමට වහා පියවර ගැනීම යන ඉල්ලීම 07 උක් ගොවියෝ ඉදිරිපත් කරති.", "URL": "https://lankatruth.com/si/?p=42348", "Category": "පුවත්", "Parent URL": null}