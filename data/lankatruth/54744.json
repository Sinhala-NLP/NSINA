{"Source": "Lankatruth", "Timestamp": "June 19, 2018", "Headline": "අපරික්ෂාකරී රියධාවයෙන් යෙදුණු රමිත් රඹුක්වැල්ලට තාවකාලික රියදුරු බලපත්‍රයක්", "News Content": "නොසැළකිලිමත් රිය ධාවනයෙන් නාවල නාරාහේන්පිටදී විශ්වවිද්‍යාල සිසුන් දෙදෙනකු රිය අනතුරකට ලක්කිරීමේ සිද්ධියට අදාළව අධිකරණය මගින් මාස තුනකට අධික කාලයක් රියදුරු බලපත්‍රය අත්හිටුවා සිටින රමිත් රඹුක්වැල්ල මහතාට තාවකාලික රියදුරු බලපත්‍රයක් ලබාදෙන ලෙසට කොළඹ අතිරේක මහේස්ත්‍රාත් චන්දන කලන්සුරිය මහතා නාරහේන්පිට පොලිසියට නියෝගයක් නිකුත් කර තිබේ. මෙලෙස 2018.03.13 වැනිදා රාජ්‍ය සේවා කොමිසන් සභාව අසළදී මෝටර් රථයක් ධාවනය කර මෙම රිය අනතුරක් සිදු කළ රමිත් රඹුක්වැල්ල මහතාට චෝදනා 4ක් යටතේ නාරහේන්පිට පොලිසිය අධිකරණය හමුවේ නඩු පවරා ඇත. සැකකාර රමිත් රඹුක්වැල්ල මහතා මහින්ද පිලේ මන්ත්‍රී කෙහෙළිය රඹුක්වැල්ල මහතාගේ පුත්‍රයා වන අතර ඔහු මීට පෙරද බීමත්ව රියපදවා අනතුරු සිදු කර ඇති පුද්ගලයෙකි. එමෙන්ම රමිත රඹුක්වැල්ල මහතා ක්‍රිකට් ක්‍රීඩකයෙකුද වන අතර ඔහු සම්බන්ධයෙන් අවස්ථා ගණනාවකදී පහරදීම්, ගිණිඅවි පෙන්වා බිය වැද්දීම්, මත්පැන් පානය කර උඩු ගුවනේ ගමන් ගන්නා ගුවන් යානයකින් බිමට පැනීමට තැත් කිරීම ආදී විවිධ ක්‍රියා සම්බන්ධයෙන් චෝදනා ගණනාවක් එල්ල වී තිබේ.", "URL": "https://lankatruth.com/si/?p=54744", "Category": "පුවත්", "Parent URL": null}