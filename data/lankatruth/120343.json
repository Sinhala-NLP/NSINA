{"Source": "Lankatruth", "Timestamp": "July 28, 2021", "Headline": "අධ්‍යාපන අමාත්‍යාංශයේ කෝටි 37ක අරුම පුදුම වියදමක්", "News Content": "අධ්‍යාපන අමාත්‍යාංශය විසින් පසුගිය මාර්තු 26 සහ මාර්තු 30 යන දිනයන්හිදී රුපියල් තිස්හත්කෝටි තිස්ලක්ෂයක් (රු. කෝටි 373,000,000) අමතර මුදල් ප්‍රතිපාදන පරිපූරක ඇස්තමේන්තුවක් මගින් වෙන් කරගෙන ඇත. මාර්තු 26 වෙනි දින රුපියල් දහඅටකෝටි පනස්ලක්සයක් (රු. 185,000,000) සහ මාර්තු 30 වෙනි දින රුපියල් දහඅටකෝටී අසූ ලක්ෂයක් (රු. 188,000,000) සඳහා වූ පරිපූරක ඇස්තමේන්තු ඉදිරිපත්කර තිබේ. මෙම මුදල් වෙන්කරගෙන ඇත්තේ “13 වසරක අධ්‍යාපන වඩසටහන යටතේ වන කාර්යයන්හි හිග බිල්පත් නිරවුල් කිරීම” යන හේතුව දක්වමින්ය. එකම හේතුවට ආසන්න දින දෙකකදී වෙන් වෙන් වශයෙන් මුදල් වෙන්කරගෙන තිබීම විශේෂත්වයකි.", "URL": "https://lankatruth.com/si/?p=120343", "Category": "ආර්ථික පුවත්", "Parent URL": null}