{"Source": "Lankatruth", "Timestamp": "November 9, 2021", "Headline": "මාස දෙකක් අහඹූ PCR පරීක්ෂණ කරලා නැහැ…", "News Content": "මාස දෙකක පමණ කාලයක සිට මහජන සෞඛ්‍ය පරීක්ෂකවරුන් අහඹු ලෙස සාමාන්‍ය ජනතාවගෙන් PCR පරීක්ෂණ හෝ රැපිඩ් ඇන්ටිජන් පරීක්ෂණ සිදු නොකරන බව එම සංගමයේ සභාපති උපුල් රෝහණ පවසයි. මීට පෙර PCR පරීක්ෂණ සහ රැපිඩ් ඇන්ටිජන් පරීක්ෂණ කළ ස්ථානවල 99%ක්ම මේ වනවිට පරීක්ෂණ සිදු නොකරන බව ඔහු සඳහන් කරයි. ඒ අනුව මේ වනවිට නිරෝධායන මධ්‍යස්ථානවලද කිසිදු PCR පරීක්ෂණයක් සිදු නොවන බවද පැවසේ. කෙසේ වුවද පසුගිය සෙනසුරාදා සිට මෙරට දෛනික කොවිඩ් ආසාදිතයන්ගේ සංඛ්‍යාව 600 සීමාව ඉක්මවමින් සිටිති. මෙම දෛනික ආසාදිතයන් වාර්තාවන්නේ රෝහල්වලින් සහ අත්‍යවශ්‍ය හේතු මත සෞඛ්‍ය නිලධාරි කාර්යාලවලට පැමිණ පරීක්ෂණ කරන පුද්ගලයන්ගෙන් බවද තවදුරටත් මහජන සෞඛ්‍ය පරික්ෂකවරුන්ගේ සංගමයේ සභාපති උපුල් රෝහණ ප්‍රකාශ කර සිටියි.", "URL": "https://lankatruth.com/si/?p=125627", "Category": "කොවිඩ් -19 (කොරෝනා ) පුවත්", "Parent URL": null}