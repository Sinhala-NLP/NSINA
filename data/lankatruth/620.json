{"Source": "Lankatruth", "Timestamp": "December 26, 2011", "Headline": "ආණ්ඩුව උසස්පෙළ ප්‍රතිඵල අනයි – ප්‍රතිඵල අත්හිටුවයි", "News Content": "පසුගිය අගෝස්තු මස පවත්වන ලද අධ්‍යන පොදු සහතික පත්‍ර උසස්පෙළ විභාගයේ ප්‍රතිඵල ප්‍රමාදවී නිකුත් කිරීමෙන් අනතුරුව මේ මොහොත වන විට අත්හිටුවා ඇත. සමාජයේ විවිධ කොටස් වලින් එල්ලවූ බලපෑම මතඑම ප්‍රතිඵල නිකුත් කළද, නිකුත්කළ ප්‍රතිඵල දැඩි දෝෂ සහිතවීම නිසා මේ වන විට අත්හිටුවා තිබේ. ප්‍රතිඵල නිකුත්කිරීම ප්‍රමාද වීම සම්බ්ධයෙන් වගකීම භාර නොගනිමින් අධ්‍යාපන ඇමති බන්ධුල ගුණවර්ධන සහ උසස් අධ්‍යාපන ඇමති එස්.බී.දිසානායක, විශ්ව විද්‍යාල ප්‍රතිපාදන කොමිෂන් සභාව මෙන්ම විභාගදෙපාර්තමේන්තුව මාසයක පමණ සිට කඹ ඇදිල්ලක නිරතව සිටියේය. ප්‍රතිඵල පමාව පිළිබද වගකීම මේ කිසිවෙකුත් භාර නොගත් අතර අධ්‍යාපන අමාත්‍යාංශයේ අධීක්ෂණ මන්ත්‍රී ලෙස මොහාන් ලාල් ග්‍රේරු මහතානොබෝදා පත්කරන ලදී. මේවන විට නිකුත්කර ඇති විභාග ප්‍රතිඵල වලව අදාලව ‘Z ස්කෝර්’ ශ්‍රේණිගත කිරීමේ වගකීම විශ්වවිද්‍යාල ප්‍රතිපාදන කොමිෂමට පවරා තිබේ. එහෙත් විභාග දෙපාර්තමේන්තුව පසුගිය කාලයේ දිගින් දිගටම විභාගඅක්‍රමිකතා පිළිබදව චෝදනාවට ලක්වූ අතර 2006 වසරේ නිකුත් කරන ලද උසස්පෙළ ප්‍රතිඵල සම්‍බන්ධයෙන් විභාග අපේක්ෂකයින් ශ්‍රේෂ්ඨාධිකරණයේ මූලික අයිතිවාසිකම් පෙත්සම් ගොනුකිරීමට පවා හේතුවිය. මේවනවිට විභාග දෙපාර්තමේන්තුවේ නිළ වෙබ් අඩවියෙන් ප්‍රතිඵල නිකුත් කිරීම අත්හිටුවා ඇති අතර පාසැල් වලින් ප්‍රතිඵල ප්‍රකාශ කිරීමද අත්හිටුවා තිබේ.", "URL": "https://lankatruth.com/si/?p=620", "Category": "පුවත්", "Parent URL": null}