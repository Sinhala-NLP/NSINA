{"Source": "Lankatruth", "Timestamp": "May 22, 2021", "Headline": "කොරෝනා සමග ඩෙංගුත්… ගතවූ දින 20ට ඩෙංගු රෝගීන් 628ක්…", "News Content": "කොවිඩ් – 19 වසංගතය ඉතා සීග්‍ර ලෙස රට තුළ පැතිර යමින් තිබෙන මොහොතක, මෙම මාසයේ ගතවු දින 20ක පමණ කාලය තුළ ඩෙංගු රෝගීන් 628ක් වාර්තා වී ඇති බව හෙළි වේ. මේ බව හෙළි වන්නේ ජාතික ඩෙංගු මර්ධන ව්‍යාපාරයේ අධ්‍යක්‍ෂ විශේෂඥ වෛද්‍ය අරුණ ජයසේකර මාධ්‍ය වෙත ලබාදී ඇති ප්‍රකාශයකිනි. එමෙන්ම ඩෙංගු රෝගය හේතුවෙන් මරණ 04ක් සිදුව ඇතැයිද ඔහු අනාවරණය කරයි. මේ සම්බන්ධයෙන් වැඩි දුරටත් අදහස් දක්වන වෛද්‍ය අරුණ ජයසේකර… “ජූනි සහ ජූලි මාසවලයි වැඩිම ඩෙංගු රෝගීන් හමුවන්නේ කොළඹ දිස්ත‍්‍රික්කයේ ඩෙංගු රෝගීන් වැඩි වීමක් වාර්තා වෙනවා. මෙම වර්ෂයේ මේ දක්වා ඩෙංගු රෝගීන් 7,535ක් වාර්තා වෙලා තියෙනවා. මේ මාසයේදී ඩෙංගු රෝගීන් 628ක් වාර්තා වුණා. මේ මාසයේ කොළඹ දිස්ත‍්‍රික් පමණක් ඩෙංගු රෝගී 200ක් වාර්තා වෙලා තියෙනවා. මෙම වසර තුළ මේ දක්වා මරණ 4ක් වාර්තා වෙලා තියෙනවා. වාර්ෂාවත් සමඟ මේ තත්වය ඩෙංගු ව්‍යප්ත වියහැකි බවට අනතුරු ඇගවීමක් බවට පත්ව තිබෙනවා” කොවිඩ් – 19 ආසාදිතයෙකුගේ රෝග ලක්ෂණ සහ ඩෙංගු රෝගියේකුගේ රෝග ලක්ෂ ක්ෂණිකව වෙන් වෙන්ව හඳුනාගැනීමට නොහැකි බැවින් මෙලෙ ඩේංගු රෝගයද හිස එසවීම තවදුරටත් රෝහල් පද්ධතිය, සෞඛ්‍ය ක්ෂේත්‍රය දැඩි අර්බුදයකට පවනු ඇති බව මීට පෙර සෞඛ්‍ය අංශ අනතුරු අඟවා තිබිණි. ඩෙංගු සහ කොවිඩ් යන දෙකම ආසාදනය වූ අයගේ වාර්තා වීමක් සිදුවුවහොත් පවතින තත්වය තතවත් දරුණු වනු ඇත.", "URL": "https://lankatruth.com/si/?p=116792", "Category": "කොවිඩ් -19 (කොරෝනා ) පුවත්", "Parent URL": null}