{"Source": "Lankatruth", "Timestamp": "October 9, 2023", "Headline": "විශිෂ්ටයෙකු වූ ජැක්සන් සමු ගනියි", "News Content": "කලා ලෝකයේ ක්ෂේත්‍ර ගණනාවක් තම නිසඟ කුසලතාවයන් එළි දැක්වූ විශිෂ්ටයෙකු වූ ජැක්සන් ඇන්තනී අද (09) අළුයම දිවි රඟමඩලට සමු දී ඇත. හදිසි අනතුරකට ලක් වීමෙන් මාස 14කට අධික කාලයක් දැඩිසත්කාර ඒකකයේ ප්‍රතිකාර ලබමින් සිටියේය. එම කාලය තුළ ඔහුගේ දිව රැක ගැනීම වෙනුවෙන් නවීන වෛද්‍ය විද්‍යාවට කළ හැකි සියලු ප්‍රතිකාර කර තිබිණි. මිය යන විට 65 හැවිරිදි වියේ පසුවූ ඔහුගේ දේහය පිළිබඳ අවසන් කටයුතු පසුව දැනුම් දෙන බව පවුලේ සාමාජිකයින් ප්‍රකාශ කරයි.", "URL": "https://lankatruth.com/si/?p=152997", "Category": "කලා පුවත්", "Parent URL": null}