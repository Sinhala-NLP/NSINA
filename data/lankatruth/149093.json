{"Source": "Lankatruth", "Timestamp": "July 14, 2023", "Headline": "රනිල් – වජිර රත්‍රන් පන්නන අලුත්ම කලාව මෙන්න", "News Content": "පසුගියදායක රේගුව මගින් අත්අඩංගුවට ගෙන රාජසන්තක කළ රුපියල් මිලියන 15ක් පමණ වටිනා රන් ආබරණ නිදහස් කිරීම සම්බන්ධයෙන් වූ ආන්දෝලනයකට තුඩු දී තිබෙන කරුණු රැසක් අනිද්දා පුවත්පත හෙළි කර තිබේ. එම පුවත්පතේ මාධ්‍යවේදී ලසන්ත රුහුණගේ මේ සම්බන්ධයෙන් සවිස්තර වාර්තාවක් පලකරමින් වජිර අබේවර්ධන මන්ත්‍රීවරයාගේ ලිපියක් ජනාධිපති සහ මුදල් ඇමති රිනිල් වික්‍රමසිංහ වෙත යොමු කර ඇති බවද එම ලිපි දෙක අදාල නිර්දේශ කිරීම්වලින් තොරව රේගුව වෙත යොමු කිරීමෙන් පසුව එම අධ්‍යක්ෂ ජෙනරාල්වරයාගේ මූලිකත්වයෙන් අභියාචනා කමිටුවක් මගින් නිදහස් කර ඇති බව පෙන්වා දී ඇත. ඒ සම්බ්නධයෙන් තබා ඇති වැදගත් සටහන් දෙකක් උපුටාගෙන පහති පල කෙරේ. “මන්ද රේගු මාධ්‍ය ප්‍රකාශකවරයාම කියන ආකාරයට රේගු අධ්‍යක්ෂ ජෙනරාල්වරයා ආමන්ත්‍රණය කරමින් රත්‍රන් හිමිකාරියගෙන් රේගුවට අභියාචනයක් ඉදිරිපත් වී නැති නිසාය. රේගුවට යොමු වි ඇත්තේ රත්‍රන් හිමිකාරිය විසින් වජිර අබේවර්ධන ඇමතිවරයා ආමන්ත්‍රය කළ ලිපියක් හා වජිර අබේවර්ධන ඇමතිවරයා මගින් ජනාධිපතිවරයා ආමනත්‍රය කළ ලිපියක් පමණක් වන බැවිනි.” “දේශපාලනයෙන් තෙන්පරාදු වී ඩීල් සම්බන්ධයෙන් කුප්‍රකට වී ඇති වජිර අබේවර්ධන ඇමතිවරයා රේගු නීතිය හෝ එහි වපසරිය ගැන මුකුත් නොදන්නා බබෙක් යැයි සිතිය නොහැකිය. ඔහු භාවිතා කර ඇත්තේ ජනාධිපති රනිල් වික්‍රමසිංහගේ නීතියට ඉහළින් සිටීමට උත්සාහ කරන බලය බව පැහැදැලිය. රේගු අධ්‍යක්ෂ ජෙනරාල්වරයා යට වී ඇත්තේ එම බලයට බවද පැහැදිලිය.”", "URL": "https://lankatruth.com/si/?p=149093", "Category": "පුවත්", "Parent URL": null}