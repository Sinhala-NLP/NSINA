{"Source": "Lankatruth", "Timestamp": "May 5, 2018", "Headline": "රැස්වීම්වලට සෙනඟ අදින්න මන්ත්‍රීකම කරල වැඩක් නෑ -රංජිත් අලුවිහාරේ", "News Content": "එක්සත් ජාතික පක්ෂය විසින් සංවිධානය කර තිබෙන මැයි දින සැමරුම තමා වර්ජනය කරන බව මාතලේ දිස්ත්‍රික් සංවර්ධන සම්බන්ධීකරණ කමිටු සම සභාපති හා දිස්ත්‍රික් පාර්ලිමේන්තු මන්ත්‍රී රංජිත් අලුවිහාරේ මහතා පවසයි. අමාත්‍ය මණ්ඩල සංශෝධනයේදී මාතලේ දිස්ත්‍රික්කයට කැබිනට් අමාත්‍ය ධූරයක් නොලැබීම ගැන දැඩි කලකිරීමට පත්ව ඇතැයි රංජිත් අලුවිහාරේ මහතා සඳහන් කරයි. “මැයි පෙළපාළිවලට ජනාධිපතිවරයාගේ සහ අගමැතිවරයාගේ රැස්වීම් වලට සෙනඟ ගෙනයන්න පමණක් මන්ත්‍රීකම් කරල වැඩක් නෑ. කැබිනට් අමාත්‍ය තනතුරු සහ වෙනත් උසස් තනතුරු ලබාගත් අය ඉන්නවනේ. අපි වැඩකට නැති මන්ත්‍රීවරුනේ. ඒ නිසා මම මෙවර මැයි රැස්වීමට සහභාගී වෙන්නේ නැහැ.” “මාතලේට කිසිම අමාත්‍ය ධූරයක් නොලැබීම ගැන මගේ ආධාරකරුවන් මගෙන් ප්‍රශ්න කරනවා.අපි පෙළපාලිවලට යන්න පමණද කියා ඒ අය මගෙන් අහනව.ඒවට උත්තරදෙන්න පක්ෂයේ උසස් අය කවුරුත් එන්නේ නෑ. මැයි දින රැස්වීමට සහභාගීවීම තේරුමක් නැති වැඩක්.”", "URL": "https://lankatruth.com/si/?p=51612", "Category": "පුවත්", "Parent URL": null}