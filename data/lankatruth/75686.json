{"Source": "Lankatruth", "Timestamp": "June 13, 2019", "Headline": "අයතා මුදල් ඉපයීම සම්බන්ධ මහින්දානන්දට එරෙහි නඩුව ඔක්තෝබර් දක්වා කල් යයි", "News Content": "රාජපක්ෂ පාලන සමයේ අමාත්‍යවරයෙකු ලෙස කටයුතුකරමින් අයතා ලෙස මුදල් උපයාගෙන දේපල රැස්කරගැනීම සම්බන්ධව, හිටපු ක්‍රීඩා අමාත්‍ය සහ ඒකාබද්ධ විපක්ෂයේ පාර්ලිමේන්තු මන්ත්‍රී මහින්දානන්ද අලුත්ගමගේ මහතාට එරෙහිව නීතිපතිවරයා විසින් ගොනුකර ඇති නඩුවේ වැඩිදුර සාක්ෂි විමසීම ලබන ඔක්තෝබර් 15 දක්වා කල් තැබීමට කොළඹ මහාධිකරණ විනිසුරු ප්‍රදීප් හෙට්ටිආරච්චි මහතා අද(13) නියම කළේ ය. සිද්ධියට අදාලව ලංකා බැංකුවේ පාර්ලිමේන්තු ශාඛාවේ සේවල කළ බැංකු නිලධාරී රොහාන් ඕවිටිගල යන අයගෙන් සාක්ෂි සටහන් කර ගැනීම ද සිදුවිය. පසුගිය රජය සමයේ අමාත්‍යවරයෙකු ලෙස කටයුතු කරමින් අයථා ලෙස උපයාගත් රුපියල් මිලියන 27ක මුදලක් වැය කොට කොළඹ කින්සි පාරේ නිවසක් මිලදී ගැනීම තුළින් මුදල් විශුද්ධිකරණය වැළැක්වීමේ පනත යටතේ වරදක් සිදුකර ඇතැයි චෝදනා කරමින් නීතිපතිවරයා විසින් මහින්දානන්ද අලුත් ගමගේ මහතාට එරෙහිව මෙම නඩුව ගොනුකර තිබේ.", "URL": "https://lankatruth.com/si/?p=75686", "Category": "පුවත්", "Parent URL": null}