{"Source": "Lankatruth", "Timestamp": "March 7, 2021", "Headline": "පවිත්‍රාගේ නිහඬතාවය සැකයක්!", "News Content": "කොවිඩ් 19 වෛරසය ආසාදනය වීකොළඹ අයි.ඩී.එච් රෝහලේ ප්‍රතිකාර ලබමින් සිට සුවය ලබා ඉන් පිටව ගොස් මේ වනවිට සැළකිය යුතු කාලයක් ගතවීතිබුණද සෞඛ්‍ය ඇමතිනී පවිත්‍රා වන්නි ආරච්චිගේ නිහඬ බව පිළිබඳව මාධ්‍ය ක්ෂේත්‍රයේ විශාල කතාබහක් ඇතිවී තිබේ. ඇමතිවරිය සුවය ලබා රෝහලෙන් පිටව යාමට ඉතාම ආසන්නයේදී වැඩ බලන සෞඛ්‍ය ඇමති ලෙස මහාචාර්ය චන්න ජයසුමන ජනාධිපතිවරයා විසින් පත්කරනු ලැබීය. ඇමතිවරියට ඉක්මන් සුවය පතා මහා සංඝරත්නය විසින් සෞඛ්‍ය අමාත්‍යංශයේදීසෙත් පිරිත් දේශනයක්ද සිදු කර තිබිණි. කෙසේ වෙතත් ඇමතිවරිය පිළිබඳව කිසිඳු තොරතුරක් මේ දක්වාම හෙළි කර නොතිබීම බරපතළ දේශපාලන ගැටුමක්දැයි මාධ්‍ය ක්ෂේත්‍රයේ සැක පළවීතිබේ. ආණ්ඩුවේ ආරංචි මාර්ගයකින් හෙළිකර තිබෙන්නේ කොවිඩ් ආසාදනයෙන් මිය යන මුස්ලිම් ජනතාවගේ සිරුරු භූමදානය කිරීම සහ කොවිඩ් මර්දන එන්නත් ලබා දීමේ ක්‍රමවේදය පිළිබඳව පවිත්‍රා ඇමතිවරිය සහ වැඩබලන සෞඛ්‍ය ඇමතිවරයා අතර බරපතළ ගැටුමක් හටගෙන තිබෙන බවයි.", "URL": "https://lankatruth.com/si/?p=112115", "Category": "පුවත්", "Parent URL": null}