{"Source": "Lankatruth", "Timestamp": "October 9, 2022", "Headline": "ලෝක ආහාර සංවිධානයෙන් තදබල රතු එලියක්", "News Content": "ශ්‍රී ලංකාවේ ගෘහ ඒකකවලින් මේ වනවිට ආහාර සුරක්ෂිතතාවය තහවුරු වී ඇත්තේ 10% ක් පමණක් බව ලෝක ආහාර සංවිධානය නිකුත් කළ වාර්තාවකින් හෙළිකර තිබේ.  ලෝකයේ ආහාර සුරක්ෂිතතාවය අවමවන සේ එම මිල ගණන් වේගයෙන් ඉහල යමින් තිබෙන රටවල් අතර ශ්‍රී ලංකාව පස්වෙනි ස්ථානයේ පසුවන බව එම සංවිධානය පෙන්වා දී ඇත. පසුගිය සැප්තැම්බර් මාසය අවසන් වනවිට මෙරට ආහාර උද්ධමනය 95% ඉක්මවා තිබිණි. මේ තත්වය නිසා ආහාර සුරක්ෂිතතාවය දැනට රැඳී තිබෙන ගෘහ ඒකක පවා බරපතළ අනතුරුදායක තත්වයක පවතින බව එම සංවිධානය පෙන්වා දෙයි.  මෙරට පැවති සිවිල් යුද්ධය අවසන් කළ 2009 වසර අවසානයේදී ගෘහ ඒකකවලින් 88%ක් ආහාර සුරක්ෂිතතාවය තිබූ බවත් යුද්ධය පැවති කාලයේ පවා තිබූ ආහාර සුරක්ෂිතතාවය මුලුමනින්ම බිඳ වැටී මේ වනවිට 10%ක් වී ඇති බවත් එම සංවිධානය පෙන්වා දී තිබේ.", "URL": "https://lankatruth.com/si/?p=140316", "Category": "පුවත්", "Parent URL": null}