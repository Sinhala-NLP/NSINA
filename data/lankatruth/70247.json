{"Source": "Lankatruth", "Timestamp": "March 13, 2019", "Headline": "වසන්ත කරන්නාගොඩ දෙවැනි දිනටත් CIDයට", "News Content": "පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාලව හිටපු නාවික හමුදාපති අද්මිරාල් වසන්ත කරන්නාගොඩ දෙවන දිනටත් අද(13) අපරාධ පරීක්ෂණ දෙපාර්තමේන්තුව හමුවට කැඳවා තිබේ. පසුගිය සඳුදා(11) දින ද හිටපු නාවික හමුදාපතිවරයා අපරාධ පරීක්ෂණ දෙපාර්තමේන්තුව හමුවේ පෙනී සිටි අතර එහිදී පැය 8ක් ඔහුගෙන් ප්‍රකාශ සටහන් කරගෙන තිබිණි. පසුගිය රාජපක්ෂ පාලන සමයේ 2008 – 2009 කාල වකවානුව තුළ පාසල් සිසුන් ඇතුළු පුද්ගලයන් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධව සිදුකෙරෙන විමර්ශන කටයුතු සඳහා මෙම ප්‍රකාශ සටහන් කරගැනීම සිදුකරයි.", "URL": "https://lankatruth.com/si/?p=70247", "Category": "පුවත්", "Parent URL": null}