{"Source": "Lankatruth", "Timestamp": "January 25, 2021", "Headline": "ඊයේත් කොරෝනා අසාදිතයින් 800 ඉක්මවයි", "News Content": "ඊයේ (24) දිනය අවසන් වනවිට කොවිඩ් – 19 සාදිතයින් 843 දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 841ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් ආසාදිතයන් දෙදෙනා වාර්තා වන්නේ විදේශයන්හි සිට පැමිණි පිරිසක් ලෙසය. ඔවුන් දෙදෙනා පැමිණ ඇත්තේ ස්විට්සර්ලන්තයේ සිටය. මේ වනවිට වාර්තා වී ඇති සමස්ත නව කොවිඩ් – 19 පොකුර 54,551ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,463 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 58,430කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 283කි. ශ්‍රී ලංකාව කොවිඩ් – 19 ආසාදිතයන් වැඩිම රටවල් අතර 92වන ස්ථානයේ පසුවේ.", "URL": "https://lankatruth.com/si/?p=109228", "Category": "කොවිඩ් -19 (කොරෝනා ) පුවත්", "Parent URL": null}