{"Source": "Lankatruth", "Timestamp": "September 11, 2012", "Headline": "බිලිපූජා නවත්වන්න අධිකරණයට බලයක්නෑ – හලාවත දිසා විනිසුරු", "News Content": "හලාවත මුන්නේශ්වරම් කෝවිලේ සත්ව ඝාතනය තහනම් කිරීමට අදාළව නියෝගයක් නිකුත් කිරීමට හැකියාවක් අධිකරණයට නොමැති බව හලාවත දිසා අධිකරණය විසින් අද (11) නියෝග කර තිබේ. ඒ අනුව එම කෝවිලේ බිලිපූජාව නතර කරන්නැයි පොලිසිය කළ ඉල්ලීම හලාවත දිසා විනිසුරු හා මහේස්ත්‍රාත් ජගත් ඒ. කහඳගමගේ මහතා විසින් ප්‍රතික්ෂේප කර ඇත. කෙසේ නමුත් නීති විරෝධී ලෙස සත්ව ඝාතනයක් සිදුවන්නේනම් ගෝ ඝාතක පනතේ 17වන වගන්තිය යටතේ නීතිමය ක්‍රියාමාර්ග ගැනීමට පොලීසියට හැකියාවක් ඇති බවද අධිකරණය විසින් පෙන්වා දී ඇත.", "URL": "https://lankatruth.com/si/?p=4089", "Category": "පුවත්", "Parent URL": null}