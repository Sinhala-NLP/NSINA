{"Source": "Lankatruth", "Timestamp": "November 28, 2020", "Headline": "ජපානය හා කියුබාව ඓතිහාසික ගිවිසුමක් අත්සන් කරයි…", "News Content": "ජපානයේ සෞඛ්‍ය, කම්කරු හා සුභසාධන අමාත්‍යාංශය සහ කියුබාවේ මහජන සෞඛ්‍ය අමාත්‍යාංශය (මින්සැප්) අතර සහයෝගිතා ගිවිසුමක් පසුගියදා අත්සන් කර තිබේ. පසුගිය 26 වැනි දින අත්සන් කෙරුණු මෙම ගිවිසුමත් සමග දෙරට අතර මහජන සෞඛ්‍ය හා වෛද්‍ය ආධාර පද්ධතිය ශක්තිමත් කිරීම සඳහා සහයෝගයෙන් කටයුතු කිරීමට සූදානම් වේ. සෞඛ්‍ය කාරණාවලදී කියුබාව සහ ජපානය අතර අත්සන් කෙරෙන පළමු ගිවිසුම මෙය වන අතර කියුබාව වෙනුවෙන් ඊට සෞඛ්‍ය අමාත්‍ය ජෝසේ මිරැන්ඩාද ජපානය වෙනුවෙන් කියුබාවේ ජපාන තානාපති කසුහිරෝ ෆුජිමුරා මහතා අත්සන් කර තිබේ. සෞඛ්‍ය ක්‍ෂේත්‍රය තුළ ජපානය සහ කියුබාව අතර ඒකාබද්ධ වැඩවල ප්‍රතිඵලයක් ලෙස මෙම සංදේශය අත්සන් කිරීම පිළිබඳව එහිදී ෆුජිමුරා අවධාරණය කළේ වර්තමානයේ ලෝකය අත්විඳින ජාත්‍යන්තර සෞඛ්‍ය හදිසි අවස්ථා වලදී මෙම ගිවිසුමේ ඇති වැදගත් වන බවත් “COVID-19 ට මුහුණ දීමේදී සෞඛ්‍ය කාරණා සම්බන්ධයෙන් එකට වැඩ කිරීම අත්‍යවශ්‍ය බව ජාත්‍යන්තර ප්‍රජාව එකඟ වේ. අප මේ වන විට අත්සන් කර ඇති ලියවිල්ල මෙම හවුල් අරමුණට අනුකූලව ඔවුන්ගේ සම්බන්ධතා තහවුරු කර ගැනීමට දෙරටේම කැමැත්ත තහවුරු කරයි” යනුවෙන් පවසා ඇත. මෙහිදී අදහස් දැක්වූ කියුබානු සෞඛ්‍ය අමාත්‍යවරයා “අද, ජපානයේ සෞඛ්‍ය, කම්කරු හා සුභසාධන අමාත්‍යාංශය සහ මින්සාප්කුබා අතර සෞඛ්‍ය ක්‍ෂේත්‍රයේ සහයෝගිතා ගිවිසුමක් අත්සන් කිරීම මහජන සෞඛ්‍ය හා වෛද්‍ය ප්‍රතිකාර ක්‍රමයේ සහයෝගීතාව ශක්තිමත් කිරීමක්. දෙරට අතර පවතින නොසැලෙන මිත්‍රත්වය සහ අපේ ජනතාවගේ ජීවන තත්ත්වය නංවාලීම සඳහා ද්විපාර්ශ්වික සහයෝගීතාව ශක්තිමත් කිරීමේ කැමැත්ත අපි අනුමත කරමු” යැයි පැවසීය.", "URL": "https://lankatruth.com/si/?p=101787", "Category": "විදෙස් පුවත්", "Parent URL": null}