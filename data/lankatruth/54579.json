{"Source": "Lankatruth", "Timestamp": "June 18, 2018", "Headline": "මෙරට යුද සමයේ අතුරුදන්වූ පුද්ගලයින් 500කගේ ලැයිස්තුවක් එක්සත් ජාතීන් ගෙනඑයි", "News Content": "පැවති යුධමය වාතාවරණය තුළ බලහත්කාරයෙන් අතුරුදන් වූ බව කියන පුද්ගලයින් 500 දෙනෙකුගේ ලැයිස්තුවක් බලහත්කාරයෙන් අතුරුදන්වූ පුදගලයින් පිළිබඳ සොයාබැලීම සඳහා වන එක්සත් ජාතීන්ගේ කමිටුව නිල වශයෙන් ඉදිරිපත් කර තිබේ. එම කමිටුවේ සභාපති සුඑලා ජනීනා කියා සිටියේ හදිසි ක්‍රියාවක් නිසා අතුරුදන් වූ පුද්ගලයෙකුගේ පවුලේ ඥාතීන් සහ මිතුරන් සිය ජීවිතයේ සෑම විනාඩියකම දුක් විඳින බවයි. එසේම ලංකා රජය කඩිනමින් මේ සම්බන්ධව පරික්ෂණ පැවැත්විය යුතු බවට එම කමිටුව නිර්දේශ කර සිටියි. එය අසාධාරණයට ලක්වූ පුද්ගලයන් වෙනුවෙන් රජය මගින් ඉටුකළ යුතු සාධාරණය ඉටු කිරීමක් බව ද ඇය සඳහන් කර සිටියි. ඊට අමතරව අදාල පුද්ගලයින්ට සාධාරණය ඉටුවනතෙක් රජය මගින් ආරක්ෂාව සැපයිය යුතු බවට ද කමිටුව නිර්දේශ කරයි.", "URL": "https://lankatruth.com/si/?p=54579", "Category": "පුවත්", "Parent URL": null}