{"Source": "Lankatruth", "Timestamp": "June 4, 2022", "Headline": "සිපෙට්කෝ මගින් ප්‍රමාණවත් තරම් ඉන්ධන ලැබෙන්නේ නැහැ – ඉන්ධන ටැංකි රථ හිමියෝ කියති", "News Content": "ලංකා ඛනිජ තෙල් සංස්ථාව මගින් බවුසර් රථ සඳහා ප්‍රමාණවත් තරම් ඉන්ධන නිකුත් නොකරන බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්තද සිල්වා පවසයි. “වෙනදට අපි සාමාන්‍යයෙන් ටැංකි රථ 250ක් 300ක් වගේ සංඛ්‍යාවක් සේවයට වාර්තා කරනවා. පසුගිය දිනවල ටැංකි රථ 100ක් 150ක් වගේ තමයි ධාවනයට එන්නේ. ඒ සෑම ටැංකි රථයකටම ඇනවුම් ලැබෙන්නේ නැති තත්වයක් තියෙන නිසා.” යැයි ඔහු ඒ සම්බන්ධයෙන් අදහස් දක්වමින් පවසයි.", "URL": "https://lankatruth.com/si/?p=135152", "Category": "පුවත්", "Parent URL": null}