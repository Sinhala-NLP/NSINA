{"Source": "Lankatruth", "Timestamp": "December 21, 2017", "Headline": "“ටෙලිවිෂන් වෘත්තිකයින්ගේ ජාතික සංගමය” පිහිටුවයි", "News Content": "ශ්‍රී ලාංකේය වත්මන් ටෙලිවිෂන් කර්මාන්තයේ නියැලෙන වෘත්තිකයින් මුහුණ පා සිටින අර්බුදකාරී තත්වයට පිළියම් යෙදීමට සහ ඒ හේතුව නිසාම සිදුවෙමින් පවතින අයහපත් බලපෑම් නිසා සිදුවන සමාජයීය සහ සංස්කෘතික සෝදාපාළුව පිටු දැකීමේ අවශ්‍යතාවය මත වෘත්තීය ටෙලි ශීල්පීන් අලුතින් සංගමයක් පිහිටුවාගෙන තිබේ. මේ දක්වා දේශපාලනය හා විවිධ අවශ්‍යතා මත එක්වූ ශිල්පීය එකමුතුවෙහිපරමාර්ථ පුද්ගලික මට්ටමෙන් තිබීමත් ඒ තුළින් වෘත්තීය මට්ටම ඉහළ දැමීමට කාර්යන් කිසිවක් ඉටු නොවීමත් පදනම් කරගෙන නව සංගමය එබඳු කිසිදු පක්ෂපාතීත්වයකින් තොරව සැබෑ වෘත්තීය අරමුණින් පිහිටවූ බවත් එහි සංවිධායකයෝ පවසති. පරමාර්ථ සහ අරමුණු 07ක් පදනම් කරගෙන වෙලිවිෂන් ක්ෂේත්‍රයේ සියලුම වෘත්තීය අංශවල දායකත්වයෙන්, 2017 දෙසැම්බර් මස 15 වැනි දින, ජනමාධ්‍ය අමාත්‍යාංශයේදී “ටෙලිවිෂන් වෘත්තිකයින්ගේ ජාතික සංගමය” පිහිටුවා ඇත. මෙහි සභාපතිනිය ලෙස – ප්‍රවීන රංගණ ශිල්පිනී දීපානි සිල්වා මෙනවිය සහ ලේකම් ලෙස කලා අධ්‍යක්ෂ උදේනි සුබෝධ කුමාර මහතා තේරී පත්ව තිබේ. සංගමයේ අරමුණු පහත පරිදිය.", "URL": "https://lankatruth.com/si/?p=45461", "Category": "පුවත්", "Parent URL": null}