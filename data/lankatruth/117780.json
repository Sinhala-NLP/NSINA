{"Source": "Lankatruth", "Timestamp": "June 7, 2021", "Headline": "ගම්පහ SSP කාර්යාලයේ 06කට කොරෝනා", "News Content": "ගම්පහ ජ්‍යෙෂ්ඨ පොලිස් අධිකාරී කාර්යාලයට අනුයුක්ත විමර්ශන ඒකකයකින් කොවිඩ් – 19 ආසාදිතයින් පොකුරක් නිර්මාණය වී ඇතැයිද එම විමර්ශන ඒකකයේ ස්ථානාධිපති ලෙස කටයුතු කළ ප්‍රධාන පොලිස් පරීක්ෂක සහ පොලිස් පරීක්ෂකවරයෙකු ඇතුළු පොලිස් නිලධාරීන් සහ නිලධාරිනියන් 06ක් ආසාදිතයින් බවට හඳුනාගෙන ඇතියිද ගම්පහ සෞඛ්‍ය වෛද්‍ය නිලධාරි කාර්යාලය සඳහන් කරයි. එම ආසාදිතයින් 06 දෙනා රෝහල්ගත කිරීමට පියවර ගෙන තිබේ. එම ආසාදිත පොලිස් නිලධාරීන් සහ නිලධාරීනියන්ගේ ආශ්‍රිතයන් ලෙස හඳුනාගත් පොලිස් නිලධාරීන් සහ නිලධාරිනියන් මෙන්ම ඔවුනගේ පවුලේ උදවිය ඇතුළු 50කට ආසන්න පිරිසක් නිරෝධායනට යොමු කර ඇත. එසේ නිරෝධායනයට යොමු කළ පිරිස අතර ගම්පහ පොලිස් නිල නිවාස 04ක පදිංචි පොලිස් නිලධාරීන් හා නිලධාරිනියන් ඇතුළු ඔවුනගේ පවුලේ උදවිය සිටින බව සෞඛ්‍ය අංශ පවසයි.", "URL": "https://lankatruth.com/si/?p=117780", "Category": "කොවිඩ් -19 (කොරෝනා ) පුවත්", "Parent URL": null}