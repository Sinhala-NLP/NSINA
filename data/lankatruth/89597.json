{"Source": "Lankatruth", "Timestamp": "February 8, 2020", "Headline": "වියත්මගෙන් පත් කර ජනපති ගෙදර යැවූ සුදර්මන් යලි සේවයට", "News Content": "ස්වාධීන රූපවාහිනියේ (ITN) පුවත් හා කාලීන සිදුවීම් අංශයේ ප්‍රධානී ලෙස පත් කර දින තුනකින් එනම් දෙසැම්බර් 31දා පත්වීම අහෝසි කළ සුදර්මන් රදලියගොඩ පසුගිය 06 වනදා නැවත සේවයේ පිහිටුවා තිබේ. නව ආණ්ඩුව බලයට පත්වීමෙන් අනතුරුව පසුගිය දෙසැම්බර් 27දා ස්වාධීන රූපවාහිනියේ (ITN) පුවත් හා කාලීන සිදුවීම් අංශයේ ප්‍රධානී ලෙස සුදර්මන් රදලියගොඩ මහතා වැඩ බාරගත් අතර ඊට එරෙහිව සමාජ මාධ්‍ය තුළින් සහ සමාජයේ බොහෝ පිරිස් වෙතින් විරෝධය එල්ලවිණි. ඒ හේතුවෙන් ජනාධිපති ලේකම් කාර්යාලයේ උපදෙස් පරිදි ඔහුව වහාම ක්‍රියාත්මක වන පරිදි එම තනතුරින් ඉවත් කළේය. ඊට එරෙහිව සුදර්මන් රදලියගොඩ විසින් කඩුවෙල කම්කරු විනිශ්චය සභාවේ ගොනුකළ නඩුවකට අනුව ස්වාධින රූපවාහිනි පාලනාධිකාරිය සහ සුධර්මන් රදලියාගොඩ අතර ඇති කරගත් සමතකරණයකට අදාළව නැවත සේවයෙහි පිහිටවන ලෙස තීන්දුව ලබා දී ඇත. දෙපාර්ශවයේ එකඟතාවය මත වූ සමතකරනයට අදාළව සුධර්මන් රදලියගොඩට වැඩ තහනම් කළ දින සිට සේවය අවසන් කළ දින දක්වා නොගෙවූ වැඩුප් ගෙවිමටද තීරණය කර තිබේ.", "URL": "https://lankatruth.com/si/?p=89597", "Category": "පුවත්", "Parent URL": null}