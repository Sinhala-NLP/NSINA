{"Source": "Lankatruth", "Timestamp": "November 14, 2019", "Headline": "මැතිවරණ නීති කඩකළ 83ක් අත්අඩංගුවට", "News Content": "මැතිවරණ නීතිය උල්ලංඝනය කළ පුද්ගලයන් 83 දෙනෙකු අද(14) පෙරවරුව වනවිට අත්අඩංගුවට ගෙන ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර මහතා සඳහන් කරයි. ජනාධිපතිවරණ රාජකාරි සම්බන්ධව දැනුවත් කිරීම සඳහා පැවති මාධ්‍ය හමුවක් අමතමින් ඒ මහතා මේ බව සඳහන් කළේය. මීට අමතරව ජනාධිපතිවරණයට අදාලව පැමිණිලි 105ක් ලැබී ඇති බවත්, ඊට අමතරව මැතිවරණ නීතිය උල්ලංඝනයකිරීම් 111ක් සම්බන්ධ තොරතුරු වාර්තාවී ඇති බවත් ඒ මහතා පවසා සිටියේය. හෙට උදෑසන වනවිට මැතිවරණයට අදාලව සිදුකෙරෙන විශේෂ රාජකාරි ආරම්භ කෙරෙන බවත් නිලධාරීන් අවම ප්‍රදේශවලට වෙනත් ප්‍රදේශවලින් පොලිස් නිළධාරීන් අනියුක්ත කරඇති බවත් පොලිස් මාධ්‍ය ප්‍රකාශකවරයා සඳහන් කළේය. එම නිළධාරීන් ද මේ වනවිට අදාල ස්ථාන වෙත පිටව ගොස් ඇතැයි රුවන් ගුණසේකර මහතා පැවසීය.", "URL": "https://lankatruth.com/si/?p=85700", "Category": "පුවත්", "Parent URL": null}