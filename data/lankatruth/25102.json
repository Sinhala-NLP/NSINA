{"Source": "Lankatruth", "Timestamp": "November 8, 2016", "Headline": "දකුණු පළාත් නව ජවිපෙ මන්ත්‍රී ලාල් ප්‍රේමනාත්", "News Content": "දකුණු පළාත් සභාවේ ජවිපෙ මන්ත්‍රීවරයෙකු ලෙස මාතර දිස්ත්‍රික්කය නියෝජනය කරමින් ලාල් ප්‍රේමනාත් මහතා දකුණු පළාත් ආණ්ඩුකාර හේමකුමාර නානයක්කාර මහතා ඉදිරියේ දිවුරුම් දී ඇත. ඒ අනුව ලාල් ප්‍රේමනාත් මහතා අද (08) පැවති දකුණු පළාත් සභා රැස්වීමට සහභාගී වී ඇත. දකුණු පළාත් සභාව නියෝජනය කළ ජවිපෙ මධ්‍යම කමිටු සාමාජික ජිනදාස කිතුලෙගොඩ මහතා පක්ෂයේ අවශ්‍යතාවයක් මත මන්ත්‍රී දූරයෙන් ඉල්ලා අස්වීම හේතුකොටගෙන ඇතිවූ පුරප්පාඩුව සඳහා ලාල් ප්‍රේමනාත් මහතා පත් කොට ඇති බව වාර්තා වේ.", "URL": "https://lankatruth.com/si/?p=25102", "Category": "පුවත්", "Parent URL": null}