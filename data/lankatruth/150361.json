{"Source": "Lankatruth", "Timestamp": "August 16, 2023", "Headline": "රනිල්, සජිත් එකතු විය යුතුයි – රෝහිණී කවිරත්න", "News Content": "රනිල් සහ සජිත් එක්ව මේ මොහොතේ ගමනක් යා යුතු යැයි පාක්ෂිකයන් යෝජනා ඉදිරිපත් කරන බව සමගි ජන බලවේගයේ මාතලේ දිස්ත්‍රික් පාර්ලිමේන්තු මන්ත්‍රිනී රෝහිණී කවිරත්න මාධ්‍ය හමුවේ පවසා තිබේ. රටේ අනාගතය හා ජනතාව වෙනුවෙන් රනිල් සහ සජිත් එකට එකතු වී ගමනක් යා යුතු බවත් එය රටේ අනාගතය වෙනුවෙන් සිදුවිය යුතු ජාතික අවශ්‍යතාවයක් බවද මන්ත්‍රීවරිය අවධාරණය කරයි. එක්සත් ජාතික පක්ෂය සහ සමගි ජන බලවේගය සේම මේ අවස්ථාවේදී සියලු පක්ෂ පොදු වැඩපිළිවෙළකට එකතු වී රට ඉදිරියට ගෙන යන වැඩපිළිවෙළක් ඉදිරිපත් කිරීම වැදගත් බවද ජාති, ආගම් හා පක්ෂ වශයෙන් බෙදී නොසිට වසර 25ක් සඳහා හෝ රට ඉදිරියට ගෙන යාමේ ජාතික සැලසුමක් රටට අවශ්‍ය කරන්නේ යැයිද සමගි ජන බලවේගයේ මාතලේ දිස්ත්‍රික් පාර්ලිමේන්තු මන්ත්‍රිනී රෝහිණී කවිරත්න අවධාරණය කරයි.", "URL": "https://lankatruth.com/si/?p=150361", "Category": "පුවත්", "Parent URL": null}