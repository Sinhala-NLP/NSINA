{"Source": "Lankatruth", "Timestamp": "October 23, 2020", "Headline": "රාජපක්ෂ සහෝදරවරු දෙදෙනාගේ ඉදිරි වසරේ වැය කෝටි 50,000ක්", "News Content": "ලබන 2021 වර්ෂය වෙනුවෙන් ආණ්ඩුව ඉදිරිපත් කර තිබෙන ඇය-වැය මුදල් වෙන් කිරීම අනුව ආරක්ෂක අමාත්‍යාංශය සහ එම රාජ්‍ය අමාත්‍යාංශය වෙනුවෙන් රුපියල් කෝටි 50,762ක් වෙන් කරගෙන ඇත. ආරක්ෂක ඇමතිවරයා ලෙස ගෝඨාභය රාජපක්ෂ ජනාධිපතිවරයා විසින් රුපියල් කෝටි 35,516ක් වෙන් කරගෙන තිබේ. ඔහුගේ වැඩිමහල් සොහොයුරු, චමල් රාජපක්ෂ අමාත්‍යවරයාගේ අභ්‍යන්තර ආරක්ෂක, ස්වදේශ කටයුතු හා ආපදා කළමනාකරණ රාජ්‍ය අමාත්‍යාංශයට රුපියල් කෝටි 15.246ක් වෙන් කර ඇත. මේ අනුව රුපියල් කෝටි 51,000කට ආසන්න මෙම මුදල් වෙන් කිරීමට අමතරව ජනාධිපතිවරයා සඳහා මුදල් වෙන් කිරීම මෙන්ම චමල් රාජපක්ෂ අමාත්‍යවරයාගේ වාර්මාර්ග අමාත්‍යාංශයට වෙනමම මුදල් වෙන් කර ඇත. ජනාධිපතිවරයා වෙනුවෙන් ලබන වර්ෂව සඳහා රුපියල් කෝටි 1,115ක්ද චමල් රාජපක්ෂ අමාත්‍ය ධුරය දරන වාරිමාර්ග අමාත්‍යාංශය සඳහා රුපියල් කෝටි 2,409ක්ද වෙන් කර ඇත. ඉන්ද්‍රසිරි ජයසුන්දර – ලංකා සතිඅන්ත ජාතික පුවත්පත", "URL": "https://lankatruth.com/si/?p=98326", "Category": "ආර්ථික පුවත්", "Parent URL": null}