{"Source": "Lankatruth", "Timestamp": "May 18, 2021", "Headline": "ආක්ටික් කලාපයේදී රුසියාව නේටෝව සමග ගැටුමක !", "News Content": "“Sputinik-v එන්නත සරලයි! ශක්තිමත් රුසියන් AK-47 මැෂින් තුවක්කුවටත් වඩා කාර්යක්‍ෂමයි’ රුසියානු ජනාධිපති පුටින් බටහිර මාධ්‍ය අමතමින් මෙසේ පැවසුවේ රුසියානු එන්නත සම්බන්ධයෙන් ඔස්ත්‍රියානු වසංගත රෝග විශේෂඥකයෙකු වන Florian Thalhammer විසින් සිදුකරන ලද ප්‍රකාශයක් උපුටා දක්වමිනි. රුසියාව විසින් නිෂ්පාදනය කල sputinik-v එන්නත මගින් ලොව පුරා තම අධිපත්‍යය කිසිදු වෙඩිල්ලක් පත්තු නොකර පතුරුවා ලීමට මේ වන විට පුටීන්ගේ පාලනය සමත්ව ඇත. එම නිසාම රුසියාවට එරෙහිව ඇමරිකාව හා එහි බටහිර යුධ පෙරමුණ වන නේටෝව බයිඩන් බලයට පත්වූ දා සිට තම ආක්‍රමණික ක්‍රියා කාරකම් නැවතත් ත්‍රීව කරමින් සිටිති. එහි නවතම ගැටුම සිදුවෙමින් පවතින අළුත්ම යුධ පෙරමුණ වනුයේ රුසියානු උතුරු මුහුදේ ආර්ක්ටික් ප්‍රදේශ ආශ්‍රීතවය. ආක්ටික් ප්‍රදේශය ලොව පුරා ප්‍රසිද්ධව ඇත්තේ තෙල්, ගෑස් හා මිනිරන් වලින් ග්‍රහණ ප්‍රදේශයක් ලෙසයි. මේ වනවිට පෘථිවිය අවට සිදුවන උෂ්ණත්වය ඉහල යාම තුල මෙම ප්‍රදේශ ඉතා වේගයෙන් මිනිස් වර්ගයාගේ ග්‍රහණයට ලක්වෙමින් පවතින බවත් ඒවා අනාගතයේදී දරුණු මිලිටරි ගැටුම් දක්වා වර්ධනය විය හැකි බවට පරිසරවේදින්ද අනතරු හඟවා සිටිති. එම නිසාම නේටෝ සංවිධානය මෙම ප්‍රදේශවල ඇති තම සාමාජික ස්කන්ඩිනේරියානු රටවල් හරහා එම ප්‍රදේශ අවට මිලිටරි අභ්‍යාස පවත්වනුයේ රුසියාව කුලප්පු කරමිනි. එමනිසාම රුසියාවද තම හමුදා ශක්තිය මෙම ප්‍රදේශ වල ඉහල නංවා ඇත. ඒ අතරම නේටෝ සාමාජික රටවල නායකයින් රුසියානු හමුදා ආර්ක්ටික් ප්‍රදේශවල රැඳවීම දිගින් දිගටම විවේචනය කරනු ලබති. මෙම විවේචන ප්‍රතික්‍ෂේප කරන රුසියානු විදේශ අමාත්‍ය Sergueï Lavrov පවසනුයේ ” ආක්ටික් ප්‍රදේශවල රුසියානු හමුදා වර්ධනය කිරීම සම්බන්ධයෙන් නේටෝවේ සාමාජිකයින් සිදු කරන විවේචන වල කිසිදු තාර්කික බවක් නෑ. ඔවුන් ඉතා හොඳින් දන්නවා මෙම ප්‍රදේශ ඉතා ඈත අතීතයේ සිටම රුසියානු භූමියට අයත් අපේ බිම් හා අපගේ මුහුදු දේශ සීමා වලට අයත් ප්‍රදේශ බව. අප මෙම ප්‍රදේශ වල සිදුකරන ආරක්ෂක ක්‍රියා මාර්ග නිත්‍යානුකුල හා ජාත්‍යන්තර නීති වලට අනුකූලව සිදු කරනවා” ලෙසයි. බයිඩන් බලයට පත්වූ දා සිට ඇමරිකාව තම මිත්‍ර රටක් වන නොර්වේ සමග එක්වී ආක්ටික් ප්‍රදේශවල තම යුධ යානා විශාල වශයෙන් ගාල් කරමින් සිටින බව බටහිර මාධ්‍යද වාර්තා කර සිටිති. මාර්තු මාසයේ සිට රුසියාවද එයට පිළිතුරු ලෙස තම යුධ නැව්, මිසයිල පද්ධති, යුධ ගුවන් හා සබ්මැරීන ශක්තිය කලාපය තුල වැඩිකර ඇති අතර හා ඇතැම් අවස්ථාවලදී නේටෝවේ ද්‍රෝන යානා වලට පහර දී බිම දමාද ඇත. ස්වාධීන නිරීක්ෂකයින් පවසනුයේ ඇමරිකාව හා සෝවියට් දේශය අතර 1945 සිටම ආක්ටික් ප්‍රදේශය සම්බන්ධයෙන් ගැටුම් පැවති නමුත් පසුගිය වසර 50ක පමණ කාලයකින් පසුව මෙම ගැටුම් නැවත උත්සන්න වී ඇත්තේ ප්‍රථම වතාවට බවයි. කෙසේවෙතත් ආක්ටික් රටවල් වල වාර්ෂික හමුව( arctic council) අයිස්ලන්තයේ Reykjavik හිදී හෙට සිට ආරම්හ වනු ඇත. එහිදී ආක්ටික් ප්‍රදේශයේ ස්වභාවික සම්පත්, එහි උපක්‍රමික පිහිටීම, නාවික ගමනාගමනය වැනි කේෂ්ත්‍ර සම්බන්ධයෙන් හා ඇතිවී ඇති ගැටුම් සමනය කරගැනීමට හා කලාපය තුල සාමය පවත්වා ගැනීමටද සාකච්ඡා පැවැත්වෙනු ඇත. එසේම එහි එහිදී පුටින් හා බයිඩන් අතර මෙම වසරේ ජුනි මාසයේදී හමුවක් සංවිධානය කිරීම සඳහාද දෙරට විදේශ අමාත්‍යවරුන් අතර මුලික සාකච්චා පවත්වනු ඇති බවටද විදේශ මාධ්‍ය වාර්තා කර සිටි.", "URL": "https://lankatruth.com/si/?p=116509", "Category": "විදෙස් පුවත්", "Parent URL": null}