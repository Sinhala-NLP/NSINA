{"Source": "Lankatruth", "Timestamp": "July 28, 2019", "Headline": "අගමැතිවරයා ලබන 06 වනදා විශේෂ පාර්ලිමේන්තුව කාරක සභාව හමුවට කැරඳවයි", "News Content": "පාස්කු ඉරුදින ත්‍රස්ත ප්‍රහාරය පිළිබඳ සොයා බලන පාර්ලිමේන්තු විශේෂ කාරක සභාව හමුවේ අග්‍රාමාත්‍ය රනිල් වික්‍රමසිංහ මහතාගෙන් එළැඹෙන අගෝස්තු 06 වැනිදා සාක්ෂි විමසීම සිදු කිරීමට නියමිත බව වාර්තා වේ. එදිනට ආරක්ෂක රාජ්‍ය අමාත්‍ය රුවන් විජේවර්ධන, කැබිනට් අමාත්‍යවරුන් වන සාගල රත්නායක හා රංජිත් මද්දුමබණ්ඩාර යන මහත්වරුන්ගෙන්ද සාක්ෂි විමසීමට නිමිත බව වාර්තා වේ. පාස්කු ඉරුදින ත්‍රස්ත ප්‍රහාරය පිළිබඳ සොයා බලන පාර්ලිමේන්තු විශේෂ කාරක සභාව මේ වනවිට පාර්ශ්ව රැසකින් සාක්ෂි විමසීම සිදුකර තිබෙන අතර එහි අවසන් වාර්තාව ලබන මස අවසානයට පෙර ඉදිරිපත් කිරීමට නියමිතය.", "URL": "https://lankatruth.com/si/?p=78295", "Category": "පුවත්", "Parent URL": null}