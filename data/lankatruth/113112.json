{"Source": "Lankatruth", "Timestamp": "March 18, 2021", "Headline": "පරිසරය සුරැකීම වෙනුවෙන් හඬනගන අයව අපි ආරක්ෂා කරනවා… SYU", "News Content": "පරිසරය ආරක්ෂා කරගැනීම වෙනුවෙන් හඬනගන අයව ආරක්ෂා කර ගැනීමට, ඔවුන්ට රැකවරණය ලබාදීමට ඔවුන් සමග එක්ව හඬ නඟන බව සමාජවාදී තරුණ සංගමය අවධාරණය කරයි. ඔවුන් මේ බව පැවසූවේ ඊයේ (17) ශ්‍රී ලංකා මානව හිමිකම් කොමිෂන් සභාව වෙත පැමිණිල්ලක් ඉදිරිපත් කළ අවස්ථාවේදීය. එහිදී ඔවුන් නිහඩ විරෝධතාවයකද නිරතවූහ. ඔවුන් ඉදිරිපත් කළ පැමිණිල්ලෙන් සඳහන් වූයේ සිංහරාජ රක්ෂිතයේ සිදුවන වන විනාශය පිළිබඳව හෙළි කළ තරුණියගේ මානව හිමිකම් කඩ කරමින් පොලිසිය හා අමාත්‍යාංශ නිලධාරීන් මැදිහත්ව සිදුකරණ ප්‍රශ්න කිරීම් සම්බන්ධයෙනි. කාන්තාවකගෙන් ප්‍රශ්න කිරීමකදී කාන්තා නිලධාරීනියන් සම්බන්ධ කර ගත යුතු නමුත් මෙහිදී එවැනිනක් සිදුව නැති බවත් මෙම හෙළිදරව්ව සිදු කළ තරුණිය පීඩනයට ලක්කරමින් සිටින බවත් ඔවුන් වැඩිදුරටත් පැමිණිලි කරමින් සඳහන් කර ඇත. මෙම අවස්ථාවට සමාජවාදී තරුණ සංගමයේ ජාතික සංවිධායක එරංග ගුණසේකර, එහි ජත්‍යන්තර කටයුතු පිළිබඳ ලේකම් අංජන සම්පත් අමරසිංහ ඇතුළු පිරිසක් එක්වී සිටියහ.", "URL": "https://lankatruth.com/si/?p=113112", "Category": "පුවත්", "Parent URL": null}