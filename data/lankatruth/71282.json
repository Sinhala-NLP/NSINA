{"Source": "Lankatruth", "Timestamp": "March 31, 2019", "Headline": "ප්‍රති ත්‍රස්ත පනතට එරෙහිව ජාතික වෘත්තීය සමිති මධ්‍යස්ථානයෙන් රථ පෙළපාලියක්", "News Content": "සිවිල් සංවිධාන, ගොවි සමිති, ශිෂ්‍ය සංගම්, වෘත්තීය සමිති මර්දනයට ගෙනා ප‍්‍රතිත‍්‍රස්ත පනත හකුලාගැනීමට ආණ්ඩුවට බල කරමින පවත්වන විරෝධතා රථ පෙළපාලියක් හෙට (01) පෙ.ව. 10.00ට කොළඹ කොටුවෙන් ආරම්භ වීමට නියමිත බව ජාතික වෘත්තීය සමිති මධ්‍යස්ථානය සඳහන් කරයි. මේ සම්බන්ධයෙන් අදහස් දක්වය ජාතික වෘත්තීය සමිති මධ්‍යස්ථානයේ ජාතික සංවිධායක වසන්ත සමරසිංහ මහතා සඳහන් කරන්නේ ආණ්ඩුව මෙම ප්‍රතිත්‍රස්ත පනත රටේ සිවිල් සමාජ ක්‍රියාකාරින්, ශිෂ්‍ය සංගම්, වෘත්තීය සමිති ඇතුළු සමස්ථ ක්‍රියාකාරින් මර්ධනයට මානව ක්‍රියාකාරකම් අඩපන කිරීමට ගෙන එන ලද පනතක් බවයි. මෙම පනත පරාජය කිරීම සඳහා අවශ්‍යකරන දැවැන්ත විරෝධතා ක්‍රියාමාර්ග දියත් කරමින් තිබෙන බවත් මේ පනතට සහයෝගය නොදෙන්නැයි ජාතික වෘත්තීය සමිති මධ්‍යස්ථානය විසින් පාර්ලිමේන්තුවේ සියලු පක්ෂවලින් ඉල්ලා තිබෙන බවත් වසන්ත සමරසිංහ මහතා අවධාරණය කරයි.", "URL": "https://lankatruth.com/si/?p=71282", "Category": "පුවත්", "Parent URL": null}