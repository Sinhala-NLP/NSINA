{"Source": "Lankatruth", "Timestamp": "October 25, 2021", "Headline": "කුලියාපිටියෙන් කොරෝනා පොකුරක්", "News Content": "කුලියාපිටිය සෞඛ්‍ය වෛද්‍ය කාර්යාලය බලප්‍රදේශයේ කොවිඩ් පොකුරක් නිර්මාණය වී ඇතැයි වාර්තා වේ. ඒ බව අනාවරණය වී ඇත්තේ කුලියාපිටිය සෞඛ්‍ය වෛද්‍ය කාර්යාලය මගින් කොරෝනා ආශ‍්‍රිත පුද්ගලයන් 73 වෙනුවෙන් සිදුකළ ඇන්ටිජන් පරීක්ෂණයකිණ් ලද වාර්තා අනුවය. ඒ අනුව එහි පුද්ගලයින් 43 දෙනකුට කොරෝනා ආසාධිත වී ඇති බවට තහවුරුකරගෙන ඇත. ඉන් බහුතර පිරිසක් කුලියාපිටිය එලතලව ප‍්‍රදේශයේ පදිංචිකරුවන් බවත් මේ දිනවල එලතලව ප‍්‍රදේශයේ යම් අවධානමක් පවතින බවත් එම කාර්යාලයීය පවසයි. ඉකුත් දින කිහිපයේදීම ඇඹව හා එලතලව ආදී ප‍්‍රදේශයන්හි ආශ‍්‍රිතයන් වෙනුවෙන් සිදුකළ ඇන්ටිජන් පරික්‍ෂාවන් අතුරින් හඳුනාගත් ආසාධිතයන්ගෙන් 72%ක් පමණ එන්නත් මාත‍්‍රා දෙකම ලබාගත් අය බවට හඳුනාගෙන ඇති බවද සඳහන් කරන එම කාර්යාලය ජනතාවගෙන් ඉල්ලා සිටින්නේ එන්නත් කරනයට ලක්වූවන් පවා සෞඛ්‍ය අංශ මගින් ලබාදී ඇති මාර්ගෝපදේශ නිසි පරිදි ආරක්‍ෂා කර නොගතහොත් ඉදිරියේ ප‍්‍රථිපල භයානක වියහැකි බවය.", "URL": "https://lankatruth.com/si/?p=125044", "Category": "කොවිඩ් -19 (කොරෝනා ) පුවත්", "Parent URL": null}