{"Source": "Lankatruth", "Timestamp": "April 5, 2018", "Headline": "47 වැනි අප්‍රේල් විරු සමරුව අදයි", "News Content": "ජනතා විමුක්ති පෙරමුණ සංවිධානය කරන 47 වැනි අප්‍රේල් විරු සමරුව නිමිත්තෙන් අද (05) ප්‍රධාන නගර තුනකදී ප්‍රධාන සැමරුම් තුනක් සංවිධානය කර තිබේ. ඒ අනුව අද සවස 3ට තංගල්ල නගර ශාලාවේදී ජවිපෙ නායක අනුර දිසානායක මහතාගේ ප්‍රධානත්වයෙනුත්, කුරුණෑගල මහ නගර සභා එළිමහන් රංග පීඨයේදී ජවිපෙ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙනුත් බදුල්ල තැපැල් ශ්‍රවණාගාරයේදී පක්ෂ ප්‍රචාරක ලේකම් විජිත හේරත් මහතාගේ ප්‍රධානත්වයෙන් සමරු වැඩසටහන් පැවැත්වේ. සමරු දේශනවලින් අනතුරුව සමාජවාදී කලා සංගමයේ මැදිහත්වීමෙන් විරු සැමරුම් ගි ප්‍රසංගයක් පැවැත්වීමටද කටයුතු සංවිධානය කර ඇත.", "URL": "https://lankatruth.com/si/?p=50165", "Category": "පුවත්", "Parent URL": null}