{"Source": "Lankatruth", "Timestamp": "August 20, 2022", "Headline": "සලාක ක්‍රමයට තෙල් ලැබෙනකොට අර්බුදය ඉවරයි කියලා හිතනවානම් ඒක ලොකු මුලාවක් – කෞෂල්‍යා ආරියර්තන", "News Content": "සලාක ක්‍රමයට තෙල් ලැබෙනකොට අර්බුදය ඉවරයි කියලා හිතනවානම් ඒක ලොකු මුලාවක් යැයි ජාතික ජන බලවේගයේ ජාතික විධායක සභික කෞෂල්‍යා ආරියරත්න අවධාරණය කරයි. ඇය මේ බව පැවසූවේ පාර්ලිමේන්තුව විසුරුවන ලෙසත් නව ජනවරමකට ඉඩදෙන ලෙසත් ආණ්ඩුවට බල කරමින් අරගලයේ ජන බලය නමින් ජාතික ජන බලවේගය මේ වනවිට නුගේගොඩ ආනන්ද සමරකෝන් එළිමහන් රංගභූමියේදී ආරම්භ කර ඇති විරෝධතා ජන රැලියට අමතමිණි. “තෙල් පෝලිම ටිකක් දකින්න නැහැ. ගෑස් නැවකුත් ආවා ලඟදි. සලාක ක්‍රමයට තෙලුත් දෙනවා. කිරිපිටිත් රුපියල් 1000 පැනලා තියෙනවා. හරි එහෙනම් දැන් අර්බුදය ඉවරයි. අපිට සතුටින් වෙනද වගේ ඉන්න පුළුවන් කියලා හිතනවානම් මම හිතන්නේ ඔබ හැමෝම ඉන්නේ මුලාවක. ඒක අමුතුවෙන් කියන්න දෙයක් නැහැ. මම ලංකාව හඳුන්වන්න කැමතියි අත්තිවාරම කැඩිච්ච ගෙයක් හැටියට. නිදහසෙන් පස්සේ පත්වෙච්ච හැම පාලකයාම මේ අත්තිවාරම ටිකෙන් ටික බිඳවැට්ටුවා. දැන් ඒ අත්තිවාරම පුපුරලා තියෙන්නේ. ඒ නිසා කොයිතරම් ගෙදර ලස්සන තීන්ත ගෑවත් වහල සෙවිලිකළත් වැඩක් වෙන්නේ නැහැ. ගේ කඩාගෙන වැටෙන්න නියමිතයි. කොහෙන් හරි එදාවේලට සල්ලි ටිකක් හොයාගෙන තෙල් ටිකක් ගෑස් ටිකක් දුන්නට ඒක හරියට අර අත්තිවාරම කැඩිච්ච ගෙදර වහල පිළිසකර කරනවා වගේ. රනිල් රාජපක්ෂ අද කරමින් ඉන්නේ ගෙදරට තාවකාලික පැලැස්තර ටිකක් දමමින් ජනතාවට කියනවා දැන්නේ තෙමෙන්නේ නැහැ කියලා. හැබැයි මතක තියාගන්න මේ අත්තිවාරම් කැඩිච්ච නිවස කාඩා වැටෙන්න නියමිතයි.” යැයි ඇය වැඩිදුරටත් පැවසීය.", "URL": "https://lankatruth.com/si/?p=138290", "Category": "පුවත්", "Parent URL": null}