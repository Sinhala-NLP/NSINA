{"Source": "Lankatruth", "Timestamp": "March 4, 2022", "Headline": "ෂේන් වෝන් ජීවන ඉනිම නිමාකරයි", "News Content": "ලොව සුපිරි පා දඟ පන්දු යවන ක්‍රීඩක ඕස්ට්‍රේලියාවේ ෂේන් වෝන් හදිසි හෘදයා බාධයකින් අද (04) පස්වරුවේ අභාවප්‍රාප්ත වූ බව විදේශ මාධ්‍ය වාර්තා කරයි. වෝර්න් මිය යන විට 52 වැනි වියේ පසු වූ අතර ඔහු ලොව බිහි වූ ක්‍රිකට් විශිෂ්ටයකු මෙන්ම ක්‍රිකට් පුරාවෘත්තයක් ලෙසද සැලකේ. ඔහු තායිලන්තයේ කෝහ් සමුයි දි සෙනසුරාදා අලුයම් කාලයේ දී මරණයට පත්ව ඇති බව ෂේන් වෝර්න්ගේ කළමනාකාරීත්වය නිකුත් කළ නිවේදනයක දැක්විණි. වෛද්‍ය කණ්ඩායම උපරිම උත්සාහ ගත්තද ඔහු ගේ දිවි ගලවා ගැනීමට නොහැකි වූ බව කළමනාකාරීත්වය නිකුත් කළ නිවේදනයේ දැක්විණි. වසර 15ක සිය ජාත්‍යන්තර ක්‍රිකට් දිවියේ දී ටෙස්ට් කඩුළු 708 ක් දවාගැනීමට ෂේන් වෝර්න් සමත් වූහ. ඔහු 1999 වසරේ ලෝක කුසලානය දිනූ ඔස්ට්‍රේලියානු කණ්ඩායමේ සාමාජිකයෙකි. එමෙන්ම ඔහු 1993 වසරේ සිට 2003 වසර දක්වා අළු බඳුන ශූරතාව දිනූ ඔස්ට්‍රේලියානු කණ්ඩායම් පහක සාමාජිකයෙකි. වෝන් වර්ෂ 1992 සිට 2007 දක්වා ටෙස්ට් පිටියේ දස්කම් දැක්වූ වෙකි.", "URL": "https://lankatruth.com/si/?p=129582", "Category": "ක්‍රීඩා පුවත්", "Parent URL": null}