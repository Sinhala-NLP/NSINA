{"Source": "Lankatruth", "Timestamp": "April 10, 2019", "Headline": "නේචර් සීක්‍රට් නඩුවෙන් සේවකයන්ට ජය", "News Content": "නේචර් සීක්‍රට් ක්‍රියේෂන්ස් ලිමිටඩ් (නේචර් සීක්‍රට්) ආයතනයේ 2013 වසරේ පැවති දැවැන්ත වැඩවර්ජනයක් හේතුවෙන් එහි සේවකයන් 70 දෙනෙකුගේ සේවය ඉවත් කරලන ලදී. එසේ සේවයෙන් ඉවත් කිරීමට එරෙහිව ආයතනය ඉදිරියේ උපවාසයේ යෙදී සිටි සේවක සේවිකාවන්ට එවකට පැවති මහින්ද රජපක්ෂ ආණ්ඩුවේ ඉහළම සහයෝගයද සහිතව පොලිසිය, කැරළි මර්දන හමුදාව පමණක් නොව හෙලිකොප්ටර්ද යොදා ගනිමින් කඳුළු ගෑස් ප්‍රහාර හා බැටන් ප්‍රහාර එල්ල කරන ලදී. රාජපක්ෂ ආණ්ඩුවේ සහයෝගයෙන් දියත් වූ දැවැන්ත මර්දනය හමුවේ උපවාස ක්‍රියාමාර්ග අතහැර සේවක සේවිකාවන් තමන්ට සිදුවූ අසාධාරණයට එරෙහිව නීතිමය පියවර ගත් අතර අසාධාරණ වැඩ තහනමට එරෙහිව සේවකයන් වෙනුවෙන් අන්තර් සමාගම් සේවක සංගමය විසින් පානදුර කම්කරු උසාවියේ නඩු පවරන ලදී. වසර කිහිපයක නඩු විභාගයකින් අනතුරුව තීන්දුව ප්‍රකාශයට පත් කරමින් අධිකරණය නියෝග කර තිබෙන්නේ සේවකයන්ට ලබාදුන් වැඩ තහනම අතිශය අසාධාරණ බැවින් සේවයන්ට වන්දි ගෙවන ලෙසය. මෙම නඩුවට සේවකයන් වෙනුවෙන් පෙනීසිට ඇත්තේ අන්තර් සමාගම් සේවන සංගමයේ ප්‍රධාන ලේකම් නීතීඥ ජානක අධිකාරී මහතාය.", "URL": "https://lankatruth.com/si/?p=72047", "Category": "පුවත්", "Parent URL": null}