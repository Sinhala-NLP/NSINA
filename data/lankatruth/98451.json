{"Source": "Lankatruth", "Timestamp": "October 25, 2020", "Headline": "කතානායක මහින්දත් අගමැති මහින්දගේ පාරේ යයි…", "News Content": "වත්මන් පාර්ලිමේන්තුවේ කතානායක මහින්ද යාපා අභයවර්ධන සිය කාර්ය මණ්ඩලයේ සියලූම තනතුරු සඳහා පවුලේ ළඟම ඥාතීන් පත්කර ඇතැයි වාර්තාවේ. සිය සහෝදරයා වන වසන්ත යාපා අභයවර්ධනට පුද්ගලික ලේකම් තනතුර, තවත් සහෝදරයකු වන සරත් යාපා අභයවර්ධනට මාධ්‍ය ලේකම් තනතුර ලබා දී ඇති අතර කථානායකවරයාගේ පුතා වන චමීර යාපා අභයවර්ධන සහ සහෝදරයකු වන ඉඳුනිල් යාපා අභයවර්ධනට සම්බන්ධීකරණ ලේකම් තනතුරු දෙකද වශයෙන් තනතුරු පිරිනමා ඇත. මහජන සම්බන්ධතා නිලධාරී තනතුර කතානායකවරයාගේ මස්සිනා වන ප්‍රේමානන්ද කොමසාරුට ලබා දීඇත. කථානායකවරයා තවත් ව්‍යාපෘති ලේකම්වරු පහක් බඳවා ගැනීම සඳහා විශේෂ කැබිනට් අනුමැතියක් ඉල්ලා කැබිනට් පත‍්‍රිකාවක් ද ඉදිරිපත් කර ඇති බව මාධ්‍යවාර්තා කර තිබේ. ඉන් එක තනතුරක් සඳහා දැනටමත් ජනක යාපා අභයවර්ධන සහෝදරයාගේ නම යෝජනා කර ඇත. ගෝඨාභය රාජපක්ෂ ජනාධිපතිවරයා ධුරයේ වැඩ භාර ගෙන කරන ලද රාජාසන කතාවේදී ආණ්ඩුවේ කිසිදු දේශපාලනඥයෙක් සිය පුද්ගලික කාර්ය මණ්ඩල සඳහා පවුලේ ඥාතීන් පත් කර නොගන්නැයි අවධාරණය කර සිටියේය. එහෙත් ආග්‍රාමාත්‍ය මහින්ද රාජපක්ෂ මහතා පසුගියදා සිය දෙවැනි පුත්‍රයා අගමැතිවරයාගෙ පුද්ගලික ලේකම්වරයා ලෙස පත්කරගත් අතර ඉන් අනතුරුව කතානායකවරයාද තමන්ගේ කාර්යමණ්ලයට මෙලෙස පවුලේ සමීපතමයින් පත්කර ගෙන තිබේ.", "URL": "https://lankatruth.com/si/?p=98451", "Category": "පුවත්", "Parent URL": null}