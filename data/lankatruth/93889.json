{"Source": "Lankatruth", "Timestamp": "June 7, 2020", "Headline": "පාර්ලිමේන්තුවට ගැලපෙන මන්ත්‍රීවරු ගිය පාර්ලිමේන්තුවේ සිටියේ අතලොස්සයි… සුදුස්සන් පත්කර එවන්න…", "News Content": "පාර්ලිමේන්තුවේ සිටිය යුත්තේ නීති සම්පාදනය, ප්‍රතිපත්ති සම්පාදනය, මූල්‍ය අධීක්ෂණය සහ ජනතා නියෝජනය සිදු කළහැකි මන්ත්‍රී වරු බවත් එවන් මන්ත්‍රීවරු පහුගිය පාර්ලිමේන්තුවේ සිටියේ අතලොස්සක් බවත් කෝප් කමිටුවේ හිටපු සභාපති ඩිව් ගුණසේකර මහතා සඳහන් කරයි. ඒ මහතා පවසන්නේ මෙවර පාර්ලිමේන්තුවට නියෝජිතයන් තෝරා පත්කරගැනීමේදී ජනතාව ඡන්ද දායකයන් ලෙස ඒ පිළිබඳව සැලකිලිමත් විය යුතු බවයි. පහුගිය පාර්ලිමේන්තුවේ සිටි මන්ත්‍රීවරු අතරින් එකඳු දිනයක් පාර්ලිමේන්තුවේ වචනයක්වත් කතා නොකළ මන්ත්‍රී වරු සිටින බවත් ජනතාවගෙන් වැඩිම මනාප ලබාගෙන දිස්ත්‍රික්කයේ අංක එකට තේරී පත්වූ මන්ත්‍රීවරුද එවැනි අය සිටින බවත් ඩිව් ගුණසේකර මහතා පෙන්වා දෙයි.", "URL": "https://lankatruth.com/si/?p=93889", "Category": "පුවත්", "Parent URL": null}