{"Source": "Lankatruth", "Timestamp": "March 21, 2020", "Headline": "ජවිපෙන් MOH කාර්යාල සඳහා විෂබීජ හරණය කිරිමේ රසායනික ද්‍රව්‍ය", "News Content": "රටේ මතුවී ඇති කොරෝනා වසන්ගත තත්වය පාලනය කිරීම සඳහා මැදිහත්වෙමින් ජනතා විමුක්ති පෙරමුණ සිය මන්ත්‍රී වැටුප් අරමුදල යොදාගෙන විවිධ ක්‍රියාමාර්ගවල නිරතව සිටිති. එහි තවත් අධියරක් ලෙස සෞඛ්‍ය ක්ෂේත‍්‍රයේ නිළධාරීන්ට හිගයක්ව පැවති විෂබීජ හරණයකිරීමට ගන්නා අත් සේදීමේ රසායනික ද්‍රව්‍ය වෛද්‍යවරුන්ගේ සහ කාර්යමණ්ඩලවල පරිහරණයට පිළියන්දල රොහලට, කැස්බෑව සෞඛ්‍ය වෛද්‍ය නිළධාරී කාර්යාලයට සහ බෝකුන්දර සෞඛ්‍ය වෛද්‍ය නිළධාරී කාර්යාලයට පරිත්‍යාග කිරීම පසුගියදා සිදුවිය. එම අවස්ථාවට ජනතා විමුක්ති පෙරමුණේ හිටපු පාර්ලිමේන්තු මන්ත්‍රී ලක්ෂ්මන් නිපුන ආරච්චි මහතා, කැස්බෑව ප්‍රාදේශීය සභාවේ ජවිපෙ මන්ත්‍රී වසන්තා මාලනී මහත්මිය ඇතුළු පිරිසක් එක්වී සිටියහ. පිලියන්දල රෝහලේ වෛද්‍ය වරු ඇතුළු කාර්යමණ්ඩල විසින් එම ද්‍රව්‍ය භාරගන්නා ලදී.", "URL": "https://lankatruth.com/si/?p=91394", "Category": "පුවත්", "Parent URL": null}