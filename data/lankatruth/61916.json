{"Source": "Lankatruth", "Timestamp": "October 26, 2018", "Headline": "ශ්‍රේෂ්ඨාධිකරණයට සහ අභියාචනාධිකරණයට නව විනිසුරුවරුන්", "News Content": "ශ්‍රේෂ්ඨාධිකරණයට සහ අභියාචනාධිකරණයට නව විනිසුරුවරුන් තිදෙනෙකු පත් කිරීමට ව්‍යවස්ථා සභාව ඊයේ (25) අනුමැති ලබාදී තිබේ. ඒ අනුව ශ්‍රේෂ්ඨාධිකරණ විනිසුරුවරුන් දෙදෙනකුත් අභියාචනාධිකරණයට එක් විනිසුරුවරයෙකුත් පත් කිරීමට එම අනුමැතිය හිමව ඇත. ඒ අනුව අභියාචනාධිකරණ විනිසුරුවන් වන ගාමිණී අමරසේකර සහ එස්. තුරෙයිරාජා යන මහත්වරුන් ශ්‍රේෂ්ඨාධිකරණ විනිසුරුවරුන් ලෙසත් මහාධිකරණ විනිසුරු ප්‍රියන්ත ප්‍රනාන්දු මහතා අභියාචනාධිකරණ විනිසුරුවරයෙකු ලෙසත් පත්කිරීමටද ව්‍යවස්ථා සභාව අනුමැතිය ලබාදී තිබේ. මේ සඳහා විනිසුරුවන් යෝජනා කරමින් ජනාධිපතිවරයා විසින් එවන ලද නාමායන් අතරින් ව්‍යවස්ථා මෙම අනුමැතිය ලබා දී ඇත.", "URL": "https://lankatruth.com/si/?p=61916", "Category": "පුවත්", "Parent URL": null}