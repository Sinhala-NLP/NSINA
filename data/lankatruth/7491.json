{"Source": "Lankatruth", "Timestamp": "June 13, 2013", "Headline": "වාස්ගේ පැටිකිරිය එළියට", "News Content": "කෝටිපති ව්‍යාපාරිකයකු වන මොහොමඩ් සියාම් මහතාගේ ඝාතනය සම්බන්ධයෙන් දැනට රහස් පොලිසිය විසින් අත්අඩංගුවට ගෙන රඳවා ගැනීමේ නියෝග මත රඳවා තබාගෙන ප්‍රශ්න කරගෙන යනු ලබන  DIG  වාස් ගුණවර්ධන ඇතුළු පොලිස් නිලධාරීන් තවත් අබිරහස් ඝාතන 08කට පමණ සම්බන්ධ වී ඇතැයි රහස් පොලිසියට සැක මතු වී තිබේ. ඒ සම්බන්ධයෙන් රහසිගත තොරතුරු ලැබෙමින් පවතින බවද පොලිසියේ උසස් නිලධාරියෙක් පැවැසීය. කෝටිපති ව්‍යාපාරිකයකු වන මොහොමඩ් සියාම් මහතාගේ ඝාතනය සම්බන්ධයෙන් දැනට රහස් පොලිසිය විසින් අත්අඩංගුවට ගෙන රඳවා ගැනීමේ නියෝග මත රඳවා තබාගෙන ප්‍රශ්න කරගෙන යනු ලබන DIG වාස් ගුණවර්ධන ඇතුළු පොලිස් නිලධාරීන් තවත් අබිරහස් ඝාතන 08කට පමණ සම්බන්ධ වී ඇතැයි රහස් පොලිසියට සැක මතු වී තිබේ. ඒ සම්බන්ධයෙන් රහසිගත තොරතුරු ලැබෙමින් පවතින බවද පොලිසියේ උසස් නිලධාරියෙක් පැවැසීය. මේ අතර කෝටිපති ව්‍යාපාරිකයා ඝාතනය කළ දිනයේ එම පොලිස් නිලධාරීන් සමඟ ගොස් ඇතැයි කියන නියෝජ්‍ය පොලිස්පතිවරයාගේ සමීපතම පුද්ගලයකු පිළිබඳවද තොරතුරු හෙළිවී ඇති බවත් ඔහු අත්අඩංගුවට ගැනීමට රහස් පොලිස් කණ්ඩායමක් පිටස්තර ප්‍රදේශයකට යවා ඇති බවත් වාර්තාවේ.  කොළඹ ප්‍රදේශයේ සමාජශාලා හිමියකුගේ ඥාතියකුට අයත් වෑන්රියක්ද මේ සඳහා පාවිච්චිකර ඇති බව පරීක්‍ෂණවලදී හෙළිවී ඇති බව පොලිසිය පවසයි.  එම ඝාතන සිද්ධියට අදාළව පෑලියගොඩදී රහස් පොලිසිය භාරයට ගන්නා ලද ගිනි අවි දෙකද අධිකරණයේ අවසරය මත රජයේ රසපරීක්‍ෂකවරයා වෙත යැවීමට රහස් පොලිසිය පියවර ගෙන තිබේ. සැකකටයුතු පොලිස් කණ්ඩායමේ නිලධාරියකු සිද්ධිය වූ දිනයේ විශේෂ රාජකාරියකට පිට පළාතකට ගොස් සිටි බව හැඟවීමට ව්‍යාජ ලෙස ලිඛිත සටහන් තබා ඇතැයි කියන තොරතුරක් පිළිබඳවද රහස් පොලිසිය පරීක්‍ෂණ පවත්වයි.  වාර්ගුණවර්ධනගේ බිරිඳ සහ පුතාගේ බැංකු ගිණුම්වල ඇති මුදල් දම්බන්ධයෙන්ද රන්මිනි තැන්න ප්‍රදේශයේ රජයේ ඉඩමක බලහත්කාරයෙන් ඉදිකරමින් පවතින සිවිසල් මන්ධිරයක් සම්බන්ධයෙන්ද මේ වනවිට පරීක්ෂණ පවත්වමින් තිබෙන බවත් වාර්තාවේ.  ලැබෙන ආරංචිමාර්ග අනුව බොහෝ විට ඔහු තවත් උසස් පොලිසිනිලධාරියෙකුද මෙම මිනීමැරුම්වලට හවුල්වී තිබේ. ඔහු සම්බන්ධයෙන්ද පරීක්ෂණයක් ආරම්භ කර ඇති බවත් පැවසේ. ලැබෙන ආරංචිමාර්ග අනුව බොහෝ විට ඔහු තවත් උසස් පොලිසිනිලධාරියෙකුද මෙම මිනීමැරුම්වලට හවුල්වී තිබේ. ඔහු සම්බන්ධයෙන්ද පරීක්ෂණයක් ආරම්භ කර ඇති බවත් පැවසේ.", "URL": "https://lankatruth.com/si/?p=7491", "Category": "පුවත්", "Parent URL": null}