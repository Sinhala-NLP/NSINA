{"Source": "Lankatruth", "Timestamp": "December 4, 2019", "Headline": "ඇමති මණ්ඩලයේ මුස්ලිම් නියෝජනයක් නොමැතිවීම දෙමළ ජනතාවගේ ජයග්‍රහණයක්", "News Content": "වත්මන් රාජපක්ෂ ආණ්ඩුවේ කිසිඳු මුස්ලිම් ඇමතිවරයෙකු හෝ නොමැතිවීම දෙමළ ජනතාව ලද ජයග්‍රහණයක් බව එල්ටීටීඊ සංවිධානයේ නැගෙනහිර සන්ද්ධ නායකව සිටි කරුණා අම්මාන් හෙවත් විනයාගමූර්ති මුරලිදරන් මහතා පවසයි. ඔහුගේ ඉදිරි දේශපාලන කටයුතු පිළිබඳව ජනතාව දැනුවත් කිරීමේ අවස්ථාවකට එක්වෙමින් ඔහු මේ බව පවසා ඇත. එහිදී වැඩිදුරටත් සඳහන් කර ඇති ඒ මහතා පවසා ඇත්තේ “මෙවර පත්කෙරුණු කැබිනට් මණ්ඩලයේ කිසිදු මුස්ලිම් නියෝජිතයෙක් නැහැ. එය දෙමළ ජනතාවට ලැබුණු ජයග්‍රහණයක්. වත්මන් ආණ්ඩුව ඉදිරි වසර 20ක කාලයක් පවතිනු ඇත. දෙමළ ජනතාවගේ ඉල්ලීම් ලබාදියයුතු බවට රාජපක්ෂ ආණ්ඩුව හොඳින් අවබෝද කරගෙන සිටිනවා” යනුවෙනි. එල්ටීටීඊ සංවිධානයේ නැගෙනහිර සන්ද්ධ නායකව සිටි කරුණා අම්මාන් හෙවත් විනයාගමූර්ති මුරලිදරන් මහතා පැවති ජනාධිපතිවරණයට පෙර එනම් පසුගිය නොවැම්බර් 09වන ඉදිරා පුවත්පතකට ප්‍රකාශ කර තිබුනේ ගෝඨාභය රාජපක්ෂ මහතාගේ ප්‍රතිපත්තිය තුළ තමන් දකින ආකර්ෂණීයම ප්‍රතිපත්තිය නම් උතුරට හා නැගෙනහිරට ඉඩම් සහ පොලිස් බලතල ලබාදීමට එකඟවීම බවයි. “අපිට මුලින්ම අවශ්‍ය වන්නේ ඉඩම් බලය ලබාගැනීමයි. ඊට සමගාමීව යම් පොලිස් බලතල ප්‍රමාණයක් උතුරු නැගෙනහිර පළාත්වලට අවශ්‍යයි. මොකද දෙමළ පොලිස් නිළධාරීන් එම ප්‍රදේශවලට පත් කළ යුතුයි. ඊළඟට දේශපාලන සිරකරුවන් 124ක් ඉන්නවා. ගෝඨාභයගේ ජයග්‍රහණයෙන් පසුව මේ පිරිස නිදහස් කරගත යුතුයි. මම ඒ පිළිබඳව පෞද්ගලිකවම ඔහුට ඉල්ලීමක් කරලා තියෙනවා.” යනුවෙන් ඔහු එහිදී සඳහ් කර තිබිණි.", "URL": "https://lankatruth.com/si/?p=86726", "Category": "පුවත්", "Parent URL": null}