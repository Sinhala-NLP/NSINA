{"Source": "Lankatruth", "Timestamp": "April 25, 2022", "Headline": "සතියකට පසු විවෘත කළ කොටස් වෙළෙඳපොළ යළි කඩාවැටෙයි", "News Content": "සතියකට පසු අද (25) උදෑසන ආරම්භ කෙරුණු කොළඹ කොටස් වෙළෙඳපොළෙහි ගනුදෙනු කටයුතු අද දිනට අත්හිටුවීමට බලධාරීන් කටයුතු කර තිබේ. අද ගනුදෙනු ආරම්භවී විනාඩියක් වැනි කෙටිකාලයකදී “S&P Sri Lanka 20” දර්ශකය දැඩි ලෙස කඩා වැටී ඇත. ඒ අනුව ගනුදෙනු තාවකාලිකව නවතා නැවත උදෑසන 11 ආරම්භ කර තිබේ. නමුත් ගනුදෙනු අපේක්ෂා කළ පරිදි වර්ධනය නොවීම හේතුවෙන් කොටස් වෙළෙඳපොළෙහි ගනුදෙනු අද දිනට නවතා දැමීමට බලධාරීන්ට සිදුවී ඇත. ඒ වනවිට “S&P Sri Lanka 20” දර්ශකය පෙර ගනුදෙනු දිනට සාපේක්ෂව 10%කින් පමණ කඩාවැටී තිබුණි.", "URL": "https://lankatruth.com/si/?p=132839", "Category": "ආර්ථික පුවත්", "Parent URL": null}