{"Source": "Lankatruth", "Timestamp": "September 6, 2012", "Headline": "පොදු විපක්ෂෙකට මම නැහැ – හිරුනිකා", "News Content": "තමන් කිසිඳු පොදු විපක්ෂයකට නැතැයි හිරුනිකා ප්‍රේමචන්ද්‍ර මෙනවිය ඊයේ (05) පොළොන්නරුවේදී පවාසා තිබේ. ඇය එසේ පවසා ඇත්තේ උතුරුමැද පළාත් සභාවට පොළොන්නරුව දිස්ත්‍රික්කයෙන් ඉදිරිපත්වන අපේක්ෂකයෙකුගේ වේදිකාවදීය. එහිදී ඇය වැඩිදුරටත් පවසා ඇත්තේ පොදු විපක්ෂයක් හෝ කඩාවැටුණු විපක්ෂයකට එකතු වන්නට තමන්ට කිසිදු අදහසක් නොමැති බවත්, එවැනි ආකාරයේ ප්‍රවෘත්ති බොරු බවත්, තම පියාණන් ලේ වගුරුවමින් දහඩිය හළමින් රැකගත් ශ්‍රී ලංකා නිදහස් පක්ෂය තවදුරටත් රැකගත යුතු බවත් ඒ සඳහා මහින්ද රාජපක්ෂ ජනපතිගේ දෑත් ශක්තිමත් කළ යුතු බවය. ඇයගේ පියාණන් වන භාරත ලක්ෂ්මන් ප්‍රේමචන්ද්‍ර මහතා පසුගිය වසරේ පැවති පළාත් පාලන අයතන මැතිවරණයකදී ශ්‍රී ලංකා නිදහස් පක්ෂයේම මන්ත්‍රීවරයෙක්වූ දුමින්ද සිල්වා මහතා සමග කොලොන්නාවේදී ඇතිවූ ගැටුමකදී වෙඩි වැදී මරණයට පත්විය.", "URL": "https://lankatruth.com/si/?p=3964", "Category": "පුවත්", "Parent URL": null}