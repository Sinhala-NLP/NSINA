{"Source": "Lankatruth", "Timestamp": "July 4, 2021", "Headline": "සංචරණ සීමා දීර්ඝ කරයි", "News Content": "පවතින කොවිඩ් වසංගත තත්වය හේතුවෙන් පළාත් අතර පවත්නා සංචරණ සීමා තවත් දින 14කින් දීර්ඝ කර තිබේ. ඒ අනුව මේ වනවිට පවත්නා සංචරණ සීමා ජුලි මස 19 වනදා දක්වා බලපැවැත්වේ. කෙසේවෙතත් බස්නාහිර පළාත තුළ අතිරේක මධ්‍යස්ථ මට්ටමේ සීමාවන් කිහිපයක් ඉදිරියට ක්‍රියාත්මක කරන බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පවසයි. ඔහු මේ බව සඳහන් කරන්නේ ඊට අදාළ නිවේදනයක් නිකුත් කරමිනි.", "URL": "https://lankatruth.com/si/?p=119022", "Category": "කොවිඩ් -19 (කොරෝනා ) පුවත්", "Parent URL": null}