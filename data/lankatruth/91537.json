{"Source": "Lankatruth", "Timestamp": "March 24, 2020", "Headline": "ජවිපෙ මන්ත්‍රී වැටුපෙන් IDH රෝහලට අත්‍යාවශ්‍ය සෞඛ්‍යාරාක්ෂිත ද්‍රව්‍ය පරිත්‍යාග කරයි", "News Content": "කොරෝනා ආසාධිත පුද්ගලයන්ට ප්‍රතිකාර කරනු ලබන ප්‍රධනතම රෝහල වන මුල්ලේරියාව IDH රෝහලට අත්‍යාවශ්‍ය වී ඇති සනීපාරක්ෂක ද්‍රව්‍ය, මුඛ ආවරණ, උණු වතුර බෝතල් ඇතුළු ආහාර ද්‍රව්‍ය තොගයක් ජනතා විමුක්ති පෙරමුණේ මන්ත්‍රී වැටුප් අරමුදල විසින් සහ පරිත්‍යාගශීලීන්ගේ සහාය මත අද ((24) පෙරවරුවේ පරිත්‍යාග කරනු ලැබීය. මෙම ද්‍රව්‍ය රෝහල් පාලනාධිකාරිය වෙත භාරදීමේ අවස්ථාව සඳහා ජනතා විමුක්ති පෙරමුණේ දේශපාලන මණ්ඩල සභික සුනිල් හඳුන්නෙත්ති, වෛද්‍ය නලින්ද ජයතිස්ස, වසන්ත සමරසිංහ සහ නීතීඥ උපුල් කුමාරප්පෙරුම යන මහත්වරු ඇතුළු පිරිසක් සහභාගි වී සිටියහ.", "URL": "https://lankatruth.com/si/?p=91537", "Category": "පුවත්", "Parent URL": null}