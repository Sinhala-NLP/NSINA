{"Source": "Lankatruth", "Timestamp": "February 8, 2019", "Headline": "සූදු ගැස්සවූ ජනපතිගේ මන්ත්‍රීවරිය ඇතුළු කතුන් 10ක් අත්අඩංගුවට", "News Content": "තමන් නිවසේ සූදු පිටියක් පවත්වාගෙන ගිය බේරුවල ප්‍රාදේශිය සභවේ, මෛත්‍රීපාල සිරිසේන ජනාධිපතිවරයා නායකත්වය දරන එක්සත් ජනතා නිදහස් සන්ධානයේ මන්ත්‍රීවරියක වන දම්මිකා ප්‍රියදර්ශණී ඇතුළු කාන්තාවන් දස දෙනෙකු අත්අඩංගුවට ගෙන ඇත. මෙම පිරිස අතර සිටි පිරිමි පුද්ගලයන් තිදෙනෙකුද අත්අඩංගුවට ගෙන තිබේ. බේරුවල පොලිසිය විසින් ඊයේ (07) රාත්‍රියේ මොවුන් අත්අඩංගුවට ගෙන ඇති අතර ඔවුන් අද (08) කළුතර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදා හැර ඇත. මෙම නිවසේ කලක පටන් මෙම සූදු පිටියක් පවත්වා ගෙන ගොස් ඇති බවත් එය ප්‍රසිද්ධ කරුණක් බවත් ප්‍රදේශවාසීහු පවසති. මෙම කාන්තාව මෙවැනි සමාජ විරෝධී කටයුතුවල නිරතවන්නියක් බව දැන දැනම ජනාධිපති මෛත්‍රීපාල සිරිසේන මහතා නායකත්වය ලබාදෙන එක්සත් ජනතා නිදහස් සන්ධානයේ මන්ත්‍රීවරියක ලෙස පත් කිරීම ජනාධිපතිවරයා නිරන්තරයෙන් පවසන තම සුචරිතභාවය ප්‍රශ්න ගතවන තත්වයකි.", "URL": "https://lankatruth.com/si/?p=67760", "Category": "පුවත්", "Parent URL": null}