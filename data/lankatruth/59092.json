{"Source": "Lankatruth", "Timestamp": "September 10, 2018", "Headline": "අධිකරණ නියෝග නොසලකා රට යන්න ගිය පුත්තලම ප්‍රාදේශීය සභාවේ සභාපති අත්අඩංගුවට", "News Content": "පුද්ගල ඝාතනයක් සම්බන්දයෙන් විදෙස් ගමන් තහනම්කර තිබූ එක්සත් ජාතික පක්ෂයට බලය හිමි පුත්තලම ප්‍රාද්ශීය සභාවේ සභාපති අංජන සඳරුවන් මහතා අද (10) උදෑසන ආගමන විගමන නිලධාරීන් විසින් අත්අඩංගුවට ගෙන අපරාධ පරීක්ෂණ දෙපාර්තමේන්තුව වෙත බාර දී ඇත. 2010 ජනවාරි මස 16 වන දින පුත්තලම, මදුරන්කුලම ප්‍රදේශයේ දී පුද්ගලයෙකු වෙඩි තබා ඝාතනය කිරීමක් සම්බන්ධයෙන් සභාපතිවරයාට නඩුවක් පවතින බවත්, එම හේතුවෙන් විදෙස් ගමන් තහනම් කරමින් පුත්තලම, මහාධිකරණය විසින් තීන්දුවක් ලබා දී ඇති අතර එමඅධිකරණ තීන්දුව නොසලකා හරිමින් මෙලෙස රටින් පිටව යෑමට උත්සහ කිරීමේ දී මෙසේ අත්අඩංගුවට පත්ව තිබේ.", "URL": "https://lankatruth.com/si/?p=59092", "Category": "පුවත්", "Parent URL": null}