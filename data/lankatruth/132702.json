{"Source": "Lankatruth", "Timestamp": "April 22, 2022", "Headline": "ඉල්ලා අස්වුනාද? නාලක ගොඩහේවා ප්‍රතිචාර දක්වයි", "News Content": "ජනමාධ්‍ය ඇමති නාලක ගොඩහේවා සිය ධුරයෙන් ඉල්ලා අස්වී ඇති බවට අද (22) මාධ්‍ය වාර්තා පලවන අතර ඒ සම්බන්ධයෙන් ඇමති නාලක ගොඩහේවා ප්‍රතිචාර දක්වා තිබේ. ඔහු පවසන්නේ තමන් කැබිනට් ඇමති ධුරයෙන් ඉල්ලා අස්වීමේ ලිපිය මේ වනවිට ජනාධිපතිවරයා වෙත යොමු කර ඇති බවය. ජනතාව විශාල ආර්ථික පීඩනයකට ලක්ව ඇති අවස්ථාවක රට ගොඩනැගීමට ඇති එකම මාර්ගය අග්‍රාමාත්‍යවරයා ප්‍රමුඛ කැබිනට් මණ්ඩලය ඉල්ලා අස්වී අන්තර්වාර ආණ්ඩුවකට රට භාරදීම බවට තමා විශ්වාස කරන්නේයැයිද ඔහු සිය ප්‍රතිචාරය දක්වමින් මාධ්‍ය වෙත පවසා ඇත. ඉල්ලා අස්වීමේ ලිපිය ඉකුත් 20වනදා යොමුකළත් ජනාධිපතිවරයා මේ දක්වා එම ඉල්ලා අස්වීම පිළිගෙන නොමැති බවද ඔහු අනාවරණය කරයි.", "URL": "https://lankatruth.com/si/?p=132702", "Category": "පුවත්", "Parent URL": null}