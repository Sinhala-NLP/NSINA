{"Source": "Lankatruth", "Timestamp": "December 23, 2022", "Headline": "බිත්තර හිඟයෙන් කේක් නිෂ්පාදනයත් අර්බුදයක", "News Content": "වෙළඳපොළ තුළ මතුව ඇති උග්‍ර බිත්තර හිඟය නිසා මෙවර උත්සව සමයේ කේක් සඳහා පවතින ඉල්ලුම සපුරාලීමට බේකරි හිමියන්ට නොහැකි වී ඇති බව සමස්ත ලංකා බේකරි හිමියන්ගේ සංගමය පවසයි. එහි සභාපති එන්.කේ ජයවර්ධන පෙන්වා දෙන්නේ උත්සව සමයේ ප්‍රධානතම බේකරි නිෂ්පාදනය වූ කේක් නිෂ්පාදනයට අමුද්‍රව්‍යයක් ලෙස යොදා ගැනෙන බිත්තර මේ වනවිට තොග ලෙස හෝ සපයා ගැනීමට නොහැකි තත්වයක් උද්ගතව ඇති බව ය. ඒ හේතුවෙන් කේක් මිල ඉහළ යාමද සිදුවනු ඇති බව වෙළඳ පොළ ආරංචිමාර්ග පවසයි.", "URL": "https://lankatruth.com/si/?p=143132", "Category": "ආර්ථික පුවත්", "Parent URL": null}