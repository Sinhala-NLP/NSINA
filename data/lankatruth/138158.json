{"Source": "Lankatruth", "Timestamp": "August 17, 2022", "Headline": "ශ්‍රී ලාංකික බොලිවුඩ් නිලි ජැක්ලින්ට මුදල් විශුද්ධිකරන චෝදනා", "News Content": "ඉන්දීය රුපියල් කෝටි 200ක කප්පම් ගැනීමේ චෝදනාවට ලක්ව සිටින කොන්මන් සුකේෂ් චන්ද්‍රසේකර්ට එරෙහිව දිල්ලි අධිකරණයේ පැවති මුදල් විශුද්ධිකරණය කිරීමේ නඩුවේ චූදිතයකු ලෙස රංගන ශිල්පිනී ජැකලින් ෆර්නැන්ඩස් නම් කර ඇති බව වාර්ථා වේ. මෙම කප්පම් චෝදනාවට ලක්ව සිටින කොන්මන් සුකේෂ් චන්ද්‍රසේකර් විසින් ජැකලින් ෆර්නැන්ඩස් වෙත ඉන්දීය රුපියල් කෝටි 5.71ක මුදලක් ලබාදී ඇති අතර එම ලබා දී ඇති මුදල් කප්පම් ගැනීම් ඇතුළු සාපරාධී ක්‍රියාවලින් උපයාගත් මුදල් බව විමර්ශණ මගින් වාර්ථා ‌වී තිබේ. මෙම සිද්ධිය සම්බන්ධයෙන් පුද්ගලයින් අට දෙනෙකු අත්අඩංගුවට ගෙන ඇති අතර සුකේෂ් චන්ද්‍රසේකර් සහ ඔහුගේ බිරිඳ ලීනා මාරියා පෝල් ද ඊට ඇතුළත් බව විදෙස් මාධ්‍ය වාර්තා කර තිබුනි.", "URL": "https://lankatruth.com/si/?p=138158", "Category": "පුවත්", "Parent URL": null}