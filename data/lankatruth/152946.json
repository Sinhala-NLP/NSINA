{"Source": "Lankatruth", "Timestamp": "October 7, 2023", "Headline": "අයකු දුම්රිය සේවකයාට පහර දෙනවිට මගීන් මැදිතව සේවකයාව බේරාගනී", "News Content": "ගම්පහ දුම්රිය ස්ථානයේ ප්‍රවේශපත් පරික්ෂා කරන නිලධාරියකුට පුද්ගලයකු පහරදෙනු දැක ඇති මගීන් පිරිසක් වහාම මැදිහත්වී ප්‍රවේශපත් පරික්ෂක නිලධාරියාව බේරාගෙන තිබේ. ප්‍රවේශපත් පරික්ෂක නිලධාරියාට පහරදුන් පුද්ගලයා මගීන්ගේ පහර කෑමකට ලක්ව සුළු තුවාල ලබා ඇති අතර ඔහු පොලිසිය විසින් අත්අඩංගුවට ගත් බව ගම්පහ මූලස්ථාන පොලිසිය පවසයි. අත්අඩංගුවට ගත් සැකකරුගේ පහරකෑමට ලක්ව ඇති ප්‍රවේශ පත්‍ර පරීක්ෂා කරන නිලධාරියාද තුවාල ලබා ගම්පහ රෝහලට ඇතුළත් කර ඇත. දුම්රිය ප්‍රවේශ පත්‍ර පරීක්ෂා කරන නිලධාරියාට පහර දෙනවා දුටු දුම්රිය ස්ථානයේ රැඳී සිටි මගීන් පිරිසක් දුම්රිය වර්ජන ඇති කරන්න හදන්න එපා යැයි කියමින් එම පුද්ගලයාට මෙලෙස පහරදී ප්‍රවේශපත් පරික්ෂක නිලධාරියා බේරාගෙන තිබේ.", "URL": "https://lankatruth.com/si/?p=152946", "Category": "පුවත්", "Parent URL": null}