{"Source": "Lankatruth", "Timestamp": "May 9, 2018", "Headline": "අන්තරේ පා ගමනට කදුලු ගෑස් සහ ජල ප්‍රහාර", "News Content": "අන්තර් විෂ්වවිද්‍යාල ශීෂ්‍ය බල මණ්ඩලය හා වෛද්‍ය පීඨ ශිෂ්‍ය ක්‍රියාකාරී කමිටුව විසින් අද(09) සංවිධානය කර තිබූ සයිටම් විරෝධී පා ගමනට පොලීසිය විසින් කදුළු ගෑස් හා ජල ප්‍රහාර එල්ල කරන ලදී. වෝඩ් පෙදෙසට ඇතුලු විය නොහැකි ලෙස එම මාර්ගය බැරියර් දමා වසාතැබුණු අතර උද්ඝෝෂකයන් පිවිසීමේදී පොලීසිය විසින් කදුලුගෑස් සහ ජල ප්‍රහාර මගින් එම ස්ථානයේදී පිරිස විසිරුවා හැර ඇත. උද්ඝෝෂකයන්ට රාජ්‍ය ආයතන වලට ඇතුලුවීම වැලැක්වීමට කොටුව මහේස්ත්‍රාත් අධිකරණය තහනම් නියෝගයක් ද ඉදිරිපත් කර තිබිණි. නව කොතලාවල ආරක්ෂක විෂ්වවිද්‍යාල පණතට සයිටම් ආයතනය අනුබද්ධ කර තවදුරටත් එය පවත්වාගෙන යාමට ආණ්ඩුව පියවර ගන්නාබව උද්ඝෝෂකයන්ගේ චෝදනාවයි.", "URL": "https://lankatruth.com/si/?p=51806", "Category": "පුවත්", "Parent URL": null}