{"Source": "Lankatruth", "Timestamp": "October 28, 2020", "Headline": "කොරෝනා රෝහල් 23ම පිරෙයි", "News Content": "කොවිඩ් – 19 ආසාදිතයන් සඳහා වෙන්කරන ලද රේහල් 23ම මේ වනවිට ආසාදිතයන්ගෙන් පිරී ඇතැයි සෞඛ්‍ය අංශ වාර්තා සඳහන් කරයි. කොවිඩ් – 19 සඳහා වෙන් කරන ලද රෝහල්වල ඇඳන් 90%කින් පමණ පිරී පවතින අතර රෝගීන්ට පහසුකම් ලබාදීමේ දුෂ්කරතා මතුවී ඇතැයිද එම වාර්තාවලින් පැවසේ. මේ අතර ඊයේ (27) පස්වරුව වනවිට කොවිඩ් – 19 රෝගීහු 4353න් දෙනෙකු රෝහල්වල ප්‍රතිකාර ලබමින් සිටියහ. ඉකුත් 13 වැනි දින සිට දිනපතාම කොරෝනා රෝගීන් 100 ඉක්මවා හමුවීමද විශේෂත්වයකි. ඒ අනුව මේ මාසයේ 13 වැනිදින 194ක්, 14 වැනි දින 132ක්, 15 වැනිදින 74ක්, 16 වැනිදින 116ක්, 17 වැනිදින 121ක්, 24 වැනිදින 368ක්, 25 වැනිදින 351ක් ආදී වශයෙන් කොවිඩ් – 19 ආසාදිතයින් වාර්තා වූ බවද සෞඛ්‍ය අංශ පෙන්වා දෙයි.", "URL": "https://lankatruth.com/si/?p=98769", "Category": "පුවත්", "Parent URL": null}