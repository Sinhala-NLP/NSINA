{"Source": "Lankatruth", "Timestamp": "May 23, 2019", "Headline": "ඥානසාර හිමියන්ට ජනපති සමාව හිමිවෙයි", "News Content": "ජනාධිපති පොදු සමාව හිමිවු පූජ්‍ය ගලගොඩඅත්තේ ඥානසාර හිමියන්ට අද (23) පස්වරුවේ ජනාධිපති සමාව ලැබීමෙන් පසු වැලිකඩ බන්ධනාගාරයෙන් පිටව ගොස් තිබේ. උන්වහන්සේ නිදහස ලබා වැලිකඩ බන්ධනාගාරය ඉදිරිපස දොරටුවෙන් පිටතට පැමිණෙනු ඇතැයි අපේක්ෂාවෙන් විශාල පිරිසක් අද පෙරවරුවේ සිට වැලිකඩ බන්ධනාගාරය ඉදිරිපිට රැඳී සිටියද ඥානසාර හිමියන් පිටතට පැමිණ ඇත්තේ බන්ධනාගාරයේ වෙනත් දොරටුවකිනි. හෝමාගම අධිකරණයේ දී මාධ්‍යවේදී ප්‍රගීත් එක්නැළිගොඩ මහතාගේ බිරිඳ වන සන්ධ්‍යා එක්නැළිගොඩ මහත්මියට බැන මරණ තර්ජනය කිරීමේ චෝදනාවට සහ අධිකරණයට අපහාස කිරීම සම්බන්ධයෙන් වරදකරු වීමෙන් බොදුබල සේනා සංවිධානයේ මහලේකම් ගලගොඩඅත්තේ ඥාණසාර හිමියන්ට දඬුවම් නියම කර සිරගත කර තිබිණි.", "URL": "https://lankatruth.com/si/?p=74474", "Category": "පුවත්", "Parent URL": null}