{"Source": "Lankatruth", "Timestamp": "October 14, 2018", "Headline": "මොරගහකන්ද අවතැන් ජනතාව කබලෙන් ලිපට", "News Content": "මොරගහකන්ද ජලාශය ඉදිකිරීමෙන් අවතැන් වූ ජනතාව, දහසකුත් බාධක මැද සිදු කළ බෝග වගාවන් මේ වනවිට විනාශ වී තිබෙන අතර ඔවුන් හමුවී ඒ සම්බන්ධයෙන් ගත යුතු ඉදිරි ක්‍රියාමාර්ග සම්බන්ධයෙන් සාකච්ඡා කිරීමට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු පිරිසක් අද (14) එහි ගියහ. වගා හානි වන්දි ගෙවන බවට බලධාරීන් පුරසාරම් දෙඩුවද මේ වනවිටත් ඒවා සුරංගනා කතාවලට පමනක් සීමා වී ඇති බවත් මෙම ගොවීන් සමග සාකච්ඡා කර මෙම වන්දි මුදල් ලබා ගැනීමට ගතයුතු සියළු ක්‍රියාමාර්ග ගන්නා බවත් ඒ සම්බන්ධයෙන් අදහස් දැක්වූ නාමල් කරුණාරත්න මහතා පැවසීය. ලොකු ළූණු වගා විනාශයත් සමඟ අන්ත අසරණවු ජනතාවගේ ගොවි බිම් කරා ගොස් දැක බලා ගැනීමෙන් පසු ගොවි ගොවිජනතාවට මුහුණදීමට සිදුව ඇති ආපදාව පිළිබඳව මාධ්‍ය සාකච්ඡාවක්ද පැවැත්විණි.", "URL": "https://lankatruth.com/si/?p=61018", "Category": "පුවත්", "Parent URL": null}