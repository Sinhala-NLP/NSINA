{"Source": "Lankatruth", "Timestamp": "January 21, 2022", "Headline": "චම්පික බොරැ ලෙඩ අරන් – අධිකරනයේදි හෙලිවෙයි", "News Content": "පසුගිය 10 දා හදිසියේ කොළඹ පුද්ගලික රෝහලකට ඇතුළත් වී සිටි පාර්ලිමේන්තු මන්ත්‍රී පාඨලී චම්පික රණවක නිරෝගී තත්වයෙන් පසුවන බවත් ඔහුට රෝහල්ගතවීමට තරම් අසාධ්‍ය මට්ටමේ රෝගී තත්වයක් නැති බවත් සිදුකළ වෛද්‍ය පරීක්ෂණවලින් ආනාවරණය වූ බව කොළඹ ප්‍රධාන අධිකරණ වෛද්‍ය නිලධාරීවරයා අද (21) අධිකරණයට දැනුම් දී තිබේ. මෙම දැනුම් දීම සිදුකර ඇත්තේ පසුගිය 11 වැනිදා කොළඹ මහාධිකරණය විසින් පාර්ලිමේන්තු මන්ත්‍රී පාඨලී චම්පික රණවකගේ සෞඛ්‍යය තත්වය පිළිබඳ පරීක්ෂා කර සවිස්තරාත්මක වාර්තාවක් ඉදිරිපත් කරන ලෙස කොළඹ ප්‍රධාන අධිකරණ වෛද්‍ය නිලධාරීවරයාට කළ නියෝගය අනුවය. රාජගිරිය ප්‍රදේශයේ සිදුවූ රිය අනතුර සම්බන්ධව පාඨලී චම්පික රණවකට එරෙහිව කොළඹ ප්‍රධාන මහාධිකරණයේ විභාගවන නඩුව අද (21) කැඳවූ අතර නඩුවට පෙනී සිටීම සඳහා මන්ත්‍රීවරයා අධිකරණයට පැමිණ සිට ඇත.", "URL": "https://lankatruth.com/si/?p=127898", "Category": "පුවත්", "Parent URL": null}