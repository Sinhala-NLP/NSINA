{"Source": "Lankatruth", "Timestamp": "November 7, 2017", "Headline": "පින්ලන්ත ජනතාව නේටෝව ප්‍රතික්ෂේප කරයි!", "News Content": "පින්ලන්තයේ පැවැත්වූජනමත විමසුමකදී එරට ජනතාවගෙන් 59%ක ප්‍රතිශතයක් පින්ලන්තය නේටෝ යුද සංවිධානයට ඇතුළුවීමට විරෝධය පළ කර ඇති බව වාර්තා වේ. පින්ලන්තයේ දිනපතා ප්‍රකාශයට පත්වන ප්‍රධාන පුවත්පතක් විසින් මෙම ජනමත විමසුම පවත්වා ඇති අතර එහිදී පින්ලන්තය නේටෝ සංවිධානයට ඇතුළු වීම අනුමත කර ඇත්තේ ජනතාවගෙන් 22%ක ප්‍රතිශතයකි. 19%ක ජනතාවක් එහිදී නිශ්චිත පිළිතුරක් ලබා දීනොමැති බව පැවසේ. මීට පෙර 2000 වසරේදී පැවැත්වූජනමත විමසුමකදී පින්ලන්ත වැසියන් නේටෝවට සම්බන්ධ වීමට කැමැත්ත පළකර ඇත්තේ 15-16%ක ප්‍රමාණයක් වුවද රුසියාව හා යුක්රේනය අතර මතුවූ අර්බුදය අවස්ථාවේදී එම ප්‍රතිශතය 26%ක් දක්ව ඉහළ ගියද මේ වනවිට එම තත්වය වෙනස් වී ඇති බව වාර්තා වේ. මේ පිළිබඳව අදහස් දක්වමින් පින්ලන්ත ජනාධිපති සැලී නීනිස්ටෝ පවසා ඇත්තේ වර්තමානයේදීතම රට නේටෝවට සම්බන්ධ වීමට අදහස් කර නොමැති අතර සම්බන්ධ වීමට ඇති ඉඩකඩ තබා ගනිමින් සිටින බවයි. පින්ලන්තය නේටෝ සංවිධානයට ඇතුළු වීමට නම් ජනතාවගෙන් ඊට පුළුල් අනුමැතියක් ලැබීම අත්‍යාවශ්‍යබවත් එසේ නොමැතිව පින්ලන්ත ජනතාව අර්බුදයට ලක්වන තීරණ ගැනීමට තමන්ගේ සූදානමක් නොමැති බවයි.", "URL": "https://lankatruth.com/si/?p=43529", "Category": "විදෙස් පුවත්", "Parent URL": null}