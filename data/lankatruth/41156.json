{"Source": "Lankatruth", "Timestamp": "September 19, 2017", "Headline": "සැකකරුවෙකු, පිටිගල පොලීසියේදී මියගිහින්", "News Content": "පිටිගල මාරක්ගොඩ ප්‍රදේශයේදී පවුල් ආරවුලක් මත ඇතිවූ සිද්ධියක් සම්බන්ධයෙන් පිටිගල පොලීසි විසින් අද (19) දහවල් අත්අඩංගුවට ගත් 42 හැවිරිදි සැකකරුවෙකු පිටිගල පොලීසියේ සිර මැඳිරිය තුළදී මියගොස් තිබේ. අදාළ පුද්ගලයාගේ මියයාම සියදිවි හානි කර ගැනීමක් බවට සැක පළ කරන බව පිටිගල පොලීසිය සඳහන් කරයි. කෙසේ නමුත් මෙම මියයාමේ සිද්ධිය සම්බන්ධයෙන් එම පොලීසියේ ස්ථානාධිපතිවරයා ඇතුළු නිලධාරීන් සම්බන්ධයෙන් පරීක්ෂණයක් ක්‍රියාත්මක බවද වාර්තා වේ.", "URL": "https://lankatruth.com/si/?p=41156", "Category": "පුවත්", "Parent URL": null}