{"Source": "Lankatruth", "Timestamp": "November 8, 2017", "Headline": "ආණ්ඩුව විදෙස්ගත ශ්‍රමිකයින් රවටනවා – එතෙර අපි", "News Content": "පසුගිය අයවැයෙන් විදෙස් ශ්‍රමිකයින් වෙනුවෙන් පොරොන්දු වූ විශ්‍රාම වැටුපක් ලබා දීම වෙනුවෙන් ආණ්ඩුව කිසිදු ක්‍රියාමාර්යක් ගෙන නොමැති බවත් දිගින් දිගටම ආණ්ඩුව විසින් ඔවුන් රවටමින් සිටින බවත් එතෙර අපි සංවිධානයේ සභාපති සුනිල් හදුන්නෙත්ති මහතා පවසයි. ඊයේ පැවති මාධ්‍ය හමුවක් අමතමින් ඒ මහතා මේ බව පැවසීය. ආණ්ඩුව තවදුරටත් විදේශගත ශ්‍රී ලාංකිකයින් රවටනවානම් මාසයක් විදේශ විණිමය රටට එවීම නතර කරමින් බලපෑමක් කිරීමට එතෙර අපි සංවිධානය සූදානම් බවත් ඒ මහතා වැඩිදුරටත් පැවසීය. එහිදී අදහස් දැක්වූ ඒ මහතා,පසුගිය අයවැයෙන් විදේශගත ශ‍්‍රමිකයින් වෙනුවෙන් යෝජනා කිහිපයක් ආණ්ඩුව ඉදිරිපත් කළා. එහිදී ආණ්ඩුව අවධාරණය කළා මැද පෙරදිග වෙනස්වන තත්වයන් මැද වුවද විදේශ රැුකියාවල නියුක්තිකයන්ගෙන් ඇමරිකානු ඩොලර් බිලියන හතක පමණ විදේශ විනිමයක් ලංකාවට ලැබෙනවා කියලා. ඒ වගේම අයවැයෙන් ආණ්ඩුව යෝජනා කළා විදේශ රැකියාවල නියුක්ත වන සේවකයන්ට අවම මාසික වැටුපක් ලෙස නුපුහුණු සේවකයින්ට ඩොලර් 350ක්ද පුහුණු ශ‍්‍රමිකයින්ට ඩොලර් 450ක් දිය යුතුයි කියලා. ඒ වගේම විදේශ රැුකියාවල නියුක්තිකයන්ට සමගාමීව දායකත්ව විශ‍්‍රාම වැටුපක් කි‍්‍රයාත්මක කරන බවට යෝජනා කළා. ඒ සඳහා කුවේට් අරමුදල හරහා සේවකයින් විසින් කරන දායකත්වය හා සමාන දායකත්වයක් රජය විසින් ලබාදෙන බවටත් වයස අවුරුදු 60දී විශ‍්‍රාම ප‍්‍රතිලාභ හිමිවන බවත් අයවැයෙන් යෝජනා කළා. අපි ඒ වෙලාවේදී ඇමතිතුමියගෙන් පාර්ලිමේන්තුවේදී ප‍්‍රශ්න කළා, කොපමණ මුදලක් කුවේට අරමුදලෙන් ලබාගන්න බලාපොරොත්තු වෙනවද කියලා? ඒ වෙලාවේ ඇමතිතුමිය ප‍්‍රකාශ කළේ බිලියන 4.2ක් විශ‍්‍රාම වැටුප් සඳහා යොදවන බවයි. නමුත් දැන් වසරක් ගතවී ඉවරයි. මේ වනතෙක් විශ‍්‍රාම වැටුප් ලබාදීමේ කි‍්‍රයාවලිය සඳහා කිසිදු කි‍්‍රයාමාර්ගයක් ආණ්ඩුව විසින් අරගෙන නැහැ. මේ ආණ්ඩුව විදේශ ශ‍්‍රමිකයින්ට බොරු කළා; රැුවැට්ටුවා. වසරක් ගතවෙලත් තවත් අයවැයක් ඉදිරිපත් කරන තත්වයක් තුළ විශ‍්‍රාම වැටුප කි‍්‍රයාත්මක කිරීම සඳහා කිසිදු කි‍්‍රයාමාර්ගයක් අරගෙන නැහැ.ලංකාවේ ආර්ථිකය පවත්වාගෙන යාම සඳහා ඇමරිකානු ඩොලර් බිලියන 07ක මුදල් ප‍්‍රමාණයක් ලැබෙන්නේ විදේශගත ශ‍්‍රමිකයින්ගෙන්. ලංකාවේ ආර්ථිකය දුවන්නේ සංචාරක කර්මාන්තයෙන්වත් විදේශ ආයෝජනවලින්වත් රටේ සම්පත් විකිණීමෙන්වත් නෙවෙයි. විදේශගත ශී‍්‍ර ලාංකිකයන් විදේශ විනිමය ලංකාවට එව්වේ නැත්නම් ලංකාවේ ආර්ථිකය කඩා වැටෙනවා. ලංකාවේ ආර්ථිකයට එතරම් බලපෑමක් කරන විදේශගත ශී‍්‍ර ලාංකිකයින්ට ආණ්ඩුව සලකන්නේ කොහොමද? ලංකාවට පැමිණ නැවත විදේශගතවනවිට ශ‍්‍රී ලාංකිකයින්ගෙන් ගුවන්තොටුපොළේදී ලියාපදිංචි ගාස්තු කියලා රුපිියල් 17,500ක් අයකරනවා. කොරියා වැනි රටක ශී‍්‍ර ලාංකිකයෙකුට රැුකියාවන් දෙකකට මාරුවීමේ හිමිකම ලබාදී තිබෙනවා. නමුත් ලංකාවේ ආණ්ඩුව රැුකියාව මාරුකරලා නැවත විදේශගතවන විට ගුවන්තොටුපොළේදී දඩයක් ගහනවා. එතෙර අපි සංවිධානය ලෙස දිගින් දිගටම මෙම ගාස්තුව ඉවත් කරන්න කියලා ඉල්ලීම් කළත් ආණ්ඩුවෙන් යහපත් ප‍්‍රතිචාරයක් නැහැ. කෝටි ගණන් නාස්ති කරන මේ ආණ්ඩුවට 17,500 මහ ලොකු ගාණක් නෙවෙයි.ඒ වගේම අපි ආණ්ඩුවෙන් විදේශගත ශී‍්‍ර ලාංකිකයින්ගේ ඉල්ලීම් කිහිපයක් දිගින් දිගටම ඉල්ලා තිබෙනවා. ඔවුන් විදේශ රටකදී භාවිතා කරපු වාහනයක් ලංකාවට ගෙන්වා ගැනීමේදී තීරුබදු ඉවත් කරන ලෙස අපි ආණ්ඩුවෙන් ඉල්ලලා තිබෙනවා. විදේශගත ශී‍්‍ර ලාංකිකයින් ලංකාවට එවන ලද විදේශ විනිමය ප‍්‍රමාණයට අනුව එම තීරුබදු සහනය ලබාදෙන ලෙස අපි යෝජනා කළා. ඒ වගේම ලංකාවේ ප‍්‍රධාන නගරවල තීරුබදු සහන ලබා ගැනීමේ මධ්‍යස්ථාන ඇතිකරන ලෙසත් ආණ්ඩුවට යෝජනා කළා. ඒ වගේම විදේශගත ශී‍්‍ර ලාංකිකයින් නැවත ලංකාවට පැමිණ තමන්ගේ දරුවන් පාසැල්වලට ඇතුළත් කරගැනීමේදී විශාල අපහසුතාවයකට මුහුණ දෙනවා. පදිංචිය තහවුරු කර ගැනීම, ඡුන්ද නාමලේඛන ලබාදීම වැනි අවස්ථාවලදී ඔවුන් විශාල දුෂ්කරතාවයකට පත්වෙනවා. ඒ නිසා පාසැල්වලට ළමුන් ඇතුළත්කර ගැනීමට විශේෂ වැඩපිළිවෙළක් සකස් කරන ලෙස අපි ආණ්ඩුවට යෝජනා කළා. නමුත් මේ කිසිවක් ගැන ආණ්ඩුව අවධානය යොමුකරන්නේ නැහැ. ලංකාවට එවන විදේශ විනිමය ගැන පමණයි ආණ්ඩුව සැලකිල්ලට ලක්කරන්නේ.පසුගිය අයවැයෙන් මේ රටේ ජනතාවට ලබාදුන් පොරොන්දු වගේම විදේශගත ශී‍්‍ර ලාංකිකයින් වෙනුවෙන් ලබාදුන් පෙරොන්දුත් මේ ආණ්ඩුව ඉටුකළේ නැහැ. අයවැය ලේඛනය දැන් විහිළුවක් පමණක් බවට පත්වෙලා. රටට එක තෙල් නැවක් ආවේ නැතිවුණාම අද රටම අඩපණ වෙන තත්වයක් උද්ගත වෙලා තිබෙනවා. නමුත් අපේ රටේ ආර්ථිකය මුළුමනින්ම දුවන විදේශ විනිමය ලංකාවට ආවේ නැත්නම් රටට මොකද වෙන්නේ? විදේශගත ශී‍්‍ර ලාංකිකයින් විදිහට ඉදිරියේදී අපි තීරණයක් ගන්නවා, ආණ්ඩුව මෙම ගැටලූ ගැන අවධානයක් යොමු නොකරනවා නම් මාසයක් තුළ විදේශ විනිමය රටට එවන එක නවත්වන්න. ආණ්ඩුව හිතනවා, විදේශගත ශී‍්‍රලාංකිකයින් සංවිධානය නොවුණු පිරිසක් කියලා. නමුත් ඔවුන් සංවිධානගතව වැඩකරන පිරිසක්. ආණ්ඩුව ඔවුන් වෙනුවෙන් දක්වන්නේ කුඩම්මාගේ සැලකිල්ලක් නම් විදේශගත ශී‍්‍රලාංකිකයින්ගේ බලය ආණ්ඩුවට පෙන්වීම සඳහා විදේශ විනිමය රටට එන එක සංකේතාත්මකව නතර කිරීමේ කි‍්‍රයාමාර්ගයක් ගැනීමට අපි සූදානමින් ඉන්නවා. මේ රටේ ආර්ථිකයට විදේශගත ශී‍්‍ර ලාංකිකයින්ගෙන් බලපෑමක් තිබෙන බව පෙන්වන්න අපි සූදානම්. විදේශගත ශී‍්‍ර ලාංකිකයින් කියන්නේ ඇමතිවරුන්, මන්තී‍්‍රවරුන්, විදේශගත වෙනවිට පිළිගන්න ඉන්න පිරිසක් හෝ උත්සව සංවිධානය කරන පිරිසක් නෙවෙයි. ඒ වගේම ඇමතිවරුන් විදේශගත වෙලා ඔවුන්ගේ දුක් ගැනවිලි අහගෙන ඇවිදින් එයාපෝට් එකේදී ප‍්‍රකාශයක් කරලා විදේශගත ශ‍්‍රමිකයින් රවටන්න පුළුවන්කමක් තව දුරටත් නැහැ.මැතිවරණ කාලෙට කොරියාවේ රැුකියා දෙනවා කියල තරුණ තරුණියන් රවට්ටන දේශපාලනයක් අද තිබෙනවා. එහෙම තරුණ තරුණියන් රටවල්වලට යවලා ඔවුන් අන්ත දුක්ඛිත තත්වයන්වලට මුහුණ දීලා තිබෙනවා. හොඳම උදාහරණයක් තමයි ධීවර කර්මාන්තය සඳහා කොරියාවට යවලා තිබෙන තරුණයින්ට අද අත්වෙලා තිබෙන තත්වය. පිිලිපීනය, වියට්නාමය වගේ රටවල් ප‍්‍රතික්‍ෂේප කරපු ගිවිසුමක් ලංකාවේ ආණ්ඩුව අත්සන් කරලා ධීවර රැුකියාවලට තරුණයින් කොරියාවට යැව්වා. ගිවිසුමේ තිබෙන්නේ ධීවර නිෂ්පාදන කර්මාන්තවලට රැුකියාව ලබාදෙනවා කියලා. නමුත් එම තරුණයින් ඉතාම දුෂ්කර දූපත්වල බෙල්ලන් කඩන රැුකියාවන්වලට යොමුකර තිබෙනවා. ඇතැම් අය ගොවිපොළවල්වල රැුකියාවේ නිරත වෙනවා. ඔවුන්ට පොරොන්දු වුණ රැුකියා ලබාදීලා නැහැ. කොරියාවේ යෝෂි කියන ප‍්‍රදේශයේ ඉතාම දුෂ්කර ජීවිත ගතකරන ශී‍්‍ර ලාංකිකයින් ඉන්නවා. අපි ඔවුන් හමුවෙලා සාකච්ඡුා කළා. ඇතැම් අයට මාස ගණනකින් හරියාකාරයට ආහාර වේලක් ලැබිලා නැහැ. කිසිදු පහසුකමක් ලබාදී නැහැ. පසුගිය කාලය ඇතුළත 13දෙනෙක් මරණයට පත්වෙලා තිබෙනවා. ඇතැම් අය අතුරුදහන් වෙලා. සමහරු දුෂ්කරතාවය දරා ගැනීමට නොහැකිව සියදිවි නසා ගන්න තත්වයට පත්වෙලා. එහෙම තත්වයක් තිබියදී ඔවුන් වෙනුවෙන් ඇපවූ පවුලේ සාමාජිකයින්ට ආණ්ඩුව ලක්‍ෂ 20ක් වන්දි ගෙවන ලෙස එන්තරවාසි යවලා තිබෙනවා. ගිවිසුම අනුව ලංකාවේ තරුණයන්ට රැුකියා ලබා දුන්නද නැද්ද කියල හොයන්නේ නැති ආණ්ඩුව ගිවිසුම කැඩුවා කියලා ශී‍්‍ර ලාංකිකයින්ට දඩ ගහන තත්වයක් ඇතිකරලා තිබෙනවා. ලංකාවේ ඇමතිවරයෙක් හෝ නිලධාරියෙක් මේ තරුණයින් ගැන සොයා බලලා නැහැ. අඩුම තරමේ ගිවිසුම අත්සන් කළ පසුව ඒ රටට ගිහින් ගිවිසුම කි‍්‍රයාත්මක වෙන ආකාරය ගැන හෝ ලබාදෙන රැුකියාව ගැන කිසිදු සොයාබැලීමක් කර නැහැ. අද ඒ තරුණයින් දුෂ්කර ජීවිතයකට ඇද දාලා තිබෙනවා. එම තරුණයින්ට කිසිදු දීමනාවක්, අමතර ප‍්‍රතිලාභයක් නැහැ. ඔවුන් අපිට කීවා ඔවුන්ට ලැබෙන ආදායම ලංකා මුදලින් ලක්‍ෂ එක හමාරක් පමණ වුවත් එම රැුකියාවම කරන කොරියාවේ තරුණයෙක් ශී‍්‍ර ලංකා මුදලින් ලක්‍ෂ 30-40කට ආසන්න ආදායම් ලබනවා කියලා. ලංකාවේ තරුණයන්ට එවැනි තත්වයක් උදා වෙද්දී අද ලංකාවට චීනයෙන් ඉන්දියාවෙන් ආපු විදේශිකයින් ලංකාවේ රැුකියා කරනවා. ආණ්ඩුව විදේශිකයින්ට ලංකාවේ රැුකියා කරන්න වීසා ලබා දෙනවා. ලංකාවේ ඉපදුණු, ලංකාවේ ඉගෙන ගත්ත අපේ තරුණයන් විදේශගත කරලා ඔවුන් ඉතාම දුෂ්කර ජීවිත ගතකරනවා.ආණ්ඩුව පසුගිය අයවැයෙන් නුපුහුණු ශ‍්‍රමිකයින්ට ඩොලර් 350ක අවම වැටුපක් ලබාදීමට කටයුතු කරනවා කිව්වට ඒ සඳහා කි‍්‍රයාත්මක වන ක‍්‍රමවේදයක් නැහැ. ඒ වගේම ආණ්ඩුව රටට ප‍්‍රකාශ කළ යුතුයි පසුගිය අයවැයෙන් යෝජනා කළ විදේශගත ශී‍්‍ර ලාංකිකයින්ගේ විශ‍්‍රාම වැටුපට මොකද වුණේ කියලා. එය කි‍්‍රයාත්මක නොවුණු තත්වයක් තුළ වෙන්කළ මුදලට මොකද වුණේ කියලා ආණ්ඩුව කිව යුතුයි. බොරු සුරංගනා රැුවටිලි කතාවලට ජනතාව හසු කරගන්න එක ආණ්ඩුව නතර කළ යුතුයි. විදේශගත ශී‍්‍ර ලාංකිකයින්ගේ ඉල්ලීම්වලට සැලකිය යුතු මැදිහත්වීමක් ආණ්ඩුවෙන් නැත්නම් විදේශගත ශී‍්‍ර ලාංකිකයින්ගේ බලය පෙන්වන්න අපි සූදානමින් ඉන්නවා.මාධ්‍යවේදීන් නැගූ ප‍්‍රශ්නවලට පිළිතුරු ලබා දෙමින්…විදේශගත ශී‍්‍රලාංකිකයින් ඩොලර් බිලියන 07ක විදේශ විනිමයක් ලංකාවට එවන්නේ ආණ්ඩුවේ දක්‍ෂකමක් නිසා නෙවෙයි. ඔවුන් පෞද්ගලිකව තමන්ගේ වුවමාවෙන් විදේශගත වෙලා, තමන්ගේ පවුල්වල සාමාජිකයින්ට එවන මුදලක් ලෙස තමයි ලංකාවට මෙම මුදල් ලැබෙන්නේ. ඔවුන් විදේශගත වෙලා රැුකියා ප‍්‍රශ්නයටත් උත්තරයක් හොයා ගන්නවා. නමුත් ආණ්ඩුව ඔවුන් වෙනුවෙන් කිසිදු පහසුකමක් ලබාදෙන්න සූදානමක් නැහැ. විදේශ ආයෝජන ලබාගැනීමේ අරමුණින් ආණ්ඩුව ආයෝජකයින්ට විශාල සහන ලබාදෙනවා. ලංකාව තුළ සැලකිය යුතු පවුල් සංඛ්‍යාවක් නඩත්තු කරන විදේශගත ශී‍්‍ර ලාංකිකයින් වෙනුවෙන් කිසිදු පහසුකමක් නැහැ. විදේශ කටයුතු අමාත්‍යාංශය හෝ විදේශ සේවා නියුක්ති කාර්යාංශයේ කිසිදු ලේඛනයක දැනට විදෙස්ගත වෙලා ඉන්න ශී‍්‍ර ලාංකිකයින් ගැන කිසිදු සංඛ්‍යා ලේඛණයක් නැහැ. එයින්ම තේරෙනවා ලංකාවේ ආණ්ඩුව කොතරම් අඩු සැලකිල්ලක් ඔවුන් වෙනුවෙන් දක්වනවාද කියලා.වෙනත් රටවල් විදේශගතවන තම රටේ පුරවැසියන් වෙනුවෙන් විශාල සහන ප‍්‍රමාණයක් ලබාදෙනවා. උදාහරණයක් හැටියට පිලිපීන ජාතිකයෙක් විදේශ රටකදී මිය ගියහොත් ඒ රටේ ජාතික ගුවන් සේවය මගින් දේහය එරටට ගෙනයාම සඳහා සියලූ කි‍්‍රයාමාර්ග ගන්නවා. නමුත් ශී‍්‍ර ලාංකිකයෙක් විදේශ රටකදී මිය ගියහොත් දේහය ලංකාවට ගෙන ඒමට පවුලේ සාමාජිකයින්ට විශාල අර්බුදයන්වලට මුහුණ දෙන්න සිදුවෙනවා. ඇතැම් අය මියගිය රටේදීම මිහිදන් කිරීමට පවා සිදුවෙනවා. විදේශ සේවා කාර්යාංශයෙන් දේහය ගෙන්වා දුන්නොත් විවිධ දඩ මුදල් අයකරන තත්වයක් තිබෙනවා. ඇතැම් රටවල මෙවැනි කටයුතු ඉටුකරගැනීම සඳහා සුභසාධන අරමුදල් ගොඩනගාගෙන තිබෙනවා. නමුත් අපේ රටේ ආණ්ඩුව එම අරමුදල්වල මුදල් පාලනය සම්බන්ධයෙන් පවා විවිධ බාධා ඇතිවන ආකාරයේ නීති සම්පාදනය කරනවා. විදේශ ආයෝජන ලෙස ඩොලර්, යුරෝ ගෙන්වා ගන්න විශාල බදු සහන ලබාදෙන රටේ නීති වෙනස් කරන කම්කරු නීති පවා වෙනස් කරන ආණ්ඩුව අපේ රටට ඩොලර් එවන විදේශගත ශ‍්‍රමිකයින් වෙනුවෙන් කිසිදු සහනයක් ලබාදෙන්නේ නැහැ. ලබාදෙනවා කියපු විශ‍්‍රාම වැටුප නැහැ. විදේශගත වෙනකොට ගුවන් තොටුපොළේදී දඩ ගහනවා. රටට විශාල සේවයක් කරන ඔවුන් දඩ ගහන්න සුදුසු පිරිසක්ද? අපි විදේශගත ශී‍්‍රලාංකිකයින්ගේ පවුල්වල සාමාජිකයින් සංවිධානය කරන්න කටුයතු කරනවා. ඒ මගින් ආණ්ඩුවට බලපෑමක් කරන්න අපි බලාපොරොත්තු වෙනවා. දැනටත් බොහෝ රටවල සුභසාධක සංවිධාන විදේශගත ශී‍්‍ර ලාංකිකයින් වෙනුවෙන් මැදිහත් වෙන්නේ කලා සංස්කෘකිත කටයුතුවලදී පමණයි. ඔවුන්ගේ රැුකියාවන්වල අයිතිවාසිකම් වෙනුවෙන් වෙනත් ගැටලූ වෙනුවෙන් කටයුතු කරන සංවිධාන අවමයි. වෘත්තීය අයිතිවාසිකම් වෙනුවෙන් පෙනී ඉන්න සංවිධාන කිහිපයක් සමඟ එතෙර අපි සංවිධානය කටයුතු කරමින් තිබෙනවා. ඉදිරියේදී ආණ්ඩුවට බලපෑමක් කිරීම සඳහා අපි කටයුතු සූදානම් කරනවා.", "URL": "https://lankatruth.com/si/?p=43543", "Category": "පුවත්", "Parent URL": null}