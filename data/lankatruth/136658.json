{"Source": "Lankatruth", "Timestamp": "July 10, 2022", "Headline": "ගෝටාබය, රනිල් යන තුරුම රැඳෙන්න රටවටෙන්ම ජනතාව තවදුරටත් කොළඹට ඇදෙති", "News Content": "අරගලකරුවන් විසින් ඊයේ (09) අත්පත්කරගත් ජනාධිපති මන්දිරය, අරලියගහ මන්දිරය, සහ ජනාධිපති ලේකම් කාර්යාලය, ජනාධිපති ගෝටාබය රාජපක්ෂ සහ අගමැති රනිල් වික්‍රමසිංහ එම ධුරවලින් ඉවත්වන තුරු තවදුරටත් ජනතාව බලය යටතේ රඳවා ගැනීමට සහාය වීම සඳහා අද (10) මේ වනවිටත් රටේ දසතින් ජනතාව කොළඹට එක්රොක් වෙමින් සිටිති. ඊයේ ඓතිහාසික අරගලයට එක්වීම සඳහා රටේ විවිධ ප්‍රදේශවලින් පැමිනි ජනතාවගෙන් බොහෝ දෙනෙකු තවදුරටත් ජනාධිපති මන්දිරය, අරලියගහ මන්දිරය, සහ ජනාධිපති ලේකම් කාර්යාලය තුළත් ඉන් පිටත් රැඳෙමින් සිටිති. ඔවුන් දැඩිව අවධාරණය කරන්නේ ජනාධිපති ගෝටාබය රාජපක්ෂත්, අගමැති රනිල් වික්‍රමසිහත් වහාම එම ධුරවලින් ඉල්ලා අස්විය යුතු බවය.", "URL": "https://lankatruth.com/si/?p=136658", "Category": "පුවත්", "Parent URL": null}