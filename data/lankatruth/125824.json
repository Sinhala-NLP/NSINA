{"Source": "Lankatruth", "Timestamp": "November 15, 2021", "Headline": "සියලුම පාසැල්වල 6-9 ශ්‍රේණි ලබන සතියේ සිට අරඹනවා – අධ්‍යාපන ඇමති", "News Content": "සියලුම පාසල්වල ගුරුවරුන් 240,000ක් අවස්ථා දෙකකදීඑන්නත්කරණය සිදු කර ඇති බැවින් පාසැල්වල ඉහළ පංති සියල්ලම ආරම්භ කළ හැකි බව අධ්‍යාපන ඇමති දිනේෂ් ගුණවර්ධන මහතා පවසයි. අද (15) දින පාර්ලිමේන්තුවේදීමේ පිළිබඳව වැඩිදුරටත් අදහස් දක්වන අධ්‍යාපන ඇමතිවරයා… “ඔක්තෝබර් මාසේ පළවැනිදා තමයි සෞඛ්‍ය නීති ඉවත් කරේ. ඔක්තෝබර් පළවෙනිදයින් පස්සේ තමයි පාසැල් විවෘත කරන්න පුළුවන් කමක් ලැබුණේ. ප්‍රාථමික පංති ආරම්භ කළා. 240,000ක් ගුරුවරුන් ඔක්කෝම දෙවරක් එන්නත් කරලා තිබෙනවා. එහෙම කරලා තමයි පාසැල් පටන් ගත්තේ. එ් නිසා ඉහළපංති ආරම්භ කරන්න පුළුවන් කම ලැබිලා තිබෙනවා. ඒ නිසා ඉදිරි සතියේ ඒ පංති ආරම්භ කරනවා.” යනුවෙන් පැවසීය.", "URL": "https://lankatruth.com/si/?p=125824", "Category": "පුවත්", "Parent URL": null}