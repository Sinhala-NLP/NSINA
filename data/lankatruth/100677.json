{"Source": "Lankatruth", "Timestamp": "November 19, 2020", "Headline": "මම කියවන්නේ සෞඛ්‍ය අංශ දෙන වාර්තා – හමුදාපති රිවස් ගියර් එකට දමයි", "News Content": "කොරෝනා කාර්ය සාධක බලකායේ ප්‍රධානියා ලෙස මාධ්‍ය හමුවට පැමිණ තමන් ඉදරිපත් කරන්නේ සෞඛ්‍ය අමාත්‍යංශයෙන් දෙන වාර්තාව බව හමුදාපති ශවෙන්ද්‍ර සිල්වා පවසයි. අද (19) උදැසන සුපුරුදු පරිදි පෞද්ගලික රූපවාහිනි නාලිකාවක් හා සම්බන්ධ වූ හමුදාපතිවරයා වැඩිදුරටත් සඳහන් කළේ කොරෝනා පාලන කටයුතු තමන්ට ඕනෑ විදිහට කරන බවට සමාජයේ මතයක් ඇතිවී තිබුණත් එය සත්‍යයෙන් තොර බවයි. “මම කරන්නේ සෞඛ්‍ය අංශවලින් දෙන වාර්තා ඉදිරිපත් කිරීම විතරයි” යනුවෙන් හමුදාපතිවරයා මාධ්‍යයට අදහස් පල කරන ලදි. කෙසේ වෙතත් පසුගිය සතියෙදී සෞඛ්‍ය අංශ වාර්තා අනුව කොරෝනා ආශ්‍රිත මරණ 50කට ආසන්න වී තිබූ අවස්ථාවක හමුදාපතිවරයා මාධ්‍ය හමුවේ ප්‍රකාශ කළේ කොරෝනා හේතුවෙන් මියගිය පිරිස 05 දෙනෙක් පමණක් බවයි.", "URL": "https://lankatruth.com/si/?p=100677", "Category": "පුවත්", "Parent URL": null}