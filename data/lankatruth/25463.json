{"Source": "Lankatruth", "Timestamp": "December 16, 2016", "Headline": "නාමල් රාජපක්ෂව FCIDයට ගෙන්වයි", "News Content": "විශ්‍රාමික ජනාධිපති පුත් පාර්ලිමේන්තු මන්ත්‍රී නාමල් රාජපක්ෂ මහතාට අද (16) දින පොලිස් මූල්‍ය අපරාධ විමර්ශන කොට්ඨාෂයේ පෙනී සිටින ලෙස දන්වා ඇති අතර මේ වනවිට ඔහු එහි පැමිණ ඇති බව වාර්තා වේ. ගවර්ස් කෝපරේෂන් සභාපති බව කියන නාමල් රාජපක්ෂ ‘හෙලෝ කෝප්’ ආයතනයෙන් රුපියල් දස ලක්ෂ එකසිය විසිපහක කොටස් මිලට ගෙන ඇතැයිද ඒ සඳහා ඔහුට මුදල් ලැබුණු ආකාරය පැහැදිලි කිරීමට ඔහුට මෙතෙක් හැකි නොවූ බැවින් එම මුදල් ලැබුණ ආකාරය සැක සහිත බවද සඳහන් කරමින් මුදල් විශුද්ධිකරණ පනත යටතේ පාර්ලිමේන්තු මන්ත්‍රි නාමල් රාජපක්ෂ මහතා ඇතුළු පුද්ගලයන් 06 දෙනෙකු සැකකරුවන් ලෙස නම් කිරීමට කොළඹ මහේස්ත්‍රාත් නිශාන්ත පිරිස් මහතා පොලිස් මුල්‍ය අපරාධ විමර්ශන කොට්ඨාසයට පසුගිය ජූලි 28වනදා අවසර ලබාදී තිබූ අතර එම. හෙලෝ කෝප් සමාගමේ පිරීක්ෂණ සිදුකරමින් පවතින අතර තුර නමට මිලදී ගෙන ඇති හම්බන්තොට ඉඩමක නිවසක් ඉදිකිරීම සම්බන්ධයෙන් අනාවරණය වී ඇති අතර ඒ ගැන ප්‍රශ්න කිරිම සඳහා මෙසේ නාමල් රාජපක්ෂ මහතාව අද පොලිස් මූල්‍ය අපරාධ විමර්ශන කොට්ඨාෂය වෙත කැඳවා ඇතැයි පැවසේ. මෙම නඩුවේ දෙවැනි සැකකරු වන ඉන්දික ප්‍රභාත් කරුණාධීර රටින් පැන ගොස් ඇතැයි මුල්‍ය අපරාධ විමර්ශන කොට්ඨාසය පසුගිය ජූලි 28වනදා අධිකරණයට දන්වා ඇති අතර ඔහු අත්අඩංගුවට ගැනීම සඳහා රතු නිවේදනය ඇතුළත් වරෙන්තුවක්ද එදිනම නිකුත් කර තිබේ.", "URL": "https://lankatruth.com/si/?p=25463", "Category": "පුවත්", "Parent URL": null}