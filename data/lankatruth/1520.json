{"Source": "Lankatruth", "Timestamp": "February 24, 2012", "Headline": "දුරකථනවලට හොරෙන් සවන්දෙන බව ආණ්ඩුව පිළිගනී", "News Content": "ජාත්‍යන්තර දුරකථන සමාගම් දෙකක්‌ යොදාගනිමින් මෙරට පුද්ගලයන් 687 දෙනෙකුගේ දුරකථන සංවාදවලට රජය හොරෙන් සවන් දෙන බව මාතර දිස්‌ත්‍රික්‌ මන්ත්‍රී මංගල සමරවීර මහතා පාර්ලිමේන්තුවේදී ඊයේ (23) පාර්ලිමේන්තුවේදී චෝදනාකළේය.  චෝදනාවට පිළිතුරුදීමට නැගීසිටි ආණ්ඩුපක්ෂයේ කොළඹ දිස්ත්‍රික් පාර්ලිමේන්තු මන්ත්‍රී තිලංග සුමතිපාල මහතා පැවසූයේ ලෝකයේ බොහෝ රටවල් බුද්ධි අංශ තොරතුරු ලබා ගැනීමට මෙසේ දුරකථන සංවාදවලට සවන් දෙන බවත් ශ්‍රී ලංකාව වැනි රටකට එවැනි තොරතුරු ලබා ගැනීම තුළින් රටට අනාගතයේදී එල්ල විය හැකි අනතුරු වළක්‌වා ගැනීමට හැකි වන බවත්ය. මංගල සමරවීර මහතා වැඩිදුරටත් කියා සිටියේ රාජ්‍ය ආරක්‍ෂාක අමාත්‍යාංශය මඟින් හොරරහසේ සවන්දෙන දරකථන අතර ආණ්‌ඩු පක්‍ෂයේ කැබිනට්‌ ඇමැතිවරුන් සහ මන්ත්‍රීවරුන් 124 දෙනෙකුද අයත් වන බවය. මීට අමතරව තෝරාගත් ආගමික නායකයන්, පුවත්පත් කතුවරුන් සහ මාධ්‍යවේදීන්ගේ දුරකථන සංවාදවලටද සවන් දෙන බවද මංගල සමරවීර මහතා සඳහන් කළේය.මෙම කටයුත්ත භාරදී ඇති සමාගම් විශාල මුදලක් අය කරන බවද මන්ත්‍රීවරයා කීය.", "URL": "https://lankatruth.com/si/?p=1520", "Category": "පුවත්", "Parent URL": null}