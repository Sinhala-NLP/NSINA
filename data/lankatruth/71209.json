{"Source": "Lankatruth", "Timestamp": "March 29, 2019", "Headline": "අන්තරේ ශාඛාවක් නෙවිල් ප්‍රනාන්දු රෝහලේ පිහිටුවයි", "News Content": "මාලඹේ වෛද්‍ය නෙවිල් ප්‍රනාන්දු රෝහලේ අන්තර් සමාගම් සේවක සංගම් ශාකාව පිහිටුවා තිබේ. රෝහලේ සේවයේ නිරත සේවක සේවිකාවන් විසින් අන්තර් සමාගම් සේවක සංගමයේ සාමාජිකත්වය ලබාගනිමින් වෘත්තීය සමිති ශාඛාව පිහිටුවාගත් අතර එය ආයතනයේ වෘත්තීය සමිතිය ලෙස පාලනාධිකාරිය විසින් පිළිගෙන ඇත. වෘත්තීය සමිති ශාඛාවේ මහ සභා රැස්වීම පසුගිය 27 වැනිදා පැවැත්වූ අතර එයට අන්තර් සමාගම් සේවක සංගමයේ සභාපති වසන්ත සමරසිංහ මහතා ද එක්ව සිටිය හ. රෝහල් සේවකයන්ගේ වෘත්තීය අයිතිවාසිකම් ආරක්ෂා කර ගැනීම වෙනුවෙන් අන්තර් සමාගම් සේවක සංගමය කටයුතු කරන බව මෙහිදී වසන්ත සමරසිංහ මහතා පැවසීය. මාලඹේ සයිටම් පෞද්ගලික වෛද්‍ය අධ්‍යාපන ආයතනය සම්බන්ධව පසුගිය වසරේ පැවති අර්බුධකාරී වාතාවරණය අතරතුර නෙවිල් ප්‍රනාන්දු රෝහල රජයට පවරාගත් අතර මේ වනවිට අර්ධ රාජ්‍ය ආයතනයක් ලෙස ක්‍රියාත්මක වේ.", "URL": "https://lankatruth.com/si/?p=71209", "Category": "පුවත්", "Parent URL": null}