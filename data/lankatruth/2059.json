{"Source": "Lankatruth", "Timestamp": "April 16, 2012", "Headline": "වෛද්‍ය ස්ටෙලා ද සිල්වා මියයයි", "News Content": "වෛද්‍ය ස්ටෙලාද සිල්වා මහත්මිය මියගිය බය වාර්තාවේ. ළමා රෝග පිළිබඳ කීර්තිමත් වෛද්‍යවරියක වූ ඇය අභාවප්‍රාප්ත වනක විට 93 වියේ වූවාය. ඇය හැට වසරක් පුරා ළමා ‍වෛද්‍ය විශේෂඥවරියක වී සේවයේ නිරත වී ඇත. එස්.ඩබ්.ආර්.ඩී.බණ්ඩාරනායක, සිරිමා බණ්ඩාරනායක හා ඩඩ්ලි සේනානායක ආණ්ඩුවල ඇමැතිවරයකු වූ සී.පී.ද සිල්වා මහතාගේ හා පාර්ලිමේන්තු මන්ත්‍රීවරයකු වූ මෙරිල් ද සිල්වා මහතාගේ සහෝදරියකද වේ. ඇය එම්.ඩී. වෛද්‍ය උපාධිය දිනාගත් ප්‍රථම ශ්‍රී ලාංකික කාන්තාවද, එංගලන්තයේ රාජකීය වෛද්‍ය විද්‍යාලයේ එම්.ආර්.සී.පී. උපාධි දෙකක් දිනාගත් දකුණු ආසියාවේ ප්‍රථම කාන්තාවද විය. ඇය ‘විද්‍යා ජෝති‘ යන ගෞරව නාමයෙන්ද පුද ලැබුවාය. අවසන් කටයුතු කොළඹ කනත්තේදී අද (16) පස්වරු 5.00ට සිදුකිරීමට නියමිතය.", "URL": "https://lankatruth.com/si/?p=2059", "Category": "පුවත්", "Parent URL": null}