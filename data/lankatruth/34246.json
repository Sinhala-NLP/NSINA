{"Source": "Lankatruth", "Timestamp": "May 14, 2017", "Headline": "ආණ්ඩුවේ අර්බුදය සුජීවගේ කටින් එළියට", "News Content": "නායකයන් කැමති පිරිස පමණක් ඉදිරියට ගනිමින් සිටින බවත් තමන් වැනි දක්ෂයන්ට වත්මන් ආණ්ඩුවේ තැනක් නැති බවත් ජාත්‍යන්තර වෙළඳ කටයුතු රාජ්‍ය අමාත්‍ය සුජීව සේනසිංහ මහතා ඊයේ (13) කොලොන්නාවේදී සඳහන් කළේය. වත්මන් මෛත්‍රී – රනිල් ආණ්ඩුව පවත්වාගෙන යෑමේ දැඩි අර්බුදයකට ලක්ව ඇති බව දේශපාලන විචාරයන් අවස්ථා ගණනාවකදී අනාවරණය කර සිටි අතර මේ වනවිට එය ආණ්ඩුවේ ඇමතිවරුන්ගේ කටින්ද එළියට පණිමින් තිබේ. සුජීව සේනසිංහ අමාත්‍යවරයා සඳහන් කරන්නේ තමන්ට ආමත්‍යාංශයක් ලැබී ඇතත් එම අමාත්‍යාංශයේ පියන්ගේ තරමටවත් වැඩක් කිරීමට අවස්ථාවක් නැති බවය. විපක්ෂයේ සිටියදී මෙන්ම මැතිවරණ සමයේ මැතිවරණ වේදිකාවේ ඉදිරියෙන්ම සිටි තමන් වැනි අයට මේ වනවිට ඉතා අඩු මට්ටමක සැළකිල්ලකට ලක්ව ඇති බවත් අමාත්‍යාංශයේ තමන්ට ඇත්තේ ගැටුම් සමතය කිරිම පමණක් බවත් ඔහු පවසයි. මේ වනවිට ආණ්ඩුවේ රාජිත සේනාරත්න, ජෝන් සේනෙවිරත්න, සරත් ෆොන්සේකා, විජේදාස රාජපක්ෂ, ඩිලාන් පේරේරා වැනි ඇමතිවරු ආණ්ඩුවේ තනතුරු සහ වෙනත් පුද්ගලික කාරණා මුල් කරගනිමින් එකිනෙකාට චෝදනා එල්ලකර ගන්නා ආකාරය පසුගිය දින කිහිපයේ දක්නට ලැබුණු අතර එම තත්වයආණ්ඩුවේ ඇමති ධුර සහ තනතුරු වෙනසක් දක්වාම දුරදිග ගොස් තිබේ.", "URL": "https://lankatruth.com/si/?p=34246", "Category": "පුවත්", "Parent URL": null}