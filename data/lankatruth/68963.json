{"Source": "Lankatruth", "Timestamp": "February 25, 2019", "Headline": "විශ මත්පැන් පානයෙන් මියගිය පිරිස 143 දක්වා ඉහළට", "News Content": "ඊසාන දිග ඉන්දියාවේ විශ මත්පැන් පානය කිරීමෙන් මිය ගිය පිරිස ඉහළ ගොස් තිබේ. ඉන්දීය මාධ්‍ය වාර්තා කරන පරිදි මේ වනවිට පුද්ගල මරණ 143ක් වාර්තා වී ඇති අතර තවත් 200කට අධික පිරිසක් රෝහල් ගතකර ඇත. මෙසේ මියගොස් ඇත්තේ තේ වතු කම්කරුවන් බව ද වැඩිදුරටත් වාර්තා වේ. සිද්ධිය සම්බන්ධයෙන් මේ වනවිට 20 දෙනෙකු පොලිස් අත්අඩංගුවේ පසුවන අතර ඉතිරිව තිබූ විශ මත්පැන් ලීටර 15000ක ප්‍රමාණයක් විනාශ කර ඇත. මෙම සිද්ධියට සති දෙකකට පමණ පෙර ඉන්දියාවේ උත්තරාඛන්ද් සහ උත්තර් ප්‍රදේශ් ප්‍රාන්තවල ද විශ මත්පැන් පානයෙන් සිය දෙනෙකුට අධික පිරිසකට ජීවිත අහිමි විය.", "URL": "https://lankatruth.com/si/?p=68963", "Category": "විදෙස් පුවත්", "Parent URL": null}