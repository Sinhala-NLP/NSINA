{"Source": "Lankatruth", "Timestamp": "June 22, 2018", "Headline": "සමහර ඇමතිවරුන්ගේ කාර්ය මණ්ඩලයට 15 ඉක්මවා නිලධාරීන් ඉන්නවා – බිමල් රත්නායක", "News Content": "සමහර ඇමතිවරුන්ගේ කාර්ය මණ්ඩලවලට 15 ඉක්මවා නිලධාරීන් යොදවා ගෙන සිටින බවත් කාර්ය මණ්ඩල දෙක ගාණේ යොදා ගන්නා ඇමතිවරුන්ද මෙම සභාවේ සිටින බවජවිපෙමන්ත්‍රී බිමල් රත්නායක මහතා අද (22) පාර්ලිමේන්තුවේදී හෙළි කළේය. නීතිය අනුව ඇමතිවරයකුගේ කාර්ය මණ්ඩලයේ ඉන්න පුළුවන් නිලධාරීන් 15 දෙනෙකුට පමණයි. නමුත් සමහර ඇමතිවරුන්ගේ කාර්ය මණ්ඩල දෙක ගානේ යොදවා ගෙන සිටිනවා. 15 ඉක්මවලා ඉන්නවා. මේ ගැන වහාම සොයා බලන්න කියා ඉල්ලා සිටිනවා. බිමල් රත්නායක මහතා මේ බව පැවැසුවේ වනජීවී හා තිරසර සංවර්ධන ඇමති ෆීල්ඩ් මාර්ෂල් සරත් ෆොන්සේකා මහතාට යොමු කර තිබූ ප්‍රශ්නයකට ආණ්ඩු පක්ෂයේ ප්‍රධාන සංවිධායක ගයන්ත කරුණාතිලක මහතා ෆොන්සේකා මහතා වෙනුවෙන් පිළිතුරු දෙමින් සිටියදී ඇතිවුණු සංවාදයකදීය.", "URL": "https://lankatruth.com/si/?p=54971", "Category": "පුවත්", "Parent URL": null}