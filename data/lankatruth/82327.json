{"Source": "Lankatruth", "Timestamp": "October 5, 2019", "Headline": "ඉන්දියාවේ අධික වැසි සහිත කාලගුණයට පුද්ගලයන් 1900කට වැඩි පිරිසක් බිලි", "News Content": "ඉන්දියාවට බලපෑ වැසි ආපදා තත්වය හමුවේ පුද්ගලයන් 1900කට ආසන්න පිරිසක් ජීවිතක්ෂයට පත්ව ඇතැයි මාධ්‍ය වාර්තා කරයි. ඉන්දියාවට බලපෑ අධික මෝසම් වැසි කාලගුණික තත්වය හේතුවෙන් ප්‍රාන්ත 22ක ජල ගැලීම් තත්ව වාර්තා වූ අතර ලක්ෂ 25කට ආසන්න ජනතාවක් ඉන් ආපදාවට පත්විය. වැඩිම මරණ සංඛ්‍යාවක් මහාරාෂ්ට්‍ර ප්‍රාන්තයෙන් වාර්තා වී ඇති අතර එය 382කි. මීට අමතරව බටහිර බෙංගාලයෙන් මරණ 227ක් ද වාර්තා වී ඇත. නිවාස ලක්ෂ තුනකට අධික ප්‍රමාණයකට ගංවතුරෙන් හානි සිදුවී ඇති අතර හෙක්ටයාර් පහලොස් ලක්ෂයක වගාබිම් විනාශ වී ඇත. දැනට වාර්තාගතව ඇති ගවයන් ඇතුළු ගෘහාශ්‍රිත සතුන්ගේ මරණ සංඛ්‍යාව 20,000 ඉක්මවා තිබේ.", "URL": "https://lankatruth.com/si/?p=82327", "Category": "විදෙස් පුවත්", "Parent URL": null}