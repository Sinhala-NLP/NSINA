{"Source": "Lankatruth", "Timestamp": "May 2, 2020", "Headline": "ජුනි 20 ඡන්දය තියනවාද නැද්ද? තීරණය තවත් සති දෙකකට කල් යයි", "News Content": "ජුනි 20 පැවැත්වීමට නියමිත පාර්ලිමේන්තු මැතිවරණය එදින පවත්වන්නේද නැද්ද යන්න පිළිබඳ තීරණය තවත් සති දෙකකින් ලබා දීමට මැතිවරණ කොමිසම තීරණය කර තිබේ. ඒ අද (02) දේශපාලන පක්ෂ නියෝජිතයින් සමග මැතිවරණ කොමිසම පැවති සාකච්චාවකදී ය. අප්‍රේල් 25 වනදා පැවැත්වීමට නියමිතව තිබූ පාර්ලිමේන්තු මැතිවරණය පවතින කොරෝනා වසංගතය හේතුවෙන් ලබන ජුනි 20 දක්වා කල් දැමීමට මැතිවරණ කොමිසම කටයුතු කරන ලදී. එහෙත් මේ වනවිට තවමත් කොරෝනා වසංගත තත්වය පහව ගොස් නැති බැවින් එවන් තත්වයක් තුළ මැතිවරණ රාජපකාරි කටයුතු මෙන්ම මැතිවරණ ප්‍රචාරක කටයුතුද සිදු කළහොත් එය මෙම වසංගතය තව දුරටත් පැතිරීමට බලපානු ඇත. මේ සම්බන්ධයෙන් අදාළ සියළු අංශ සමග සාකච්ඡා කර මැතිවරණය ජුනි 20 පවත්වන්නේද නැද්ද යන්න පිළිබඳව තවත් සති දෙකකින් තීරණය කිරීමට අද පක්ෂ නියෝජිතයන් සමග පැවති සාකච්ඡාවේදී මැතිවරණ කොමිසම තීරණය කර තිබේ.", "URL": "https://lankatruth.com/si/?p=92953", "Category": "පුවත්", "Parent URL": null}