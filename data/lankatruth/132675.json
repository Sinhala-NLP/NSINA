{"Source": "Lankatruth", "Timestamp": "April 22, 2022", "Headline": "උද්ඝෝෂණවලට ගිණිඅවි භාවිතා නොකිරීමට පොලීසිය මානව හිමිකම් කොමිසමට පොරොන්දුවෙයි", "News Content": "මින් ඉදිරියට පැවැත්වෙන සාමකාමී උද්ඝෝෂණ මැඩ පැවැත්වීමට ගිණිඅවි භාවිතා නොකරන බවට පොලීසිය මානව හිමිකම් කොමිසමට ප්‍රකාශ කළ බව එහි කොමසාරිස් ආයුර්වේද වෛද්‍ය නිමල් කුමාරසිරි ප්‍රකාශ කරයි. ඒ රඹුක්කන ගැටුම සම්බන්ධයෙන් කරුණු දැක්වීමට පොලිස්පතිවරයා ඇතුළු උසස් පොලිස් කණ්ඩායමක් ශ්‍රි ලංකා මානවහිමිකම් කොමිෂන් සභාව හමුවට අද (22) පෙරවරුවේ කැඳවූ අවස්ථාවේදීය. රඹුක්කන සිද්ධිය සම්බන්ධයෙන් ශ්‍රි ලංකා මානව හිමිකම් කොමිෂන් සභාව ආරම්භ කර ඇති විමර්ශනයකට අදාලව පොලිස්පතිවරයා, ජ්‍යෙෂ්ඨ නියෝජ්‍ය පොලිස්පති (මධ්‍යම පළාත), නියෝජ්‍ය පොලිස්පති (මධ්‍යම පළාත), ජ්‍යෙෂ්ඨ පොලිස් අධිකාරි (කෑගල්ල) සහ කෑගල්ල හා රඹුක්කන පොලිස් ස්ථානාධිපතිවරුන් අද පෙරවරු 11.00ට මෙලෙස මානව හිමිකම් කොමිසම හමවේ පෙනී සිටින ලෙසට දැනුම් දී තිබිණි. යළි ලබන සඳුදා අපරාධ පරීක්ෂණ දෙපාර්තමේන්තුව මානව හිමිකම් කොමිෂන් සභාව වෙත කැඳවා ඇතැයිද කොමසාරිස් ආයුර්වේද වෛද්‍ය නිමල් කුමාරසිරි වැඩිදුරටත් පවසයි.", "URL": "https://lankatruth.com/si/?p=132675", "Category": "පුවත්", "Parent URL": null}