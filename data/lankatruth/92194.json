{"Source": "Lankatruth", "Timestamp": "April 6, 2020", "Headline": "කැලණි ගඟට වැසිකිළි අපද්‍රව්‍ය එකතුවීමේ අවදානමක් – බියගම, අඹතලේ ජල පවිත්‍රාගාර දෙකටත් බලපෑම්", "News Content": "කැලණි ගඟට මීටර් 100ක පමණ ආසන්නයේ කඩුවෙල වෙලේ හන්දියේ පහත් බිමක දමා ඇති වැසිකිලි අපද්‍රව්‍ය බවුසර් කිහිපයක් නිසා බියගම හා අඹතලේ ජල පවිත‍්‍රාගාර දෙකට සැපයෙන ජලය දුෂණය වීමේ අවදානමක් පවතින බව වාර්තා වේ. පෞද්ගලික සමාගමකට අයත් මෙම ඉඩමට ඉකුත් 16 වැනිදා ගලි බවුසර් තිහක පමණ ප‍්‍රමාණයක් ගෙනැවිත් දමනු ලැබ ඇත්තේ එකී සමාගමේ අනුබද්ධ තවත් සමාගමක් විසිනි. ඉදිරි දිනවල දී මහවැසි ඇද හැලුනහොත් මෙම අපද්‍රව්‍ය කැලණි ගඟට මුසුවීම වැළැක්විය නොහැකි වනු ඇති අතර ඊට පෙර මෙම අපද්‍රව්‍ය ඉවත් කිරීමට කටයුතු කළ යුතුය. මෙම ඉඩමට මෙලෙස අපද්‍රව්‍ය දමා ඇත්තේ කිසිදු අපද්‍රව්‍යක් මෙම ඉඩමට මුදා හැරිම තහනම් කරමින් අධිකරණය මගින් ලබා දී ඇති නියෝගයක් තිබයදී ය. මේ වනවිට ප‍්‍රදේශයේ දුඟද හමන බවත් පොලිසිය මගින් මේ සම්බන්ධව අධිකරණය වෙත වාර්තා කර ඇති අතර අධිකරණය මේ පිළිබද අවශ්‍ය ක‍්‍රියා මාර්ග ගන්නැයි පළාත් පාලන කොමසාරිසවරයා වෙත නියෝග කර ඇතැයිද වාර්තා වේ. එසේ වුවත් දින 22ක් ගතවන තුරුත් ඒ සම්බන්ධ නිසි ක‍්‍රියාමාර්ග ගෙන නැත.", "URL": "https://lankatruth.com/si/?p=92194", "Category": "පුවත්", "Parent URL": null}