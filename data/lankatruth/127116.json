{"Source": "Lankatruth", "Timestamp": "December 17, 2021", "Headline": "ගෝටා බැසිල් ආදර්ශයෙන් තව රොත්තක් රටින් පිටවෙයි…", "News Content": "වර්ශ අවසානයේ පැවැත්වෙන විවිධ ප්‍රියසම්භාෂණ ඇතුළ උත්සව සඳහා ආණ්ඩුවේ මැති ඇමතිවරු 60කට අධික පිරිසක් ඉදිරි දින කිහිපය තුළ විදේශගතවීමට සූදානමින් සිටින බව අනාවරණය වේ. රටේ බිහිසුණු ඩොලර් අර්බුදයක් තිබියදී මෙවැනි නාස්තිකාරී විදේශ සංචාර සහ වියදම් සඳහා පුරෝගාමී ආදර්ශය ජනාධිපති ගෝටාබය රාජපක්ෂ සහ මුදල් ඇමති බැසිල් රාජපක්ෂ මේ වනවිට ලබාදී තිබේ. ඇතැම් ඇමතිවරු රජයේ කටයුතු සඳහා විදේශගතවන බව හඟවමින් මහජන මුදල් යෙදවීමට වෙන්කරගෙන සිටින බව විවිධ වාර්තාවලින් හෙළිවී තිබේ. මේ වනවිට රටේ විදේශ සංචිත විශාල වශයෙන් බිඳවැටී අත්‍යාවශ්‍ය ආහාරද්‍රව්‍ය කන්ටේනර් 1500ක් පමණ වරායේ ගොඩගැසී තිබෙන පසුබිමක මෙවැනි විදේහ විනිමය නාස්තිකිරීම්වල යෙදී සිටිති. ජනාධිපති දින දෙකක සිංගප්පූර් සංචාරයක් සඳහා පිටත්වූ අතර බැසිල් රාජපක්ෂ මාසයක පමණ කාලයක් ඇමරිකාවේ ගතකරණ බව වාර්තා වී ඇත.", "URL": "https://lankatruth.com/si/?p=127116", "Category": "පුවත්", "Parent URL": null}