{"Source": "Lankatruth", "Timestamp": "December 11, 2021", "Headline": "අක්කරය රු. 830 බැගින් අක්කර 20ක මාතලේ රජයේ ඉඩකමක් විකුණලා", "News Content": "ඉඩම් ප්‍රතිසංස්කරණ කොමිෂන් සභාවට අයත් මාතලේ පලාපත්වල ප්‍රදේශයේ අක්කර 20ක ඉඩමක් අක්කරයක් රුපියල් 830 බැගින්වු මුදලකට ව්‍යාපාරියකුයට ලබාදී ඇතැයි මාතලේ ප්‍රාදේශීය සභා සභාපති කපිල බණ්ඩාර හන්දෙනිය පවසයි. 2013 වසරේ පරිසර වැඩසටහනක් සිදු කිරිම සදහා අක්කර 05ක් ඉල්ලුවත් මේ දක්වා එය ලබා නොදුන් බව ද සභාපතිවරයා කියා සිටියි. “අපි අවුරුදු ගණානාවක් තිස්සේ රජයේ වැඩකට ඉඩමක් ඉල්ලුවාම එක එක නිති දානවා. නමුත් වෙනත් අයට මාසයක් ඇතුළත සියලු ලිපි ලේඛන හදලා දෙනවා. අපි ළගට එන්නේ වෙළඳ බලපත්‍රය ගන්න විතරයි. සියලු දේ කොළඹින් කරගෙන තියෙන්නේ. පසුගිය ආණ්ඩුව කාලයේදිත් සිදු වුණා. මේ ආණ්ඩුවෙත් මේ දේ වෙනවා. මහා පරිමාණ ඉඩම් විකිණිමේ මාෆිායවක් සිදු වෙනවා. මේක මාතලේ ප්‍රදේශයට පමණක් නොව දිස්ත්‍රික්කය පුරාම ඉඩම් මංකොල්ලයක් සිදු වෙනවා. අහිංසක මිනිස්සු ජිවත්වෙන්න පර්චස් 10ක් ඉල්ලා ගියාම රටේ නැති නිති කියනවා. නමුත් දේශපාලන හයිය, මුදල් යහමින් තියන අයට මේ නිති මොකවත් නැහැ. අපේ තියෙන වටිනාම ඉඩම් ලබා දෙනවා.” යැයිද සභාපතිවරයා පවසයි.", "URL": "https://lankatruth.com/si/?p=126866", "Category": "පරිසර", "Parent URL": null}