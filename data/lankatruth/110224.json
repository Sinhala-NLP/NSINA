{"Source": "Lankatruth", "Timestamp": "February 9, 2021", "Headline": "සමාව ගනු නැතිනම් ඉල්ලා අස්වනු – පොහොට්ටුවෙන් වීරවංසට අවසන් නිවේදනය නිකුත් කරයි", "News Content": "විමල් වීරවංස ඇමතිවරයා සතිඅන්ත පුවත්පතකට කළ ප්‍රකාශය ඉල්ලා අස්කරගෙන ජාතියෙන් ප්‍රසිද්ධියේ සමාව ගතයුතු බවත්, ආණ්ඩුවේ සාමුහික වගකීමට එකඟ වන්‍න්නට බැරි නම් ඉල්ලා අස්විය යුතු බවත් පොහොට්ටු පක්ෂයෙන් මෙවර මැතිවරණයට තරඟ කර පාර්ලිමේන්තුවට පිවිසි සංජීව එදිරිමාන්න පවසයි. ශ්‍රී ලංකා පොදුජන පෙරමුණ මූලස්ථානයේ පැවති පුවත්පත් සාකච්ඡාවකට එක්වූ මන්ත්‍රී එදිරිමාන්න වැඩිදුරටත් අදහස් පලකරමින්, ගෝඨාභය රාජපක්ෂ ජනාධිපතිවරයා සිවිල් යුද්ධය මානා සේ කළමණාකරණය කළ කෙනෙක් බවත් පොහොට්ටුව පක්ෂයේ මහ ලේකම් සාගර කාරියවසම් යනු දේශපාලන අනාථයෙක් නොවන බවත් ඔහු කීරිතිමත් දේශපාලඥයෙකුගේ පුතෙකු බවත් පැවසීය. සතිඅන්ත ජාතික පුවත්පතකට සාකාච්ඡාවක් දෙමින් අමාත්‍ය විමල් වීරවංස ප්‍රකාශ කර සිටියේ පොහොට්ටුව පක්ෂයේ නායකත්වය වෙනස්විය යුතු බවයි. එමෙන්ම පොහොට්ටුව පක්ෂයේ මහ ලේකම් පදවිය දරණ සාගර කාරියවසම් යනු කාට හරි බැලමෙහෙවරකම් කර ජාතික ලයිස්තුවෙන් පාර්ලිමේන්තුවට රිංගූ පුද්ගලයෙකු බවත් ඔහුට ජනවරමේ අභිලාෂයන් ආරක්ෂාකිරිමේ වගකීම ගැන අබමල් රේණූවක වැටහීමක් නැති බවත් පැවසීය.", "URL": "https://lankatruth.com/si/?p=110224", "Category": "පුවත්", "Parent URL": null}