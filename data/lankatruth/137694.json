{"Source": "Lankatruth", "Timestamp": "August 1, 2022", "Headline": "සුදුවෑන් නඩුවෙන් රාජිතගේ විදෙස් තහනම ඉවත් කරයි", "News Content": "හිටපු ඇමති රාජිත සේනාරත්නගේද සහභාගිත්වයෙන් පැවුත්වූ ආන්දෝලනාත්මක “සුදුවෑන් මාධ්‍ය සාකච්ඡාව”ට අදාළව රාජිත සේනාරත්නට පනවා තිබූ ගුවන් ගමන් තහනම ඉවත් කිරීමට කොළඹ අතිරේක මහේස්ත්‍රාත් රජින්ද්‍රා ජයසුන්දර අද (01) නියෝග කර තිබේ. මෙම නියෝග නිකුත් කර ඇත්තේ, “සුදුවෑන් මාධ්‍ය සාකච්ඡාව”ට අදාළව කොළඹ මහාධිකරණය මගින්ද විදෙස් ගමන් තහනමක් පනවා තිබීම හේතුවෙන් මෙම අධිකරණයේ පවතින එම තහනම ඉවත් කරන ලෙසට රාජිත සේනාරත්න වෙනුවෙන් අධිකරණයේ පෙනී සිටි නිතීඥ ගුණරත්න වන්නිනායක කළ ඉල්ලීමක් සැලකිල්ලට ගනිමිණි. මෙම සිද්ධියට අදාළව කොළඹ ප්‍රධාන මහේස්ත්‍රාත් අධිකරණයෙන් සැකකාර රාජිත සේනාරත්නට ඇප ලබා දෙනු ලැබුවේ ඉකුත් 2019 දෙසැම්බර් මස 30 වැනිදාය. පසුව එම ඇප නියෝගය බලරහිත කරමින් කොළඹ මහාධිකරණය ඉකුත් 13 වැනිදා සැකකරු එසේ රක්ෂිත භාරයට පත් කර පසුව නැවතත් ඇප මත මුදා හැර තිබිණි. මෙම සිද්ධියට අදාළව නිතිපතිවරයා විසින් රාජිත සේනාරත්න ඇතුළු සිව් දෙනකුට එරෙහිව කොළඹ මහාධිකරණය හමුවේ අධිචෝදනා ගොනු කරනු ලැබ ඇත.", "URL": "https://lankatruth.com/si/?p=137694", "Category": "පුවත්", "Parent URL": null}