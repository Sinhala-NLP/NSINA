{"Source": "Lankatruth", "Timestamp": "May 6, 2021", "Headline": "පෝට් සිටි පනතේ ශ්‍රේෂ්ඨාධිකරණ තීන්දුව කතානායකට", "News Content": "ආන්දෝලනාත්මක කොළඹ වරාය නගර ආර්ථික කොමිෂන් සභා පනත් කෙටුම්පත පිළිබඳ ශ්‍රේෂ්ඨාධිකරණ තීන්දුව කතානායක මහින්ද යාපා අබේවර්ධන මහතාට අද (06) දිනයේ බාර දීඇති බව වාර්තා වේ. කතානායකවරයා වෙත ලැබුණු ශ්‍රේෂ්ඨාධිකරණයේ එම තීන්දුව පාර්ලිමේන්තුවට ඉදිරිපත් කිරීමට නියමිතය. මෙම පනත් කෙටුම්පත සම්බන්ධයෙන් පාර්ලිමේන්තු විවාදය ඊයේ (05) දිනයේදීපැවැත්වීමට නියමිතව තිබුණත් ශ්‍රේෂ්ඨාධිකරණයේ තීන්දුව නොලැබීම හේතුවෙන් එම විවාදය කල් දැමීමට සිදුවිය. ඒ අනුව කතානායකවරයා විසින් එම පනත් කෙටුම්පත පිළිබඳ ශ්‍රේෂ්ඨාධිකරණයේ ස්ථාවරය එළඹෙන 18 වැනි දින පාර්ලිමේන්තුවට ඉදිරිපත් කිරීමට නියමිතය. ශ්‍රේෂ්ඨාධිකරණ තීන්දුවට යටත්ව ඒ පනත් කෙටුම්පත ලබන 18 හා 19 යන දිනවල විවාද කර සම්මත කර ගැනීමට කටයුතු යොදා ඇතැයි පාර්ලිමේන්තු නිලධාරීහු පවසති.", "URL": "https://lankatruth.com/si/?p=116059", "Category": "පුවත්", "Parent URL": null}