{"Source": "Lankatruth", "Timestamp": "April 1, 2022", "Headline": "ගෝඨාගේ බුද්ධි අංශ ෆේල් බව ගෝඨාභයගේ ගෙදරදීම දිලුම් කියයි", "News Content": "ජනාධිපති මාධ්‍ය ඒකකය විසින් අද (01) කැඳවා තිබූ විශේෂ මාධ්‍ය හමුවකට එක්වූ දිලුම් අමුණුගම ඇමතිවරයා බුද්ධි අංශ ෆේල් බවත් එහි ප්‍රතිසංස්කරණයක් සිදුකළ යුතු බවත් අවධාරණය කර තිබේ. ජනාධිපතිවරයාගේ සහ එම ආර්යාවගේ ජීවිතවලට තර්ජනයක් ඇති බව බුද්ධි අංශ විසින් පූර්ව දැනුම්දීමක් සිදුකර නැතැයි දිළුම් අමුණුගම ඇමතිවරයා චෝදනා කර ඇත. ඔහු වැඩිදුරටත් ප්‍රකාශ කර ඇත්තේ පාස්කු ඉරිදා එල්ල කරන ලද ප්‍රහාරයේදී බුද්ධි අංශ තොරතුරු ලබාදී තිබුණ ද, ඊයේ පැවති විරෝධතාවය පිළිබඳව බුද්ධි අංශ විසින් තොරතුරු නිසියාකාරව ලබාදී නැති බවය.  ඇමතිවරයාගේ මෙම ප්‍රකාශය නිසා ගෝඨාභය රාජපක්ෂ ජාතික ආරක්ෂාව තහවුරු කරන බවට මැතිවරණය පෙර ලබාදී තිබූ පොරොන්දුවද සම්පූර්ණයෙන් බිඳ වැටී ඇති බව සනාථ වේ.  එහෙත් ආණ්ඩුව එම විරෝධතාවය මර්දනය කිරීම සඳහා ආණ්ඩුව ගන්නා ලද ක්‍රියාමාර්ග ආණ්ඩුවටම බරපතළ ගැටළු මතුකර තිබෙන පසුබිමක ඇමතිවරු මෙවැනි විවිධ ප්‍රකාශ කරමින් සිටිති.", "URL": "https://lankatruth.com/si/?p=131116", "Category": "පුවත්", "Parent URL": null}