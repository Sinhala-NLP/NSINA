{"Source": "Lankatruth", "Timestamp": "March 4, 2020", "Headline": "ඉදිකිරීම් ක්ෂේත්‍රයට බලපාන පරිදි කළුගල් කර්මාන්තයට පනවා ඇති අසාධාරණ බද්ද ඉවත් කිරීමට පරිසර ඇමති එකඟවෙයි", "News Content": "ඉදිකිරීම් ක්ෂේත්‍රයට බලපාන පරිදි කළුගල් කර්මාන්තයට පනවා ඇති අසාධාරණ නව බද්ද ඉවත් කිරීමට පරිසර ඇමති එකඟතාවය පල කර තිබේ. ඒ මම නව බද්ද සම්බන්ධයෙන් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු කළුගල් කර්මාන්තයේ නියුතු ව්‍යාපාරිකයන් සහ කම්කරුවන් පිරිසක් ඊයේ (03) පරිසර අමාත්‍ය එස්.එම් චන්ද්‍රසේන මහතා හමුවී සිදු කළ සාකච්ඡාවෙන් පසුවය. මෙම පිරිස මීට පෙර අවස්ථා ගණනාවකදීම දේශපාලන බළධාරීන් සමගත් රජයේ නිලධාරීන් සමගත් සාකච්ඡා කර ඇතත් කිසිවෙකුත් ඊට කිසිඳු විසඳුමල් ලබාදී නැත. කළුගල් කර්මාන්තයේ නියැලී සිටින ව්‍යාපාරිකයන් නීත්‍යානුකූලව සිලුම් ගෙවීම් සිදුකරමින් සහ රජයේ බදු තක්සේරුවලට යටත් වෙමින් මෙම කර්මාන්තය සිදුකරගෙන ආවද මීට වසර 11කට පෙර ගැසට් නිවේදනයක් මගින් මෙම නව බද්ද පනවා ඇත. ඒ අනුව සෑම ගල් කියුබ් එකකටම රුපියල් 1000 බැගින් වසරකට නිකුත් කරන ගල් කියුබ් ප්‍රමාණයට අනුව රුපියල් ලක්ෂ 50ත් 120ත් අතර මුදලක් ගල්වලවල් පවත්වාගෙනයාමේ බලපත්‍රය නිකුත්කිරීමේදී එකවර ගෙවීමට සිදුවේ. එසේ ගෙවීමට අපොහොසත් වන්නේනම් ඔවුන්ගේ බලපත්‍ර අවලංගු වේ. එහෙත් මෙම ව්‍යාපාරිකයින් පවසන්නේ තමන්ට එවන් මුදලක් බදුවලට අමකරව එකවර ගෙවීමට සිදුවන්නේනම් තමන් වෙනත් ව්‍යාපාරයක් පවත්වාගෙන යන බව ය. කෙසේ වෙතත් අමාත්‍යවරයාගේ තීරණය ක්‍රියාත්මක වෙතැයි තමන් බලාපොරොත්තුවෙන් සිටින බව ව්‍යාපාරිකයෝ මෙන්ම කම්කරුවෝ සඳහන් කරති.", "URL": "https://lankatruth.com/si/?p=90518", "Category": "පුවත්", "Parent URL": null}