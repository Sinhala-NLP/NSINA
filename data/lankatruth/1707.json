{"Source": "Lankatruth", "Timestamp": "March 10, 2012", "Headline": "ශ්‍රී ලංකා ක්‍රිකට් කණ්ඩායම පිලිගන්න ලොක්කන්ට අමතකවෙලා", "News Content": "හෙට පටන් ඇරඹෙන ආසියානු කුසලාන එක්දින කි‍්‍රකට් තරගාවලියට සහභාගී වීම සඳහා බංග්ලාදේශය බලා පිටත්වීමට පෙර ශ‍්‍රී ලංකා කණ්ඩායම අද අලුයම ඕස්ටේ‍්‍රලියාවේ පැවති සී.බී. කුසලාන කි‍්‍රකට් තරගාවලියේ අනුශූරතාව දිනා ගනිමින් කටුනායක ජාත්‍යන්තර ගුවන් තොටුපලින් ශ‍්‍රී ලංකාවට පැමීණ ඇත. එහෙත් කණ්ඩායම පිළි ගැනීම සඳහා කිසිදු දේශපාලනඥයෙකු, ප‍්‍රධානියෙකු හෝ කි‍්‍රකට් ආයතන බලධාරියෙකු ගුවන් තොටුපළට පැමිණ නොමැති බව ගුවන්තොටුපොල ආරංචි මාර්ග සදහන් කරයි. මේ සම්බන්ධයෙන් අදහස් පළ කළ ප්‍රවීන ක්‍රිකට් විචාරකයෙකු අප සමග පවසා සිටියේ ශ්‍රී ලංකා කණ්ඩායම ශූරතාවය හිමිකරගනු ලැබුවේනම් තත්වය මීට වඩා වෙනස් වන්නට ඉඩ තිබුනු බවයි. දිවයිනේ විවධ ප්‍රදේශවල පිළිගැනීම් උත්සව පවා සකස්කරනු ඇති බවයි. ක්‍රීඩකයන් යනු රටේ සම්පතක් බැවින් ඔවුන් වඩා හොද මානසික මට්ටමකින් තිබීම පුරවැසියාගේ මෙන්ම දේශපාලන අධිකාරියේ සහ ක්‍රීඩා බලධාරීන්ගේ වගකීමක් බව ඔහු අවසානයේ ප්‍රකාශකර සිටියේය.", "URL": "https://lankatruth.com/si/?p=1707", "Category": "පුවත්", "Parent URL": null}