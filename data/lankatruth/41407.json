{"Source": "Lankatruth", "Timestamp": "September 23, 2017", "Headline": "ගව සොරකම් ගැන පොලීසිය නිශ්ෂබ්දයි – කිරි ගොවියෝ විරෝධතාවයකට සැරසෙති", "News Content": "මේ වනවිට කුරුණෑගල දිස්ත්‍රික්කය පුරා කිරි ගොවියන් සතු කිරි ගවයන් සොරකම් කිරීමේ ජාවාරමක් ක්‍රියාත්මක වෙමින් පවති. මේ සඳහා ආණ්ඩුවේ බලධාරීන්ගේ අවධානය යොමු කිරීමේ අරමුණින් සමස්ත ලංකා ගොවිජන සම්මේලනයේ සහ කිරි ගොවීන් සුරැකීමේ ජාතික මධ්‍යස්ථානයේ මෙහෙය වීමෙන් ගොවිජනතාව විසින් සංවිධානය කරන කිරි ගවයන් හොරකම් කිරීමට එරෙහි විරෝධතා ව්‍යාපරයක් හෙට (24) පෙ.ව.9.00ට පන්නල නගරයේදී පැවැතිවීමට කටයුතු කර ඇති බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පැවසීය. ඒ මහතා මේ බව පැසූවේ අද (23) පන්නල ප්‍රදේශයේ පැවති මාධ්‍ය හමුවක් අමතමිණි. මෙම කිර ගවයන් සොරකම් කිරීමට දේශපාලන හස්ථයක් සම්බන්ධ බවත් ගොවි ජනතාව පොලීසිය වෙත පැමිණිලි කළද ඒ සම්බන්ධයෙන් පරීක්ෂණ සිදුකිරීම දුර්වල මට්ටමක පවතින බවත් කිරි ගොවියෝ පවසති.", "URL": "https://lankatruth.com/si/?p=41407", "Category": "පුවත්", "Parent URL": null}