{"Source": "Lankatruth", "Timestamp": "September 16, 2018", "Headline": "ඉඩම් කොල්ලයට  එරෙහිව ලේ පෙත්සමක්", "News Content": "බහු ජාතික සමාගමට ඉඩම් ලබා දීම නවතනු!, ඉඩම් භුක්ති විදින ජනතාවට ඉඩම් ඔප්පු ලබාදෙනු!, ඌව වෙල්ලස්ස බින්තැන්නට කෘෂිකර්ම දෙපාර්තමේන්තුවෙන් අනුමත කළ පාරිසරික හානි නොවන වැවිලි බෝග හඳුන්වා දී ඒ සඳහා අවශ්‍ය යටිතල පහසුකම් හා උපකාර ලබාදෙනු! යන ඉල්ලීම් මුල් කර ගනිමින් ඌව වෙල්ලස්ස ජන අයිතීන් සුරැකීම් පෙරමුණ ඊයේ(15) දින ලෙයින් පෙත්සමක් අත්සත් තැබීය. සිංගප්පූරුවේ ගැසල් වෙන්චර්ස් සමාගමට වෙල්ලස්ස ප්‍රදේශයේ ඉඩම් අක්කර 62500ක් උක් වගා කිරීමට බදු දීමේ සූදානමක් ඇතැයිද රජය එමගින් ගොවි ජනතාවගේ ගොවි බිම් කොල්ලකෑමට උත්සාහ කරන්නේ යැයිද ඌව වෙල්ලස්ස ජන අයිතීන් සුරැකීමේ පෙරමුණ දිගින් දිගටම හඬ නැගීය. විදේශික බහුජාතික සමාගම්වලට ඌව වෙල්ලස්සේ ඉඩම් පැවරීම් මගින් එහි ගොවිතැන්බත් කරමින් සිටි ජනතාව කොම්පැනිකාරයන්ගේ කුලී කම්කරුවන් බවට පත්වන බවත් ඊට එරෙහිව ලෙයින් මෙම පෙත්සම අත්සන් තබන බවත් ඌව වෙල්ලස්ස ජන අයිතීන් සුරැකීමේ පෙරමුණේ කැඳවුම්කරු ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාරත්න මහතා ප්‍රකාශකර සිටියේය.", "URL": "https://lankatruth.com/si/?p=59467", "Category": "පුවත්", "Parent URL": null}