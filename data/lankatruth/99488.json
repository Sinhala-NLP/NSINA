{"Source": "Lankatruth", "Timestamp": "November 5, 2020", "Headline": "අද කොරෝනා මරණ 05යි… තිදෙනෙක් මියගොස් ඇත්තේ නිවසේදීම…", "News Content": "අද (05) දිනට කොවිඩ් – 19 ආසාදිතයින් 05 දෙනෙකු ජීවිතක්ෂයට පත්ව තිබේ. ඉත් තිදෙදෙනෙකුම සිය නිවාසවලදී ජීවිතක්ෂයට පත්ව ඇති අතර එක් අයෙකු ජීවිතක්ෂයට පත්ව ඇත්තේ වෙනත් රෝගී තත්වයක් හේතුවෙන් රෝහලට ඇතුළත් කළ පසුව. අනෙක් පුද්ගලයා ජීවිතක්ෂයට පත්ව ඇත්තේ කෝරෝනා ආසාදිතයෙකු ලෙස රෝහලේ ප්‍රතිකාර ලබමින් සිටියදීය. ඉන් දෙදෙනෙකු පිරිමි පුද්ගලයින් වන අතර අනෙක් තිදෙනා කාන්තාවන්ය. මේ අතරින් සිව් දෙනෙකුම මිය යාමෙන් පසුව කොවිඩ් – 19 ආසාදිතයින් බව හඳුනාගැනීමෙන් මේ වනවිට සමාජය තුළ බරපතල ලෙස වෛරසය පැතිරී ඇති බව තහවුරු වේ. කොවිඩ් ආසාදනය හේතුවෙන් නිවසේදී ජීවිතක්ෂයට පත්ව ඇති ගණන 07ක් ලෙස තහවුරු වී ඇත. ඒ අනුව මෙරටින් වාර්තා වූ කොවිඩ් – 19 ආසාදනය හේතුවෙන් ජීවිතක්ෂයට පත්ව වූ ගණන 29කි.", "URL": "https://lankatruth.com/si/?p=99488", "Category": "පුවත්", "Parent URL": null}