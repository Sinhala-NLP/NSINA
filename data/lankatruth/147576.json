{"Source": "Lankatruth", "Timestamp": "June 3, 2023", "Headline": "පොසොන් පුර පසළොස්වක පොහොය අදයි", "News Content": "ලංකාවට බුදු දහම රැගෙන මිහිඳු රහතන් වහන්සේ මිහින්තලා පව්වට වැඩම කළ පොසොන් පුර පසළොස්වක පොහොය දිනය අදට (03) යෙදී තිබේ. මිහිඳු මහ රහතන් වහන්සේ සමග ඉට්ඨිය, උත්ථිය, සම්බල, බද්දසාල යන රහතන් වහන්සේලාත් සුමන සාමණේරයන් වහන්සේත් භණ්ඩුක උපාසකත් එක්වී සිටි බවට බෞද්ධ ඉතිහාසයේ ඉගැන්වේ. දේවානම්පියතිස්ස රජු ඇතුළු පිරිස චුල්ලහත්ථි පදෝපම සූත්‍රය අසා තෙරුවන් සරණ යාම සිදු වූයේද අද වැනි පොසොන් පොහොය දිනක බව සඳහන් වේ. මිහින්තලා පව්වේදී භණ්ඩුක උපාසකවරයා පැවිදිකොට මහණ උපසම්පදාව සිදුකිරීම පොසොන් පොහොය දිනයේ සිදුවූ තවත් වැදගත් සිදුවීමකි.", "URL": "https://lankatruth.com/si/?p=147576", "Category": "පුවත්", "Parent URL": null}