{"Source": "Lankatruth", "Timestamp": "September 12, 2022", "Headline": "බන්ධනාගාර නිලධාරීන් මන්ත්‍රිනී හරිනිට බාධා කිරීම ගැන පරික්ෂණයක්", "News Content": "රක්ෂිත බන්ධනාගාර ගත කර සිටි රංගන ශිල්පිනී දමිතා අබේරත්නගේ සුවදුක් විමසීම සඳහා වැලිකඩ බන්ධනාගාරයට ගිය ජාතික ජන බලවේගයේ පාර්ලිමේන්තු මන්ත්‍රිනී ආචාර්ය හරිනි අමරසූරියට බන්ධනාගාර නිලධාරීන් බාධා කිරීම සම්බන්ධයෙන් වැලිකඩ බන්ධනගාරයේ අධිකාරිවරයා යටතේ විශේෂ විමර්ශනයක් ආරම්භ කර ඇතැයි වාර්තා වේ. බන්ධනාගාර මාධ්‍ය ප්‍රකාශක, පාලන හා පුනරුත්ථාපන කොමසාරිස් චන්දන ඒකනායක මේ සබන්ධයෙන් මාධ්‍ය වෙත ප්‍රකාශයක් ලබාදෙමින් පවසා ඇත්තේ මේම සිදුවීම සම්බන්ධයෙන් බන්ධනාගාර කොමසාරිස් ජනරාල් තුෂාර උපුල්දෙණිය වෙත ලැබී තිබු පැමිණිල්ලකට අදාලව ඔහුගේ දැනුම්දීම මත ඒ සම්බන්ධයෙන් විමර්ශනයක් ආරම්භ කර ඇති බවය.", "URL": "https://lankatruth.com/si/?p=139191", "Category": "පුවත්", "Parent URL": null}