{"Source": "Lankatruth", "Timestamp": "September 17, 2021", "Headline": "නිරෝධායන ඇඳිරිනීතිය තවත් දීර්ඝ කරයි", "News Content": "කොවිඩ් – 19 වසංගතය පැතිරිම වැලැක්වීම සඳහා මේ වනවිට දිවයින පුරා ක්‍රියාත්මක නිරෝධායන ඇඳිරිනීතිය ඔක්තෝබර් මස 01 වනදා දක්වා දීර්ඝ කර තිබේ. ජනාධිපති මාධ්‍ය ප්‍රකාශක කිංස්ලි රත්නායක ට්විටර් පණිවිඩයක් නිකුත් කරමින් සඳහන් කරන්නේ ජනාධිපතිවරයාගේ ප්‍රධානත්වයෙන් අද (17) පැවැති කොවිඩ් මර්දන විශේෂ කමිටු සාකච්ඡාවේදී අදාළ තීරණයට එළඹි බවය. පසුගිය අගෝස්තු 20 වනදා සිට බලපැවෙත්වෙන පරිදි මේ වනවිට ක්‍රියාත්මක නිරෝධායන ඇඳිරිනීතිය මේ මස 21 වනදා අලුයම 4.00ට අවසන් වීමට නියමිතව තිබූ නමුත් නව දීර්ඝ කිරීම අනුව ලබන මස 01 දා අලුයම් 4.00 දක්වා ක්‍රියාත්මකය.", "URL": "https://lankatruth.com/si/?p=123196", "Category": "කොවිඩ් -19 (කොරෝනා ) පුවත්", "Parent URL": null}