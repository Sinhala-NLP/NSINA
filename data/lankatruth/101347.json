{"Source": "Lankatruth", "Timestamp": "November 25, 2020", "Headline": "ලක්ෂයක ඇප පිට බදියුදීන් නිදහස්", "News Content": "මහජන මුදල් අවභාවිත කකිරීම සහ මැතිවරණ නීති උල්ලංඝනය කිරීම මත රක්ෂිත බන්ධනාගාර ගත කර සිටි පාර්ලිමේන්තු මන්ත්‍රී රිෂාඩ් බදියුදින් මහතා රුපියල් ලක්ෂයක මුදල් ඇපයක් සහ ලක්ෂ 10 බැගින් වු ශරිර ඇප දෙකක් මත මුදා හැරිමට කොළඹ කොටුව මහෙස්ත්‍රාත් ප්‍රියන්ත ලියනගේ මහතා අද (25) නියෝග කර තිබේ. මහෙස්ත්‍රාත් එලෙස ඇප ලබාදී ඇත්තේ බන්ධනාගාරය තුළ කොරෝනා වයිරසය පැතිරිම සුවිශේෂි කාරණයක් ලෙස සලකමිනි. එමෙන්ම මන්ත්‍රීවරයාට විදෙස් ගමන්ද තහනම් කර ඇති අතර ශරීර ඇප කරුවන් ළගම ඥාතීන් විය යුතු බවද මහෙස්ත්‍රාත්වරයා නියෝග කර ඇත. අපරාධ පරීක්ෂණ දෙපාර්තමේන්තුව පවසන ඕනෑම අවස්ථාවක එහි පෙනී සිටින ලෙසද අධිකරණය නියෝග කර තිබේ.", "URL": "https://lankatruth.com/si/?p=101347", "Category": "පුවත්", "Parent URL": null}