{"Source": "Lankatruth", "Timestamp": "March 14, 2012", "Headline": "කහවත්තේ ඝාතකයා අත්අඩංගුවට", "News Content": "කහවත්තේදි මවක සහ දියණියක ඝාතනය කිරිමේ සිද්ධියට අදාළව ගොඩකවෙල ප්‍රාදේශීය සභාවේ මන්ත්‍රීවරයෙකු වන එල්.එම්.ධර්මසිරි අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරි අජිත් රෝහණ පැවසුවේ අපරාධ පරීක්ෂණ දෙපාර්තමේන්තුවේ නිලධාරීන් විසින් ඔහු අත්අඩංගුවට ගත් බවය. සැකකරු, මහේස්ත්‍රාත්වරයා හමුවට ඉදිරිපත් කර රැඳවුම් නියෝගයක් ලබා ගැනීමට පොලිසිය කටයුතු කරමින් සිටින බව පොලිස් මාධ්‍ය ප්‍රකාශකවරයා පවසයි. මීට පෙර මෙම ඝාතනය සම්බන්ධයෙන් සැකපිට මෙම ප්‍රාදේශීය සභා මන්ත්‍රීවරයාගේ ඥාතීන් දෙදෙනෙකු සහ තවත් අයෙකු අත්අඩංගුවට ගැනිණි.", "URL": "https://lankatruth.com/si/?p=1762", "Category": "පුවත්", "Parent URL": null}