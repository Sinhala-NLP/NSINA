{"Source": "Lankatruth", "Timestamp": "January 8, 2012", "Headline": "මැතිවරණ ක්‍රමයේ ඕනෑම සංශෝධනයකට විධායක ජනාධිපති ධූරය අහෝසි කිරීම ඇතුලත් විය යුතුයි –  ජවිපෙ", "News Content": "මනාප ජන්ද ක‍්‍රමය කෙරෙහි ජනතාව තුළ තිබෙන පොදු විරෝධයට මුවාවී පළාත්පාලන මැතිවරණ නීති සංශෝඹනය කිරීමේ පණතක් සම්මත කරගැනීමට ආණ්ඩුව උත්සාහ දරණ බවත් වර්තමාන දේශපාලන සංස්කෘතියේ ඇන්ත පරිහානිය පනත් සම්මත කිරීමෙන් වැලැක්විය නොහැකි අතර මැතිවරණ පණත් සම්මත කිරීමට අදාල ඕණෑම සංශෝදනයක් සමග විධායක ජනාධිපති ධූරය අහෝසි කිරීමේ කොන්දෙසියට බැඳී තිබිය යුතු බව ජනතා විමුක්ති පෙරමුණේ පාර්ලිමේන්තු කණ්ඩායම් නායක අණුර කුමාර දිසානායක මහතා අවධාරණය කරයි. එම පක්‍ෂයේ පැලවත්ත ප‍්‍රධාන කාර්යාලයේදී අද (08) උදේ පැවති ප‍්‍රවෘත්ති සාකච්ජාවකදී ඒ මහතා මේ බව සඳහන් කළේය. සමානුපාතික ජන්දක‍්‍රමය හඳුන්වා දුන්නේ, 1977 දී හඳුවාදෙන ලද විවෘත ආර්ථික ප‍්‍රතිපත්තිය සමග බවත් ඒ සමග විධායක ජනාධිපති ක‍්‍රමයද හඳුන්වාදීම අර්ථ දැක්විය යුත්තේ සමානුපාතාතික ජන්ද ක‍්‍රමයේ නිවුන් සහෝදරයා විධායක ජනාධිපති තනතුර වන හෙයින් මේ එක් ජන්ද ක‍්‍රමයක් සංශෝදනය කර අනෙක රැකිය නොහැකි බවද ඒ නිසා ඕනෑම මැතිවරණ පනතක් සංශෝදනය කිරීමේදී විධායක ජනාධිපතික‍්‍රමය අහෝසි කිරීමේ කොන්දේසිය අනිවාර්යයෙන්ම බඳී තිබෙන බව පැවසීය. ආණ්ඩුව සම්මතකර ගැනීමට අපේක්‍ෂා කරන පළාත්පාලන මැතිවරණ පනත තුළින් 51% ක ජන්දය ලබාගන්නා පක්‍ෂයට හෝ කණ්ඩායමට මන්තී‍්‍ර ධූර 70% ලැබෙන විට ජන්ද 49% ක් ලබාගන්නා පක්‍ෂයට හෝ කණ්ඩායමට ලැබෙනුයේ මන්තී‍්‍රධූර වලින් 30% විකෘත්ති ප‍්‍රතිඵලයක් බව අනාවරණය කළේය. එමෙන්ම දේශපාලන පක්‍ෂවල අපේක්‍ෂකයෙකු වෙනුවෙන් රුපියල් 5000ක් බැගින් ඇප තැන්පත් කළ යුතු අතර ස්වාධීන අපේක්‍ෂයෙකු රුපියල් 20000ක් තැන්පත් කළ යුතුය. මේ අනුව දේශපාලන පක්‍ෂයක් වශයෙන් සැලකුව හොත් අවම වශයෙන් ඇප තැන්පත් කිරීම සඳහා පමණක් ලක්‍ෂ 325ක් පමණ වැය වන බවද මෙවැනි මුදලක් දැරිය හැක්කේ පාතාල ජාවාරම්කරුවන්ට සහ වෙනත් නීති විරෝධී ජාවාරම්වල යෙදෙන්නන්ට රැකවරණය ලබාදෙන ප‍්‍රධාන පක්‍ෂ දෙකට පමණක් බව කීය. මෙවන විට දේශපාලන සංස්කෘතිය අගාදයකට වැටී ඇත්තේ ආර්ථික ජාවාරම් ආරක්‍ෂා කරගැනීමේ අරමුණෙන් දේශපාලනයට පිවිසී ඇති පිරිස් නිසා බව හෙලි කළේය. එහෙයින් කළ යුත්තේ අවම වශයෙන් හෝ ජන්දදායකයාගේ මතය නියෝජනය වන දුර්වලකම් සහිතව පවතින සමානුපාතික ජන්දක‍්‍රමයට වඩා තවදුරටත් අර්බුද උත්සන්න කරන ජන්ද ක‍්‍රමයක් හඳුන්වාදීම නොව මහජන මතය අවම වශයෙන් හෝ තහවුරුවන විධායක ජනාධිපති ධුරයට යටත් නොවන පාර්ලිමේන්තු හෝ පළාත් පාලන ආයතනවල ප‍්‍රජාතන්ත‍්‍රවාදය රැකෙන තත්වයක් හඳුවාදීම බව සඳහන් කළේය. ඒ අවම හෝ ප‍්‍රජාතන්ත‍්‍රවාදය තහවුරු නොවී විධායක ජනාධිපති ධුරයට සහ අන්ත පරිහානික දේශපාලන සංස්කෘතියට තවදුරටත් පාර කපන පළාත් පාලන මැතිවරණ සංශෝධන පනතට එරෙහිව ජනතා විමුක්ති පෙරමුණ කටයුතු කරන බවත් එය පරාජය කිරීමට කළහැකි සියලු කි‍්‍රයාමාර්ග ගන්නා බවත් පැවසීය.", "URL": "https://lankatruth.com/si/?p=804", "Category": "පුවත්", "Parent URL": null}