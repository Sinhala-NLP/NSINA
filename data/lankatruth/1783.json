{"Source": "Lankatruth", "Timestamp": "March 16, 2012", "Headline": "නන්දුමිත්‍ර – යාලේගම කුණුහරපෙන් බැනගනිති", "News Content": "උසස් අධ්‍යාප නියෝජ්‍ය ඇමති නියෝජ්‍ය ඇමැති නන්දිමිත‍්‍ර ඒකනායක හා මධ්‍යම පළාත් මහාමාර්ග ඇමැති බන්දුල යාලේගම අසභ්‍ය වචනයෙන් බැනවැදීගෙන ඇත. අද (16) උකුවෙල ප්‍රාදේශීය ලේකම් කාර්යාලයේදී මෙසේ ඇමතිවරුන් දෙදෙනා හැසිරී ඇත. මෙහි ප්‍රාදේශීය සම්බන්ධීකරණ කමිටු රැස්වීම පවත්වා ඇත. එහිදී ප්‍රදේශයේ සංවර්ධන ව්‍යාපෘති සදහා මුදල් ප්‍රතිපාදන වෙන්කිරීම සම්බන්ධයෙක් සාකච්චාවක් සිදුවන අවස්ථාවේ ‍මොවුන් දෙදෙනා මෙලෙස බැනවැදීගෙන ඇත. එම රැස්වීමට රාජ්‍ය නිලධාරීන් සියයක් පමණ පැමින ඇති අතර උකුවෙල ප්‍රාදේශීය ලේකම් කාර්යාල බලප්‍රදේශයේ සිවිල් සංවිධානවල නිලධාරීන් ද පැමින ඇත. මේ සියලුදෙනා ඉදිරියේ සන්ධාන රජයේ මධ්‍යම ආණ්ඩුවේ නියෝජ්‍ය ඇමතිවරයා සහ පාලාත් ඇමතිවරයා “උඹ”, “තෝ”, “නරිය”, “බල්ල”, “බූරුව” ආදී වචනවලින් බැනවැදීගෙන තිබෙන අතර අපට මෙහි සදහන්කළ නොහැකි තරමේ අසභ්‍ය වචනවලින් පවා බැනවැදීගෙන ඇත. එහි පැමිණ සිටි පිරිස තුශ්නිම්භූතවී බලා සිට තිබේ. පසුගියදා රත්තොට ප්‍රාදේශය ලේකම් බලප්‍රදේශයට අයත් රත්තොට ආසනයේ මුවන්දෙනිය, නෙලුව පාර ප්‍රතිසංස්කරනය කරන අවස්ථාවකදීද මෙවැනිම උනුසුම් වාතාවරණයක් නනිදිමිත්‍ර ඒකනායකගේ සහ බන්දුල යාලේගමගේ ආධාරකරුවන් අතර ඇතිවී තිබේ.", "URL": "https://lankatruth.com/si/?p=1783", "Category": "පුවත්", "Parent URL": null}