{"Source": "Lankatruth", "Timestamp": "May 27, 2023", "Headline": "රත්මලාන වෘත්තීය තාක්ෂණ විශ්වාවිද්‍යාල සිසූහු ජාතික ජන බලවේගයේ නායකයින් හමුවෙති", "News Content": "රත්මලාන වෘත්තීය තාක්ෂණ විශ්වාවිද්‍යාලයේ ශිෂ්‍යයින් අද (27) පෙරවරුවේ ජාතික ජන බලවේගයේ නායක අනුර දිසානායක හමුවී සාකච්ඡාවක් පැවැත්වූහ. ඒ රත්මලාන වෘත්තීය තාක්ෂණ විශ්වාවිද්‍යාලයට (university of vocational technology) අදාලව පවතින අධ්‍යන සුබසාධන ගැටලු පිළිබඳය. එහිදී ශිෂ්‍යයන්ට ප්‍රමාණවත් තරම් ආපන ශාලාවක් නොමැති වීම සහ නේවාසික පහසුකම් නොමැති වීම (මේ සදහා නේවාසිකාගයක් හා ආපනශාලවක් සෑදීමට 2017 වසරේ කැබිනට් අනුමැතිය ලැබුනත් මේ වන තෙක් ඒ සඳහා මුල් ගල තැබීමට හෝ කටයුතු නොකිරීම) ජාත්‍යන්තර මූල්‍ය අරමුදල සමග වෘත්තීය තාක්ෂණ විශ්වාවිද්‍යාලීය උපාදිය මුදලට විකීණීමේ රාජ්‍ය කුමන්ත්‍රණයක ආණ්ඩුව නිතරව සිටිම පිළිබඳව, විශ්වාවිද්‍යාලයට ප්‍රමාණවත් ආචාර්යවරු නොමැතිවීම හා එමගින් සිසුන් හට එල්ල කර ඇති ඇති දැඩි පීඩනය, එමගින් උපාදියේ ගුණාත්මකබාවයට ඇතිව තිබෙන තර්ජනය හා අවදිමත් පීඩාකාරි අද්‍යාපන රටාව නිසා විශාල ශිෂ්‍ය ප්‍රමාණයක් උපාදිය හැරයාම ආදිය පිළිබඳ මෙහිදී සිසුන් විසින් ජාතික ජන බලවේගයේ නායක අනුර දිසානායකගේ අවධානයට ලක් කර ඇත. එමෙන්ම මෙහෙදී තවදුරටත් සාකච්ඡා වී ඇත්තේ මෙම විශ්වාවිද්‍යාලයද විශ්වාවිද්‍යාල ප්‍රතිපාදන කොමිසම් සභාව යටතට ගැනීමට අවශ්‍ය බවත් එමගින් මෙම අවදිමත් ඉගැන්වීම් ක්‍රියාවලිය හා උපාදියේ ගුණාත්මක භාවය ඉහළ නැංවීමට හැකි බවත් ඒ සඳහා ඉදිරි වැඩපිලිවෙලක් සකස් කළ බවත්ය. මෙහෙදී බලධාරීන්ගේ අවධානයට මෙම කරුනු යොමු කරවීමට අදාළව ගත ගත යුතු ක්‍රියාමාර්ග සම්බන්ධයෙන් සිසුන් සහ ජාතික ජන බලවේගය අතර දීර්ඝ ලෙස සාකච්ඡා වී තිබේ.", "URL": "https://lankatruth.com/si/?p=147434", "Category": "පුවත්", "Parent URL": null}