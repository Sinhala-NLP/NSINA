{"Source": "Lankatruth", "Timestamp": "August 9, 2023", "Headline": "කෝටි 900ක ඉන්ධන ගැහිල්ලක්ගැන ප්‍රවෘත්තිය බොරු – තෙල් සංස්ථාව නිවේදනය කරයි", "News Content": "කෝටි 900ක ඉන්ධන වංචාවක් සිදු කිරීම සඳහා ලංකා ඛනිජ තෙල් නීතිගත සංස්ථාවේ ප්‍රධාන නිලධාරියෙකු විදේශගත වී ඇති බවට සඳහන් කරමින් පසුගිය දිනවල පුවත්පත සම වෙබ්අඩවිවල මෙන්ම සමාජ මාධ්‍ය තුළද ප්‍රචාරය වූ පුවත සම්පූර්ණයෙන්ම අසත්‍ය මෙන්ම කරුණු විකෘති කරන ලද පුවතක් බව ලංකා ඛනිජනෙල් නීතිගත සංස්ථාව නිවේදනයක් නිකුත් කරමින් සඳහන් කරයි. සංස්ථාව ඉන්ධන ආනයනය කරන්නේ රජයේ පිළිගත් ප්‍රසම්පාදන ක්‍රියාවලියකට අනුකූලව බවත් එය එක් පුද්ගලයෙකු පමණක් සම්බන්ධ ක්‍රියාවලියක් නොවන බවත් නව වංචා දූෂණ සම්බන්ධ හෝ වෙනත් පරීක්ෂණයකින් සංස්ථාවේ කිසිදු නිලධාරියෙකුට මේ වන තෙක් චෝදනාවලට ලක්වී නොමැති බවත් එම නිවේදනයේ දැක්වේ. එසේම මෙම පුවතට පාදක වී ඇති විදේශගතවී සිටින නිලධාරීයාද ආයතනයේ පවතින නීතිරීතිවලට අනුකූලව සංස්ථා සේවයෙන් ඉල්ලා අස්වී ඇති බවද එම නිවේදනය දැක්වේ. තෙල් සංස්ථාවේ කිසිදු විමසීමකින් තොරව සංස්ථාව පිළිබඳවත් සංස්ථා නිලධාරීන් පිළිබදවත් අසත්‍ය ප්‍රවෘත්ති පලකර සිටීම ජනමාධ්‍ය ආචාරධර්ම උල්ලංඝණය කිරීමක් බවද එම නිවේදනය මගින් අවධාරණය කර තිබේ.", "URL": "https://lankatruth.com/si/?p=150169", "Category": "පුවත්", "Parent URL": null}