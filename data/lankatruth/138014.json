{"Source": "Lankatruth", "Timestamp": "August 11, 2022", "Headline": "කෝටි ලක්ෂයක් රනිල් අතේ", "News Content": "පත්කළ ජනාධිපති ධුරයට අමතරව මේ වනවිට අමාත්‍යංශ පහක් ද රනිල් වික්‍රමසිංහ අතේ තබා ගෙන සිටීමෙන් රුපියල් කෝටි ලක්ෂයකට ආසන්න මුදලක් කේන්ද්‍රගත කර ගෙන සිටී.  පසුගිය ජූලි මස 07 වෙනි දින නිකුත් කරන ලද අයවැය සංශෝධිත විසර්ජන පනතෙන් මෙම තොරතුරු අනාවරණය වේ. ජනාධිපති ලෙස ගෝඨාභය රාජපක්ෂ මෙම වර්ෂය වෙනුවෙන් රුපියල් කෝටි 279ක් වෙන්කර ගෙන තිබූ අතර එය රනිල් වික්‍රමසිංහ රුපියල් කෝටි 304ක් දක්වා වැඩිකර ගෙන ඇත.  එසේම මුදල් ඇමති ලෙස රුපියල් කෝටි 46,721ක් ද ආරක්ෂක ඇමති ලෙස රුපියල් කෝටි 37,631ක් ඔහු වෙත තබාගෙන සිටී. ඊට අමතරව කාන්තා හා ළමා කටයුතු සමාජ සවිබල ගැන්වීම් අමාත්‍යංශයට රුපියල් කෝටි 11,635ක් තාක්ෂණ ඇමති ලෙස කෝටි 663ක් සහ ආයෝජන ප්‍රවාර්ධන ඇමති ලෙස රුපියල් කෝටි 427ක් ආදී වශයෙන් ඔහු වෙත රඳවා ගෙන තිබේ. ජනාධිපති ධුරයට වෙන් කරන ලද මුදල් මෙන්ම, අනෙකුත් අමාත්‍යංශ 5 සඳහා වෙන්කරන ලද මුදල් ද ඇතුළුව ආසන්න වශයෙන් රුපියල් කෝටි 97,383ක් ඔහු වෙත රඳවා ගෙන සිටී.", "URL": "https://lankatruth.com/si/?p=138014", "Category": "පුවත්", "Parent URL": null}