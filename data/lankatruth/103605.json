{"Source": "Lankatruth", "Timestamp": "December 16, 2020", "Headline": "උත්සව සමයේ සංචරණ සීමා නොපැනෙව්වොත් තත්ත්වය භයානක වේවි – PHI සංගමය", "News Content": "එළඹෙන නත්තල් හා නව වසර ඇතුළත් උත්සව සමයේ අවම වශයෙන් දිස්ත්‍රික් මායිම් අතර හෝ සංචරණ සීමා පැනවිය යුතු බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා කියාසිටී. එසේ නොකළහොත් නැවතත් දරුණු කොරෝනා රැල්ලක් ඇතිවිය හැකි බවද ඔහු අනතුරු හඟවයි. උත්සව සමය තුළදී අවදානම් වැඩි ප්‍රදේශවල සිට අඩු අවදානම් ප්‍රදේශ දක්වා ජනතාව පැමිණීම වැළැක්වීමේ වැදගත්කම පෙන්වාදෙන උපුල් රෝහණ මහතා ඒ පිළිබඳව රජයේ නිසි අවධානය කඩිනමින් යොමුවිය යුතු බව පවසයි.", "URL": "https://lankatruth.com/si/?p=103605", "Category": "පුවත්", "Parent URL": null}