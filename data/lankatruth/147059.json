{"Source": "Lankatruth", "Timestamp": "May 16, 2023", "Headline": "රනිල් පොහොට්ටුවේ බලවත් තුනක් පන්නයි – එකක් බේරෙයි", "News Content": "ඉල්ලා අස්වන ලෙස පසුගිය සතියේ නියෝග කර තිබූ වයඹ, නැගෙනහිර, උතුර සහ මධ්‍යම පළාත්වල ආණ්ඩුරවරුන්ගෙන් තිදෙනෙකු රනිල් වික්‍රමසිංහ විසින් මේ වනවිට නෙරපා හැර ඇත.  මධ්‍යම පළාතේ ආණ්ඩුකාරවරයා පමණක් ඉවත් නොකෙරිනි. මේ අනුව වසන්ත කරන්නාගොඩ, අනුරාධා යහම්පත් සහ ජීවන් ත්‍යාගරාජා එලෙසින් ආණ්ඩුකාර පදවියෙන් නෙරපා හරින ලදී. ජනාධිපතිගේ නියෝග පිළිනොපදිමින් ඔහුට තමන්ව එම පදවිවලින් ඉවත් කිරීමේ බලයක් නැතැයි ප්‍රකාශ කරමින් අධිකරණ ක්‍රියාමාර්ග ගන්නා බව ප්‍රචාරය කර තිබිණි.  මේ මෙම ආණ්ඩුකාරවරුන් ඉවත් කිරීමෙන් රනිල් වික්‍රමසිංහ පොහොට්ටුව මත බලහත්කාරී ආධිපත්‍ය පැතිරවීම ආරම්භ කර ඇති බව පැහැදිලි වී තිබේ. මේ වනවිටත් ඇමති ධූර ඉල්ලා සිටින පොහොට්ටුවේ පිරිසකට අදාළ ඇමති ධූර ලබා නොදෙමින් සිටින රනිල් මෙම ආණ්ඩුකාරවරුන් ඉවත් කිරීමෙන් බරපතළ සංඥාවක් දී ඇති බව දේශපාලන නිරීක්ෂකයන් පෙන්වා දෙයි.", "URL": "https://lankatruth.com/si/?p=147059", "Category": "පුවත්", "Parent URL": null}