{"Source": "Lankatruth", "Timestamp": "March 25, 2019", "Headline": "චානුක රත්වත්තේ ඇතුළු හයකට එරෙහි නඩුව මැයි දක්වා කල්තබයි", "News Content": "මහින්ද පිලේ මන්ත්‍රී ලොහාන් රත්වත්තේ මහතාගේ සොයුරු චානුක රත්වත්තේ මහතා ඇතුළු විත්තිකරුවන් 6 දෙනෙකුට එරෙහිව පවතින නඩුව ලබන මැයි මස 25 වනදා කැඳවීමට කොළඹ මහාධිකරණ විනිසුරු විකුම් කළුආරච්චි මහතා අද(25) නියෝග කළේය. විත්තිකාර පාර්ශ්වය වෙනුවෙන් පෙනී සිටි නීතීඥයන් අධිකරණය හමුවේ කරුණු දක්වමින් කියා සිටියේ මෙම නඩුවට අදාල ලේඛන තවමත් සම්පූර්ණයෙන් තමා වෙත ලැබී නොමැති බවය. ඒ අනුව අදාල ලේඛන විත්තිකාර පාර්ශ්වය වෙත කඩිනමින් ලබාදෙන ලෙස නියෝග කළ මහාධිකරණ විනිසුරුවරයා නඩුව නැවත මැයි මස 25 කැඳවීමට නියම කලේය.", "URL": "https://lankatruth.com/si/?p=71020", "Category": "පුවත්", "Parent URL": null}