{"Source": "Lankatruth", "Timestamp": "August 28, 2019", "Headline": "ගංජා කිලෝ 4ක් සමඟ සැකකරුවෙකු අත්අඩංගුවට", "News Content": "කේරළ ගංජා කිලෝ 4කට අධික ප්‍රමාණයක් සමඟ සැකකරුවෙකු මන්නාරම – පේසාලේ ප්‍රදේශයේදී නාවික හමුදාව විසින් අත්අඩංගුවට ගෙන ඇත. ලියාපදිංචි නොකළ යතුරු පැදියක් පරීක්ෂා කිරීමේදී මෙම කේරළ ගංජා තොගය සොයාගෙන ඇති අතර ගංජා තොගය අලෙවි කිරීම සඳහා සූදානම්කර රැගෙන යමින් සිට ඇත. අත්අඩංගුවට ගෙන ඇත්තේ වයස අවුරුදු 23ක් වන මන්නාරම, පේසාලේ ප්‍රදේශයේ පදිංචිකරුවෙකි. ගංජා තොගයේ බර කිලෝ ග්‍රෑම් 4යි ග්‍රෑම් 55ක් බව පොලීසිය පවසයි. පේසාලේ පොලීසිය සිද්ධිය සම්බන්ධව වැඩිදුර විමර්ශන සිදුකරයි.", "URL": "https://lankatruth.com/si/?p=79949", "Category": "පුවත්", "Parent URL": null}