{"Source": "Lankatruth", "Timestamp": "November 26, 2019", "Headline": "ලබන වසරේත් පාසල් නිල ඇදුම් වෙනුවට වව්චර් පත්", "News Content": "එළඹෙන 2020 වසර සඳහා ද පාසල් නිල ඇදුම් වෙනුවට වව්චර්පත් ලබාදීමට සැළසුම්කර ඇතැයි අධ්‍යාපන අමාත්‍යාංශයේ අතිරේක ලේකම් එම්.එම්. රත්නායක මහතා සඳහන් කර ඇත. ඊට අදාල කැබිනට් මණ්ඩල පත්‍රිකාව මේ වනවිට ඉදිරිපත් කිරීමට කටයුතු සූදානම්කර ඇතැයි ඒ මහතා වැඩිදුරටත් සඳහන් කරතිබේ. ඒ අනුව පාසල් සිසුන් ලක්ෂ 45කට අධික පිරිසකට පාසල් නිල ඇඳුම් වෙනුවට වවුචර් පත්‍ර ලබාදීමට සැලසුම් කර ඇත. මේ අතර නව වසර සඳහා නියමිත පාසල් පෙළපොත් ලබාදීම මේ වනවිට ආරම්භ කර ඇති බවත් ජනවාරි මස මුල් සතිය තුළ පාසල් පෙළපොත් බෙදාහැරීමේ කටයුතු අවසන් කිරීමට අපේක්ෂාකරන බවත් ඒ මහතා සඳහන් කර තිබේ.", "URL": "https://lankatruth.com/si/?p=86200", "Category": "පුවත්", "Parent URL": null}