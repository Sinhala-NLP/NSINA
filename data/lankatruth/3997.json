{"Source": "Lankatruth", "Timestamp": "September 8, 2012", "Headline": "උපාධිධාරීන් වල් නෙලීමටත් යොදවයි", "News Content": "ගාල්ල හබරාදුව ප්‍රාදේශීය ලේකම් කාර්යාලයට අනුයුක්‌ත කර ඇති උපාධිධාරීන් විස්‌සක පමණ පිරිසක්‌ හබරාදුව මීපේ අමනායන විද්‍යාලය, පිටිදුව කනිටු විදුහල සහ අහංගම නාකන්ද කනිටු විදුහල යන විද්‍යාවල කම්කරු වැඩට යොදවා ඇතැයි එම කාර්යාලයේ සේවය කරන උපාධිධාරීහු පවසති. උපාධිධාරීන් එම පාසල්වල වල් නෙලීම, තීන්ත ආලේප කිරීම, අතුගෑම, ගෙවතු අලංකරණය වැනි කටයුතුවලට යොදවා ඇත. මේ පිළිබඳ උපාධිධාරින් විසින් ඉහළ නිලධාරීන් වෙත විරෝධය දක්‌වා ඇති අතර ප්‍රාදේශීය ලේකම් කාර්යාලයේ එක්‌තරා නිලධාරිනියකගේ උවමනාව මත උපාධිධාරීන් හට මෙම කටයුත්ත අනිවාර්ය කර ඇතැයි පැවැසේ. පසුගිය මාස කිහිපයකට පෙර රුපියල් 10,000ක වැටුපකට තාවකාලික පදනමින් මොවුන් බඳවා ගන්නා ලදී.", "URL": "https://lankatruth.com/si/?p=3997", "Category": "පුවත්", "Parent URL": null}