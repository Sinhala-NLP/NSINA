{"Source": "Lankatruth", "Timestamp": "January 7, 2019", "Headline": "තෙල් සංස්ථාවේ ගැටුමට සම්බන්ධ මහින්ද පිලේ නාගරික මන්ත්‍රී අත්අඩංගුවට", "News Content": "දෙමටගොඩ පිහිටි තෙල් සංස්ථා පරිශ්‍රයට අයුතු ලෙස ඇතුළු වී අයුතු ජන රාශියක සාමාජිකයකු වී කලබලයක් ඇති කිරීම සම්බන්ධයෙන් කොළඹ නගර සභාවේ මහින්ද පිලේ නාගරික මන්ත්‍රීවරයකු වන කුලතිස්ස ගීගනගේ මහතා අත්අඩංගුව කොළඹ අපරාධ කොට්ඨාසය විසින් අත්අඩංගුවට ගෙන තිබේ. ඉකුත් වසරේ නොවැම්බර් 26 වැනිදා කොළඹ තෙල් සංස්ථා පරිශ්‍රයේ සිදු වු සිද්ධිය සම්බන්ධයෙන් ඔහු මෙලෙස අත්අඩංගුවට ගෙන ඇත. සැකකරු අද (07) කොළඹ ප්‍රධාන මහෙස්ත්‍රාත් හමුවට ඉදිරිපත් කිරීමට නියමිතය. මෛත්‍රීපාල සිරිසේන මහතා විසින් පසුගිය ඔක්තෝබර් 26 වන දින දියත්කළ කුමන්ත්‍රණකාරී බල හුවමාරුවෙන් පසු නීතිවිරෝධී ලෙස පත් ඇමති මණ්ඩලයක් පත් කිරීම හේතුවෙන් එවකට ඇමතිවරයා ලෙස කටයුතු කළ අර්ජුන රණතුංග මහතා ආමත්‍යාංශ කාර්යාලයේ ඇති සිය පෞද්ගිලක ද්‍රව්‍ය රැගෙන ඒම සඳහා එහි ගිය අවස්ථාවේ මෙම නාගරික මන්ත්‍රීවරයා ඇතුළු පිරිස පොලු මුගුරු සහිතව පැමින එහි කලබලකාරී වාතාවරණයක් ඇති කළේය. එහිදී ඇමති ආරක්ෂකයින් විසින් තැබූ වෙඩි පහරකින් එක් සේවකයෙකු මිය ගිය අතර තවත් දෙදෙනෙකු බරපතල තුවාල ලැබීය.", "URL": "https://lankatruth.com/si/?p=66225", "Category": "පුවත්", "Parent URL": null}