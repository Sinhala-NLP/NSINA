{"Source": "Lankatruth", "Timestamp": "January 8, 2012", "Headline": "රනිල්ගේ අණ නොතකා සජිත් ධාවනයේ", "News Content": "එක්සත් ජාතික පක්ෂයේ අර්බුධය දැන් එලිපිටම උස්සන්න වෙමින් පවතී. පසුගියදා එහි නායකයා ඇතුළු සෙසු නිළතල පත්කර ගැනීම සදහා වූ කෘත්‍යාධිකාරී මණ්ඩලරැස්වීමද කෙළවර වූයේද එම පක්ෂ මූලස්ථානය එම පක්ෂයේම සාමාජිකයින්ගේම අතින් පොඩි පට්ටම් කර ගනිමිනි. මේ අතර එජාප නියෝජ්‍ය නායක සජිත් ප්‍රේමදාස මහතාගේ ප්‍රධානත්වයෙන් මාතලේ නගරයේදී ඊයේ (07) රැස්වීමක් පැවැති අතර එම රැස්වීම කඩාකප්පල් කිරිමටඑක්සත් ජාතික පක්ෂයේම ප්‍රබලයන් උත්සහා කළත් දිස්ත්‍රික්කයේ පළාත් පාලන නියෝජිතයන් 47 දෙනාගෙන් 45 දෙනකුම පැමිණි බව එක්සත් ජාතික පක්ෂ මන්ත්‍රීසජිත් ප්‍රේමදාස මහතා ප්‍රකාශ කරයි. මාතලේ පැවති මෙම රැස්වීමට පාර්ලිමේන්තු මන්ත්‍රීන් වන වසන්ත අලුවිහාරේ, දිස්ත්‍රික් සංවිධායක රංජිත් අලුවිහාරේ, පළාත් සභා මන්ත්‍රී පණ්ඩිත කවිරත්න, එම්.ඉම්බ්‍රහම් මහත්වරු පැමිණ සිටි අතර පළාත් සභා මන්ත්‍රි රෝහණ බණ්ඩාරනායක මහතා පැමිණ සිටියේ නැත. එක්සත් ජාතික පක්ෂයේ ඇතැම් පිරිසකගේ කුහක දේශපාලනය පිටු දැකීමටත් පක්ෂය විජයග්‍රහණය කරා මෙහෙයවීම තම කාර්ය බාරය බවත් මාතලෙන් ඊට සම්පූර්ණසහයෝගය ලැබුණු බවත් ප්‍රේමදාස මහතා පැවසීය. කෙසේවුවද, එක්සත් ජාතික පක්ෂ මහලේකම්, පාර්ලිමේන්තු මන්ත‍්‍රී තිස්ස අත්තනායක මහතා සඳහන් කරනු ලැබුයේ මාතලේ දිස්ත‍්‍රික්කයේ පැවැත්වෙන රැස්වීමක්පිළිබඳ තමන් හෝ පක්ෂය දැනුවත් කර නොමැති බවයි. එවැනි රැස්වීමක් පිලිබදව දැනුවත් කිරීමක් සිදුනොකර ඇති බැවින් ඊට අනුමැතිය ලබා දීමට නොහැකි බවත් එම රැස්වීම පක්ෂයේ නිල රැස්වීමක් ලෙස නොපිළිගන්නා බවත් ඔහු අවධාරණය කළේය.", "URL": "https://lankatruth.com/si/?p=816", "Category": "පුවත්", "Parent URL": null}