{"Source": "Lankatruth", "Timestamp": "May 2, 2019", "Headline": "21 ප්‍රහාරය වැනි තත්වයන් යලි ඇති නොවීමට කළ යුත්තේ කුමක් ද?", "News Content": "අප්‍රෙල් 21 දා ප්‍රහාරය සහ එවැනි තත්වයන් යලි ඇති නොවීමට ගතයුතු ක්‍රියාමාර්ග සම්බන්ධව විශේෂ මාධ්‍ය හමුවක් මෙරට සිවිල් සංවිධාන රැසකගේ එකතුවෙන් අද(02) NIO බත්තරමුල්ල ප්‍රධාන කාර්යාලයේදී පැවැත්විණි. ජාතික විද්වත් සංවිධානයේ සභාපති මහාචාර්ය චන්දන අබේරත්න, ලේකම් විශේෂඥ වෛද්‍ය නිහාල් අබේසිංහ, ජාතික සංවිධායක ආචාර්ය අනුර කරුණාතිලක, නීතිඥ උපුල් කුමරප්පෙරුම, ජාතික ගුරු බලය සංවිධානය සහ විනිවිද පදනමේ රොෂාන් කරවනැල්ල, ඒකාබද්ධ වෘත්තීයවේදීන්ගේ ව්‍යාපාරයේ මනෝ චිකිත්සක සමිතා ඇතුල්දොරආරච්චි, ඉංජිනේරු සේනක සිංහලගේ, යහපාලනය සඳහා ජාතික පෙරමුණේ නජාම් මොහොමඞ්, අලූත් පියාපත්, අලූත් පරපුර සංවිධානයේ සාමාජිකයින් වන මාධ්‍යවේදී නාරද බක්මීවැව, චිත‍්‍රපට අධ්‍යක්ෂ ප‍්‍රියන්ත කළුආරච්චි, ශ‍්‍රී ලංකා ජමාත් ඉස්ලාමියා සංවිධානයේ එම්.එච්.එම්. හසන්, ජාතික සූරා සභාවේ මුනීර් මුනාෆර් මවුලවීතුමා, සමාජවාදී කලා සංගමයේ දීපානි සිල්වා ඇතුළු පිරිසක් සහභාගි විය. එහිදී මාධ්‍ය හමුව අමතා සිවිල් සංවිධාන නියෝජිතයින් දැක්වූ අදහස් පහත පරිදිය… ජාතික විද්වත් සංවිධානයේ සභාපති මහාචාර්ය චන්දන අබේරත්න මහතා සංවිධාන ගණනාවක් ලෙස අපි රටේ පවතින වර්තමාන තත්වය සාකච්ඡුා කළා. පාස්කු ඉරුදින එල්ල වූ ම්ලේච්ඡු ප‍්‍රහාරය ගැන සැලකිල්ලට ලක්වුණා. එවැනි සිදුවීම් නැවත ඇති නොවීමටත් ඇති වූ සිදුවීමෙන් ඇතිවූ සමාජ ප‍්‍රකම්පනය බැහැර කිරීම සම්බන්ධයෙන් සාකච්ඡුා වුනා. එකඟතා කිහිපයකට ආවා. ශ‍්‍රී ලංකාවේ ක‍්‍රියාත්මක වන සියලූම ආකාරයේ ආගමික අන්තවාදයන් පරාය කිරීම, ඒ වෙනුවෙන් ශ‍්‍රී ලංකාවාසී සිංහල, දෙමළ, මුස්ලිම්, බර්ගර්, මැලේ සියලූ දෙනාට ආයාචනා කිරීමට අපි තීරණයක් ගත්තා. මේ සිදුවීමෙන් විපතට පත් කිතුණු කතෝලික ජනතාව සුවපත් කිරීම සඳහා ඔවුන්ගේ ආධ්‍යාත්මික වේදනාව සුවපත් කිරීමටත් සාමාන්‍ය මුස්ලිම් ජන ප‍්‍රජාව තුළ ඇති වී තිබෙන නොසන්සුන්තාවය අවසන් කිරීමට මැදිහත් වීමටත් ඔවුන් තනි නොකර කටයුතු කිරීමටත් එකඟතාවය පළවුනා. මෙම තත්වය උපයෝගි කරගෙන ආණ්ඩුව යම් ජනතා මර්දනකාරී ක‍්‍රියාමාර්ගවලට එළඹෙනවානම් එබදු ක‍්‍රියාමාර්ග වැළැක්වීම සඳහා දායක වීම, විශේෂයෙන් ප‍්‍රතිත‍්‍රස්ත වැනි පනතවලින් පුරවැසි නිදහසට යම් අහිතකර බලපෑම් ඇතිවීම වැළැක්වීම සඳහා දායක වීමට තීරණය කළා. සියලූ පුරවැසියන්ගේ ආරක්ෂාව තහවුරු කිරීම සහ මුළුමහත් සමාජය පැතිර පවත්නා භීතිය සමාජයෙන් ඉවත් කිරීම සඳහා අවශ්‍ය පාර්ශ්ව සඳහා බලකිරීම හා දායක වීම. ශ‍්‍රී ලංකාව බහු ආගමික බහුවාර්ගික රටක් ලෙස සියලූ දෙනාට තමන්ගේ සංස්කෘතීන් අයිතීන් ආරක්ෂා කර ගනිමන් ජීවිත් වීමට යහපත් පරිසරයක් නිර්මාණය කර ගැනීම සඳහා දේශපාලන ජන බලවේගයක් ගොඩනැගීමට පියවර ගැනීම ප‍්‍රධාන වශයෙන් අවධානය යොමු වුණා. මේ සිදුවීම්වල අවසාන වගකීම යන්නේ දේශපාලන ක‍්‍රියාකාරකම්වලට. දේශපාලන ක‍්‍රියාකාරකම්වලින් සිදුවූ මෙම හානිය සහ ඉදිරියේදී ඇතිවිය හැකි හානි වළක්වා ගැනීමට අතීතයෙන් පාඩම් උගෙන සවිඥානික පුරවැසි බලමුළුවක් ගොඩනැගීම සහ පවත්නා දේශපාලන තත්වය ප‍්‍රතික්ෂේප කරමින් කටයුතු කිරීමට අපි එකඟ වුනා. අපි සංවිධාන ලෙස විවිධ වෙනස් කම් තිබෙනවා. එසේ තිබියදී වත්මන් වාතාරවණය පරාජය කිරීමට සාමූහිකව කටයුතු කිරීමට අප සංවිධාන එකඟ වෙලා තිබෙනවා. මුනීර් මුනාෆර් මවුලවිතුමා – ජාතික සුරා සභාවේ අනුශාසක පසුගිය 21 ඛේදවාචකය මුස්ලිම් සමාජයේ යම් පිරිසක් විසින් සිදුකර තිබෙනවා. ඔවුන් මුස්ලිම් සමාජයේ ඉතාම සුළු පිරිසක්. මේ මොහොත වන විටත් ශ‍්‍රී ලාංකික මුස්ලිම් ප‍්‍රජාව ඉස්ලාම් ත‍්‍රස්තවාදයට එරෙහිව සම්පූර්ණ සහාය ලබාදෙමින් සිටිනවා. ඇතැම් මව්වරු තම දියණිය පොලිස් අත්අඩංගුවට ලබාදුන්නා රට ගැන හිතලා. ශ‍්‍රී ලාංකික ජන සමාජයෙන් ආයාචනා කරනවා මුස්ලිම් සමාජය මේ ත‍්‍රස්තවාදයට එරෙහිව පෙනී සිටින මොහොතේ ඔවුන්ට ඒ සඳහා ශක්තියක් වෙන්න කියලා. මේ ත‍්‍රස්තවාදය මේ රටින් තුරන් කරන්න අපි සියලූ දෙනා සහය විය යුතුයි. අවාසනාවකට මේ දිනවල මාධ්‍යවල හැසිරීම ගැන කණගාටුයි. මාධ්‍ය රටේ සුභසිද්ධිය සම්බන්ධයෙන් මැදිහත්විය යුතු ආයතන. නවසීලන්ත ප‍්‍රහාරයේදී එම මාධ්‍ය මාධ්‍ය සාදාචාරයට අනුව කටයුතු කළා. නමුත් අපේ රටේ මාධ්‍ය හැසිරීම ත‍්‍රස්තවාදයට අනුබල දෙන හැසිරීමක් තිබෙනවා. අපි ශ‍්‍රී ලාංකිකයින් ලෙස ත‍්‍රස්වාදය පෝෂණය කරන කරුණු කාරණා ලබානොදිය යුතුයි. මේතරම් හානියක් සිදුවෙලත් කඳුළු සලන දේශපාලකයෙක් අපි දැක්කේ නැහැ. සියලූ දෙනා එකතුවෙලා මේ ප‍්‍රශ්නයට මුහුණ දෙමු කියලා කියන්න නායකයෙක් අපේ රටේ හිටියේ නැහැ. නවසීලන්තයේ නායකයා කාන්තාවක් වුණත් ඇයට හැකිවුණා සියලූ දෙනා එකතු කරගෙන එම ප‍්‍රශ්නයට මුහුණ දෙන්න. අපි පත්කරගත්ත අදම පාලකයින් නිසා තමයි අපි රටක් විදියට මේ ප‍්‍රශ්නවලට මුහුණ දීලා තිබෙන්නේ. සෑම අයහපතක් තුළම යහපතක් තිබෙනවා. මේ ඇතිවුණ සිදුවීමෙන් රටට යහපතක් ඇති කිරීමට නම් ජාති, කුල මල බේදවලින් තොරව නොබෙදුණු ජාතික බලවේගයක් අපි ගොඩ නැගිය යුතුයි. එවැනි බලවේගයක් ගොඩනගන තාක්කල් මේ ප‍්‍රශ්නය විසඳගන්න බැහැ. පටු විදියට හිතන මිනිස්සු කවදාවත් රටේ සාමය ගොඩනගන්නේ නැහැ. මනෝ චිකිත්සක සමිතා ඇතුල්දොරආරච්චි – ඒකාබද්ධ වෘත්තීයවේදීන්ගේ සංවිධානයේ කාන්තා අංශය අපි රටක් ලෙස තීරණාත්මක තැනක ඉන්නවා. අපේ රටට අවශ්‍ය ආර්ථිකය සහ සංස්කෘතිය කුමක්ද කියලා තීරණය කරන්න තමයි අපි නායකයෝ තෝරගන්නේ. නමුත් ඒ නායකයෝ දීර්ඝකාලීන ලෙස ඉතාම අස්ලීල ලෙස ක‍්‍රියාකිරීම නිසා අපේ රට අද තීරණාත්මක තැනකට පත්ව තිබෙනවා. රටට ආරක්ෂාව සපයන්නත් බැහැ කියලා ඔවුන් පෙන්වලා තිබෙනවා. මේ විදියට තවදුරටත් යන්න බැහැ. මිනිසුන්ගේ බය, මිනිසුන්ගේ ආරක්ෂාව තමයි අද ඒ දේශපාලකයෝ ඔවුන්ගේ දේශපාලනයේ අවසන් තුරුම්පුව ලෙස පාවිච්චි කරලා තිබෙන්නේ. අපේ රටේ මිනිස්සු බයයි. බයවුන මිනිස්සු ඉන්න රටකට කවදාවත් හොඳ තීරණයක් ගන්න බැහැ. අරාජික සමාජයක් ගොඩනගලා ඉවරයි. අපේ සමාජයට ප‍්‍රඡුණ්ඩත්වය ඇතුල් වෙලා ඉවරයි. ඒ නිසා සමහරු බයයි. ඒ බයෙන් අපි නිදහස් කරගන්න පුළුවන් කෙනෙක් නැවත බලයට ගේනාවම හරි කියලා සමහරු කියනවා. අපි වගකීමෙන් කියනවා තනි පුද්ගලයෙකුට ඒක කරන්න බැහැ. ශ‍්‍රී ලාංකිකයින් ලෙස අපි තේරුම් ගත යුතුයි. අපි ඡුන්දදායකයෝ ලෙස පමණක් නෙවෙයි අපි මිනිස්සු ලෙස හිතලා තීරණ ගත යුතු අවස්ථාවක් තමයි දැන් තිබෙන්නේ.", "URL": "https://lankatruth.com/si/?p=73251", "Category": "පුවත්", "Parent URL": null}