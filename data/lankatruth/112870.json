{"Source": "Lankatruth", "Timestamp": "March 15, 2021", "Headline": "රුපියල් දහසේ ගැසට්ටුවට එරෙහිව වතු සමාගම් අධිකරණයට", "News Content": "වතු කම්කරුවන්ගේ දෛනික අවම වැටුප රුපියල් 1,000ක් බවට ප්‍රකාශයට පත්කරමින් රජය විසින් නිකුත් කර ඇති ගැසට් නිවේදනය බලරහිත කිරීමට ආඥාවක් නිකුත් කරන ලෙස ඉල්ලා වතු සමාගම් 20ක් අභියාචනාධිකරණයට රිට් පෙත්සමක් ගොනුකර තිබේ. එහි වගඋත්තරකරුවන් ලෙස කම්කරු අමාත්‍ය නිමල් සිරිපාල ද සිල්වා, කම්කරු කොමසාරිස් ජනරාල් ප්‍රභාත් චන්ද්‍රකීර්ති, තේ කර්මාන්තය පිළිබඳ පඩිපාලක සභාවේ සභාපතිවරයා ඇතුළු 18 දෙනෙකු නම්කර ඇත. පසුගිය දා තේ සහ රබර් වතු කම්කරුවන්ගේ දෛනික වැටුප රුපියල් 1,000ක් විය යුතු බවට රජය ගැසට් පත්‍රයක් මගින් ප්‍රකාශයට පත් කළේ, වෘත්තීය සමිතිවල දැවැන්ත අරගලයක ප්‍රතිඵලක් ලෙස, පඩිපාලක සභාව සහ වතු හිමිකරුවන්, වෘත්තීය සමිති නායක් සහ රජයේ නිලධාරීන් එක්ව පැවැත්වූසාකච්චාවකින් පසුවය.", "URL": "https://lankatruth.com/si/?p=112870", "Category": "පුවත්", "Parent URL": null}