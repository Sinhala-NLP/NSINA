{"Source": "Lankatruth", "Timestamp": "July 10, 2019", "Headline": "ආණ්ඩුවට එරෙහි විවාදය ආරම්භ කරමින් අනුර දිසානායක මහතා කළ සම්පූර්ණ කතාව", "News Content": "කොළඹට ප්‍රහාරයක් එල්ල වෙන බව දැනගත් පසු අගමැතිවරයාට කොළඹින් පිටවෙන්නැයි ආරක්ෂක අංශ කළ දැනුම්දීමකට අනුව අගමැතිවරයා කොළඹ හැර ගිය බවත් තමන්ගේ නගරය ආරක්ෂා කරගැනීමට බැරි අගමැතිවරයා ජනතාව ආරක්ෂා කරන්නේ කෙසෙැදැයි ජනතා විමුක්ති පෙරමුණේ නායක අනුර දිසානායක මහතා අද (11) පාර්ලිමේන්තුවේදී ප්‍රශ්න කර සිටියේය. ඒ පාස්කු දින ප්‍රහාරය සම්බන්ධව ආණ්ඩුව සිය වගකීම් සාපරාධී පැහැරහැරීමට ලක්කර ඇති බවත් එබැවින් අගමැතිවරයා ප්‍රමුඛ ආණ්ඩුව වහා ඉල්ලා අස්විය යුතු බවටත් සඳහන් කරමින් ජනතා විමුක්ති පෙරමුණ ඉදිරිපත් කර ඇති විශ්වාසභංග යෝජනාව පිළිබඳ විවාදය ආරම්භ කරමිණි. විශ්වාසභංග යෝජනාවට මහින්ද රාජපක්ෂ මහතාගේ මන්ත්‍රී කණ්ඩායම හා දෙමළ ජාතික සන්ධානයේ මන්ත්‍රී කණ්ඩායම සහාය දක්වන්නේ නම් වත්මන් ආණ්ඩුව හෙට (11) සවස වනවිට පරාජය කළ හැකි බව නායක අනුර දිසානායක මහතා මෙහිදී පැවැසීය. “දේශපාලන ගේම් හෝ යටි අරමුණු නැත්නම් මේ විශ්වාසභංග යෝජනාව අපිට ජය ගන්න පුළුවන්. “ආණ්ඩුවට තිබෙන්නේ මන්ත්‍රීධුර 106යි. විපක්ෂයට ආසන 118යි. මහින්ද රාජපක්ෂ මහතා තමන්ගේ සියලුම මන්ත්‍රීවරුන් හෙට පාර්ලිමේන්තුවට කැඳවන්නේ නම්, ද්‍රවිඩ ජාතික සන්ධානය මේ විශ්වාසභංගයට පක්ෂව ඡන්දය භාවිත කරන්නේ නම් හෙට හවසට ආණ්ඩුව පරාජය කළ හැකියි.” යැයිද මෙහිදී අනුර දිසානායක මහතා අවධාරණය කළේ ය. මෙහිදී අනුර දිසානායක මහතා දැක්වූ සම්පූර්ණ අදහස් පහතින් පල වේ…", "URL": "https://lankatruth.com/si/?p=77406", "Category": "පුවත්", "Parent URL": null}