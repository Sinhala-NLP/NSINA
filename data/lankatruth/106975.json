{"Source": "Lankatruth", "Timestamp": "January 7, 2021", "Headline": "වරාය විකිණීමට එරෙහිව වෘත්තීය සමිති විරෝධතාවයේ…", "News Content": "කොළඹ වරායේ නැගෙනහිර ජැටිය ඉන්දියාවට විකිණීමට වත්මන් ගෝටාබය රාජපක්ෂ ආණ්ඩුව ගෙනයන කූඨ උත්සාහයට විරෝධය දක්වමින් වරාය වෘත්තීය සමිති අද (07) එම පරිශ්‍රයේදී විරෝධතාවයක නිරතවූහ. එහිදී අහදස් දැක්වූ සමස්ත ලංකා වරාය පොදු සේවක සමිතියේ ප්‍රධාන ලේකම් පී. නිරෝෂන් ගොරකානගේ සඳහන් කළේ වරායේ සියලුම වෘත්තීය සමිතිවල එකමුතුවෙන් ආණ්ඩුවේ මෙම කූඨ උත්සාහය පරාජයට පත්කරන බවයි. රාජ්‍ය දේපළ ආරක්ෂා කරන බවට පොරොන්දු වී ඡන්දය ලබාගෙන බලයට පැමිණි වත්ම්න ආණ්ඩුව අද ජනවරමට පයින්ගසා ඇති බවත් ඔහු අවධාරණය කළේය.", "URL": "https://lankatruth.com/si/?p=106975", "Category": "පුවත්", "Parent URL": null}