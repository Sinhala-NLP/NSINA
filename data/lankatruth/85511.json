{"Source": "Lankatruth", "Timestamp": "November 12, 2019", "Headline": "ජනාධිපතිධුර අපේක්ෂකයෝ ‍හෙට මැතිවරණ කොමිසමට කැඳවති", "News Content": "මෙවර ජනාධිපතිවරණය සඳහා ඉදිරිපත්ව සිටින ජනාධිපතිධුර අපේක්ෂකයන් 35 දෙනාම හෙට (13) උදෑසන මැතිවරණ කොමිසමට කැඳවා තිබේ. ඒ මැතිවරණය පැවැත්වෙන ලබන 16 වැනිදා ඡන්දය පැවැත්වෙන මොහොතේ සිට ප්‍රතිඵල නිකුත් කිරීම දක්වා සිදු කෙරෙන සියලු රාජකාරි කටයුතු පිළිබඳ අපේක්ෂකයන් දැනුවත් කිරීමටත් අපේක්ෂකයන්ට ඇති ගැටලු සාකච්ඡා කිරීමටත් ය. මෙය ජනාධිපතිවරණයට පෙර පැවැත්වෙන අවසාන රැස්වීම බවද මැතිවරණ කොමිසම සඳහන් කරයි.", "URL": "https://lankatruth.com/si/?p=85511", "Category": "පුවත්", "Parent URL": null}