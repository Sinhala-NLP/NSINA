{"Source": "Lankatruth", "Timestamp": "July 15, 2021", "Headline": "කුරුණෑගල පෞරාණික ගොඩනැගිල්ල විනාශකර වසරයි… චූදිතයන් නිදැල්ලේ…", "News Content": "ඓතිහාසික කුරුණෑගල රාජධානියේ ජීවමාන සාක්ෂියක් ලෙස පැවති පෞරාණික බුවනෙකබාහු රාජ මණ්ඩපය යැයි සැලකෙන ගොඩනැගිල්ල ඩෝසර් කර අදට (15) වසරක් ගතව ඇතත් මෙතෙක් කිසිවෙක් අත්අඩංගුවට ගෙන නැති බවත් එම ගොඩනැඟිල්ල මේ වනවිට දිරාපත්වන තත්වයට පත්කර තිබෙව බවත් සඳහන් කරමින් හස්තිශෛලපුර රාජ සභාව විනාශ කිරීමට එරෙහි ජනතා පවුර සංවිධානය විසින් එම ස්ථානයේදී විරෝධතාවයක් පවත්වන ලදී. එම අවස්ථාවට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න, පුරාවස්තු සුරැකීමේ සංවිධානයේ සභාපති පූජ්‍ය උඩස්ගිරියේ සමිති හිමි ඇතුළු පිරිසක් එක්වී සිටියහ. එම පෞරාණික ගොඩනැගිල්ල පසුගිය 2020 වසරේ ජුලි 14 වනදා රාත්‍රියේ ඩෝසර් කර කඩා විනාශ කිරීම සම්බන්ධයෙන් කුරුණෑගල නගරාධිපති තුෂාර සංජීව විතාරණ, නාගරික කොමසාරිස්වරයා, මහ නගරසභාවේ ප්‍රධාන ඉංජිනේරුවරයා සහ තවත් දෙදෙනෙකු අත්අඩංගුවට ගැනීම මේ වනවිට කුරුණෑගල මහ‍ෙස්ත්‍රාත් අධිකරණයෙන් වරෙන්තු නිකුත් කර තිබිණි.", "URL": "https://lankatruth.com/si/?p=119683", "Category": "පුවත්", "Parent URL": null}