{"Source": "Lankatruth", "Timestamp": "August 22, 2017", "Headline": "රුසියානු ගුවන් ප්‍රහාරයකින් අයි.එස්. ත්‍රස්තයින්ට බරපතළ හානි", "News Content": "සිරියාවේ ඩොයිර් අල් සෝර් නගරයට පහර දීමට ගමන් කරමින් තිබූ අයි.එස්. ත්‍රස්තවාදීන් රැගත් සන්නද්ධ රථ පෙළක් වෙත රුසියානු ගුවන් හමුදා එල්ල කළ ප්‍රහාරයකින් ත්‍රස්තවාදීන් 200කට වැඩි පිරිසක් මිය යන්නට ඇතැයි සිරියානු ආරක්ෂක අංශ පවසයි. ත්‍රස්තවාදීන් ගමන් කරමින් තිබූරථ පෙළනිරීක්ෂණය කිරීමෙන් අනතුරුව මෙම ගුවන් ප්‍රහාරය එල්ල කර ඇති අතර ප්‍රහාරක ආයුද සහිත සන්නද්ධ රථපෙළක්ද විනාශ කිරීමට රුසියානු ගුවන් හමුදාව සමත්ව තිබේ. මීට අමතරව සිරියාවේ රඛා නගරයට ඇතුළු වීමට උත්සාහ කළ සන්නද්ධඅයි.එස්. ත්‍රස්තවාදීන් වෙත දරුණු ප්‍රහාරයක් එල්ල කිරීමට රුසියානු – සිරියානු ඒකාබද්ධ හමුදා සමත්ව තිබේ. අයි.එස්. ත්‍රස්තවාදීන්ගේ ග්‍රහණයේ පැවැති නගර ගණනාවක් රුසියානු හා ඉරාන සහාය සහිතව සිරියානු හමුදාව විසින් මුදාවා ගැනීමෙන් පසුව අයි.එස්. ත්‍රස්තවාදීන් දැඩි පසුබෑමකට ලක්ව සිටින බව වාර්තා වේ. විසිරී සිටින අයි.එස්. ත්‍රස්ත කණ්ඩායම් ඒකාබද්ධ කර ඩොයිර් අල් සෝර් නගරයට පහර දී අත්පත් කර ගනිමින් ත්‍රස්තවාදීන් සංවිධානය වීමට දැරූ උත්සාහය සම්පූර්ණයෙන්ම පරාජය කිරීමට හැකිවූබව සිරියානු ආරක්ෂක අංශ සඳහන් කරයි.", "URL": "https://lankatruth.com/si/?p=39687", "Category": "විදෙස් පුවත්", "Parent URL": null}