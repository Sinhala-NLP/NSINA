{"Source": "Lankatruth", "Timestamp": "March 16, 2019", "Headline": "මත්ද්‍රව්‍ය සහ ආයුධ සමඟ “ජී බුම්බා”ගේ ගෝලයන් සිව්දෙනෙකු අත්අඩංගුවට", "News Content": "ඩුබායි අත්අඩංගුවේ පසුවන කංජිපානි ඉම්රාන්ගේ ගෝලයෙකු බව පැවසෙන ජී බුම්බා නැමති පාතාල කල්ලි සමාජිකයාගේ ගෝලයින් සිව් දෙනෙකු, මත්ද්‍රව්‍ය සහ ගිනි අවි සමඟ වත්තල හෝකිත්ත ප්‍රදේශයේදී ඊයේ(15) සවස අත්අඩංගුවට ගත් බව පොලීසිය පවසයි. මොහොමඩ් ෂියාම් හෙවත් ජී බුම්බා නැමති සැකකරුගේ ගෝලයින් පිරිසක් මත්ද්‍රව්‍ය ජාවාරමක නිරත වන බවට ලද තොරතුරකට අනුව පොලිස් විශේෂ කාර්ය බලකායේ නිලධාරීන් විසින් සිදුකළ වැටලීමකින් අදාල පිරිස අත්අඩංගුවට ගෙන තිබේ. සැකකරුවන් රැදී සිටි නිවසේ තිබී හෙරොයින් කිලෝ 17ක්, කොකේන් කිලෝවක්, ඇෂ් නමැති මත්ද්‍රව්‍ය කිලෝ 1 1/2ක, මයික්‍රෝ වර්ගයේ පිස්තෝල දෙකක් ඇතුළු පිස්තෝල පහක්, ව්‍යාජ ලෙස සකස් කළ වාහන අංක තහඩු 15ක් මෙන්ම පොලිස් නිලධාරීන් භාවිතා කරන අත් විලංගු යුවළක් සොයාගත් බව පොලීසිය පවසයි.", "URL": "https://lankatruth.com/si/?p=70472", "Category": "පුවත්", "Parent URL": null}