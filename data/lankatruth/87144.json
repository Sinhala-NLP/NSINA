{"Source": "Lankatruth", "Timestamp": "December 12, 2019", "Headline": "නව රජයේ පළමු ව්‍යවස්ථාදායක සභාව අද රැස්වේ", "News Content": "නව රජය පත්වීමෙන් පසු පවත්වන පළමු ව්‍යවස්ථාදායක සභා රැස්වීම, එහි සභාපති කතානායක කරූ ජයසූරිය මහතාගේ ප්‍රධානත්වයෙන් අද(12) පැවැත්වීමට නියමිත ය. පසුගිය රජයේ ව්‍යවස්ථාදායක සභාවේ නියෝජිතයන්ට ද අද දින සහභාගීවන ලෙස දැනුම්දී තිබෙන අතර ඒ අනුව හිටපු ජනාධිපතිවරයාගේ නියෝජිත අමාත්‍ය මහින්ද සමරසිංහ මහතා සහ හිටපු ආග්‍රාමාත්‍යවරයාගේ නියෝජිත පාර්ලිමේන්තු මන්ත්‍රී තලතා අතුකෝරල මහත්මිය, අද පැවැත්වෙන ව්‍යවස්ථාදායක සභාවට එක්වේ. නිල වශයෙන් විපක්ෂ නායක ධුරය සඳහා කිසිවෙකුත් නම්කර නොමැති බැවින් අද පැවැත්වෙන ව්‍යවස්ථාදායක සභාව විපක්ෂ නායකවරයා නොමැතිව පැවැත් වේ. එසේම පැවති ව්‍යවස්ථාදායක සභාවට එක්වූ සිවිල් සංවිධාන නියෝජිතයන් තිදෙනා ද ඉල්ලා අස්වී නොමැති බැවින් ඔවුන් ද මේ සඳහා සම්බන්ධවීමට නියමිත ය.", "URL": "https://lankatruth.com/si/?p=87144", "Category": "පුවත්", "Parent URL": null}