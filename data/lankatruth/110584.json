{"Source": "Lankatruth", "Timestamp": "February 14, 2021", "Headline": "ප්‍රජාතන්ත්‍රවාදයත් එපා. සමාජවාදයත් එපා. රටේ නම වෙනස් කරන්න ගම්මන්පිල යෝජනා කරයි.", "News Content": "ශ්‍රී ලංකාව හැඳින්වීම සඳහා දැනට භාවිතා කරන “ශ්‍රී ලංකා ප්‍රජාතාන්ත්‍රික සමාජවාදී ජනරජය” යන නම වෙනස් කිරීම සඳහා අමාත්‍ය උදය ගම්මන්පිල යෝජනා කර ඇත. ඒ අනුව ලංකාවට ප්‍රජාතන්ත්‍රික සහ සමාජවාදී යන නාම කොටස් අවශ්‍ය නොමැති බවත් “ශ්‍රී ලංකා ජනරජය” යන්න පමණක් ප්‍රමාණවත් බවත් ඔහු සඳහන් කරයි. අලුතෙන් ගොඩනැගෙන නව ව්‍යවස්ථාව සඳහා ඔහු මෙම යෝජනා ඉදිරිපත් කර ඇත. එසේම රටපුරා පවත්වන ජනාධිපතිවරණයකින් ජනාධිපතිවරයා තෝරා ගන්නවා වෙනුවට පාර්ලිමේන්තු මැතිවරණයකින්ම ජනාධිපතිවරයා තෝරා ගැනීමට ද ඔහු යෝජනා කරයි. ඔහු දැන් කියා සිටින්නේ ජනාධිපතිවරයා පාර්ලිමේන්තු කමිටුවලට ද යටත් විය යුතු බවයි.", "URL": "https://lankatruth.com/si/?p=110584", "Category": "පුවත්", "Parent URL": null}