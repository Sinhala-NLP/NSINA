{"Source": "Lankatruth", "Timestamp": "July 8, 2020", "Headline": "කරුණා අම්මාන් වහාම අත්අඩංගුවට ගන්නැයි ගල්ගමුවේදී සත්‍යග්‍රහයක්…", "News Content": "හමුදා සාමාජිකියින් දහස් ගණනක් මරාදැමූ බවට වහසිබස් දොඩමින් මැතිවරණ ව්‍යාපාරයක් නිරතව සිටින එල්ටීටීඊ සංවිධානයේ හිටපු නැගෙහිර සන්නද්ධ නායක කරුණා අම්මාන් වහාම අත්අඩංගුවට ගන්නා ලෙස ආණ්ඩුවට බල කරමින් විශ්‍රාමික ආරක්ෂක අංශ සාමාජිකයන් පිරිසක් විසින් අද (08) ගල්ගමුව නගරයේදී සත්‍යග්‍රහයක නිරත වූහ. විශ්‍රාමික ආරක්ෂක අංශ සාමාජිකයන්නේ සංවිධානය විසින් මෙම සත්‍යග්‍රහය සංවිධානය කර තිබූ අතර එ් සඳහා මහා සංඝරත්නය, ආරක්ෂක අංශවල සිටි විශ්‍රාමික සාමාජිකයන්, ආරක්ෂක අංශවල සිට දිවිපිදූ හමුදා සෙබළුන්ගේ බිරින්දෑවරු, දූදරුවෝ සහ ඥාතීන් ඇතුළු විශාල පිරිසක් එක්වී තිබේ. කරුණා අම්මාන් වහාන අත්අඩංගුවට ගෙන තමන් සඳහා සාධාරණය ඉටුකර දෙන ලෙස මෙහිදී ආරක්ෂක අංශවල සිටි විශ්‍රාමික සාමාජිකයෝ අවධාරණය කළ හ.", "URL": "https://lankatruth.com/si/?p=94625", "Category": "පුවත්", "Parent URL": null}