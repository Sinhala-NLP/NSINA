{"Source": "Lankatruth", "Timestamp": "August 27, 2021", "Headline": "මම බයේ හැංගිලා ඉන්නේ – ඉරාජ් වීරරත්න", "News Content": "තමන් 2019 කාලයේදී ගෝටාබය රාජපක්ෂ වෙනුවෙන් පෙනී සිටියේ ඒ මොහොතේ තමන්ට තිබුන හොඳම තෝරාගැනීම ගෝටාබය නිසා යැයි තරුණ සේවා සභා අධ්‍යක්ෂක ධුරයෙන් ඉල්ලා අස්වූ ඉරාජ් වීරරත්න පවසයි. “ඒ වුනාට දැන් මේ ආණ්ඩුවේ ක්‍රියාකලාපය සම්බන්ධයෙන් වගකියන්න හෝ පෙනී හිටින්න මට බෑ.” අන්තර්ජාල ගොසිප් අඩවියක් සමඟ සාකච්ඡාවක් කරමින් ඉරාජ් වීරරත්න පවසයි. රජපක්ෂ පවුලේ දරුවෙකුගෙන් පහර කෑමකට ලක්වූවාදැයි ඇසූ ප්‍රශ්නයට පිලිතුරු දෙමින් “යෝෂිත නම් මට ගැහුවේ නෑ. කොහොම වුනත් ලංකාවේ බහුතරයක් මිනිස්සු හරි කැමතියි මට පහර දීලා කියල අහල ඒකෙන් සතුටු වෙන්න.” යනුවෙන් පවසයි. රැපිඩ් ඇන්ටිජෙන් කට්ටල සම්බන්ධයෙන් ජනතාව නොමඟ යවන මඩ පෝස්ටුවක් නිර්මාණය කර සමාජ මාධ්‍ය හරහා බෙදාහැරීම සම්බන්ධයෙන් අදහස් පල කරමින් “අනේ මම මේ බයේ හැංගිලා ඉන්නේ. කොරෝනා කොයි වෙලේ අරං යයිද දන්නේ නෑ අපිව. කොහෝම වුනත් ඒක පට්ට ආතල් එකක් ගන්න පුලුවන් පෝස්ට් එකක්.” යනුවෙන් පිලිතුරු දෙයි.", "URL": "https://lankatruth.com/si/?p=122086", "Category": "කලා පුවත්", "Parent URL": null}