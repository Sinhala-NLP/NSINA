{"Source": "Lankatruth", "Timestamp": "July 21, 2017", "Headline": "අතුරුදන්වූවන්ගේ කාර්යාල පනතට ජනපතිගේ අත්සන", "News Content": "අතුරුදන්වූවන් පිළිබඳ සොයා බැලෙන කාර්යාලය පිළිබඳ පනතට ජනාධිපති මෛත්‍රීපාල සිරිසේන මහතා ඊයේ (20) අත්සන් තැබා ඇත. එම කාර්යාලයේ නිලධාරීන් මණ්ඩලය සඳහා සභාපතිවරයෙකු ඇතුළු 07දෙනා සඳහා නාමයෝජනා ව්‍යවස්ථාදායක මණ්ඩලය විසින් ජනාධිපතිවරයා වෙත ඉදිරිපත් කිරීමෙන් පසු අදාළ පත්කිරීම් සිදු කරනු ලැබේ. අතුරුදන්වූවන්ගේ කාර්යාලය පිළිබඳ පනත් කෙටුම්පත පසුගිය වසරේ අගෝස්තු 11 වැනි දා පාර්ලිමේන්තුවේදී ඒකමතිකව සම්මත වූ අතර එම මස අගෝස්තු 23 කතානායක කරු ජයසූරිය මහතා එම පනතට අත්සන් තැබීය. එම පනත සම්මත කරගත් දින ජනතා විමුක්ති පෙරමුණ ඇතුළු පක්ෂ කිහිපයක් ඉදිරිපත් කළ සංශෝධන සහිතව එය සම්මත වූ අතර තවත් අත්‍යාවශය සංශෝධන කිහිපයක් පසුව පාර්ලිමේන්තුවේදී සිදු කරන ලදී.", "URL": "https://lankatruth.com/si/?p=37928", "Category": "පුවත්", "Parent URL": null}