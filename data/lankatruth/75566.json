{"Source": "Lankatruth", "Timestamp": "June 11, 2019", "Headline": "වදක තනතුරට ඉදිරිපත් වූ 26කට විශේෂ පුහුණුවක්", "News Content": "වදක තනතුර සඳහා තෝරාගත් පුද්ගලයන්ට රාජ්‍ය සේවය පිළිබඳ විශේෂ පුහුණුවක් ලබාදීමට බන්ධනාගාර දෙපාර්තමේන්තුව පියවර ගෙන ඇත. ඒ අනුව අද(11) සහ හෙට දිනයන්හි මෙම පුහුණුව සිදුකෙරෙන අතර රාජ්‍ය සේවයේ මූලික ක්‍රියාවලි සහ සේවයට අදාල පුහුණුව බන්ධනාගාර පුහුණු ආයතනයේ පැවැත්වීමට කටයුතු යොදා ඇත. පසුගිය දා කැඳවනු ලැබූ නාම යෝජනාවලින් තෝරාගත් පුද්ගලයින් 26 දෙනෙකු මෙම විශේෂ පුහුණුව සඳහා අනියුක්ත කර ඇති අතර එම පුහුණුවෙන් පසු වදක තනතුර සඳහා පුද්ගලයින් දෙදෙනෙකු තොරා ගනු ඇත.", "URL": "https://lankatruth.com/si/?p=75566", "Category": "පුවත්", "Parent URL": null}