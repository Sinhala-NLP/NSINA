{"Source": "Lankatruth", "Timestamp": "May 15, 2017", "Headline": "උතුරුමැද මහ ඇමතිට එරෙහි විශ්වාශ භංගයක් – ආණ්ඩුකාරවරයා යෝජනාව ප්‍රතික්ෂේප කරයි", "News Content": "උතුරු මැද පළාත් සභාවේ ප‍්‍රධාන අමාත්‍ය පේෂල ජයරත්න මහතාට එරෙහිව ගෙන එන ලද විශ්වාශ භංග යෝජනාව පළාත් ආණ්ඩුකාරවරයා විසින් අද (15) දින පස්වරුවේදි ප‍්‍රතික්ෂේප කර තිබේ. උතුරු මැද පළාත් සභාවේ එකාබද්ධ විපක්ෂයට අයත් පළාත් සභා මන්ත‍්‍රිවරු 17 දෙනෙකු තනි තනිව දිවුරුම් ප‍්‍රකාශ ආණුඩුකාරවරයාට ඉදිරිපත් කොට ඇත. එමගින් ඔවුන් ඉල්ලා සිටියේ ප‍්‍රධාන අමාත්‍ය පේෂල ජයරත්න මහතා සම්බන්ධයෙන් තිබු විශ්වාශය පළුදුවි ඇති හෙයින් එම ධුරය හිටපු මහ ඇමති එස්.එම්. රංජිත් මහතාට ලබා දෙන ලෙසයි. එහෙත් එම ඉල්ලිම් සහිත දිවුරුම් ප‍්‍රකාශ තමන්ට භාර ගැනිමට නොහැකි බව පළාත් ආණ්ඩුකාරවරයා ප්‍රකාශ කර ඇත. කෙසේ නමුත් මීට පෙර උතුරු මැද පළාත් සභාවේ මහ ඇමතිවරයා ලෙස කටයුතු කළ එස්.එම්. රංජිත් මහතා එම ධුරයෙන් ඉල්ලා අස්වී වත්මන් මහ ඇමති අමාත්‍ය පේෂල ජයරත්න මහතාට බාර දි තිබිණි.", "URL": "https://lankatruth.com/si/?p=34337", "Category": "පුවත්", "Parent URL": null}