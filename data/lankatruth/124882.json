{"Source": "Lankatruth", "Timestamp": "October 22, 2021", "Headline": "කෝටි 600කට වගකීම වෛද්‍යවරුන්ගේ කර මත තැබීමට යයි", "News Content": "කොරෝනා මර්දන ආයුර්වේද ඖෂධ මංජුසාවක් සෑම නිවසකටම ලබාදීමේ ව්‍යාපෘතිය සම්බන්ධයෙන් මූල්‍ය ඇතුළු අනෙකුත් වගකීම් සියල්ල වෛද්‍යවරුන් මත පැටවීමේ උත්සාහයක් පවතින බවට තොරතුරු අනාවරණය වේ. මෙම ‘ඖෂධ මංජුසාව’ වශයෙන් හඳුන්වන පාර්සලය බෙදාදීමේ නියමු ව්‍යාපෘතියක් කැලණිය, ගම්පහ සහ බියගම යන මැතිවරණ බල ප්‍රදේශවලින් ආරම්භ කර තිබේ. අදාළ පාර්ශ්වය තුළ තිබෙන ද්‍රව්‍ය පිළිබඳව කිසිදු තහවුරු කිරීමක් නොමැතිව එය බෙදා හැරීමට වෛද්‍යවරුන් යොදා ගැනීමේ උත්සාහයක් පවතී. අදාළ ද්‍රව්‍ය පැකට් කර තිබෙන පෙට්ටිය සිසිර ජයකොඩි රාජ්‍ය ඇමතිවරයාගේ ඥාතියෙකුට අයත් මුද්‍රණායලක සකසා ඇති බව අනාවරණය වේ. එම ඇසුරුම් වියදම් සහ ඒ තුළ අඩංගු ද්‍රව්‍ය වෙනුවෙන් අවම වශයෙන් රුපියල් 500ක් හෝ වැය නොවන බවද එහෙත් එහි පිරිවැය රුපියල් දහසකට (රු. 1000) ආසන්න බව ප්‍රචාරය කර තිබේ. මෙසේ තිබියදී අදාළ පාර්සල් නිවාසවලට බෙදා හැරීම සඳහා ආයුර්වේද වෛද්‍යවරුන්ද යොදා ගැනීම සම්බන්ධයෙන් බරපතළ විරෝධ්‍යක් මතු වී ඇත. මෙම ව්‍යාපෘතිය වෙනුවෙන් රුපියල් කෝටි 600ක මුදලක් දේශීය වෛද්‍ය අමාත්‍යාංශයෙන් වැය කරන බව මේ වනවිට ප්‍රකාශ කර තිබේ.", "URL": "https://lankatruth.com/si/?p=124882", "Category": "පුවත්", "Parent URL": null}