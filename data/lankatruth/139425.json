{"Source": "Lankatruth", "Timestamp": "September 20, 2022", "Headline": "ගුරු විදුහල්පති වෘත්තීය සමිති සහ වැටුප් කොමිසම අතර සාකච්ඡාවක්", "News Content": "ගුරු විදුහල්පති වෘත්තීය සමිති සන්ධානය පසුගිය කාලයේ ගෙන ගිය වෘත්තීය අරගලයේ ප්‍රතිඵලයක් ලෙස ඔවුන්ගේ අහිමිකරනලද වැටුප් වර්ධක ලබාදීමට ආණ්ඩුව පොරොන්දුවුවද මේ දක්වා නිසි පරිදි එය ක්‍රියාත්මක නොවීම පිළිබඳව වැටුප් කොමිසම සමග අද පෙරවරුවේ සාකච්ඡාවක් පවත්වා තිබේ. එම සාකච්ඡාවට ගුරු හා විදුහල්පති වෘත්තීය සමිති 16ක් නියෝජනය කරමින් වෘත්තීය සමිති සන්ධානයේ නායකයින් සහභාගී වී සිටියහ. 1997 සිට මෙතෙක් නොවිසඳී පවතින වැටුප් විශමතා ප්‍රශ්නය ඇතුළු මූලික කරුණු රැසක් පිළිබඳව එහිදී සාකච්ඡා කර ඇත. මේ සම්බන්ධයෙන් නිවේදනයක් නිකුත් කරන එම සන්ධානය ජීවන වියදමට සරිලන ලෙස වැටුප් හෝ දීමනා දිනා ගැනීම වෙනුවෙන් සුදුසු ක්‍රියාමාර්ග ගැනීමට කටයුතු කරන බව නිවේදනයක් නිකුත් කරමින් අවධාරණය කර තිබේ.", "URL": "https://lankatruth.com/si/?p=139425", "Category": "පුවත්", "Parent URL": null}