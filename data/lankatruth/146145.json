{"Source": "Lankatruth", "Timestamp": "April 3, 2023", "Headline": "මහ බැංකුවට ඉහළින් IMF හයේ පහරක් – ඇත්ත ණය කන්ද හෙළිකරයි", "News Content": "රජයේ මුළු ණය බර කොපමණදැයි විදේශීය විදේශඥ ආයතනවල අනුග්‍රහයෙන් හෝ සොයා බැලිය යුතු බව රනිල් වික්‍රමසිංහ 2015 වසරේදී ප්‍රකාශ කළ අතර මේ වනවිට ශ්‍රී ලංකා මහ බැංකුවද ඉක්මවා යමින් එම තොරතුරු ජාත්‍යන්තර මූල්‍ය අරමුදල විසින් අනාවරණය කර තිබේ. පසුගිය 2022 වසරේ නොවැම්බර් මස අවසන් වනවිට රජයේ මුළු ණය බර රුපියල් කෝටි 2,551,810ක් වී තිබෙන බව නිල ලේඛනවලින් හෙළි කර තිබේ. එහෙත් ජාත්‍යන්තර මුළ්‍ය අරමුදල හෙළි කර තිබෙන්නේ එය රුපියල් කෝටි 3,035,500ක් වී ඇති බවය. මූල්‍ය අරමුදල පසුගියදා මෙරටට ණය ලබා දීම අනුමත කිරිමත් සමග ඉදිරිපත් කළ වාර්තාවේ මේ බව දක්වා තිබේ. මෙරට දේශීය ණය ප්‍රමාණය රුපියල් කෝටි 1,529,500ක් වී ඇති අතර විදේශීය ණය ප්‍රමාණය රුපියල් කෝටි 1,506,000ක් වී ඇති බව හෙළි කර ඇත. මූල්‍ය අරමුදල නිකුත්කළ වාර්තාව අනුව 2022 වසරේදී මෙරට සමස්ත ණය බර රුපියල් ට්‍රිලියන 10කින් හෙවත් කෝටි ලක්ෂ 10කික් ඉහළ ගොස් තිබේ. 2021 වසර අවසන් වවිට එය රුපියල් කෝටි 2,021,970ක් වී තිබූ අතර 2022 වසර අවසන් වනවිට 3,035,500ක් දක්වා ඉහළ ගොස් තිබිණි. මෙරලස ණය වැඩිවීමට විදේශීය ණය තොගයට අදාලව 2022 වසරේදී රුපියලේ බිඳවැටීමෙන් ඇති වූ ප්‍රතිවිපාකයද බලපා ඇත.", "URL": "https://lankatruth.com/si/?p=146145", "Category": "ආර්ථික පුවත්", "Parent URL": null}