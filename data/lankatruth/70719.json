{"Source": "Lankatruth", "Timestamp": "March 20, 2019", "Headline": "දමිළ දේශපාලන පක්ෂ 6කින් ජගත් මානව හිමිකම් කොමිසමට පෙත්සමක්", "News Content": "දමිළ දේශපාලන පක්ෂ හයක් එකතුව සකස්කළ ඉල්ලීම් තුනක් ඇතුළත් පෙත්සමක් ජිනීවා මානව හිමිකම් කොමසාරිස්වරිය වෙත අද(20) භාරදී තිබේ. ජාත්‍යන්තර අපරාධ අධිකරණයක් මෙරට තුළ ස්ථාපිත කිරීම, ජාත්‍යන්රත විනිශ්ව මණ්ඩලයක් ඉදිරියේ යුද අපරාධ යාන්ත්‍රණය සිදුකිරීම, ශ්‍රීලංකාව සම්බන්ධයෙන් සම්මත කරගත් 30/1 සහ 34/1 යෝජනාවන් මුළුමනින්ම ක්‍රියාත්මක කිරීම අධීක්ෂණයක් කිරීම සදහා එක්සත් ජාතීන්ගේ මානව හිමිකම් කොමසාරිස්වරියගේ නිත්‍ය නියෝජිතයෙකු පත්කිරීම සහ එම නියෝජිතයා විසින් සය මසකට වරක් ඒ සම්බන්ධයෙන් වාර්තාවක් ඉදිරිපත් කරවීම යන ඉල්ලීම් පෙත්සමෙහි ඇතුළත්ව තිබේ. දෙමළ ජාතික සන්ධානය නියෝජනය කරන ටෙලෝ සංවිධානය, ප්ලොට් සංවිධානය, තමිල් මක්කල් කූට්ටනි, දෙමළ ජාතික ජනතා පෙරමුණ, ඊ.පී.ආර්.එල්.එෆ් යන පක්ෂ සිය එකඟත්වය මේ සදහා පළකර ඇති අතර ඉලංගෙයි තමිල් අරසු කච්චි පක්ෂයේ නායක මාවෙයි සේනාධිරාජා ප්‍රමුඛ නියෝජිතයින් පිරිසක්ද මෙම පෙත්සම සඳහා සහය පළකර ඇත.", "URL": "https://lankatruth.com/si/?p=70719", "Category": "පුවත්", "Parent URL": null}