{"Source": "Lankatruth", "Timestamp": "May 8, 2017", "Headline": "වගා වන්දි මුදල් ගැන බලන්නේ තව එක සතියයි – නොගෙව්වොත් ගොවිජන සේවා කාර්යාල වටලනවා", "News Content": "ගොවීන්ට ලබාදීමට ආණ්ඩුව පොරොන්දු වූ වන්දි මුදල් සතියක් තුළ ලබා නොදෙන්නේනම් රටේ සෑම දිත්‍රික්කයක්ම ආවරණය වන පරිදි ගොවිජන සේවා කාර්යාල වැටලීමට කටයුතු කරන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අද (08) පැවති මාධ්‍ය හමුවකදී පැවසීය. ඒ සඳහා ගොවීජනතාව සංවිධානය කිරිම මේ වනවිටත් සිදු වෙමින් පවතින බවත් එක් කොටසකට පමණක් වන්දි මුදල් ලබාදී ඇති නමුත් විශාල පිරිසකට වන්දි මුදල් හිමි වී නැති බවත් තවත් සතියක් තුළ නියමිත වන්දි මුදල නොලැබුණහොත් ගොවිජනතාව විරෝධතා ක්‍රියාමාර්ගවලට අවතීර්ණ වීම නැවැත්විය නොහැකි බවත් ඒ මහතා පවසයි. ආණ්ඩුවේ නොහැකියාව රාජ්‍ය නිලධාරීන් මත පටවා ආණ්ඩුව වන්දි ලබාදීම මඟහරින බවට සැකයක් පවතින බවද නාමල් කරුණාරත්න මහතා එහිදී පැවසී ය. මෙහිදී අහදස් දැක්වූ සමස්ත ලංකා ගොවිජන සම්මේලනයේ ලේකම් ටී.බී. සරත් මහතා සඳහන් කර සිටියේ මෙරට ගොවි ජනතාවගේ වී මිලදි ගෙන ඇති මහා පරිමාණ මෝල් හිමියන් පිටරටින් ගෙනවනලද සහල් දේශීය සහල් ලෙස සඳහන් කරමින් විකිණීමේ කූඨ ජාවාරමක නිරතව සිටින බවයි. එය වැලැක්වා ගොවිජනතාවටත් පාරිභෝගිකයාටත් සාධරණය ඉටු කිරීමට ආණ්ඩුව කටයුතු කළ යුතු බවත් පාලන මිල ඉක්මවා කටයුතු කරන මෝල් හිමියන් සම්බන්ධයෙන් නීතිමය කටයුතු කළ යුතු බවත් ටී.බී. සරත් මහතා අවධාරණය කර සිටියේ ය. හඬපටය", "URL": "https://lankatruth.com/si/?p=34006", "Category": "පුවත්", "Parent URL": null}