{"Source": "Lankatruth", "Timestamp": "October 10, 2013", "Headline": "පෞද්ගලික විශ්වවිද්‍යාල ඕනෑ (ආණ්ඩුව) හැදුවට කමක් නෑ (එජාපය)", "News Content": "පෞද්ගලික විශ්වවිද්‍යාල ආරම්භ කිරීම අද අවශ්‍යතාවයක් වී ඇති බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා ඇමතිවරයා ඊයේ (09) පාර්ලිමේන්තුවේදී සඳහන් කළේය. ක්‍රමෝපාය සංවර්ධන ව්‍යාපෘති පනත යටතේ මීරිගම ප්‍රදේශයේ ඉදිකිරීමට යන බ්‍රිතාන්‍යපෞද්ගලික විශ්වවිද්‍යාලයකට අදාල නියමයන් ඇතුළත් ගැසට් පත්‍රයක් පාර්ලිමේන්තුවට ඉදිරිපත් කරමින් ඔහු මේ බව කියා සිටියා. පෞද්ගලික විශ්වවිද්‍යාල ආරම්භ කිරීම අද අවශ්‍යතාවයක් වී ඇති බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා ඇමතිවරයා ඊයේ (09) පාර්ලිමේන්තුවේදී සඳහන් කළේය. ක්‍රමෝපාය සංවර්ධන ව්‍යාපෘති පනත යටතේ මීරිගම ප්‍රදේශයේ ඉදිකිරීමට යන බ්‍රිතාන්‍යපෞද්ගලික විශ්වවිද්‍යාලයකට අදාල නියමයන් ඇතුළත් ගැසට් පත්‍රයක් පාර්ලිමේන්තුවට ඉදිරිපත් කරමින් ඔහු මේ බව කියා සිටියා. විදේශ ආයෝජන මෙරටට ගෙන්වා ගැනීමට එම සමාගම්වලට ඉඩම් සහ බදුසහන ලබාදිය යුතු බවද මෙම පෞද්ගලික විශ්වවිද්‍යාල නිසා උසස් අධ්‍යාපන ‍ක්ෂේත්‍රයේ සැබෑ වෙනසක් ඇතිවිය හැකි බවද ඔහු පවසයි. මේ සම්බන්ධයෙන් අදහස් දැක්වූ ජනතා විමුක්ති පෙරමුණේ මන්ත්‍රී අනුර දිසානායක මහතා කියා සිටියේ මෙම ගැසට් පත්‍රයෙන් අප රටේ අධ්‍යාපනයේ බරපතල විෂමතාවයක් ඇති කරන බවයි. නමුත් ආණ්ඩුව කළයුත්තේ ප්‍රා‍ථමික හා ද්විතීයික අධ්‍යාපනයේ විෂමතාවයන් පළමුව ඉවත් කළ යුතු බවත් ඔහු පැවසීය. ඒ සඳහා තවමත් ආණ්ඩුව කිසිම සැලැස්මක් නැති බවත් අනුර දිසානායක මන්ත්‍රීවරයා වැඩිදුරටත් සඳහන් කර සිටියා.  පෞද්ගලික විශ්වවිද්‍යාල ගේන එකේ වරදක් නැති බවත් වටෙන් එන්නේ නැතිව ඒ සඳහා සෘජු ප්‍රතිපත්තියක් සැකසිය යුතු බවත් එක්සත් ජාතික පක්ෂයේ අකිල විරාජ් කාරියවසම් මන්ත්‍රීවරයා සඳහන් කර සිටියා.", "URL": "https://lankatruth.com/si/?p=8409", "Category": "පුවත්", "Parent URL": null}