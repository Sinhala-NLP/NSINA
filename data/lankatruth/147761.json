{"Source": "Lankatruth", "Timestamp": "June 10, 2023", "Headline": "රාජ්‍ය ණයබර කැපී පෙනෙන වැඩිවීමක", "News Content": "මධ්‍යම රජය ලබා ගෙන තිබෙන සමස්ත ණයවලින් මෙරට ඒක පුද්ගල ණය බර දළ දේශීය නිෂ්පාදිතය ඉක්මවා ගොස් තිබේ.  පසුගිය 2021 වසරේදී ඒක පුද්ගල දළ දේශීය නිෂ්පාදිතය රුපියල් 794,376ක් වූ අතර එම වසරේදී ඒක පුද්ගල රාජ්‍ය ණය පංගුව රුපියල් 795,223ක් වී තිබිණි. එම වසරේ ඒක පුද්ගල දළ දේශීය නිෂ්පාදිතය ඩොලර් 3,997ක් වී තිබිණි.  එහෙත්  2022 වසරේදි ඒක පුද්ගල දළ දේශීය නිෂ්පාදිතය ඩොලර් 3,474 දක්වා විශාල වශයෙන් පහළ වැටීතිබියදී රුපියලේ විදේශ විනිමය අනුපාතය කඩා වැටීමේ ප්‍රතිඵලයක් ලෙස ඒක පුද්ගල දළ දේශීය නිෂ්පාදිතය රුපියල් 1,088,667ක් ලෙස සඳහන් වන අතර එම වසරේ ඒක පුද්ගල රාජ්‍ය ණය  පංගුව රුපියල් 1,239,443ක් දක්වා වැඩිවී තිබිණි.  ශ්‍රී ලංකා මහ බැංකුවේ 2022 වාර්ෂික වාර්තාවේ සඳහන් දත්තවලින් මෙම කරුණු අනාවරණය වේ. 2021 වසරේදී ඒක පුද්ගල දළ දේශීය නිෂ්පාදිතය සහ ඒක පුද්ගල රාජ්‍ය ණය පංගුව ආසන්න වශයෙන් සමාන වී තිබූ අතර 2022 වසරේදී ඒක පුද්ගල දළ දේශීය නිෂ්පාදිතය ඉක්මවා ණය පංගුව විශාල වශයෙන් ඉහල ගොස් තිබිණි.", "URL": "https://lankatruth.com/si/?p=147761", "Category": "ආර්ථික පුවත්", "Parent URL": null}