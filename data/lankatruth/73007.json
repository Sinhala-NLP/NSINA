{"Source": "Lankatruth", "Timestamp": "April 29, 2019", "Headline": "ශ්‍රී ලාංකිකයන්ට සමාජ මාධ්‍ය ජාල අහිමිවීමේ අවධානමක්", "News Content": "ෆේස්බුක් ඇතුළු සමාජ මාධ්‍ය ජාලා වාරණය ඉවත් කිරීමට ශ්‍රී ලංකා රජය පියවර නොගන්නේ නම් එම සමාජ මාධ්‍ය සේවාවන් ශ්‍රී ලංකාව වෙත ලබා නොදී සිටීමට එම සමාගම් කටයුතු කරනු ඇතැයි ශ්‍රී ලංකා පරිවර්ථන සමූහය අනතුරු අඟවයි. මෙලෙස අදාල සේවාවන් වාරණය කර පැවතීම එම සේවාවන් අයත් සමාගම්වල කීර්ති නාමයට හානියක් බවත් එලෙස වාරණයන් පැනවීම අනෙක් රටවල් ද ආදර්ශයට ගත හැකි බවත් හේතුවෙන් සේවා සැපයීම නතර කිරීමට හේතුවන බව ශ්‍රී ලංකා පරිවර්ථන සමූහය පෙන්වා දෙයි. යම් සිද්ධියක් වූ සැනින් අසත්‍ය ප්‍රචාර පැතිරීම වැලැක්වීමට බව පවසා සමාජ මාධ්‍ය ජාල අවහිර කිරීම රජයක් විසින් අනුගමනය කළයුතු ස්තිර විසඳුමක් නොවන අතර සමාජ මාධ්‍ය ජාලා සමාජයේ යහපත උදෙසා මෙන්ම පුරවැසියාගේ දියුණුව උදෙසා යොදාගැනීමට සැළසුම් සකස් කිරීම හා ක්‍රියාත්මක කිරීම රජයේ කටයුත්ත වේ.", "URL": "https://lankatruth.com/si/?p=73007", "Category": "පුවත්", "Parent URL": null}