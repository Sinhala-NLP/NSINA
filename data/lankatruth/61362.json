{"Source": "Lankatruth", "Timestamp": "October 18, 2018", "Headline": "23 ජනතා විරෝධයට වතු කම්කරුවන්ගේ සහාය", "News Content": "වතු කම්කරුවන්ගේ දෛනික වැටුප රුපියල් 1,281ක් විය යුතු බවත් ඒ වෙනුවෙන් ඔක්තොම්බර් 23වනදා ජනතා විමුක්ති පෙරමුණේ නායකත්වයෙන් පැවැත්වෙන කොළඹදී දැවැන්ත විරෝධතාවය සඳහා වතු කම්කරුවන්ද පෙළගැස්වීමට කටයුතු කරන බවත් අද (18) පැවති මාධ්‍ය හමුවකදී සමස්ත ලංකා වතු කම්කරු සංගමයේ ලේකම් ජේ.එම්.ඒ. ප්‍රේමරත්න මහතා පැවසීය. රටේ ජාතික ආදායමෙන් 13%ක් පමණ සපයන වතු කම්කරුවන් වසර 70ක් තිස්සේ අන්ත අසරණ ජීවිතයක් ගෙවන බවත් පැවති සෑම ආණ්ඩුවක්ම ඔවුන්ව මගහැර යමින් සිටින බවත් ඒ මහතා පැවසී. ඔවුන්ට හිමි විය යුතු අලුත් ජීවිතයක් වෙනුවෙන් ඔක්තොම්බර් 23 දින කොළඹ දී පැවැත්වෙන දැවැන්ත විරෝධතාවය හා එක්වන බවත් වතු කම්කරු ඉල්ලීම් ජයග‍්‍රහණය සඳහා එතැන් සිට විරෝධතා අරඹන බවත් මෙහිදී ප්‍රේමරත්න මහතා පැවසීය. මෙම මාධ්‍ය හමුවේදී සමස්ත ලංකා වතු කම්කරු සංගමයේ සභාපති කේ. සෙල්වරාජ් මහතාද අදහස් දැක්වීය.", "URL": "https://lankatruth.com/si/?p=61362", "Category": "පුවත්", "Parent URL": null}