{"Source": "Lankatruth", "Timestamp": "October 10, 2021", "Headline": "ලිට්‍රෝ ගෑස් මිල අධික ලෙස ඉහළට…", "News Content": "ලිට්‍රෝ ගෑස් රාජ්‍ය සමාගම සිය ගෘහස්ථ ගෑස් මිල අධික ලෙස ඉහළ දමා තිබේ. ඒ අනුව, කිලෝ 12.5ක ගෘහස්ථ ගෑස් සිලින්ඩරයක මිල රුපියල් 1,257කින් වැඩිකර ඇත. එමෙන්ම කිලෝ 5ක් වු ගෑස් සිලින්ඩරයක මිල රුපියල් 503කින්ද කිලෝ 2.5ක් වු ගෑස් සිලින්ඩරයක මිල රුපියල් 231කින්ද වැඩි කර තිබේ. එම මිල වැඩි කිරීම් අනුව කිලෝ 12.5ක ගෘහස්ථ ගෑස් සිලින්ඩරයක නව මිල වන්නේ රුපියල් 2,750කි. එසේම කිලෝ 5ක් වු ගෑස් සිලින්ඩරයක නව මිල රුපියල් 1,101ක් වන අතර කිලෝ 2.5ක සිලින්ඩරයක් රුපියල් 520ක් වේ. මෙම නව මිල අද (10) මධ්‍යම රාත්‍රීයේ සිට ක්‍රියාත්මක වන බව එම සමාගම පවසයි. ගෑස්, කිරිපිටි, තිරිඟුපිටි සහ සිමෙන්ති සඳහා පනවා තිබූ පාලන මිල ඉවත් කිරිමට ආණ්ඩුව කටයුතු කිරීමත් සමග මෙලෙස අධික ලෙස මිල ඉහළ දැමීමට ගෑස් සමාගම් කටයුතු කරන ලදී.", "URL": "https://lankatruth.com/si/?p=124402", "Category": "ආර්ථික පුවත්", "Parent URL": null}