{"Source": "Lankatruth", "Timestamp": "January 6, 2018", "Headline": "මැතිවරණ නීති උල්ලඝනය කළ 100ක් පොලිස් අත්අඩංගුවේ", "News Content": "පළාත් පාලන මැතිවරණයට අදාළව මැතිවරණ නීති උල්ලංඝණය කිරීම් ඇතුළු මැතිවරණ පැමිණිලි සම්බන්ධයෙන් 100 ඉක්මවන පිරිසක් පොලිස් අත්අඩංගුවට පත්ව ඇති බව වාර්තා වේ. පසුගිය 09 වැනිදා සිටඊයේ(06) පෙරවරු 6.00 දක්වා කාලය තුළ පුද්ගලයින් 103 දෙනෙකු මෙසේ අත්අඩංගුවට ගෙන ඇති බව පොලිස් මූලස්ථානය පවසයි. මැතිවරණ නීති උල්ලංඝණය කිරීම් 29කට අදාළව පුද්ගලයින් 65 දෙනෙකු සහ මැතිවරණ පැමිණිලි 54කට අදාළව පුද්ගලයින් 38 දෙනෙකු අත්අඩංගුවට ගෙන ඇත. පෙරේදා (04) මැතිවරණ නීති උල්ලංඝණය කිරීමේ සිද්ධීන් 04ක් හොරණ – පොකුණුවිට, හොරණ බැල්ලපිටිය, පයාගල සහ සාලියවැව ප්‍රදේශවලින් වාර්තා වී ඇති අතර ඊට අදාළව පුද්ගලයින් පස්දෙනෙකු අත්අඩංගුවට ගෙන ඇති බව සඳහන්ය. අක්කරෙයිපත්තුව ප්‍රදේශයේ දී දේශපාලන රැස්වීමකට ගල් ප්‍රහාරයක් එල්ල කිරීම සම්බන්ධයෙන් පෙරේදාරාත්‍රී පැමිණිල්ලක් ලැබී ඇති බවද පොලිස් මූලස්ථානය සඳහන් කරයි.", "URL": "https://lankatruth.com/si/?p=45905", "Category": "පුවත්", "Parent URL": null}