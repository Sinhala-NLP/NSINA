{"Source": "Lankatruth", "Timestamp": "August 3, 2018", "Headline": "ගෝඨාභය ඇතුළු හතකට නොතීසි භාරදෙයි", "News Content": "මහින්ද රාජපක්ෂ පාලන සමයේ මැදමුලන ඩී.ඒ රාජපක්ෂ අනුස්මරණ කෞතුකාගාරය හා ස්මාරකය ඉදි කිරීමේදී රුපියල් ලක්ෂ 800 අධික රජයේ මුදල් සාවද්‍ය ලෙස පරිහරණය කළ බවට එල්ල වන චෝදනා සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු සැකකරුවන් හත් දෙනෙකුට අධිකරණය මගින් ඉකුත් ජූලි මස 20 වැනිදා නොතීසි නිකුත් කළ අතර මූල්‍ය අපරාධ විමර්ශන කොට්ඨාසය මගින් එම නොතීසි අදාල සැකකරුවන්ට භාරදුන් බව වාර්තා වේ. නොතීසි නියෝග අනුව ලබන සැප්තැම්බර් 07 වනදා සිද්ධියට අදාල සැකකරුවන් අධිකරණය හමුවේ පෙනී සිටීමට නියමිතය. ඒ අනුව හිටපු ආරක්ෂක ලේකම් නන්දසේන ගෝඨාභය රාජපක්ෂ, ශ්‍රී ලංකා ඉඩම් ගොඩකිරීමේ හා සංවර්ධනය කිරීමේ සංස්ථාවේ හිටපු සභාපති ලියන ආරච්චිගේ ප‍්‍රසාද් හර්ෂාන් ද සිල්වා, එහි සාමාන්‍යාධිකාරී ගම ඇති රාළලාගේ භද්‍රා උදුලාවතී කමලාදාස, සුසම්මික කේමින්ද ආටිගල, සමන් කුමාර අබ‍්‍රහම් ගලප්පත්ති, මාරුක්කු දේවගේ මහින්ද සාලිය යන අය වෙත මෙම නොතීසි භාරදුන් බව මූල්‍ය අපරාධ විමර්ශන කොට්ඨාසය සඳහන් කරයි.", "URL": "https://lankatruth.com/si/?p=57075", "Category": "පුවත්", "Parent URL": null}