{"Source": "Lankatruth", "Timestamp": "May 4, 2018", "Headline": "කිරිපිටි මිල ඉහලට", "News Content": "හෙට(05) දින සිට ඇසුරුම්කරන සම්පූර්ණ යොදය සහිත කිරිපිටි පැකැට්ටුවක මිල සංශෝධනය වන බව පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතා පවසයි. ඒ අනුව සම්පූර්ණ යොදය සහිත කිරිපිටි කිලෝග්‍රෑම් 1 ක පැකැට්ටුවක මිල රුපියල් 50කින් ද සම්පූර්ණ යොදය සහිත කිරිපිටි ග්‍රෑම් 400ක පැකැට්ටුවක මිල රුපියල් 20කින් ද වැඩි කෙරෙන බව එම මහතා පවසයි. දැනට වෙළඳපලේ පවතින කිරිපිටි පැකට්ටු සඳහා මෙන්ම ළදරු කිරිපිටි සහ මේදය රහිත කිරිපිටි සඳහා මිල වැඩිවීම අදාළ නොවේ.", "URL": "https://lankatruth.com/si/?p=51578", "Category": "පුවත්", "Parent URL": null}