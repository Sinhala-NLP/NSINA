{"Source": "Lankatruth", "Timestamp": "October 13, 2012", "Headline": "දැන් රජයේ ශිලාචාරකම පෙන්විය යුතුයි – ‍FUTA", "News Content": "රජයට දැන් කරන්නට ඇත්තේ තම ශීලාචාර බව පෙන්වීම යැයි   විශ්වවිද්‍යාල ආචාර්යවරුන්ගේ සමිති සම්මේලනය සඳහන්කර සිටී. රජයට දැන් කරන්නට ඇත්තේ තම ශීලාචාර බව පෙන්වීම යැයි විශ්වවිද්‍යාල ආචාර්යවරුන්ගේ සමිති සම්මේලනය සඳහන්කර සිටී.ඒම සම්මේලනය මේ බව පැවසූවේ තම සංගමය විසින් ආරම්භකර තිබූ වැඩවර්ජනය අවසන්කිරීම සම්බන්ධයෙන් ඊයේ (12) නාවල විවෘත විශ්වවිද්‍යාලයේ පැවති මාධ්‍ය හමුවේදීය.අදාළ වැඩවර්ජනය හරහා අධ්‍යාපනය රැකගැනීමේ මහඟු මෙහෙවර සඳහා ඉතා හොඳ අඩිතාලමක්‌ දැමීමට හැකිවූ බව එම සම්මේලනයේ සභාපති ආචාර්ය නිර්මාල් රංජිත් දේවසිරි මහතා පැවැසයි. බලධාරීන් සමග සිදුකළ සියළු සාක්ඡාවල එකඟතා සම්බන්ධයෙන් වගකීම තමන් භාරගන්නා බවත් එහිදී දේවසිරිමහතා පැවසීය.විශ්වවිද්‍යාල ආචාර්යවරුන් දින 100 ක්‌ පුරා ගෙනගිය දැවැන්ත වැඩ වර්ජනය මුළුමනින්ම අත් නොහැරිය බවත් එය තාවකාලික අත්හිටුවීමක්‌ පමණක්‌ බවත් එම මාධ්‍ය හමුවේදී අදහස් දැක්වූ ජ්‍යෙෂ්ඨ කතිකාචාර්ය පූජ්‍ය දඹර අහිල හිමියෝ පැවසූහ.රජය තම සමිති සම්මේලනය සමග ඇති කරගත් එකඟතාව නිසි පරිදි ක්‍රියාත්මක නොකළහොත් ඉදිරියේදී නැවතත් වෘත්තීය සමිති ක්‍රියාමාර්ගයකට අවතීර්ණ වීමට කටයුතු කරන බවත් උන්වහන්සේ එහිදී අවධාරණය කළහ.ආර්ථික සංවර්ධන ඇමැති බැසිල් රාජපක්‍ෂ සහ මුදල් අමාත්‍යාංශ ලේකම් පී. බී. ජයසුන්දර යන මහත්වරුන් තම සම්මේලනය වෙත ලබා දුන් ලිපි දෙක සහ තම සම්මේලනයේ විචාරවත් බව සහ විනිවිද බව නිසා වෘත්තීය සමිති අරගලය තාවකාලිකව හකුලා ගත් බවත් රජයට දැන් කරන්නට ඇත්තේ තම ශීලාචාර බව පෙන්වීම පමණක්‌ බවත් එම සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා එහිදී පැවසීය. රජයට දැන් කරන්නට ඇත්තේ තම ශීලාචාර බව පෙන්වීම යැයි   විශ්වවිද්‍යාල ආචාර්යවරුන්ගේ සමිති සම්මේලනය සඳහන්කර සිටී. රජයට දැන් කරන්නට ඇත්තේ තම ශීලාචාර බව පෙන්වීම යැයි විශ්වවිද්‍යාල ආචාර්යවරුන්ගේ සමිති සම්මේලනය සඳහන්කර සිටී. ඒම සම්මේලනය මේ බව පැවසූවේ තම සංගමය විසින් ආරම්භකර තිබූ වැඩවර්ජනය අවසන්කිරීම සම්බන්ධයෙන් ඊයේ (12) නාවල විවෘත විශ්වවිද්‍යාලයේ පැවති මාධ්‍ය හමුවේදීය. අදාළ වැඩවර්ජනය හරහා අධ්‍යාපනය රැකගැනීමේ මහඟු මෙහෙවර සඳහා ඉතා හොඳ අඩිතාලමක්‌ දැමීමට හැකිවූ බව එම සම්මේලනයේ සභාපති ආචාර්ය නිර්මාල් රංජිත් දේවසිරි මහතා පැවැසයි. බලධාරීන් සමග සිදුකළ සියළු සාක්ඡාවල එකඟතා සම්බන්ධයෙන් වගකීම තමන් භාරගන්නා බවත් එහිදී දේවසිරිමහතා පැවසීය. විශ්වවිද්‍යාල ආචාර්යවරුන් දින 100 ක්‌ පුරා ගෙනගිය දැවැන්ත වැඩ වර්ජනය මුළුමනින්ම අත් නොහැරිය බවත් එය තාවකාලික අත්හිටුවීමක්‌ පමණක්‌ බවත් එම මාධ්‍ය හමුවේදී අදහස් දැක්වූ ජ්‍යෙෂ්ඨ කතිකාචාර්ය පූජ්‍ය දඹර අහිල හිමියෝ පැවසූහ. රජය තම සමිති සම්මේලනය සමග ඇති කරගත් එකඟතාව නිසි පරිදි ක්‍රියාත්මක නොකළහොත් ඉදිරියේදී නැවතත් වෘත්තීය සමිති ක්‍රියාමාර්ගයකට අවතීර්ණ වීමට කටයුතු කරන බවත් උන්වහන්සේ එහිදී අවධාරණය කළහ. ආර්ථික සංවර්ධන ඇමැති බැසිල් රාජපක්‍ෂ සහ මුදල් අමාත්‍යාංශ ලේකම් පී. බී. ජයසුන්දර යන මහත්වරුන් තම සම්මේලනය වෙත ලබා දුන් ලිපි දෙක සහ තම සම්මේලනයේ විචාරවත් බව සහ විනිවිද බව නිසා වෘත්තීය සමිති අරගලය තාවකාලිකව හකුලා ගත් බවත් රජයට දැන් කරන්නට ඇත්තේ තම ශීලාචාර බව පෙන්වීම පමණක්‌ බවත් එම සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා එහිදී පැවසීය.", "URL": "https://lankatruth.com/si/?p=4601", "Category": "පුවත්", "Parent URL": null}