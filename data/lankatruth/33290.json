{"Source": "Lankatruth", "Timestamp": "April 24, 2017", "Headline": "පෙට්‍රල් ෂෙඩ් 1200 යෙන් 425ක්ම හිස්වෙලා!", "News Content": "මේ වනවිට දිවයින පුරා ඇති ඉන්ධන පිරිවුම් හල් 1200 යෙන් 425ක ඉන්ධන තොග අවසන් වී ඇතැයි වාර්තාවේ. මේ තත්ත්වය තවදුරටත් වර්ධනය වුවහොත් ඉදිරි පැය කිහිපය තුළ ශ්‍රී ලංකාවේ ප්‍රවාහන ක්‍ෂේත්‍රයේ අර්බුදයක් පැන නැඟීම නොවැලැක්වීය හැකියැයි තතුදත් ආරංචි මාර්ග මගින් පැවසෙයි. මේ අතර වාර්තා වන්නේ මේ වනවිට වර්ජනයේ නිරත වෘත්තීයසමිති සමග අග්‍රාමාත්‍යවරයා, ඛනිජ තේල් අමාත්‍යවරයා ඇතුළු පිරිසක් වෘත්තීයසිමති ඉල්ලීම් සම්බන්ධයෙන් සාකච්ඡාවක නිරතව සිටින බවය. චීන වරාය තෙල් ටැංකි ඉන්දීය තෙල් සමාගමට (IOC) පවරා දීම වහාම නවතන ලෙසත්, හම්බන්තොට වරායේ තෙල් ටැංකි ශ්‍රී ලංකා රජය සතුව දිගටම පවත්වාගෙන යන ලෙසත්, අබලන් තෙල් පිරිපහදුව නවීකරණයට කඩිනමින් මුදල් වෙන් කරන ලෙසත් ඉල්ලමින් ඛනිජ තෙල් වෘත්තීය සමිති එකමතුව ඊයේ (23) මධ්‍යම රාත්‍රියේ සිට අඛන්ඩ වැඩවර්ජනයක් ආරම්භ කළේ ය. මූලාශ්‍ර ලක්බිම", "URL": "https://lankatruth.com/si/?p=33290", "Category": "පුවත්", "Parent URL": null}