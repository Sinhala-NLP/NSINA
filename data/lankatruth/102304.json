{"Source": "Lankatruth", "Timestamp": "December 3, 2020", "Headline": "”බුරවී” පුද්ගලයෙක් අතුරුදහන් කරයි", "News Content": "”බුරවී” සුළි කුණාටුව හේතුවෙන් යාපනය සංගානි ප්‍රාදේශීය ලේකම් කොට්ඨාසයේ ධීවර කටයුතු සඳහා පිටත්ව ගිය පුද්ගලයෙකු අතුරුදන්ව ඇතැයි වාර්තා වේ. ගතවූ පැය කිහිපය තුළ වැඩිම වර්ෂාපතනය වාර්තාවුණේ කිළිනොච්චි දිස්ත්‍රික්කයේ අක්කරායන් ප්‍රදේශයෙනි. එය එය මිලිමීටර් 279.8 අගයකි. මුලතිව් මිලිමීටර් 224 ක්, ඔඩ්ඩුසුඩාන් මිලිමීටර් 202ක්, පදවි සිරිපුර මිලිමීටර් 199ක්, උඩයර්කට්ටු මිලිමීටර් 190ක් හා වැලිඔය ප්‍රදේශයෙන් මිලිමීටර් 186ක් ලෙස වාර්තා වී ඇත. එමෙන්ම පැවති සුළං තත්ත්වයත් සමග ගස් කඩා වැටීම් සහ දේපල හානි කිහිපයක්ද වාර්තා වී ඇත. උතුරු පළාතට නොකඩවා ඇදහැලෙන අධික වර්ෂාව හා සුළං තත්වය හමුවේ යාපනය දිස්ති‍්‍රක්කයේ පවුල් 459ට අයත් පුද්ගලයින් 1,589 දෙනකු පීඩාවට පත්ව ඇතැයි යාපනය දිස්ති‍්‍රක් ආපදා කළමනාකරණ මධ්‍යස්ථානය පවසයි. නිවාස 15ක් මුළුමනින්ම හානියට පත්ව ඇති අතර තවත් නිවාස 141ක් පමණ අර්ධ වශයෙන් හානියට පත්ව තිබේ. පීඩාවට පත් පිරිස රඳවා තැබීම සදහා කදවුරු 04ක් යාපනය දිස්ති‍්‍රක්කයේ ස්ථාපනය කොට තිබේ. මෙහිදී වැඩිම බලපෑම් සන්ඩිලිප්පායි චාවකච්චේරී හා පේදුරුතුඩුව යන ප‍්‍රදේශ වලට එල්ලවී පවතී. මෙයට අමතරව මරතන්කෙර්නී ප‍්‍රාදේශීය ලේකම් කොට්ඨාසයේ පමණක් පවුල් 167 ට අයත් සාමාජිකයින් 523 ක් පීඩාවට පත්ව ඇති බව ආපදා කළමණාකරණ නිලධාරීහු පවසති. පේදුරුතුඩුව ප‍්‍රදේශවේ පවුල් 58 ට අයත් සාමාජිකයින් 206 ක් වේලනෙයි ප‍්‍රදේශයේ පුවල් 23 ට අයත් පුද්ලගයින් 80 ක් ආදි වශයෙන් පීඩාවට පත්ව සිටිති.", "URL": "https://lankatruth.com/si/?p=102304", "Category": "පුවත්", "Parent URL": null}