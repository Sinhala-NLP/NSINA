{"Source": "Lankatruth", "Timestamp": "July 28, 2023", "Headline": "EPF රැකගැනීමට මාලිමාවෙන් තවත් පෙත්සමක් ගොණුකරයි", "News Content": "සෙවක අර්ථසාධක අරමුදලේ පවතින මුදල් භාණ්ඩාගාර බිල්පත් සහ බැඳුම්කරවල ආයෝජනය කිරීමේදී ගෙවනු ලබන පොලිය සියයට 9% දක්වා අඩු කිරීමට රජය ගෙන තිබෙන තීරණය තුළින් එහි සාමාජික සේවක සේවිකාවන්ගේ මූලික අයිතිවාසිකම් උල්ලංඝණය වන බවට තීන්දුවක් ලබාදෙන ලෙස ඉල්ලා ජාතික ජන බලවේගයට විසින් අද (28) දිනයේද පෙත්සමක් ගොනු කරනු ලැබීය. ඒ අර්ථසාධක අරමුදලේ සාමාජිකයෙකු වන ජාතික ජන බලවේගයේ ජාතික විධායක සභික, මූල්‍ය විශ්ලේෂක චතුරංග අබේසිංහ විසිනි. නීතීඥ සුනිල් වටගල මගින් මෙම පෙත්සම ගොණු කර තිබිණි. ජාතික ජන බලවේගයට අමතරව නිදහස් වෙළෙඳ කලාප පොදු සේවා සේවක සංගමයේ සම ලේකම් ඇන්ටන් මාකස් සහ භාණ්ඩාගාරික නිමල් ප්‍රේමසිරි විසින් යන අය විසින්ද උක්ත කරුණට අදාවල තවත් පෙත්සමක් ඉදිරිපත් කර තිබිණි.", "URL": "https://lankatruth.com/si/?p=149733", "Category": "පුවත්", "Parent URL": null}