{"Source": "Lankatruth", "Timestamp": "December 11, 2022", "Headline": "රනිල්ට නීති පීඨයෙන් හූ සංග්‍රහයක්", "News Content": "රනිල් වික්‍රමසිංහ පාර්ලිමේන්තුවෙන් පිට තැන් තැන්වලට ගමන් කරමින් වීරත්වයක් ආරෝපණය කර ගැනීමට උත්සාහ කරන අතර කොළඹ විශ්ව විද්‍යාලයේ නීති පීඨයේ පැවති උත්සවයකටද ඒ ආකාරයෙන්ම සහභාගීවූ අවස්ථාවේදී විශාල පිරිසක් හූ හඬ නගමින් විරෝධය පළ කළේය.  මෙම උත්සවය පසුගිය සිකුරාදා පවත්වා තිබේ. එයට හිටි හැටියේ සහභාගීවූ රනිල් වික්‍රමසිංහ එම සහභාගීත්වය සාධාරණීකරණය කර ඇත්තේ තම නීතිඥ වෘත්තීයට වසර 50ක් සම්පූර්ණ වන බැවින් එම විෂය හැදෑරූ විශ්ව විද්‍යාලයට ගෞරව කිරීම පිණිස පැමිණි බව දන්වමින් ය.   අනපේක්ෂිත ලෙස එම උත්සවයට කඩා වැදීමෙන් පසුව උත්සව ශාලාව තුළ ඇති වූ බරපතළ නොසන්සුන්තාවට හමුවේ පලා ගොස් තිබේ. ඇති වූ තත්වය හමුවේ ඉක්මනින් ආපසු යාමට ශාලාවෙන් පිටතට පැමිණීමත් සමඟ එම භූමියේ රැඳී සිටි නීතිඥවරුන් සහ නීති ශිෂ්‍ය ශිෂ්‍යාවන් හූ හඬ නගා එම අවස්ථාව වීඩියෝ කර සමාජ මාධ්‍යයට මුදා හැර තිබේ. වීඩියෝ – a5news", "URL": "https://lankatruth.com/si/?p=142772", "Category": "පුවත්", "Parent URL": null}