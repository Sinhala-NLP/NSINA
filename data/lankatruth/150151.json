{"Source": "Lankatruth", "Timestamp": "August 8, 2023", "Headline": "රනිල්ගේ බිල්ලා එළියට දානකොටම නිරුවත්වෙයි", "News Content": "තම වගා කටයුතු නියඟයෙන් ආරක්ෂා කර ගැනීම සඳහා ප්‍රමාණවත් ජලය ලබා දෙන්නැයි මේ වනවිට සති 04කට පමණ පෙර ඉල්ලීම් සිදු කළද ආණ්ඩුවෙන් යහපත් පතිචාර නොලැබුණු නිසා උද්ඝෝෂණ ක්‍රියාමාර්ගවල නියැලුන ගොවීන් ආණ්ඩු පෙරලීමේ ක්‍රියාවලියක යෙදී සිටින බවට බිල්ලන් මැවීමට උත්සාහ කළ රනිල් වික්‍රමසිංහගේ මාධ්‍ය ඒකකය අනුව යමින් දිනමිණ පුවත්පත පළ කර තිබෙන ප්‍රධාන ප්‍රවෘත්තිය සහ අදාල බිල්ලන් මැවීමේ සමස්ත ක්‍රියාවලියම සම්පූර්ණයෙන් අසාර්ථක වී ඇති බව තහවුරු වේ. රනිල් වික්‍රමසිංහ ජනාධිපතිවරයාගේ සමීපතම මාධ්‍යවේදියෙකු වන අශෝක ජයතුංග සතිපතා තබන ඊ-කොළම නම් සටහනේ ගොවියන්ගේ ජලය ඉල්ලීමේ අරගලය ගැන නිර්වචනයක් ලබා දී තිබේ. එයින් තහවුරු කිරීමට උත්සාහ කර ඇත්තේ උඩවලව ගොවීන්ගේ අරගලය කෘෂිකර්ම ඇමති මහින්ද අමරවීර දිස්ත්‍රික්කය තුළ චන්ද බලාගෙන සිදුකරන්නක් බව දැක්වීමටය. එහෙත් විදුලිබල ඇමති කංචන විජේසේකර මුළු රටේම ජනතාවගේ අවශ්‍යතාවය පිළිබඳව අවධානය යොමුකරමින් කටයුතු කරන බව එම සටහනෙන් වක්‍රව ප්‍රකාශ කර තිබේ. එසේ තිබියදී අද දිනමිණ පුවත්පත ප්‍රධාන ප්‍රවෘතිතය ලෙස මෙම ප්‍රශ්නය අරගෙන තිබූ අතර එහි ප්‍රධාන සිරස්තලය “ගොවි ජනතාව පාරට බස්සා යළි අරගලයකට අර ඇඳිල්ලක්” යනුවෙන් බුද්ධි අංශ වාර්තා ඇසුරෙන් බව ප්‍රචාරය කර ඇත. එහි අනු සිරස්තල වශයෙන් “මෙහි පිටුපස පසුගිය අරගලයේ පිරිසක්” “දෙමළ මන්ත්‍රීවරයෙක්” “විපක්ෂයේ පක්ෂයක්” “මාධ්‍ය ආයතන දෙකක්” වශයෙන් සඳහන් කර ඇත. මෙලෙස බුද්ධි අංශ වාර්තා උපුටාගනිමින් බව කියමින්, ජලය ඉල්ලා කරන ගොවි අරගලය ගැන විකෘති අර්ථකතන දීමට එම ප්‍රවෘත්තියෙන් උත්සාහ කළද එය තර්කානුකූලව ගොඩනගානැමීට හෝ ජනාධිපති රනිල් වික්‍රමසිංහගේ ප්‍රචාරක ඒකකයට හැකි වී නැත. මෙය තහවුරු වන්නේ “මේ පිරිසට අවශ්‍යව තිබෙන්නේ පසුගිය වසරේ සිදුකළාක් මෙන් නැවත පොලිම් යුගයක් ඇති කර ඒ ඔස්සේ දේශපාලන පෙරලියක් සිදුකිරීම” යනුවෙන් සඳහන් කර තිබීමෙනි. ගොවිජනතාවය උද්ගෝෂණය කිරීමෙන් යළි පෝලිම් යුගයක් ඇතිවන්නේ කෙසේදැයි අදාල ප්‍රචාරකයන්ට පැහැදිලි කිරීමේ හැකියාවක් නොමැතිවම දිනමිණ පුවත්පතේ අදාල ප්‍රචාරය අවසන් කර ඇත. ගොවි ජනතාව ජලය ඉල්ලා සති තුනකට වැඩි කාලයක් උද්ගෝෂණය කිරීමෙන් පසුව කැබිනට් මණ්ඩලය රැස් වී විදුලි නිෂ්පාදනයක් කලමණාකරණය කරගනිමින් වාරි ජලය මුදාහැරීමට ගන්නා ලද තීරණය මූලදීම ගත්තේනම් විශේෂයෙන් වී වගාවේ 40%කට වැඩි ප්‍රමාණයක් ආරක්ෂා කර ගතහැකිව තිබුණු බව මේ වනවිට හෙළි වී තිබේ.", "URL": "https://lankatruth.com/si/?p=150151", "Category": "පුවත්", "Parent URL": null}