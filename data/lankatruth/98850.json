{"Source": "Lankatruth", "Timestamp": "October 29, 2020", "Headline": "කෝවිලක පූජාවකට සහභාගි වූ බගවන්තලාවේ කාන්තාවන් දෙදෙනෙකුට කොරෝනා", "News Content": "බගවන්තලාව ප්‍රදේශයේ නිරෝධායනය වෙමින් සිටින කාන්තාවන් දෙදෙනෙකුට කොවිඩ් – 19 වෛරසය ආසාදනය වී ඇතැයි වාර්තා වේ. එම කාන්තාවන් දෙදෙනා පසුගියදා බගවන්තලාව නගරයේ පිහිටි හින්දු කොවිලේ පුජාවකට සහභාගි වී ඇතියි අනාවරණය වී ඇත. ඒ හේතුවෙන් කොවිලේ පුජකවරයා ඇතුළු කාර්යය මණ්ඩලයේ 7 දෙනෙකු ස්වයං නිරෝධානයට යොමු කිරීමට මහජන සෞඛ්‍යය පරීක්ෂකවරුන් කටයුතු කර තිබේ. මෙම කොවඩ් ආසාදිත එක් කාන්තාවකගේ සැමියා පෑලියගොඩ මත්ස්‍ය වෙළෙඳ සංකීර්ණයේ ආශ්‍රිතයෙකු වන අතර ඔහුද වෛරසය ආසාදිතයෙකි. එම ආසාදිතයාගේ ආශ්‍රිතයන් ලෙස බිරිඳ සහ පවුලේ සාමාජිකයින් ස්වයං නිරෝධානයට යොමුකර තිබිය දී සිදුකළ පි.සි.ආර් පරීක්ෂණ වාර්තාවේ දී ආසාදිතයාගේ බිරිඳට සහ බිරිඳගේ නැගණියට මෙලෙස කොවිඩ් – 19 වෛසරය වැළඳී ඇතැයි අනාවරණය වී තිබේ. කොවිලේ පැවති පුජාවන්වලට සහභාගි වු ආශ්‍රිතයන් සොයා මහජන සෞඛ්‍ය පරීක්ෂකවරුන් මේ වනවිටත් විමර්ශන පවත්වමින් සිටිති.", "URL": "https://lankatruth.com/si/?p=98850", "Category": "පුවත්", "Parent URL": null}