{"Source": "Lankatruth", "Timestamp": "June 22, 2021", "Headline": "කැබිනට් රැස්වීම ජනාධිපති කාර්යාලයට මාරුවේ", "News Content": "සාමාන්‍යයෙන් කැබිනට් මණ්ඩලය රැස්වන්නේ එයට වෙන්කර තිබෙන කැබිනට් කාර්යාලයේ වුවද ඊයේ (21) එය රැස්වී ඇත්තේ ජනාධිපති කාර්යාලයේදී බව මාධ්‍ය වාර්තාවල දැක්වේ. ඊයේ සවස පැවති කැබිනට් රැස්වීමෙන් අනතුරුව ආණ්ඩු පක්ෂයේ සියලුම මැතිඇමතිවරුන්ගේ සහභාගිත්වයෙන් තවත් රැස්වීමක් පවත්වා ඇත. මෙහිදී සාකච්ඡාකළ කරුණු පිළිබඳව මෙතෙක් හෙළිවී නැති වුවද ආණ්ඩුව තුළ පවතින බරපතල ගැටීම් පිළිබඳව එහිදී සාකච්ඡා කරන්නට ඇතැයි දේශපාලන විශ්ලේෂකයෝ පෙන්වදෙති. පසුගිය සතියේ කැබිනට් රැස්වීමට ජනාධිපතිවරයා සහභාගි නොවීය. ඒ පිළිබඳව විවිධ මත පලවෙමින් තිබියදී මෙවර ජනාධිපතිවරයා කැබිනට් මණ්ඩලයේ මුලසුන ගෙන ඇත.", "URL": "https://lankatruth.com/si/?p=118283", "Category": "පුවත්", "Parent URL": null}