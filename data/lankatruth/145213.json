{"Source": "Lankatruth", "Timestamp": "March 5, 2023", "Headline": "තවත් දරුණු වෛරසයක් ගැන වාර්තා වේ", "News Content": "කොවිඩ් වෛරසයට සමාන තවත් වෛරස රෝගයක් ඉන්දියාව පුරා වේගයෙන් ව්‍යාප්ත වෙමින් පවතින බව විදෙස් මාධ්‍ය වාර්තා කර තිබේ. එය H3N2 ලෙස නම් කර ඇතැයි විදෙස් මාධ්‍ය සඳහන් කළේය. මේ වෛරසය හේතුවෙන් උණ, සෙම්ප්‍රතිශ්‍යාව සහ කැස්ස ඇතිවන අතර එය දින පහත් හතත් අතර කාලයක් පවතින බව වාර්තා වේ. ඉන්දීය වෛද්‍ය පර්යේෂණ මණ්ඩලය පැහැදිලි කර ඇත්තේ, රටේ ව්‍යාප්ත වෙමින් පවතින්නේ, ‘ඉන්ෆ්ලුවෙන්සා’ වයිරසයට අයත් උප ප්‍රභේදයක් බවත් එය H3N2 ලෙස නම් කර ඇති බවත්ය. මෙම ඉන්ෆ්ලුවෙන්සා ප්‍රභේදය සෙසු ඉන්ෆ්ලුවෙන්සා ප්‍රභේදයන්ට වඩා දරුණු බවත්ය. ඓමන්ම H3N2 වයිරසය ආසාදනය වන වැඩි පිරිසකට ස්වසන ආබාධ ඇති වන බැවින් රෝහල්ගතවී ප්‍රතිකාර ගැනීමට සිදුවන බවත් ඉන්දීය වෛද්‍යවරුන් පැහැදිලි කර තිබේ. තද උණ, හිසරදය සහ කල්පවතින කැස්සට අමතරව පාචනව, අධික ලෙස ශරීරයේ මාංශපේෂිවල වේදනාවක් පැවතීම, උගුරේ ආසාදන, වමනය, කැරකිල්ල සෙසු රෝග ලක්ෂණ බව වෛද්‍යවරු පැහැදිලි කරති. නිතර දෑතක් පිරිසුදුව තබා ගැනීම, ඇස්, නාසය හෝ කට නිතර ස්පර්ශ කිරීමෙන් වැලකීම, ‘කොවිඩ් 19’ සමයේ මෙන් මුහුණු ආවරණ පැලඳීමට හුරුවීම වැනි නිසි සෞඛ්‍ය පුරුදු අනුගමනය කිරීමෙන් රෝගයෙන් ආරක්ෂා විය හැකි යැයි ඉන්දීය සෞඛ්‍ය අමත්‍යාංශය පවසා තිබේ.", "URL": "https://lankatruth.com/si/?p=145213", "Category": "පුවත්", "Parent URL": null}