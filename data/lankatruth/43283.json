{"Source": "Lankatruth", "Timestamp": "November 1, 2017", "Headline": "පුංචි ඡන්දයට සියලු බාධා අවසන් – මැතිවරණ කොමිසමත් රැස් වෙයි", "News Content": "ඉදිරියේ දී පැවැත්වීමට නියමිත පළාත් පාලන මැතිවරණය සඳහා වන රජයේ ගැසට් නිවේදනයට පළාත් සභා හා පළාත් පාලන අමාත්‍ය ෆයිසර් මුස්තාපා මහතා අද (1) පෙරවරු 11.00ට පමණ අත්සන් තබා ඇත. ගැසට් පත්‍රය අද දිනයේ ම රාජ්‍ය මුද්‍රණාලය වෙත යැවීමට පියවර ගන්නා බව අමාත්‍යංශය සඳහන් කරන අතර මෙම ගැසට් පත්‍රය පළ වීමත් සමග පළාත් පාලන මැතිවරණය සඳහා නාම යෝජනා කැඳවීමට මැතිවරණ කොමිසමට බලය පැවරෙනු ඇත. මේ අතර අද දිනයේදී මැතිවරණ කොමිෂන් සභාවද රැස්වීමට නියමිත බව වාර්තා වේ.", "URL": "https://lankatruth.com/si/?p=43283", "Category": "පුවත්", "Parent URL": null}