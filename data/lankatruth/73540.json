{"Source": "Lankatruth", "Timestamp": "May 7, 2019", "Headline": "නීතිපති ලෙස පත්කිරීමට දප්පුල ද ලිවේරා මහතාට ව්‍යවස්ථා සභාවේ අනුමැතිය", "News Content": "ජනාධිපති නීතීඥ දප්පුල ද ලිවේරා මහතා නීතිපතිවරයා වශයෙන් පත්කිරීමට ආණ්ඩුක්‍රම ව්‍යවස්ථා සභාවේ ඒකමතික අනුමැතිය හිමිව තිබේ. හිටපු නීතිපති ජයන්ත ජයසූරිය මහතා ශේෂ්ඨාධිකරණ අගවිනිසුරුවරයා ලෙස පත්කිරීමෙන් අනතුරුව වැඩ බලන නීතිපතිවරයා ලෙස සොලිස්ටර් ජනරාල් ජනාධිපති නීතීඥ දප්පුල ද ලිවේරා මහතා පසුගිය අප්‍රේල් 29 වැනිදා පත්කළේය. කතානායක කරූ ජයසූරිය මහතාගේ ප්‍රධානත්වයෙන් අද(07) රැස්වූ ආණ්ඩුක්‍රම ව්‍යවස්ථා සභාවේ දී නීතිපතිවරයා ලෙස පත්කිරීමට දප්පුල ද ලිවේරා මහතාගේ නම යෝජනා වූ අතර එය ඒකමතිකය සම්මත වී ඇත.", "URL": "https://lankatruth.com/si/?p=73540", "Category": "පුවත්", "Parent URL": null}