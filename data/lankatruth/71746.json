{"Source": "Lankatruth", "Timestamp": "April 6, 2019", "Headline": "වැඩි මිලට ඖෂධ ලබාගැනීම සම්බන්ධ විමර්ශනයට ඖෂධ අධිකාරියේ සභාපතිවරු කැඳවයි", "News Content": "අඩු ප්‍රමිතියෙන් යුතු එන්නත් වැඩි මිලට මහරගම අපේක්ෂා රෝහලට ලබා ගෙන ඇති බවට පවතින චෝදනාවක් විමර්ශනය කිරීමට, ඖෂධ නියාමන අධිකාරියේ වර්තමාන සභාපතිවරයා සහ හිටපු සභාපතිවරයෙකු, 2015 – 2018 කාලයේ රාජ්‍ය ආයතනවල සිදුව ඇතැයි පැවසෙන දූෂණ වංචා සෙවීමට පත්කළ ජනාධිපති පරීක්ෂණ කොමිසම වෙත කැඳවා තිබේ. අදාල පැමිණිල්ල විභාග කිරීම ඊයේ(05) ආරම්භ කළ අතර ලබන 9 වැනිදා නැවත එය විභාගයට ගැනීමට නියමිතය. ජනාධිපති කොමිසමේ සභාපති විනිසුරු උපාලි අබේරත්න මහතාගේ ප්‍රධානත්වයෙන් සිද්ධිය සම්බන්ධව විභාග කටයුතු සිදුවේ.", "URL": "https://lankatruth.com/si/?p=71746", "Category": "පුවත්", "Parent URL": null}