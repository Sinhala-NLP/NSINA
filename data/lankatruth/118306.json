{"Source": "Lankatruth", "Timestamp": "June 23, 2021", "Headline": "රට පුරා ඩෙල්ටා අහඹු පරීක්ෂණ…", "News Content": "ඩෙල්ටා ප්‍රභේදය රටපුරා පැතිර ඇත්දැයි සොයා අහඹු නියැදි පරීක්ෂාවන් ක්‍රියාත්මක කරන බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් සඳහන් කරයි. ඩෙල්ටා කොරෝනා ප්‍රභේදය ආසාදිත බවට සැක කාන්තාවක් මාදිවෙල ප්‍රදේශයෙන් ඊයේ (22) හඳුනාගෙන තිබිණි. සෞඛ්‍ය අමාත්‍යාංශය පැවසුවේ, 53 හැවිරිදි අදාළ කාන්තාව ප්‍රතිකාර සඳහා IDH රෝහලට ඇතුළත් කර ඇති බවයි. ඒ අනුව, මෙරටින් මේ වනවිට ඩෙල්ටා ප්‍රභේදය ආසාදිත බවට සැක කරන පිරිස 06කි. නියෝජ්‍ය සෞඛ්‍යය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා සඳහන් කරන්නේ ආසාදිතයින් සම්බන්ධයෙන් ලැබෙන දෛනික තොරතුරු මත පදනම්ව ඉදිරි තීරණ ගන්නා බවයි.", "URL": "https://lankatruth.com/si/?p=118306", "Category": "කොවිඩ් -19 (කොරෝනා ) පුවත්", "Parent URL": null}