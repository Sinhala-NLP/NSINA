{"Source": "Lankatruth", "Timestamp": "December 31, 2019", "Headline": "හිටපු නියෝජ්‍ය ඇමතිවරයෙකු අත්අඩංගුවට", "News Content": "ව්‍යාපාරිකයෙකුට පිස්තෝලයක් පෙන්වා මරණ බවට තර්ජනය කර, වාහන 4කට පහරදී අලාභ හානි කිරීම සම්බන්ධයෙන් ලැබුණු පැමිණිල්ලක් මත විමර්ශන කිරීමෙන් අනතුරුව හිටපු නියෝජ්‍ය ඇමතිවරයෙකු හා එක්සත් ජාතික පක්ෂයේ මින්නේරිය ආසන සංවිධායක චන්‍ද්‍රසිරි සූරියආරච්චි මහතා සැකපිට ඊයේ (30) අත්අඩංගුවට ගෙන තිබේ. පොළොන්නරුව ඇතුමල්පිටිය ප‍්‍රදේශයේ සහල් මෝල් ව්‍යාපාරිකයෙකු විසින් සිදු කළ පැමිණිල්ලක් මත මෙම අත්අඩංගුවට ගැනීම සිදු කර ඇති අතර ඒ සම්බන්දයෙන් පොළොන්නරුව පොලිසිය තව දුරටත් පරීක්ෂණ පවත්වන බවද වාර්තා වේ.", "URL": "https://lankatruth.com/si/?p=88131", "Category": "පුවත්", "Parent URL": null}