{"Source": "Lankatruth", "Timestamp": "March 13, 2019", "Headline": "මධුෂ්ගේ තවත් ගෝලයෙක් අත්අඩංගුවට", "News Content": "මාකදුරේ මධුෂ් නැමැත්තාගේ පියාගේ අවමගුල් උත්සවයට උදව් උපකාර කළ ඔහුගේ ප‍්‍රධාන ගෝලයකු වන පැගිරිවත්තේ සුද්දා නැමැත්තා මිරිහාන විශේෂ අපරාධ මෙහෙයුම් ඒකකයේ පොලිස් කණ්ඩායමක් විසින් අද (13) දහවල් දෙල්කද ප‍්‍රදේශයේ දී අත්අඩංගුවට ගෙන ඇති බව වාර්තා වේ. අතක් අහිමි මධුෂ්ගේ පියාට කලුතර රෝහලින් බොරු අතක් සාදවා දීම, පියාගේ අවමංගුල් උත්සවයට වෙනුවෙන් මධුෂ් එවන ලද මුදල් වියදම් කිරීම, ඇරැව්වල දියමන්ති කොල්ලය සම්බන්ධයේ අත්අඩංගුවට ගෙන සිටින වෙඩිකන්දේ කසුන් නැමැත්තා ගිනි අවියක් සමඟ මෝටර් රථයෙන් ඇරැව්වල ප්‍රදේශයට ගෙනයාම, මධුෂ්ගේ ගෝලයන්ට රැකවරණය ලබාදීම ආදි කටයුතු මෙම සැකකරු විසින් සිදුකර ඇති බවද පොලිසිය කියයි. තිදරු පියෙක් වු සැකකරු තදින්ම මත්කුඩුවලට ඇබ්බැහිව සිටින්නකු බවද අනාවරණය වි ඇතැයි පොලිසිය කියයි.", "URL": "https://lankatruth.com/si/?p=70276", "Category": "පුවත්", "Parent URL": null}