{"Source": "Lankatruth", "Timestamp": "November 27, 2011", "Headline": "අයවැයෙන් අමතක කළ තරුණ පරපුරේ වුවමනාව මතක්කර දෙන්න තරුණ තරුණියන් සමග අරගල කරනවා  – බිමල් රත්නායක", "News Content": "අපේ රටේ රැකියා විරහිත තරුණ තරුණියන්, රැකියා විරහිත උපාධිධාරීන් සහ රැකියා අහිමිවූ කම්කරුවන් වෙනුවෙන් මහින්ද රාජපක්ෂ ජනාධිපතිවරයා ගේ හත්වැනි අයවැයෙනුත් සහන ලැබී නැතැයි සමාජවාදී තරුණ සංගමයේජාතික සංවිධායක ජවිපෙ හිටපු පාර්ලිමේන්තු මන්ත්‍රී බිමල් රත්නායක මහතා පවසයි. ඔහු මේ බව පැවසුවේ පැලවත්ත, බත්තරමුල්ල පිහිටි ජනාතා විමුක්ති පෙරමුණේ ප්‍රධාන කාර්යාලයේදී පැවති මාධ්‍ය හමුවකට එක් වෙමිනි.      එහිදී වැඩි දුරටත් අදහස් දැක්වූ බිමල් රත්නායක මහතා, සුපුරුදු විදිහට මෙවර අයවැයෙනුත් අපේ රටේ තරුණ පරපුර අද අමතක කරල තියෙනව. මෙවර අයවැයෙන් තාරුණ්‍ය ගැන තාරුණ්‍යයේ දැවෙන ප්‍රශ්ණය ‍‍වුන රැකියා ප්‍රශ්ණයගැන සදහන් කරන්න මහින්ද මහත්තය වෙන්කරල තියෙන්නෙ පුංචි කොලම් එකක සෙන්ටිමීටර් හයක් විතරයි. හැබැයි ඒ ටිකත් තරුණයන්ගෙන් අදහස් විමසල නෙවෙයි අරගෙන තියෙන්නෙ. ව්‍යාපාරිකයන්ගෙන්. මෙවර අයවැය ගේන්න කලින් ඉන්ධන මිල වැඩිකරල, බදු වැඩිකරල, බඩුමිල වැඩිකරල, දේපල පවරාගැනීම කරල කැසිනෝ පනත් ගෙනල්ල සූදු වීදි ඇතිකරල තමයි IMF එකට ඕනෙ විදිහට අයවැය ගේන්නෙ. 2006 දි මහින්ද රාජපක්ෂ ජනාධිපතිවරය විසින් රටට ඉදිරිපත් කලා දස අවුරුදු සැළැස්මක්. ඒකෙ තිබුන අවුරුදු 19ත් 25 ත් අතර අපේරටේ රැකියා විරහිත භාවය රටේ ජනගහනයෙන් 28%ක් කියල. මේ වෙනකොට අවුරුදු5ක් ගතවෙලා තියෙනව. යුද්දෙ ඉවරවෙලත් දැන් අවුරුදු 3ක් ගෙවුන නමුත් දස අවුරුදු සැලැස්ම ක්‍රියාත්මක කරන්න අදාල කිසිදු ක්‍රියාමාර්ගයක් අරගෙන නැහැ. ඒ වගේම තමයි එම දස අවුරුදු සැළැස්මෙ තිබුන රැකියා විරහිත තරුණතරුණියන්ට මාසිකව දීමනාවක් දෙන්න රුපියල් මිලියන 850 ක මුදලක් වෙන් කරල තිබුන. අපි අහනව මේ රටේ රැකියා විරහිතව ඉන්න එක තරුණයෙකුට හෝ තරුණියකට එම දීමනාව ලැබුනද කියල. මෙවර අයවැයෙනුත් එම දසඅවුරුදු සැළැස්මෙ තියෙන දීමනාව දෙන්න මුදල් වෙන් කරල නැහැ. අපේ රටේ තරුණ විරැකියාව ලක්ෂ 25 ක් පමණ වෙනව. මහින්ද රාජපක්ෂ ජනාධිපතිවරය බලයට පත්වෙලා අවුරුදු 7ක් ගතවුනා. උපාධිධාරීන් තාමත් රැකියා අපේක්ෂාවෙන් ඉන්නව. මේවෙනකොට එම ප්‍රමාණය 42000 ක් පමණවෙලා තියෙනව. ඒ වගේම තමයි පෞද්ගලික අංශයේ කර්මාන්ත වැසීයාම තුළින් රැකියා අහිමිවුන ප්‍රමාණය ලක්ෂ 3ක් දක්වා ඉහළ ගිහින් තියෙනව. ආණ්ඩුව මෙගා සංවර්ධන ව්‍යාපෘති කිහිපයක් රටට ඉදිරිපත් කරල කිව්ව තරුණ පරපුරට රැකියා ලබා දෙනවා කියල. ඒකෙන් එකක් තමයි හම්බන්තොට වරාය නමුත් ඒකෙන් සිද්ධවුනේ රැකියා දෙනව වෙනුවට කොමිස් කුට්ටි ටික කඩා ගත්ත එක විතරයි. ඒ වගේම තමයි ‍මෙවර අයවැයෙන් කොරියා රැකිය සම්බන්ධයෙන්ද කිසිදු සදහනක් ‍නැහැ. කොරියන් රැකියා වල ‍ෆෝම් පෙන්නල තමයි ආණ්ඩුවේ මැති ඇමති වරු පසුගිය කාලෙ ඡන්ද ගත්තෙ. කොරියන් රැකියාවක් ගන්නජනාධිපතිවරයගෙ පුතා නාමල් රාජපක්ෂ පස්සෙ යන්න වෙලා තියෙනව තරුණයන්ට. මේ රැකියා දැන් තරුණ කැරළි බවට පත්වෙලා තියෙනව. අපි දැක්ක පහුගිය කාලෙ ආයතන වට කරන්න පවා තරුණයො සමත් වුනා මේරැකියා මගඩිය නිසා. සමාජවාදී තරුණ සංගමය විදිහට අපි මේ රටේ තරුණ තරුණියන්ට තදින් අවධාරණය කරල කියා සිටිනව රැකියාව තමන්ගෙ අයිතියක්. ඒ අයිතිය දිනා ගැනීම වෙනුවෙන් අරගල කරන්න. ඒ සදහා සමාජවාදී තරුණ සංගමයවිදිහට අපි සූදානම්. ඒ‍වෙනුවෙන් අපි ප්‍රධාන කාණ්ඩ 3ක් ඒක රාශී කරගෙන විශේෂයෙන් උසස්පෙළ සමතුන් ඇතුළු තරුණ තරුණියන්, උපාධිධාරීන් සහ රැකියා අහිමි වූ තරුණ පරපුර යන තරුණ බලවේග ඒකරාශීකරමින්ඉදිරියේදී, තරුණයන්ට රැකියා දෙන්න මුදලක් වෙන්කරන්නලෙසත් රැකියා අහිමිවූ කම්කරුවන්ට වන්දි මුදලක් ලබාදෙන ලෙසත්, රැකියා විරහිත උපාධිධාරීන්ට රැකියා ලබාදෙන ලෙසත්, ජාතික රැකියා උත්පාදන අරමුදලක්ඇතිකරන ලෙසත් යන ප්‍රධාන කරුණු හතර මූලික කර ගනිමින් ‘අයවැය විජ්ජා එපා තරුණයන්ට රැකියා ලබාදෙනු’ යන සටන් පාඨය මූලික කරගනිමින් විරෝධතාව සිදු කරන බවත් එහි පළමු පියවර විදිහට නොවැම්බර් 30 වැනිදා සවස 3 ටකොළඹින් දැවැන්ත විරෝධතා ව්‍යාපාරයක් ආරම්භ කරනබවත් එම විරෝධතාවට එක්වන ලෙස තරුණ තරුණියන්ට ආරාධනාවක්ද කලේය. මෙම අවස්ථාවට සමාජවාදී තරුණ සංගමයේ ජාක කමිටු සාමාජිකයන් වන මරුන්ගන් මෝගන් සහ ගයාන් ජානක යන මහත්වරුද සහභාගී විය.", "URL": "https://lankatruth.com/si/?p=361", "Category": "පුවත්", "Parent URL": null}