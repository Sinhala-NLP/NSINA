{"Source": "Lankatruth", "Timestamp": "September 22, 2018", "Headline": "ව්‍යවස්ථා සභාවේ නිල කාලය අවසන් වෙයි", "News Content": "ව්‍යවස්ථා සභාවේ නිළ කාලය ඊයේ (21) දිනයෙන් අවසන් වූ බව පාර්ලිමේන්තු නියෝජ්‍ය මහලේකම් නීල් ඉද්දවෙල මහතා සඳහන් කරයි. කෙසේවෙතත් ව්‍යවස්ථා සභාවේ සාමාජිකයින් වන අග්‍රාමාත්‍ය රනිල් වික්‍රමසිංහ මහතා, කථානායක කරූ ජයසූරිය මහතා සහ සභා නායක ලක්ෂ්මන් කිරිඇල්ල මහතාගේ නිල කාලය අවසන් නොවන බවත් මෑතකදී එම සභාවට පත් කළ මහින්ද සමරසිංහ මහතාගේ නිළ කාලයද අවසන් නොවන බව සඳහන් වේ. ව්‍යවස්ථා සභාවේ අනෙකුත් සාමාජිකයින් වන තිලක් මාරපන, ඩබ්ලිව්.ඩී.ජේ. සෙනෙවිරත්න, විජිත හේරත් යන මහත්වරුන්ගේ සහ සිවිල් සමාජ ක්‍රියාකාරීන්ගේ නිළ කාලය පමණක් අවසන් වන බවයි පාර්ලිමේන්තු නියෝජ්‍ය මහලේකම්වරයා වැඩිදුරටත් පවසයි. මේ අතර නිළ කාලය අවසන් වූ ව්‍යවස්ථා සභාව සඳහා නව සිවිල් සමාජ ක්‍රියාකාරීන් පත් කිරීමේ ක්‍රමවේදය පිළිබඳව පැෆ්රල් සංවිධානය විසින් කථානායකවරයා හා පාර්ලිමේන්තු මහ ලේකම්වරයා සමග සාකච්ඡාකර තිබේ.", "URL": "https://lankatruth.com/si/?p=59772", "Category": "පුවත්", "Parent URL": null}