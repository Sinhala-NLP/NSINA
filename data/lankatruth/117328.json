{"Source": "Lankatruth", "Timestamp": "May 30, 2021", "Headline": "යාපනය විශ්වවිද්‍යාලයේ ඉංග්‍රීසි කථිකාචාර්යවරියක කොරෝනා ආසාදනයෙන් ජීවිතක්ෂයට", "News Content": "කොවිඩ් – 19 ආසාදනය වීමෙන් යාපනය ශික්ෂණ රෝහලේ ප්‍රතිකාර ලබමින් සිටි යාපනය විශ්වවිද්‍යාලයේ ඉංග්‍රීසි කථිකාචාර්යවරියක වන සිවරංජනී ආනන්ද කුමාරස්වාමි නැමති 61 හැවිරිදි තිදරු මව ජීවිතක්ෂයට පත්ව තිබේ. යාපනය, අරියාලෙයි පදිංචි ඇය මියගොස් ඇත්තේ කොවිඩ් – 19 ආසානයෙන් බව මේ වනවිට තහවුරු කර ඇත. මීට දින කිහිපයකට ඉහතදී කොවිඩ් – 19 වෛරස ආසාදනය වීම හේතුවෙන් ඇතිවූ රෝග ලක්ෂණ හේතුවෙන් ඇය යාපනය ශික්ෂණ රෝහලේ කොවිඩ් 19 විශේෂ ප්‍රතිකාර ඒකකයවෙත ඇතුලත් කොට සිට ඇති ඇයගේ රෝගී තත්වයන් පසුගිය සිකුරාදා දිනයේ උත්සන්න වීම හේතුවෙන් රෝහලේ දැඩිසත්කාර ඒකකය වෙත ඇතුළත් කොට ඇති අතර එහිදී මියගොස් තිබේ.", "URL": "https://lankatruth.com/si/?p=117328", "Category": "කොවිඩ් -19 (කොරෝනා ) පුවත්", "Parent URL": null}