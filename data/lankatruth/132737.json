{"Source": "Lankatruth", "Timestamp": "April 23, 2022", "Headline": "අන්තර්වාර රජයක් හැදුවත් අගමැති මමමයි", "News Content": "අන්තර්වාර රජයක් ස්ථාපිත කළද අගමැතිවරයා තමන්ම බව අගමැති මහින්ද රාජපක්ෂ පවසයි. තමාට ඉවත්වන්නැයි ඉල්ලා ඇත්තේ ඉතිහාසය ගැන නොදන්නා මන්ත්‍රීවරුන් කිහිප දෙනෙකු බවත් මන්ත්‍රීවරු බහුතරයක් තමා සමග සිටින බවත් අගමැති මහින්ද රාජපක්ෂ සඳහන් කරයි. කොළඹ ගාලු මුවදොර පිටියේ අරගලයේ යෙදී සිටින තරුණ තරුණියන්ට සාකච්ඡා සඳහා තමා නැවත වතාවක් ආරාධනා කරන බවත් එසේ නොපැමිණෙන්නේ නම් ඔවුනට දිගටම අරගල කරමින් සිටීමට සිදුවනු ඇති බවත් ඔහු පවසයි. රට යම් අසීරු තැනක තිබෙන බව තමා පිළිගන්නේ යයිද අර්බුදයෙන් රට ගොඩ ගැනීමට රජයට ශක්තිය ඇතැයිද අගමැතිවරයා පවසයි. රට මීට වඩා අර්බුදවලට මුහුණ දුන් අවස්ථා ඉතිහාසයේ ඕනෑ තරම් තිබූ බවත් මෙයද එවැනි අවස්ථාවක් බවද ඔහු වැඩිදුරටත් පවසයි. ලංකාදීප", "URL": "https://lankatruth.com/si/?p=132737", "Category": "පුවත්", "Parent URL": null}