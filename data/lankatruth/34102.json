{"Source": "Lankatruth", "Timestamp": "May 11, 2017", "Headline": "අධ්‍යාපන වියදම් කප්පාදුවට එරෙහිව පුටෝ රිකෝ සිසුන් සටනට", "News Content": "පුටෝ රිකෝ ආණ්ඩුව අධ්‍යාපනයට වෙන් කරන මුදලින් ඩොලර් මිලියන 450ක් කප්පාදු කිරීමට ගෙන ඇති තීරණයට විරෝධය පළ කරමින් එරට සරසවි සිසුන් සටන් ක්‍රියාමාර්ගවලට අවතීර්ණය වී ඇති බව වාර්තා වේ. රියෝ පියෙඩ්‍රාස් සරසවියේ ශිෂ්‍යයින් ශිෂ්‍ය සංගම් සමුළුව පවත්වමින් එරට ආණ්ඩුව සිදු කිරීමට යන අධ්‍යාපන වියදම් කප්පාදුවට එරෙහිව දැනට ආරම්භ කර ඇති පංති වර්ජනය අඛණ්ඩව සිදු කිරීමට තීරණය කර තිබේ. පුටෝ රිකෝ ආණ්ඩුව ගෙන ඇති තීරණයට දැනටමත් සිසුන් දැඩි විරෝධයක් එල්ල කරමින් ඇති අතර ඩොලර් බිලියන 74ක් වන රාජ්‍ය ණය බරට වගකිව යුත්තන් අල්ලා ගැනීම සඳහා පූර්ණ විගණන පරීක්ෂණයක් පවත්වන ලෙසට ඔවුන් බලකර සිටී.", "URL": "https://lankatruth.com/si/?p=34102", "Category": "විදෙස් පුවත්", "Parent URL": null}