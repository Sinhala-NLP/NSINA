{"Source": "Lankatruth", "Timestamp": "December 3, 2017", "Headline": "මධ්‍යම අධිවේගී මාර්ගයට නීතිවිරෝධීව ඉඩම් අත්පත්කරගැනීමට එරෙහිව නීතිය හමුවට යනවා…", "News Content": "අධිවේග මාර්ග ඉදිකිරීමේදී ඉඩම් හා දේපල අත්පත් කරගැනීම සදහා නිකුත් කර ඇති ගැසට් නියෝග කඩකරමින් කටයුතු කරන බවත් ඊට එරෙහිව නීතිමය ක්‍රියාමර්ග ගැනීමට පියවර් ගන්නා බව ඒකාබද්ධ මධ්‍යම අධිවේගී මාර්ග පිඩාවට පත් ජනතා එකමුතුවේ කැදවුම්කරු නමල කරුණාරත්න මහතා අද (03) දඹුල්ල, අතුපාරයාය ප්‍රජාශාලාවේ පැවති ජනතා හමුවකදී කියා සිටියේය. මධ්‍යම අධිවේගී මාර්ග ව්‍යාපෘතියේ සිව්වන අදියර යටතට ගැනෙන කුරුණෑගල සිට දඹුල්ල දක්වා ඉදිකෙරෙන කිලෝ මීටර් 60.3 දුර ප්‍රමාණයේ පදිංචිකරුවන්ගේ ඉඩම් හා දේපල පවරා ගැනීම හා වන්දි තක්සේරුව පිලිබදව පැවති සාකච්චාවකදී නාමල් කරුණාරත්න මහතා මේ බව කියා සිටියේය. “අධිවේගයේ අවතැන්වුව්වන් සදහා වන්දි ගෙවීමේදී ආණ්ඩුව ජනතාව මුලා කරමින් බොරු කරමින ජනතාව රවටමින් කටයුතු කරනවා. අධිවේගී මාර්ග ඉදිකිරිම රටක් සංවර්ධනයට අවශ්‍යයි. ජනතාව ඊට විරුද්ධ නැහැ. ජනතාව විශාල කැපකිරීමක් කරලා තම උපන් භුමිය ලබා දෙනවා. වන්දි ගෙවීමේදී භෞතික දේ විතරයි. මිල නියම කරන්නේ ගේදොර, වතුපිටි, හරකාබාන, ගහ කොළ ආදිය තක්සේරු කලත් ජනතාවගේ මානව බැඳීම් තක්සේරු කරන්නේ කොහොමද ? මුළු ජිවිත කාලයක් උපයා ගත් දෙයින් නිවෙසක් ඉදිකරනවා, ඒ නිවෙස සමග තියෙන බැඳීම් අපමණයි. අසල්වාසීන් සමග, නෑදෑයින් සමග ගොඩනගා ගන්නා බැඳීම් මිල කරන්න පුලුවන්ද ? සොච්චම් මුදලක් ගෙවා දීර්ඝ කාලයක් ජීවත්වූ පරිසරය වෙනස් කරන්න, වෙනත් පාසැල් කරා දරුවන් රැගෙන යන්න. මේ ආදී දහසකුත් ආත්මීය බැඳීම් ඉවතලා ජනතාව පිඩාවට පත් කිරීමට පාලකයින් හා නිලධරීන් කටයුතු කරමින් ඉන්නවා. අවතැන්වුවන් අද වනවිට නිදි වර්ජිතව ගත කරන්න සිදුවෙලා. ඔවුන්ගේ මානසික පීඩනය උග්‍රවෙලා. ජනතාවට යුක්තිය, සාධාරණය ඉටුකිරීමට ආණ්ඩුවට වගකීමක් තියෙනවා. මනුස්සකමට මුල්තැන දියයුතු වෙනවා. වර්තමානය වනවිට රජයේ නිලධරීන් පිඩාවට පත් ජනතාවට බලහ්තක්කරය පටවා තවත් පිඩාවට පත් කරමින් ඉන්නවා. ජනතාවගේ හඬට ඇහුම් කන් දෙන්න තරම් ඔවුන් සංවේදී නැහැ. අඩුම වශයෙන් සාධාරණ වන්දි මුදල් ගැන සිතා හෝ සතුටුවිය හැකි වාතාවරණයක් නැහැ. වන්දි තක්සේරුවේදී ව්‍යවස්ථාපිත වන්දි, ප්‍රතිෂ්ඨාපන වන්දි හා කරුණා සහගත වන්දි යනුවෙන් ක්‍රම තුනකට වන්දි තක්සේරු කලයුතු වුවත් ආණ්ඩුව ඒවා උල්ලංඝනය අකරමින් කටයුතු කරනවා. අපි ඊට එරෙහිව මේ වනවිට නීති උපදෙස අනුව නීතිමය ක්‍රියාමාර්ග ගන්නවා. ඒ වගේම මානව හිමිකම් පැමිණිල්ලක්ද ගොනු කරනවා. ආණ්ඩුව උද්ඝෝෂණ මැඬලීමටබටන් පොලු ගත්තා. උසාවි නියෝග ගත්තා. දැන් ආණ්ඩුවේ අලුත්ම උපාය විරෝධතා මඩින්න් බල්ලන් යොදන බව කියනවා. බල්ලෝ එක්කරන්නේ සෙල්ලම් කරන්න නොවෙයිනේ. ඔවුන් ලවා උද්ඝෝෂකයින් සපාකමට සල්ස්විම තමා මේකේ අරමුණ. දැන් අපට කියන්න සිද්ධවෙනවා. උද්ගොෂණයට එනවිට අරන් එන්න දෙකේ දෙකේ පොල්ලක්. හැබැයි බල්ලන්ට ගහන්න නෙවෙයි. ඒ පොලු, අපිට ගහන්න උපදෙස් දෙන උඩ ඉන්න එවුන්ට ගහන්න තමා. වන්දි මුදල් නිසි අයුරින් තක්සේරු නොකර කිසිම පුද්ගලයෙකුට තම ඉඩමට ඇතුල්වෙන්න ඉඩ දෙන්න එපා කියලත් ඉල්ලංනවා . මෙම අවස්ථාවට එක්ව සිටි අතුපාරයාය බොධිරුක්ඛාරාමාධිපති අලුත්ගම උපනන්ද හිමි, ජනතා විමුක්ති පෙරමුණේ මාතලේ දිස්ත්‍රික් සංවිධායක ගමගෙදර දිසානායක, දඹුල්ල ජන අයිතීන් සුරැකීමේ සංවිධානයේ සභාපති සුනිල් රණවීර, එහි කමිටු සාමාජිකයින් වන රේණුක සෙනවිරත්න, එස්. සිරිවර්ධන ඇතුළු ප්‍රජා නයකයින්රසක් අදහස් පළකළහ.", "URL": "https://lankatruth.com/si/?p=44801", "Category": "පුවත්", "Parent URL": null}