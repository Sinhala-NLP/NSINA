{"Source": "Lankatruth", "Timestamp": "July 6, 2018", "Headline": "ගාමිණී ලොකුගේත් මහේන්ද්‍රන්ට කෝල් අරන්", "News Content": "ආන්දෝලනාත්මක මහ බැංකු බැඳුම්කර වංචාව සිදුවන සමයේ මහ බැංකුවේ අධිපතිව සිටි අර්ජුන් මහේන්ද්‍රන් මහතාට මහින්ද පිලේ ඉදිරිපෙළ මන්ත්‍රීවරයෙකු වන ගාමිණී ලොකුගේ මහතා විසින් දුරකථන ඇමතුම් ලබාගෙන ඇති බව දැනට මහජනයා වෙත නිකුත් කර ඇති මහ බැංකු බැඳුම්කර විමර්ශනය පිළිබඳ වාර්තාවෙහි සී-350 දරන ලේඛනයෙන් අනාවරණය වේ. ගාමිණී ලොකුගේ මන්ත්‍රීවරයා විසින් 2016 මාර්තු 30 වැනිදා දුරකථන ඇමතුම් දෙකක් හිටපු මහ බැංකු අධිපති අර්ජුන් මහේන්ද්‍රන් මහතාට ලබාගෙන ඇත. එදින පස්වරු 4.54ට සහ පස්වරු 4.55ට එම දුරකථන ඇමතුම් ලබාගෙන ඇතැයි එම වාර්තාවෙහි සඳහන් වෙයි. බැඳුම්කර වංචාව සම්බන්ධයෙන් රට තුළ ආන්දෝලනයක් ඇතිවී තිබෙන අතර එම වංචාවට සම්බන්ධ සමාගම්වලින් පාර්ලිමේන්තු මන්ත්‍රීවරු සිය මැතිවරණ ප්‍රචාරක කටයුතු සඳහා වියදම් කිරීමට මුදල් ලබා ගත්බවට මේ වනවිට හෙළි දරව් වී තිබේ. මහින්ද පිලේ ඉදිරිපෙළ මන්ත්‍රීවරුයෙකු වන ගාමිණී ලොකුගේ මහතා මෙලෙස බැඳුම්කර වංචාවේ ප්‍රධාන සැකකරුවෙකු වන අර්ජුන් මහේන්ද්‍රන් මහතා සමග දුරකථන සංවාදවල නියැලී ඇති බවට අනාවරණය වීමෙන් තව දුරටත් හෙළි දරව් වන්නේ මහින්ද පිලේ මන්ත්‍රීවරුද එම වංචනිකයින් සමග ගණුදෙනු සිදු කර ඇති බවය. මූලාශ්‍ර අනිද්දා", "URL": "https://lankatruth.com/si/?p=55710", "Category": "පුවත්", "Parent URL": null}