{"Source": "Lankatruth", "Timestamp": "June 4, 2021", "Headline": "අද ආසාදිතයන් 3,400 ඉක්මවයි…", "News Content": "අද (04) දිනයේ මේ වනවිට කොවිඩ් – 19 ආසාදිතයින් 3,410 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් සහ විදේශීයව පැමිණි අයගෙන් බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 192,584ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 33,317 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 199,254කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,656 දක්වා ඉහළ ගොස් ඇත. ශ්‍රී ලංකාව ලෝකයේ වැඩිම ආසාදිතයින් වාර්තාවන රටවල් අතර 78 වන ස්ථානයේ පසුවේ. එමෙන්ම ලෝකයේ වැඩිම දෛනික ආසාදිතයින් වාර්තාවන රටවල් අතර ශ්‍රී ලංකාව පසුවන්නේ 12වන රට ලෙසය. එමෙන්ම ලංකාව මේ වනවිට දෛනික වැඩිම මරණ වාර්තාවන රටවල් අතර 19වන රට ලෙස වාර්තා වේ.", "URL": "https://lankatruth.com/si/?p=117651", "Category": "කොවිඩ් -19 (කොරෝනා ) පුවත්", "Parent URL": null}