{"Source": "Lankatruth", "Timestamp": "April 7, 2021", "Headline": "වන සංරක්ෂණ දෙපාර්තමේන්තුවෙන් සිංහරාජය ගැන නිවේදනයක්", "News Content": "ආන්දොලනයට තුඩු දීතිබෙන රක්වාන ප්‍රදේශයේ හෝටල් ඉදිකිරීමට එළිපෙහෙළි කරනු ලැබූ බව කියන භූමිය සිංහරාජ වනාන්තරයට අයත් නොවන බව වන සංරක්ෂණ දෙපාර්තමේන්තුව නිකුත් කළනිවේදනයක සඳ﻿හන් බව වාර්තා වේ. එසේම සිංහරාජ වනාන්තරය තුළ හෝටලයක් ඉදිකරන බවට පසුගිය දිනවල පළ වූ මාධ්‍ය වාර්තා සත්‍යයෙන් තොර බවත් හෝටලයක් ඉදිකරන බවට මාධ්‍ය මඟින් පෙන්වා දුන් ඉඩම පිහිට ඇත්තේ සිංහරාජ ජාතික උරුම වන භූමියේ සිට කි.මී.3.5ක ගුවන් දුරකින් හා භූමියේ සිට කි.මී.5ක පමණ ගුවන් දුරකින් බවයි වන සංරක්ෂණ දෙපාර්තමේන්තුව සඳහන් කරන්නේ. 2019 දී ප්‍රකාශයට පත්කරන ලද සිංහරාජ රක්ෂිත වන සංකීර්ණයට පිටතින් එම ඉඩම පිහිටා ඇති බවද එම දෙපාර්තමේන්තුව පවසයි. කෙසේ වෙතත් පරිසර සංවිධාන හා මේ පිළිබඳව උනන්දුවක් දක්වන බොහෝ පාර්ශවයන් පවසන්නේ මෙම එළි පෙහෙළි කළ භූමිය පිළිබඳව වෙනත්ම කතාවකි.", "URL": "https://lankatruth.com/si/?p=114525", "Category": "පරිසර", "Parent URL": null}