{"Source": "Lankatruth", "Timestamp": "April 29, 2019", "Headline": "රද්දොළුගම සහ පුත්තලමේ විශේෂ මෙහෙයුම්වලින් පුද්ගලයින් 5ක් අත්අඩංගුවට", "News Content": "සීදුව – රද්දොළුගම ප්‍රදේශයේ ඊයේ(28) සිදුකළ විශේෂ මෙහෙයුමක දී ආයුධ සමඟ පුද්ගලයෙකු අත්අඩංගුවට ගැනීමට ගුවන් හමුදාව සහ පොලීසිය සමත්ව ඇත. රද්දොළුගම නිවාස සංකීර්ණයේ පදිංචිව සිටි පුද්ගලයෙකු මෙලෙස අත්අඩංගුවට ගෙන ඇත. මේ අතඅ පුත්තලම – කරඹ ප්‍රදේශයේ සිදුකළ සෝදිසි මෙහෙයුමකදී පුද්ගලයන් 4 දෙනෙකු පොලීසිය විසින් අත්අඩංගුවට ගෙන ඇත. ඔවුන් සතුව තිබී තව්හිද් ජමාත් සංවිධානයේ සඟරා කිහිපයක්, ටී ෂර්ට් සහ හිස්වැසුම් කිහිපයක් සොයාගෙන ඇත. නොරෙච්චෝලෙ පොලීසිය සහ ගුවන් හමුදාව මෙම විශේෂ මෙහෙයුම සිදුකර ඇත.", "URL": "https://lankatruth.com/si/?p=73023", "Category": "පුවත්", "Parent URL": null}