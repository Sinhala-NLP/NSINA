{"Source": "Lankatruth", "Timestamp": "May 7, 2023", "Headline": "කැමති පොහොරක් ගන්න – ගොවියාට 8000ක වවිචරයක්", "News Content": "මෙවර යල කන්නයේ දී ගොවිජනතාවට යූරියා පොහොර, බණ්ඩි පොහොර හෝ ගොවීන්ගේ අභිමතය පරිදි කාබනික පොහොර මිලදී ගැනීම සඳහා ඉදිරියේදී අක්කරයකට රුපියල් 8000ක වැනි මුදලක වවුචරයක් නිකුත් කිරීමට කටයුතු කරන බව කෘෂිකර්ම අමාත්‍ය මහින්ද අමරවීර සිදු කළ ප්‍රකාශයකින් අනාවරණය වෙයි. ඒ සඳහා අනුමැතිය ඉල්ලා පසුගියදා (03) තමන් ඉදිරිපත් කළ යෝජනාවට මුදල් කමිටුවේ මෙන්ම ජනාධිපති රනිල් වික්‍රමසිංහගේ අනුමැතිය ලැබුණු බවද ඔහු අනාවරණය කරයි. මෙම යල කන්නයේ දී යූරියා සහ බණ්ඩි පොහොර මිලදී ගැනීම සඳහා හෙක්ටයාර් එකකට රුපියල් 20,000ක් සහ හෙක්ටයාර් දෙකකට රුපියල් 40,000ක් බැගින් මුදලක් ලබාදීමට රජය තීරණය කර ඇති බවත්. මේ සඳහා රජය වැය කිරීමට අපේක්ෂිත මුදල රුපියල් බිලියන 11ක් බවත් ඇමති මහින්ද අමරවීර සඳහන් කරයි. මෙම මුදල් යොදාගැනීම මගින් ගොවීන්ට යල කන්නයේ දී කිසිදු බාධාවකින් තොරව රාජ්‍ය අංශයෙන් හෝ පුද්ගලික අංශයෙන් තමන්ට අවශ්‍ය යූරියා පොහොර, බණ්ඩි පොහොර හෝ තමන් කැමති නම් කාබනික පොහොර මිලදී ගැනීමට ඉඩ සැලසීමට කෘෂිකර්ම අමාත්‍යාංශය කටයුතු යොදා ඇති බවත් ඔහු සඳහන් කරයි.", "URL": "https://lankatruth.com/si/?p=146824", "Category": "පුවත්", "Parent URL": null}