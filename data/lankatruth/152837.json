{"Source": "Lankatruth", "Timestamp": "October 6, 2023", "Headline": "අයහපත් කාලගුණයෙන් පුද්ගයෙක් ජීවිතක්ෂයට", "News Content": "පවතින අයහපත් කාලගුණය හේතුවෙන් ගාල්ල තුවක්කුගලවත්ත පන්සල අසළ පිහිටා ඇති නිවසක් මතට ඊයේ (05) පෙරවරුවේ ගලක් පෙරළීමෙන් එහි සිටි 78 හැවිරිදි වියේ පසුවූ පුද්ගලයෙකු ජීවිතක්ෂයට පත්ව තිබේ. අනතුර සිදුවන අවස්ථාවේ එම පුද්ගලයා නිවස තුළ නිදාසිට ඇති බවට මේ වනවිට තොරතුරු අනාවරණය වී ඇතැයි පොලිසිය පවසයි. මේ අතර අයහපත් කාලගුණය හේතුවෙන් දිවයින පුරා තවත් පුද්ගලයින් පනස් දහසකට ආසන්න පිරිසක් පීඩාවට ලක්ව තිබේ. පවතින වැසි හේතුවෙන් මාතර දිස්ත්‍රික්කයට වැඩිම බලපෑම එල්ල වී ඇති අතර වාරිමාර්ග දෙපාර්තමේන්තුව පවසන්නේ නිල්වලා ගඟ පිටාර ගැලීමෙන් අකුරැස්ස, අතුරලිය, කඹුරුපිටිය, තිහගොඩ, මාලිම්බඩ සහ මාතර යන ප්‍රාදේශීය ලේකම් කොට්ඨාසවල ඉහළ ගංවතුර තත්වයක් පවතින බවය. මේ අතර වාරිමාර්ග දෙපාර්තමේන්තුව පවසන්නේ, මාතර නිල්වලා ගං ද්‍රෝණියට වැසි අඛණ්ඩව පතිත වුවහොත් මාතර අධි අවදානම් තත්ත්වයකට පත්විය හැකි බවය.", "URL": "https://lankatruth.com/si/?p=152837", "Category": "පුවත්", "Parent URL": null}