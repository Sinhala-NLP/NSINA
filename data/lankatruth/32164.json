{"Source": "Lankatruth", "Timestamp": "April 3, 2017", "Headline": "දියණිය පෙන්නා වීරවංස ඉල්ලූ ඇපය ප්‍රතික්ෂේප වෙයි", "News Content": "රජයේ වාහන 40ක් අවභාවිතා කිරීම සම්බන්ධයෙන් චෝදනා ලැබ රක්ෂිත බන්ධනාගාර බාරයේ සිටින පාර්ලිමේන්තු මන්ත්‍රී විමල් විරවංස මහතා, තම දියණිය රෝහල් ගත කිරිම සුවිශේෂී කරුණක් ලෙස සළකා තමන්ට ඇප ලබා දෙන ලෙස ඉල්ලා පසුගිය 23 වනදා කොළඹ කොටුව මහේස්ත්‍රාත් අධිකරණය වෙත මෝසමක් ගොනු කර තිබූ අතර එය අද (03) කැඳවූ අවස්ථාවේදී එම ඇප ඉල්ලීම ප්‍රත්ක්ෂේප කර තිබේ. කොළඹ මහේස්ත්‍රාත් ලංකා ජයරත්න මෙනවිය ඉදිරියේ මෙම නඩුව කැඳවූ අතර වීරවංස මහතාගේ දියණිය රෝහල් ගත කර ඇත්තේ කුමන රෝගී තත්ත්වයක් මතද යන්න සම්බන්ධයෙන් අධිකරණය හමුවේ වාර්තා කර නැති බැවින් එය ප්‍රතික්ෂේප කර ඇත. කෙසේ නමුත් නඩුවට අදාළව විත්තියේ නීතිඥවරුන් විසින් විශේෂ අයදුමක් කිරිමට නියමිත බවත් එම නඩුව සුළු මොහොතකින් යළි කැඳවීමට නියමිත බවත් වාර්තා වේ. විරවංස මහතා කොළඹ ජාතික රෝහලේ ප්‍රතිකාර ගන්නා බැවින් අධිකරණයට පැමිණ නැත.", "URL": "https://lankatruth.com/si/?p=32164", "Category": "පුවත්", "Parent URL": null}