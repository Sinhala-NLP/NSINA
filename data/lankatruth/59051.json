{"Source": "Lankatruth", "Timestamp": "September 9, 2018", "Headline": "ට්‍රම්ප් උතුරු කොරියාව පිළිබඳ නව බලාපොරොත්තුවකින්", "News Content": "උතුරු කොරියානු ජනාධිපති කිම් ජොන් අන් විසින් තමා වෙත යොමුකර ඇති ලිපිය ධනාත්මක ප්‍රතිචාරයන් සහිත එකක් වනු ඇතැයි අපේක්ෂා කරන බව ‍ඇමරිකානු ජනාධිපති ඩොනල්ඩ් ට්‍රම්ප් පවසා තිබේ. මාස කිහිපයක සිට ඇමරිකාව සහ උතුරු කොරියාව අතර න්‍යෂ්ටික අවි හරණය සම්බන්ධයෙන් වන සාකච්ඡාවලදී ඇති කරගත් එකඟතා සම්බන්ධව ධනාත්මක ප්‍රතිචාර සහිත ලිපියක් තමා වෙත ලැබෙනු ඇති බවත් ඒ හරහා උතුරු කොරියාව සමඟ නැවුම් සබඳතා ගොඩනගාගැනීමේ බලාපොරොත්තුවක් තමා වෙත ඇති බවත් ඩොනල්ඩ් ට්‍රම්ප් පවසා තිබේ. ඇමරිකාව හා උතුරු කොරියාව අනුගමනය කිරීමට නියමිත න්‍යෂ්ටික වැඩපිළිවෙල සම්බන්ධව දෙරට නායකයින් අතර සිදුවූ සාකච්ඡා ගණනාවක් විදෙස් මාධ්‍ය වාර්තා කර තිබූ අතර පසුගිය දා ඇමරිකානු ජනාධිපතිවරයා වෙත භාරදීම සඳහා වන ලිපියක් උතුරු කොරියානු නායකයා විසින් නිකුත් කර ඇති බවට පුවත් පළවිය.", "URL": "https://lankatruth.com/si/?p=59051", "Category": "විදෙස් පුවත්", "Parent URL": null}