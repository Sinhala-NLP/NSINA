{"Source": "Lankatruth", "Timestamp": "August 5, 2021", "Headline": "අත්අඩංගුවට ගත් ගුරුවරුන්ගේ කොරෝනා පරීක්ෂණ ප්‍රතිඵල නෙගටිව්", "News Content": "ඊයේ (04) කොළඹ නගරයේ පැවති ගුරුවරුන්ගේ දැවැන්ත රථ පෙළපාලිය අවසාන වීමෙන් පසු පොලිසිය විසින් අත්අඩංගුවට ගත් ගුරුවරුන් 44 දෙනාගේ රැපිඩ් ඇන්ටිජෙන් පරික්ෂණ වාර්තා සියල්ලම ඝෘණාත්මක වී ඇතැයි වාර්තා වේ.වසර 24 ක් පුරා නොවිසඳුන වැටුප් විෂමතා ඇතුලු ඉල්ලීම් කිහිපයක් මූලික කරගනිමින් ගුරු-විදුහල්පතිවරුන් විසින් රටපුරා දැවැන්ත උද්ඝෝෂණ ව්‍යාපාර සිදුකරමින් සිටින අතර ඊයේ (04) දිනයේදී මාර්ග 4 කින් පැමිණි දැවැන්ත රථ පෙළපාලි 4 ක් ජනාධිපති ලේකම් කාර්යාලය ඉදිරිපිට දැවැන්ත උද්ඝෝෂණයක් සිදුකරන ලදි.උද්ඝෝෂණ ව්‍යාපාරය අවසන් විමෙන් පසුව උද්ඝෝෂණයට සම්බන්ධවූ ගුරු-විදුහල්පතිවරු 44 ක් පොලිසිය විසින් අත්අඩංගුවට ගෙන ඔවුන්ට රැපිඩ් ඇන්ටිජෙන් පරික්ෂණ සිදුකරන ලදි.", "URL": "https://lankatruth.com/si/?p=120917", "Category": "කොවිඩ් -19 (කොරෝනා ) පුවත්", "Parent URL": null}