{"Source": "Lankatruth", "Timestamp": "September 1, 2023", "Headline": "ඩොලර් පෙන්නා වැව් පද්ධතියම වැනසීමට ආණ්ඩුවේ සූදානමක්", "News Content": "පවතින නියං තත්වය තුළ සිඳී ගිය වැව් ආණ්ඩුවේ හිතවත් මැණික් ජාවාරම්කරුවන්ගේ ග්‍රහනයට පාවාදීමෙන් තක්සේරු කළ නොහැකි මහා විනාශයකට රනිල් පොහොට්ටු ආණ්ඩුව ඉඩ දී ඇති බව පරිසරවේදීන් පෙන්වා දෙති.  මේ සම්බන්ධයෙන් කිසිදු සක්‍යතා අධ්‍යයනයක් හෝ පාරිසරික අධ්‍යයනයක් මේ දක්වා සිදුකර නොමැත. එසේ තිබියදී ඩොලර් මිලියන 2,000ක් පමණ පෙන්වා වැව් පද්ධතියම වැනසීමට ආණ්ඩුව ක්‍රියාකරමින් සිටී. මෙම ක්‍රියාවලියට විශේෂයෙන් ම මූලිකත්වය ගෙන සිටින ගාමිණි වලේගොඩ පොහොට්ටු මන්ත්‍රීවරයා සමනල වැවේ පමණක් මැණික් ගැරීමෙන් ඩොලර් මිලියන 2,000ක් උපයා ගත හැකි බව පවසා තිබේ. ආණ්ඩුව ක්‍රියාත්මක කිරීමට සූදානම් වන නවතම සාපරාධි මහා අපරාධය පිළිබඳව සියලු දෙනාගේ අවධානය වහාම යොමු කළ යුතු බව පරිසර සංවිධාන සහ සිවිල් ක්‍රියාකාරිකයින් අවධාරණය කරයි.", "URL": "https://lankatruth.com/si/?p=150889", "Category": "පුවත්", "Parent URL": null}