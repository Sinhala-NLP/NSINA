{"Source": "Lankatruth", "Timestamp": "April 3, 2019", "Headline": "අත්අඩංගුවට ගත් මොහොමඩ් සිද්ධික් නිදහස් කරයි", "News Content": "ඩුබායි පොලිස් අත්අඩංගුවේ පසුවී මෙරටට පිටුවහල් කිරීමෙන් පසු අත්අඩංගුවට ගත් මොහොමඩ් සිද්ධික් මොහොමඩ් සියාම් නැමත්තා අද(03) අලුයම මුදාහැර තිබේ. පාතාල නායක මාකඳුරේ මධූෂ් විසින් ඩුබායිහි පවත්වන ලද සාදයක් අතරතුර අත්අඩංගුවට ගත් මොහොමඩ් සිද්ධික් මොහොමඩ් සියාම් නැමති වයස අවුරුදු 48ක් වු මිරානිය වීදිය, කොළඹ 12 යන ලිපිනයේ පදිංචිකරුවා හා වීරසිංහගේ ලංකා රජිත් පෙරේරා යන වයස අවුරුදු 40 ක් වු කපුගොඩ, කඹුරුපිටිය යන ලිපිනයේ පදිංචිකරුවා ඩුබායි රාජ්‍යයෙන් පිටුවහල් කිරීමෙන් පසු ඊයේ(02) මෙරට පොලීසිය මගින් අත්අඩංගුවට ගත් අතර අද අලුයම මොහොමඩ් සිද්ධික් මොහොමඩ් සියාම් නැමැත්තා මුදාහැරි බව පොලීසිය පවසයි. ඔහු මුදාහැරි මොහොත ආවරණය කිරීමට පැමිණි මාධ්‍යවේදියෙකුට මොහොමඩ් සිද්ධික් මොහොමඩ් සියාම් නැමැත්තා රැගෙනයාමට පැමිණි පිරිසක් පහරදී ඇති බවද වාර්තා වේ.", "URL": "https://lankatruth.com/si/?p=71470", "Category": "පුවත්", "Parent URL": null}