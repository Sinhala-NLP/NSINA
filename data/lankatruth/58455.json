{"Source": "Lankatruth", "Timestamp": "August 28, 2018", "Headline": "සීමානිර්ණ වාර්තාව සැකසීමේදී ලක්ෂ 51ක් අස්ථානගතව ඇතැයි පැමිණිල්ලක්", "News Content": "සීමා නිර්ණ වාර්තාව සැකසීමේදී රුපියල් ලක්ෂ 51ක මුදලක් අස්ථාන ගත වී ඇති බවත් ඒ පිළිබඳ වහා විමර්ශනයක් සිදුකළ යුතු බවත් පවසමින් සිවිල් සංවිධාන කිහිපයක් අල්ලස් හෝ දූෂණ විමර්ශන කොමිසමට අද(28) පැමිණිල්ලක් ඉදිරිපත් කොට තිබේ. පළාත් හා පළාත් පාලන අමාත්‍යාංශය නිකුත්කළ වාර්තාවලට අනුව සීමානිර්ණ වාර්තාව සැකසීම සඳහා රුපියල් ලක්ෂ 212ක් වැය වී ඇති අතර සීමානිර්ණය සිදුකිරීමට පත්කළ කමිටුවේ වාර්තාවල සඳහන්ව ඇත්තේ වැයවූ මුළු මුදල රුපියල් ලක්ෂ 161ක් බවය. ඒ අනුව රුපියල් ලක්ෂ 51ක මුදලක් කිසිවෙකුගේ අතට පත්වූයේද යන්න පිළිබඳ විමර්ශනයක් දියත් කළ යුතු බවට පැමිණිලිකරුවෝ ප්‍රකාශ කර සිටිති. මෙම පැමිණිල්ල ඉදිරිපත් කර ඇත්තේ ආපනශාලා හිමියන්ගේ සංගමය, ස්වයං රැකියා නියුක්තිකයින්ගේ ජාතික ත්‍රිරෝද රථ සංගමය, යතුරු පැදිකරුවන්ගේ සංගමය ඇතුළු සිවිල් සංවිධාන විසිනි.", "URL": "https://lankatruth.com/si/?p=58455", "Category": "පුවත්", "Parent URL": null}