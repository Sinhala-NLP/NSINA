{"Source": "Lankatruth", "Timestamp": "September 15, 2018", "Headline": "ඊ.ටී.අයි. අධ්‍යක්ෂකවරුන්ගේ වත්කම් සෙවීමට මහජන සහය පතයි", "News Content": "ඊ.ටී.අයි. සමාගමේ අධ්‍යක්ෂක මණ්ඩල සාමාජිකයින් වන ජීවක හේමාල් එදිරිසිංහ, නාලක ප්‍රේමාල් එදිරිසිංහ, අංජලී දීපා එදිරිසිංහ සහ අසංක ශ්‍රීමාල් එදිරිසිංහ යන පුද්ගලයන් අයත් දේපල, මුදල් හෝ වෙනත් වත්කම් සම්බන්ධයෙන් වන ඕනෑම තොරතුරක් ශ්‍රී ලංකා මහ බැංකුවේ බැංකු නොවන මූල්‍ය ආයතන අධීක්ෂණ දෙපාර්තමේන්තුවට දැනුම් දෙන ලෙස මහබැංකුව ජනතාවට දැනුම් දී සිටියි. මෙම වසරේ ජූලි 31 වැනිදා වනවිට ඉහත කී පුද්ගලයන්ට අයත් හෝ අර්ථදායී සබඳතාවක් ඇති කවර ආකාරයෙන් හෝ බැහැර කළ දේපල සහ වත්කම් පිළිබඳ තොරතුරු මහබැංකුව වෙත දැනුම් දෙන ලෙස විශේෂ පුවත්පත් නිවේදනයක් මගින් මහබැංකුව නිවේදනය කර සිටියි. මීට අමතරව ඉහත නම්දරන පුද්ගලයින් හෝ ඔවුන්ගේ ඥාතීන් හෝ වෙනත් තැනැත්තෙකු හෝ විසින් අත්පත් කරගත් මුදල් සහ දේපල සම්බන්ධයෙන් වන තොරතුරු ද මහබැංකුව වෙත දැනුම් දිය හැකිය. මෙම තොරතුරු කොළඹ 01, ජනාධිපති මාවතේ, ශ්‍රී ලංකා මහබැංකුවේ, බැංකු නොවන මූල්‍ය ආයතන අධීක්ෂණ දෙපාර්තමේන්තුවට යොමුකළ හැක. එසේම එම තොරතුඑු 0112 477 738 දරන ෆැක්ස් අංකය මගින් ද යොමුකළ හැක.", "URL": "https://lankatruth.com/si/?p=59437", "Category": "පුවත්", "Parent URL": null}