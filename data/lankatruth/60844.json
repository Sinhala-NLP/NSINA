{"Source": "Lankatruth", "Timestamp": "October 10, 2018", "Headline": "මහින්දානන්දගේ නඩුවේ යළි හරස් ප්‍රශ්න විමසීම 28", "News Content": "මහින්ද රාජපක්ෂ පාලන සමයේ අමාත්‍යවරයෙකු ලෙස කටයුතු කරමින් අයතා ලෙස උපයාගත් රුපියල් මිලියන 27ක මුදලක් වැයකොට කොළඹ කින්සි පාරේ නිවසක් මිලදී ගැනීම සම්බන්ධයෙන් චෝදනා එල්ල වී සිටින හිටපු ක්‍රීඩා අමාත්‍ය සහ මහින්ද පිලේ පාර්ලිමේන්තු මන්ත්‍රී මහින්දානන්ද අලුත්ගමගේ මහතාට එරෙහිව නීතිපතිවරයා ගොනු කර ඇති නඩුව කොළඹ මහාධිකරණ විනිසුරු සම්පත් අබේකෝන් මහතා ඉදිරියේ අද (10) යළි විභාගයට ගෙන තිබේ. එහිදී විත්තිකාර මහින්දානන්ද අලුත්ගමගේ මහතා සභාපතිත්වය දැරූ ශ්‍රී ලංකා නිදහස් කම්කරු කොංග්‍රසය නැමති වෘත්තීය සමිතියේ භාණ්ඩාගාරික ලෙස කටයුතු කළ කහවගේ ඩග්ලස් මහතාගෙන් විත්තියේ නීතිඥවරු විසින් හරස් ප්‍රශ්න ඇසීම සිදුකර ඇත. වැඩිදුර හරස් ප්‍රශ්න විමසීම ලබන 28 වනදා තෙක් කල් තබා ඇත.", "URL": "https://lankatruth.com/si/?p=60844", "Category": "පුවත්", "Parent URL": null}