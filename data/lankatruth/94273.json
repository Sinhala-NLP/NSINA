{"Source": "Lankatruth", "Timestamp": "June 25, 2020", "Headline": "මහ බැංකුව ක්‍රියාත්මක වනනේ මුදල් නීති පනත අනුවයි… සහන සලසන්න ආණ්ඩුවෙත් කිසිම මුදලක් දුන්නේ නැහැ… මේ කාලයේ මිලිනය 300ක මුදල් අච්චු ගැහුවා…", "News Content": "මහ බැංකුව ක්‍රියාත්මක වන්නේ මුදල් නීති පනත අනුව බවත් උද්ගතවූ කොරෝනා තත්වය හමුවේ මහ බැංකුවට මුදල් නීති පනත අනුව ගතහැකි ක්‍රියාමාර්ග ගණනාවක් ක්‍රියාත්මක කළ බවත් සහන සැලසීම සඳහා ආණ්ඩුවන් (මහා භාණ්ඩාගාරයෙන්) කිසිම මුදලක් වෙන් කර නැති බවත් රුපියල් බිලියන 300ක මුදල් අච්චු ගසා බැංකු පද්ධතියට ලබාදී ඇති බවත් තවත් බිලියන 120ක මුදල් අච්චු ගැසීමට යෝජනා වී ඇති බවත් මහ බැංකුවේ ජේෂ්ඨ නියෝජ්‍ය අධිපති නන්දලාල් වීරසිංහ මහතා අනාවරණය කරයි. ඒ මහතා මේ බව අනාවරණය කර ඇත්තේ සමාජ මාධ්‍ය ඔස්සේ විකාශය වන වැඩසටහනකට එක්වෙමිනි. මහ බැංකුව ක්‍රියාත්මක කරන්නේ මුදල් මණ්ඩලය අනුමත කරණ යෝජනා පමණක් බවත් එලෙස මුදල් මණ්ඩලයට ඉදිරිපත් කළ යෝජනාවලට මහාභාණ්ඩාගාර ලේකම්වරයා විරුද්ධ වූ බවත් ඒ අනුව එම යෝජනා ක්‍රියාත්මක කිරීමට ප්‍රමාද වූ බවත් නන්දලාල් වීරසිංහ මහතා අනාවරණය කරයි.", "URL": "https://lankatruth.com/si/?p=94273", "Category": "ආර්ථික පුවත්", "Parent URL": null}