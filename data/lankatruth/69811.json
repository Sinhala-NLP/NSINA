{"Source": "Lankatruth", "Timestamp": "March 5, 2019", "Headline": "දුම්රිය වර්ජනය අත්හිටුවයි", "News Content": "ලොකොමෝටිව් ඔපරේටින් ඉන්ජිනියර්ස් රියදුරු සංගමය ඇතුළු දුම්රිය වෘත්තීය සමිති කිහිපයක් අද(05) මධ්‍යම රාත්‍රියේ සිට ආරම්භ කිරීමට නියමිතව තිබූ දුම්රිය වර්ජනය අත්හැර තිබේ. දුම්රිය රියදුරන් බදවා ගැනීමේ පටිපාටිය උල්ලංඝනය කරමින් දුම්රිය සේවකයින් පිරිසක් බදවා ගැනීමට විරෝධය පළකරමින් මෙම වර්ජනයේ නිරතවීමට දුම්රිය වෘත්තීය සමිති සූදානම්ව සිටියේය. අවුරුදු 45 ඉක්මවූ දුම්රිය සේවකයන් 12 දෙනෙකු දුම්රිය රියදුරන් ලෙස බදවාගෙන ඇති බවත් එය බදවාගැනීමේ පටිපාටිය උල්ලංගණය කිරීමක් බවත් වෘත්තීය සමිති පෙන්වා දුන්නේය. කෙසේ වෙතත් වෘත්තීය ක්‍රියාමාර්ගය ක්‍රියාත්මක නොවන බව වෘත්තීය සමිති මේ වනවිට දන්වා ඇත.", "URL": "https://lankatruth.com/si/?p=69811", "Category": "පුවත්", "Parent URL": null}