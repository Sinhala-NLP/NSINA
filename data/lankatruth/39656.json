{"Source": "Lankatruth", "Timestamp": "August 21, 2017", "Headline": "පැවති ආණ්ඩුවෙත් වත්මන් ආණ්ඩුවෙත් හොරුන්ට එරෙහිව අරගලයක් ඇති කළ යුතුයි", "News Content": "පැවති රාජපක්ෂ පාලනයේත් වත්මන් ආණ්ඩුවේත් සිටින සියලුම හොරුන් පලවා හැර ජනතාවාදි පාලනයක් ඇති කර ගැනිම සඳහා අරගලයක් ඇති කළ යුතු බව ජාතික භික්ෂු පෙරමුණේ ප්‍රධාන ලේකම් පූජ්‍ය වකමුල්ලේ උදිත හිමියෝ පවසති. අගෝස්තු 26 වන දිනට යෙදී තිබෙන ජාතික භික්ෂු දිනය නිමිති කරගෙන ජාතික භික්ෂු පෙරමුණ රට, රටේ හෙට සහ භික්ෂුවගේ වගකීම තේමාව යටතේ 2017 අගෝස්තු 26 සවස 3.00 ට කොළඹ නව නගර ශාලාවේදී පැවැත්වීමට නියමිත සම්මන්ත්‍රණය සම්බන්ධයෙන් දැනුවත් කිරිම සඳහා අද (21) පැව මාධ්‍ය හමුවකට එක් වෙමින් උන් වහන්සේ මේ අදහස් පළ කළහ. වර්තමාන ආණ්ඩුව සෑම දෙයකින්ම අද වනවිට හොරා ගන්නා බවත් මේ තත්ත්වයෙන් මුදා ගැනීමට නම් යම් මතවාදයක් රට තුළ ඇති කළ යුතු බවත් නව ජාතික විමුක්ති අරගලයක් ආරම්භ විය යුතු බවත් එයට හොඳම කාලය දැන් එළඹ ඇති බවත් උදිත හිමියෝ පැවසූහ.", "URL": "https://lankatruth.com/si/?p=39656", "Category": "පුවත්", "Parent URL": null}