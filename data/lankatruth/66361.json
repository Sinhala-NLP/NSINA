{"Source": "Lankatruth", "Timestamp": "January 9, 2019", "Headline": "ජාලිය අත්අඩංගුවට ගන්නැයි යළිත් වරෙන්තු", "News Content": "ඇමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය මහතාට එරෙහිව කොළඹ කොටුව මහේස්ත්‍රාත් අධිකරණය විසින් අද (09) යළි විවෘත වරෙන්තු නිකුත් කර තිබේ. ඇමෙරිකාවේ ශ්‍රී ලංකා තානාපති කාර්යාලය සඳහා ගොඩනැඟිල්ලක් මිලදී ගැනිමේදී ශ්‍රී ලංකා රජයට අයත් අමෙරිකානු ඩොලර් එක් ලක්ෂ තිස් දෙදහසක (රු. 135,000) මුදලක් අවභාවිත කළ බවට සැකකරුට එරෙහිව චෝදනා එල්ල වී ඇත. එම නඩුවට අදාළව ඇප මත සිටි ජාලිය වික්‍රමසූරිය මහතා ඇප කොන්දේසි ලිහිල් කිරීමට අධිකරණයෙන් අවසර ඉල්ලා විදේශගතවූ නමුත් යළි මෙරටට පැමිණියේ නැත. එම නිසා අධිකරණය මගහැර සිටින මොහු අත්අඩංගුවට ගන්නැයි දන්වමින් මීට පෙරද විවෘත වරෙන්තු නිකුත් කර තිබිණි.", "URL": "https://lankatruth.com/si/?p=66361", "Category": "පුවත්", "Parent URL": null}