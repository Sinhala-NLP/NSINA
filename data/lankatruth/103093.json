{"Source": "Lankatruth", "Timestamp": "December 11, 2020", "Headline": "නුවරඑලියේ කොටි 14ක් මරාදාලා", "News Content": "පසුගිය වසර 05ක කාලය තුළ නුවරඑලිය දිස්ත්‍රික්කයේ වනගත සහ තේවතු ආශ්‍රීත ප්‍රදේශවලදී ශ්‍රී ලංකාවට ආවේනික වූ කඳුකර කොටියන් 14ක් මරාදමා ඇතැයි වනජිවි දෙපාර්තමේන්තුව පවසයි. පැන්තාරා පාදුස් නම් ජීව විද්‍යාත්මක නාමයෙන් හඳුන්වන ශ්‍රී ලංකාවට පමණක් ආවේනික උප විශේෂයක් වන කොටියා දැඩි වඳවී යාමේ තර්ජනයට ලක්වී රතු දත්ත පොතටද ඇතුලත් වී ඇති සත්වයෙකි. කඳුකරයේ තේවතු ආශ්‍රීතව දඩමස් ලබා ගැනීම සඳහා වල් ඌරන් සහ ගෝනා වැනි සතුන්ට අටවන උගුල්වලට හසුවීම නිසා කඳුකර කොටියන් මිය යන බව වනජීවි දෙපාර්තමේන්තු ප්‍රකාශකයෙක් පැවසීය.", "URL": "https://lankatruth.com/si/?p=103093", "Category": "පරිසර", "Parent URL": null}