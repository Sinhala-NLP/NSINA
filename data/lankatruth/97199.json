{"Source": "Lankatruth", "Timestamp": "October 8, 2020", "Headline": "කොරෝනා මිනුවන්ගොඩ පොලිසියත් වසා දමයි", "News Content": "මිනුවන්ගොඩ පොලිසියේ ආපනශාලාව පවත්වාගෙන ගිය පුද්ගලයාට කොරෝනා හෙවත් කොවිඩ් – 19 වෛරසය ආසාදනය වීම හේතුවෙන් මේ වනවිට එම පොලිස්ථානය වසා දමා තිබේ. එම පොලිස් ස්ථානයේ ඒ වනවිට නිලධාරීන් 250ක පමණ පිරිසක් රාජකාරියේ යෙදී සිටි ඇත. මේ වනවිට මිනුවන්ගොඩ පොලීසියේ සිටි නිලධාරීන් සියලුදෙනා නිරෝධායනයට යොමුකර ඇති අතර එම පොලිස් ස්ථානයේ වැඩ ආවරණය කරනු ලබන්නේ ගම්පහ පොලිස් ස්ථානයෙනි.", "URL": "https://lankatruth.com/si/?p=97199", "Category": "පුවත්", "Parent URL": null}