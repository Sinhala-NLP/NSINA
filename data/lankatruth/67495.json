{"Source": "Lankatruth", "Timestamp": "February 4, 2019", "Headline": "දෙවැනි තරඟයේ ජයත් ඕස්ට්‍රේලියාවට", "News Content": "සංචාරක ශ්‍රී ලංකා කණ්ඩායම සහ ඕස්ට්‍රේලියා කණ්ඩායම අතර අද(04) පැවති දෙවැනි එක්දින තරඟයෙන් ලකුණු 366ක දැවැන්ත ජයක් ලැබීමට සත්කාරක ඕස්ට්‍රේලියා කණ්ඩායම සමත් විය. ලකුණු 516ක ඉලක්කයක් සමඟින් පිටියට පිවිසි ශ්‍රී ලංකා කණ්ඩායමට සියලුදෙනා දැවී ලබා ගතහැකි වූයේ ලකුණු 149ක් පමණි. ඒ අනුව තරඟ දෙකකින් යුත් ටෙස්ට් තරඟාවලියේ 2ට 0ක් ලෙස ඕසට්‍රේලියා කණ්ඩායම ජය ගත්තේය. පළමු ඉනිමේදී ඕස්ට්‍රේලියා කණ්ඩායම ලකුණු 534ක් ලබාගත් අතර ඒ කඩුලු 5ක් බිදවැටෙද්දීය. එම තරඟයේ ශ්‍රී ලංකා කණ්ඩායමට සියලුදෙනා දැවී ලබා ගතහැකි වූයේ ලකුණු 215කි. ඕස්ට්‍රේලියාව දෙවැනි ඉනිමේදී කඩුලු 3ක් දැවී ලකුණු 196ක් ලබාගත් අතර ප්‍රතිවාදී ශ්‍රී ලංකා පිල ලබාගත්තේ සියලුදෙනා දැවී ලකුණු 149කි.", "URL": "https://lankatruth.com/si/?p=67495", "Category": "ක්‍රීඩා පුවත්", "Parent URL": null}