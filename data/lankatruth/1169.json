{"Source": "Lankatruth", "Timestamp": "January 31, 2012", "Headline": "ඉඩම් ආරවුල  පොළු පහරින් කෙලවරවෙයි", "News Content": "පහරදී මරාදමන ලදැයි සැකකරන පුද්ගලයකුගේ මළ සිරුරක් ඊයේ (30) ඇහැළියගොඩ පොලිසිය විසින් ඇහැළියගොඩ මීන්නාන පොල්වත්ත පාරෙන් සොයා ගෙන ඇතැයි වාර්තා වේ. පහර කෑමකින් මියගොස් ඇති 38 හැවිරිදි මොහු ගැටහැත්ත, බෝපැත්ත ප්‍රදේශයේ පදිංචි පාළුවත්තමුදියන්සේලාගේ ගුණසේකර (සේකර) බව ඥාතීන් විසින් හදුනාගෙන ඇත. මොහු ඇහැළියගොඩ නගරයට ගොස් නිවසට පැමිණීමේදී ඉඩම් ආරවුලක් නිසා තිබූ පරණ කෝන්තරයකට යකඩ පොල්ලකින් පහරදී මරා දමා ඇතැයි ඥාතීන්ගේ ප්‍රකාශ අනුව පොලිසිය සැකකරයි. මෙම ඝාතනයේ සැකකරු හඳුනාගෙන ඇති අතර ඔහුව අත්අඩංගුවට ගැනීමට කටයුතු යොදා ඇතැයි පොලීසිය පවසයි. ඇහැළියගොඩ පොලිසිය මේ සම්බන්ධයෙන් වැඩිදුර පරීක්ෂණ සිදු කරයි.", "URL": "https://lankatruth.com/si/?p=1169", "Category": "පුවත්", "Parent URL": null}