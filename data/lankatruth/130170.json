{"Source": "Lankatruth", "Timestamp": "March 18, 2022", "Headline": "ඩොලර් අර්බුදයෙන් රත්තරනුත් ගණන් යයි", "News Content": "රත්තරන් ආනයනයට ඩොලර් නොමැතිවීම නිසා රට තුළ දැඩි රන් හිඟයක් පවතින බවත් ඒ හේතුවෙන් රත්තරන් මිල ඉහළ යමින් තිබෙන බවත් වාර්තා වේ. එමෙන්ම රුසියාව සහ යුක්රේන අතර පවතින යුද්ධමය තත්වය මෙම අනපේක්ෂිත රත්තරන් මිල ඉහළ යෑමට හේතු වී ඇති බවත් ලෝක වෙළෙඳපොලේ රත්තරන් අවුන්සයක මිල ඩොලර් 2000 ආසන්න වී ඇති බවත් වාර්තා වේ. මේ අතර ශ්‍රී ලංකා රත්තරන් වෙළෙඳපොලේ කැරට් 22 රන් පවුමක් අද (18) පස්වරුව වන විට රුපියල් 150,000ක් දක්වා ඉහළ ගොස් තිබේ. කොළඹ හෙට්ටිවීදිය රත්තරන් ව්‍යාපාරිකයන් පවසන්නේ අද දිනයේ කැරට් 24 රන් පවුමක් රුපියල් 160,000ක් බවට පත්ව ඇති බවය.", "URL": "https://lankatruth.com/si/?p=130170", "Category": "ආර්ථික පුවත්", "Parent URL": null}