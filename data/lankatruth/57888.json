{"Source": "Lankatruth", "Timestamp": "August 18, 2018", "Headline": "ආණ්ඩුවේ මන්ත්‍රීවරු රඳවාගන්න ආණ්ඩුවෙන් ලක්‍ෂ 02 ගාණේ කප්පම් දෙනවා", "News Content": "ආණ්ඩුවේ මන්ත්‍රිවරුන්ට රුපියල් ලක්ෂ දෙක බැගින් අතිරේක මුදලක් ලබා දීම මන්ත්‍රිවරුන් ආණ්ඩුවේම තබා ගැනීමට දුන් කප්පමක් බව විපක්ෂයේ ප්‍රධාන සංවිධායක, ජවිපෙ නායක අනුර දිසානායක පවසයි. අනුර දිසානායක මහතා වැඩිදුරටත් පවසන්නේ එකී මුදල් ලබා දීම මුළුමනින්ම රාජ්‍ය මූල්‍ය විනය උල්ලංඝනය කිරීමක් බැවින් ඒ පිළිබඳ පාර්ලිමේන්තුවේදී ප්‍රශ්න කිරීමට සූදානම් බවයි. ඒ අනුව එකී මුදල් වැඩි කළේ අය වැයේ කවර වැය ශීර්ෂය යටතේද සහ එය මුළුමනින්ම ආණ්ඩුවේ මන්ත්‍රි කණ්ඩායම තමන් වෙත තබා ගැනීමේ කප්පමක් නොවන්නේ කෙසේද යන්න ප්‍රශ්න කිරීමකට තම පක්ෂය බලාපොරොත්තු වන බවද දිසානායක මහතා සඳහන් කරයි. ඔහු පැවැසුවේ පාර්ලිමේන්තු මන්ත්‍රිවරයකුට ලබාදෙන වැටුප් හා අනෙකුත් වරප්‍රසාද නිශ්චිත කර ඇති අතර මේ ආකාරයට තම තමන්ට බෙදා ගැනීමේ සම්ප්‍රදාය අහෝසි කළයුතු බවයි. අනුරාධා හේරත් – මව්බිම", "URL": "https://lankatruth.com/si/?p=57888", "Category": "පුවත්", "Parent URL": null}