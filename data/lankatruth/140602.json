{"Source": "Lankatruth", "Timestamp": "October 14, 2022", "Headline": "ඥානසාර හිමිට වරෙන්තු", "News Content": "ගලගොඩාත්තේ ඥානසාර හිමි අත්අඩංගුවට ගැනීමට කොළඹ මහේස්ත්‍රාත් අධිකරණය අද (ඔක්. 14) වරෙන්තු නිකුත් කර ඇති බව වාර්තා වෙයි. මෙරට මුස්ලිම් ප්‍රජාවගේ සිත් රිදවන ආකාරයේ වෛරී ප්‍රකාශයක් කළ බවට එල්ල වූ චෝදනාවක් සම්බන්ධයෙන් ඥානසාර හිමියන්ට එරෙහිව පවරා ඇති නඩුවකට අධිකරණයේ පෙනී නොසිටීම හේතුවෙන් එලෙස කොළඹ අතිරේක මහේස්ත්‍රාත්වරයා වරෙන්තු නිකුත් කර තිබේ.", "URL": "https://lankatruth.com/si/?p=140602", "Category": "පුවත්", "Parent URL": null}