{"Source": "Lankatruth", "Timestamp": "October 6, 2019", "Headline": "සිරමැදිරිය තුළදී සැකකරුවෙකුට මත්පැන් ලබාදීමේ චෝදනාවට පොලීසියේ දෙදෙනෙකුගේ වැඩ තහනම්", "News Content": "පොලිස් සිර මැදිරිය තුළ රඳවා සිටි සැකකරුවෙකුට මත්පැන් පානය කිරීමට ඉඩ ලබාදීම සම්බන්ධව කොස්ගොඩ පොලීසියේ පොලිස් ස්ථානාධිපතිවරයාගේ සහ කාන්තා සැරයන්වරියකගේ වැඩ තහනම් කිරීමට පියවර ගත් බව ගාල්ල පොලිස් අධිකාරී කාර්යාලය සඳහන් කරයි. හෙරොයින් මත්ද්‍රව්‍ය සන්තකයේ තබාගැනීම සම්බන්ධ චෝදනාවකට අත්අඩංගුවට ගත් සැකකරුවෙකුට මත්පැන් පානය කිරීමට අවස්ථාව ලබාදෙන දර්ශන සමාජ මාධ්‍ය ජාලා තුළ ප්‍රචාරය වීමත් සමඟ මීට අදාල විමර්ශන සිදුවූ අතර ඒ අනුව ලබාගත් තොරතුරු මත ඉහත වැඩ තහනම් කිරීම් සිදුකර ඇත. සිද්ධිය සම්බන්ධව වැඩිදුර විමර්ශන ගාල්ල දිසාව බාර නියෝජ්‍ය පොලිස්පතිවරයා යටතේ සිදුවේ.", "URL": "https://lankatruth.com/si/?p=82382", "Category": "පුවත්", "Parent URL": null}