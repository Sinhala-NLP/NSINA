{"Source": "Lankatruth", "Timestamp": "March 20, 2020", "Headline": "ජවිපෙ මන්ත්‍රී වැටුප් අරමුදලෙන් සූරියවැවටත් සෞඛ්‍යාරක්ෂිත උපකරන", "News Content": "සූරියවැව ප්‍රදේශයේදී සියලුම ත්‍රීරෝද රථ රියදුරන්ට, බස්රථ රියදුරන් හා කොන්දොස්තරවරුන්ට, දෛනිකව වෙළඳාමේ නිරතවන්නන්ට ජීවානුහරණය කළ මුඛ ආවරණ, ආරක්ෂිත අත් මේස්, විසබීජ නාශක සබන් පරිත්‍යාග කිරීම ඊයේ (19) සිදුර තිබේ. මෙහිදී මුඛ ආවරණ මසා නිම කිරීමේ කටයුතු සෞඛ්‍ය නිලධාරීන්ගේ උපදෙස් මත සමාජවාදී තරුණ සංගමයේ තරුණ තරුණියන් විසින් සිදු කළ අතර මෙම අවස්ථාව සඳහා සමාජවාදී තරුණ සංගමයේ සූරිය වැව තරුණ තරුණියන් හා බෝධිරාජ විහාරස්ථානයේ නායක හිමිපාණන් වහන්සේ සහභාගි වී සිටියහ. විෂබීජ හරණය කිරීම සඳහා ජල බේසම් සකස් කිරීම හා රෝහල, පොලීසිය ඇතුළු ස්ථානයන් සඳහා මුහුණු ආවරණ ලබා දීමට ඊයේ රාත්‍රියේ සිදු කර ඇත. මේ අතර අද (20) දින සූරියවැව රෝහලේ සියලුම කාර්ය මණ්ඩල සහ රෝගීන්ටද මුඛ ආවරණ, ආරක්ෂිත අත් මේස්, විසබීජ නාශක සබන් පරිත්‍යාග කිරීම සිදු කර තිබේ. එමෙන්ම අම්බලන්තොට ප්‍රාදේශීය සභා බලප්‍රදේශය තුළ මුඛ ආවරණ මසා නිම කර ජීවානුහරණය කර ජනතාව අතර බෙදා දී ඇත.", "URL": "https://lankatruth.com/si/?p=91368", "Category": "පුවත්", "Parent URL": null}