{"Source": "Lankatruth", "Timestamp": "December 31, 2020", "Headline": "පානම කැලයේ මිනීමරු කොටියෙක්", "News Content": "පැල්රකිමින් සිටි ගොවියෙකුට පහරදී මරාදමා සිරුර ඩැහැගෙන යාමට තැත්කල කොටියෙකු පිලිබඳව අම්පාර දිස්ත්‍රික්කයේ පානම ප්‍රදේශයෙන් වාර්තා වේ. පානම පොලිස් වසමේ හැලම ප්‍රදේශයේ කුඹුරක පැල් රකිමින් සිටි 56 හැවිරිදි හින් අප්පු අබේසිරි නැමැත්තා මෙම කොටි ප්‍රහාරයෙන් ජීවිතක්ෂයට පත්ව ඇත.සිද්ධිය වන අවස්ථාවේදී මියගිය පුද්ගලයා සමඟ තවත් අයෙක් පැල් රකිමින් සිට ඇති අතර කොටියා විසින් පහරදීමෙන් පසු සිරුර ඩැහැගෙන රැගෙන යාමට තැත් කල අවස්ථාවේදි දිවිගලවාගත් පුද්ගලයා විසින් කෑගසා ඇත. එවිට කොටියා විසින් සිරුර අතහැර කැලෑවට පලාගොස් ඇතැයි වාර්තා වේ.", "URL": "https://lankatruth.com/si/?p=106166", "Category": "පුවත්", "Parent URL": null}