{"Source": "Lankatruth", "Timestamp": "July 28, 2022", "Headline": "පොලිසිය නිරුවත් වේ", "News Content": "ජනාධිපති මන්දිරයේ තිබී සොයා ගත් රුපියල් කෝටි දෙකකට ආසන්න මුදල කොළඹ කොටුව පොලිසියට බාරදීමෙන් පසුව එය අධිකරණය වෙත වහාම යොමු කළ යුතු වුවත් මේ දක්වා නීත්‍යානුකූලව එම ක්‍රියාමාර්ගය ගෙන නැත.  එහෙත් එම මන්දිරයට ඇතුළුවීම සම්බන්ධයෙන් චෝදනා නගමින් අදාළ මුදල් බාර දුන් තරුණයා 27 වෙනි දින කොළඹ හුසේනියා වීදියේදී අත්තඩංගුවට ගෙන ඇත. ඔහු කොළඹ මෙල් මාවතේ වෙළඳ සහායකයෙකු ලෙසින් රැකියාවක නියුතු තරුණයෙකු බවද සොයා ගෙන ඇත.  මේ වනවිට පොලිසිය නීත්‍යානුකූලව තම රාජකාරි සිදුකරනවා වෙනුවට ජනාධිපති මන්දිරයට ඇතුළු වූ තරුණයින් සද්භාවයෙන් සහ වංචා හා දූෂණ විරෝධී ලෙසින් කටුයතු කර තිබියදී ඔවුන් පසුපස හඹා යාමට පටන් ගෙන තිබේ.", "URL": "https://lankatruth.com/si/?p=137490", "Category": "පුවත්", "Parent URL": null}