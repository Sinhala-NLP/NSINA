{"Source": "Lankatruth", "Timestamp": "April 28, 2012", "Headline": "පුංචි ආණ්ඩුවේ ලොක්කන්ගේ බලපෑමෙන් ප්‍රා.ස. ලේකම් මාරුවේ", "News Content": "මිහින්තලය ප‍්‍රාදේශීය සභාවේ සේවය කිරීම රාජ්‍ය නිලධාරින් ප‍්‍රතික්ෂේප කිරීම හේතුවෙන් එහි පරිපාලන කටයුතු අර්බුදයට ලක්ව ඇතැයි වාර්තාවේ. මේ වන විට එම ප‍්‍රාදේශීය සභාවේ හිටපු ලේකම්වරිය මෙන්ම නිලධාරීන් කිහිපදෙනෙකුද ස්ථාන මාරුවීම් ලබාගෙන ගොස් ඇතැයි ද වාර්තා වේ. ආණ්ඩු පක්ෂයේ මන්තී‍්‍රවරුන්ගෙන් බලපෑම් එල්ල වන බව පවසමින් ස්ථාන මාරුවීම් ලබාගත් පළමු නිලධාරීන් කණ්ඩායම මොවුන් නොවන අතර වසරක කාලයක් තුළ ප‍්‍රාදේශීය සභාවේ ලේකම් තනතුරට පත්ව ආ නිලධාරීන් තිදෙනෙකුම ස්ථාන මාරුවීම් ලබාගෙන ගොස් ඇත. මේ වන වි‍ට ප‍්‍රාදේශීය සභාවේ එදිනෙදා කටයුතුවලට දැඩි බලපෑමක් එල්ල වී ඇත. පළාත් පාලන කොමසාරිස්වරයාගෙන් මීට පිළියමක් ඉල්ලා සිටියද නිලධාරීන් එහි සේවය කිරීම ප‍්‍රතික්ෂේප කරන බව ඔහු ප‍්‍රාදේශීය සභාවට දැනුම් දී ඇත. පෞද්ගලිකව පළාත් පාලන කොමසාරිස්වරයා හමු වුවද ගැටලූවට පිළියමක් නොලැබුණු බව එම සභාවේ සභාපති යූ.බී. සිරිසේන පවසා සිටී. මෙහි පාලන බලය හොබවන්නේ එක්සත් ජනතා නිදහස් සන්ධානයයි.", "URL": "https://lankatruth.com/si/?p=2180", "Category": "පුවත්", "Parent URL": null}