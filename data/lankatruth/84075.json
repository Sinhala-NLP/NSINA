{"Source": "Lankatruth", "Timestamp": "October 27, 2019", "Headline": "ඉන්දියාවේ දීපවාලී උත්සවයේ පළමු දිනයේ රත්‍රන් ටොන් 30ක් අළෙවි වේ", "News Content": "හින්දු බැතිමතුන්ගේ දීපාවලී උත්සව සමයේ ආරම්භක දිනය ලෙස සැළකෙන ධන්තේරා දින උත්සවයට සමගාමීව රත්‍රන් ටොන් 30ක් පමණ අලෙවි කර ඇතැයි විදෙස් මාධ්‍ය වාර්තා කරයි. පසුගිය වසර කිහිපය තුළ රත්‍රජ ටොන් 40ක් පමණ ඉන්දියාවේ අලෙවි වී ඇති බවත් එම වසරවලට සාපේක්ෂව මෙවර අඩු අගයක් පෙන්වා ඇති බව ඉන්දියාවේ රත්‍රන් සහ ස්වර්ණාභරණ ජාතික සම්මේලනයේ ලේකම් සුරේන්ද්‍ර මේතා පවසා තිබේ. ලෝක වෙළඳපොළේ රත්‍රන් මිල ඉහළ යාම සහ ඉන්දියාවේ රත්‍රන් ආනයනයට පවනා ඇති බදු ඉහළ දැමීම හේතුවෙන් මෙම තත්වය උදාවී ඇතැයි ඔහු සඳහන් කර තිබේ.", "URL": "https://lankatruth.com/si/?p=84075", "Category": "විදෙස් පුවත්", "Parent URL": null}