{"Source": "Lankatruth", "Timestamp": "September 30, 2020", "Headline": "අශ්පයින් ඇරියට 20 සම්මත වුනොත් බූරුවොත් රිංගන්න පුළුවන්", "News Content": "ආණ්ඩුක්‍රම ව්‍යවස්ථාවට එක්කිරීමට යෝජනා කර ඇති 20වන ව්‍යවස්ථා සංශෝධන කෙටුම්පත සම්මතවුවහොත් අශ්වයන්ට වෙනුවට බූරුවන්ටද පාර්ලිමේන්තුවට රිංගා ගැනීමට අවස්ථාව හිමිවනු ඇති බව මහාචාර්ය මැදගොඩ අභයතිස්ස හිමියෝ පවසති. පුද්ගලයන් ඉලක්ක කර ගනිමින් කිසි ලෙසකින්වත් ව්‍යවස්ථා සංශෝධන ‍සිදු නොවිය යුතු බවත්, රටේ අවශ්‍යතාවය වී ඇත්තේ අලුත් ව්‍යවස්ථාවක් මිස පවතින ව්‍යවස්ථාවට අන්ඩ දැමීම නොවන බවත් උන්වහන්සේ සඳහන් කරති. නව ව්‍යවස්ථාවක් සම්මත කර ගැනීම සඳහා අවශ්‍ය පසුබිම සකස් කර ගැනීමට 20 වැනි සංශෝධනය සම්මත කරගත යුතු බවට ආණ්ඩුව ප්‍රකාශ කළද යම් හෙයකින් 20වැනි සංශෝධනය ඉතිරි වුවහොත් වසර දහයක් ගියද කිසිදු වෙනසක් නොවන බව අභයතිස්ස හිමියෝ පවසති. අලුත් ව්‍යවස්ථාවක් සකස් කර ගැනීමට‍ නොහැකි වුවහොත් අර්ජුන් මහේන්ද්‍රන් වැනි පුද්ගලයන් පවා පාර්ලිමේන්තුවට පැමිණීමේ අවස්ථාවක් ඇති බවද උන්වහන්සේ අවධාරණය කරති. අශ්පයින්ට පාර්ලිමේන්තුවේ දොර ඇරීමට කටයුතු කිරීමෙන් බූරුවන්ටද පාර්ලිමේන්තුවට රිංගා ගැනීමට අවස්ථාව හිමිවනු ඇති බවටද අභයතිස්ස හිමියෝ අවධාරණය කරති. පාර්ලිමේන්තුවේ කැරැල්ලක් නිර්මාණය කර හෝ අලුත් ව්‍යවස්ථාවක් සම්මත කර ගැනීම ජනතාව විසින් පාර්ලිමේන්තුවට යැවූ අලුත් මිනිසුන්ගේ වගකීම බවද අභයතිස්ස හිමි පෙන්වා දෙති.", "URL": "https://lankatruth.com/si/?p=96790", "Category": "පුවත්", "Parent URL": null}