{"Source": "Lankatruth", "Timestamp": "November 30, 2017", "Headline": "මැතිවරණ කොමිසමේ හදිසි රැස්වීමක්", "News Content": "සීමානිර්ණ ගැටළු සම්බන්ධයෙන් කරුණු දක්වමින් අභියාචනාධිකරණය හමුවේ ගොනුකර තිබෙන පෙත්සම ඉවත්කර ගැනීමෙන් පසුව මේ වනවිට මැතිවරණ කොමිසම හදිසියේ රැස්වී තිබේ. මෙම රැස්වීමේදී මැතිවරණ කොමිසම විශේෂ තීන්දුවක් ගැනීමට නියමිත බවද වාර්තා වේ. විශේෂයෙන් දිවයින පුරා පළාත් පාලන මැතිවරණය එකම දිනයක පැවැත්වීම සම්බන්ධයෙන් තීන්දුවක් ගැනීම සඳහා මෙලෙස මැතිවරණ කොමිසම එක්රැස්වී ඇති බවත් අද (30) පෙරවරුවේ මැතිවරණ කොමිසමේ සභාපතිවරයා කැඳවා තිබූ දේශපාලන පක්ෂවල හමුවේදී, පළාත් පාලන මැතිවරණය එකම දිනයක පැවැත්වීම උචිත බවට සියළුම පක්ෂ නියෝජිතයින් ප්‍රකාශ කර ඇති බවත් වාර්තා වේ. ඒ අනුව බොහෝ දුරට පළාත් පාලන මැතිවරණය ජනවාරි අග හෝ පෙබරවාරි මුල් සති දෙක ඇතුළත එකම දිනයක පැවැත්වෙනු ඇති බව වාර්තා පල වේ.", "URL": "https://lankatruth.com/si/?p=44607", "Category": "පුවත්", "Parent URL": null}