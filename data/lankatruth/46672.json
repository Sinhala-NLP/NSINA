{"Source": "Lankatruth", "Timestamp": "January 23, 2018", "Headline": "දූෂණයෙන් තොර හෙටක්,  දරුවන්ට හෙටක් වෙනුවෙන් “ඇරඹුම” ජනතාව දැනුවත් කරයි", "News Content": "‘ඇරඹුම’ සංවිධානය විසින් 2018 පළාත්පාලන මැතිවරණය සමයේදී ජනතාව සමඟ ආරම්භ කළ මහජන කතිකාවතේ තවත් එක් පියවරක් ලෙස ජනතාව දැනුවත් කිරීමේ අත්පත‍්‍රිකා බෙදාහැරීමේ කටයුත්තක් අද (23) පස්වරු 3.30ට කොටුව දුම්රියපොළ අසළින් ආරම්භ කෙරිනි. පසුගිය දිනවලදී ‘ඇරඹුම’ සංවිධානය විසින් රට පුරා දිස්ත‍්‍රික්ක මට්ටමින් සම්මන්ත‍්‍රණ මාලාවක් මගින්ද ජනතාව ආමන්ත‍්‍රණය කිරීමට කටයුතු කර තිබිණි. මෙම අවස්ථාවට මහාචාර්ය චන්දන අබේරත්න මහතා, ආචාර්ය නිර්මාල් රංජිත් දේවසිරි මහතා, වෛද්‍ය නිහාල් අබේසිංහ මහතා, සෞන්දර්ය විශ්වවිද්‍යාලයේ ජ්‍යෙෂ්ඨ කථකාචාර්ය අසේල රංගදේව මහතා ඇතුළු විද්වතුන්, වෘත්තිකයින් සහ කලාකරුවන් පිරිසක් සහභාගි වී සිටියහ.", "URL": "https://lankatruth.com/si/?p=46672", "Category": "පුවත්", "Parent URL": null}