{"Source": "Lankatruth", "Timestamp": "January 1, 2022", "Headline": "කැබිනට් කූට්ටමේ පුටු හයක් නව වසරේ මාරු වෙන බවට ඉඟි", "News Content": "ගෝටාබය රාජපක්ෂ ජනාධිපතිවරයා විසින් ඉදිරි දිනවල සිදුකිරීමට නියමිත කැබිනට් සංශෝධනයේදී අමාත්‍යවරුන් හය දෙනෙකුගේ විෂය පථයන් වෙනස් කිරීමට සූදානම් බව අනාවරණය වේ. ඊට ආණ්ඩුවේ ප්‍රබලයින් කිහිප දෙනෙකුම අයත් වන බවත් රාජ්‍ය අමාත්‍යවරුන් කිහිප දෙනෙකුගේම විෂයන්ද වෙනස් කිරීමට නියමිත බවත් පැවසේ. මේ වනවිටත් රාජ්‍ය ආයතන කිහිපයක සභාපතිවරුන් ඉවත් කර ඒ වෙනුවට නව සභාපතිවරුන් කිහිපදෙනෙකු සඳහාද ජනාධිපතිවරයා අනුමැතිය ලබා දී ඇති බවට මාධ්‍ය වාර්තා කර තිබේ. ස්වාධීන රූපවාහිනියේ සභාපතිවරායා වූසුදත් රෝහණ එම තනතුරින් ඉවත් කර ස්වාධීන රූපවාහිනියේ නිවේදකයෙකු ලෙස කටයුතු කරනු ලැබූ හිටපු පාර්ලිමේන්තු මන්ත්‍රීනිරෝෂන් ප්‍රේමරත්න එහි සභාපතිවරයා ලෙස පත් කිරීමට නියමිත බවද වාර්තා වේ.", "URL": "https://lankatruth.com/si/?p=127488", "Category": "පුවත්", "Parent URL": null}