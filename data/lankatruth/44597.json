{"Source": "Lankatruth", "Timestamp": "November 30, 2017", "Headline": "ගුරු සහායකයින් පාරට බසිති", "News Content": "ගුරු සහායකයින්ගේ රැකියා ගුරු සේවයේ 3/iiට අන්තර් ග්‍රහණය කර ස්ථීර කරන ලෙස ආණ්ඩුවට බලකරමින් ඊයේ (29) සෙත්සිරිපාය අධ්‍යාපන අමාත්‍යාංශය ඉදිරිපිට දැවැන්ත විරෝධතාවයක් පැවැත්විණි. ඒ සඳහා දිවයින පුරා පාසල්වල සේවය කරන ගුරු සහායක සහායකාවියන් විශාල පිරිසක් සහභාගී සිටි අතර සෙත්සිරිපාය අධ්‍යාපන අමාත්‍යාංශය ඉදිරිපිට මාර්ගයේ රථවාහන ගමණාගමණයටද දැඩි බාධා එල්ල විය. විරෝධතාකරුවන් පාර්ලිමේන්තු වටරව්ම අසළින් ආරම්භ කළ විරෝධතා පෙළපාලියකින් අධ්‍යාපන අමාත්‍යාංශය ඉදිරිපිටට පැමිණි අතර එහිදී විරෝධතාවයේ නිරතවූහ. අධ්‍යාපන අමාත්‍යාංශයේ ලේකම්වරයා සහ අතිරේක ලේකම් දෙදෙනෙකු සමග විරෝධතාවයේ නිරත පිරිසට සාකච්ඡාවක් ලබාදුන් අතර එහිදී ඇමති සමග සාකච්ඡා කර විසඳුම් ලබා දීමට කැබිනට් පතිකාවක් යොමු කරණ බවට එහිදී පොරොන්දු වී ඇත. ලංකා ගුරුසේවා සංගමය විසින් මෙම විරෝධතාවයට නායකත්වය ලබාදුන් අතර සාකච්ඡාව සඳහා ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා ඇතුළු ගරු සහායකයින් පිරිසක් සහභාගී වූහ.", "URL": "https://lankatruth.com/si/?p=44597", "Category": "පුවත්", "Parent URL": null}