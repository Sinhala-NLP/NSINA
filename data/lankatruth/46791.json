{"Source": "Lankatruth", "Timestamp": "January 26, 2018", "Headline": "වීසා නොමැතිව කුවේටයේ ඉන්න අයට පොදු සමාකාලයක්", "News Content": "කුවේට් රජය විසින් වීසා නීති උල්ලංඝනය කරමින් එරට රැඳී සිටින පුද්ගලයන්ට පොදු සමා කාලයක් ලබාදී තිබේ. එරට අභ්‍යන්තර කටයුතු අමාත්‍යාංශය විසින් ලබාදී ඇති මෙම පොදු සමාකාලය 2018 ජනවාරි මස 29 දින සිට 2018 පෙබරවාරි 22 දින දක්වා ක්‍රියාත්මක කිරීමට නියමිතය. මේ අනුව අදාළ කාලසීමාව තුළදී වීසා නොමැතිව කුවේට්හි වෙසෙන විදේශීකයන්ට දඩ මුදල් ගෙවීමකින් තොරව හා අදාළ ආයතනවල විශේෂ අවසරයක් ලබාගැනීමෙන් තොරව එරටින් පිටවීමට අවස්ථාව ලබාදී ඇත. මෙසේ පිටවන අයට නීත්‍යානුකූල අයුරින් නැවත කුවේට් රාජ්‍යයට පැමිණීමටද (වෙනත් නීතිමය බාධා නොමැති නම්) අවසර ලබාදී තිබේ. එසේම මෙම පොදු සමා කාලය තුළ කුවේට් රාජ්‍ය යෙන් පිටවීමට අවසර ලබාදී තිබියදීත් එසේ නොකර තවදුරටත් රැඳී සිටින පුද්ගලයන් අත්අඩංගුවට ගෙන රටින් පිටුවහල් කිරීමට කුවේට් බලධාරීන් පියවර ගනු ඇත. මේ අතර එතෙර අපි සංවිධානය මුහුණුපොත හරහා පණිවිඩයක් යොමු කරමින් සඳහන් කර සිටින්නේ ඊට අදාළ සියළුම ලියකියවිලි කුවේටයේ ශ්‍රී ලංකා තානාපති කාර්යාලයෙන් ලබා ගතහැකි බැවයි.", "URL": "https://lankatruth.com/si/?p=46791", "Category": "පුවත්", "Parent URL": null}