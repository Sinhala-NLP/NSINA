{"Source": "Lankatruth", "Timestamp": "December 20, 2013", "Headline": "සරත් ෆොන්සේකා ඇත්තටම තුනද", "News Content": "සරත් ෆොන්සේකා ශී‍්‍ර ලංකාවේ දේශපාලන කරළියට පිවිසෙන්නේ අහම්බෙනි. 2009 මැයි මාසයේ එල්ටීටීඊ පරදවා ලැබූ යුද ජයග‍්‍රහණය සමගම රට තුළ ජෙනරාල් ෆොන්සේකා ජාතික වීරයෙකු බවට පත්විය. යුද ජයග‍්‍රහණයට දේශපාලන නායකත්වය සැපයූ ජනාධිපති මහින්ද රාජපක්ෂද ජාතික වීරයෙකු බවට පත්විය.  ජාතික වීරත්වයෙන් පුදනු ලැබූ ෆොන්සේකා මහතා යුද සේවයෙන් විශ‍්‍රාම ගැනීමෙන් පසුව මහින්ද රාජපක්ෂගේ ජාතිකවාදී නායකත්වයට අභියෝග කළ හැකි එකම සුදුස්සා ලෙස එක්සත් ජාතික පක්ෂය, ජනතා විමුක්ති පෙරමුණ, ශී‍්‍ර ලංකා මුස්ලිම් කොංග‍්‍රසය ඇතු`ඵ සු`ඵතර පක්ෂ ගණනාවක ආරාධනයෙන් 2010 ජනාධිපතිවරණය සඳහා ඔහු මහින්ද රාජපක්ෂට එරෙහිව තරග කරන්නේය. ජනාධිපතිවරණයෙන් අන්ත පරාජයකට පත්වන ෆොන්සේකා ඉන් අනතුරුව යුද සේවයේදී සිදුකරනු ලැබුවා යැයි කියන අපරාධ වරද රාශියකට නීතිපතිවරයා විසිනුත් යුද හමුදාව විසිනුත් නඩු පවරනු ලැබ, එහි චෝදනාවන්ට වරදකරු වී සිරබත් කෑවේය. ජනාධිපති සමාවක් ලැබ, දේශපාලන අයිතිවාසිකම් රහිතව සිරගෙයින් නිදහස් වන ෆොන්සේකා මහතා මෙරට ප‍්‍රසිද්ධ දේශපාලනයට තමන්ගේ දේශපාලන පක්ෂය වන ප‍්‍රජාතන්ත‍්‍රනවාදී පක්ෂයෙන් ප‍්‍රවිෂ්ට වෙයි. ෆොන්සේකාගේ දේශපාලන ප‍්‍රවිෂ්ටයෙහි යම් ආකාරයකට ඔහුම දකින සුභ ලකුණක් වන්නේ ඔහුගේ පක්ෂය පසුගිය වයඹ හා මධ්‍යම පළාත් සභාවන්හි තරග කර ලැබූ ජයග‍්‍රහණයයි. වයඹ පළාතේදී ප‍්‍රධාන දේශපාලන පක්ෂ දෙකට පිටුපසින් ඊළ`ගට වැඩි ආසන සංඛ්‍යාවක් දිනා ගැනීමට ෆොන්සේකාට හැකියාව ලැබිණි. මධ්‍යම පළාතේ මහනුවර දිස්ති‍්‍රක්කයෙන් පක්ෂයේ අපේක්ෂකයන් දෙදෙනෙකු මධ්‍යම පළාත් සභාවට තෝරා යැවීමට ඔහුට හැකිවිය. මේ ඡුන්ද ප‍්‍රතිඵලය සමග එතෙක් ලංකාවේ තුන්වන බලවේගය වශයෙන් ස්ථාවරව තිබූ ජනතා විමුක්ති පෙරමුණේ අත්තිවාරම යම් ආකාරයටක දෙදරායෑමට ලක්වූයේ ය. ජනතා විමුක්ති පෙරමුණ වාමාංශික ජාතිකවාදී සහ යම් යම් දේශපාලන මතවාදයකින් සහ එකී දේශපාලන ඉගැන්වීමෙන් බිහිකරන ලද කාඩරයකින් සමන්විත දේශපාලන පක්ෂයකි. වයඹ හා මධ්‍යම පළාත්වල ලද ජයග‍්‍රහණය සමග ෆොන්සේකා මහතා තමා රටේ තුන්වන බලවේගය බවට පත්වන බවට උදම් ඇනීය. එසේම ඔහු රටේ ප‍්‍රධාන දේශපාලන පක්ෂ තුනකට අභියෝග කරමින් අනාගතයේදී ජාතික දේශපාලනයේදී තමන් විසින් අත්පත් කරගන්නා ස්ථානයත් අනෙක් ප‍්‍රධාන දේපාලන පක්ෂ ඒ අනුව පෙළගැස්වෙන ස්ථානත් ගැන ඉ`ගි පළකළේය. ලංකාවේ දේශපාලනය බෙදී ඇත්තේ ප‍්‍රධාන බලකඳවුරු දෙකක් වටාය. ඊට අමතරව ලංකාවේ න්‍යායාත්මක කුඩා දේශපාලන ව්‍යාපාර 20 වන සියවසේ මුල් කාලයේ සිටම පැවත එන්නේය. ශී‍්‍ර ලංකාවේ කොමියුනිස්ට් පක්ෂය, ලංකා සමසමාජ පක්ෂය, මහජන එක්සත් පෙරමුණ මෙසේ දේශපාලන මතවාදයන් සහ න්‍යායන් සමග පැවත එන විකල්ප දේශපාලන ව්‍යාපාර ය.  එයට අමතරව 1960 දශකයේ ජනතා විමුක්ති පෙරමුණ විප්ලවවාදී කොමියුනිස්ට් සංවිධානයක් ලෙස ලංකාවේ දේශපාලයට ප‍්‍රවිෂ්ට වෙය.ි සිය රැුඩිකල්භාවය සහ තරුණ නායකත්වය, හැසිරීම් රටා සහ විනය වැනි සාධක තුළ ජවිපෙ ලංකාවේ තරුණ පරපුර ආකර්ෂණය කළේය. නව සමසමාජ පක්ෂය තවත් වාමාංශික දේශපාලන පක්ෂයක් ලෙස 1977 දී බිහිවෙයි. මේ සියලූ දේශපාලන පක්ෂ බිහිවන්නේ ධනේශ්වර අනන්‍යතාවක් තුළ කටයුතු කළ එක්සත් ජාතික පක්ෂයටත් එසේම යම් ආකාරයක දේශපාලන මිශ‍්‍රණයක් තුළ කටයුතු කළ ශී‍්‍ර ලංකා නිදහස් පක්ෂයටත් විකල්ප දේශපාලන මතවාදයක සිටය. 2010 ජනාධිපතිවරණයෙහි පොදු අපේක්ෂකයා ලෙස ෆොන්සේකා දේශපාලනයට පැමිණෙන්නේ නිශ්චිත අරමුණක් සහිතවය. එනම් විධායක ජනාධිපති ක‍්‍රමය අහෝසි කොට රටෙහි පාර්ලිමේන්තු ප‍්‍රජාතන්ත‍්‍රවාදය ස්ථාපිත කිරීමටය. ඒ මොහොතේ ජනාධිපති අපේක්ෂකයා ලෙස ෆොන්සේකා මහත් කිසිදු ආකාරයක දේශපාලන මතයකට අනුව කටයුතු නොකළ අතර හුදෙක් අවස්ථානුගත තත්ත්වයන් යටතේ ජාතිකත්වය යන සාධකය මත ඉස්මතු වූවා මි,ස එතැනින් ඔබ්බට විහිදුණු දේශපාලන මතවාදයක් ඔහු තුළ නොවීය. විශේෂයෙන්ම ඒ ජනාධිපතිවරණයේදී රාජ්‍ය ප‍්‍රතිපත්තිය, විදේශ ප‍්‍රතිපත්තිය හෝ මූල්‍ය ප‍්‍රතිපත්තිය යන කාරණා සම්බන්ධයෙන් වුවද නිශ්චිත පිළිවෙතක් දක්නට නොවීය. හුදෙක් විධායක ජනාධිපති ක‍්‍රමය අහෝසි කිරීම යන ප‍්‍රධාන කරුණ මත පමණක් පදනම්ව සරත් ෆොන්සේකා ප‍්‍රමුඛ රාජපක්ෂ විරෝධීන්ගේ ඡුන්ද ව්‍යාපාරය දියත් විය. අද වන විට ෆොන්සේකා වඩාත් සංවිධානගත දේශපාලන පසුබිමක් තුළ රටේ දේශපාලනයට අවතීරණය වී ඇත ඔහුගේම දේශපාලන පක්ෂයක් තුළ ඔහු තම දේශපාලන ගමන දියත් කොට ඇත ෆොන්සේකාගේ දේශපාලන ප‍්‍රවිෂ්ඨය සහ එහි චලනය සමග කථාකළ යුතු වන අනෙක් වැදගත්ම කාරණය වන්නේ ඔහුගේ දේශපාලන මතවාදය කුමක්ද යන්නයි. ඉහත විස්තර කරන ලද දකුණේ සියලූ දේශපාලන පක්ෂ සහ මෙම ලිපියෙන් විස්තර නොකරන ලද උතුරේ දේශපාලන පක්ෂ යම් ආකරයක දේශපාලන මතවාදයක් තුළ සිට කටයුතු කරන ආකාරය, එකී දේශපාලන මතවාදය හා එක්ව ගමන් කරන ආර්ථික ප‍්‍රතිපත්තිය රාජ්‍ය ප‍්‍රතිපත්තිය සහ විදේශ ප‍්‍රතිපත්තිය, යනාදිය අඩුවැඩි වශයෙන් පැහැදිලිව දැකගන්නට හැකියාව තිබේ. මේ වන විට ෆොන්සේකා මහතාගේ ප‍්‍රජාතන්ත‍්‍රවාදී පක්ෂය ලංකාවේ පළාත් සභා දෙකකට තරග කොට ආසන දිනා අවසන්ය. එසේම ඉතිරි මැතිවරණවලටද තරග වැදීමට ප‍්‍රතිඥා දී අවසන්ය. ජනාධිපතිවරණයටද අපේක්ෂකයෙකු ඉදිරිපත් කරන බවට ඉ`ගිකොට ඇත. ¥ අද වන තෙක් ෆොන්සේකා හෝ ඔහුගේ ප‍්‍රජාතන්ත‍්‍රවාදී පක්ෂය තමන් විසින් මෙරටෙහි ප‍්‍රගමනය සඳහා ඉදිරිපත් කරන්නා වූ දේශපාලන වැඩපිළිවෙලක් ජනතාවට ඉදිරිපත් කර නොමැති බව පෙනෙයි. ඔවුන්ගේ ප‍්‍රමුඛත්වය ලැබී ඇත්තේ පවතින රජයේ ¥ෂණය සහ වංචාව පිළිබඳ සටන් පාඨයයි. ෆොන්සේකාගේ පසුගිය ජයග‍්‍රහණ ඔහුට හිමි වන්නේ එක්සත් ජාතික පක්ෂය විශාල පසුබෑමකට ලක්වී සිටින අවස්ථාවක වන අතර, ෆොන්සේකා වටා ඡුන්ද අපේක්ෂකත්වය බලාපොරොත්තුවෙන් රොක් වී ඇති අතිබහුතරයක් ශී‍්‍ර ලංකා නිදහස් පක්ෂය, එක්සත් ජාතික පක්ෂය, ජනතා විමුක්ති පෙරමුණ කුමන යනාදී ප‍්‍රධාන පක්ෂ යම් හේතුවක් මත අතහැර ගිය අය වෙති. නැතහොත් එම පක්ෂවලින් තමාට අවස්ථාව නොලද අයය. සාමාන්‍යයෙන් රටක තුන්වන බලවේගයක් බිහිවන්නේ ප‍්‍රධාන දේශපාලන බලකඳවුරු දෙකෙහි දේශපාලන මතවාදයන්ට එරෙහිව තමන්ගේම වන ප‍්‍රතිපත්තිමය රාමුවක් තුළ බිහිවන විකල්ප දේශපාලන මතවාදයක් ලෙසටය. එසේම තුන්වන දේශපාලන බලවේගයකට යම් අවස්ථාවකදී රජයක් පිහිටුවීම සම්බන්ධයෙන් තීරණාත්මක දේශපාලන බලවේගය බවට පත්වීවමට හැකියාවක් ද ඇත. ෆොන්සේකාගේ තුන්වන බලවේගය එවැන්නක් ද? අද වන විට ෆොන්සේකා වටා රොක්වන ජනතාවට ඔහුගේ දේශපාලන මතවාදය හෝ දේශපාලන වැඩපිළිවෙල පැහැදිලි නැත. එය පැහැදිලි කිරිමට ෆොන්සේකා හෝ ප‍්‍රජාතන්ත‍්‍රවාදී පක්ෂය උත්සාහයක්ද ගෙන නොමැත. අවස්ථානුගත කරුණු අනුව ඇතිවන්නා වූ දේශපාලන බලවේග ආමන්ත‍්‍රණය කිරිම සඳහා විවිධ කාලවලදී දේශපාලන පක්ෂ හෝ සංවිධාන බිහිවීම සාමාන්‍ය දෙයකි. පේ‍්‍රමදාස පාලනයට එරෙහිව ලලිත් හා ගාමිණී ප‍්‍රජාතන්ත‍්‍රවාදී එක්සත් ජාතික පෙරමුණ පිහිටුවා ගත්තේය. ශී‍්‍ර ලංකා නිදහස් පක්ෂයෙන් කැඞී ගොස් මංගල සමරවීර මහජන පාර්ශ්වය පිහිටුවන්නේත් මේ ආකාරයෙනි. ශී‍්‍ර ලංකා ප‍්‍රජාතන්ත‍්‍රවාදී එක්සත් ජාතික පෙරමුණත් මංගල සමරවීර මහජන පාර්ශ්වයත් යන කණ්ඩායම් දෙකම බිහිවන පරමාර්ථය සහ ඔවුන්ගේ සටන් පාඨය අද ප‍්‍රජාතන්ත‍්‍රවාදී පක්ෂයෙහි ප‍්‍රධාන සටන් පාඨයට බොහෝ දුරට සමානය. මේ කණ්ඩායමේ ඒ ඒ මොහොතේ උද්ගත වූ අවස්ථානුගත තත්ත්වයන් යටතේ රටෙහි ජනතාව ආකර්ෂණය කිරීමට සටන් පාඨ උපයෝගී කරගත්තා විනා, වඩාත් තිරසාර දේශපාලන පරිකල්පනයන් තුළ කි‍්‍රයාකිරීම සඳහා වෙහෙසුනේ නැත. කාලයාගේ ඇවෑමෙන් එම පක්ෂවල නායකයන් සහ සාමාජීකත්වය නැවතත් ඔවුන් පෙර සිටි තැන හා බද්ධවීම හෝ ඔවුන්ගේ මතවාදයට ගැලපෙන්නාවූ වෙනත් දේශපාලන පක්ෂයක් සමග එකතු වීම සිදුවූයේය. තුන්වන බලවේගයක් වටා ජනතාව රැුස්වන්නේ දේශපාලන මතවාදය අතින් තුන්වන බලවේගය ප‍්‍රධාන දේශපාලන පක්ෂ දෙකටම වඩා පොහොසත් වූ හෝ ඉදිරිගාමී වූ හෝ අවස්ථාවකය. දේශපාලන පක්ෂයක් තුන්වන බලවේගයක් ලෙස කි‍්‍රයාකාරී වන්නට නම් ඔවුන්ගේ දේශපාලන මතවාදය සම්බන්ධයෙන් සකී‍්‍රය දේශපාලන කතිකාවතක් පැවැත්විය යුතුය. කවර ප‍්‍රතිඵල සහිත වුවත් මෙතෙක් කාලයක් තුනවැනි බලවේග ලෙස පෙනීසිටි ජවිපෙ ඇතු`ඵ වාමාංශික දේශපාලන පක්ෂ තම දේශපාලන මතවාද ගැන සමාජය තුළ සංවාදයක් පවත්වා ගැනීමට නොනවත්වා කටයුතු කළ බව පෙනෙයි. දේශපාලන නිර්ණායකයන් තුළ සලකා බැලූ විට සරත් ෆොන්සේකා මහතාගේ ප‍්‍රජාතන්ත‍්‍රවාදී පක්ෂය තම දේශපාලන මතවාදය ජනතාවට මේ වන තෙක් එළිදක්වා නොමැති අතර ෆොන්සේකාගේ දේශපාලන න්‍යාය සහ ව්‍යාහාරය සම්බන්ධයෙන් මේ වන තෙක් ජනතා කතිකාවතක් හෝ ෆොන්සේකා විසින්වත් ඇති කරනු ලැබූ කතිකාවතක් නොමැත. මේ සියල්ල ගෙන බැලූ විට ෆොන්සේකාගේ ජයග‍්‍රහණය ආවේගයන්, කලකිරිම් සහ පවතින දේශපාලනයේ ඇති වී ඇති චලනයන් තුළ තාවකාලිකව ලබන ජයග‍්‍රහණයක් විනා තුන්වන බලවේගයක් ලෙස විකල්ප දේශපාලන මතවාදයක් මත ලැබූ ජයග‍්‍රහණයක් නොවන බව පැහැදිලිය. උපුල් කුමාරප්පෙරුම  උපුටා ගැනීම රාවය", "URL": "https://lankatruth.com/si/?p=8954", "Category": "Uncategorized", "Parent URL": null}