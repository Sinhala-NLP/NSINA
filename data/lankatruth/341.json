{"Source": "Lankatruth", "Timestamp": "November 24, 2011", "Headline": "අය වැය රහස් කල්තියා හෙලිවූයේ කෙසේද ?", "News Content": "අය වැය ආසන්නයේදී ගුවන් මගින් හදිසියේ ගෙන එන ලද ඔස්ටන් මාටින් අධිසුඛෝපභෝගී මෝටර් රථයක් පිළිබද අංශ ගණනාවක දැඩි සැකයට හේතුවී තිබේ. එම මෝටර් රථය හොරරහසේම හදිසියේ ගෙන ඒමෙන් අය වැය රහස් කල්තියා හෙලිවී ඇති බවට ප්‍රබල සැකයක් මතුවී තිබේ. මෙම මෝටර් රථය ගෙනඒමේදී රුපියල් කොටි හතර හමාරක රේගුබදු ගෙවා ඇත. අය වැයෙන් පසුව මෙය ගෙන ආවේනම් මෙම බදු මුදල තව රුපියල් කොටි දෙකකින් පමන වැඩිවන බව රේගු ආරංචිමාර්ග සදහන් කරයි. මෙසේ තිබියදී සාමාන්‍යයෙන් මෝටර් රථ ගෙන්වන නැවු මාර්ගය අත්හැර ඉතා හදිසියේ ගුවන් මගින් ගෙන්වීමෙන් පැහැදිලි වන්නේ අයවැය රහස් ව්‍යාපාරිකයන් අතට පත්වී ඇතිබව යැයි අදාල අංහ වල දැඩි කතා බහට ලක්විය. මුදල් අමාත්‍යංශය, ශ්‍රී ලංකා රේගු දෙපාර්තමේන්තුව, මහ බැංකුව සහ මහා භාණ්ඩාගාරයේ ඉහල නිලධාරීන් අතර පවා මෙය දැඩි කතාබහට ලක්වී තිබේ. අධිසුඛෝපභෝගී මෝටර් රථය හදිසියේ ගෙන්වා ඇත්තේ ක්‍රිකට් පාලකමණ්ඩලයේ සිටි සුප්‍රසිද්ධ ව්‍යාපාරිකයෙකු වන ජයන්ත ධර්මදාස මහතා බව අනාවරණය වේ.", "URL": "https://lankatruth.com/si/?p=341", "Category": "පුවත්", "Parent URL": null}