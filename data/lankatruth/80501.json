{"Source": "Lankatruth", "Timestamp": "September 8, 2019", "Headline": "ෆේස්බුක් සාදයක් වටලා මත්ද්‍රව්‍ය සමඟ සිව්දෙනෙකු අත්අඩංගුවට", "News Content": "හැටන් නගරයේ උත්සවශාලාවක සංවිධානය කර තිබූ ෆේස්බුක් සාදයක් වටලා මත්ද්‍රව්‍ය සමඟ පුද්ගලයන් සිව් දෙනෙකු, හැටන් සුරාබදු කාර්යාල නිලධාරීන් විසින් අත්අඩංගුවට ගෙන තිබේ. සැකකරුවන් සතුව තිබී කේරළ ගංජා ග්‍රෑම් 5ක් සහ මත්පෙති තොගයක් සොයාගෙන ඇතැයි සුරාබදු කාර්යාල නිලධාරීන් පවසයි. සාදය සඳහා වයස අවුරුදු 16ත් 30ත් අතර තරුණ තරුණියන් 400ක් පමණ සහභාගිව ඇති බවත් ඇතැමුන් සිය දෙමව්පියන් ද සමඟ මෙම සාදය සඳහා එක්ව ඇති බවත් සුරාබදු දෙපාර්තමේන්තු නිලධාරීන් පවසයි. මත්ද්‍රව්‍ය සමඟ අත්අඩංගුවට ගත් පුද්ගලයන් සිව්දෙනා හැටන් මහේස්ත්‍රාත්වරයා වෙත ඉදිරිපත් කිරීමෙන් පසු හෙට(09) දිනය දක්වා රක්ෂිත බන්ධනාගාර ගතකර තිබේ.", "URL": "https://lankatruth.com/si/?p=80501", "Category": "පුවත්", "Parent URL": null}