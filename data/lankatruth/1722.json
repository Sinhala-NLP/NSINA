{"Source": "Lankatruth", "Timestamp": "March 11, 2012", "Headline": "සියලුම අවස්ථාවාදයන් පරාජය කිරීමට අපට හැකිවුණා – සමන්මලී ගුණසිංහ", "News Content": "සමාජවාදී කාන්තා සංගමයේ තුන්වන ජාතික මහ සමුළුව මාර්තු 8වනදා පැවැත්විණ. ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මාතාගේ ප්‍රධානත්වයෙන් මෙය පැවැත්විය. “යුක්තිගරුක දේශයක්, සාධාරණ සමාජයක් යනුවෙන්” එය නම්කර තිබුණි. 102වන ජාත්‍යන්තර කාන්තා දිනය යෙදීතිබුනු දිනයේම මෙම මහා සමුළුව පැවැත්වීම විශේෂත්වයකි. මෙහිදී සමාජවාදී කාන්තා සංගමයේ ජාතික මෙහෙයුම් කමිටුව තේරාපත්කර ගත් අතර විශේෂ සමුළු යෝජනා 3ක්ද සම්මතකර ගන්නා ලදී. ඒ අනුව සමන්මලී ගුණසිංහ මහත්මිය ජාතික සංවිධායිකාව ලෙසත් ශ‍්‍රියානී මඩුගල්ල, සුභානී පතිරණ, චන්ද්‍රමාලී පෙරේරා, ශ‍්‍රියා කෝන්ගල්ල, සේල්වි කි‍්‍රශ්නන්, චාන්දනී කරුණාතිලක, සුරේකා කුමාරී දිසානායක යන අය ජාතික මේහෙයුම් මණ්ඩල සාමාජිකාවන් ලෙස ඒකත්ඡන්දයෙන් තේරී පත්විය. මෙම සමුළුව අමතමින් සමාජවාදී කාන්තා සංගමයේ ජාතික සංවිධායිකා සමන්මලී ගුණසිංහ මහත්මිය පවසා සිටියේ සියලුම අන්තවාදී, කණ්ඩායම්වාදී, අවස්ථාවාදී ප්‍රවනතාවයන් පරාජයට පත්කරමින් මේ මහ සමුළුව පවත්වන්නට හැකිවීම විශාල ජයග්‍රහණයක් බව ඇය ප්‍රකාශ කලේය. මෙහි ප්‍රධාන දේශනය ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා විසින් පවත්වන ලදී. සමාජවාදී ශිෂ්‍ය සංගමය, සමාජවාදී තරුණ සංගමය, සමාජවාදී කම්කරු සංගමය මෙම සමුළුවට තම සුභපැතුම් එක් කළේය.", "URL": "https://lankatruth.com/si/?p=1722", "Category": "පුවත්", "Parent URL": null}