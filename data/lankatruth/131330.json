{"Source": "Lankatruth", "Timestamp": "April 4, 2022", "Headline": "ඇමතිවරු ඉල්ලා අස්වීම බොරුවක් – ජනතාව රවටන කුමන්ත්‍රණයක්", "News Content": "ඊයේ (03) රාත්‍රියේ ඇමති මණ්ඩලය ඉල්ලා අස්වූ බව සභානායක දිනේෂ් ගුණවර්ධන කර තිබෙන ප්‍රකාශය අනුව අදාළ ඉල්ලා අස්වීම් ආණ්ඩුක්‍රම ව්‍යවස්ථාවට අනුකූල නොවන ජනතාව රවටන කුමන්ත්‍රණයක් බව නීති විශාරදයින් පෙන්වා දෙති.  අදාළ ඉල්ලා අස්වීම් නීතිමය වලංගුභාවයක් ලැබීමට නම් ආණ්ඩුක්‍රම ව්‍යවමස්ථාවේ 44 (2) අනු ව්‍යවස්ථාව අනුව අදාළ ඇමතිවරුන්ගේ අත්සන් සහිත ලිපිය ජනාධිපතිවරයාට බාරදිය යුතුව ඇත. එහෙත් දිනේෂ් ගුණවර්ධන කර තිබෙන ප්‍රකාශයට අනුව අදාළ ලිපි බාර දී ඇත්තේ අගමැති මහින්ද රාජපක්ෂට ය.  කැබිනට් ඇමතිවරුන් අතර විශේෂයෙන් ආණ්ඩුක්‍රම ව්‍යවස්ථා විශාරදයෙකු ද වන මහාචාර්ය ජී. එල්. පීරිස් ද ඇතුළු නීතිඥවරුන් කිහිප දෙනෙකු සිටියද නීතිමය වලංගුභාවයක් සහිත ඉල්ලා අස්වීමක් ලබා දී නැත.", "URL": "https://lankatruth.com/si/?p=131330", "Category": "පුවත්", "Parent URL": null}