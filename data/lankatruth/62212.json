{"Source": "Lankatruth", "Timestamp": "October 29, 2018", "Headline": "සුනිල් හඳුන්නෙත්ති ෆිරෙන්සේ ශ්‍රී ලාංකිකයන් අමතයි", "News Content": "ජනතා විමුක්ති පෙරමුණ රට පුරා පවත්වන “රට හදන, රට රකින, ජනතාවාදී පාලනයක් උදෙසා” ජන හමු දස දහසට සමගාමීව ජවිපෙ විදෙස් කමිටු සහ බහුජන සංවිධාන විසින් ලොව පුරා එම තේමාව යටතේ සම්මන්ත්‍රණ මාලාවක් සංවිධානය කර තිබේ. ඒ අනුව ඉතාලියේ පැවැත්වෙන එම සම්මන්ත්‍රණ මාලාව ආමන්ත්‍රණය කිරීම සඳහා ජනතා විමුක්ති පෙරමුණේ පාර්ලිමේන්තු මන්ත්‍රී, එතෙර අපි සංවිධානයේ සභාපති සුනිල් හඳුන්නෙත්ති මහතා එහි ගොස් සිටින අතර ඊයේ (28) ඉතාලියේ ෆිරෙන්සේ නගරයේදී සම්මන්ත්‍රණයක් පවත්වන ලදී. එම අවස්ථාවට ඉතාලියේ කොමියුනිස්ට් පක්ෂයේ නියෝජිතයෙක් ඇතුළු විශාල පිරිසක් සහභාගී වී සිටියහ. මෙම සම්මන්ත්‍රණය එතෙර අපි සංවිධානයේ ෆිරෙන්සේ ශාඛාව විසින් සුදානම් කර තිබූ අතර එම අවස්ථාවට ෆිරෙන්සේ බෞද්ධ විහාරස්ථානයේ විහාරාධිපති ස්වාමින් වහන්සේ, ඉතාලියේ කොමියුනිස්ට් පක්ෂ නියෝජිතයෙක් සහ ෆිරෙන්සේ නගරයේ විශාල ශ්‍රී ලාංකිකයන් පිරිසක්ද සහභාගි වුහ. මෙම අවස්ථාවට ෆිරෙන්සේ ජවිපෙ සංවිධායක ගිහාන් විජේසිංහ මහතාද සම්බන්ද විය.", "URL": "https://lankatruth.com/si/?p=62212", "Category": "පුවත්", "Parent URL": null}