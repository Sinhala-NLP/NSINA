{"Source": "Lankatruth", "Timestamp": "October 31, 2020", "Headline": "තවත් කොරෝනා ආසාදිතයින් 137ක්… බ්‍රැන්ඩික්ස් පොකුර 7000ස ඉක්මවයි…", "News Content": "අද (31) මේ වනවිට තවත් ආසාදිතයින් 137දෙනෙකු හමුවී ඇත. ඉන් 38දෙනෙකු නිරෝධායන මධ්‍යස්ථානවලින් වාර්තා වන අතර අනෙක් 99දෙනා පෑලියගොඩ මත්ස්‍ය වෙළඳ සංකීර්ණයට සහ ධීවර වරායන් හා සම්බන්ධ ආශ්‍රිතයන්ය. මේ වනවිට වාර්තා වී ඇති බ්‍රැන්ඩික්ස් ඇඟලුම් කර්මාන්ත ශාලාවට සම්බන්ධ සමස්ත කොවිඩ් – 19 පොකුර 7,083ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,142ක් රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 10,561කි. මේ වනවිට ජීවිතක්ෂයට පත්ව ඇති ආසාදිතයින් ගණන 20කි.", "URL": "https://lankatruth.com/si/?p=99064", "Category": "පුවත්", "Parent URL": null}