{"Source": "Lankatruth", "Timestamp": "June 9, 2021", "Headline": "ජනාධිපති 2030 ගැන හිතයි", "News Content": "ශ්‍රී ලංකාවට විශාල වශයෙන් ආයෝජන ලබාදෙන ආර්ථික සංවර්ධනයක් ඇති කිරීමේ මාර්ගයට ප‍්‍රවේශවී ඇති බැවින් විදේශ ආයෝජකයන් විශාල පිරිසක් හට ආරාධනා කරන බව ජනාධිපතිවරයා ප‍්‍රකාශකර ඇත. පසුගිය 07දා මෙම ආරාධනය ජනාධිපතිවරයා කර තිබෙන්නේ 2021 ශ්‍රී ලංකා ආයෝජන සංසදය නම් තෙදින සමුළුවේ සමාරම්භයට එක්වෙමිනි. මෙහිදී ජනාධිපතිවරයා අවධාරණය කර තිබෙන්නේ 2030වන විට මෙරට ඒක පුද්ගල ආදායම ඇමරිකානු ඩොලර් 8,000 දක්වා දෙගුණයකින් වැඩිකිරීම සැලසුම් කර තිබෙන බවය. ඒ වෙනුවෙන් ආයෝජකයන් හට විනිවිදභාවයක් සහ ආරක්ෂාවක් සහතික කිරීමේ අණපනත් සංශෝධනය කරමින් පවතින බවටද සහතික කර ඇත.", "URL": "https://lankatruth.com/si/?p=117883", "Category": "පුවත්", "Parent URL": null}