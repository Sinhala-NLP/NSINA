{"Source": "Lankatruth", "Timestamp": "July 21, 2023", "Headline": "අත්‍යවශ්‍ය ඖෂධවලින් 31%ක් හිඟයි…", "News Content": "මෙරට අත්‍යාවශ්‍ය ඖෂධ සංඛ්‍යාවෙන් 31%කට වැඩි ප්‍රමාණයක හිඟයක් පවතින බව අනාවරණය වේ. මේ බව අනාවරණය වන්නේ මෙරට අත්‍යාවශ්‍ය ඖෂධ වර්ගවල ලැයිස්තුව යාවත්කාලීන කිරීමත් මෙරට හිග ඖෂධ සංඛ්‍යාව පිළිබඳවත් සෞඛ්‍ය අමාත්‍යාංශයේ අතිරේක ලේකම් වෛද්‍ය සමන් රත්නායක මාධ්‍ය වෙත ලබා දී ඇති ප්‍රකාශයක් අනුවය. යාවත්කාලීන කළ ඖෂධ වර්ගවල ලැයිස්තුව අනුව එය ඖෂධ වර්ග සංඛ්‍යාව 850 දක්වා ඉහළ ගොස් ඇති බවත් ඉන් ඖෂධ වර්ග 266ක් හිඟව පවතින බවත් සෞඛ්‍ය අමාත්‍යාංශයේ අතිරේක ලේකම් වෛද්‍ය සමන් රත්නායක මාධ්‍ය වෙත ප්‍රකාශ කර තිබේ. ආර්ථික අර්බුදයත් සමග අත්‍යවශ්‍ය ඖෂධ ලැයිස්තුවේ ඖෂධ වර්ග සංඛ්‍යාව 383ක් දක්වා අඩු කළ බවත් විශේෂඥ වෛද්‍යවරුන්ගේ ඉල්ලීම්වලට අවදානය යොමු කර ඖෂධ වර්ග සංඛ්‍යාව ඉහළ දැමූ බවත් ඔහු වැඩිදුරටත් සඳහන් කරයි.", "URL": "https://lankatruth.com/si/?p=149455", "Category": "පුවත්", "Parent URL": null}