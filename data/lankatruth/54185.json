{"Source": "Lankatruth", "Timestamp": "June 12, 2018", "Headline": "එජාපයේ පසුපෙළ හයකට නියෝජ්‍ය අමාත්‍යධූර හිමිවේ", "News Content": "එක්සත් ජාතික පක්ෂයේ පසුපෙළ මන්ත්‍රීවරුන් 6 දෙනෙකුට නියෝජ්‍ය අමාත්‍යධූර ලබා දීමට තීරණය කර ඇති බවත් ඉන් 5 දෙනෙකු හෙට දිවුරුම් දීමට නියමිත බවත් වාර්තා වේ. ඒ අනුව රාජ්‍ය පරිපාලන නීතිය හා සාමය නියෝජ්‍ය අමාත්‍යවරයා ලෙස නලින් බණ්ඩාර මහතා දිවුරුම් දෙන අතර , ලකී ජයවර්ධන මහතා කඳුරට උරුමය හා මහනුවර සංවර්ධන නියෝජ්‍ය අමාත්‍යවරයා ලෙසත් , අජිත් මාන්නප්පෙරුම මහතා මහනගර හා බස්නාහිර සංවර්ධන නියෝජ්‍ය අමාත්‍යවරයා ලෙසත් , රංජිත් අලුවිහාරේ මහතා සංචාරක නියෝජ්‍ය අමාත්‍යවරයා ලෙසත් . එඩ්වඩ් ගුණසේකර මහතා අභ්‍යන්තර කටයුතු හා වයඹ සංවර්ධන නියෝජ්‍ය අමාත්‍යවරයා ලෙසත් දිව්රුම් දීමට නියමිතය. බුද්ධික පතිරණ මහතා වෙළඳ හා වාණිජ කර්මාන්ත නියෝජ්‍ය අමාත්‍ය ලෙස දිවුරුම් දීමට නියමිත අතර ඔහු විදෙස්ගතව ඇති බැවින් එම දිවුරුම්දීම පසුව සිදුවන බව රජයේ ආරංචිමාර්ග සඳහන් කරයි.", "URL": "https://lankatruth.com/si/?p=54185", "Category": "පුවත්", "Parent URL": null}