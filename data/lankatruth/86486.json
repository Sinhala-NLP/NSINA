{"Source": "Lankatruth", "Timestamp": "December 1, 2019", "Headline": "ලෝක ඒඩ්ස් මර්ධන දිනය අදයි", "News Content": "ලෝක ඒඩ්ස් මර්ධන දිනය අදට(01) යෙදී තිබේ. “ප්‍රජාවන් තුලින් වෙනසක්” යන්න මෙවර ඒඩ්ස් දිනයේ තේමාවවී තිබේ. 1988 වසරේ සිට ලෝක ඒඩ්ස් මර්ධන දිනය සැමරීම සිදුකෙරෙන අතර මේ වනවිට මිලියන 37කට අධික ජනතාවක් ඒඩ්ස් ආසාදිතයන් ලෙස හඳුනාගෙන ඇතැයි ලෝක සෞඛ්‍ය සංවිධානය සඳහන් කරයි. පසුගිය වසරේ පමණක් ඒඩ්ස් රෝගීන් දාහත් ලක්ෂයක් ලොව පුරා රටවලින් වාර්තා වූ බව ලෝක සෞඛ්‍ය සංවිධානය පෙන්වා දෙයි. එසේම ලන වසර අවසන් වනවිට තවත් ලක්ෂ 5ක් පමණ ඒඩ්ස් ආසාදනයට ලක්වනු ඇතැයි ඔවුන් අනුමාන කරයි. 1987 වසරේ දී පළමු එච්.අයි.වී. ඒඩ්ස් ආසාදිත ශ්‍රී ලාංකිකයා සොයාගත් අතර මේ වනවිට 3500කට අධික පිරිසක් මෙරට ඒඩ්ස් ආසාදිතයින් ලෙස හඳුනාගෙන ඇත. ශරීරයේ ප්‍රතිශක්තිය හීනවීම හේතුවෙන් පහසුවෙන් බෝවන රෝගයන්ට ගොදුරුවීම ඒඩ්ස් ආසාදිතයින්ගේ බරපතල තත්වයයි. ලොව පුරා රටවල් ඒඩ්ස් රෝගය තුරන්කිරීමට විවිධ ක්‍රියාමාර්ග අනුගමනයකර තිබෙන අතර මේ වනවිට ශ්‍රී ලංකාවේ ගර්භනී මව්වරුන්ගෙන් දරුවන්ට ඒඩ්ස් ආසාදනයවීම සම්පූර්ණයෙන්ම නවතා තිබීම සතුටුදායක තත්වයකි.", "URL": "https://lankatruth.com/si/?p=86486", "Category": "පුවත්", "Parent URL": null}