{"Source": "Lankatruth", "Timestamp": "August 30, 2019", "Headline": "පාකිස්ථාන අග්‍රාමාත්‍ය කාර්යාලයේ විදුලිය විසන්ධි කරන බවට අනතුරු ඇඟවීමක්", "News Content": "පාකිස්ථාන අග්‍රාමාත්‍ය කාර්යාලයේ විදුලි බිල ගෙවා දැමීම තව දුරටත් පමා කරන්නේ නම් එහි විදුලිය විසන්ධි කිරීමට සිදුවන බව ඉස්ලාමාබාද් විදුලිය සැපයුම් සමාඟමක් අනතුරු අඟවා තිබේ. පාකිස්ථාන අග්‍රාමාත්‍ය කාර්යාලයේ විදුලි බිල මේ වනවිට රුපියල් ලක්ෂ 41ක් වන බවත් එය ගෙවා දැමීමට නිසි පරිදි කටයුතු කර නොමැති බවත් අදාල විදුලි සමාඟම විසින් පාකිස්ථාන අග්‍රාමාත්‍ය ඉම්රාන් ඛාන්ගේ ලේකම් වෙත දැනුම් දීමක් සිදුකර තිබේ. පාකිස්ථාන නීතියට අනුව අඛණ්ඩව මාස දෙකක් විදුලි බිල නොගෙවන්නේ නම් විදුලිය විසන්ධි කිරීමේ බලය විදුලි සමාඟමට පවතින බව විදෙස් මාධ්‍ය වාර්තා කරයි.", "URL": "https://lankatruth.com/si/?p=80111", "Category": "පුවත්", "Parent URL": null}