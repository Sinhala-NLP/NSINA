{"Source": "Lankatruth", "Timestamp": "April 23, 2022", "Headline": "මන්නාරමේ තවත් 11ක් ජීවත්වෙන්න විදිහක් නැතිව ඉන්දියාවට පනී", "News Content": "උතුරු මුහුදු සීමාව හරහා බෝට්ටුවලින් ඉන්දියාවට පලා යන පිරිස අත් අඩංගුවට ගැනීම සඳහා ආරක්ෂක අංශ විසින් විශේෂ වැඩ පිළිවෙලක් යොදා ඇතැයි කියන තත්වයක් තුළ පවා මන්නාරමේ වැසියන් 11 දෙනෙකු පසුගිය 21 වනදා ඉන්දියාවේ තමිල්නාඩුව වෙත ගොස් තිබේ. මන්නාරමේ සිට තමිල්නාඩුව වෙත බෝට්ටුවක ආධාරයෙන් ගිය පිරිස එම බෝට්ටුව තමිල්නාඩුවේ මුහුදු වෙරළක අතහැර දමා තිබියදී වෙරළාරක්ෂක නිලධාරීන්ට හමු වී ඇත. ධීවර බෝට්ටුවක ආධාරයෙන් පලාගිය පිරිස අතර පිරිමි 04 දෙනෙකු හා කාන්තාවන් 07 දෙනෙකු සිටි අතර ඔවුන්ව තමිල්නාඩු වෙරළාරක්ෂක නිලධාරීන් විසින් අත් අඩංගුවට ගෙන සරණාගත කඳවුරු බලධාරීන් වෙත බාර දී තිබේ. මේ වනවිට උතුරු පළාත අතහැර ඉන්දියාවේ සරණාගතභාවය ලබා ගැනීම සඳහා පුද්ගලයින් 69 දෙනෙකු බෝට්ටුවල ආධාරයෙන් ඉන්දියාව වෙත ගොස් ඇත.", "URL": "https://lankatruth.com/si/?p=132750", "Category": "පුවත්", "Parent URL": null}