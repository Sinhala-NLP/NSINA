{"Source": "Lankatruth", "Timestamp": "January 4, 2021", "Headline": "යුක්රේනුවන් ගෙනගිය ජීප්රථයකින් පොහොට්ටු මන්ත්‍රී 2000ක් ගහලා", "News Content": "මේ වන විට රට තුළ විශාල ආන්දෝලනයකට ලක්වී තිබෙන යුක්රේන ජාතික සංචාරකයන් යාල වනෝද්‍යානයට ප‍්‍රවාහනය කිරීමේදී එක් ජිප් රථයකින් රුපියල් 2000/-ක කොමිස් මුදලක් ආණ්ඩුවේ ප්‍රාදේශීය මන්ත්‍රීවරයෙකු විසින් ලබාගෙන ඇති බව හෙළිවේ. යාල වනෝද්‍යානයේ සංචාරය සඳහා යුක්රේන සංචාරකයන් 94 දෙනෙකු පැමිණ ඇති අතර ජිප් රථ රියදුරන් හා සංචාරකයින් සම්බන්ධ කර තිබෙන්නේ මෙම මන්ත්‍රීවරයා විසින් බව වාර්තා වේ. සංචාරකයින් ප්‍රවාහනය සඳහා ජිප් රථ 28 ක් සම්බන්ධ වීඇති අතර එක් ජිප්රථයක් සඳහා රුපියල් 7,000ක මුදලක් යුක්රේනුවන්ගෙන් අයකරගෙන තිබුණත් ඒ වෙනුවෙන් ජිප්රථ හිමියන්ට ගෙවා ඇත්තේ රුපියල් 5,000ක් බව පැවසේ. සංචාරය අවසානයේදීඑම මුදල ජිප්රථ රියදුරන් වෙත ලබා දීම සාමාන්‍ය ක්‍රමය වුවත් රියදුරන්ගේ නිවෙස් වෙත ගොස් මෙම මුදල් ලබා දී තිබෙන්නේ අදාළ ප්‍රදේශීය සභා මන්ත්‍රීවරයා විසින් බව හෙළිවේ. සංචාරකයින් ප‍්‍රවාහනය කළ ජීප්රථ හිමියන් සහ රියදුරන් මේ බව මාධ්‍යයට අනාවරණය කර ඇත. යුක්රේන සංචාරකයින් ප්‍රවාහනය කළ ජිප්රථ රියැදුරන් මේ වනවිට තිස්සවැව ඉස්මත්තේ පිහිටි තිස්ස ලේක් ඉන් හෝටලයේ නිරෝධායනය සඳහා යොමු කර තිබේ.", "URL": "https://lankatruth.com/si/?p=106497", "Category": "පුවත්", "Parent URL": null}