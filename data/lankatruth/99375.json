{"Source": "Lankatruth", "Timestamp": "November 4, 2020", "Headline": "ඔස්ට්‍රියාවේ වියානා නුවරට ත්‍රස්ථ ප්‍රහාරයක්", "News Content": "ඔස්ට්‍රියාවේ වියානා අගනුවර ස්ථාන හයකදී නාදුනන තුවක්කුකරුවන් විසින් වෙඩි ප්‍රහාර සිදුකර තිබේ. පසුගිය දා මෙම වෙඩි ප්‍රහාර මාලාව එල්ල වූ අතර ඔස්ට්‍රියාවේ චාන්සලර් සෙබස්තියන් කර්ස්, මෙම ප්‍රහාර ත්‍රස්ත ප්‍රහාරයක් බව ප්‍රකාශ කළේ ය. වෙඩි ප්‍රහාර හමුවේ සිවිල් වැසියෙකු සහ එක් තුවක්කුකරුවෙකු මියගිය අතර තවත් පුද්ගලයන් 15 දෙනෙකුට වැඩි පිරිසක් තුවාල ලැබීය. ඒ අතරින් 7 දෙනෙකුගේ තත්වය බරපතල බව විදෙස් මාධ්‍ය වාර්තා කර තිබේ. කොවිඩ් 19 වෛරස ව්‍යාප්තිය හමුවේ නව නීති රෙගුලාසි ක්‍රියාත්මක කිරීමට පැය කිහිපයකට පෙර මෙම ප්‍රහාර එල්ලවී ඇති අතර සීමා පැනවීමට පෙර සිය අවශ්‍යතා ඉටුකර ගැනීමට වීථිවලට පැමිණ සිටි ජනතාව මෙම ප්‍රහාරවල ඉලක්ක වී ඇතැයි එරට බලධාරීන් ප්‍රකාශ කර තිබේ.", "URL": "https://lankatruth.com/si/?p=99375", "Category": "විදෙස් පුවත්", "Parent URL": null}