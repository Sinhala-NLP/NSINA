{"Source": "Lankatruth", "Timestamp": "August 21, 2022", "Headline": "“පුටින්ගේ මොළයේ” දියණිය බෝම්බ ප්‍රහාරයකින් මියයයි", "News Content": "රුසියානු ජනාධිපති ව්ලැඩිමීර් පුටින්ගේ සමීපතම සගයකු සහ “පුටින්ගේ මොළය” යන අනුවර්ත නාමයෙන් හඳුන්වන Alexander Dugin (ඇලෙක්සැන්ඩර් ඩුගින්) ‌ගේ දියණිය මෝටර් රථයේ සවිකර තිබූ බෝම්බයක් පිපිරීමෙන් මියගොස් ඇති බව වාර්තා වේ. ඇලෙක්සැන්ඩර් ඩුගින් සහ ඔහුගේ දියණිය මොස්කව් නගරයෙන් පිටත රුසියානු කවියෙකු වූ ඇලෙක්සැන්ඩර් පුෂ්කින් වරක් නැවතී සිටි සකාරෝවෝ වතුයායේ සාම්ප්‍රධායික උත්සවයකට සහභාගී වී ඇති අතර එහිදී ඇලෙක්සැන්ඩර් ඩුගින් දේශනයක්ද පවත්වා තිබිණි. එම උත්සවය අවසානයේ දී මෙම දෙදෙනා එකම මෝටර් රථයකින් ආපසු යාමට නියමිතව තිබී ඇති නමුත් අවසන් මොහොතේ දියණිය පමණක් ආපසු මෝටර් රථයෙන් යාමට තීරණය කර ඇති බව වාර්ථා වේ. මේ අතර විදෙස් මාධ්‍ය වාර්තා කරන්නේ ඇගේ පියා වන ඇලෙක්සැන්ඩර් ඩුගින් ඉලක් කරගෙන මෙම ප්‍රහාරය එල්ල කරන්නට ඇති බවය.", "URL": "https://lankatruth.com/si/?p=138353", "Category": "පුවත්", "Parent URL": null}