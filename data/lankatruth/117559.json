{"Source": "Lankatruth", "Timestamp": "June 3, 2021", "Headline": "තවත් ආසාදිත මරණ 39ක් වාර්තා කරයි…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (02) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 43ක් සිදුව තිබේ. එම මරණ 43න් එක් අයෙකු නිවසේදී මරණයට පත්ව ඇති අතර තවත් සිව් දෙනෙකු මරණයට පත්ව ඇත්තේ රෝහලක් කාරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ මොරටුව, මුවන්දෙණිය, මාතලේ, බොරැල්ල, බදුල්ල, යාපනය, වහමල්ගොල්ලෑව, ත්‍රීකුණාමලය, ගම්පොල, කොත්මලේ, වවුනියාව, කැළණිය, වත්තේගම, බඩල්කුඹුර, ඇල්පිටිය, දොම්පෙ, කාත්තන්කුඩි 02, වැල්ලම්පිටිය, වත්තල, හොරණ, බණ්ඩාරගම, මස්කෙළිය, හැටන්, වටවල, නාවලපිටිය, කුරුණෑගල, කාත්තන්කුඩි, ගෙලිඔය සහ බොගවන්තලාව යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,566 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 32වන ස්ථානයේය.", "URL": "https://lankatruth.com/si/?p=117559", "Category": "කොවිඩ් -19 (කොරෝනා ) පුවත්", "Parent URL": null}