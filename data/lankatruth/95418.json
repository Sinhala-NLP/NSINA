{"Source": "Lankatruth", "Timestamp": "August 2, 2020", "Headline": "එදා තුන්වේලටම වට්ටක්කා කාපු රාජපක්ෂලා අද වට්ටක්කා ගොවියා හාස්‍යයට ලක්කරනවා…", "News Content": "එදා තුන්වේලටම වට්ටක්කා කාපු රාජපක්ෂලා අද වට්ටක්කා ගොවියා හාස්‍යයට ලක්කමින් සිටින බව ජාතික ජන බලවේගයේ හම්බන්තොට දිස්ත්‍රික් කණ්ඩායම් නායක නිහාල් ගලප්පත්ති මහතා සඳහන් කරයි. ඒ මහතා මේ බව පවසන්නේ පසුගියදා බැසිල් රාජපක්ෂ මහතා විසින් වට්ටක්කා ගොවියන් හාස්‍යයට ලක් කරමින් සිදු කළ ප්‍රකාශය සම්බන්ධයෙන් ප්‍රතිචාර දක්වමිණි. වට්ටක්කා ගොවියෝ කම්මැලිකමට කුඹුරට වට්ටක්කා ඇට දෙකක් විසිකරලා මාස තුනකට පසු ගොස් ගෙඩි කඩාගෙන විකුණගන්න බැහැ කියමින් කෑකෝ ගසන බවත් ඒ සඳහා මැදිහත්වන ලෙස ජනාධිපතිවරයාට බලකරන බවත් බැසිල් රාජපක්ෂ මහතා විසින් පසුගියදා ප්‍රකාශ කර තිබිණි. එදා රාජපක්ෂලා මැදමූකලානේ හේන් ගොවිතැන් කළ බවත් ඔවුන් වට්ටක්කා වගාවද සිදු කළ බවත් එකළ තුන්වේලටම වට්ටක්කා කාපු රාජපක්ෂලා අද මෙලස ගොවියා හාස්‍යයට ලක් කිරීම කණගාටුවට කරුණක් බවත් මේ සම්බන්ධයෙන් අදහස් දක්වන නිහාල් ගලප්පත්ති මහතා වැඩිදුරටත් පවසයි.", "URL": "https://lankatruth.com/si/?p=95418", "Category": "පුවත්", "Parent URL": null}