{"Source": "Lankatruth", "Timestamp": "March 5, 2020", "Headline": "කොරෝනා සැක මාස 7ක ළදරුවෙක් බදුල්ල රෝහලට", "News Content": "කොරෝනා වයිරසය ආසාදනය වූ බවට සැකකෙරෙන මාස 07ක ළදරුවෙකු පසුගිය 03වනදා රාත්‍රියේ බදුල්ල මහ රෝහලට ඇතුළත් කර ඇතැයි වාර්තා වේ. බණ්ඩාරවෙල හීල්ඔය ප්‍රදේශයේ පදිංචි මෙම දරුවා සිය මව සහ පියා සමග මීට දින කිපයකට ඉහතදී දකුණු කොරියාවේ සිට මෙරටට පැමිණ ඇත. දරුවා සමග ඔහුගේ මව සහ පියාද නිරෝධායනය සඳහා රෝහලේ විශේෂ වාට්ටුවකට ඇතුළත් කර සිටින බවද වාර්තා වේ. නිරෝධානය කටයුතු ඉතාම සුරක්ෂිත අයුරින් සිදුවන බවත් දරුවාගේ මව්පියන්ට යම් හෙයකින් මේ රෝගය වැළඳී තිබුණොත් එය පැතිරී යාමේ ඉඩකඩක් කිසිසේත් නොමැති බවත් රෝහල් බලධාරීහු පවසති.", "URL": "https://lankatruth.com/si/?p=90566", "Category": "පුවත්", "Parent URL": null}