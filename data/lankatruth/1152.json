{"Source": "Lankatruth", "Timestamp": "January 30, 2012", "Headline": "උදරාබාධයකට රෝහල්ගත කළ දැරිය මියයයි", "News Content": "උදරාබාධයක් හේතුවෙන් රෝහලට ඇතුළත් කෙරුණු වයස අවුරුදු 08 ක ගැහැණු දරුවෙකු මියයාමේ සිද්ධියක් මස්කෙලිය රෝහලෙන් වාර්තාවෙයි. මියගිය දැරියගේ දෙමාපියන් දැරිය මියයාම සම්බන්ධයෙන්රෝහල් කාර්ය මණ්ඩලයට චෝදනා කරයි. ඔවුන්ගේ චෝදනාව වන්නේ රෝහල් කාර්ය මණ්ඩලයේ නොසැලිකිලිමත් භාවය හේතුවෙන් තම දියණිය ජීවිතක්ෂයට පත්වූ බවයි. කෙසේ වුවත් එම චෝදනාව සම්බන්ධයෙන් මස්කෙළිය රෝහලේ ප‍්‍රධාන වෛද්‍ය නිලධාරී ඒ.එස්. වෙත්තසිංහ මහත්මියගෙන් කල විමසීමකදී ඇය කියා සිටියේ, අදාළ දැරිය දින කිහිපයක් වතු රෝහලේ ප‍්‍රතිකාර ලබමින් සිට තම රෝහල වෙත රැගෙන ආ බවයි. එම දැරියට අවශ්‍ය ප‍්‍රතිකාර රෝහල් කාර්ය මණ්ඩලය විසින් ලබාදුන් බව ඇය සඳහන් කළාය. මෙසෙල මියගොස් ඇත්තේ බලදල වතු යායේ ජීවත්වූ දැරියකි.", "URL": "https://lankatruth.com/si/?p=1152", "Category": "පුවත්", "Parent URL": null}