{"Source": "Lankatruth", "Timestamp": "May 4, 2021", "Headline": "ප්‍රබල ඉල්ලීමට පිළියන්දල ඇරියාට සෞඛ්‍ය අංශ විරෝධය – ප්‍රතිඵලය දේශපාලඥයි බාර ගත යුතුයි", "News Content": "කොවිඩ් වෛරසය පැතිරීම හේතුවෙන් පසුගිය මැයි 2 වන දා උදෑසන 7.00 සිට පිළියන්දල පොලිස් බල ප්‍රදේශය හුදෙකලා කළ ද පැය 24ක් ගතවීමටත් පෙර එම පොලිස් බල ප්‍රදේශය මැයි 3 උදෑසන 5.00 සිට හුදෙකලා බවින් ඉවත් කිරීමත් සමඟ එම තීන්දුව සම්බන්ධයෙන් මේ වනවිට සෞඛ්‍ය ක්ෂේත්‍රයේ විවිධ අංශයන්ගෙන් ආණ්ඩුවට විරෝධය එල්ල වෙමින් පවතින බව වාර්තා වේ. මේ පිළිබඳව අදහස් දක්වමින් රජයේ වෛද්‍ය නිලධාරීන්ගේ සංගමයේ ලේකම් වෛද්‍ය සෙනාල් ප්‍රනාන්දු මහතා පවසා ඇත්තේ සෞඛ්‍ය අංශ ගත යුතු තීරණ දේශපාලන බලාධිකාරිය නොගත යුතු බවයි. එසේම පවතින තත්ත්වය පිළිබඳ තීරණ ගැනීමේදී ඉහළින් ම සිටින බලධාරියා වන්නේ සෞඛ්‍ය අධ්‍යක්ෂ ජනරාල්වරයා බවත් ඔහුගේ නිර්දේශ දේශපාලඥයන්ගේ මැදිහත්වීම් හරහා ඉවත් කළ නොහැකි බවයි. යම් හෙයකින් මෙවන් මැදිහත්වීම් හරහා තත්ත්වය බරපතළ වුවහොත් එයින් ලැබෙන ප්‍රතිඵලයන්හි වගකීම දේශපාලඥයන් භාර ගත යුතු බවයි.", "URL": "https://lankatruth.com/si/?p=115981", "Category": "කොවිඩ් -19 (කොරෝනා ) පුවත්", "Parent URL": null}