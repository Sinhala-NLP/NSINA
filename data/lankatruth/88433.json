{"Source": "Lankatruth", "Timestamp": "January 7, 2020", "Headline": "පොහොර හිඟය ගැන සොයා බලන්න ගොවි නායක නාමල් පොහොර ගබඩා පරීක්ෂා කරයි", "News Content": "වෙළඳපොළ තුල ඇතිවී තිබෙන පොෆොර හිඟය පිලිබදව සොයා බැලීමට සමස්ත ලංක ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු කණඩායමක අද (07) දින පෙරවරුවේ රජයේ පොහොර ගබඩා පරීක්ෂා කිරීමට ගොවි ජනතාව සමග එක්විය. ඒ අනුව දඹුල්ල ප්‍රදේශිය රජයේ පොහොර ගබඩාවේ හා දඹුල්ල නගරයේ පොහොර අලෙවිසල් නිරීක්ෂණ චාරිකාවකට එක්ව ගොවින් හා ව්‍යපරිකයින් සමග පවතින ගැටළු සොයා බැලුහ. දඹුල්ල පොහොර ගබඩාවට පැමිණ සිටි ගොවින් කියා සිටියේ වෙළඳපොලේ යුරියා පොහොර හිඟයක් මාස තුනක පමණ කාලයක් සිට පවතින බවය. අද දිනයේ මෙම පොහොර ගබඩාවෙන් එක් අයෙකුට තම ජාතික හැඳුනුම්පත ඉදිරිපත් කිරීමෙන් පසු රුපියල් 1000ක් බැගින් ගෙවා පොහොර මිටි දෙකක් පමණක් නිකුත් කරන බවය. මෙම පොහොර ගබඩාවේ නිලධාරියෙකු කියා සිටියේ පසුගිය සති අන්තයේ තම ගබඩාවට යුරියා පොහොර් මිටි 200ක් ලැබුණු බවත් ඊයේ (06) දිනයේ හා අද (07) පෙරවරුව වනවිට එම පොහොර තොගය ගොවීන්ට අලෙවිකර අවසන් බවය. තම ගබඩාව අවට මාතලේ, අනුරාධපුරය, පොලොන්නරුව ආදී දිස්ත්‍රික්කයන්හි ගොවි කලාප ගණනාවක ගොවිජනතාව පොහොර මිලදී ගැනීමට පොහොර සොයා පැමිණෙන බවත් සතියකට පොහොර මිටි 10,000ක පමණ අවශ්‍යතාවය තිබෙන නමුත් වරින්වර ලැබෙනුයේ සීමාසහිත ප්‍රමාණයක් බැවින් එක් හැදුනුම්පතකට පොහොර මිටි දෙකක් පමණක් ලබාදෙන බවත් පැවසිය. ගොවින් කියා සිටියේ තමන් වගා කළ එලවලු වගාවන් සදහා පොහොර නොමැති කමෙන් බරපතල ගැටලුවකට මුහුණපා තිබෙන බවත් දෙමුහුන් එළවලු බිජ වර්ග වගා කර ඇති තමන්ට රසායනික පොහොර නොදැමීමෙන් අපේක්ෂිත අස්වන්න අපේක්ෂා කළ නොහ්කි වී ඇති බවත් ය. මාතලේ, පොලොන්නරුව හා ආනුරධපුර දිස්ත්‍රික්කයන්හි වී වගාව මෙන්ම එලවලු, බඩඉරිඟු ඇතුළු බෝග වගාකළ ගොවින් පොහොර ඇතැයි ලැබෙන ආරංචි අනුව සෑම වෙළඳපොළකම පොහොර සොයා ඇවිදීමට සිදුව ඇතැයිද ගොවීහු කිපදෙනේකුම පැවසුහ. කණ්ඩලම ව්‍යාපාරය, දේවහුව ව්‍යාපාරය, කලාවැව ව්‍යාපාරය, හුරුළු පෝෂිත ව්‍යාපාරය ඇතුළු ගොවි ව්‍යාපාර ගණනාවක වී ගොවිජනතාව පවසන්නේ තමන් තවාන් හා බිම් සකස් කරගෙන සිටින නමුත් නොමිලයේ පොහොර කෙසේ වෙතත් වෙළඳ පොළෙන් මුදලට හෝ පොහොර මිලදී ගැනීමට නැති බවයි. ඉකුත් නොවැම්බර මාසයේ ඇදහැළුණු වර්ෂාවත් සමග වී හා එලවලු වගාකළ බිම් සියල්ල ජල ගැලීම් නිසා විනාශ වී ගිය බව පවසන ගොවිජනතාව දෙවන වර වී හා එළවලු වගාව සදහා අවශ්‍ය මුලික පොහොර නොමැතිව අසරණවී සිටින බවත් පොහොර මිටිය රුපියල 1000කට හෝ වෙළඳපොලෙන් මිලදී ගැනීමට වැඩ පිළිවෙලක සකස් කර දෙන රජයෙන් ඉල්ලා සිටිති. සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා කියා සිටියේ මෙම ආණ්ඩුව බලයට පත් වූයේ ගොවීන්ට නොමිලයේ පොහොර ලබා දෙන බව පවසා බවත් මේ වනවිට පොහොර මිලදී ගන්නට වත් නොමැති තත්ත්වයට පත්වී තිබෙන බවත් ය. නොමිලේ දෙන කතාව නිසා බොහෝ පොහොර ගෙන්වන ව්‍යාපාරිකයින් පොහොර ගැනීම ප්‍රමාද කළ බවත් ඇතැම් ගොවීන් වගාවෙන් ඉවත්ව නොමිලේ පොහොර ලබාගෙන වගා කිරීමට බලාපොරොත්තුවෙන් සිටි බවත් නාමල් කරුණාරත්න මහතා සඳහන් කළේ ය. අවසානයේ දී හිඟය බරපතල ලෙස රටට දැනෙමින් පවතින නිසා රජය කඩිනමින් මේ පිළිබඳව අවධානය යොමුකර ගොවීන්ට පොහොර ටික ලබාදිය යුතු යැයිද ඒ මහතා පෙන්වා දුන්නේ ය. මෙම අවස්ථාවට එක් වූ ගොවීන් කියා සිටියේ තමන් අවස්ථා ගණනාවක් මාසයක පමණ වැඩි කාලයක සිට වෙළඳසැල්වලටත් පොහොර පවතින යැයි කියන ස්ථානවලට ඇවිදිමින් විශාල මුදලක් වියදම් කරගෙන තිබෙන බවයි. පොහොර නොමැතිව වහ බොන තරමටම ගොවීන් පත්ව ඇති බවද දැඩි කණස්සල්ලෙන් යුතුව ඇතැම් ගොවීන් මේ දී ප්‍රකාශ කරන්නට වූහ.", "URL": "https://lankatruth.com/si/?p=88433", "Category": "පුවත්", "Parent URL": null}