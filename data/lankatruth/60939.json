{"Source": "Lankatruth", "Timestamp": "October 12, 2018", "Headline": "ඛනිජ තෙල් සංස්ථාවේ තවත් මුදල් නාස්තියක් ගැන හෙළිවෙයි", "News Content": "ලංකා ඛනිජ තෙල් සංස්ථාවේ තෙල් ටැංකිවල අඩියට එකතුවන මන්ඩි සහිත තෙල් (sludge) ඉවත් කර ටැංකි සුද්ධ පවිත්‍ර කිරිමේ ක්‍රියාවලිය සඳහා සංස්ථාව සතු මුදල් නාස්ති කිරීමේ ක්‍රියාවලියක් විෂයභාර අමාත්‍යවරයාගේ ඥාති පුණුබුරෙකුගේ මැදිහත්වීමෙන් සිදුවෙමින් පවතින බවට කරුණු අනාවරණය වේ. මීට පෙර මෙම මණ්ඩි සහිත තෙල් නීත්‍යානුකූල ක්‍රමයකට බැහැර කර ඇති අතර ඒ සඳහා ටෙන්ඩර් මගින් තොරාගත් සමාගමක් එම ටැංකි සුද්ධ පවිත්‍ර කර අදාළ තෙල් (sludge) තොගය රැගෙන යාම සිදු කර ඇත. එම ක්‍රමය මගින් අදාළ තෙල් මන්ඩි සඳහා සංස්ථාවට මුදලක් ලැබෙන අතර තෙල් ටැංකිද නොමිලයේම සුද්ධ පවිත්‍ර වේ. කෙසේ නමුත් එම ක්‍රමය වෙනස් කර මේ වනවිට එම තෙල් ටැංකි මුදල් ගෙවා සුද්ධ පවිත්‍ර කිරීම සඳහා ක්‍රමයක් සම්පාදනය කර ඇත. ඒ සඳහා මැදිහත්ව ඇත්තේ වත්මන් ඛනිජ තෙල් සම්පත් සංවර්ධන අමාත්‍යවරයාගේ ඥාති පුත්‍රයෙකු බව පැවසේ. එම ක්‍රමය අනුව අදාළ මන්ඩි සහිත තෙල් (sludge) ඉවත් කර ටැංකි සුද්ධ පවිත්‍ර කිරීම සඳහා එක් ටැංකියකට ලක්ෂ 15ක පමණ මුදලක් ගෙවීමට සිදුවන බවත් එම ඉවත් කරන මන්ඩි සහිත තෙල් තොගය විශාල පරිසර හානියක්ද සිදු කරමින් සංස්ථා භූමියේ ඇති වළකට බැහැර කිරිමට තීරණය කර තිබේ. එසේ බැරකරනු ලබන තෙල් ලීටරයක් ශත 50කටත් අඩු මුදලකට වෙතන් කණ්ඩායමක් වෙත අලෙවි කිරීමටත් මේ වනවිට සැලසුම් කර ඇත. පැවති පැරණි ක්‍රමය මගින් එම තෙල් ටැංකි නොමිලයේම සුද්ධ වී අදාළ තෙල් තොගය සඳහා සංස්ථාවට මුදලක්ද ලැබෙන අතර පරිසර හානියක්ද සිදු නොවේ. එහෙත් නව ක්‍රමය මගින් ටැංකි සුද්ධ කිරීම සඳහා සංස්ථාවට මුදලක් වැය කිරීමට සිදුවන අතර පරිසර හානියක්ද සිදුවේ. ඇමති ඥාති පුණුබුරා මෙම නව ක්‍රම සකස් කර ගත්තේ තමන්ට ඉන් යම් අතයට මුදලක් ලැබෙන නිසාදැයි සේවකයන් අතර සැකයක් මතුව ඇති අතර එම ක්‍රමයට සේවක විරෝධයක්ද එල්ල වී තිබේ.", "URL": "https://lankatruth.com/si/?p=60939", "Category": "පුවත්", "Parent URL": null}