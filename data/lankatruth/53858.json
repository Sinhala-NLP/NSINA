{"Source": "Lankatruth", "Timestamp": "June 8, 2018", "Headline": "ජවිපෙ 20 අධ්‍යනයට ශ්‍රීලනිපයෙන් කමිටුවක්", "News Content": "ඊයේ (7) රාත්‍රියේ රැස්වූ ශ්‍රී ලංකා නිදහස් පක්ෂ මධ්‍යම කාරක සභාවේදී ජවිපෙ විසින් ඉදිරිපත් කර ඇති 20 වැනි සංශෝධනය පිළිබඳව අධ්‍යනය කරීම සඳහා කොමිටුවක් පත් කිරීමට තීරණය වී ඇති බව වාර්තා වේ. ඊයේ රාත්‍රීයේ ජනාධිපති නිල නිවසේ ශ්‍රිලනිප මධ්‍යම කාරක සභාව රැස්ව ඇති අතර එහිදී විධායක ජනාධිපති ධූරය අහෝසිකිරීම පිළිබඳ ජවිපෙ ව්‍යවස්ථා සංශෝධනය සම්බන්ධයෙන් දීර්ඝ වශයෙන් සාකච්ඡා කර ඇත. තවදුරටත් ව්‍යවස්ථාව අධ්‍යනය කර ව්‍යවස්ථාවට පක්ෂවීම හෝ විපක්ෂවීම සම්බන්ධව තීරණයක් ගත යුතු බවට එහිදී යෝජනා වී ඇති අතර එම අධ්‍යන කටයුතු සඳහා කොමිටුවක් පත් කිරීමට ජනාධිපති මෛත්‍රිපාල සිරිසේන මහතා තීරණය කළ බවට තොරතුරු වාර්තා වේ. එසේම එම පක්ෂයේ ප්‍රතිසංවිධාන කටයුතු මෙම සතිය තුළ ආරම්භ කිරීමට ද තීරණය වී තිබේ.", "URL": "https://lankatruth.com/si/?p=53858", "Category": "පුවත්", "Parent URL": null}