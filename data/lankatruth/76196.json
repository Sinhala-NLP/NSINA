{"Source": "Lankatruth", "Timestamp": "June 21, 2019", "Headline": "වෛද්‍ය ෂාෆිගේ සිද්ධිය ගැන කුරුණෑගල නියෝජ්‍ය පොලිස්පතිගෙන් පැය 08ක ප්‍රකාශයක්", "News Content": "කුරුණෑගල ශික්ෂණ රෝහලේ වෛද්‍ය ෂෙයිගු ෂියාබ්දීන් මොහොමඩ් ෂාෆි මහතාගේ සිද්ධියට අදාළව කුරුණෑගල දිසාව බාර නියෝජ්‍ය පොලිස්පති වසන්ත කිත්සිරි ජයලත් මහතාගෙන් අපරාධ පරීක්ෂණ දෙපාර්තමේන්තුවේ මංකොල්ලකෑම් විමර්ශන අංශය අද (21) පැය 08ක පමණ කාලයක් ප‍්‍රකාශ සටහන් කරගෙන ඇතැයි වාර්තා වේ. වෛද්‍ය මොහොමඩ් ෂාෆි මහතා සම්බන්ධයෙන් පළවූ මාධ්‍ය වාර්තාවකට අදාළව මෙන්ම, එම වෛද්‍යවරයාගේ වත්කම් පිළිබද නියෝජ්‍ය පොලිස්පතිවරයා සිදුකළ පරික්ෂණ සම්බන්ධයෙන් මෙම ප‍්‍රකාශ සටහන් කර ගැනීම සිදුකර ඇතැයිද වැඩිදුරටත් වාර්තා වේ. තවදුරටත් ප‍්‍රකාශ සටහන් කර ගත යුතු වුවහොත් නැවත කැදවනු ලබන බවද අපරාධ පරීක්ෂණ දෙපාර්තමේන්තුව ඔහු වෙත දැනුම් දී ඇතැයිද වාර්තා වේ. මූලාශ්‍ර ලංකාදීප", "URL": "https://lankatruth.com/si/?p=76196", "Category": "පුවත්", "Parent URL": null}