{"Source": "Lankatruth", "Timestamp": "August 21, 2017", "Headline": "උදයංගගේ ඉල්ලීම අධිකරණය ප්‍රතික්ෂේප කරයි", "News Content": "විශ්‍රාමික ජනාධිපති මහින්ද රාජපක්ෂ පාලන සමයේ රුසියාවේ ශ්‍රී ලංකා තානාපතිව සිටි උදයංග වීරතුංගග මහතාට එරෙහිව අධිකරණ මගින් පනවා ඇති අන්තර්ජාතික වරෙන්තුව ආපසු කැඳවන ලෙස හා ඔහුට පනවා ඇති විදෙස් ගමන් තහනම ආපසු කැඳවන ලෙස ඔහුගේ නීතිඥයන් කර තිබූ ඉල්ලීම අධිකරණය විසින් අද (21) ප්‍රතික්ෂේප කර ඇත. එම ඉල්ලීම් ප්‍රතික්ෂේප කරමින් කොටුව මහේස්ත්‍රාත් ලංකා ජයරත්න මෙනවිය ප්‍රකාෂ කර ඇත්තේ උදයංග වීරතුංග පොලිසියට හෝ අධිකරණයට භාර විය යුතු බවයි. වංචාසහගත මිග් යානා ගනුදෙනුවක් සම්බන්ධයෙන් උදයංග වීරතුංගට චෝදනා එල්ල වී තිබෙන අතර ඒ සම්බන්ධයෙන් ඔහුට වරෙන්තු නිකුත් කරනු ලැබූවේ 2016 වසරේ ඔක්තොම්බර් 20වැනිදාය. මේ වනවිට එම වරෙන්තුව වසරකට ආසන්නවෙමින් ඇතත් ඔහු මෙතෙක් අත්අඩංගුවට ගෙන නැත. විශ්‍රාමික ජනාධිපතිවරයා සහ වත්මන් ආණ්ඩුවේ ඇමතිවරු නියෝජ්‍ය ඇමතිවරුද උදයංග වීරතුංග මහතාව විදේශ සංචාරවලදී මුණගැසී තිබූ ආකාරයද පසුගියදා ඡායාරූපද සමග හෙළිදරව් විය.", "URL": "https://lankatruth.com/si/?p=39647", "Category": "පුවත්", "Parent URL": null}