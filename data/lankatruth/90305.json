{"Source": "Lankatruth", "Timestamp": "February 28, 2020", "Headline": "ලංකා බැංකුවේ සහ මහජන බැංකුවේ සමාන්‍යාධිකාරීවරු නීතිවිරෝධීව ඉවත් කරයි… සේවකයෝ විරෝධතාවයේ…", "News Content": "මෙරට ප්‍රධානම රාජ්‍ය බැංකු දෙකක් වන ලංකා බැංකුවේ සහ මහජන බැංකුවේ සමාන්‍යාධිකාරීවරු අග්‍රාමාත්‍ය මහින්ද රාජපක්ෂ මහතාගේ සෘජු නියෝගය පරිදි නීතිවිරෝධීව ඉවත් කර ඇතැයි වාර්තා වේ. එම තනතුර සඳහා පත්වන නිලධාරීවරයාගේ කාලය අවසන් වන තුරු හෝ ඔහු ඉල්ලා අස්වනතුරු හැර ඔහුව එම තනතුරෙන් ඉවත්කිරීමේ නීති ප්‍රතිපාදනයක් හෝ සම්ප්‍රදායක් නොමැති අතර මෙලෙස ඔවුන් එම ධුරයන්ගෙන් ඉවත්කිරිම නීතිවිරෝධීව සිදු කර ඇත. එසේ ඔවුන් නීතිවිරෝධී ලෙස එම තනතුරෙන් ඉවත් කිරීමට එරෙහිව මේ වනවිට එම බැංකුවල සේවකයෝ විරෝධතාවයක්ද ආරම්භ කර සිටිති. ප්‍රජාතන්ත්‍රවාදී ක්‍රමවේද අනුගමණය නොකර මුලුමණින්ම තම අනසකට ලංකා බැංකුව සහ මහජන බැංකුව යටත් කර ගැනීමේ වුවමනාවෙන් මෙලෙස වත්මන ආග්‍රාමාත්‍ය මහින්ද රාජපක්ෂ මහතා විසින් තම හිතවාදීන් මෙහි සාමාන්‍යාධිකාරීවරුන් ලෙස පත් කිරීම සඳහා කටයුතු කරමින් සිටින බව දේශපාලන විචාරකයෝ පෙන්වා දෙති. මීට පෙර පැවති රාජපක්ෂ යුගයේද පාලකයන් කටයුතු කරනු ලැබුබේ මේ ආකාරයට බවත් යළිත් එම තත්වය පිළිබිඹු කරමින් සිටින බවත් ඔවූහු වැඩිදුරටත් පවසති.", "URL": "https://lankatruth.com/si/?p=90305", "Category": "පුවත්", "Parent URL": null}