{"Source": "Lankatruth", "Timestamp": "June 25, 2019", "Headline": "යුද හමුදාපති සහ හිටපු ඇමති රිශ්‍රාඩ් බදියුදීන් හෙට පාර්ලිමේන්තු විශේෂ කාරක සභාව හමුවට", "News Content": "පාස්කු ඉරිදා ප‍්‍රහාරය සම්බන්ධයෙන් කරුණු සොයා බැලීම සඳහා පත්කර ඇති පාර්ලිමේන්තු විශේෂ කාරක සභාවට හෙට (26) දින 06වන දිනටත් රැස්වෙන අතර හෙට දිනයේ යුද හමුදාපති ලුතිනන් ජනරාල් මහේෂ් සේනානායක මහතා සහ හිටපු අමාත්‍ය රිෂාඩ් බදියුදීන් මහතා කැඳවා ඇති බව වාර්තාවේ. මීට අමතතරව වෙළෙඳ හා වාණිජ කටයුතු අමාත්‍යංශයේ ලේකම්වරයාද එදිනට කැඳවීමට කාරක සභාවේ අවධානය යොමුවී ඇති බව වාර්තා වේ. පාස්කු ඉරුදින ප්‍රහාර ගැන කරුණු සොයා බලන පාර්ලිමේන්තු විශේෂ කාරක සභාව එහි සභාපති නියෝජ්‍ය කතානායක ආනන්ද කුමාරසිරි මහතාගේ ප්‍රධානත්වයෙන් පාර්ලිමේන්තු සංකීර්ණයේදී හෙට (26) පස්වරු 2.00ට රැස්වීමට නියමිත අතර එම රැස්වීම රාත්‍රී 7.00 දක්වා පැවැත්වීමට නියමිතය. ජනාධිපති, අගමැති, ආරක්‍ෂක රාජ්‍ය ඇමැති ඇතුළු බලධාරීන් කිහිප දෙනකුම පාර්ලිමේන්තු විශේෂ කාරක සභාව හමුවට කැඳවීමට එම කමිටුව දැනටමත් තීරණය කර ඇති අතර එම කැඳවීම් ඉදිරි සතිවලදී සිදු කිරීමට බලාපොරොත්තු වන බවද කමිටු ආරංචි මාර්ගවලින් පැවසේ.", "URL": "https://lankatruth.com/si/?p=76351", "Category": "පුවත්", "Parent URL": null}