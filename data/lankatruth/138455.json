{"Source": "Lankatruth", "Timestamp": "August 24, 2022", "Headline": "NDTV හි වැඩිම කොටස් ප්‍රමාණය අදානි මිලදී ගනී", "News Content": "ඉන්දියාවේ ප්‍රධාන රූපවාහිනී ආයතනයක් වන NDTV ආයතනයේ බහුතර කොටස් ප්‍රමාණයක් මිලදීගැනීමට එරට ප්‍රමුඛ පෙළේ ව්‍යාපාරිකයෙකු වන ගෞතම් අදානී සමත්ව ඇති බව එරට මාධ්‍ය වාර්තා කරයි. එම රූපවාහිනි ආයතනයේ මුල් හිමිකරුවන් සඳහන් කරන්නේ අදානි සමාගම එම කොටස් මිලදී ගෙන ඇත්තේ තම එකඟතාවයකින් තොරව බවය. ඊට ප්‍රතිචාර දක්වමින් අදානී සමාගම සඳහන් කරන්නේ, තමන් සතු මූල්‍යමය හිමිකම අනුව NDTV සමාගමේ 29.18%ක කොටස් ප්‍රමාණයක් මිලදී ගත් බවත් එම කොටස්වලට අමතරව ඉදිරියේදී තවත් 26%ක කොටස් මිලදී ගැනීමට අපේක්ෂා කරන බවත්ය.", "URL": "https://lankatruth.com/si/?p=138455", "Category": "පුවත්", "Parent URL": null}