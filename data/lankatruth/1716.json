{"Source": "Lankatruth", "Timestamp": "March 11, 2012", "Headline": "ඇමරිකාව හා LTTE මතින් රාජාභිෂේකයට", "News Content": "ජිනීවා මානව හිමිකම් කොමිසම හමුවට ඉදිරිපත් කරීමට නියමිත ශ්‍රී ලංකාවේ මානව හිමිකම් යොජනාවට එරෙහිව ශ්‍රී ලංකා ආණ්ඩුව විසින් විවිධ ක්‍රීයාමාර්ග සංවිධානය කර තිබූ අතර එයට විශාල ප්‍රචාරයක්ද ලබා දෙන ලදී. මෙයට අදාල එක් අංගයක් වූ බෝධි පූජා මය වැඩසටහන් ක්‍රීයාත්මක කළ අතර එයට අදාලව මහනුවර දිස්ත්‍රික්කයේ පන්සල් කිහිපයදක මෙවැනි බෝධිපූජා සංවිධානයකර තිබී ඇත. එයට තේමාව වී ඇත්තේ “කොටි හඩ පරදා මවු බිමට සෙත් පැතීමේ මහා බෝධි පූජා මාලාව” යනුවෙනුයි. මෙහි විශේෂත්වය වන්නේ ඇමරිකා එක්සත් ජනපද කොඩිය සහ LTTE ලාංචනයද මේහි යොදාගෙන තිබීමයි. මෙම ප්‍රචාරක බැනර් ප්‍රදර්ශනයකර තිබුනේ නුවර දිස්ත්‍රික් එක්තසත් ජනතා නිදහස් සන්ධාන මන්ත්‍රී දිලුම් අමුණුගම මහතා විසිනි. ඔහු නිල්බලාකායේ මහනුවර දිස්ත්‍රික් සම්බන්ධීකාරකවරයාවේ. LTTE ය පරාජය කර වසර 3කට වැඩි කාලයක් ගතවී ඇති මොහොතකත් මේ ආකාරයට LTTE ලාංචනය යොදාගනිමින් සිදුකරන්නේ LTTE හිතවාදීන් සතුටු කිරීමද? එසේත් නැතිනම් LTTE භීතිය රට තුල තවදුරටත් පවත්වාගෙන යාමද? මේ සම්බන්ධයෙන් අප කළ විමසීමකදී දේශපාලන විචාරකයන් පවසා සිටියේ රට තුල LTTE භීතිය වර්ධනය කරමින් ඇමරිකා එක්සත් ජනපද භීතියක්ද රට තුල වර්ධනය කරමින් පාලකයන්ට තවදුරටත් බලයේ රැදීමට අවශ්‍ය පසුබිම සකසා ගැනීමක් ලෙසයි. එමෙන්ම LTTE හිතවාදීන් සතුටුකරවීමක් ද මේ හරහා සිදුවෙමින් පවතින අතර කේ.පී, පිලලෙයාන්, කරුණා අම්මාන් වැනි අය වත්මන් ආණ්ඩුවේ ප්‍රබලයන් ලෙස සිටින බව අමතක නොකළයුතු බවද ඔවුහු වැඩිදුරටත් පැවසූහ. ජායාරූපවලින් දැක්වෙන මෙම ප්‍රචාරක බැනරය මහනුවර, පෙරාදෙනිය, ගැටඹේ මංසන්දියේ මේවනවිටත් ප්‍රදර්ශණය වෙමින් පවතී.", "URL": "https://lankatruth.com/si/?p=1716", "Category": "පුවත්", "Parent URL": null}