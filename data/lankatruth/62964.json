{"Source": "Lankatruth", "Timestamp": "November 10, 2018", "Headline": "දුම්රිය රියදුරෝ වැඩ වර්ජනයකට සැරසෙති", "News Content": "පසුගියදා සමාජ ජාල මාධ්‍ය තුළ ප්‍රචාරය වූ, දුම්රිය රියදුරෙකු දුම්රිය එන්ජින් මැදිරියක් තුළට කාන්තාවන් පිරිසක් ඇතුළු කරගෙන සිටියදි තවත් පිරිසක්ද ඒ තුළට යාමට සූදානම් වූ අවස්තාවේ එය වලක්වාලමින් දුම්රිය රියදුරා එම පිරිසට පරුෂ වචනයෙන් බැන වැදීමේ සිද්ධියට අදාළව එම රියදුරාගේ වැඩ තහනම් කිරීමට විරෝධය දක්වමින් දුම්රිය රියදුරන්ගේ සංගමය වැඩවර්ජනයක නියැලීමට සූදානම් වෙමින් සිටින බව වාර්තා වේ. පසුගියදා ඇතිවූ සිද්ධිය සම්බන්ධයෙන් එහි රියදුරුගේ සේවය අත්හිටුවීමට ගෙන ඇති තීරණය හෙලා දකින බවද එම දුම්රිය එන්ජින් රියදුරන්ගේ සංගමය පවසයි. දුම්රිය රියදුරාගේ රාජකාරියට බාධා කිරීමට අදාලව ඊට සම්බන්ධ මගින්ට එරෙහිවද නීතිමය පියවර ගැනීමට බලධාරීන් කටයුතු නොකලහොත් වෘත්තිය සමිති ක්‍රියාමාර්ගයකට එළඹීමට කටයුතු කරන බව එම සංගමයේ ලේකම් ඉන්දික දොඩංගොඩ මහතා මාධ්‍ය වෙත පවසා ඇත. ඉන්දික දොඩංගොඩ නැමැත්තා මහින්ද රාජපක්ෂ පිලේ දේශපාන ක්‍රියාකාරිකයෙකු වන අතර පසුගියදා දුම්රිය මගීන් පීඩාවට පත් කරමින් වෘත්තිය සමිති ක්‍රියාමාර්ගයක නැයැලී ජනතා අප්‍රසාදයට ලක්වූයේද මෙම ඉන්දික දොඩංගොඩ නැමැත්තාය.", "URL": "https://lankatruth.com/si/?p=62964", "Category": "පුවත්", "Parent URL": null}