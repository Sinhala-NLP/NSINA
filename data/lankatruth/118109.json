{"Source": "Lankatruth", "Timestamp": "June 16, 2021", "Headline": "අහඹු පී.සී.ආර් පරීක්ෂණ නැවතත් එයි… හේතුව කුමක්ද?", "News Content": "සියළුම දිස්ත්‍රික්කවල අහඹු පී.සී.අර්. පරීක්ෂණ සිදු කරන ලෙසට සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා අද (16) ප්‍රාදේශිය සෞඛ්‍ය අංශවලට උපදෙස් දී තිබේ. කොවිඩ් වෛරසයේ සමාජ පැතිරීම සම්බන්ධයෙන් සොයාබැලීම සඳහා මෙම තීරණය ගත් බවත් ලබන සෙනසුරාදා වනවිට වෛරසයේ සමාජය තුළ පැතිරීම පිළිබඳව අදහසක් මේ හරහා ලබාගැනීමට හැකිවනු ඇති බවත් සෞඛ්‍ය සේවා අධ්‍යක්ෂ ජනරාල්වරයා පවසයි. සංචරණ සීමා පැනවීමට පෙර අහඹු පී.සී.ආර් පරීක්ෂණ නතර කිරීම සම්බන්ධයෙන් වෛද්‍ය සංගම් ඇතුළු පර්ශවයන්ගෙන් දැඩි ලෙස ප්‍රශ්න කෙරුණු අතර ඊට වගකිව යුතු අංශයන්ගෙන් නිසි පිළිතුරක් නොලැබුණි.", "URL": "https://lankatruth.com/si/?p=118109", "Category": "කොවිඩ් -19 (කොරෝනා ) පුවත්", "Parent URL": null}