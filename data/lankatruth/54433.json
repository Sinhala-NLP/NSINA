{"Source": "Lankatruth", "Timestamp": "June 15, 2018", "Headline": "කරන්දෙනිය උප සභාපති ඝාතනයේ ප්‍රධාන සැකකරු කොටුවේ", "News Content": "කරන්දෙනිය ප්‍රාදේශීය සභාවේ උප සභාපති ලෙස කටයුතු කරමින් සිටි ඩොනල්ඩ් සම්පත් මහතාගේ ඝාතන සිද්ධියට අදාල ප්‍රධාන සැකකරු පොලිස් අත්අඩංගුවට ගෙන ඇති බව වාර්තා වේ. අපරාධ කල්ලි නායකයෙකු වන කොස්ගොඩ සුජී නැමැත්තාගේ ගෝලයෙකු ලෙස සැළකෙන ප්‍රධාන සැකකරු කහව, වේරගොඩ ප්‍රදේශයේ සැඟවී සිටියදී පොලිස් අත්අඩංගුවට ගත් බව පොලිස් අධිකාරී රුවන් ගුණසේකර මහතා පැවසීය. පසුගිය 8 වැනිදා උප සභාපතිවරයා කැබ් රථයකින් ගමන් ගනිමින් සිටියදී ඌරගස්මං හන්දිය ප්‍රදේශයේදී යතුරු පැදියකින් පැමිණි පුද්ගලයින්ද දෙදෙනෙකු විසින් එල්ලකල වෙඩි ප්‍රහාරයකින් ඩොනල්ඩ් සම්පත් මහතා මිය ගියේය. පසු දිනම එක් සැකකරුවෙකු අත් අඩංගුවට ගත් අතර අද(15) දෙවැනි සැකකරු අත්අඩංගුවට ගෙන තිබේ.", "URL": "https://lankatruth.com/si/?p=54433", "Category": "පුවත්", "Parent URL": null}