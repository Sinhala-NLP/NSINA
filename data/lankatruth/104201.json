{"Source": "Lankatruth", "Timestamp": "December 22, 2020", "Headline": "වෙනපාරකින් විදුලිය විදෙස් සමාගම්වලට", "News Content": "මෙරට විදුලි බලය සම්බන්ධයෙන් පවතින රාජ්‍ය ඒකාධිකාරිත්වය බිඳ දමමින් ඩොලර් මිලියන 200ක විදේශීය සෘජු ආයෝජන ආකර්ෂණය කර ගැනීම වෙනුවෙන් හිතකර වෙළඳපොළ තත්වයක් නිර්මාණය කර ගැනීම සඳහා මහජන උපයෝගීතා කොමිසම අහෝසි කර ඇති බව අනාවරණය වේ. මේ සම්බන්ධයෙන් ඉදිරිපත් කර ඇති කැබිනට් සංදේශයට අදාල තොරතුරුවලින් අනාවරණය වන්නේ ඉදිරි මාස 24ක් තුළ වේගවත් විදේශ ආයෝජන ප්‍රමාණයක් විදුලිබල ක්ෂේත්‍රයට ලබාගැනීමට ආණ්ඩුව සැලසුම් කර ඇති බවයි. මේ අනුව ලංකා විදුලි බල මණ්ඩලයේ විදුලි ඒකාධිකාරිත්වය සම්බන්ධයෙන් බරපතල අනතුරක් නිර්මාණය වී ඇත. ශ්‍රී ලංකා මහජන උපයෝගීතා කොමිසම් සභාව අහෝසිකර ඇත්තේ විදේස් ආයෝජකයන් මගින් විදුලිය මිලදී ගැනීමේ ක්‍රියාවලියට බාධාකාරී තත්වයක පවතින එම කොමිසමේ නිර්දේශ ලබාගැනීමේ ක්‍රියාවලියෙන් බැහැරවීම සඳහා බව මේ වනවිට හෙළි වී තිබේ. මෙම කොමිසමේ මැදිහත්වීම මත විදුලි බල මණ්ඩලයට රුපියල් කෝටි ලක්ෂයක පමණ ඉතිරියක් කර දී ඇති බව මාධ්‍ය මගින් අනාවරණය කර තිබිණි.", "URL": "https://lankatruth.com/si/?p=104201", "Category": "පුවත්", "Parent URL": null}