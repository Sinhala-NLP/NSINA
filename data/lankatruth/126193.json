{"Source": "Lankatruth", "Timestamp": "November 24, 2021", "Headline": "ජවිපෙ සාමාජිකයෙකුට පහරදුන් පොහොට්ටු මන්ත්‍රී අත්අඩංගුවට ගන්නැයි විරෝධතා…", "News Content": "ජනතා විමුක්ති පෙරමුණේ සාමාජිකයෙකු වන උපුල් ජයසිංහ නැහැත්තාට පහර දීම සම්බන්ධයෙන් ඉබ්බාගමුව ප්‍රාදේශීය සභාවේ පොහොට්ටු පක්ෂයේ මැර මන්ත්‍රී ගාමිණී සිරිමාන්න වහාම අත්අඩංගුවට ගෙන නීතිය ක්‍රියාත්මක කරන්නැයි බලකරමින් ජනතා විමුක්ති පෙරමුණේ සාමාජිකයන් අද (24) ඉබ්බාගමුව නගරයේදී විරෝධතාවයක නිතරවූහ. හිරියාල බක්මීගොල්ලහි පිහිටි තම නිවසට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න පැමිණි අවස්ථාවට ප්‍රදේශවාසීන් එක්වීම පිළිබඳව උරණවූ ඉබ්බාගමුව ප්‍රාදේශීය සභාවේ පොහොට්ටු මන්ත්‍රී ගාමිණී සිරිමාන්න බීමතින් පැමිණ තමන්ට පහරදුන් බව ජවිපෙ සාමාජික උපුල් ජයසිංහ සඳහන් කරයි. පහරකෑමට ලක්වූ උපුල් ජයසිංහ කුරුණෑල ශීක්ෂණ රෝහලේ නේවාසිකව ප්‍රතිකාර ලබාගෙන ඉන් පිටවගොස් ඇත. කෙසේ වෙතත් මෙම විරෝධතාවය අතරතුර, පහරදීමට සම්බන්ධ පොහොට්ටු පක්ෂයේ මන්ත්‍රී ගාමිණී සිරිමාන්න ගොකරැල්ල පොලිසිය විසින් අත්අඩංගුවට ගෙන තිබේ.", "URL": "https://lankatruth.com/si/?p=126193", "Category": "පුවත්", "Parent URL": null}