{"Source": "Lankatruth", "Timestamp": "January 29, 2022", "Headline": "අගමැතිගේ ගිණුමට වැඩේ දුන් ලේකම්ගේ තවත් වැඩක් එළියට", "News Content": "අගමැති මහින්ද රාජපක්ෂගේ පෞද්ගලික ගිණුමෙන් වංචනිකව මුදල් ලබාගත් හිටපු පෞද්ගලික ලේකම්වරයා එම ගිණුම වෙනුවෙන් නිකුත් කර තිබූ ATM කාඩ්පත උපයෝගී කරගෙන රූපලාවණ්‍යාගාර, සුපිරි ඇඳුම් වෙළඳසැල්, තරු පන්තියේ හෝටල් සහ ප්‍රධාන පෙළේ අවන්හල් බිල්පත් පවා පියවා ඇතැයි වාර්තා වේ. කරුණු හෙළිදරව් වී ඇත්තේ මෙම වංචාව ගැන අදාළ බැංකුව විසින් සිදුකරන ලද මූලික විමර්ශනවලදීය. රුපියල් කෝටි 04කට ආසන්න මුදලක් එකතු වී තිබූ ගිණුමේ ශේෂය රුපියල් ලක්ෂ 08ක් දක්වා අඩුවන තෙක් ඔහු විසින් වංචා සහගත ලෙස මුදල් උපයාගෙන අතැයි කියැවේ. මේ සම්බන්ධයෙන් නීතිය ක්‍රියාත්මක කිරීමට යාමේදී හිටපු ලේකම්වරයා එම මුදල් කොටස් වශයෙන් ගෙවන බව පවසා මේ වනවිට එහි සුළු ප්‍රමාණයක් නැවත ගෙවා ඇතැයිද විශ්වාස කටයුතු ආරංචි මාර්ග පවසයි. දේශය", "URL": "https://lankatruth.com/si/?p=128213", "Category": "පුවත්", "Parent URL": null}