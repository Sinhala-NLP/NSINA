{"Source": "Lankatruth", "Timestamp": "July 31, 2018", "Headline": "කඳු නඟින්නන් 500ක් මුදා ගනියි", "News Content": "ඉන්දුනීසියාවේ ලොම්බොක් දිවයිනේ පසුගිය ඉරිදා සිදුවූ රික්ටර් පරිමාණයේ 6.4ක භූ කම්පනයක් හේතුවෙන් දිවයිනේ කඳුකර බද මාර්ග බොහෝමයක් තව දුරටත් අවහිරවී පවතින බව එරට මාධ්‍ය වාර්තා කරයි. ලොම්බොක් දිවයිනේ රින්ජානි කඳු ප්‍රදේශය කඳු නගින්නන් ඇතුලු සංචාරකයන් අතර ප්‍රසිද්ධියක් උසුලන අතර අද දිනය වන විට කඳු තරණය කිරීමට පැමිණි 500කට අධික පිරිසක් සිරවී සිටි තැන්වලින් බේරා ගැනීමට සමත්ව ඇතැයි එරට ආරක්ෂක අංශ සඳහන් කරයි. භූ කම්පනය හේතුවෙන් මේ වන විට 14 දෙනෙකු මියගොස් 160කට අධික පිරිසක් තුවාල ලබා ඇතැයි වාර්තා වේ.", "URL": "https://lankatruth.com/si/?p=56991", "Category": "විදෙස් පුවත්", "Parent URL": null}