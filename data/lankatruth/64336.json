{"Source": "Lankatruth", "Timestamp": "November 28, 2018", "Headline": "ප්‍රජාතන්ත්‍රවාදය සහ යහපත් දේශපාලන සංස්කෘතියක් වෙනුවෙන් ලාංකීය තරුණ එකමුතුව වැඩ අරඹයි!", "News Content": "අලුත් පියාපත් සංවිධානය ලෙස ලාංකීය සමාජය වෙත ප්‍රජාතන්ත්‍රවාදයේ සහ යහපත් දේශපාලන සංස්කෘතියක අවශ්‍යතාවය ඉස්මතු කරමින් ක්‍රියාත්මක කරනු ලබන ඉදිරි වැඩසටහන් පිළිබඳව දැනුවත් කිරීම සඳහා පැවති විශේෂ මාධ්‍ය හමුවක් අද (28) කොළඹ දී පැවැත්විණි. දෙසැම්බර් 02දා සවස 03.00ට කොළඹ, නිදහස් චතුරස්‍රයේ දී තරුණ උද්ඝෝෂණයක් ක්‍රියාත්මක කිරීමට නියමිත බවත් එහිදී විශේෂයෙන්ම එහිදී රටේ පවතින වත්මන් දේශපාලන අර්බුදය සම්බන්ධයෙන් ජනතාව දැනුවත් කිරීමට ද නියමිත එම මාධ්‍ය හමුවේදී අනාවරණය කරන ලදී. එහිදී ගීත, කවි සහ සිතුවම් ඇතුළු කලා සංස්කෘතිකාංගයන් රැසක්ද සමඟින් ඉදිරිපත් කරනු ලබන විකල්ප තරුණ විරෝධතාවයක් ලෙසිනි ක්‍රියාත්මක කිරීමට නියමිත බවද එම මාධ්‍ය හමුවේදී අනාවරණය විය. අද පැවති මාධ්‍ය හමුව සඳහා විවිධ සංවිධාන සහ වෘත්තීන් රැසක් නියෝජනය කරමින් තරුණ තරුණියන් පිරිසක් සහභාගී වී සිටියහ. ඒ අනුව ප්‍රජාතන්ත්‍රවාදය උදෙසා නීතිඥයෝ සංවිධානයේ නීතීඥ ශානිකා ද සිල්වා, සමාජවාදී තරුණ සංගමයේ එරංග ගුණසේකර සහ අංජන අමරසිංහ, කොළඹ විශ්වවිද්‍යාලයේ කථිකාචාර්ය, සමරිසි අයිතිවාසිකම් පිළිබඳ චත්‍ර සංවිධානයේ ත්‍යාගරාජා වර්දාස්, ශ්‍රී ලංකා තොරතුරු තාක්ෂණවේදීන්ගේ සංගමයේ ඉන්දික ගමගේ සහ ශක්ති වීරසිංහ, ලංකා ජාතික මාධ්‍ය සංසදයේ චතුර දිසානායක, විශද නිර්මාණ පදනමේ නිර්මාණ වීරසිංහ, ශ්‍රී ලංකා විදේශ අධ්‍යාපන ශිෂ්‍ය සංගමයේ තිවංක විජේරාම, ගිණුම්කරණ දේශක තිලාන කළුආරච්චි, සමාජ ක්‍රියාකාරික මොහොමඩ් සවීර්, ව්‍යාපාරික එන්.එම් ඉර්ෂාද්, නාට්‍ය ශිල්පිනී නයදරා තිරිමාන්න, බැංකු නිලධාරී සමීර අල්විස්, පරිඝනකවේදී මනෝජ් උදයකුමාර සහ චිත්‍ර ශිල්පී සයන් ජනනාත යන අය මෙහිදී අදහස් දැක්වූහ.", "URL": "https://lankatruth.com/si/?p=64336", "Category": "පුවත්", "Parent URL": null}