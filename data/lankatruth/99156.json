{"Source": "Lankatruth", "Timestamp": "November 1, 2020", "Headline": "කොරෝනා ආසාදිත 21 වෙනියාත් ජීවිතක්ෂයට", "News Content": "ශ්‍රී ලංකාවේ කොවිඩ් – 19 වෛරසය ආසාදනය වූ තවත් පුද්ගයෙකු ඊයේ (31) ජීවිතක්ෂයට පත්ව තිබේ. ඒ අනුව මෙම මරණය මෙරට සිදුවූ 21වන මරණය වන අතර එය වාර්තා කරන්නේ අද (01) රාත්‍රී 8.50ට නිකුත් කළ නිවේදනයක් මගිනි. පිරිමි පුද්ගලයෙකු වන මොහු මහර පදිංචි 40 හැවිරිදි අයෙකු වන අතර මියගොස් ඇත්තේ වැලිසර ලය රෝහලේ ප්‍රතිකාර ලබමින් සිටියදීය. පළමුව කළ PCR පරීක්ෂණයේදී ඔහු ආසාදිතයෙකු ලෙස හඳුනාගෙන නැති අතර දෙවනුව ඔහු මිය ගිය පසු කළ මරණ පරීක්ෂණයේදී සිදු කළ පීසීආර් පරීක්ෂණයෙන් ආසාදිතයෙකු බව හඳුනාගෙන ඇත. ඒ අනුව, ශ්‍රී ලංකාවෙන් වාර්තා වන 21 වැනි කොරෝනා ආසාදිත මරණය මෙයය.", "URL": "https://lankatruth.com/si/?p=99156", "Category": "පුවත්", "Parent URL": null}