{"Source": "Lankatruth", "Timestamp": "October 8, 2017", "Headline": "සීනුව ලකුණෙන් තරඟ කරන්න උතුරේ ජනතාවට ජවිපෙ ආරාධනා කරයි", "News Content": "වංචාවෙන්, දූෂණයෙන් තොර ජනතා නියෝජිතයන් පළාත් පාලන ආයතනවලට පත් කර ගැනීම්ට උතුරේ ජනතාවට අවස්ථාව ලබා දීම සදහා ජනතා විමුක්ති පෙරමුණේ සීනුව ලකුණින් තරග කරන ලෙස ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා උතුරේ ජනතාවට ආරාධනා කර සිටියි. ටිල්වින් සිල්වා මහතා මේ බව සඳහන් කර සිටියේ අද (08) යාපනය දිස්ත්‍රික් ප්‍රධාන කාර්යාලයේ පැවති මාධ්‍ය හමුවකට එක් වෙමිනි. උතුරේ තරුණ, ධීවර, ගොවි කාන්තා ඇතුළු මුළු මහත් සියලු ජනතාවගේ පොදු ගැටළු පිළිබද මාධ්‍ය දැනුවත් කරමින් පැවැත්වූ මෙම මාධ්‍ය හමුවේදී ටිල්වින් සිල්වා මහතා සඳහන් කර සිටි අතර එය විසදා ගැනීමට මූලික ප්‍රවේශයක් ලෙස මෙවර පළාත් පාලන මැතිවරණයේදී, වංචාවෙන්, දූෂණයෙන් තොර ජනතා නියෝජිතයන් පළාත් පාලන ආයතනවලට පත් කර ගත යුතුව ඇති බවත් ඒ සඳහා උතුරේ ජනතාවට අවස්ථාව ලබාදීමට ජනතා විමුක්ති පෙරමුණේ සීනුව ලකුණින් තරග කරන ලෙස විවෘත ආරාධනයක්ද කර ඇත. මේ මාධ්‍ය හමුව සදහා යාපනය දිස්ත්‍රීක්කයේ ජනතා විමුක් තිපෙරමුනේ සංවිධායක රාමලිංගම් චන්ද්‍රසේකර් මහතාද සහභාගි වී සිටියහ. [embedyt] https://www.youtube.com/watch?v=LrsBf5d5LK0[/embedyt]", "URL": "https://lankatruth.com/si/?p=42167", "Category": "පුවත්", "Parent URL": null}