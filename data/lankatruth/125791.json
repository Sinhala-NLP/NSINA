{"Source": "Lankatruth", "Timestamp": "November 13, 2021", "Headline": "ජනතා බලාපොරොත්තු මුළුමනින්ම බිඳවැට්ටූ අයවැයක්… විජිත හේරත්", "News Content": "මෙවර අයවැයෙන් පීඩාවට පත්ව ඇති ජනතාවගේ බලාපොරොත්තු මුළුමනින්ම බිඳ දැමූ බව ජනතා විමුක්ති පෙරමුණේ ප‍්‍රචාරක ලේකම්, පාර්ලිමේන්තු මන්ත‍්‍රී විජිත හේරත් සඳහන් කරයි. ආණ්ඩුව මෙවර ඉදිරිපත් කළ අයවැය ජනතාවට හීන් දාඩිය සමග කලන්තය දමන අයවැයක් බවද ඔහු අවධාරණය කරයි. මෙවර අයවැය මගින් ණය කන්දක් ජනතාවගේ හිසමතට පහත් කර ඇති බවත් ඒ මගින් ජනතාව තව තවත් අමාරුවේ දමා ඇති බවටත් මන්ත්‍රීවරයා චෝදනා කරයි. අධ්‍යාපනය, සෞඛ්‍ය සඳහා හෝ විශේෂ සැලකිල්ලක් මෙම අයවැය මගින් ලබාදී නැති බවත් ඉතිහාසයේ මෙන්ම මෙවරද බදු ගැසීම සහ ණය ගැනීම අයවැයේ ප‍්‍රමුඛතාවය වී ඇති බවත් ජනතා විමුක්ති පෙරමුණේ ප‍්‍රචාරක ලේකම්, පාර්ලිමේන්තු මන්ත‍්‍රී විජිත හේරත් සඳහන් කරයි.", "URL": "https://lankatruth.com/si/?p=125791", "Category": "පුවත්", "Parent URL": null}