{"Source": "Lankatruth", "Timestamp": "March 19, 2021", "Headline": "අපි ඔබේ ආරක්ෂාවට ඉන්නවා… අධෛර්ය වෙන්න එපා… මහා සංඝරත්නය භාග්‍යාගේ නිවසට වඩිති…", "News Content": "සිංහරාජ වන විනාශය ජනමාධ්‍ය ඔස්සේ රටට කීමේ වරදට රාජ්‍ය උදහසට ලක්ව සිටින භාග්‍යා අබේරත්න තව තවත් දිරිමත් කිරීම සඳහා ආශිර්වාද කිරීමට හා මව්බිමේ අනාගතය වෙනුවෙන් නිර්භීතව ඉදිරිපත්වීම පිළිබඳව මහා සංඝරත්නයේ ප්‍රශංසාත්මක අගයකිරීම පිළිගන්වනු පිණිස ජාතික භික්‍ෂු පෙරමුණේ ස්වාමීන් වහන්සේලා ඊයේ (18) ඇයගේ නිවසට වැඩමකිරීම කළහ. ජාතික භික්‍ෂු පෙරමුණේ ප්‍රධන ලේකම් වකමුල්ලේ උදිත හිමි, පරගොඩ රාජමහා විහාරාධිපති දේවාලේ හිඳ අජිත හිමි ඇතුළු භික්ෂූන්වහන්සේලා විශාල පිරිසක් භාග්‍යා අබේරත්න ගේ නිවසට ගොස් ඇයව දිරිමත් කර ආශිර්වාද කළහ. තව තවත් තම හඬ අවදි කරන ලෙසත්, අවශ්‍ය ඕනෑම මොහෝතක භාග්‍යා අබේරත්නගේ ආරක්ෂාව වෙනුවෙන් පෙනී සිටින බවත් එහිදී එම නායක හිමිවරු ප්‍රකාශ කර තිබිණි.", "URL": "https://lankatruth.com/si/?p=113210", "Category": "පුවත්", "Parent URL": null}