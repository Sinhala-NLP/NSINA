{"Source": "Lankatruth", "Timestamp": "December 24, 2019", "Headline": "මහාචාර්ය ඩබ්ලිව්.ඩී. ලක්ෂ්මන් මහතා මහබැංකු අධිපතිවරයා ලෙස පත්කරයි", "News Content": "මහාචාර්ය ඩබ්ලිව්.ඩී. ලක්ෂ්මන් මහතා මහබැංකු අධිපතිවරයා ලෙස පත්කර තිබේ. ආචාර්ය ඉන්ද්‍රජිත් කුමාරස්වාමි මහතා ඉවත්වීමෙන් පසු පුරප්පාඩු වූ ශ්‍රී ලංකා මහබැංකුවේ අධිපති ධුරයට ඒ මහතා පත්කර තිබේ. ජනාධිපති ගෝඨාභය රාජපක්ෂ මහතා විසින් ශ්‍රී ලංකාවේ 15 වැනි මහබැංකු අධිපතිවරයා ලෙස මහාචාර්ය ඩබ්ලිව්.ඩී. ලක්ෂ්මන් මහතා පත්කර ඇත. මහාචාර්ය ඩබ්ලිව්.ඩී. ලක්ෂ්මන් මහතා මෙරට කීර්තිමත් ආර්ථික විද්‍යාඥයෙකුවන අතර කොළඹ විශ්වවිද්‍යාලයේ හිටපු උපකුලපතිවරයෙකු සහ දේශමාන්‍ය සම්මානනීය ජ්‍යෙෂ්ඨ මහාචාර්යවරයෙකු ද වේ. එසේම මහාචාර්ය ඩබ්ලිව්.ඩී.ලක්ෂ්මන් මහතා, ඉංග්‍රීසි බසින් රචිත ආර්ථික විද්‍යා ග්‍රන්ථ ගණනාවක් ද සිංහලයට පරිවර්ථනය කර ඇත.", "URL": "https://lankatruth.com/si/?p=87928", "Category": "පුවත්", "Parent URL": null}