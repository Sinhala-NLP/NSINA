{"Source": "Lankatruth", "Timestamp": "April 27, 2022", "Headline": "සයින්දමරුදු පිපිරීමේ සිරුර ගොඩ ගනී…", "News Content": "අම්පාර සයින්දමරුදු ප්‍රදේශයේ නිවසක සිදු වූ පිපිරීමකින් මියගිය 17 දෙනාගේ සිරුරු කොටස් අම්පාර පොදු සුසාන භූමියේදී යළි ගොඩගැනීම අම්පාර ප්‍රධාන මහේස්ත්‍රාත් සහ දිසා විනිසුරු ලුසාකා කුමාරි ධර්මකීර්ති ඉදිරියේ අද (27) පෙරවරුවේ සිදු කෙරිණි. එම සිරුර ගොඩ ගත්තේ” කටුවාපිටිය දේවස්ථානයට මරාගෙන මැරෙන ප්‍රහාරයක් එල්ල කළ මොහොමදු හස්තූන් යන අයග් බිරිඳ පුලිස්තනී මහේන්ද්‍රන්ගේ හෙවත් සාරා ජෙසිමීන් නැමැත්තියගේ සිරුරේ කොටස් එම සිරුර කොටස් අතර ඇත් දැයි දැන ගැනීමට DNA පරීක්ෂණයක් සඳහාය. මෙම ශරීර කොටස් අධිකරණ නියෝග මත අම්පාර පොදු සුසාන භූමයේ මිහිදන් කර ඇති බැවින්, එය නැවත ගොඩ ගෙන DNA පරීක්ෂණයක් සදහා යොමු කිරීමට අපරාධ විමර්ශණ දෙපාර්තමේන්තුවේ විමර්ශණ නිලධාරින් කල්මුණ මහේස්ත්‍රාත් අධිකරණයෙන් අවසර ඉල්ලා තිබුණි. පාස්කු ප්‍රහාර මාලාවේ විමර්ශනවලදී සාරා ජෙස්මිනීන් නැමැත්තිය සම්බන්ධයෙන් තොරතුරු හෙළි වූ නමුත් ඇය මියගොස් ඇති බවට මෙතෙක් තොරතුරු හෙළි වී නොමැත. අම්පාර පොදු සුසාන භූමිය අවට දැඩි පොලිස් රැකවල් යොදා තිබූ අතර, අම්පාර නගර සභාවට අයත් බැකෝ යන්ත්‍රයක් සහ කම්කරු පිරිසක් මේ සදහා සහය කර ගත්හ.", "URL": "https://lankatruth.com/si/?p=132972", "Category": "පුවත්", "Parent URL": null}