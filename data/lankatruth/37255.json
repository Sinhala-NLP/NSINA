{"Source": "Lankatruth", "Timestamp": "July 10, 2017", "Headline": "ඉරාකය අයි.එස්. ත්‍රස්තයින්ගෙන් මුදා ගනී!", "News Content": "ඉරාකයේ අයි.එස්. ත්‍රස්තවාදීන්ගේ අවසන් බලකොටුව වූමොසූල් නගරය මුදා ගැනීමට ඉරාක හමුදා ප්‍රමුඛ අයි.එස්. ත්‍රස්තවාදීන්ට එරෙහිව සටන් වදින ඒකාබද්ධ හමුදාව සමත්වීම ත්‍රස්තවාදයේ අවසානය බව ඉරාක අගමැති හෙයිඩර් අල්අබාස් ප්‍රකාශකර තිබේ. මොසූල් නගරය අයි.එස්. ත්‍රස්තවාදීන්ගෙන් මුදා ගැනීමෙන් අනතුරුව ඊට දායක වූහමුදාව වෙත සිය සතුට ප්‍රකාශ කරමින් අගමැතිවරයා මේ බව ප්‍රකාශකර තිබේ. මාස 8ක පමණ කාලයක් අඛණ්ඩව අයි.එස්. ත්‍රස්තවාදීන් සමග දරුණු සටන් වලින් අනතුරුව මොසූල් නගරය මුදාගැනීමට සමත් වූඅතර සිවිල් වැසියන් බලහත්කාරයෙන් රඳවා ගැනීම නිසා මොසූල් මුදා ගැනීම ප්‍රමාද විය. මොසූල් නගරය මුදා ගත් වීරෝධාර හමුදාවට තමන්ගේත් ඉරාක ජනතාවගේත් බලවත් ප්‍රණාමය පුදකරන බව ජනාධිපති අල් අබාඩි පැවසූබව ඉරාක අගමැති කාර්යාලය නිවේදනයක් නිකුත් කරමින් ප්‍රකාශ කර තිබේ. ජයග්‍රහණයෙන් උද්දාමයට පත් ඉරාක හමුදා සෙබලුන් යුද ටැංකි මත නැගී ප්‍රීති ඝෝෂා පවත්වමින් එය සැමරූඅයුරු ඉරාක රාජ්‍යරූපවාහිනිය සජීවිව විකාශය කර තිබේ.", "URL": "https://lankatruth.com/si/?p=37255", "Category": "විදෙස් පුවත්", "Parent URL": null}