{"Source": "Lankatruth", "Timestamp": "December 22, 2020", "Headline": "බුදු පිළිමයකට ගිනිතබා අළු කළ බව යුදහමුදාව පිළිගනියි…", "News Content": "යුධ හමුදාවේ කුරුවිට ගැමුණු හේවා බලකා කඳවුර තුළ බුදු පිළිමයක අනුරුවක් ගිණි තබා විනාශ කිරීමේ වීඩියෝ දර්ශනයක් පසුගිය දා සමාජ මාධ්‍ය වෙත නිකුත් කර තිබූ අතර එමේ ගිණි තබනු ලැබුනේ කඩදාසි ඇතුළු අමුද්‍රව්‍ය යොදා සකස් කළ බුදු පිලිමයක් යැයි හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ විසින් නිවේදනයක් නිකුත් කර සනාත කර තිබේ. එම නිවේදනයේ සඳහන් වන්නේ මෙය 2014 වර්ෂයේ සිට වාර්ෂික වෙසක් සහ පොසොන් කලාපවල ප්‍රදර්ශනය කිරීම සඳහා බටපතුරු සහ කඩදාසි පල්පවලින් තනන ලද අනුරුවක් බවයි. මෙම ගිණි තැබීම සම්බන්ධයෙන් මාධ්‍ය වෙත අදහස් දැක්වූ එම කඳවුරේ බෞද්ධ කටයුතු පිළිබඳ අනුශාසක මිල්ලවිටියේ විජේසාර හිමි පවසා සිටියේ මෙම බුදු පිළිමය ෆයිබර්වලින් සකස් කරන ලද පිළිමයක් බවයි. කඩදාසි හෝ ෆයිබර් වේවා මේ ගිණි තබා ඇත්තේ බුදු පිළිමයක් බව හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහගේ නිවේදනය අනුව මැනවින් තහවුරු වේ. හමුදා මධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා විසින් නිකුත් කළ නිවේදනය පහතින්.", "URL": "https://lankatruth.com/si/?p=104239", "Category": "පුවත්", "Parent URL": null}