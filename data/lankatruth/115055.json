{"Source": "Lankatruth", "Timestamp": "April 19, 2021", "Headline": "මගේ පුතා පෝර්ට් සිටියේ වැඩ… ඔයාලට ප්‍රශ්නයක්ද? – කබ්රාල්", "News Content": "තම පුත්‍රයා 2016 වසරේ සිට වරාය නගර ව්‍යාපෘතියේ සේවය කරන බව රාජ්‍ය අමාත්‍ය අජිත් නිවාඩ් කබ්රාල් මහතා ඊයේ (18) පිළිගත්තේය. ඔහු අද මල්වතු අස්ගිරි හිමිවරුන්ට මුල්‍ය නගර පනත් කෙටුම්පත පිළිබඳව දැනුවත් කිරීමට පැමිණ අවස්ථාවේ මාධ්‍යවේදීන් නැගු ප්‍රශ්නවලට පිළිතුරු දෙමින් මේ බව කියා සිටියේය. “මගේ දරුවා හොඳට ඉගෙන ගත්ත දරුවෙක්. එතුමාට උපාධි තියෙනවා පිටරටවල්වල. එතුමාට වැඩ කරන්න පුළුවන් ඕන තැනක ගිහින්. එයා හොඳ රස්සාවක් කරනවා. එයා පෝර්ට් සිටි එකේ වැඩ කළාම ඔයාලට තියෙන ප්‍රශ්නය මොකක්ද? 2016 ඉඳල වැඩ කරනවා.” යැයි රාජ්‍ය අමාත්‍ය අජිත් නිවාඩ් කබ්රාල් මාධ්‍ය වෙත කියා සිටියේය. “මේක පහත් දේශපාලනයක්. අපේ දරුවන්ටත් අයිතියක් තියෙනවා ඕන තැනක ගිහින් වැඩ කරන්න. අපි මොකුත් හංගලා නැහැ. මගේ දරුවා වැඩ කරනවා කියලා ජනතාව දන්නවා. එයා හැංගිලා වැඩ කරලා නැහැ.” යැයිද අමාත්‍යවරයා කියා සිටියේය. මේ අතර ඔහු මාධ්‍ය වෙත අභියෝග කර සිටියේ ග්‍රීසියේ බැදුම්කර වංචාව පිළිබද වාර්තා හෙළිදරව් කරන ලෙසය.", "URL": "https://lankatruth.com/si/?p=115055", "Category": "පුවත්", "Parent URL": null}