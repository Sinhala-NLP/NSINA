{"Source": "Lankatruth", "Timestamp": "November 15, 2021", "Headline": "පිරිපහදුව වසා දැමීම ගැන ඇමති මාධ්‍ය හමුවක", "News Content": "සපුගස්කන්ද තෙල් පිරිපහදුව අද සිට දින 50 ක කාලසීමාවක් සඳහා වසා දමන ලද බව බලශක්ති අමාත්‍ය උදය ගම්මන්පිල එම අමාත්‍යංශයේ පැවැත්වෙන මාධ්‍ය හමුවක් අමතමින් පවසයි. පිරිපහසුව වසා දැමුවත් කිසිදු ඉන්ධන හිඟයක් රට තුළ ඇති නොවන බවත් මෙය තාවකාලික ක්‍රියාමාර්ගයක් පමණක් බව ඇමතිවරයා පවසයි. මේ වනවිට රටතුළ පවතින ඩොලර් අර්බුදය හේතුවෙන් බොරතෙල් ආනයනය තාවකාලිකව නතර කර ඇති බැවින් සපුගස්කන්දේ වැඩ නතරවූ බවත් ලැබුණ විවේකය පරිහරණයට ගෙන තෙල් පිරිපහදුව අළුත්වැඩියා කිරීමට කටයුතු කරන බවත් ඇමතිවරයා පවසයි. ඇමතිවරයා එසේ පැවසුවද සපුගස්කන්ද බොර තෙල් පිරිපහදුව වසා දැමීමත් සමග මෙරට ඉන්ධන සැපයුම අඩාල වනු ඇති බව ඛණිජ තෙල් වෘත්තීය සමිති පවසති. බොරතෙල් නැවක් මෙරටට පැමිණීමට නියමිතව ඇත්තේ දෙසැම්බර් මස අවසානයේ බවත් එය පැමිණියද නැවතත් පිරිපහදුව සක්‍රීය කිරීමට සතියක පමණ කාලයක් ගතවනු ඇතැයි ද ඛනිජ තෙල් පොදු සේවක සංගමය සභාපති අශෝක රන්වල පවසයි.", "URL": "https://lankatruth.com/si/?p=125841", "Category": "පුවත්", "Parent URL": null}