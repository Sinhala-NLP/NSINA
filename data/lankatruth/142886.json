{"Source": "Lankatruth", "Timestamp": "December 15, 2022", "Headline": "බොක්සිං සූරයෙකුට අමාණුෂික ලෙස පහරදී මහමග දමාගිහින් – පහරදුන්නේ ආරක්ෂක අංශයකින්ද?", "News Content": "බොක්ෂිං ක්‍රිඩාවෙන් ශ්‍රී ලංකාවට කීර්තියක් අත්කරදුන් දක්ෂ බොක්ෂිං ක්‍රිඩකයකුවූ එම්.එස් දිනූෂ ලක්ෂාන්ට අමානුෂික ලෙස පහරදී කපා කොටා පුලුස්සා හන්තාන සුළං ක්‍රිඩාංගණය ආසන්න පාඵ ප්‍රදේශයක දමා ගොස් සිටියදී හමු වී තිබේ. මෙම පහරදීම සිදු කර ඇත්තේ කිසියම් සංවිධානාත්මක කණ්ඩායමක් විසින් මහනුවරදී ඔහුව පැහැරගෙන යාමෙන් අනතුරුව බවද පැවසේ. මහනුවර රෝහල් පටුමඟේ පිහිටි සිය නිවසේ නිදා සිටියදී යතුරු පැදියක් සම්බන්ධයෙන් වූ ගණුදෙනුවක් පිළිබඳව කතා කරගැනීමට යැයි පවසමින් පුද්ගලයකු රෝහල් පටුමඟ හංදියට කැඳවාගෙන ගොස් එහිදී ත්‍රී රෝද රථ දෙකකින් පැමිණි මැර කණ්ඩායමක් යොදවා තම පුතුට යකඩ පොඵවලින් පහරදී පැහැරගෙන ගොස් ඇති බවට දිනූෂ ලක්ෂාන්ගේ මව වී.කේ පෙරේරා පවසයි. කෙසේ නමුත් තම පුතුගේ ජංගම දුරකථනය හෝ ක්‍රියාත්මක නොවීම හේතුවෙන් පසුව තම ඥාතීන් හා හිතවතුන් එක්ව තම පුතු පිළිබඳව එදින රාත්‍රීයේදී කළ සොයා බැලීමේදී ඔහුට පහරදී කපා කොටා පුච්චා හන්තාන සුළං ක්‍රිඩාංගණය ප්‍රදේශයේ පාඵ ස්ථානයක දමා ගොස් සිටියදී හමුවූ බවට වැඩිදුරටත් පවසයි. ලක්ෂාන්ගේ ඥාතීවරයෙකු වූ සුරේෂ් ලක්මිණ මහතා පැවසුවේ තම ඥාතී පුතු වහාම මහනුවර මහ රෝහලට ප්‍රතිකාර සඳහා ඇතුලත් කළ බවත් ඔහුට එම ප්‍රහාරය කිසියම් ආරක්ෂක අංශයකින් සිදුකළ බවට ඔහු එහිදී පැවසූ බවත්ය.", "URL": "https://lankatruth.com/si/?p=142886", "Category": "ක්‍රීඩා පුවත්", "Parent URL": null}