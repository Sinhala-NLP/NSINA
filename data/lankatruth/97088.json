{"Source": "Lankatruth", "Timestamp": "October 6, 2020", "Headline": "කොරෝනා පොකුර 708ක් දක්වා ඉහළට… දිනක් තුළ වාර්තා වූ වැඩිම ආසාදිතයින් අද…", "News Content": "මිනුවන්ගොඩ ඇඟලුම් ආයතනයේ තවත් සේවකයින් 139 දෙනෙකුට වෛරසය ආසාදනය වී ඇතැයි තහවුරු වී තිබේ. ඒ අනුව මිනුවන්ගොඩ ඇඟලුම් ආයතනයේ හඳුනාගැණුනු කොරෝනා පොකුරේ මේ වනවිට හඳුනාගෙන ඇති සමස්ත කොවිඩ් ආසාදිතයින් ගණන 708කි. මුලින්ම එම ආයතනයේ සේවිකාවකට කොරෝනා වැලඳී ඇතැයි තහවුරු වූ අතර පසුව ඇයගේ දියණියටද වෛරසය ආසාදනය වී ඇතැයි තහවුරු කරන ලදී. පසුව එම ආයතනයේ 69 දෙනෙකු වාර්තා වූ අතර ඉන් පසු කුරුණෑගලින් දෙදෙනෙක්, මොණරාගලින් එක් අයෙක් යාපනයෙන් එක් අයෙක් ලෙස ආසාදිතයන් වාර්තා වූහ. ඉන් පසු පිළිවෙලින් 05ක් 10ක් සහ 13ක් ලෙස ආසාදිතයන් වාර්තා වෙන ලදී. අද (06) දිනය වනවිට තවත් 220කට වෛරසය ආසාදනය වී ඇතැයි වාර්තා වූ අතර පසුව තවත් 246කට කොරෝනා ආසාදනය වී ඇතැයි වාර්තා විය. මේ වනවිට තවත් 139 දෙනෙකුට කොරෝනා වෛරසය ආසාදනය වී තිබේ. ඒ අනුව රෝහල්වල ප්‍රතිකාර ලබන සමස්ත ආසාදිතයින් ගණන 839කි. මෙරට සමස්ත කොරෝනා ආසාදිතයින් ගණන 4118කි.", "URL": "https://lankatruth.com/si/?p=97088", "Category": "පුවත්", "Parent URL": null}