{"Source": "Lankatruth", "Timestamp": "March 18, 2022", "Headline": "සමාගම් සතුව ගෑස් ඇත්තේ දින දෙකහමාරකට පමණයි…", "News Content": "දින කිහිපයකට පසු ඩොලර් නිදහස් කිරීමෙන් පසු ඊයේ (17) නිදහස් කර ගත් ගෑස් මෙට්‍රික්ටොන් 3,500ක ප්‍රමාණය ප්‍රමාණවත් වන්නේ දින 2.5ක සැපයුමට පමණක් බව එම සමාගම පවසයි. ලිට්‍රෝ සමාගම දිනකට ගෑස් මෙට්‍රික්ටොන් 200ක් පමණ කර්මාන්තවලට ලබාදෙන බවත් ඉතිරි ගෑස් ප්‍රමාණයෙන් කිලෝ 12.5, කිලෝ 05 සහ කිලෝ 2.5 යන සිලින්ඩර ප්‍රමාණ තුන නිෂ්පාදනය කරන බවත් එම සමගම පවසයි. ගෑස් මෙට්‍රික්ටොන් එකකින් කිලෝ 12.5 සිලින්ඩර 80ක් පමණ නිෂ්පාදනය කළ හැකි බවත් නිෂ්පාදන කරන සින්ඩරවල ප්‍රමාණය අනුව ටොන් එකකින් නිෂ්පාදනය කරන සිලින්ඩර සංඛ්‍යාව තීරණය වන බවත් එම සමාගම පවසයි. ලිට්‍රෝ සමාගම නිකුත් කළ විවිධ ප්‍රමාණවල ගෑස් සිලින්ඩර අළෙවි නියෝජිතයන් සහ ජනතාව සතුව ලක්‍ෂ 70ක් පමණ ඇති බවත් ඉන් සිලින්ඩර ලක්‍ෂ 55ක් පමණ කිලෝ 12.5ක ප්‍රමාණයේ සිලින්ඩර බවත් ලිට්‍රෝ සමාගම වැඩිදුරටත් පවසයි.", "URL": "https://lankatruth.com/si/?p=130150", "Category": "ආර්ථික පුවත්", "Parent URL": null}