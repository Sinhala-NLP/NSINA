{"Source": "Lankatruth", "Timestamp": "May 17, 2021", "Headline": "තාජුඩීන් ඝාතනයට සාධාරණයක් ඉටු වේයැයි සිතීම මායාවක් – අයේෂා තාජුඩීන්", "News Content": "අදින් වසර 9කට පෙර ඝාතනයට ලක්වූරගර් ක්‍රීඩක වසීම් තාජුඩීන් ඝාතනය කිරීම සම්බන්ධයෙන් යුක්තිය අපේක්ෂා කිරීම දැන් මිත්‍යාවක් වී ඇතැයි ඔහුගේ පවුලේ සාමාජිකයින් පවසයි. පසුගිය 2012 වසරේ මැයි 17 වැනි දින වසීම් තාජුඩීන් මරණයට පත් වූ අතර එය මුල් අවස්ථාවේදීමාධ්‍යවල පළවූයේ රිය අනතුරක් හේතුවෙන් සිදු වූමරණයක් බවයි. නමුත් පසුව දේශපාලන වේදිකාවලදීමෙන්ම විවිධ තැන්වලදී ප්‍රකාශයට පත්වූයේ ඔහු ඝාතනයක පසුව අනතුරක් ලෙසට හැඟවීමට කටයුතු කර ඇති බවයි. ඒ සම්බන්ධයෙන් විවිධ පාර්ශව වෙත චෝදනා එල්ල වූඅතර පසුගිය යහපාලන ආණ්ඩු සමයේදීනැවත වරක් ඒ සම්බන්ධයෙන් දැඩි කතාබහක් මෙන්ම විමර්ශනයක් සිදු කරනු ලැබුවත් පසුව එය යටපත් විය. වසීම් තාජුඩීන් ඝාතනය සම්බන්ධයෙන් ඔහුගේ සහෝදරියක වන අයේෂා තාජුඩීන් ඊයේ (16) දින රාත්‍රියේ සිය ෆේස් බුක් ගිණුමේ සටහනක් තබා තිබුණේ මෙසේය. “කුණාටුවක් මෙන්, වසර ගණනාවක් ගෙවී ගොස් ඇත. දේවල් නිශ්ශබ්ද වී ඇත. යුක්තිය යනු මායාවකි. නමුත් තුවාලය තවමත් නැවුම් ලෙස දැවෙන අතර එය කිසි විටෙකත් ජයගත නොහැක. අවුරුදු 9 කට පෙර මේ අවස්ථාවේ සිදුවූයේ කුමක්ද යන්න තවමත් අපට ප්‍රශ්නයකි. වසා දැමීමට නොහැකිව, අපි ඔබේ අවසන් දිනය වන වසීම්ගේ මොහොත නැවත ජීවත් කරවන්නෙමු. අපට ඔබ නැතුව පාලුයි, ” යනුවෙනි.", "URL": "https://lankatruth.com/si/?p=116427", "Category": "පුවත්", "Parent URL": null}