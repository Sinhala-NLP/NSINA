{"Source": "Lankatruth", "Timestamp": "March 27, 2020", "Headline": "මිග්යානා වංචාවට රක්ෂිත බන්ධනාගාරගතව සිටි උදයංග වීරතුංග ජාතික රෝහලට", "News Content": "ශ්‍රී ලංකා ගුවන් හමුදාවට මිග් යානා මිලදී ගැනීමේදී මූල්‍ය අක‍්‍රමිකතාවක් සිදු කිරීමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටින එහි ප්‍රධාන චූදිතයෙකු වන රුසියාවේ හිටපු තානාපති උදයංග වීරතුංග මහතා හදීසි රෝගී තත්ත්වයක් හේතුවෙන් කොළඹ ජාතික රෝහලේ ගෙවන වාට්ටුවට ඇතුළත් කර ඇතැයි බන්ධනාගාර ආරංචි මාර්ග සදහන් කරයි. කොළඹ බන්ධනාගාර රෝහලේ රදවා සිටි උදයංග වීරතුංග මහතා මෙලෙස පසුගිය 25 වනදා කොළඹ ජාතික රෝහල වෙත ඇතුළත් කර ඇති බවත්, මේ වනවිට බන්ධනාගාර ආරක්ෂාව මධ්‍යයේ ප‍්‍රතිකාර ලබමින් සිටින බවත් එම ආරංචි මාර්ග වැඩිදුරටත් පවසයි. මෙම මිග් යානා ගනුදෙනුවට අදාළව අපරාධ පරික්ෂණ දෙපාර්තමේන්තුව විසින් උදයංග වීරතුංග මහතා අත්අඩංගුවට ගනු ලැබුවේ ඉකුත් පෙබරවාරි මස 14 වැනිදාය. මෙහි තවත් ප්‍රධාන චූදිතයෙකු ලෙස වත්මන් ජනාධිපති ගෝඨාභය රාජපක්ෂ මහතාද නම් කර තිබූ නමුත් ඔහු ජනාධිපති ධුරයට පත් වූ වහාම ඔහුගේ ජනාධිපති මුකිතිය භාවිතා කර එම නඩුවෙන් තමන්ව ඉවත් කරගන්නා ලදී.", "URL": "https://lankatruth.com/si/?p=91756", "Category": "පුවත්", "Parent URL": null}