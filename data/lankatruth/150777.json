{"Source": "Lankatruth", "Timestamp": "August 29, 2023", "Headline": "UN නිත්‍ය නේවාසික නියෝජිතයිනුත් NPP නායකයින් හමුවෙති", "News Content": "එක්සත් ජාතීන්ගේ නිත්‍ය නේවාසික නියෝජිත මාක් ඇන්ඩ්‍රෙ ෆ්‍රැන්ච් සහ ජාතික ජන බලවේගය නායක අනුර කුමාර දිසානායක අතර හමුවක් අද (29) පෙරවරුවේ ජනතා විමුක්ති පෙරමුණේ ප්‍රධාන කාර්යාලයේදී සිදු වූහ. මෙම හමුව සඳහා එක්සත් ජාතීන්ගේ ශ්‍රී ලංකා කාර්යාලයේ සංවර්ධන උපදේශක සහ නේවාසික සම්බන්ධීකාරක එඩ්වඩ් ජාතික ජන බලවේගය වෙනුවෙන් ජාතික විධායක සභික බිමල් රත්නායකද එක්වී සිටියහ. මෙම සාකච්ඡාවේදී ශ්‍රී ලංකාවේ වර්තමාන ආර්ථික අර්බුදය සහ දේශපාලන තත්වය පිළිබඳව අවධානය යොමු වී තිබේ. ආණ්ඩුවේ ආර්ථික ඉලක්ක බිඳ වැටීම හමුවේ ජනතාව තවදුරටත් පීඩාවට ලක්කෙරෙමින් ඇති බව පෙන්වා දී ඇති ජාතික ජන බලවේගයේ නායක අනුර දිසානායක, මැතිවරණ නොපවත්වමින් ආණ්ඩුව ජනතාවගේ ප්‍රජාතන්ත්‍රවාදී අයිතීන් පැහැරගනිමින් සිටීම පිළිබඳව එක්සත් ජාතීන්ගේ නියෝජිතයින්ගේ අවධානය යොමු කරවා ඇත.මැතිවරණ පැවැත්වීමට නියෝග කළ විනිසුරුවරුන් පාර්ලිමේන්තුවේ වරප්‍රසාද කමිටුවට කැඳවීමට තර්ජනය කරමින්ද ජනතා උද්ඝෝෂණ මර්දනය කරමින්ද ආණ්ඩුව ප්‍රජාතන්ත්‍ර විරෝධීව කටයුතු කරමින් සිටින බවද මෙහිදී ඔවූහුපෙන්වා දී තිබේ.", "URL": "https://lankatruth.com/si/?p=150777", "Category": "පුවත්", "Parent URL": null}