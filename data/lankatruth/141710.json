{"Source": "Lankatruth", "Timestamp": "November 7, 2022", "Headline": "රට දියුණු කරන්න බලය බෙදිය යුතුයි – ප්‍රසන්න රණතුංග", "News Content": "රටේ ආර්ථිකය දේශපාලන හා සමාජීය දියුණුවක් ඇති කර ගැනීමට නම් බලය බෙදිය යුතු බව නාගරික සංවර්ධන හා නිවාස අමාත්‍ය ප්‍රසන්න රණතුංග පවසයි. ඒකීය රටක් ලෙස ජනතා ගැටළු කඩිනමින් විසදීම සඳහා පරිපාලනමය බලය බෙදීම උපකාරී වන බවද ඔහු පවසයි. ආර්ථික, දේශපාලන හා සමාජීය අතින් ශ්‍රී ලංකාවට ඉදිරියට යා හැක්කේ එවැනි පරිපාලන බලන බෙදීමකින් බවද ඇමති ප්‍රසන්න රණතුංග පවසයි. නාගරික සංවර්ධන හා නිවාස ඇමති ප්‍රසන්න රණතුංග මේ බව කියා සිටියේ ග්‍රාමීය ආර්ථික රාජ්‍ය ඇමති කාදර් මස්තාන්ගේ ආරාධනය පරිදි මන්නාරම, එරුකලම්පිට්ටි “Zakath Kuwait” ගම්මානය ජනතා අයිතියට පත් කිරීමේ අවස්ථාවට සහභාගී වෙමිනි. මෙම උත්සවය මන්නාරම එරුකලම්පිට්ටි මුස්ලිම් මධ්‍ය මහා විද්‍යාලයේදී ඊයේ (06) පැවැත්වුණි.", "URL": "https://lankatruth.com/si/?p=141710", "Category": "පුවත්", "Parent URL": null}