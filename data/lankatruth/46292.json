{"Source": "Lankatruth", "Timestamp": "January 16, 2018", "Headline": "රු. මිලියන 23ක් වංචා කළ එජාප අපේක්ෂකයා රක්ෂිත බන්ධනාගාරයට", "News Content": "හෝමාගම ප්‍රදේශයේ පෞද්ගලික ආයතනයකින් භාණ්ඩ මිලදී ගැනීමේදී රුපියල් මිලියන 23ක මුදල් වංචාවක් කළ බව කියන පළාත් පාලන මැතිවරණයේ අපේක්ෂකයකු ලබන 30 වැනිදා තෙක් රක්ෂිත බන්ධනාගාගත කරන ලෙස හෝමාගම මහේස්ත්‍රාත් උදේෂ් රණතුංග මහතා අද නියෝග කර තිබේ. එලෙස රක්ෂිත බන්ධනාගාරගත කරනු ලැබුවේ එක්සත් ජාතික පක්ෂය නියෝජනය කරමින් ගගඉහළ පත්තුව ප්‍රාදේශීය සභාවට ඉදිරිපත් වී සිටින අපේක්ෂකයෙකි. අපරාධ පරීක්ෂණ දෙපාර්තමේන්තුව විසින් ඔහු අත්අඩංගුවට ගෙන අධිකරණයට ඉදිරිපත් කර තිබිණි.", "URL": "https://lankatruth.com/si/?p=46292", "Category": "පුවත්", "Parent URL": null}