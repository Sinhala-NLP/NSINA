{"Source": "Lankatruth", "Timestamp": "April 1, 2012", "Headline": "නුසුදුස්සන් ස්ථීර කරන්න – ඇමති යෝජනාවක්", "News Content": "අධ්‍යාපන පරිපාලන සේවයේ III වැනි ශ්‍රෝණියේ තනතුරුවලට බඳවා ගැනීම සඳහා පැවැති තරග විභාගයෙන් දොළොස්‌ දහසකට අධික පිරිසක්‌ සමත්ව සිටියදීත් එම තනතුරුවල වැඩ බලමින් සිටින නුසුදුස්‌සන් 642 දෙනකු ස්‌ථිර කිරීම සඳහා අධ්‍යාපන ඇමති බන්දුල ගුණවර්ධන කැබිනට්‌ මණ්‌ඩලයෙන් අනුමැතිය ඉල්ලා ඇත. වැඩ බලමින් සිටින විදුහල්පතිවරුන්, ගුරු උපදේශකවරුන් හා ගුරුවරුන් මෙසේ ස්‌ථිර කිරීමට නියමිතය. III වැනි ශ්‍රෝණියේ තනතුරු පවතින්නේ 1767 ක්‌ පමණි. පසුගියදා පැවැති තරග විභාගයෙන්ද මේ වනවිට බඳවා ගෙන ඇත්තේ 167 දෙනෙකුය. සුදුසුකම් නොමැති අය වෙත දේශපාලන මැදිහත්වීමෙන් අධ්‍යා පන පරිපාලන සේවයේ තනතුරු පිරිනැමීමෙන් ඊට නියමිත සුදුස්සන්ට බලවත් අසාධාරණයක් සිදුවන අතර තව පැත්තකින් මුළු අධ්‍යාපන පද්දතියම බිදවැටෙන බව අධ්‍යාපන අමාත්‍යංශයේ නිලධාරීන් පිරිසකගේ මතයයි.", "URL": "https://lankatruth.com/si/?p=1960", "Category": "පුවත්", "Parent URL": null}