{"Source": "Lankatruth", "Timestamp": "November 20, 2019", "Headline": "එජාප පාර්ලිමේන්තු මන්ත්‍රී ශාන්ත සිසිර කුමාර, ජනවාරි 17 තෙක් යලි රිමාන්ඩ්", "News Content": "ඇප කොන්දේසි කඩ කිරීමේ චෝදනාවකට රක්ෂිත බන්ධනාගාර ගතව සිටි එක්සත් ජාතික පක්ෂ පුත්තලම දිස්ත්‍රික් පාර්ලිමේන්තු මන්ත්‍රී ශාන්ත සිසිර කුමාර මහතා ලබන ජනවාරි මස 17 වැනිදා තෙක් රක්ෂිත බන්ධනාගාරගත කිරීමට හලාවත මහාධිකරණය අද(20) නියෝග කර තිබේ. 2004 වසරේ හලාවතදී සංවිධානය කර තිබූ නීති විරෝධී රැස්වීමක සාමාජිකයෙකුවීම සහ එම අවස්ථාවේ ගිනි අවියක් ළඟ තබා ගැනීම සම්බන්ධව හලාවත මහාධිකරණයේ අංක 16/07 දරණ නඩුවට අදාලව මන්ත්‍රීවරයාට චෝදනා එල්ලවී තිබිණි. එම චෝදනාවලට අදාලව මන්ත්‍රීවරයා ඇප මත නිදහස් කර ඇති අතර ඇප නියෝග කඩ කිරීම හේතුවෙන් පසුගිය ඔක්තොම්බර් මස 10 වැනිදා අත්අඩංගුවට ගත්තේ ය.", "URL": "https://lankatruth.com/si/?p=85929", "Category": "පුවත්", "Parent URL": null}