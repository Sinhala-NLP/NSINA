{"Source": "Lankatruth", "Timestamp": "March 30, 2021", "Headline": "මල්සරාගේ දුනුවිදීමටත් ගාස්තු හරස් වෙයි…", "News Content": "විවාහයක් ලියාපදිංචි කිරීමේදී රජයට ගෙවිය යුතු ගාස්තු වැඩිකිරීමේ යොජනාවක් ජනාධිපතිවරයා විසින් කැබිනට් මණ්ඩලයට ඉදිරිපත් කර ඇති බව ‘අද“ පුවත්පත වාර්තා කර ඇත. සාමාන්‍ය විවාහයක් ලියාපදිංචියක් සහ දේවස්ථානයකදි සිදුකරනු ලබන විවාහ ලියාපදිංචියක්ද ඇතුළු විවාහ ගාස්තු මෙසේ වැඩිකිරීමට නියමිතය. දෙපාර්ශ්වය එක්වී නිවසේදී සිදුකරනු ලබන විවාහ ලියාපදිංචියක් සඳහා රුපියල් 50/ක් වූ ගාස්තුව රුපියල් 1000/ක් දක්වා වැඩි කිරීමට යෝජනා කර තිබේ. එසේම ගෘහ බලපත්‍රයක් මත විවාහයක් ලියාපදිංචි කිරීමේ ගාස්තුව රුපියල් 2,500/දක්වා වැඩිකිරීමට යෝජනා කර ඇත. විවාහ රෙජිස්ට්‍රාර්වරයා වෙත ගෙවනු ලබන ගාස්තුවද විශාල වශයෙන් ඉහළ දැමීමට ජනාධිපතිවරයා යෝජනා කර ඇත. ඊට අමතරව රජයේ මුද්දර ගාස්තුව රුපියල් 750/ සිට රුපියල් 1500/ දක්වා වැඩිකිරීමට යෝජනා කර තිබේ.", "URL": "https://lankatruth.com/si/?p=113997", "Category": "පුවත්", "Parent URL": null}