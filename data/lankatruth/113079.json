{"Source": "Lankatruth", "Timestamp": "March 17, 2021", "Headline": "දින 10ට අමාත්‍යාංශ ලේකම්වරුන් 10 දෙනෙකු පත්කරළා…", "News Content": "පසුගිය පෙබරවාරි මස 23 දින සිට මාර්තු 08 වැනි දින දක්වා රජයේ වැඩ කරන දින 10ක් තුළ අමාත්‍යාංශ ලේකම්වරුන් 10 දෙනෙකු ජනාධිපති ලේකම්වරයා විසින් පත්කර ඇත. පෙබරවාරි 23 දින අමාත්‍යාංශ 08කට අලුතින් ලේකම්වරුන් පත්කර ඇත. කෘෂිකර්ම අමාත්‍යාංශය, පළාත් සභා සහ පළාත් පාලන කටයුතු රාජ්‍ය අමාත්‍යාංශය, රාජ්‍ය ආරක්ෂක හා ආපදා කළමනාකරණ රාජ්‍ය අමාත්‍යාංශය, ස්වදේශ කටයුතු රාජ්‍ය අමාත්‍යාංශය, කලාපීය සහයෝගීතා කටයුතු රාජ්‍ය අමාත්‍යාංශය, ප්‍රාථමික සෞඛ්‍ය සේවා වසංගත රෝග හා කෝවිඩ් රෝග පාලන කටයුතු රාජ්‍ය අමාත්‍යාංය, පසුගාමී ග්‍රාමීය ප්‍රදේශ සංවර්ධන රාජ්‍ය අමාත්‍යාංශය, බතික් අත්යන්ත්‍ර රෙදිපිළි හා දේශීය ඇඟලුම් නිෂ්පාදන රාජ්‍ය අමාත්‍යාංශ යන අමාත්‍යාංශවලට ලේකම්වරුන් පත්කර ඇත. මීට අමතරව මාර්තු 04 වැනි දින වනජීවී හා වනසංරක්ෂණ අමාත්‍යාංශයට සහ මාර්තු 08 වැනි දින ජාතික උරුම, ප්‍රාසාංගික කලා හා ග්‍රාමීය කලා ශිල්පී ප්‍රවර්ධන කටයුතු රාජ්‍ය අමාත්‍යාංශයට ලේකම්වරුන් පත්කර ඇත. ජනාධිපති ලේකම් පී.බී. ජයසුන්දර විසින් මෙම පත්කිරීම් සිදුකර තිබෙන්නේ ජනාධිපතිවරයාගේ නියමය පරිදිය. කෙසේ වෙතත් වත්මන් ජනාධිපතිවරයා බලයට පැමිණීමෙන් පසු ඔහු සඳහන් කර සිටියේ තමන් විසින් පත්කරනු ලබන නිලධාරීණ් සහ ඇමතිවරු පත් කරන්නේ අවුරුදු 05ටම බවත් ඉන් අතර මැද කිසියෙකුත් මාරු කිරීමක් හෝ ඉවත් කිරීමස් සිදු නොකරණ බවත්ය. එලෙස මාර් කිරීම් ඉවත් කිරීම් සිදු කිරීමේදී එක් වැඩපිළිවෙලක් අඛණ්ඩව සිදු කළ නොහැකි බවත් පසුගිය පාලන සමයන්හිදීද එක් වැඩපිළිවෙලක් රට තුළ ක්‍රියාත්මක කිරීමට නොහැකි වූයේ එලෙස වරින් වර ඇමතිවරු සහ ලේකම් වරු මාරු කිරීම, ඉවත් කිරීම නිසා බවද ජනාධිපති ගෝටාබය රාජපක්ෂ මෙම නිලධාරීන් පත්කමින් සඳහන් කළේය.", "URL": "https://lankatruth.com/si/?p=113079", "Category": "පුවත්", "Parent URL": null}