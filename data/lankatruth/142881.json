{"Source": "Lankatruth", "Timestamp": "December 15, 2022", "Headline": "මුළු රටම ඩොලර් මිලියන 5000කට විකිණීමේ රනිල්ගේ සැලැස්ම අලි සබ්‍රිගෙන් පිටවෙයි", "News Content": "ජාත්‍යන්තර මූල්‍ය අරමුදලින් ලබා ගැනීමට අපේක්ෂා කරන ණය පහසුකම්වලට අමතරව වෙනත් විවිධ බහු පාර්ශවික නියෝජිත ආයතනවලින් එක් වර්ෂයක් තුළදී ශ්‍රී ලංකාව ලබා ගන්නා  අති විශාලම ණය තොගය, ඩොලර් මිලියන 5,000ක්  විදේශීය වශයෙන් ලබා ගැනීමට සූදානම් වන බව විදේශ ඇමති අලි සබ්‍රි ප්‍රකාශ කර තිබේ.  මේ බව ආණ්ඩුවේ දිනමිණ පුවත්පත (දෙසැම්බර් 15) වාර්තා කර ඇති අතර ඇමති අලි සබ්‍රි විදේශ මාධ්‍ය වෙත කරන ලද ප්‍රකාශයක් උපුටා ගනිමින් මෙම ප්‍රවෘත්තිය පළකර ඇත. ලබන 2023 වර්ෂයේදී ශ්‍රී ලංකා රජයේ වත්කම් ඩොලර් බිලියන 08ක් (ඩොලර් මිලියන 8,000ක්) ලෙස ප්‍රතිව්‍යූහගත කරන බව එහිදී ඇමතිවරයා ප්‍රකාශ කර ඇත.  ලංකා රජයේ වත්කම් මෙලෙස ප්‍රතිව්‍යූහගත කරමින් එක් වසරක් තුළදී විදේශීය වශයෙන් ඩොලර් මිලියන 5,000ක් ණය ලබා ගැනීම වෙනුවෙන් මෙලෙස සූදානම් වේ. එහෙත් කොළඹ වරාය ආසන්නයේ ගිනිබත් වූ එක්ප්‍රස් පර්ල් නෞකාවෙන් ඩොලර් බිලියන 10ක (ඇ.ඩො. මි. 10,000) වන්දි ලබා ගත හැකි බව මූලික තක්සේරු සිදුකර තිබියදී එය අත්හැර ශ්‍රී ලංකා රජයේ සියලු වත්කම් ඩොලර් මිලියන 8,000කට තක්සේරු කිරීමෙන් පසුව මෙම ණය මුදල ලබා ගැනීමට සූදානම් වේ.", "URL": "https://lankatruth.com/si/?p=142881", "Category": "ආර්ථික පුවත්", "Parent URL": null}