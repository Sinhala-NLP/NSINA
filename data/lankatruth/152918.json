{"Source": "Lankatruth", "Timestamp": "October 7, 2023", "Headline": "“චේ” ස්මාරකයට පුෂ්පොපහාර දක්වති", "News Content": "ශ්‍රේෂ්ඨ විප්ලවවාදී නායකයකු වන අර්නස්ට් චේ ගුවෙරාගේ 56 වෙනි ගුණ සමරුමට සමගාමීව මොරගහහේන යහලකැලේ ‘‘චේ උද්‍යානයේදි’’ ඔහු විසින් රෝපණය කරන ලද මැහෝගනී වෘක්ෂය අසළදී කියුබානු රජයේ ශ්‍රී ලංකා තානාපති ඇන්ඩ්‍රෙස් මර්චෙලෝ, ජවිපෙ මධ්‍යම කමිටු සාමාජික වෛද්‍ය නලින්ද ජයතිස, අන්තර් සමාගම් සේවක සංගමයේ කැඳවුම්කරු වසන්ත සමරසිංහ, සමාජවාදී තරුණ සංගමයේ ජාතික සංවිධායක එරංග ගුණසේකර, සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය, සමාජවාදී තරුණ සංගමයේ ජාතික කමිටු සාමාජිකයින් වන අංජන සම්පත් අමරසිංහ, මහේෂ් අඹේපිටිය ඇතුළු සමාජවාදී තරුණ සංගමයේ සාමාජික සාමාජිකාවන්ගේ සහභාගිත්වයෙන් අද (07) පැවැත්විණි. අර්නස්ට් චේ ගුවෙරා කියුබානු රජයේ අමාත්‍යවරයකු ලෙස 1959 වසරේ රබර් වගාව සම්බන්ධ පර්යේෂණ කටයුතුත්තක් සඳහා මෙරට සිදුකළ සංචාරයකදී මොරගහහේන යහලකැලේ වත්තේ රෝපණය කළ මැහෝගනි ගස ආශ්‍රිතව සමාජවාදී තරුණ සංගමය විසින් මෙලෙස චේ උද්‍යානය පිහිටුවා ඇත. මෙහි ප්‍රධාන චේ සැමරුම් රැලිය සහ සංස්කෘතික ප්‍රසංගය හෙට පස්වරු 03ට විහාරමහාදේවී උද්‍යානයේදී පැවැත්වීට නියමිතය.", "URL": "https://lankatruth.com/si/?p=152918", "Category": "පුවත්", "Parent URL": null}