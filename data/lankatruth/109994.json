{"Source": "Lankatruth", "Timestamp": "February 6, 2021", "Headline": "ඇඟලුම් කම්හල් රැසකින් කොරෝනා පොකුරු", "News Content": "මහියංගනය නගරය ආසන්නයේ පිහිටි ඇඟලුම් කම්හලකින් කොරෝනා ආසාදිතයන් 98 දෙනෙකු වාර්තා විමත් සමඟ සේවකයන් 1,500 ක් පමණ සේවය කරන එම ආයතනය වසාදැමීමට ක්‍රියාකළ බව මහියංගන සෞඛ්‍ය අංශ බලධාරින් පවසයි. එමෙන්ම මහියංගන ගැමුණුපුර සේවකයන් 2,500ක් පමණ සේවය කරන ඇඟලුම් කම්හලකින් කොරෝනා ආසාදිතයන් 192ක් වාර්තා වීමෙන් පසු එම ආයතනයද වාසා දමා ඇත. මේ අතර මිනුවන්ගොඩ නයිවල ඇඟලුම් කර්මාන්තශාලාවක සේවය කරන 28 දෙනෙක් කොරෝනා ආසාදිතයන් ලෙස හඳුනාගෙන ඇති අතර එම ආයතනයද තාවකාලිකව වසා දැමීමට ක්‍රියාකළ බව මිනුවන්ගොඩ වෛද්‍ය නිළධාරි කාර්යාලය පවසයි.", "URL": "https://lankatruth.com/si/?p=109994", "Category": "කොවිඩ් -19 (කොරෝනා ) පුවත්", "Parent URL": null}