{"Source": "Lankatruth", "Timestamp": "August 31, 2018", "Headline": "ත්‍රස්ත චෝදනා මත ශ්‍රී ලාංකිකයෙකු අත්අඩංගුවට", "News Content": "ඕස්ට්‍රේලියානු විශ්ව විද්‍යාලයක කොන්ත්‍රාත් පදනම මත සේවය කරමින් සිටි ශ්‍රී ලාංකික තරුණයෙකු ත්‍රස්ථ ක්‍රියා සඳහා චෝදනා ලැබ ඕස්ට්‍රේලියානු පොලිස් අත්අඩංගුවට පත් වී ඇත. මෙලෙස අත්අඩංගුවට පත්ව ඇත්තේ නිව් සවුත් වේල්ස් හි කෙන්සිංටන් ප්‍රදේශයේ දැනට පදිංචිව ඇති ශිෂ්‍ය වීසා බලපත්‍ර මත ඕස්ට්‍රේලියාවේ රැදී සිටින තරුණයෙකි. අත්අඩංගුවට පත් තරුණයාගේ වීසා බලපත්‍රය සැප්තැම්බර් මස කල් ඉකුත් වීමට නියමිතව ඇති අතර මෙතෙක් කිසිඳු වැරදි ක්‍රියාවක් සම්බන්ධව චෝදනා ලබා නැතැයි එරට පොලීසිය පවසයි. විශ්වවිද්‍යාලයේම තවත් සේවකයෙකු ලබා දී ඇති තොරතුරක් මත සෝදිසි මෙහෙයුමකින් අනතුරුව තරුණයා අත්අඩංගුවට ගෙන ඇති අතර ත්‍රස්ථ සංවිධානයකට සම්බන්ධ වී ඕස්ට්‍රේලියාව තුළ ප්‍රහාර දියත් කිරීමට සැළසුම් කළ බවට එරට ආරක්ෂක අංශ විසින් චෝදනා ගොනු කර තිබේ. කෙසේ වෙතත් ඕස්ට්‍රේලියානු ආරක්ෂක අංශ විසින් තරුණයාට එරෙහිව ත්‍රස්ථවාදී චෝදනා යටතේ නඩු පවරනු ඇතැයි එරට මාධ්‍ය වාර්තා කරයි.", "URL": "https://lankatruth.com/si/?p=58566", "Category": "පුවත්", "Parent URL": null}