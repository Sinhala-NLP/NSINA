{"Source": "Lankatruth", "Timestamp": "December 7, 2022", "Headline": "හමුදා විශ්‍රාමිකයන්ගේ කෝටි  991ක් කොල්ලකෑම යට ගසයි", "News Content": "ඉයෝන් ලංකා ලංකා නමින් කුරුණෑගල ප්‍රදේශයේ පවත්වාගෙන ගිය මහ බැංකුවේ ලියාපදිංචි යැයි සඳහන් කර තිබූ නීති විරෝධී මූල්‍ය ආයතනයේ කොල්ලකරුවන් සම්බන්ධ නීතිමය ක්‍රියාමාර්ග තව දුරටත් යට ගසමින් තිබෙන බව අනාවරණය වේ.  ප්‍රියමාලි සිදුකළ මූල්‍ය වංචාව මෙන් තුන් ගුණයකටත් අධික මෙම මූල්‍ය අපරාධයට ත්‍රිවිධ හමුදාවේ සහ පොලිසියේ විශ්‍රාමිකයන් ප්‍රමුඛ 9,449 දෙනෙකු ගොදුරු වී ඇත. එම වින්දිතයන්ගේ සුභ සාධක සංගමයේ ප්‍රධාන ලේකම් යුද හමුදා විශ්‍රාමික බලලත් නිලධාරී ඊ.ආර්. දිසානායක ඇතුළු නියෝජිතයින් අධිකරණ ඇමති විජේදාස රාජපක්ෂ හමුවීමෙම මූල්‍ය මංකොල්ලය පිළිබඳව සවිස්තර වාර්තාවක් ඉදිරිපත් කර ඇත.  එම කරුණු ඉදිරිපත් කිරීමෙන් මාසයකට වඩා වැඩි කාලයක් ගතවී තිබුණ ද, මේ දක්වා අදාළ කිසිදු නීතිමය ක්‍රියාමාර්ගයක් ගෙන නොමැති බව ලේකම්වරයා වැඩි දුරටත් හෙළිකර තිබේ.", "URL": "https://lankatruth.com/si/?p=142684", "Category": "පුවත්", "Parent URL": null}