{"Source": "Lankatruth", "Timestamp": "March 16, 2022", "Headline": "ප්‍රධාන කර්මාන්ත රැසක් බිඳ වැටේ", "News Content": "මෙරට ප්‍රධාන සමාගම් රැසක නිෂ්පාදිත භාණ්ඩ බෙදා හැරීමේ කටයුතු ඉන්ධන නොමැතිවීම සහ විදුලිය කපා හැරීම නිසා බිඳ වැටී ඇති බව අනාවරණය වේ.  එම සමාගම්වල හිමිකරුවෝ මේ බව ලංකාදීප පුවත්පතට හෙළිකර ඇත. මෙම තත්වය නිසා සේවක පඩිනඩි ගෙවීමට පවා නොහැකිවී ඇතැයි ප්‍රකාශ කර තිබේ. එම නිෂ්පාදන කටයුතු විදුලිය කප්පාදුව නිසා පවත්වාගෙන යාමට නොහැකිව බිඳ වැටී ඇති අතර නිෂ්පාදනය කරන භාණ්ඩ පවා බෙදා හැරීම ඩීසල් හිඟය නිසා බිඳ වැටී ඇති බව ප්‍රකාශ කර තිබේ.  මෙම තත්වයෙන් මගහරවා ගෙන භාණ්ඩ ප්‍රවාහනය කිරීම සඳහා ඉන්ධන කෝටාවක් ලබා දෙන ලෙස එම කර්මාන්තකරුවන් රජයේ ඉල්ලා ඇත.", "URL": "https://lankatruth.com/si/?p=130055", "Category": "පුවත්", "Parent URL": null}