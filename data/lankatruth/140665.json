{"Source": "Lankatruth", "Timestamp": "October 16, 2022", "Headline": "චීන කොමියුනිස්ට් පක්ෂයේ සමුළුවට ජවිපෙත් එක්වෙයි", "News Content": "අද (17) පෙරවරුවේ චීනයේ බීජිං නුවරදී ආරම්භ වූ චීන කොමියුනිස්ට් පක්ෂයේ 20 ජාතික සමුළුවට සමගාමිව මෙරට චීන තානාපති කාර්යාලය විසින් කොලඹ ශ්‍රැන්ගිල්ලා හොටලයේ සවිධානය කළ උත්සවයට ජනතා විමුක්ති පෙරමුණේ මධ්‍යම කාරක සභකියන් සුභපැතුම් එක්කරමින් සහභාගී වී තිබේ. එම සමුළුවේ ආරම්භක අවස්ථාවට සහභාගි වීම සඳහා චිනය විසින් මෙරට සියලුම දේශපාලන පක්ෂවලට ආරාධනා කර තිබි ඇත. ඒ අනුව බීජිං හි පැවැත්වෙන සමුළුවේ ආරම්භක අවස්ථාව මෙරටදී අන්තර් ජාල තාක්ෂණය ඔස්සේ සජීවීව දර්ශනය කර ඇත. ඒ අනුව ජනතා විමුක්ති පෙරමුණ නියෝජනය කරමින් මධ්‍යම කාරක සභිකයින් වන වෛද්‍ය නලින්ද ජයතිස්ස, වසන්ත සමරසිංහ සහ මහින්ද ජයසිංහ එක්වී තිබේ.", "URL": "https://lankatruth.com/si/?p=140665", "Category": "පුවත්", "Parent URL": null}