{"Source": "Lankatruth", "Timestamp": "November 30, 2020", "Headline": "න්‍යෂ්ටික ප්‍රබලයාගේ ඝාතකයින්ගෙන් පළිගන්නවා – ඉරානය කියයි…", "News Content": "ඉරානයේ ඉහළම න්‍යෂ්ටික විද්‍යාඥයා වන මොහ්සෙන් ෆක්රිසාඩේ පසුගිය සිකුරාදා ඝාතනය කිරීම සඳහා භාවිතා කළ ආයුධය ඊශ්‍රායලයේ දී නිපදවා ඇති බව ඉරාන රාජ්‍ය මාධ්‍ය පවසයි. ඔහුගේ ඝාතනය පිටුපස ඊශ්‍රායලය සිටින බවට ටෙහෙරානය මීට පෙර චෝදනා කර තිබුණි. ප්‍රහාරය සිදු වූ ස්ථානයේ ඇති “ආයුධයේ නටබුන්” “ඊශ්‍රායල් මිලිටරි කර්මාන්තයේ ලාංඡනය ” සාක්ෂි දරන බව ඔවුන් පවසයි. ඉරිදා ඉරානයේ ආරක්ෂක අමාත්‍යංශය කියා සිටියේ වැරදිකරුවන්ගේ අනන්‍යතාවට “පෙරමුණක්” ඇති බවත් “ඉතා ඉක්මණින්” විස්තර සහිත නිල නිවේදනයක් පොරොන්දු වූ බවත් ය. ඉරානය එල්ල කරන චෝදන ප්‍රතික්ෂේප කරමින් ඊශ්‍රායල බුද්ධි ඇමති එලී කොහෙන් ප්‍රහාරය පිටුපස සිටින්නේ කවුරුන්ද යන්න තමා නොදන්නා බවයි. කෙසේ වෙතත්, තමා ෆක්රිසාඩේගේ මරණය ගැන කඳුළු සලන්නේ නැති බවත්, ඔහුගේ මරණය ලෝකය ආරක්ෂිත ස්ථානයක් බවට පත් කළ බවත්ය. “න්‍යෂ්ටික අවියක් සෑදීම සඳහා ක්‍රියාකාරීව සහභාගී වන ඕනෑම අයෙකු ඇවිදින මළ මිනිසෙකි,” යැයි ඔහු හමුදා ගුවන් විදුලියට පැවසීය. උතුරු ටෙහෙරානයේ සුසාන භූමියකදීඝාතනයට ලක්වූමොහ්සෙන් ෆක්රිසාඩේ න්‍යෂ්ටික විද්‍යාඥයාගේ අවසන් කටයුතු සිදු කෙරුණු අතර ඉරානයේ උත්තරීතර නායකයා මෙන්ම ආණ්ඩුවේ ප්‍රධානීන්ද පවසා ඇත්තේ ඝාතකයින්ගෙන් ඉදිරියේදී පළි ගන්නා බවයි.", "URL": "https://lankatruth.com/si/?p=102047", "Category": "විදෙස් පුවත්", "Parent URL": null}