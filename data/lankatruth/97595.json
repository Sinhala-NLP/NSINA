{"Source": "Lankatruth", "Timestamp": "October 13, 2020", "Headline": "කොවිඩ් 19 ගැන නවතම හෙළිදරව්වක්", "News Content": "විද්‍යාගාර තත්වයන් තුළ කොවිඩ් 19 වෛරසයට දින 28ක කාලයක් සක්‍රීයව පැවතිය හැකි බව ඕස්ට්‍රේලියානු ජාතික විද්‍යා ඒජන්සියේ පර්යේෂකයෝ පෙන්වා දෙති. මුදල් නෝට්ටු හා ජංගම දුරකථන තිර මත ද මළ නොබැදෙන වානේ ස්ථර මත ද මෙම වෛරසය දීර්ඝ කාලයක් නොනැසී පවතින බව විද්‍යාඥයෝ වැඩිදුරටත් පවසා තිබේ. පෘෂ්ඨ ස්පර්ෂ කිරීම මගින් වෛරස ආසාදනය වීමේ අවධානයමක් පවතින බව, කොවිඩ් 19 වෛරසය සම්බන්ධව පර්යේෂණ පවත්වන ඇතැම් විද්‍යාඥයන් මේ වනවිටත් මත පළකර ඇත. කෙසේ වෙතත් මෙම පර්යේෂණය විද්‍යාගාර තත්වයන් තුළ අඳුරු පරිසරයක් සිදුකර ඇති අතර පාරජම්බුල කිරණවලට නිරාවරණය වීමෙන් වෛරසය විනාශ වනබව මීට පෙර විද්‍යාඥයින් විසින් අනාවරණය කරගෙන තිබිණි. පෘෂ්ඨ ස්පර්ශ කිරීම මගින් වෛරසය ආසාදනය විය හැකි බවට ඇමරිකාවේ රෝග පාලනය පිළිබඳ මධ්‍යස්ථානය ද ප්‍රකාශයක් නිකුත් කර තිබූ අතර ඒ සඳහා පවතින අවස්ථා අවම බව ද ප්‍රකාශ කර තිබිණි. කොරෝනා වෛරසය වැඩි වශයෙන් ආසාදනය වන්නේ, ආසාදිත පුද්ගලයෙකුගේ කැස්ස, කිවිසීම මගින් පිටවන කෙළ බිදිති මගිනි.", "URL": "https://lankatruth.com/si/?p=97595", "Category": "විදෙස් පුවත්", "Parent URL": null}