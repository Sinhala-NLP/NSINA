{"Source": "Lankatruth", "Timestamp": "December 14, 2021", "Headline": "බදුල්ල මහ නගර සභාවේ අයවැයත් පොහොට්ටුව පරාදයි", "News Content": "පොහොට්ටු පක්ෂය සහ ශ්‍රී ලංකා නිදහස් පක්ෂය එක්ව බලය පිහිටුවා තිබූ බදුල්ල මහ නගර සභාවේ සභාපති විසින් ලබන 2022 වසර සඳහා ඉදිරිපත් කළ අයවැය වැඩි ඡන්ද 09කින් පරාජයට පත්ව තිබේ. අද (14) පැවැති අයවැය ඡන්ද විමසීමේදී එයට පක්ෂව ඡන්ද 08ක් ලැබී ඇති අතර විරුද්ධව ඡන්ද 17ක් ලැබී ඇත. ඒ අනුව පොහොට්ටු පක්ෂයේ 08 දෙනා අයවැයට පක්ෂව ඡන්දය ප්‍රකාශ කර ඇති අතර එයට විරුද්ධව එක්සත් ජාතික පක්ෂයේ මන්ත්‍රීවරු 09 දෙනා, ශ්‍රී ලංකා නිදහස් පක්ෂයේ මන්ත්‍රීවරු 05දෙනා සහ ජනතා විමුක්ති පෙරමුණේ මන්ත්‍රීවරු තිදෙනා ඡන්දය ප්‍රකාශ කර තිබේ.", "URL": "https://lankatruth.com/si/?p=126972", "Category": "ආර්ථික පුවත්", "Parent URL": null}