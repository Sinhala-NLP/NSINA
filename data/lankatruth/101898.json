{"Source": "Lankatruth", "Timestamp": "November 29, 2020", "Headline": "පාසල් – ජී.එල්. අරියි; ආණ්ඩුකාරවරු හා නගරාධිපතිවරු වසති", "News Content": "අධ්‍යාපන අමාත්‍ය ජී.එල් පීරිස් මහතා මාධ්‍ය හමුවක් පවත්වමින් පාසල්වලට නිකුත් කළ නිර්නායකවලට විවෘත කළ පාසල් මේ වනවිට ආණ්ඩුකාරවරුන්ගේ සහ නගරාධිපතිවරුන්ගේ නියෝග මත යළි වසා දමමින් තිබේ. ඒ අනුව හෙට (30) සිට සතියක කාලයක් සඳහා දඹුල්ල අධ්‍යාපන කලාපයට අයත් සියලුම පාසල් වසා තැබෙන බව දඹුල්ල නගරාධිපති ජාලිය ඕපාත නියෝග කර තිබේ. පාසල්වලට කොවිඩ් ආසාදිතයින්ගේ දරුවන් පැමිණිය හැකි බැවින් මෙලෙසම දඹුල්ල කොට්ඨාසය තුළ ඇති සියලු පාසල් වසා තැබීමට තීරණය කළ බව නගරාධිපතිවරයා සඳහන් කරයි. එමෙන්ම ගලේවෙල කොට්ඨාසයේ ගල්කිරියාගම ප්‍රදේශයේ ගොවි මහතෙකු කොවිඩ් ආසාදිතයෙක් ලෙස වාර්තා වීමත් සමග එම ප්‍රදේශයේ ඇති ගල්කිරියාගම පාසලද වසා දැමීමට තීරණය කර ඇත. එමෙන්ම මහ නුවර නගරයේ සියලුම පාසල් නගරාධිපතිවරයාගේ නියෝග මත වසා දැමුණු අතර කල්මුනේ අධ්‍යාලන කාලයේ සියලුම පාසල් වසා දැමීමට නැගෙනහිර ආණ්ඩුකාරවරයා කටයුතු කරන ලදී. එමෙන්ම කුරුණෑගල නරයේ පාලසල්ද වයඹ පළාත් ආණ්ඩුකාරවරයාගේ නියෝග මත වසා දමා තිබේ.", "URL": "https://lankatruth.com/si/?p=101898", "Category": "පුවත්", "Parent URL": null}