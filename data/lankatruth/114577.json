{"Source": "Lankatruth", "Timestamp": "April 9, 2021", "Headline": "ඩොලරය හමුවේ රුපියල් 17කින් රුපියල වැටේ…", "News Content": "පසුගිය වසරේ දෙසැම්බර් 31වන දින වන විට ඩොලරයක් වෙනුවෙන් රුපියල් 186.40ක් ගෙවිය යුතුව තිබූ විනිමය අනුපාතිකය ඊයේ (08 දින) අවසන් වන විට රුපියල් 203.50දක්වා බිඳවැටී ඇත. මෙම වසරේ ගෙවීගිය දින 100කට අඩු කාලයක් තුළදී රුපියල් 17.10කින් ඩොලරය හමුවේ රුපියලේ අගය කඩා වැටී ඇත. මේ නිසා විශේෂයෙන්ම රටක් හැටියට රාජ්‍ය හා පෞද්ගලික යන දෙඅංශයෙන්ම ලබාගෙන තිබෙන විදේශීය ණය බර මේ නිසා අති විශාල වශයෙන් පොලාපනිමින් ඉදිරියට යමින් පවතී. එසේම ආනයනික භාණ්ඩ මිල ගණන්ද වේගයෙන් ඉහළ යන අතර, මෙරට නිෂ්පාදන සඳහා යොදු ගන්නා ආනයනික අමු ද්‍රව්‍ය පිරිවැයද විශාල වශයෙන් ඉහළ යාමට මෙම තත්වය හේතුවී තිබේ.", "URL": "https://lankatruth.com/si/?p=114577", "Category": "ආර්ථික පුවත්", "Parent URL": null}