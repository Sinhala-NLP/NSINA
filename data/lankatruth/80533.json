{"Source": "Lankatruth", "Timestamp": "September 9, 2019", "Headline": "විශ්වවිද්‍යාල අනධ්‍යන සේවකයෝ අඛණ්ඩ වර්ජනයකට සැරසේ", "News Content": "විශ්වවිද්‍යාල අනධ්‍යන කාර්යමණ්ඩල සේවකයින් හෙට(10) දින සිට අඛණ්ඩ වැඩ වර්ජනයකට අවතීර්ණවීමට තීරණය කර ඇතැයි විශ්වවිද්‍යාල වෘත්තීය සමිති එකමුතුව පවසයි. 2016 අයවැය මගින් රාජ්‍ය සේවකයන්ට ලබාදීමට තීරණය වූ රුපියල් 10,000ක වැටුප් වර්ධකයට සාපේක්ෂව තම වැටුප වැඩි නොවූ බවත් දිගු කලක් පුරා පවතින වැටුප් විශමතා අර්බුධය විසඳීම සම්බන්ධව බලධාරීන් පියවර ගෙන නොමැති බවත් විශ්වවිද්‍යාල අනධ්‍යන සේවකයෝ පවසති. මෙම ගැටළුවලට සාධනීය විසඳුම් ඉල්ලා පසුගිය මස 28 සහ 29 දින දෙකක සංකේත වර්ජනයක නිරත විය. එම ක්‍රියාමාර්ගයට ද මෙතෙක් නිසි ප්‍රතිචාර නොලැබීම හේතුවෙන් මෙම වෘත්තීය ක්‍රියාමාර්ගය ගැනීමට තීරණය වූ බව විශ්වවිද්‍යාල වෘත්තීය සමිති එකමුතුව සඳහන් කළේය.", "URL": "https://lankatruth.com/si/?p=80533", "Category": "පුවත්", "Parent URL": null}