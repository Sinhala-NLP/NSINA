{"Source": "Lankatruth", "Timestamp": "August 14, 2018", "Headline": "මධ්‍යම කඳුකරයේ බටහිර බෑවුමේ නායයාමේ අවධානමක් –  නානුඔය පවුල් 12ක් ආරක්ෂිත ස්ථාන වෙත", "News Content": "මධ්‍යම කඳුකරයේ බටහිර බැවුම් ප්‍රදේශවලට තව දුරටත් ඇදහැලෙන අධික වර්ෂාවත් සමඟ නායයාමේ අවධානමක් මතුවීම හේතුවෙන් නානුඔය ඩෙස්පොඩ් වතු යායේ පහළ කොටසේ වතු කම්කරු පවුල් 12කට අයත් සමාජිකයන් ආරක්ෂිත ස්ථාන කරා යොමු කර තිබේ. එම වතු යායේ වතු නිවාස පේලියක ආරක්ෂිත පැති බැම්මක් පැවති අධික වර්ෂාවත් සමඟම ඊයේ (13) කඩා වැටිමත් සමඟම එම වතු කම්කරුවන් පදිංචි වතු නිවාස පේලිය නායයාමේ අවධානමක් මතුව ඇති අතර ඒ හේතුවෙන් එම නිවාසවල පදිංචි පවුල් 12 අදාළ සමාජිකයන් 28 දෙනෙකු ඊයේ පස්වරුවේ එම වතු යායේ දමිළ විද්‍යාලයක තාවකාලිකව නතර කළ බව නුවරඑලිය ප්‍රාදේශිය ලේකම් කාර්යයාලය පවසයි. අවතැන් කඳවුරුවල සිටින වතු කම්කරු සමාජිකයන්ට අවශ්‍ය පහසුකම් සැලසිමට ප්‍රාදේශිය ලේකම් කාර්යයාලය කටයුතු කරමින් සිටින බවද වාර්තා වේ.", "URL": "https://lankatruth.com/si/?p=57700", "Category": "පුවත්", "Parent URL": null}