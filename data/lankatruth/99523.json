{"Source": "Lankatruth", "Timestamp": "November 6, 2020", "Headline": "කොරෝනා වැළඳුණු දරුවන් 20ක්, මව්වරු 12ක් රිජ්වේ රෝහලෙන් හඳුනාගනිති", "News Content": "කොවිඩ් -19 ආසාදනය වූ කුඩා ළමුන් 20 දෙනෙකු සහ මව්වරු 12 දෙනෙකු කොළඹ රිජ්වේ ආර්යා ළමා රෝහලෙන් මේ දක්වා හමුවී ඇතැතියි රෝහල් අධ්‍යක්ෂ වෛද්‍ය ජී. විජේසූරිය මහතා පවසයි. එමෙන්ම වෛරසය ආසාදනය වී ඇතැයි ඊයේ (05) හඳුනාගත් එම රෝහලේ වෛද්‍යවරයාට වෛරසය ආසාදනය වී ඇත්තේ රෝහලෙන් පිටතදී යැයි රෝහල් අධ්‍යක්ෂ වෛද්‍ය ජී. විජේසූරිය මහතා පවසයි. මෙම තත්වය තුළ ප්‍රතිකාර සඳහා රෝහලට පැමිණීමට අනියත බියක් ඇති කරගත යුතු නොවන අතර ප්‍රතිකාර සේවා කටයුතු කිසිඳු බාධාවකින් තොරව සිදුවන බවද රෝහල් අධ්‍යක්ෂ වෛද්‍ය ජී. විජේසූරිය මහතා අවධාරණය කරයි.", "URL": "https://lankatruth.com/si/?p=99523", "Category": "පුවත්", "Parent URL": null}