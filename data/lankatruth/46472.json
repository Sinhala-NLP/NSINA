{"Source": "Lankatruth", "Timestamp": "January 19, 2018", "Headline": "බණ්ඩාරගම හිටපු සභාපති ප්‍රදේශීය සභාවේ සේවක සුභසාධක සමිතියෙනුත් රු.මි.20ක් වංචාකරලා", "News Content": "බණ්ඩාරගම ප්‍රාදේශීය සභාවේ සුභ සාධක සමිතිය සතු මුදල්ද ඡනතාවගෙන් අල්ලස් ලෙසද මුදල් ලබාගෙන හිටපු සභාපති සහ සභාවේ වත්මන් ලේකම්වරිය සිය පෞද්ගලික අවශ්‍යතාවයන් සඳහා යොදා ගැනීමත් මෙකී චෝදනාව වසන් කිරීම සඳහා 2016 වසරේදී හිටපු සභාපති සහ සභාවේ වත්මන් ලේකම්වරියගේ අනුග්‍රාහකත්වයෙන් බණ්ඩාරගම ප්‍රාදේශීය සභාවෙහි සේවය කරන තෝරාගත් නිලධාරීන් පිරිසක් පමණක් විනෝද චාරිකාවකට සහභාගී කර තිබෙන බවටත් දූෂණ මර්දන කමිටු ලේකම් කාර්යාලයට 2016 පෙබරවාරි 11වන දින ලැබී ඇති පැමිනිල්ලක් අංක ACC/FC/2016/452 යටතේ පොලිස් මූල්‍ය අපරාධ විමර්ශන කොට්ඨාශය වෙත යොමු කර ඇති බව වාර්තා වේ. මෙය සුභ සාධක සමිතියක විශාල මුදලක් සම්බන්ද පැමිණිල්ලක් වන බැවින් මෙම පැමිණිල්ල පිළිබඳ සැලකිල්ලෙන් පරීක්ෂා කර මෙතෙක් කලක් ඒ කෙරෙහි අවධානය යොමු නොවීම කෙරෙහිද සළකා බලා ඉදිරි විමර්ශන කටයුතු කිරීම සඳහා පොලිස් මූල්‍ය අපරාධ විමර්ශන කොට්ඨාශය වෙත 2016 පෙබරවාරි 29වන දින මෙම පැමිණිල්ල සහිත ලිපිගොනුව යොමු කර ඇතත් ඒ සම්බන්ධයෙන් මෙතෙක් සිදු කර ඇති විමර්ශනවල ප්‍රගතිය සමිබන්ධයෙන් වාර්තා නොවේ.", "URL": "https://lankatruth.com/si/?p=46472", "Category": "පුවත්", "Parent URL": null}