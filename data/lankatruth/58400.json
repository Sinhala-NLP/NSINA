{"Source": "Lankatruth", "Timestamp": "August 27, 2018", "Headline": "කීත් නොයාර් පැහැරගැනීමේ සිද්ධියේ අමල් කරුණාසේකර යළි රක්ෂිත බන්ධනාගාරයට", "News Content": "මාධ්‍යවේදී කීත් නොයාර් මහතා පැහැරගෙන යාමේ සිද්ධිය සම්බන්ධයෙන් අත්අඩංගුවට ගත් හිටපු හමුදා බුද්ධි අංශ අධ්‍යක්ෂ විශ්‍රාමික මේජර් ජෙනරාල් අමල් කරුණාසේකර මහතා ලබන 10 වනදා දක්වා යළි රක්ෂිත බන්ධනාගාර ගත කිරීමට ගල්කිස්ස මහේස්ත්‍රාත් අධිකරණය අද (27) නියෝග කර තිබේ. 2008 වසරේ මැයි මස 22 වනදා දෙහිවල ප්‍රදේශයේදී මාධ්‍යවේදී කීත් නොයාර් මහතා පැහැරගෙනයාමේ සිද්ධියට අදාළව අපරාධ පරික්ෂණ දෙපාර්තමේන්තුව විසින් විශ්‍රාමික මේජර් ජනරාල් අමල් කරුණාසේකර මහතා පසුගිය අප්‍රේල් මස 05වනදා අත්අඩංගුවට ගනු ලැබුවේය. මේ වනවිට ලැබී ඇති තොරතුරුවලට අනුව පසුගියදා විශ්‍රාමික ජනාධිපති මහින්ද රාජපක්ෂ මහතාගෙන්ද මේ සම්බන්ධයෙන් කටඋත්තර ගනු ලැබීය.", "URL": "https://lankatruth.com/si/?p=58400", "Category": "පුවත්", "Parent URL": null}