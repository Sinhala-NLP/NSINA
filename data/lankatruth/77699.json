{"Source": "Lankatruth", "Timestamp": "July 15, 2019", "Headline": "කල්ලාරු රක්ෂිතය ගැන වාර්තාවක් දෙන්නැයි නීතිපතිට නියෝග", "News Content": "කල්ලාරු රක්ෂිත වනාන්තර කලාපය හෙළිකර සිදුකරන අනවසර ඉදිකිරිම් සහ වත්මන් තත්වය සම්බන්ධව වන සංරක්ෂණ දෙපාර්තමේන්තුවේ අධ්‍යක්ෂ ජනරාල්වරයාගෙන් කරුණු විමසා ඒ පිළිබඳව වාර්තාවක් ලබන 19 වැනිදා අධිකරණයට ඉදිරිපත් කරන ලෙස අභියාචනාධිකරණය නීතිපතිවරයාට දන්වා තිබේ. විල්පත්තු රක්ෂිතයට ආසන්න කල්ලාරු රක්ෂිත වනාන්නතර ප්‍රදේශයේ දේශපාලන බලපෑම් මත අනවසර ඉදිකිරීම් සිදුවන බවටත් එමඟින් විශාල පරිසර හානියක් සිදුවන බවටත් පරිසර යුක්ති කේන්ද්‍රය විසින් ගොනුකර ඇති පෙත්සමක් අද(15) සළකා බැලූ අවස්ථාවේ අධිකරණය මෙම නියෝගය සිදුකර තිබේ. ඔවුන් අධිකරණයෙන් ඉල්ලා සිටින්නේ මෙම අනවසර ඉදිකිරීම් කඩා ඉවත්කරන මෙන් නියෝගයක් නිකුත් කරන ලෙසය. පෙත්සමේ වගඋත්තරකරුවන් ලෙස දක්වා ඇත්තේ හිටපු අමාත්‍යවරුන් වන බැසිල් රාජපක්ෂ මහතා සහ රිෂාඩ් බදියුදීන් මහතා ය. අදාල පෙත්සම ජනක් ද සිල්වා සහ නිශ්ශංක බන්දුල කරුණාරත්න යන අභියාචනාධිකරණ විනිසුරු මඬුල්ල හමුවේ කැඳවා තිබිණි.", "URL": "https://lankatruth.com/si/?p=77699", "Category": "පුවත්", "Parent URL": null}