{"Source": "Lankatruth", "Timestamp": "March 29, 2022", "Headline": "ඔස්කා සම්මාන රාත්‍රිය ඉතිහාසගත වෙයි", "News Content": "තම බිරිඳ සම්බන්ධයෙන් නොමනා විහිලුවක් කළ ඔස්කාර් නිවේදක, ලොව ප්‍රකට ප්‍රසහන් නළු ක්‍රිස් රොක්ගේ මුහුණට මෙවර ඔස්කාර් සම්මාන උළලේ හොදම නළුවා සම්මානයෙන් පිදුම් ලැබූ නළු විල් ස්මිත් පහරක් එල්ල කිරීම ඊයේ (28) පැවති ඔස්කාර් සම්මාන උළලේ වඩාත් කතාබහට ලක් වූ සිදුවීම විය. විල් ස්මිත්ගේ බිරිඳ වන පින්කේට් ස්මිත් හිසකෙස් ගැලවීයාමේ රෝගයකින් පීඩා විඳිමින් සිටියි. ඇය ඒ සම්බන්දව ප්‍රසිද්ධව ප්‍රකාශයට පත් කර තිබේ. ක්‍රිස් රොක් ඔස්කාර් සම්මාන උළෙලේදී විල් ස්මිත්ගේ බිරිඳව ජී.අයි.ජේන් චිත්‍රපටියේ ප්‍රධාන චරිතයට සම්බන්ධ කරමින් මෙම විහිලුව කළේය. ඒ අනුව රොක් කළ විහිළුව තරමක් බැරෑරුම් විය.මෙම විහිළුවේදී මුලින්ම ස්මිත් තරමක හාස්‍යකින් සිටින බව වීඩියේ හරහා පෙනුණි. කෙසේ වෙතත් පින්කේට්ගේ මුහුණ මෙම විහිළුත් සමඟ තරමක් අදුරු විය. මේ අතර එක්වරම ක්‍රිස් රොක් රැදී සිටි වේදිකාවට පිවිසෙන ස්මිත් ඔහුට පහරක් එල්ල කර යළිත් තම ආසනය වෙත ගොස් කෑගසා පවසන්නේ “මගේ බිරිදගේ නම තමුන්ගේ කටින් ඈත් කරනවා” යනුවෙනි. ඔස්කාර් සම්මාන රාත්‍රියක මෙවැනි සිදුවීමක් සිදු වූයේ පළමු වතාවට වන අතර ඒ සඳහා මාධ්‍ය තුළ දැඩි අවධානයක් යොමුවී තිබිණි. මෙම සිදුවීමෙන් පසුව සම්මාන රාත්‍රියේ දී කිංග් රිචර්ඩ් චිත්‍රපටය වෙනුවෙන් හොඳම නළුවාට හිමි සම්මානයෙන්ද විල් ස්මිත් පිදුම් ලැබීය. සම්මානය ලබාගැනීමෙන් පසුව ස්මිත් සිදුවීමට සමාව ඉල්ලා සිටි අතර, ඒ අවස්ථාවේ ඔහු තරමක් සංවේදී විය.", "URL": "https://lankatruth.com/si/?p=130823", "Category": "කලා පුවත්", "Parent URL": null}