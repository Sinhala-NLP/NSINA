{"Source": "Lankatruth", "Timestamp": "December 5, 2020", "Headline": "පණ්ඩිත් අමරදේවයන්ට විජිත පණදෙයි – Video", "News Content": "පණ්ඩිත් අමරදේවයන් මියගොස් වසර 4ක් සම්පූර්ණ වන තුරුද එතුමන් නමින් ඉදිකිරීමට නියමිත ” අමරදේව අසපුව” සම්බන්ධ කටයුතු කිසිවක් සිදු නොවන බව අද (05) පාර්ලිමේන්තුවේදීවිජිත හේරත් මන්ත්‍රීවරයා හෙළිකළේය. සංචාරක අමාත්‍යංශ වැය ශීර්ෂය පිළිබඳ කාරක සභා විවාදයේදීමෙම තොරතුරු හෙළිකරන ලද්දේ අමරදේව ශූරීන්ගේ ජන්ම දිනය අදට යෙදී තිබූපසුබිමකය. අමරදේවයන් නමින් අපේ ගම පරිශ්‍රයේ අසපුව ඉදිකිරීම සඳහා එවකට පැවති ජනමාධ්‍ය අමාත්‍යංශයෙන් වෙන්කරන ලද මුදල්වලට සිදුවූයේ කුමක්දැයි මෙහිදීවිජිත හේරත් මන්ත්‍රීවරයා ප්‍රශ්න කළේය. එමෙන්ම අමරදේව ශූරීන්ගේ භෂ්මාවශේෂ තවමත් පෞද්ගලික මල්ශාලාවක තැන්පත් කර ඇති බවද අදාළ අසපුවේ ඉදිකිරීම් සම්පූර්ණ කර එතුමන්ට නිසි ගෞරවය දක්වන ලෙස ආණ්ඩුවෙන් ඉල්ලීමක් කරනු ලැබීය.", "URL": "https://lankatruth.com/si/?p=102518", "Category": "පුවත්", "Parent URL": null}