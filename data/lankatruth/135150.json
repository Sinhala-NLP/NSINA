{"Source": "Lankatruth", "Timestamp": "June 4, 2022", "Headline": "රහසිගත ද්විත්ව පුරවැසියන් පාර්ලිමේන්තුවේ", "News Content": "මේ වනවිට ද්විත්ව පුරවැසි භාවය හිමි පාර්ලිමේන්තු මන්ත්‍රීවරයෙකු වශයෙන් බැසිල් රාජපක්ෂ පමණක් සිටින බව ජනතාව දැනගෙන සිටියද ඊට අමතරව තවත් 14 දෙනෙකු පමණ සිටින බවට තොරතුරු අනාවරණය වී තිබේ. එවැනි මන්ත්‍රීවරු 09 දෙනෙකු සිටින බව කතානායකවරයා නිල වශයෙන් හෙළිකර ඇතැයි ආණ්ඩුවේ සිලුමිණ පුවත්පතේ පල කර ඇත. එහෙත් මව්බිම ඉරිදා (05) පවත්පතේ පල කර තිබෙන්නේ එවැනි මන්ත්‍රීවරු 15 දෙනෙකු සිටින බවය. සමගි ජන බලවේගයේ මන්ත්‍රී ඩයනා ගමගේ ද්විත්ව පුරවැසිභාවය අහෝසි කරගත් බවට තහවුරු වී නොමැති බවද එම පුවත්පතෙන් හෙළි කර ඇත.", "URL": "https://lankatruth.com/si/?p=135150", "Category": "පුවත්", "Parent URL": null}