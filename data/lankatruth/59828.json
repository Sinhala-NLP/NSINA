{"Source": "Lankatruth", "Timestamp": "September 23, 2018", "Headline": "ඝාතන කුමන්ත්‍රණ වෙන පැත්තකට කැරකෙයි!", "News Content": "ත්‍රස්ත විමර්ශන පොලිස් කොට්ඨාසයේ ප්‍රධානියාව සිටි නියෝජ්‍ය පොලිස්පති, නාලකද සිල්වා මහතා පාතාල නායකයෙකු බව කියන පුද්ගලයෙකු සමග එක් වී ජනාධිපතිවරයා ඝාතනය කිරීමට කුමන්ත්‍රණය කළ බව කියන ප්‍රචාරය අන්තවාදී සංවිධාන සම්බන්ධයෙන් තොරුතුරු එළි වීම දක්වා වෙනම අන්තයකට ගොස් ඇති බව හෙළි වේ. පසුගිය රාජපක්ෂ පාලන සමයේ බිහි රකන ලද මහ සොහොන් බළකායේ ප්‍රබලයන්ව සිටි අමිත්ත වීරසිංහ සහ ඩෑන් ප්‍රියසාද් යන පුද්ගලයන් සමඟ සමීප සඹඳතාවන් පවත්වා තිබෙන නාලක කුමාර නැමැත්තා ජනාධිපති ඝාතන කුමන්ත්‍රණයක් පිළිබඳව ප්‍රකාශ කළේ ය. වර්තමාන ආණ්ඩුවද මෙම අන්තවාදීන්ගෙන් ප්‍රයෝජන ගන්නා අතර දිගන මුස්ලිම් ජනතාවට ප්‍රහාර එල්ල කිරීම එහි එක් පියවරක් බව හෙලි වී ඇත. නාමල් කුමාර නැමැත්තා පොලිසියේ ඉහළ නිලධාරීන්ට සම්බන්ධ පෞද්ගලික ඔත්තුකරුවකු සේ කටයුතු කළ බවත්, ඒ වෙනුවෙන් විශාල මුදල් ත්‍යාගද ලබාගෙන තිබෙන බවත් හෙළි වී ඇත. මේ අනුව ඝාතන කුමන්ත්‍රණ කතාව හෙළි කළ නාමල් කුමාර නැමැත්තා සථ්‍ය වශයෙන්ම කටයුතු කරන ලද්දේ කවුරුන් වෙනුවෙන්ද යන්න පරීක්ෂණ පවත්වන අපාරාධ පරීක්ෂණ දෙපාර්තමේන්තුව විශේෂ අවධානය යොමු වී තිබෙන්නේ, ත්‍රස්ත විමර්ශන ඒකකයේ ප්‍රධානියාව සිටි නාලක ද සිල්වා මෙවැනි සැලසුමක් පිළිබඳව දුරකථනයෙන් සාකච්ඡා කිරීමට තරම් අඳබාල ලෙස කටයුතු කරාවිද යන්න කෙරෙහිය. මෙම කුමන්ත්‍රණ කතාවත් සමඟ පොලිස්පතිවරයා විසින් එය පරීක්ෂා කිරීම සඳහා “පොලිස් විශේෂ විමර්ශන ඒකකයට” බාර දෙන ලද අතර ජනාධිපතිවරයාගේ නියෝගයක් අනුව එය අපරාධ පරීක්ෂණ දෙපාර්තමේන්තුවට පවරා දෙනු ලැබීය. එම දෙපාර්තමේන්තුව විසින් අඛණ්ඩව සිදුකරන ලද පරීක්ෂණවල මූලික වාර්තා 21 වැනිදා ජනාධිපතිවරයාට සහ අගමැතිවරයාට භාර දීමේ සූදානමක් තිබූ බව අනාවරණය වේ. මෙයට පෙර අවස්ථාවකදී ජනාධිපතිවරයා සහභාගී වූ රැස්වීමකට පිස්තෝලයක් රැගෙන ගොස් සිටි පුද්ගලයෙක් අත්අඩංගුවට ගෙන මෙවැනි කුමන්ත්‍රණයක් සම්බන්ධයෙන් පරීක්ෂණ සිදු කෙරිණි. ද්‍රවිඩ ජාතික සන්ධාන මන්ත්‍රී එම්.ඒ සුමන්ධිරන් මහතා ඝාතනය කිරීම සඳහාද පුද්ගල කණ්ඩායමක් සූදානම්වී ප්‍රහාරක අවි පවා රැස් කර තිබූ බව කියමින්, පිරිසක් අත්අඩංගුවට ගන්නා ලදී. එහෙත් එම පරීක්ෂන දෙකම අවසන් කෙරුණු ආකාරය රටට හෙළි නොකෙරිණි. දැන් ප්‍රචාරය කරන මේ කුමන්ත්‍රණ කතාව පිටුපස ආණ්ඩුවේද අනියම් සහයෝගය ලබන ජාතිවාදී කණ්ඩායම් සිටීම පිළිබඳ තොරතුරු හෙළිවීම නිසා ඉතා ඉක්මනින් මේ උණුසුම යට ගැසෙනු ඇති බවට සැක පළ වී ඇති බව කියවේ. ලංකා ඉරිදා සංග්‍රහය – ප්‍රියදර්ශන දයාරත්න", "URL": "https://lankatruth.com/si/?p=59828", "Category": "පුවත්", "Parent URL": null}