{"Source": "Lankatruth", "Timestamp": "September 18, 2021", "Headline": "වැලිකඩට අනුරධපුරට CCTV නැතිලු…", "News Content": "වැලිකඩ හා අනුරාධපුර බන්ධනාගාරවල CCTV කැමරා පද්ධති සවි කර නැතැයිද දැනට එම කැමරා සවිකර ඇත්තේ අගුණුකොළපැලැස්ස කළුතර හා බූස්ස යන බන්ධනාගාරවල පමණක් බවද බන්ධනාගාර මූලස්ථානය ප්‍රකාශ කරයි. එම තත්වය මත රාජ්‍ය අමාත්‍ය ලොහාන් රත්වත්තේ සම්බන්ධයෙන් එල්ල වී ඇති චෝදනා පිළිබඳ විමර්ශනයේදී CCTV දර්ශන උපයෝගී කරගැනීමට හැකියාවක් නැති තත්වයක් මතුව ඇත. නමුත් ඕනෑම බන්ධනාගාරයකට ඕනෑම පුද්ගලයෙකු ඇතුළුවීමේදී සටහන් තබා ගන්නා ලොග් සටහන් පොතක් සෑම බන්ධනාගාරයකටම ඇති බවත් එම සටහන් අදාළ විමර්ශන සඳහා යොදාගත හැකි බවත් බන්ධනාගාර මූලස්ථානය කියයි.", "URL": "https://lankatruth.com/si/?p=123258", "Category": "පුවත්", "Parent URL": null}