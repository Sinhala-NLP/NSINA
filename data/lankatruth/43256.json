{"Source": "Lankatruth", "Timestamp": "October 31, 2017", "Headline": "හිටපු නියෝජ්‍ය ධීවර ඇමැති ඇතුළු 06කට අධි චෝදනා", "News Content": "පසුගිය ජනාධිපතිවරණ සමයේදී මීගමුව කලපු සංවර්ධන ව්‍යාපෘතියේ විවෘත කිරීමේ උළෙල වෙනුවෙන් රුපියල් ලක්ෂ 112ක් සාවද්‍ය පරිහරණය කිරීම සම්බන්ධයෙන් මහින්ද රාජපක්ෂ පාලන සමයේ හිටපු නියෝජ්‍ය ධීවර ඇමැති සරත් කුමාර ගුණරත්න මහතා ඇතුළු සැකකරුවන් 06දෙනෙකුට එරෙහිව අධිචෝදනා ගොනු කරනු ලබන බව නිතිපතිවරයා විසින් අද (31) කොළඹ ප්‍රධාන මහේස්ත‍්‍රාත් ලාල් රණසිංහ බණ්ඩාර මහතා වෙත දැනුම් දී ඇත. ඒ අනුව නිතිපතිවරයාගේ උපදෙස් අනුව ක්‍රියා කිරීම සදහා ඉදිරි දිනයක් ලබා දෙන ලෙස අපරාධ පරීක්ෂණ දෙපාර්තමේන්තුව අධිකරණයෙන් ඉල්ලීමක් කර තිබේ. ඉදිරිපත් වූ කරුණු සැලකිල්ලට ගත් අධිකරණය සැකකරුවන් සම්බන්ධයෙන් ඉදිරි නඩු දිනය ලබන මාර්තු මස 22 වැනිදා තෙක් කල් තබා ඇත.", "URL": "https://lankatruth.com/si/?p=43256", "Category": "පුවත්", "Parent URL": null}