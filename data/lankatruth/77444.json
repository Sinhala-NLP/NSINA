{"Source": "Lankatruth", "Timestamp": "July 11, 2019", "Headline": "දෙමළ ජාතික පක්ෂ තුනක් සන්ධාන ගත වෙයි", "News Content": "ද්‍රවිඩ ජාතිකත්වය නියෝජනය කරන දේශපාලන පක්ෂ තුනක් සන්ධාන ගතවී තිබේ. ආරුමුග තොණ්ඩමන් මහතාගේ නායකත්වයෙන් යුත් ලංකා කම්කරු කොංග්‍රසය, හිටපු පාර්ලිමේන්තු මන්ත්‍රී ප්‍රභා ගනේෂන් මහතාගේ නායකත්වයෙන් යුත් ප්‍රජාතන්ත්‍රවාදී මහජන පක්ෂය සහ ප්‍රජාතන්ත්‍රවාදී නිදස් සටන්කරුවන්ගේ පක්ෂය යන පක්ෂ තුන මෙලෙස සන්ධාන ගතව තිබේ. ඉදිරි මැතිවරණ සඳහා මෙම සන්ධානය එක්ව තරඟ කිරීමටත් දෙමළ ජනතාවගේ ගැටලු සඳහා එක්ව පෙනී සිටීමේ අරමුණ ඇතිවත් මෙලෙස සන්ධාන ගත වූ බව ඔවුන් ප්‍රකාශ කරයි. ඒ අනුව සන්ධාන ගතවූ එකඟතා ඇතුළත් ගිවිසුමට අද කොටගලදී අත්සන් තබා ඇත.", "URL": "https://lankatruth.com/si/?p=77444", "Category": "පුවත්", "Parent URL": null}