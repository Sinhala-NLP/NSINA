{"Source": "Lankatruth", "Timestamp": "May 16, 2022", "Headline": "මහින්ද ත්‍රිකුණාමලයෙන් පිටවෙයි – කොළඹ හෙළි නොකළ තැනකට ආවාද?", "News Content": "ගෝඨාගෝ ගම සහ මයිනා ගෝ ගම සාමකාමී අරගලයට එල්ල කළ මැර ප්‍රහාරය මෙහෙයවීමෙන් පසු රට පුරා නැගුණු මහජන විරෝධය හමුවේ අගමැති ධුරයෙන් ඉල්ලා අස්වී ත්‍රිකුණාමලය නාවික හමුදා කඳවුරේ සැඟවී සිටි මහින්ද රාජපක්ෂ එයින් පිටවී ඇති බවට ආරංචි පැතිර යයි. ඔහු කොළඹ ආසන්නයේ කිසියම් හෙළි නොකළ ස්ථානයකට පැමිණ ඇති බවත් වාර්තා වේ. එම ස්ථානයේ ආරක්ෂක අංශ ආරක්ෂාව තර කර ඇති අතර විශේෂ පොලිස් කණ්ඩායම් අද දහවල් කොළඹට ගෙන්වූයේ මහින්ද රාජපක්ෂට අමතර ආරක්ෂාවක් සැපයීම සඳහා බවට අනුමාන කෙරේ.", "URL": "https://lankatruth.com/si/?p=134362", "Category": "පුවත්", "Parent URL": null}