{"Source": "Lankatruth", "Timestamp": "December 15, 2018", "Headline": "මහින්ද රාජපක්ෂ නීතිවිරෝධීව රැඳී සිටි අගමැති ධුරයෙන් ඉවත් වෙයි", "News Content": "කුරුණෑගල දිස්ත්‍රික් පාර්ලිමේන්තු මන්ත්‍රී මහින්ද රාජපක්ෂ මහතා දින 50කට ආසන්න කාලයක් නීති විරෝධී ලෙස තමන් රැඳී සිටි අගමැති ධුරයෙන් ඉවත්වීමේ ලිපියට මීට සුළු මොහොතකට පෙර අත්සන් තැබීය. ජනාධිපති මෛත්‍රීපාල සිරිසේන මහතා විසින් පසුගිය ඔක්තෝබර් 26 වනදා එවකට සිටි අගමැතිවරයා නීති විරෝධී ලෙසත්, ව්‍යවස්ථාවට පටහැනි ලෙසත් එම ධුරයෙන්ඉවත් කර මහින් දරාජපක්ෂ මහතා ඇතුළු ඇමති මණ්ඩලයක් පත් කරමින් කුමන්ත්‍රණකාරී ලෙස බලය මාරු කළේ ය. ඉන් පසු රට තුළ දැවැන්ත දේශපාලන අර්බුදයක් නිර්මාණය වූ අතර එය සිවිල් ගැටුම්කාරී තත්වයක් දක්වා වර්ධනය නොවීමට ප්‍රගතිශීලී, ප්‍රජාතන්ත්‍රවාදය අගයන දේශපාලන පක්ෂ, සිවිල් සංවිධාන, උගතුන් බුද්ධිමතුන් ඇතුළු බොහෝ පිරිසක් වග බලාගත් අතර පොලිසියේ සහ හමුදාවේ ඉවසීමද එයට මහත් පිටුවහලක් විය. කෙසේ නමුත් දේශපාලන පක්ෂ, සිවිල් සංවිධාන, උගතුන් බුද්ධිමතුන් ඇතුළුප්‍රජාතන්ත්‍රවාදය අගයන්නන්ගේ මැදිහත්වීමෙන් මෛත්‍රී – මහින්ද බල කුමන්ත්‍රණය පරාජයට පත් කළ අතර මේ වනවිට එහි අවසානය සනිටුහන් වෙමින් තිබේ. කෙසේ නමුත් මෙවැනි ප්‍රජාතන්ත්‍රවිරෝධී මෙන්ම ජනාත දේපළ විනාශ මුඛයට ඇද දමන පුද්ගලයන්, කණ්ඩායම් වෙත යළි බලය ලබා නොදීප්‍රගතිශීලී, ප්‍රජාතන්ත්‍රවාදය අගයන උගත් බුද්ධිමත් මෙන්ම ප්‍රායෝගික දැනුමෙන් පිරිපුන් ප්‍රායෝගික වැඩපිළිවෙලක් ඇති කණ්ඩායමක් වෙත රාජ්‍ය බලය ලබාදීමට පුරවැසියන් වගබලාගත් යතුය.", "URL": "https://lankatruth.com/si/?p=65296", "Category": "පුවත්", "Parent URL": null}