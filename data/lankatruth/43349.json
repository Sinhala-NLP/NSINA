{"Source": "Lankatruth", "Timestamp": "November 1, 2017", "Headline": "බේරුවලදී පුංචි ඡන්දයට එජාපය – ශ්‍රීලනිපය එකට", "News Content": "ඉදිරි පළාත් පාලන මැතිවරණයේදී ශ්‍රී ලංකා නිදහස් පක්ෂයත් එක්සත් ජාතික පක්ෂයත් බේරුවල ආසනය සඳහා එක්ව එක ලකුණක් යටතේ තරඟ වදින බව සම කැබිනට් ප්‍රකාශක, සෞඛ්‍ය අමාත්‍ය රාජිත සේනාරත්න මහතා අද (01) පැවති කැබිනට් මාධ්‍ය හමුවේදී සඳහන් කරසිටියේය. කෙසේ නමුත් එවැනි තීරණයක් ශ්‍රී ලංකා නිදහස් පක්ෂය විසින් ගෙන නොමැති බව සම කැබිනට් ප්‍රකාශක, ක්‍රීඩා අමාත්‍ය දයාසිරි ජයසේකර මහතා කියා සිටියේය. එහෙත් රාජිත සේනාරත්න මහතා සඳහන් කර සිටියේ බේරුවල ආසනයේ එජාප සහ ශ්‍රීලනිප අපේක්ෂකයන් ඒ සඳහා තීරණය කර ඇති බවය.", "URL": "https://lankatruth.com/si/?p=43349", "Category": "පුවත්", "Parent URL": null}