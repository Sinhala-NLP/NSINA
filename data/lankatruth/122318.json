{"Source": "Lankatruth", "Timestamp": "September 1, 2021", "Headline": "ඩොලර් ණය ලැබී උද්දාමයට පත් වේ", "News Content": "ඩොලර් මිලයන 1,200කට ආසන්න ණය මුදලක් විදේශ පාර්ශව කිහිපයකින් ලබා ගැනීම සම්බන්ධයෙන් රාජ්‍ය මාධ්‍ය උද්දාමයෙන් වාර්තා කර තිබේ.  ජාත්‍යන්තර මූල්‍ය අරමුදලින් ඩොලර් මිලියන 780ක් ලැබී ඇති අතර එය එම අරමුදල වාර්ෂිකව එක් එක් රටවලට වෙන් කරන කෝටාව අනුව ලබා ගත් ණය මුදලකි. එයට අමතරව, චීන සංවර්ධන බැංකුවෙන් වාණිජ පොලී යටතේ ඩොලර් මිලියන 300ක් ලබා ගැනීමේ සාකච්ඡා පැවැත්වෙන බව මුදල් අමාත්‍යංශ ලේකම් හෙළිකර ඇත. බංගලිදේශයෙන් කෙටිකාලීන මූල්‍ය හුවමාරු පහසුකම් යටතේ තවත් ඩොලර් මිලියන 100ක් ලබාගෙන තිබේ.  මේ අතර මෙම විදේශ ණය මුදල් ලැබී තිබුණද ඊයේ (31) මහ බැංකුව නිල වශයෙන් රුපියලේ අගය ඩොලරයකට රුපියල් 205කට ආසන්න තත්වයට බාල්දු වී ඇති බව නිවේදනය කර තිබේ. මෙම අනුපාතය රුපියල් 203ක සීමාවේ මාස දෙකක් රඳවා ගැනීමෙන් පසුව නිල වශයෙන් රුපියල බාල්දුවීම පිළිබඳව හෙළි කෙරිණි. එහෙත් කළුකඩ වෙළඳපොලේ ඩොලරය රුපියල් 240/- ඉක්මවා ඇත.", "URL": "https://lankatruth.com/si/?p=122318", "Category": "පුවත්", "Parent URL": null}