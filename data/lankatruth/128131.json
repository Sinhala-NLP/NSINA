{"Source": "Lankatruth", "Timestamp": "January 26, 2022", "Headline": "ශ්‍රී ලංකාව දූෂිත රටවල් අතරට – Transparency International", "News Content": "පිරිසිදු මූල්‍ය කරනය සම්බන්ධයෙන් හඬක් නගන ජාත්‍යන්තර ආයතනයක් වන ට්‍රාන්ස්පේරන්සි ඉන්ටනැෂනල් ආයතනය විසින් නිකුත් කරන නවතම දූෂණ සංජානන දර්ශකය අනුව ශ්‍රී ලංකාව තවත් ස්ථාන 08ක් පසුපසට දූෂිත රටල් අතරට ගොස් තිබේ. ඊයේ (25) නිකුත් කළ එම දර්ශකය අනුව ශ්‍රී ලංකාව 2021 වසරේදී දූෂිත රටවල් අතර 102 වැනි ස්ථානයට පත්ව ඇති අතර 2020 වසරේදී ශ්‍රී ලංකාව 94 වැනි ස්ථානයේ පසුවිය. මෙවර එම දර්ශකය ගණනය කිරීම සඳහා රටවල් 180ක දත්ත යොදාගෙන තිබුණි. මෙම දර්ශකයට අනුව ශ්‍රී ලංකාව ලබාගෙන ඇති ලකුණු සංඛ්‍යවා 37කි. මෙහි අගය 0ක් නම් බෙහෙවින් දූෂිත රටක් ලෙස නම් කෙරෙන අතර එහි අගය 100ට ආසන්න වනවිට ඉතා පිරිසිදු රටවල් ලෙස නම් වෙයි. එහි අගය 88ක් ලබාගනිමින් ඩෙන්මාර්කය, පින්ලන්තය සහ නවසීලන්තය දර්ශකයෙහි ඉහළින් සිටින රටවල් වන බවට පත්ව ඇති අතර සෝමාලියාව සහ සිරියාව අගය 13ක් සහ දකුණු සුඩානය අගය 11ක් ලබාගනිමින් බෙහෙවින් දූෂිත රටවල් අතර සිටී. ශ්‍රීංකා රජය දූෂණය වැලැක්වීම සඳහා පසුගිය කාලයේ කිසිඳු ක්‍රියාමාර්ගයක් ගෙන මැති අතර දිනෙන් දින දූෂණය ඉහළට ගහන් කරමින් තිබෙන රාජ්‍යයක් බවට පත්ව තිබේ. ඒ අනුව ඉදිරියේදී මෙම වංචා දූෂණ වලක්වා ගැනීමට පාලකයන් සමත් නොවුනහොත් ශ්‍රී ලංකා රාජ්‍යය ඉතා ඉක්මනින් හෙවින් දූෂිත රටවල් අතරට ගමනු කරනු ඇතැයි දේශපාලන විශ්ලේෂකයෝ සඳහන් කරති.", "URL": "https://lankatruth.com/si/?p=128131", "Category": "පුවත්", "Parent URL": null}