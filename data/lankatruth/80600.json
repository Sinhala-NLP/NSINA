{"Source": "Lankatruth", "Timestamp": "September 10, 2019", "Headline": "ප්‍රදේශ කිහිපයක නිවාස කොල්ලකෑමේ නිරත පුද්ගලයන් සිව් දෙනෙකු අත්අඩංගුවට", "News Content": "ප්‍රදේශ කිහිපයක නිවෙස් කොල්ලකෑමේ නිරතව සිටි පුද්ගලයන් සිව් දෙනෙකු පොලීසිය මගින් අත්අඩංගුවට ගෙන තිබේ. වත්තල, රාගම, කිරිබත්ගොඩ සහ කැළණිය ඇතුළු ප්‍රදේශ කිහිපයක ජනතාව බිය වද්දමින් නිවෙස් කොල්ලකන පිරිසක් සම්බන්ධව ලැබී ඇති පැමිණිලි අනුව සිදුකළ විමර්ශනවලදී සැකකරුවන් සිව්දෙනා අත්අඩංගුවට ගෙන ඇත. අත්අඩංගුවට ගන්නා ලද අවස්ථාවේ සැකකරුවන් සතුව තිබී රුපියල් ලක්ෂ 17ක් වටිනා රන් භාණ්ඩ, මුදල් රුපියල් ලක්ෂ 4ක් සහ තවත් විදුලි උපකරණ කිහිපයක් ද සොයා ගත් බව පොලීසිය සඳහන් කරයි. සැකකරුවන් ඉහත ප්‍රදේශවල නිවාස 15කට අධික සංඛ්‍යාවක් කොල්ල කා ඇති බවත් රාගම ප්‍රදේශයේ තාවකාලිකව නවාතැන්ගෙන කොල්ලකෑම්වල නිරතව සිට ඇති බවත් තොරතුරු අනාවරණය වී ඇත. එම ප්‍රදේශවල නිවාස කොල්ල කෑ පුද්ගලයන් කිහිප දෙනෙකු පසුගිය දා ප්‍රදේශවාසීන් විසින් අල්ලා පොලීසියට භාරදී තිබූ අතර පසුව සිදුකළ පොලිස් විමර්ශනවලදී මොවුන් අත්අඩංගුවට ගෙන ඇත.", "URL": "https://lankatruth.com/si/?p=80600", "Category": "පුවත්", "Parent URL": null}