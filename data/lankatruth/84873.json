{"Source": "Lankatruth", "Timestamp": "November 6, 2019", "Headline": "තායිලන්තයේ වෙඩි ප්‍රහාරයකින් 15ක් මරුට", "News Content": "දකුණු දිග තායිලන්තයේ යෙලා ප්‍රදේශයේ පිහිටි ආරක්ෂක මුරපොළක් ඉලක්ක කර ගනිමින් අන්තවාදී කණ්ඩායමක් සිදුකළ වෙඩි ප්‍රහාරයකින් පුද්ගලයන් 15 දෙනෙකු ජීවිතක්ෂයට පත්ව ඇතැයි විදෙස් මාධ්‍ය වාර්තා කරයි. සිද්ධියෙන් පුද්ගලයන් 4 දෙනෙකු තුවාල ලබා රෝහල් ගතකර ඇත. මියගිය පිරිස අතර පොලිස් නිලධාරීන් ද සිටින බවත් ගතවූදශකයක කාලය තුළ තායිලන්තයේ සිදුවූ දරුණුම ප්‍රහාරය මෙය බවත් විදෙස් මාධ්‍ය වාර්තා කරයි.", "URL": "https://lankatruth.com/si/?p=84873", "Category": "විදෙස් පුවත්", "Parent URL": null}