{"Source": "Lankatruth", "Timestamp": "September 8, 2021", "Headline": "ගඟට මුට්ටි දැමූ ඒලියන්ත වයිට් ටත් කොරෝනා", "News Content": "රාජකීය ජීවකයා ලෙස රාජපක්ෂවරුන් විසින් පිළිගනු ලැබූ ඒලියන්ත වයිට් කොරෝනා ආසාදිතව කොළඹ පෞද්ගලික රෝහලක ප්‍රතිකාර ලබන බව වාර්තා වේ.කොරෝනා රෝගය පාලනය කිරිමට එන්නත් ගෙන්වීම ප්‍රමාද කරමින් රජය විසින් ඒලියන්ත වයිට්ගේ විශ්ව ශක්තියේ බලයෙන් කොරෝනා මර්දනය කරන බව පවසා ගංගාවලට මුට්ටි අතහරිනු ලැබූයේ රජයේ ප්‍රබල මැතිඇමතිවරුන්ගේ ද සහභාගිත්වයෙනි.ඒලියන්ත වයිට් හිමාලයෙන් පැමිණි ජීවකයෙක් යැයි පැවසුවද 90 දශකයේදී ‘ඉමේෂ් රංගන’ නමින් වේදිකාවල ගී ගැයූ නවක ගායකයෙකු යැයි හිටපු පාර්ලිමෙන්තු මන්ත්‍රී රන්ජන් රාමනායක විසින් මීට කලකට ඉහතදී හෙලිදරවු කරනු ලැබීය.", "URL": "https://lankatruth.com/si/?p=122764", "Category": "කොවිඩ් -19 (කොරෝනා ) පුවත්", "Parent URL": null}