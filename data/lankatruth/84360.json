{"Source": "Lankatruth", "Timestamp": "October 31, 2019", "Headline": "ට්විටර් ඔස්සේ දේශපාලන දැන්වීම් ප්‍රචාරය කිරීම අත්හිටුවයි", "News Content": "සියළුම ආකාරයේ දේශපාලන දැන්වීම් පළකිරීම අත්හිටුවීමට ට්විටර් සමාජ ජාලය තීරණය කර ඇතැයි එහි ප්‍රධාන විධායක නිලධාරී ජැක් ඩෝසි සඳහන් කරයි. දේශපාලනමය මුහුණුවරක් ගන්නා දැන්වීම් ට්විටර් ඔස්සේ පළකිරීම මේ අනුව නතර වනු ඇත. මේ සම්බන්ධව අදහස් දක්වමින් ජැක් ඩෝසි සඳහන් කර ඇත්තේ යම් අයෙකුගේ දේශපාලන මතවාදය ජනතාව විසින් පිළිගත යුතු බවත්, එය සමාජ මාධ්‍ය ඔස්සේ අලෙවිවීම සිදු නොකළ යුතු බවත් ය. එසේම වැරදි සහ අසත්‍ය දේශපාලන තොරතුරු ට්විටර් හරහා ව්‍යාප්තවීම වැලැක්වීමට ද මෙම පියවර ඉවහල් වනු ඇතැයි ඔහු සඳහන් කරයි. මෙම පියවර ෆේස්බුක් ඇතුළු සමාජ මාධ්‍ය ද ආදර්ශයට ගතයුතු බවත් ජැක් ඩෝසි අවධාරණය කරයි. දේශපාලන දැන්වීම් සඳහා ට්විටර් වාරණය ලබන නොවැම්බර් මස 22වැනිදා සිට නිල වශයෙන් ක්‍රියාවට නැංවෙනු ඇත.", "URL": "https://lankatruth.com/si/?p=84360", "Category": "විදෙස් පුවත්", "Parent URL": null}