{"Source": "Lankatruth", "Timestamp": "October 16, 2011", "Headline": "ආරක‍්ෂක අමාත්‍යාංශය පුරවැසියන්ගේ තොරතුරු රැස්කරයි", "News Content": "ආරක‍්ෂක අමාත්‍යාංශය විසින් සියළුම පුරවැසින්ගේ පුද්ගලික තොරතුරු රැස් කිරීමට ව්‍යාපෘතියක් ආරම්භ කර ඇත. මේ සඳහා රුපියල් මිලියන 14.5ක මුදලක් වෙන් කර ඇත. ව්‍යාපෘතිය යටතේ සෑම පුද්ගලයෙකුගේම පෞද්ගලික තොරතුරු එක්රැස් කිරීම සිදු කරනු ලබයි. ^ ENIC &  පුද්ගලයින් ලියාපදිංචි කිරීමේ දෙපාර්තමේන්තුව විසින් නිකුත්කරන ලද හැඳුනුම්පත වෙනුවට ඉලෙක්ට්‍රොනික ජාතික හැඳුනුම් පතක් නිකුත් කෙරේ. එම ඉලෙක්ට්‍රොනික් ජාතික හැඳුනුම්පත්^ENIC&  නිකුත් කිරීම පිළිබඳ ජූලි මාසයේදී රජය විසින් නිවේදනය කරන ලදී. රජයේ ආයතන, මූල්‍ය ආයතන හා ආරක‍්ෂක අමාත්‍යාංශය විසින් අනුමත කරන ලද ආයතන වලට මෙම තොරතුරු පහසුවෙන් ලබාගත හැකිවනු ඇත. 1968/32 දරන පනතින් ස්ථාපිත පුද්ගලයින් ලියාපදිංචි කිරීමේ දෙපාර්තමේන්තුව පසුගිය වසරේ ආරක‍්ෂක අමාත්‍යාංශය විසින් පවරා ගන්නා ලදී.", "URL": "https://lankatruth.com/si/?p=23", "Category": "පුවත්", "Parent URL": null}