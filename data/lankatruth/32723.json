{"Source": "Lankatruth", "Timestamp": "April 13, 2017", "Headline": "සිරියානු අර්බුදය හමුවේ රුසියාවෙන් බ්‍රිතාන්‍යයට දැඩි වාග් ප්‍රහාරයක්!", "News Content": "එක්සත් ජාතීන්ගේ ආරක්ෂක මණ්ඩලයේදීසිරියාවේ ඇතිව තිබෙන වත්මන් තත්වය සම්බන්ධයෙන් පැවැති සාකච්ඡාවේදී බ්‍රිතාන්‍ය නියෝජිතය රුසියාවට එල්ල කළ චෝදනාව සම්බන්ධයෙන් රුසියාව දැඩි ප්‍රතිචාරයක් දක්වා ඇති බව වාර්තා වේ. සිරියානු අර්බුදය සම්බන්ධයෙන් වූයෝජනාවකට ඡන්දය විමසීමත් සමග මෙම උණුසුම්කාරී තත්වය මතුව ඇති අතර ආරක්ෂක මණ්ඩලය හමුවේ බ්‍රිතාන්‍ය නියෝජිත මැතිව් රිකෝෆ්ට් ප්‍රකාශ කර ඇත්තේ මොස්කව් පාලනය සිරියාවේ මිනීමරු, ම්ලේච්ඡ අපරාධකාරීපාලනයට උපකාර කරමින් සිටින බවයි. ඊට ප්‍රතිචාර දක්වමින් රුසියානු නියෝජිත ව්ලැඩිමීර් සෆ්රෙන්කොව් බ්‍රිතාන්‍ය නියෝජිතයාට තරවටුවක් ආකාරයෙන් ප්‍රකාශ කර ඇත්තේ “නුඹ රුසියාවට අභියෝග කරනවාද? නුඹ උත්සාහ කරන්නේ විසඳුමක් සෙවීම වළක්වන්නටත් ආරක්ෂක මණ්ඩලය තුළ ගැටුමක් ඇති කිරීමටයි. අපි නිතරම උත්සාහ කළේ එක්සත් ජනපදය සමග සහයෝගයෙන් වැඩකර විසඳුමකට ළඟ වීමටයි. නමුත් නුඹ එය අවතක්සේරු කරනවා. බ්‍රිතාන්‍ය සිරියානු අර්බුදය විසඳිමට සිදු කළ කිසිවක් නැහැ.“ යනුවෙනි.", "URL": "https://lankatruth.com/si/?p=32723", "Category": "විදෙස් පුවත්", "Parent URL": null}