{"Source": "Lankatruth", "Timestamp": "January 6, 2021", "Headline": "යුක්‍රේන කොත්තමල්ලි සම්බන්ධ තවත් රහස් එළියට", "News Content": "මෙරටට කොත්තමල්ලි ආනයනය කරන මුවාවෙන් යුක්රේනයේ සිට ශාක අපද්‍රව්‍ය තොගයක් කන්ටේනර් 28කින් ගෙන්වීම සම්බන්ධයෙන් මූලික වගකීවයුත්තන් මේ වන තුරුත් සොයාගෙන නොමැත. කන්ටේනර් 28කින් අතිවිශාල කොත්තමල්ලි තොගයක් ආනයනය කර ඇති බව හෙළිවන මුල් අවස්ථාවේදීම බරපතළ සැකයක් මතුවීතිබී ඇත. පසුගිය 2019 වර්ෂය පුරාම මෙරටට ගෙන්වා ඇති මුළු කොත්තමල්ලි ප්‍රමාණය මෙට්‍රික් ටොන් 13,300ක් වී තිබියදී එකවර කන්ටේනර් 28ක එකවර මෙසේ විශාල තොගයක් ගෙනඑන බව සඳහන් කර තිබීමම බරපතළ සැක උපදවන කරුණක් වී තිබීඇත. යුක්‍රේනයේ සිට මෙම අපද්‍රව්‍ය තොගය කොත්තමල්ලි ආනයනකරුවන් ලෙස පෙනී සිටි ව්‍යාපාරිකයන් 07දෙනකු විසින් ගෙන්වා ඇති බවට ප‍්‍රචාරයක් මේ වන විට පවතී. එයින් තිදෙනෙකු රුපියල් කෝටි 06කට අධික මුදලක් කොත්තමල්ලි වෙනුවෙන් ගෙවා ඇති බවද කියැවේ. එහෙත් පසුගිය වසර 05කට ආසන්න කාලයක් තුළ මෙරටට කොත්තමල්ලි ආනයනය කර ඇත්තේ කැනඩාවෙන් සහ මොරොක්කෝවෙන් බවද ඊට අමතරව නැගෙනහිර යුරෝපීය කලාපයේ බල්ගේරියාව සහ රුමේනියාව යන රටවලින් වැඩිවශයෙන් කොත්තමල්ලි ආනයනය කර ඇති බව අනාවරණය වේ. මෙසේ තිබියදි යුක්‍රේනයෙන් කොත්තමල්ලි සඳහා ඇනවුම් කර ඇත්තේ මුල්වරට බව අනාවරණය වේ. කොත්තමල්ලි මුවාවෙන් කන්ටේනර් 28කින් අපද්‍රව්‍ය ආනයනය කර ඇති බව හෙළිදරව් වී රට තුළ ආන්දෝලනයක් ඇති වීමත් සමග එම අපද්‍රව්‍ය ආපසු යුක්‍රේනයට යවන බවත් මේ සඳහා වගකිවයුත්තන් සොයා දඬුවම් පමුණුවන බවත් ආණ්ඩුව ප‍්‍රකාශ කළේය. මේ දක්වා එවැනි කිසිදු ක්‍රියාමාර්ගයක් ගෙන නැත.", "URL": "https://lankatruth.com/si/?p=106626", "Category": "පුවත්", "Parent URL": null}