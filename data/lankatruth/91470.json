{"Source": "Lankatruth", "Timestamp": "March 23, 2020", "Headline": "මෙරටින් හමුවූ ශ්‍රී ලාංකික කොරෝනා ආසාදිතයින් ගණන 86 දක්වා ඉහළට", "News Content": "මෙරටින් හඳුනාගෙන ඇති ශ්‍රී ලාංකික කොරෝනා වෛරස ආසාදිතයින්ගේ සංඛ්‍යාව 86 දක්වා ඉහළ ගොස් තිබේ. මේ අතර කොරෝනා හෙවත් කෝවිඩ් 19 වෛරසය ආසාදිත අසාධ්‍ය රෝගීන් දෙදෙනෙකු IDH රෝහලේ දැඩි සත්කාර ඒකකයේ ප්‍රතිකාර ලබමින් සිටිති. මේ වනවිට දිවයින පුරා රෝහල් 18ක ආසාදිත බවට සැක කටයුතු පුද්ගලයින් 222කු ප්‍රතිකාර ලබමින් සිටින බව වසංගත රෝග විද්‍යා අංශය පවසයි. මේ අතර වෛරසයේ ව්‍යාප්තිය වැළැක්වීම සදහා නිරෝධායන මධ්‍යස්ථාන 45ක පුද්ගලයන් 3506 දෙනෙකු නිරෝධායන ක්‍රියාවලිය සදහා යොමුකර තිබේ. ඉන් 31 දෙනෙකු විදේශිකයින් බවද වාර්තා වේ. විදේශගතව සිට මේ මස පළමු වැනිදා සිට 15 වන දින දක්වා මෙරටට පැමිණි පුද්ගලයන් 15,000ක පමණ සංඛ්යාටවක් මේ වන විට ලියාපදිංචි වී ඇති අතර ඔවුන් ස්වයං නිරෝධායනයට යොමුකර ඇති බව වාර්තා වේ.", "URL": "https://lankatruth.com/si/?p=91470", "Category": "පුවත්", "Parent URL": null}