{"Source": "Lankatruth", "Timestamp": "February 3, 2021", "Headline": "ටයිල් ගැසට් රිවස් කිරීම පිටුපස සැකයක්", "News Content": "ආණ්ඩුව විසින් පසුගිය කාලයේ ටයිල් සහ සෙරමික් නිෂ්පාදන ආනයනය කිරීම අත්හිටුවා තිබූ අතර හදිසියේම ඊයේ (02) දිනයේ මහින්ද රාජපක්ෂ මුදල් අමාත්‍යවරයාගේ අත්සනින් නිකුත් කරන ලද ආනයන සහ අපනයන පාලන පනත යටතේ නිකුත් කළඅති විශේෂ ගැසට් නිවේදනයක් අනුව එම තහනම පෙබරවාරි 03 වැනි දින සිට ඉවත් කරන බව නිවේදනය කර තිබිණි. කෙසේ වුවද අද (03) උදෑසන 10.00ට පමණ ආනයන සහ අපනයන පාලකවරයා විසින් ඊයේ නිකුත් කළ අංක 2213/8 දරන අතිවිශේෂ ගැසට් පත්‍රයේ සඳහන් අංක 03 හා 04 රෙගුලාසි ක්‍රියාවට නැංවීම නැවත දැනුම් දෙනතුරු අත්හිටුවන ලෙස ශ්‍රී ලංකා රේගුවට සහ සියලු වාණිජ්‍ය බැංකුවලට දැනුම් දීතිබේ. මෙම හදිසි ඉවත් කිරීම සහ නැවත පැනවීම අතර කාලය තුළ රට තුළට ආණ්ඩුවේ හිතවතෙකුගේ ආනයනයන් සිදුවී ඇත්දැයි ව්‍යාපාරික ක්ෂේත්‍රයේ මහත් කතාබහක් මතුවීතිබේ. පසුගිය කාලයේ සීනි සහ පොල්තෙල් ආනයන බදු වංචා කිරීම් සඳහා මෙවැනි ආකාරයේ ගැසට් ප්‍රයෝග යොදාගනිමින් ආණ්ඩුව හිතවත් ව්‍යාපාරිකයන් විශාල ලාභ ලැබූබවට හෙළිදරව් තිබිණි.", "URL": "https://lankatruth.com/si/?p=109820", "Category": "පුවත්", "Parent URL": null}