{"Source": "Lankatruth", "Timestamp": "March 14, 2020", "Headline": "පොදු ප්‍රවාහන බස් රථ සහ දුම්රියවල විෂබීජ හරණයට වැඩපිළිවෙලක්", "News Content": "අද (14) සිට ක්‍රියාත්මක වන පරිදි පොදු ප්‍රවාහනයට යොදා ගන්නා බස් රථ සහ දුම්රිය ආරක්ෂක අංශවල සහය ඇතිව විෂබීජහරණය කිරිමට රජය තීරණය කර තිබේ. මේ අතර කොරෝනා වෛරසය ආසාදනය වීමෙන් මගී ජනතාව ආරක්ෂා කර ගැනිම සදහා කොළඹ කොටුව දුම්රිය ස්ථානයට සහ කොටුව බස්නැවතුම්පළ වෙත පැමිණෙන මගීන්ට දෑත් සෝදා ගැනිමේ පහසුකම ලබාදීමට ප්‍රවාහන අමාත්‍යාංශය පියවර ගෙන තිබේ. ජලය සහ දෑත් සේදිමට ගන්නා ද්‍රව්‍ය නොමිලේ ලබාදීමට කටයුතු කරන අතර වෛරස ව්‍යාප්තිය පාලනය සඳහා මගී ජනතාවගේ සහයෝගය අත්‍යවශ්‍ය බව ප්‍රවාහන අමාත්‍යාංශය පෙන්වා දෙයි.", "URL": "https://lankatruth.com/si/?p=91008", "Category": "පුවත්", "Parent URL": null}