{"Source": "Lankatruth", "Timestamp": "September 25, 2022", "Headline": "අපි ලබන ලොකුම සම්මානය නිවැරදි දේශපාලන භාවිතයට ජනතාවගෙන් ලැබෙන සම්මානයයි – ආචාර්ය ප්‍රසන්නජීත් අබේසූරිය", "News Content": "කලාකරුවන් හැටියට නිර්මාණ තුළින් පමණක් ජනතාව සමග සම්බන්ධ වී සිටීම ප්‍රමාණවත් නොවන බවත් අවසානයේ සියල්ල තීරණය කරන්නේ රටේ බලය ලබා ගන්නා දේශපාලන බලය වන නිසා ලැජ්ජාවක් නැතිව ඡන්දය දී මහ පාරේ බැසි යා හැකි ජාතික ජන බලවේගය වේදිකාවේ සිටගෙන සිටින බව රංගනවේදී, ආචාර්ය ප්‍රසන්ජිත් අබේසූරිය පැවසීය. ඔහු මේ බව පැවසූවේ මේ වනවිට පැවැත්වෙන ජාතික ජන බලවේගයේ අකුරැස්ස ආසන සමුළුව අමතමිණි. මෙතෙක් මෙරට බලයට පැමිණි කිසිම දේශපාලන පක්ෂයක් රට ගොඩනැගීමේ සැබෑ අරමුණෙන් ක්‍රියා නොකළ බවත් එම කටයුත්ත නොපිරිහෙලා ඉටු කිරීමට කටයුතු කරමින් සිටින ජාතික ජන බලවේගය සමග එකතු වී සිටීම පිළිබඳව ජනතාවගෙන් ලැබෙන සම්මානය තමන් මේ වනවිට ලැබී ඇති අනිකුත් සියලුම සම්මානවලට වඩා ඉහළම සම්මානය බවත් ඔහු එහිදී අවධාරණය කරනු ලැබීය.", "URL": "https://lankatruth.com/si/?p=139735", "Category": "පුවත්", "Parent URL": null}