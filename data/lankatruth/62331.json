{"Source": "Lankatruth", "Timestamp": "October 31, 2018", "Headline": "අගමැති පත්කිරීම පිළිබඳ මතය ප්‍රකාශ කිරීම යෝග්‍ය නැතිලු", "News Content": "නව අගමැතිවරයා පත්කිරීම සම්බන්ධයෙන්, ආණ්ඩුක්‍රම ව්‍යවස්ථාව යටතේ නීතීපතිවරයාගේ භූමිකාවට අනුකූලව මතයක් ප්‍රකාශ කිරීම යෝග්‍ය නොවන බව තමාගේ අදහස බව සඳහන් කරමින් නීතීපතිවරයා අද (31) කථානායකවරයාට ලිපියක් යොමු කරමින් සඳහන් කරයි. නව අගමැතිවරයා පත්කිරිම සම්බන්ධයෙන් නීතිපති මතය විමසමින් කතානායකවරයා විසින් පසුගිය 27 වැනිදා නීතිපතිවරයා වෙත යොමු කර ඇති ලිපියට පිළිතුරු ලෙස නීතිපතිවරයා ලිපියක් යොමුකරමින් මේ බව සඳහන් කර ඇත. අගමැති ධුරය වෙනස් වීම සම්බන්ධ නිත්‍යනුකූලභාවය පිළිබඳ මතයක් ප්‍රකාශ කිරීමට නොහැකි බවත් නීතිපති ජයන්ත ජයසුරිය මහතා කතානායක කරුජයසුරිය මහතා වෙත යොමු කළ ලිපියේ සඳහන් කර තිබේ. ආණ්ඩුක්‍රම ව්‍යවස්ථාව යටතේ නීතීපතිවරයාගේ භූමිකාවට අනුකූලව ඒ සම්බන්ධයෙන් මතයක් ප්‍රකාශ කිරීම යෝග්‍ය නොවන බව තමාගේ අදහස බවද නීතීපතිවරයා කථානායකවරයාට යොමු කළ ලිපියේ වැඩිදුරටත් සඳහන් කර ඇත.", "URL": "https://lankatruth.com/si/?p=62331", "Category": "පුවත්", "Parent URL": null}