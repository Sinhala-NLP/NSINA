{"Source": "Lankatruth", "Timestamp": "October 26, 2018", "Headline": "ජාතික රූපවාහිනියේ විකාශන කටයුතු නවතාදමයි", "News Content": "ජාතික රූපවාහිනියේ විකාශන කටයුතු සම්පූර්ණයෙන්ම නවතා දමා තිබේ. කිසියම් පිරිසක් බලහත්කාරීව එහි විකාශන කටයුතු සිදුකිරීමට මැදිහත් වීම හේතුවෙන් මෙම ක්‍රියාමාර්ගය ගෙන ඇතැයි ආරංචිමාර්ග සඳහන් කරයි. ඉන්දික අනුරුද්ධ , සනත් නිශාන්ත, කෙහෙලිය රඹුක්වැල්ල , ප්‍රසන්න රණවීර යන මන්ත්‍රීවරු සමඟ පැමිණි පිටස්තර පිරිසක් ජාතික රූපවාහිනී පරිශ්‍රයට ඇතුළු වීඇති අතරඑම අවස්ථාවේ නොසන්සුන්තාවයක් හටගෙන ඇති බවත් වාර්තා වේ. මේ වන විටද දෙපිරිසක් අතර ගැටුම්කාරී තත්වයක් වර්ධනය වී තිබේ. චතුර සේනාරත්න මන්ත්‍රීවරයා ඇතුළු පිරිසකට ජාතික රූපවාහිනී පරිශ්‍රය තුළදී පහර දී එලවා දමා ඇති බව ද වාර්තා වේ.", "URL": "https://lankatruth.com/si/?p=61959", "Category": "පුවත්", "Parent URL": null}