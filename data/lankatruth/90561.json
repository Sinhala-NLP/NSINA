{"Source": "Lankatruth", "Timestamp": "March 4, 2020", "Headline": "එයාර් බස් වංචාවේ කපිල චන්ද්‍රසේනට සහ බිරිඳට ඇප", "News Content": "දූෂිත එයාර් බස් ගනු දෙනුවට අදාළව රක්ෂිත බන්ධනාගාර ගත කර සිටි ශ්‍රී ලන්කන් ගුවන් සමාගමේ හිටපු විධායක නිලධාරී කපිල චන්ද්‍රෙස්න මහතා සහ ඔහු බිරිඳ වන නියෝමාලි විජේනායක මහත්මිය ඇප මත මුදා හැරීමට කොළඹ කොටුව මහෙස්ත්‍රාත් රංග දිසානායක මහතා අද (04) නියෝග කර තිබේ. එක් අයකුට රුපියල් ලක්ෂ 20 බැගින් වූ මුදල් ඇප සහ රුපියල් ලක්ෂ 200 බැගීන් ශරීර ඇප මත මෙසේ ඔවුන් දෙදෙනා මුදාහැර ඇත. මෙම සැකකරුවන්ගේ විදෙස්ගමන්ද තහනම් කර ඇති අතර සෑම මසකම අවසන් ඉරු දින අපරාධ පරීක්ෂණ දෙපාර්තමේන්තුට ගොස් ප්‍රකාශයක් ලබා දෙනලෙසද නියෝග කර තිබේ ශ්‍රී ලංකන් ගුවන් සමාගමේ හිටපු ප්‍රධාන විධායක නිලධාරී කපිල චන්ද්‍ර‍සේන මහතාට සහ ඔහුගේ බිරිඳ නියෝමාලි විජේනායක මහත්මියට චෝදනා ගොනු කර ඇත්තේ මෙරටට ගුවන් යානා ගෙන්වීමේදී එයාර්බස් වර්ගයේ ගුවන්යානා වැඩිපුර ඇනවුම් කිරීම සඳහා එම සමාගාම මගින් ඩෛාලර් මිලියන 16ක අල්ලසක් ඉල්ලා ඉන් ඩොලර් මිලියන 02ක අල්ලසක් ලබා ගැනීම සම්බන්ධයෙන් පොදු දේපළ පනත යටතේ ය.", "URL": "https://lankatruth.com/si/?p=90561", "Category": "පුවත්", "Parent URL": null}