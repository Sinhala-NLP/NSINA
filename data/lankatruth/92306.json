{"Source": "Lankatruth", "Timestamp": "April 9, 2020", "Headline": "කොරෝනා අභියෝගය ජය ගැනීමට තවමත් ප්‍රමාද නැහැ… ඕනෑම තීරණයකදී සහාය ලබා දීමට අපි සූදානම්", "News Content": "මෙම කොරෝනා ව්‍යසනය හමුවේ රට මුහුණ දී ඇති මෙම අභියෝගය ජය ගැනීමට අප තවමත් ප්‍රමාද නැති බවත් අවශ්‍ය වන්නේ එම ජයග්‍රහණය සඳහා දියුණු ප්‍රවේශයක් බැවින් සියලු වෙනස් කම් අමතක කොට මානවවාදී ප්‍රවේශයකින් ජනතාව පෙරට තබා ගන්නා ඕනෑම තීරණයකදී සිය ක්‍රියාකාරී සහයෝගය කිසිදු අඩුපාඩුවකින් තොරව ලබා දීමට සූදානම් බව අවධාරණය කරමින් ජාතික ජන බලවේගය නිවේදනයක් නිකුත් කරමින් සඳහන් කරයි. පටු අරමුණු වෙනුවෙන් හා මුග්ධ අයුරින් කටයුතු කරමින් අනාගත මානව පරපුරේ ශාප ලද්දන් ලෙස ඉතිහාසයට එක් නොවන ලෙසත් මේ අතිශය තීරණාත්මක මොහොතේදී එක්ව ක්‍රියා කරන ලෙසත් සියලු කොටස් වලින් ඉල්ලා සිටින බවද ජාතික ජන බලවේගය එම නිවේදනයෙන් සඳහන් කර ඇති අතර එම නිවේදනය සම්පූර්ණයෙන් පහතින් පල වේ… “ජනමාධ්‍ය නිවේදනය ලෝකය පුරා පැතිර යන කොවිඩ් 19 වෛරසය හේතුකොටගෙන ඇති වූ වසංගත තත්වය පාලනය කිරීම සඳහා ශ්‍රී ලංකාව ඇඳිරි නීති තත්වයට පත්ව ඇති මේ මොහොතේ මෙම වසංගත තත්වය පාලනය කිරීම සඳහා ඉමහත් කැපවීමකින් කටයුතු කරන වෛද්‍ය නිලධාරීන් ඇතුලු සෞඛ්‍ය ක්ෂේත්‍රෙයේ සියලු දෙනාටත්. ආරක්ෂක අංශ ඇතුලු රාජ්‍ය හා පෞද්ගලික අංශයේ සියලු දෙනාටත් ජාතික ජනබලවේගයේ සහෝදරාත්මක කෘතඤතාව පළ කිරීමට මෙය අවස්ථාවක් කර ගනිමු. එමෙන්ම ඇඳිරි නීති තත්වය තුළ සමාජීය ලෙස පැන නැගී ඇති කරුණු කිහිපයක් පිළිබඳව අවධානය ලක් කිරීමට ජාතික ජන බලවේගය අදහස් කොට සිටී. මෙම අභියෝගය ජය ගැනීමට අපි තවමත් ප්‍රමාද නැත. අවශ්‍ය වන්නේ එම ජයග්‍රහණය සඳහා දියුණු ප්‍රවේශයකි. සියලු වෙනස් කම් අමතක කොට මානවවාදී ප්‍රවේශයකින් ජනතාව පෙරට තබා ගන්නා ඕනෑම තීරණයකදී සිය ක්‍රියාකාරී සහයෝගය කිසිදු අඩුපාඩුවකින් තොරව ලබා දීමට ජාතික ජන බලවේගය මේ මොහොතේ සූදානම් බවද අවධාරණය කරමු. අවසාන වශයෙන්, පටු අරමුණු වෙනුවෙන් හා මුග්ධ අයුරින් කටයුතු කරමින් අනාගත මානව පරපුරේ ශාප ලද්දන් ලෙස ඉතිහාසයට එක් නොවන ලෙසත් මේ අතිශය තීරණාත්මක මොහොතේදී එක්ව ක්‍රියා කරන ලෙසත් ජාතික ජන බලවේගය සියලු කොටස් වලින් ඉල්ලා සිටී. ජාතික ජන බලවේගය 2020.04.09″", "URL": "https://lankatruth.com/si/?p=92306", "Category": "පුවත්", "Parent URL": null}