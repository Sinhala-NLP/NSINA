{"Source": "Lankatruth", "Timestamp": "December 23, 2019", "Headline": "අලුත් ම ආර්ථික ප‍්‍රතිඵල මෙන්න !", "News Content": "මෙම වසරේ ජනවාරි මස සිට ඔක්තෝබර් මස අවසානය දක්වා රටේ විදේශීය අංශයේ ක්‍රියාකාරිත්වය තුළ සෘජු ආයෝජන බිඳවැටීම සහ විදේශ රැුකියා නියුක්තිකයන් එවන මුදල් පහත වැටීම ඇතුළු අංශ ගණනාවකින් රටේ ආර්ථිකය තව දුරටත් බරපතළ තත්ත්වයට පත්ව ඇත. ශී‍්‍ර ලංකා මහ බැංකුව දෙසැම්බර් 13 වැනි දින නිකුත් කරන ලද නිල නිවේදනයෙන් මේ බව අනාවරණය වේ. විදේශ රැකියා නියුක්තිකයන් එවන මුදල් 2018 ජනවාරි – ඔක්තෝබර් දක්වා ඩොලර් මිලියන 5,876ක් වී තිබී මෙම වසරේ දී එය ඩොලර් මිලියන 5,537ක් දක්වා පහත වැටී ඇත. එය ඩොලර් මිලියන 339ක බිඳවැටීමක් ය. මේ අතර අදාළ කාලය තුළ පසුගිය වසරේ දී සෘජු විදේශ ආයෝජන ඩොලර් මිලියන 1,422ක් රටට පැමිණ ඇති අතර, එය ඩොලර් මිලියන 501ක් දක්වා ඩොලර් මිලියන 921කින් බිඳවැටී ඇත. ඊට අමතරව දිගුකාලීන ණය ලබා ගැනීම් ඩොලර් මිලියන 1,206 සිට 1,333ක් දක්වා ඉහළ ගොස් ජාත්‍යන්තර ස්වෛරීත්ව බැඳුම්කර මඟින් ණය ලබා ගැනීම් ඩොලර් මිලියන 2,500 සිට 4,400ක් දක්වා විශාල වශයෙන් ඉහළ යාම ද සිදු වී ආර්ථිකයට අහිතකර තත්ත්වයන් බරපතළ ලෙස වර්ධනය වී ඇත. වර්තමාන ආණ්ඩුව බලයට පත් කිරීම සඳහා දායක වූ මුරුත්තෙට්ටුවේ ආනන්ද හිමියන් මාධ්‍ය හමු පවත්වමින් රට බරපතළ ආර්ථික අර්බුදයක ගිලී ඇති බව අවධාරණය කර තිබේ. ඉන්ද්‍රසිරි ජයසුන්දර – ලංකා ඉරිදා සංග්‍රහය", "URL": "https://lankatruth.com/si/?p=87849", "Category": "ආර්ථික පුවත්", "Parent URL": null}