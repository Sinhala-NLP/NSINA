{"Source": "Lankatruth", "Timestamp": "May 19, 2018", "Headline": "බදු බර ඉවත් කරනු – උද්ඝෝෂණ රැල්ලක් ඉදිරි සතියේ", "News Content": "ජනතාව මත අධික ලෙස බදු බර පැටවීම, ජනතා සහන කප්පාදුව, අධ්‍යාපන පෞද්ගලීකරණය, රාජ්‍ය සේවය අකර්මණ්‍ය කිරීම, රටට අහිතකර ජාත්‍යන්තර ගිවිසුම් ආදී කරුණු රැසක් මුල් කර ගනිමින් ඉදිරි සතියේදී රට පුරා දැවැන්ත වර්ජන, උද්ඝෝෂණ හා විරෝධතා රැල්ලක් නිර්මාණය වීමේ ප්‍රවණතාවක් නිර්මාණය වී ඇතැයි වාර්තා වේ. ආණ්ඩුවේ අදූරදර්ශී ක්‍රියා හේතුවෙන් මේ තත්වය නිර්මාණය විය හැකි බවත්, විශේෂයෙන්ම තෙල් මිල ඉහළ දැමීමත් සමඟ මේ විරෝධතාවයන්ගේ ස්වරූපය තීව්‍රර වී ඇති බවත් වාර්තා වේ. ජනතා විමුක්ති පෙරමුණ විසින් ලබන 22 වැනිදා කොළඹ දී දැවැන්ත උද්ඝෝෂණයක් සංවිධානය කරන බව දැනටමත් ප්‍රකාශ කර තිබේ.රාජ්‍ය සහ පෞද්ගලික අංශයේ සේවකයන්ද,විවිධ වෘත්තීය සංගම් ඉදිරි සතියේදී මේ විරෝධතාවන්ට එක්වීමේ ඉඩකඩ පවතින බව තවදුරටත් වාර්තා වේ.", "URL": "https://lankatruth.com/si/?p=52469", "Category": "පුවත්", "Parent URL": null}