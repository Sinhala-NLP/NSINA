{"Source": "Lankatruth", "Timestamp": "December 13, 2018", "Headline": "පොහොට්ටුව දැන් පරවේගන එන්නේ…", "News Content": "පිපෙමින් තිබූ පොහොට්ටුව අනවශ්‍ය දෙයක් කිරීමට ගොස් පරවීමට පටන්ගෙන ඇති බවත් මෙවැනි දෙයක් සිදුවනු ඇතැයි තමන් මහින්ද රාජපක්ෂ මහතාට අවධාරණය කළ බවත් මහින්ද පිලේ උපදේශක හිමිනමක් වන මුරුත්තෙට්ටුවේ ආනන්ද හිමියෝ සඳහන් කරති. අද (13) කොළඹදී පැවිත මාධ්‍ය හමුවක් අමතමින් උන්වහන්සේ මේ බව සඳහන් කළ අතර මෙවැනි ඉරණමකට මහින්ද රාජපක්ෂ මහතාට මුහුණදීමට සිදු වනු ඇතැයි තමන් වහන්නේ මහින්ද රාජපක්ෂ මහතාටම අනුශාසනා කළේ යැයිද උන්වහන්සේ සඳහන් කරති. “පිපීගෙන ආපු පොහොට්ටුවත් දැන් ටිකක් පරවෙන තත්වයටත් පත්වෙලා තියෙන්නේ. ඒ අවස්ථාවෙත් අපේ මහින්ද මහත්තයට මම කිව්ව පැහැදිලි කරලා, මේ ගොඩනගාගත්තු ශක්තිය දිගට ගෙනියන්න බය නැතුව. මේ රටේ ජනතාව ඉන්නේ ඔබතුමත් එක්කයි. කියල මම මීට ඉස්සෙල්ල ප්‍රකාශ කරල තිබුන. නමුත් දැන් වෙච්ච දේවල් ගැන අපිට කියන්න දෙයක් නැහැ.” යැයිද මුරුත්තෙට්ටුවේ ආනන්ද හිමියෝ එහිදි පැවසූහ.", "URL": "https://lankatruth.com/si/?p=65246", "Category": "පුවත්", "Parent URL": null}