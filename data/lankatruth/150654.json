{"Source": "Lankatruth", "Timestamp": "August 24, 2023", "Headline": "රනිල් මෝදිව පරද්දලා…", "News Content": "මෙම වසරේ මුල් මාස 07 තුළ මෙරට ඇඟලුම් අපනයන ආදායම ඩොලර් මිලියන 507කින් කඩාවැටීමට ඉවහල් වූ ආර්ථික ක්‍රියාමාර්ගවල ජනාධිපති රනිල් වික්‍රමසිංහ ප්‍රමුඛ ආණ්ඩුව යෙදී සිටින අතර ඉන්දීය අගමැති නරේන්ද්‍ර මෝදිගේ ආණ්ඩුව යටතේ සඳ මතට යානයක් ගොඩබැස්සවීම සඳහා ඩොලර් මිලියන 74ක් පමණක් වැය කර තිබේ. ලබන වසරේ අප්‍රේල් මාසයේදී ත්‍රීරණාත්මක ඉන්දීය මහා මැතිවරණයකට එරට අගමැති නරේන්ද්‍ර මෝදි සූදානම් වන්නේ චන්ද්‍ර ගවේෂණයේ ජයග්‍රාහී ප්‍රතිඵල පාදක කරගෙනය. මෙරට ජනාධිපති රනිල් වික්‍රමසිංහ ලබන වසරේ ජනාධිපතිවරණයකට ව්‍යවස්ථානුකූලව මුහුණදිය යුතු අතර ඔහු සහ ඔහු වටා සිටින අය ප්‍රචාරය කරමින් සිටින්නේ ලෝකයට ණය දිය හැකි මට්ටමින් මෙරට ආර්ථිකය ගොඩනගන බවය. එම ව්‍යාජ ප්‍රචාරයන් ගෙන යන අතර මෙරටට කර්මාන්ත අංශයෙන් වැඩිම විදේශ විනිමය උපයා දුන් ඇඟලුම් කර්මාන්ත ක්ෂේත්‍රය දැවැන්ත බිඳවැටීමකට ඉඩ දී නිහඬව සිටී. ඉන්දීය අගමැති නරේන්ද්‍ර මෝදි සඳ තරණය පිළිබඳව යථාර්ථවාදී කරුණු ගෙනහැර දැක්වීමට නියමිත අතර ජනාධිපති රනිල් වික්‍රමසිංහ ඇතුළු පිරිස ඉන්දීය ආර්ථිකයද පරදවා ලෝකයටම ණය දිය හැකි ආකාරයට ආර්ථිකය මෙහෙයවන බවට මේ වනවිට ප්‍රචාර දියත් කර තිබේ.", "URL": "https://lankatruth.com/si/?p=150654", "Category": "ආර්ථික පුවත්", "Parent URL": null}