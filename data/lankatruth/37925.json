{"Source": "Lankatruth", "Timestamp": "July 21, 2017", "Headline": "SDIG ලලිත් ජයසිංහගේ වැඩ තහනම් කරයි", "News Content": "කයිට්ස් පුංකුඩුතීව් ප්‍රදේශයේදී විද්‍යා සිවනෝගනාදන් දැරිය ඝාතනය කිරීමේ සිද්ධියට සම්බන්ධ ප්‍රධාන සැකකරු වන ස්විස් කුමාර් නැමැත්තාට කොළඹට පැන යාමට ආධාර අනුබල ලබාදීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින ජ්‍යෙෂ්ඨ නියෝජ්‍ය පොලිස්පති ලලිත් ජයසිංහ මහතාගේ වැඩ තහනම් කිරීමට පොලිස් කොමිසම ඊයේ (20) අනුමැතිය ලබා දී තිබේ. ලලිත් ජයසිංහ මහතාගේ වැඩ තහනම් කරන ලෙසට අනුමැතිය ඉල්ලා පොලිස්පතිවරයා ජාතික පොලිස් කොමිසමට යොමු කර තිබූ ලිපියකට අනුව ඊයේ මෙම අනුමැතිය ලබාදුන් බව පොලිස් කොමිසමේ ලේකම් ආරියදාස කුරේ මහතා පැවසීය. ඒ අනුව අද (21) දිනයේ මොහුගේ වැඩ තහනම් කිරීමට නියමිත ය.", "URL": "https://lankatruth.com/si/?p=37925", "Category": "පුවත්", "Parent URL": null}