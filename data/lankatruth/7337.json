{"Source": "Lankatruth", "Timestamp": "May 29, 2013", "Headline": "හදිසි අනතුරුවලින් අදත් තිදෙනෙක් මරුට", "News Content": "අද (29) පෙරවරු 9. 30ට පමණ ආඩිගම – කීරියන්කල්ලිය මාර්ගයේ කල්කුලිය ප්‍රදේශයේදී ඇඟළුම් කර්මාන්ත ශාලා සේවිකාවන් පිරිසක් ප්‍රවාහනය කරමින් තිබු වෑන් රථයක් සහ තවත් වෑන් රථයක් මුහුණට මුහුණ ගැටීමෙන් සිදුවී ඇති රිය අනතුරකින් එක් අයෙකු මිය ගොස් තවත් 07 දෙනෙකු තුවාල ලබා තිබේ. අද (29) පෙරවරු 9. 30ට පමණ ආඩිගම – කීරියන්කල්ලිය මාර්ගයේ කල්කුලිය ප්‍රදේශයේදී ඇඟළුම් කර්මාන්ත ශාලා සේවිකාවන් පිරිසක් ප්‍රවාහනය කරමින් තිබු වෑන් රථයක් සහ තවත් වෑන් රථයක් මුහුණට මුහුණ ගැටීමෙන් සිදුවී ඇති රිය අනතුරකින් එක් අයෙකු මිය ගොස් තවත් 07 දෙනෙකු තුවාල ලබා තිබේ. මිය ගොස් ඇත්තේ මහඋස්වැව – ඌරියාව පදිංචිව සිටි ඊ. එම්. සමන් උදයංග නමැති 23 හැවිරිදි තරුණයෙකි. තුවාලකරුවන් ගෙන් තිදෙනෙකු හලාවත මහා රෝහලට ඇතුළත් කර ඇති අතර සිව් දෙනෙකු මුන්දලම දිසා රෝහලේ ප්‍රතිකාර ලබමින් සිටිති.  මේ අතර මහනුවර – කුරුණෑගල පාරේ කහගොල්ල හන්දියේදී පාරෙන් ඉවතට පැන නිවසක මිදුලට කඩා වැදුණු මෝටර්රථයක හැපුණු 47 හැවිරිදි මවක් සහ 09 හැවිරිදි දියණියක් කුරු‍ණෑගල රෝහලේදී මියගොස් ඇති අතර කාරයේ රියදුරු අත්අඩංගුවට ගෙන ඇත.", "URL": "https://lankatruth.com/si/?p=7337", "Category": "පුවත්", "Parent URL": null}