{"Source": "Lankatruth", "Timestamp": "October 19, 2020", "Headline": "බ්‍රැන්ඩික්ස් කොරෝනා පොකුරට තවත් 40ක් එක් වෙයි… සමස්ත පොකුර 2,162ක් දක්වා ඉහළට…", "News Content": "මිනුවන්ගොඩ බ්‍රැන්ඩික්ස් ආයතයෙන් මතුවූ කොවිඩ් – 19 පොකුරට අදාළව තවත් ආසාදිතයන් 40 දෙනෙකු හඳුනාගෙන තිබේ. ඒ අනුව අද (19) මේ වනවිට ආසාදිතයින් 87දෙනෙකු හඳුනාගෙන ඇත. ඒ අනුව මිනුවන්ගොඩ බ්‍රැන්ඩික්ස් පොකුර 2,162ක් දක්වා ඉහළ ගොස් තිබේ. අද දිනයේ වාර්තා වු ආසාදිතයින්ගෙන් 23දෙනෙකු නිරෝධායන මධ්‍යස්ථානවල සිටි එම ඇඟලුම් සේවකයින් හෝ ආශ්‍රිතයින් වන අතර අතර සෙසු 64දෙනා ඔවුන්ගේ ආශ්‍රිතයින් බව රජයේ ප්‍රවෘත්ති දෙපාර්තමේන්තුව පවසයි. මේ වනවිට මෙරටින් වාර්තා වී ඇති සමස්ත ආසාදිතයින් ගණන 5,625ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 2,172ක් දක්වා ඉහළට ගොස් ඇත. මේ වනවිට කොවිඩ් – 19 ආසාසිත පුද්ගලයින් 13 දෙනෙකු ජීවිතක්ෂයට පත්ව තිබේ.", "URL": "https://lankatruth.com/si/?p=98104", "Category": "පුවත්", "Parent URL": null}