{"Source": "Lankatruth", "Timestamp": "May 18, 2020", "Headline": "මහ මැතිවරණයට අදාළ පෙත්සම් සලකා බැලීම අද ඇරඹේ…", "News Content": "ජුනි මස 20 වැනිදා මහ මැතිවරණය පැවැත්වීමට මැතිවරණ කොමිසම විසින් නිකුත් කර තිබෙන ගැසට් නිවේදනය සහ පාර්ලිමේන්තුව විසුරුවාහැරීමේ ගැසට් නිවේදනය අභියෝගයට ලක් කරමින් ඉදිරිපත්ව තිබෙන මූලික අයිතිවාසිකම් පෙත්සම් ශ්‍රේෂ්ඨාධිකරණයේ පංච පුද්ගල විනිසුරුමඩුල්ල හමුවේ අද (18) සහ හෙට (19) සලකා බැලීමට නියමිත ය. අගවිනිසුරු ජයන්ත ජයසූරිය මහතා විනිසුරු මඩුල්ලේ සභාපතිවරයා ලෙස කටයුතු කරන අතර බුවනෙක අලුවිහාරේ, සිසිර ද ආබෲ, ප්‍රියන්ත ජයවර්ධන සහ විජිත් මලල්ගොඩ යන මහත්වරු එහි සෙසු සාමාජිකයෝ වෙති. කුමාර වෙල්ගම, රංජිත් මද්දුම බණ්ඩාර, පාඨලි චම්පික රණවක, නීතීඥ චරිත ගුණවර්ධන ඇතුළු පිරිස විසින් ගොනුකර ඇති මෙම පෙත්සමේ වගඋත්තරකරුවන් ලෙස නීතිපතිවරයා, මැතිවරණ කොමිෂන් සභාව ඇතුළු පාර්ශව රැසක් නම් කර තිබේ. එම පෙත්සම් සම්බන්ධයෙන් අතරමැදි පෙත්සම් 11ක්ද ශ්‍රේෂ්ඨාධිකරණය හමුවේ ගොනුකර ඇත.", "URL": "https://lankatruth.com/si/?p=93219", "Category": "පුවත්", "Parent URL": null}