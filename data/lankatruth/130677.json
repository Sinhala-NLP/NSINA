{"Source": "Lankatruth", "Timestamp": "March 25, 2022", "Headline": "දැන් ඉන්නේ පාර්ලිමේන්තුව සත පහකට ගණන් නොගන්නා මුදල් ඇමති වරයෙක්", "News Content": "මෙතරම් ආර්ථික ව්‍යසනයක් රටේ තිබියදී මුදල් ඇමැති පාර්ලිමේන්තුව සත පහකට ගණන් ගන්නේ නැති බව ජාතික ජන බලවේගයේ ගම්පහ දිස්ත්‍රික් මන්ත්‍රි විජිත හේරත් ඊයේ (24) පාර්ලිමේන්තුවේදී චෝදනා කළේය. “ආණ්ඩුව රටේ අර්බුදයට තවම විසඳුමක් හොයල නැහැ; මුදල් ඇමැති පාර්ලිමේන්තුවට වගකියන්නේ නැහැ, ජාත්‍යන්තර මුල්‍ය අරමුදල දුන් වාර්තාවක් අපි ඉල්ලුවා. ඒ ගැන ඩ්‍රාෆ්ට් ලේඛනයක් තියෙනවා කියලා බැසිල් කිව්වා. ඒකත් දෙන්න බැහැලු. ඒක කියන්නෙත් ජනාධිපති ගෝටාබය ජනාධිපතිගේ කාර්යාලයේ ඉඳලා. අද අපි කතා කරන්නෙත් පනතක් ගැන. හැබැයි අදත් මුදල් ඇමැති පාර්ලිමේන්තුවේ නැහැ, වගකියන්නේ නැහැ. මෙතරම් ව්‍යසනයක් රටේ තිබියදී මුදල් ඇමැති පාර්ලිමේන්තුව සත පහකට ගණන් ගන්නේ නැහැ. ජනාධිපති අයියගේ බලතල පාවිච්චි කරලා පාර්ලිමේන්තුව ගණන් ගන්නේ නැහැ. රටේ ආර්ථික අර්බුදයේ බදු ප්‍රතිපත්ති සංශෝධනය ගැන මූලික වගකීමක් මුදල් ඇමැතිට තියෙනවා. ආණ්ඩුව දිගටම කියනවා කිසිම කොන්දේසියකට යටත් වෙන්නේ නැහැ කියලා. ඉන්දියාවට ගිහිල්ලා සල්ලි ගේනකොට චීන සල්ලි ගේන කොට, ජාත්‍යන්තර මූල්‍ය අරමුදලට යන කොට කිසිම කොන්දේසියකට යටත් වෙන්නේ නැහැ කිව්වා. නමුත් ජනවාරි 03 වැනිදා ඉතා පැහැදිලිවම මුදල් ඇමැතිවරයා කිව්වා ජාත්‍යන්තර මුල්‍ය අරමුදල යෝජනා මාලාවක් ඉදිර්පත් කරලා තියනවා. ඒවා රහසිගත නිසා එළියට දෙන්නේ නැහැ කියලා. අපි ඒ රහසිගත යෝජනා දැනගන්න ඕනේ. මුදල් ඇමැතිට එ්වා තියාගන්න කිසිම අයිතියක් නැහැ. ඒ රහස්‍ය ලියවිල්ල හෙළි කරලා නැහැ අද වෙනතුරු. නමුත් ඒවා ක්‍රියාත්මක වෙන්නේ ජාත්‍යන්තර මූල්‍ය අරමුදලේ යෝජනාවලට අනුව බව ඉතා පැහැදිලියි. 15% සිට 18% දක්වා වැටී බදු වැඩි කරන්න යෝජනාව ගේන්නේ ජාත්‍යන්තර මූල්‍ය අරමුදල. මහ බැංකු අධිපති කරාල් කොච්චර පම්පෝරි ගැහුවත් අද අපි කොන්දේසිවලට යටත්. ජාත්‍යන්තර මූල්‍ය අරමුදලේ උදවු ගන්නේ නැහැ කියපු අය ඒ අරමුදල ගේන යෝජනාවලට යටත්ව ක්‍රියාත්මක වෙමින් ඉන්නවා. රාජ්‍ය ආයතන ප්‍රතිව්‍යූහගත කරන්න කියලත් ඒ අරමුදලෙන් කියලා තියෙනවා. ඒ වගේම ඔවුන් කියල තියෙනවා බලශක්ති පිරිවැය වැඩි කරන්න ක්‍රියාමාර්ග ගන්න කියලා. අවුරුදු එකහමාරක් තුළ ගෑස් සිලින්ඩර්ය රුපියල් 4200ට නැඟලා. මේ කෝටි විසි ලක්ෂයේ ජනතාවගෙන් ආණ්ඩුවට පළිගන්නවා වංචා දූෂණ, නාස්ති මොකුත් නවත්තගා නැහැ. ඒත් මේ වෙලාවේ නියෙන ගෑස්, තෙල් පෝලිම් ඉතියෝපියාවෙවත් මේ තරම් නැහැ. ට්‍රිලියන 21ක් තිබූ ණයවලින් බිලියන අටක්ම ණය ගත්තේ නන්දසේන ගෝටාබය පාලනය. එක කිරිපිටි කම්හලක් එක හාල් මෝලක්වත් මේ ආණ්ඩුව දාලා තියෙනවද. ගුවන් හමුදාවේ හිටපු සාමාන්‍ය සෙබළකු වූ ඩඩ්ලි සිරිසේන ලංකාවේ හාල් මිල පාලනය කරන්නෙත්. අවුරුදු එකහමාරක් තුළ ගෑස් සිලින්ඩරය රුපියල් 4,200ට නැගලා. මේ කෝටි විසි ලක්ෂයේ ජනතාවගෙන් ආණ්ඩුව පළිගන්නවා. වාචා දුෂණ, නාස්ති මොකුත් නවත්තලා නැහැ. ඒත් මේ වෙලාවේ තියෙන ගෑස්, තෙල් පෝලීම් ඉතියෝපියාවෙවත් මේ තරම් නැහැ, ට්‍රිලියන 21ක් තිබූ ණයවලින් අටක්ම ණය ගත්තේ නන්දසේන ගෝඨාභය පාලනය. එක කිරිපිටි කම්හලක් එක හාල් මෝලක්වත් මේ ආණ්ඩුව දාලා තියෙනවද? ඩඩ්ලි සිරිසේන ලංකාවේ හාල් මිල පාලනය කරන්නෙත්”", "URL": "https://lankatruth.com/si/?p=130677", "Category": "පුවත්", "Parent URL": null}