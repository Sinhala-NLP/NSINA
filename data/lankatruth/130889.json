{"Source": "Lankatruth", "Timestamp": "March 29, 2022", "Headline": "‍හෙට (30) සහ 31 නිවසේ සිට වැඩ කිරීමේ ක්‍රමවේදයකට යන්න – මහජන උපයෝගීතා කොමිසම", "News Content": "ඉදිරි දින කිහිපය ජනතාවට ජීවත්වීමට ඉතා අසීරු තත්වයක් උදාකරනු ඇති බවත් හෙට (30) සහ අනිද්දා (31) රාජ්‍ය ආයතනවල නිවසේ සිට වැඩකිරීමේ ක්‍රමවේදයකට යන්නැයි රජයට නිර්දේශ කරන බවත් ශ්‍රී ලංකා මහජන උපයෝගීතා කොමිෂන් සභාවේ සභාපති ජනක රත්නායක පවසයි. “මේ තත්ත්වය එන්න එන්නම බැරෑරුම් වෙනවා. මේ සඳහා අවශ්‍ය නිසි පියවර කිසිම ආයතනයක් මගින් ලබාගෙන නැහැ. විදුලි අර්බුදය ඇතිවෙලා තියෙන්නේ මූල්‍ය අර්බුදය නිසා. හෙට සහ අනිද්දා කියන දවස් දෙක අපි රජයට නිර්දේශ කළේ රජයේ ආයතනවලට නිවසේ සිට වැඩකිරීමේ අවස්ථාව සලසා දෙමින් මේ තත්වය කළමනාකරණය කර ගැනීමට. ඉදිරි දවස් කිහිපය ඉතාම අසීරු තත්වයක තමයි ජීවත් වෙන්න වෙන්නේ. නිදහස් වෙළෙඳ කලාපවලට විදුලිය දීමටත් අපි පුළුවන් තරම් උත්සාහ ගන්නවා.” යැයි ශ්‍රී ලංකා මහජන උපයෝගීතා කොමිෂන් සභාවේ සභාපති ජනක රත්නායක වැඩිදුරටත් පවසයි.", "URL": "https://lankatruth.com/si/?p=130889", "Category": "පුවත්", "Parent URL": null}