{"Source": "Lankatruth", "Timestamp": "February 25, 2021", "Headline": "බත්තරමුල්ලේ සීලරතන හිමි ක්‍රිකට් නිළවරණයට", "News Content": "ශ්‍රී ලංකා ක්‍රිකට් ආයතනයේ උප සභාපතිධුරයක් සඳහා තරඟවැදීමට නාමයෝජනා බාරදුන් බව පූජ්‍ය බත්තරමුල්ලේ සීලරතන හිමි පවසයි. නාමයෝජනා බාරදීමෙන් පසු මාධ්‍ය වෙත අදහස් දැක්වූ පූජ්‍ය බත්තරමුල්ලේ සීලරතන හිමියන් ක්‍රිකට් ආයතනය තුළ රජකරන දූෂණය සහ වංචා තුරන් කිරීම අරමුණු කරගෙන තමන් වහන්සේ මෙවර ක්‍රිකට් නිළවරණයට ඉදිරිපත් වන බවයි. “මට ක්‍රිකට් ගහන්න ආසාවක් නැහැ. ඒත් අපි ක්‍රීඩාවට ආදරෙයි. මේ වනවිට ශ්‍රී ලංකාවේ ක්‍රිකට් ක්‍රීඩාව සම්පූර්ණයෙන්ම විනාශ වෙලා ඉවරයි. මම බලයට ආවොත් දූෂිතයන්ට වංචාකාරයන්ට ක්‍රිකට් පරිපාලනය තුළ සෙල්ලම් දාන්න දෙන්නේ නැහැ.” පූජ්‍ය බත්තරමුල්ලේ සීලරතන හිමි වැඩිදුරටත් පවසයි.", "URL": "https://lankatruth.com/si/?p=111442", "Category": "ක්‍රීඩා පුවත්", "Parent URL": null}