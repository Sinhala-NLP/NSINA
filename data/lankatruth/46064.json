{"Source": "Lankatruth", "Timestamp": "January 10, 2018", "Headline": "ජී.එල්ගේ අපේක්ෂකයා බුරුත කඳන් සමග අත්අඩංගුවට", "News Content": "ජී.එල් පීරිස් මහතාගේ සභාපතිත්වයෙන් යුතු පක්ෂයේ පළාත් පාලන අපේක්ෂකයෙකු නීතිවිරෝධී ලෙස බුරුත කඳන් තොගයක් සමග අත්අඩංගුවට ගෙන ඇති බව වාර්තා වේ. මිඩියාෆාම් රක්ෂිතයේ බුරුත ගස් කපමින් සිටියදී සිදුකළ වැටලීමකින් මෙම අපේක්ෂකයා සහ තවත් යෙකු අත්අඩංගුවට ගෙන ඇත. සැකකරු වෙංගල සෙට්ටිකුලම් ප්‍රාදේශීය සභාවට ඉදිරිපත් වන අපේක්ෂකයකු වන අතර පොලිසිය වැටලීම කරන අවස්ථාවේ සැකකරු තවත් අයකු සමඟ රක්ෂිතය තුළම බුරුත ගස් ඉරමින් සිට ඇති අතර ඉරා දමන ලද බුරුත කොට 21ක් පොලිසිය සොයාගෙන තිබේ. එම පක්ෂයේ අපේක්ෂකයන් බොහෝමයක් පැවති මහින්ද රාජපක්ෂ පාලනසමයේ පළාත පාලන ආයතනවල බලය හෙබවූවන් වන අතර ඔවුන්ට වංචා හා දූෂණ චෝදනා රැසක්ම එල්ලවී ඇති අතර මෙවර අපේක්ෂකත්වය හිමිවූ අපේක්ෂකයන් කිහිපදෙනෙකුම මේ වනවිට විවිධ විශමාචාරසිදුවීම් සම්බන්ධයෙන් පොලීසිය විසින් අත්අඩංගුවට ගෙන ඇත.", "URL": "https://lankatruth.com/si/?p=46064", "Category": "පුවත්", "Parent URL": null}