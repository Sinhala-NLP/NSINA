{"Source": "Lankatruth", "Timestamp": "July 14, 2017", "Headline": "වෙල්ලස්සේ ඉඩම් මංකොල්ලයට එරෙහිව ජනතා සංවිධාන ගොඩනැගීම ඇරඹේ", "News Content": "උක් වගා කිරීමේ මුවාවෙන් සිංගප්පූරුවේ ගැසල් වෙන්චස් සමාගමට වෙල්ලස්සේ ඉඩම් අක්කර 62,500ක් ලබාදීමට විරෝධය පල කරමින් ඌව වෙල්ලස්ස ජන අයිතීන් සුරැකීමේ ජනතා පෙරමුණේ කැඳවුම්කරු සමන්ත විද්‍යාරත්න මහතා ඇතුළු එම සංවිධානයේ සාමාජිකයින් මේ දනවල ජනතාව දැනුවත් කිරීමේ කටයුතුවල නිරතව සිටිති. ඒ අනුව “උක් වගාව සදහා ඉඩම් පැවරීම වහා නවතනු!” යන ජනතා සටනේ තවත් එක් පියවරක් ඉදිරියට යමින් ඌව වෙල්ලස්ස ජන අයිතීන් සුරැකීමේ පෙරමුණේ මහියංගණ, කුකුළාපොල ශාඛාව අද (14) දින පස්වරුවේ ගොඩනගන ලදී. එම අවස්ථාවට ඌව වෙල්ලස්ස ජන අයිතීන් සුරැකීමේ පෙරමුණේ කැදවුම්කරු ඌව පළාත් සභා මන්ත්‍රී සමන්ත විද්‍යාරත්න මහතා සහභාගි විය. කුකුළාපොල කණිෂ්ඨ විද්‍යාලයේ ආචාර්ය අලහකෝන් බණ්ඩාර මහතාද රැස්ව සිටි පිරිසට ආමන්ත්‍රණය කරන ලදී.", "URL": "https://lankatruth.com/si/?p=37529", "Category": "පුවත්", "Parent URL": null}