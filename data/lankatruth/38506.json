{"Source": "Lankatruth", "Timestamp": "July 27, 2017", "Headline": "වරාය සේවකයෝ වර්ජනය අත්හිටුවති", "News Content": "හම්බන්තොට වරාය චීනයේ CM Port සමාගමට පැවරීමට ආණ්ඩුව ගන්නා ලද තීරණයට විරෝධය දක්වමින් වරාය සේවකයන් හෙට (28) පැවැත්වීමට නියමිතව තිබූ වර්ජනය තාවකාලිකව අත්හිටවූ බව සමස්ත ලංකා වරාය පොදු සේවක සමිතියේ කැඳවුම්කරු චන්ද්‍රසිරි මහගමගේ මහතා සඳහන් කරයි. ඛනිජ තෙල් සේවක වෘත්තිය සමිති නියෝජිතයන් සහ ජනාධිපති මෛත්‍රිපාල සිරිසේන මහතා අතර ඊයේ (26) පැවති සාකච්ඡාවක දී ලබන 29වනදාට නියමිතව තිබූ හම්බන්තොට වරාය ගිවිසුම අත්සන් කිරීම නතර කිරීමටත් එම ගිවිසුම සම්බන්ධයෙන් ඛනිජ තෙල් සේවකයන් සමග සාකච්ඡා කර සංශෝධනය කිරිමටත් එකඟතාවය පල කිරීම මත වර්ජනය තාවකාලිව අත්හිටවන බව චන්ද්‍රසිරි මහගමගේ මහතා ප්‍රකාශ කළේය. මෙම ගිවිසුම සම්බන්ධයෙන් ලබන අඟහරුවාදා (අගොස්තු 01) ඇමතිවරු ඇතුළු බලධාරීන් සමග පැවැත්වෙන සාකච්ඡාවෙන් පසු ඉදිරි වෘත්තීය සමිති ක්‍රියාමාර්ග සම්බන්ධයෙන් තීරණය කරන බවත් ඒ මහතා වැඩිදුරටත් පැවසී ය.", "URL": "https://lankatruth.com/si/?p=38506", "Category": "පුවත්", "Parent URL": null}