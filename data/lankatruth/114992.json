{"Source": "Lankatruth", "Timestamp": "April 18, 2021", "Headline": "මුහුදුබඩ මාර්ගයේ දුම්රිය පීලි පනියි… ධාවන කටයුතුවලට බාධා…", "News Content": "දුම්රියක් පීලි පැනීම හේතුවෙන් මුහුදුබඩ මාර්ගයේ දුම්රිය ධාවන කටයුතුවලට බාධා මතුව තිබේ. දුම්රිය පාලක මැදිරිය සඳහන් කරන්නේ බෙලිඅත්තේ සිට පැමිණි දුම්රියක් ගාල්ල දුම්රිය ස්ථානය ආසන්නයේදී මෙලෙස පීලි පැනීමට ලක්ව ඇති බවය. පීලි පැනීමට ලක්වූ දුම්රිය පීලිගත කිරීමේ කටයුතු මේවන විට ක්‍රියාත්මක වෙමින් තිබේ.", "URL": "https://lankatruth.com/si/?p=114992", "Category": "පුවත්", "Parent URL": null}