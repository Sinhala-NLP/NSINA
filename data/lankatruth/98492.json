{"Source": "Lankatruth", "Timestamp": "October 25, 2020", "Headline": "තවත් කොරෝනා ආසාදිතයින් 85ක් වාර්තා වෙයි", "News Content": "අද (25) දින මේ වනවිට තවත් කොවිඩ් – 19 ආසාදිතියන් 85දෙනෙකු වාර්තා වී තිබේ. ඒ අනුව අද දින මේ වනවිට මෙරටින් වාර්තා වූ සමස්ත කොවිඩ් – 19 ආසාදිතයින් ගණන 351කි. ඉන් 36ක් නිරෝධායන මධ්‍යස්ථානවලින් වාර්තා වන අතර තවත් 312 වර්තා වන්නේ මිනුවන්ගොඩ බ්‍රැන්ඩික්ස් ආයතනයේ හා පෑලියගොඩ මතසත්‍ය වෙළඳ සංකීර්ණයේ ආශ්‍රිතයිනිය. අනෙක් තිදෙනාගෙන් එක් අයෙක් එක්සත් අරාබි එමිර් රාජ්‍යයේ සිට පැමිණි යෙකු වන අතර දෙදෙනෙක් පිළිපීන ජාතික නාවිකයින් ය. මේ වනවිට බ්‍රැන්ඩික්ස් ⁣කොවිඩ් – 19 පොකුරට සමගාමීව වාර්තාවී ඇති සමස්ත ආසාදිතයින් ගණන 4,398කි. මේ වනවිට රෝහල්වල ප්‍රතිකාර ලබන ආසාදිතයින් ගණන 4,057කි. එමෙන්ම මේ වනවිට මෙරටින් හමුවී ඇති සමස්ත ආසාදිතයින් ගණන 7,875කි.", "URL": "https://lankatruth.com/si/?p=98492", "Category": "පුවත්", "Parent URL": null}