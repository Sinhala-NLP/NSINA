{"Source": "Lankatruth", "Timestamp": "October 18, 2019", "Headline": "කෝටි 55ක වංචාවක් සම්බන්ධව ගම්පහ මූල්‍ය ආයතන ප්‍රධානියෙකු අත්අඩංගුවට", "News Content": "ගිණුම් 120ක පමණ තැන්පත්කරුවන්ගෙන් රුපියල් කෝටි 55කට අධික මුදලක් වංචා කිරීමේ චෝදනාවක් සම්බන්ධව ගම්පහ මූල්‍ය ආයතන සභාපතිවරයෙකු අත්අඩංගුවට ගෙන තිබේ. අපරාධපරීක්ෂණ පරීක්ෂණ දෙපාර්තමේන්තුව විසින් සැකකරු ඊයේ(17) පස්වරුවේ අත්අඩංගුවට ගෙන ඇති බව පොලිස් මාධ්‍යප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. අත්අඩංගුවට ගෙන ඇත්තේ වෘත්තියෙන් නීතීඥයෙකු ද වන 66 හැවිරිදි දිවුලපිටිය ප්‍රදේශයේ පදිංචි පුද්ගලයෙකි. තැන්පත්කරුවන් විසින් දිගින් දිගටම සිදුකරන ලද පැමිණිලිකිරීම්වලින් පසු අපරාධ පරීක්ෂණ දෙපාර්තමේන්තුවේ මූල්‍ය විමර්ශන විශේෂ ඒකකයේ නිලධාරීන් විසින් අත්අඩංගුවට ගෙන ඇත. සැකකරු අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=83262", "Category": "පුවත්", "Parent URL": null}