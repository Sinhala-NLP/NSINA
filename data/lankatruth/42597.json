{"Source": "Lankatruth", "Timestamp": "October 16, 2017", "Headline": "නාමල් ඇතුළු 08කට ඇප – තවත් 32ක් ඇතුළට", "News Content": "හම්බන්තොටදී පසුගියදා කෙරුණු උද්ඝෝෂණයකදී අත්අඩංගුවට පත්ව රක්ෂිත බන්ධනාගාර භාරයේ සිටි මන්ත්‍රී නාමල් රාජපක්ෂ මහතා ඇතුළු 08 දෙනකුට අද (16) හම්බන්තොට මහේස්ත්‍රාත් මංජුල කරුණාරත්න මහතා ඇප ලබා දී තිබේ. නාමල් රාජපක්ෂ මන්ත්‍රීවරයාට අමතරව, ඩී.වී.චානක, පළාත් සභා මන්ත්‍රී සම්පත් අතුකෝරළ ඇතුළු 08 දෙනකුට එසේ ඇප නියම කර ඇත. එක් අයකුට ලක්ෂ පහ බැගින් වු ශරීර ඇප තුනක් මත ඔවුන් මෙලෙස මුදා හැර තිබේ. කෙසේ නමුත් එම සිදුවීමට අදාළව රකෂිත බන්ධනාගාර ගත කර සිටි සෙසු සෙසු පුද්ගලයින් 32 දෙනෙකු ලබන 30 වනදින දක්වා තවදුරටත් රක්ෂිත බන්ධනාගාර ගත කර තිබේ. මෙහිදී අදාළ විරෝධතාවයට අදාළව වාරණ නියෝග නිකුත් කර තිබූ අතර එහි වාණය පනවා තිබුනේ නාමල් රාජපක්ෂ මන්ත්‍රීවරයා ඇතුළු පිරිසකටය. කෙසේ නමුත් ඔවුන්ට ඇප ලබාදී ඔවුන් විසින් කැඳවා තිබූ පුද්ගලයින් තවදුරටත් රක්ෂිත බන්ධනාගාර ගත කර ඇත.", "URL": "https://lankatruth.com/si/?p=42597", "Category": "පුවත්", "Parent URL": null}