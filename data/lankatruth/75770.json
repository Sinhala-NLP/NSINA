{"Source": "Lankatruth", "Timestamp": "June 14, 2019", "Headline": "සහරාන් හෂීම්ගේ සමීපතමයන් දෙදෙනෙකු අත්අඩංගුවට", "News Content": "තව්හිද් ජමාත් නායක සහරාන් හෂීම්ගේ සමීපතමයන් දෙදෙනෙකු ආරක්ෂක අංශ විසින් අත්අඩංගුවට ගෙන තිබේ. මොහොමඩ් රාසික් මොහොමඩ් රිස්වි නැමැති පරිගණක තාක්ෂණික ශිල්පියෙකු ලෙස කටයුතුකළ පුද්ගලයෙකු සහ මොහොමඩ් මුස්තාෆා මොහොමඩ් රිස්වාන් නැමති රියදුරෙකු ලෙස කටයුතු කළ පුද්ගලයෙකු මෙලෙස අත්අඩංගුවට ගෙන ඇත. ත්‍රස්ත විමර්ශන කොට්ඨාශය සහ යුධ හමුදාව එක්ව සිදුකළ මෙහෙයුමකදී මොවුන් මාවනැල්ල, හිඟුල ප්‍රදේශයේදි අත්අඩංගුවට ගත් බව පොලීසිය පවසයි. සැකකරුවන් සහරාන් හෂීම්ගේ දේශන සඳහා සහභාගී වී ඇති බවත් ආයුධ පුහුණුව ලබා ඇතිබව සහ මරාගෙන මැරෙන දිව්රුම් ලබාදී ඇති බවට මූලික පරීක්ෂණවලදී හෙලිව ඇතැයි පොලීසිය සඳහන් කරයි. සැකකරුවන් සම්බන්ධ වැඩිදුර විමර්ශන ක්‍රියාත්මකයි.", "URL": "https://lankatruth.com/si/?p=75770", "Category": "පුවත්", "Parent URL": null}