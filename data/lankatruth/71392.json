{"Source": "Lankatruth", "Timestamp": "April 2, 2019", "Headline": "මධූෂ් සමඟ අතුඅඩංගුවට ගෙන පිටුවහල් කළ තවත් දෙදෙනෙක් CID භාරයට", "News Content": "අපරාධ කල්ලි නායකයෙකු වන මාකදුරේ මදුෂ් සමඟ සාදයක් පවත්වමින් සිටියදී ඩුබායිහිදී අත්අඩංගුවට ගත් තවත් ලාංකිකයන් දෙදෙනෙකු මෙරටට පිටුවහල් කර තිබෙන අතර ඔවුන් මෙරටට පැමිණි පසු අපරාධ පරීක්ෂණ දෙපාර්තමේන්තුව විසින් සිය භාරයට ගෙන තිබේ. මොහොමඩ් සිද්ධික් මොහොමඩ් සියාම් නැමති වයස අවුරුදු 48ක් වු මිරානිය වීදිය, කොළඹ 12 යන ලිපිනයේ පදිංචිකරුවා හා වීරසිංහගේ ලංකා රජිත් පෙරේරා යන වයස අවුරුදු 40 ක් වු කපුගොඩ, කඹුරුපිටිය යන ලිපිනයේ පදිංචිකරුවා මෙලෙස එරටින් පිටුවහල් කර ඇත. අද (02) අලුයම 4.55ට පමණ මොවුන් දෙදෙනා UL-226 දරණ ගුවන් යානයෙන් කටුනායක ගුවන්තොටුපොළ හරහා දිවයිනට පැමිණි ඇත. ඩුබායි හෝටලයක පැවති සාදයකදී මාකදුරේ මදුෂ් සමඟ පුද්ගලයින් 31 දෙනෙකු එරට ආරක්ෂක අංශ විසින් අත්අඩංගුවට ගනු ලැබු අතර ඉන් 06 දෙනෙකු පසුගිය දිනවල එරටින් පිටුවහල් කරණු ලැබීය. මේ වනිවට ඔවුන් පිළිබඳ වැඩිදුර විමර්ශන ආරම්භ කර තිබේ.", "URL": "https://lankatruth.com/si/?p=71392", "Category": "පුවත්", "Parent URL": null}