{"Source": "Lankatruth", "Timestamp": "July 29, 2023", "Headline": "නයිජර් රාජ්‍යයේ කුමන්ත්‍රණයෙන් පසු හමුදාව අතට බලය", "News Content": "නයිජර් රාජ්‍යයේ හමුදා කුමන්ත්‍රණයකින් බලය අත්පත් කර ගැනීමෙන් පසු එහි නව නායකයා ලෙස තමා කටයුතු කරන බව ජෙනරාල් අබ්දුරහ්මනේ ටියානි (ඕමාර් චියානි) එරට රාජ්‍ය රූපවාහිනියේ පෙනී සිටිමින් ප්‍රකාශ කර ඇත. මොහු එරට ජනාධිපති ආරක්ෂක අංශ ප්‍රධානියා ලෙස කටයුතු කර තිබිණි. නයිජර් රාජ්‍යයේ ජනාධිපති මොහොමඩ් බසූම් බලයෙන් පහ කිරිමත් සමඟ ජෙනරාල් අබ්දුරහ්මනේ ටියානි මෙසේ නව නායකයා බවට පත් ව ඇතැයි ප්‍රකාශ කෙරේ. පසුගිය බදාදා සිට මෙම කුමන්ත්‍රණය දියත් වූ අතර හිටපු ජනාධිපති මොහොමඩ් බසූම් නව නායකයාගේ අත්අඩංගුවේ පසුවේ. ඔහු යහපත් සෞඛ්‍ය තත්වයෙන් සිටින බව විදෙස් මාධ්‍ය වාර්තා කර ඇත.", "URL": "https://lankatruth.com/si/?p=149755", "Category": "පුවත්", "Parent URL": null}