{"Source": "Lankatruth", "Timestamp": "November 27, 2019", "Headline": "බන්ධුල – රමේෂ් සම කැබිනට් ප්‍රකාශකවරු ලෙස පත්කරයි", "News Content": "පත්වූ නව රජයේ කැබිනට් ප්‍රකාශකවරුන් ලෙස අමාත්‍ය බන්දුල ගුණවර්ධන සහ අමාත්‍ය රමේෂ් පතිරණ පත්කර තිබේ. ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් සහ අග්‍රාමාත්‍යවරයාගේ සහභාගීත්වයෙන් අද(27) පැවති නව රජයේ පළමු කැබිනට් මණ්ඩල රැස්වීමේ දී ගනු ලැබූ තීන්දුවකට අනුව එම අමාත්‍යවරුන්, කැබිනට් මාධ්‍ය ප්‍රකාශකවරුන් ලෙස නම්කර ඇත. මෙම කැබිනට් රැස්වීමේදී ගනු ලැබූ තීරණ සම්බන්ධව පස්වරු 4.00ට මාධ්‍ය හමුවක් කැඳවා දැනුම් දෙන බව ද දන්වා තිබේ.", "URL": "https://lankatruth.com/si/?p=86236", "Category": "පුවත්", "Parent URL": null}