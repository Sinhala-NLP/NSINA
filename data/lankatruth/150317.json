{"Source": "Lankatruth", "Timestamp": "August 15, 2023", "Headline": "රනිල් එක්ක තිබුණු රහසිගත මෙහෙයුම් නාමල් වමාරයි", "News Content": "සාමකාමී මහජන අරගලයකින් ගෝඨාභය රාජපක්ෂ විධායක ජනාධිපති පළවා හැරීමත් සමඟ රනිල් වික්‍රමසිංහ එම ධුරයට පත් කිරීමේ ක්‍රියාවලිය දියත් කළ ආකාරය නාමල් රාජපක්ෂ පසුගිය 13 වෙනිදා පාතදුම්බරදී හෙළිකර තිබේ.  එම හෙළිකිරීම් අනුව ආණ්ඩුවේ දිනමිණ පුවත්පත “රනිල් ජනපති කළේ පාර්ලිමේන්තු මන්ත්‍රී බහුතර කැමැත්තෙන් – පාර්ලිමේන්තු මන්ත්‍රී නාමල් රාජපක්ෂ” යන සිරස්තලයෙන් පළකර තිබෙන ප්‍රවෘත්තියකිනි.  නාමල් රාජපක්ෂ මන්ත්‍රීවරයා සඳහන් කර තිබෙන්නේ විපක්ෂයේ අන් කිසිවෙකුට වැඩ බලන ජනාධිපති ලෙස පත් කිරීමට ඉඩ නොදී රනිල් වික්‍රමසිංහ ඒ වෙනුවෙන් තෝරා ගත් ආකාරයයි. “ජනපති ධුරයෙන් ගෝඨාභය රාජපක්ෂ මහතා ඉවත්වීමත් සමඟ ඒ සඳහා ඩලස් අලහප්පෙරුම, විපක්ෂ නායක සජිත් ප්‍රේමදාස හෝ අනුර කුමාර දිසානායකට ආණ්ඩුව දී බලා ඉන්න තිබූ නමුත් එම අවස්ථාවේ පැවති අභියෝගවලට සාර්ථකව මුහුණදීමට හැකියාව ඇත්තේ කාටද යන්න සම්බන්ධයෙන් පක්ෂයක් ලෙස තීරණයකට එළඹ රනිල් වික්‍රමසිංහ මහතා ජනපති කළ බවත් හෙතෙම අවධාරණය කළේය.” යනුවෙන් අදාළ ප්‍රවෘත්තියේ එම කරුණු ඇතුලත් කර තිබිණි.", "URL": "https://lankatruth.com/si/?p=150317", "Category": "පුවත්", "Parent URL": null}