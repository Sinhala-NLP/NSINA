{"Source": "Lankatruth", "Timestamp": "May 7, 2013", "Headline": "බ්ලේක්ගේ බළලා මල්ලෙන් පනී – මාලදිවයින සමග ආරක්ෂක ගිවිසුමක්", "News Content": "මාලදිවයිනේ හමුදා කඳවුරක් ඉදිකිරීමට තමන් අදහස් නොකරන බවට මාධ්‍ය ප්‍රකාශයයක් නිකුත් කරන දකුණු ආසියාව භාර එක්සත් ජනපද සහකාර රාජ්‍ය ලේකම් රොබට් ඕ බ්ලේක් කියාසිටින්නේ මාලදිවයින සමග හමුදා අයිතිය පිළිබඳ ගිවිසුමක් ( SOFA ) පමණක් අත්සන් කිරීමට නියමිත බවය. මාලදිවයිනේ හමුදා කඳවුරක් ඉදිකිරීමට තමන් අදහස් නොකරන බවට මාධ්‍ය ප්‍රකාශයයක් නිකුත් කරන දකුණු ආසියාව භාර එක්සත් ජනපද සහකාර රාජ්‍ය ලේකම් රොබට් ඕ බ්ලේක් කියාසිටින්නේ මාලදිවයින සමග හමුදා අයිතිය පිළිබඳ ගිවිසුමක් (SOFA) පමණක් අත්සන් කිරීමට නියමිත බවය. ඇමරිකාව විසින් මාලදිවයිනේ හමුදා කඳවුරක් ඇරඹීමට යන බවට පසුගියදා දේශපාලන ක්ෂේත්‍රයේ මහත් ආන්දෝලනයක් ඇතිව තිබූ අතර එය ශ්‍රී ලංකාවේ හා ඉන්දියාවේ දැඩි අවධානයට ලක්වූ කරුණක් විය. ඒ පිළිබඳව කරුණු පැහැදිලි කරමින් බ්ලේක් කියා සිටින්නේ, තමන් මේ බව ඉන්දීය රජයද දැනුවත් කර තිබූ බවත් ගිවිසුමෙන් අපේක්ෂා කෙරෙන්නේ දැනට එක්සත් ජනපදය හා මාලදිවයින සමග වන ඒකාබද්ධ යුද අභ්‍යාසවලට රාජ්‍යතාන්ත්‍රික ක්‍රමවේදයක් සැකසීම පමණක් බවත්ය.  මෙබඳු ගිවිසුම් රටවල් 100ක් සමග අත්සන් තබා ඇති බව කියන බ්ලේක්, වැදගත් හමුදා ක්‍රියාකාරකම්, අභ්‍යාස පවත්වන්නා වූ රටවල් සමග එවැනි ගිවිසුම් අත්සන් කිරීම පිළිබඳව කිසිවෙකු බිය නොවිය යුතු බව පවසයි.  කෙසේ වුවද 2016 දෙසැම්බරයේදී දියාගෝ ගාර්ෂියා කඳවුර ඉවත්කර ගැනීමට සිදුවුවහොත් ඇමරිකාවට ඉන්දියානු සාගර කලාපය තුළ කඳවුරක් පිහිටුවීම සඳහා භූමියක් අවශ්‍යව පවතී.   1966දී ඉන්දියන් සාගරයේ පිහිටි දියාගෝ ගාර්ෂියා දූපත් සමූහය එක්සත් ජනපදය විසින් ගිවිසුමක් අනුව ඩොලර් මිලියන 14කට බ්‍රිතාන්‍යයෙන් මිලදී ගන්නේ, වසර 50ක කාලයටය. එම දූපත් අලෙවි කිරීමට පෙර ඒවායින් පන්නා දමන ලද දියාගෝ ගාර්ෂියා වැසියෝ නැවත තම වාසභූමි කරා පැමිණීමේ අපේක්ෂාවෙන් දැඩි අරගලයකද නිරතව සිටිති. දූපත් පිළිබඳ ගිවිසුම තවත් කාලයකට දීර්ඝ කරන්නේද නැද්ද යන්න පිළිබඳ සාකච්ඡා 2014දී පැවැත්වීම‍ටද නියමිතව තිබේ.", "URL": "https://lankatruth.com/si/?p=7098", "Category": "පුවත්", "Parent URL": null}