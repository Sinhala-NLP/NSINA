{"Source": "Lankatruth", "Timestamp": "January 22, 2012", "Headline": "සිරකරු මාර්ගයෙන් කප්පම්ගත් බන්ධනාගාර නිලධාරීන් දැ‍ලේ", "News Content": "මාතර ප්‍රදේශයේ මුල්‍ය ආයතන කළමනාකරුවෙකුට තර්ජනය කර කප්පම් ලබා ගැනීමට තැත් කළ වැලිකඩ බන්ධනාගාරයේ නිලධාරින් දෙදෙනකු ඇතුළු සැකකරුවන්5 දෙනෙකු අත්අඩංගුවට ගෙන තිබේ. වැලිකඩ බන්ධනාගාරයේ සිරකරුවෙකු විසින් අදාළ මුල්‍ය ආයතන කළමණාකරුට දුරකථනයෙන් තර්ජනය කර එම කප්පම් මුදල ඉල්ලා ඇත. ඉන් අනතුරුව එම මුදල්සැකකාර බන්ධනාගාර නිලධාරීන් දෙදෙනා විසින් බැංකු ගිණුමක තැම්පත් කර ඇත. එම බැංකු ගිණුමේ හිමිකරු සහ කප්පම් මුදල බන්ධනාගාර නිලධාරින්ට භාරදුන්සැකකාරිය ද අත්අඩංගුවට ගෙන ඇති බව පොලිස් මුලස්ථානය සදහන් කරයි.", "URL": "https://lankatruth.com/si/?p=1035", "Category": "පුවත්", "Parent URL": null}