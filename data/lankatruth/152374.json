{"Source": "Lankatruth", "Timestamp": "September 28, 2023", "Headline": "ලංකාව දරුණු භූමිකම්පා අනතුරක ද? – මාස 9ට භූ කම්පන 16ක්", "News Content": "මෙම වසරේ ගත වූ මාස 9ක කාලය තුළ භූ කම්පන 16ක් සිදුවී ඇති බව භූ විද්‍යා සමීක්ෂණ හා පතල් කාර්යංශය හෙළිකර තිබේ.  එම භූ කම්පනවලින් 3ක් ශ්‍රී ලංකාවට අයත් මුහුදු සීමාවේ සිදුවී ඇති බව සහ ඌව පළාතේ මොණරාගල දිස්ත්‍රික්කයේ සහ දකුණු පළාතේ හම්බන්තොට දිස්ත්‍රික්කය කේන්ද්‍ර ගත කර ගෙන ගොඩබිම් භූ කම්පන සිදු වී තිබේ. විශේෂයෙන් ම බුත්තල ආශ්‍රිතව භූ කම්පන 6ක් මාස 9ක් තුළ නිරීක්ෂණය කර ඇත. එයින් මහජනතාවට දැනෙන මට්ටමට සිදුවී තිබෙන්නේ කම්පත 3ක් බවත් කාර්යංශය සඳහන් කර ඇත.  භූ කම්පනවලට හේතුව මෙරට පිහිටා තිබෙන භූතළ තු‍නෙන් එකක සිදුවන සංකීර්ණ ගැටීම් බව සොයා ගෙන ඇත.", "URL": "https://lankatruth.com/si/?p=152374", "Category": "පුවත්", "Parent URL": null}