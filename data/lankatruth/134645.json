{"Source": "Lankatruth", "Timestamp": "May 23, 2022", "Headline": "ඇතුළේ කුමන්ත්‍රණයක් ගැන ආණ්ඩුවේ මත්‍රීවරුම හෙළිකරයි…", "News Content": "පසුගිය 09 වෙනිදා එල්ල කරන ලද ප්‍රහාරයන් ඇතුළේම ක්‍රමන්ත්‍රණයකින් රට පුරා දියත් කළ බව කුරුණෑගල දිස්ත්‍රික් පාර්ලිමේන්තු මන්ත්‍රී මහාචාර්ය ගුණපාල රත්නසේකර මාධ්‍ය හමුවේ හෙළිකර තිබේ. ඔහු මේ බව හෙළිකරන ලද්දේ එදින ගිනිගන්නා ලද, පඬුවස්නුවර පිහිටි ඔහුගේ කාර්යාලය පරීක්ෂා කිරීමට ගිය අවස්ථාවේදීය. එහිදී වැඩිදුරටත් ප්‍රකාශ කළේ ගෞරවනීය දේශපාලන සේවයක් කිරීමේ අරමුණෙන් තමන් ක්‍රියා කළද එයට කිසිසේත්ම ඉඩ නොලැබෙන බවය. උදාවෙමින් පවතින්නේ හිතන්නවත් බැරි තත්වයක් බවත් ඇතුළතින් එන ක්‍රමන්ත්‍රණ ඊට ප්‍රධානතම හේතුව බවත් ඔහු ප්‍රකාශ කළේය. මීට අමතරව පාර්ලිමේන්තුවේදී ඇමති රමේෂ් පතිරණ ප්‍රකාශ කර තිබුණේ ජනාධිපතිවරයාගේ නියෝග පවා නොතකා පොලීසියි විසින් රාජ්‍යපක්ෂ මැරයින්ට එරෙහිව කිසිදු ක්‍රියාමාර්ගයක් දියත් නොකළ බවය. මේ ආකාරයට ආණ්ඩුව තුළම සිදු කළ කුමන්ත්‍රණළයකින් එදින මැර ප්‍රහාරය එල්ල කරන ලද බව ආණ්ඩු පක්ෂයේම මන්ත්‍රීවරු ගණනාවක් මේ වනවිට ප්‍රකාශ කර ඇත.", "URL": "https://lankatruth.com/si/?p=134645", "Category": "පුවත්", "Parent URL": null}