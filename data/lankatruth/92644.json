{"Source": "Lankatruth", "Timestamp": "April 20, 2020", "Headline": "මෙරට දිනක වැඩිම කොරෝනා ආසාදිතයින් අද වාර්තාවෙයි – මුළු ගණන 295 දක්වා ඉහළට", "News Content": "මෙ වනවිට පමණක් අද (20) ලංකාවෙන් කොරෝකා ආසාදිතයින් 24 දෙනෙකු හමුවී ඇති අතර එය මෙරටින් දිනක වාර්තා වූ වැඩිම ආසාදිතයින් ගණනද වේ. ඒ අනුව මුළු ආසාදිත ගණන 295 දක්වා ඉහළට ගොස් තිබේ. අද වාර්තා වූ මෙම සියලුම අසාදිතයින් කොළඹ 12 බණ්ඩාරනායකපුර ප්‍රදේශයේ නිරෝධායනයට ලක් වෙමින් සිටි පිරිස අතරෙන් හමු වූ පිරිසක් යැයි සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය අනිල් ජාසිංහ මහතා පවසයි. මේ අතර පුද්ගලයින් 96 දෙනෙකු සම්පූර්ණ සුවය ලබා රෝහල්වලින් පිටව ගොස් තිබේ. ඒ අනුව පුද්ගලයින් 192 දෙනෙකු වෛද්‍ය අධීක්ෂණය යටතේ පසුවෙති. මේ වනවිට මෙරට කොරෝනා ආසාදිත පුද්ගලයින් 07 දෙනෙකු ජීවිතක්ෂයට පත්න ඇත.", "URL": "https://lankatruth.com/si/?p=92644", "Category": "පුවත්", "Parent URL": null}