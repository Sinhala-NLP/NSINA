{"Source": "Lankatruth", "Timestamp": "August 24, 2017", "Headline": "මහින්දානන්ද, ප්‍රියංකර, වෙල්ගම, රෝහිත, ප්‍රසන්න ඇතුළු පිරිසකගෙන් රාජිතට එරෙහිව විශ්වාස භංගයක්", "News Content": "සෞඛ්‍ය පෝෂණ හා දේශීය වෛද්‍ය ඇමැති රාජිත සේනාරත්න මහතාය එරෙහිව මහින්ද පිලේ මන්ත්‍රීවරු 39 දෙනෙකුගෙන් යුත් පිරිසකගේ අත්සන් සහිතව විශ්වාසභංග යෝජනාවක් පාර්ලිමේන්තුවේ නියෝජ්‍ය මහලේකම්වරයා වෙත අද (24) බාර දී තිබේ. එම විශ්වාසභංග යෝජනාව සඳහා අත්සන් තබා ඇති මහින්ද පිලේ මන්ත්‍රීවරු අතර මහින්දානන්ද අළුත්ගමගේ, කුමාර වෙල්ගම, රෝහිත අබේගුණවර්ධන, විමල් වීරවංස, ප්‍රසන්න රණතුංග, ප්‍රිංකර ජයරත්න යන මන්ත්‍රීවරු ඇතුළු පිරිසක්ද සිටිති. රාජිත සේනාරත්න මහතාගේ හැසිරීම සම්බන්ධයෙන් චෝදනා එල්ල කරන මෙම පිරිස විශේෂයෙන් අධිකරණ කටයුතු සඳහා බලපෑම් කරන බවට චෝදනා කර තිබේ. කෙසේ නමුත් මෙම විශ්වාසභංගය ඉදිරිපත් කරන මන්ත්‍රී වරු බොහෝමයකට මේ වනවිට, පැවති මහින් දරාජපක්ෂ පාලන සමයේ සිදු කළ වංචා දුෂණවලට අදාලව අධි චෝදනා ගොනු කර තිබේ. රාජිත සේනාරත්න මහතාට එරෙහිව අල්ලස හෝ දූෂණ චෝදනා විමර්ශන කොමසමේ ඇති පැමිණිලිවලට අදාළව පැවැත්වෙන විමර්ශනවලට සහාය නොදෙන බවදට මෙම මන්ත්‍රීවරු සය විශ්වාසභංගයට කරුණක් ලෙස දක්වා ඇත.", "URL": "https://lankatruth.com/si/?p=39848", "Category": "පුවත්", "Parent URL": null}