{"Source": "Lankatruth", "Timestamp": "October 6, 2023", "Headline": "ලිබර්ටි වටරවුම අසළ බස් රථ අනතුරෙන් 05ක් ජීවිතක්ෂයට", "News Content": "කොල්ලුපිටිය ලිබර්ටි වටරවුම ආසන්නයේ ඩුප්ලිකේෂන් මාර්ගයේදී බස් රථයක් මතට ගසක් කඩා වැටීමෙන් සිදුවූ අනතුරෙන් පිරිමි පුද්ගලයින් 05 දෙනෙකු ජීවිතක්ෂයට පත්ව තිබේ. මේ අතර ලිබර්ටි වටරවුම ආසන්නයේ ඩුප්ලිකේෂන් මාර්ගය රථවාහන ගමනාගමනය සඳහා තාවකාලිකව වසා දමා ඇති අතර විකල්ප මාර්ග භාවිත කරන ලෙස මහජනතාවගෙන් ඉල්ලා සිටින බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දුව පවසයි. මෙම අනතුර සිදුව තිබුණේ මතුගම ඩීපෝවට අයත් මෙම බසය දෙනියායේ සිට කොළඹට පැමිණ යළි දෙනියාය බලා ධාවනය වෙමින් තිබියදීය. අනතුරුත් සමග පොලිසිය, යුද හමුදාව සහ ගලවා ගැනීමේ මෙහෙයුම් නිලධාරීන් එක්ව බසයේ සිරවී සිටි පිරිස මුදා ගෙන රෝහලට රැගෙන ගොස් ඇත. මෙම අනුතුරෙන් රෝහල් ගත කළ ගණන 20කට ආසන්නය.", "URL": "https://lankatruth.com/si/?p=152848", "Category": "පුවත්", "Parent URL": null}