{"Source": "Lankatruth", "Timestamp": "April 21, 2022", "Headline": "කාඩිනල් හිමිගෙන් පාස්කු ප්‍රහාරය පිටුපස සිටින්නන් ගැන සැර ප්‍රකාශයක්", "News Content": "පාස්කු ප්‍රහාරයට වසර 3ක් සම්පූර්ණවීම නිමිත්තෙන් අද (21) උදේ පවත්වන ලද දේව මෙහෙයේදී විශේෂ ප්‍රකාශයක් කළ ගරු මැල්කම් රංජිත් කාඩිනල් හිමිපානන් අවධාරණය කර සිටියේ එවකට පැවැත්වීමට නියමිතව තිබූ ජනාධිපතිවරණයේදී ජාතික ආරක්ෂාව තහවුරු කරන බවට පොරොන්දු දෙන අපේක්ෂකයෙකුගේ ජයග්‍රහනය වෙනුවෙන් දේශපාලන කුමන්ත්‍රණයක් සිදුකළ බවට මේ වනවිට තහවුරු වෙන බවය. එම ප්‍රහාරයෙන් පසුව පරීක්ෂණ පැවැත්වූ ආකාරය පිළිබඳව එක් එක් පියවරයන් විශ්ලේෂණය කරමින් කාඩිනල් හිමියන් මෙම චෝදනාව නැගීය. ගෝඨාභය රාජපක්ෂ බලයට පත්වී වසර වසර දෙක හමාරකට ආසන්න කාලයක් ගෙවී ගියත් ජනාධිපතිවරණයේදී පොරොන්දු වුණු වින්දිතයන්ට යුක්තිය ඉටු නොකිරීම පිළිබඳව නැවත අවධාරණය කරනු ලැබීය.  කාඩිනල් අගරදගුරු හිමිපානන් කළ විශේෂ ප්‍රකාශයේ හඬ පටය පහත සබැඳියෙන් ලබා ගන්න. (ලංකාසර අනුග්‍රහයෙනි)", "URL": "https://lankatruth.com/si/?p=132617", "Category": "පුවත්", "Parent URL": null}