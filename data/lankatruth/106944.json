{"Source": "Lankatruth", "Timestamp": "January 7, 2021", "Headline": "මහනුවර දකුණ ඩිපෝවෙත් කොරෝනා පොකුරක්", "News Content": "කොවිඩ් – 19 වසංගතයේ ව්‍යාප්තිය හේතුවෙන් මහනුවර දකුණ ඩිපෝව සම්පූර්ණයෙන්ම වසා දැමීමට කටයුතු කර තිබේ. එම ඩිපෝ කාර්ය මණ්ඩලයේ 20 දෙනෙකුට පමණ මේ වනවිට කොවිඩ් – 19 වෛරසය ආසාදනය වී ඇතැයිද වාර්තා වේ. ඩිපෝවේ ඉංජිනේරු අංශයේ කාර්ය මණ්ඩලය අතර පළමුව කොවිඩ් වෛරසය පැතිර ගොස් ඇති අතර පසුව එය රියදුරු හා කොන්දොස්තරවරුන් අතරටද ව්‍යාප්ත වී ඇත. මහනුවර දකුණු ඩිපෝවේ සියලුම කාර්ය මණ්ඩලය PCR පරීක්ෂණවලට යොමුකිරීමට නියමිතය. මේ මස 11වනදා පාසල් ආරම්භවන බැවින් ඒ සඳහා මෙම ඩිපොවේ බස් රථ යොදා ගැනීමට දැනට සැලසුම් කර ඇති බවත් මේ අතර වාර්තා වේ.", "URL": "https://lankatruth.com/si/?p=106944", "Category": "කොවිඩ් -19 (කොරෝනා ) පුවත්", "Parent URL": null}