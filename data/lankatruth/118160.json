{"Source": "Lankatruth", "Timestamp": "June 19, 2021", "Headline": "පොල් ගැසට්ටුවත් රිවස් වෙයි", "News Content": "පාරිභෝගික සේවා අධිකාරිය විසින් පොල් සඳහා පාලන මිලක් නියම කරමින් 2020.09.25 දින නිකුත් කරනු ලැබූගැසට් නිවේදනය අවලංගු කරමින් ඊයේ (18) දිනයේ ගැසට් නිවේදනයක් නිකුත් කර තිබේ. පාරිභෝගික සේවා අධිකාරියේ සභාපතිවරයා වන විශ්‍රාමික මේජර් ජෙනරාල් ශාන්ත දිසානායක මහතා විසින් මෙම ගැසට් නිවේදනයක් නිකුත් කරමින් මේ බව ප්‍රකාශයට පත් කර ඇත. එවකට වෙළඳපොලේ පොල් මිල ඉහළයාමත් සමග පොල් මිල පාලනයට නිකුත් කරනු ලැබූඑම ගැසට් නිවේදනය මගින් පොල් සඳහා උපරිම මිලක් නියම කරන ලද්දේ පොල් ගෙඩියේ වටා ප්‍රමාණය අනුව මිල තීරණය කරමිනි. මෙම තීන්දුවෙන් පසුව පාරිභෝගිකයින් මෙන්ම වෙළඳුන්ද අපහසුතාවයට පත් වූ අතර එම ගැසට් නිවේදනය සම්බන්ධයෙන් දේශපාලඥයින් හාස්‍ය මුසු විවිධ ප්‍රකාශයන් සිදු කරනු ලැබීය. පසුගිය වසරේ නිකුත් කරන ලද ගැසට් නිවේදනයට අනුව වට ප්‍රමාණය අඟල් 13 ට වැඩි නම් රුපියල් 70ක් ද, අගල් 12-13 අතර නම් රුපියල් 65 ක් ද 12ට අඩුනම් 60 ලෙසද පොල් සඳහා උපරිම සිල්ලර මිල නියම වී තිබිණි. මිල පාලනය කිරීමට නිකුත් කළ ගැසට් නිවේදනය…. පාලන මිල ඉවත් කිරීමට ඊයේ (18) නිකුත් කරනු ලැබූගැසට් නිවේදනය…", "URL": "https://lankatruth.com/si/?p=118160", "Category": "පුවත්", "Parent URL": null}