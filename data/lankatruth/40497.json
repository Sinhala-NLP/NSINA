{"Source": "Lankatruth", "Timestamp": "September 7, 2017", "Headline": "රහස් පොලීසියේ මුල් පුටුව ශානි අබේසේකරට!", "News Content": "අපරාධ පරීක්ෂණ දෙපාර්තමේන්තුවේ නව අධ්‍යක්ෂවරයා ලෙස එම ඒකකයේම නියෝජ්‍යඅධ්‍යක්ෂක ලෙස කටයුතු කළ ජ්‍යෙෂ්ඨ පොලිස් අධිකාරී ශානි අබේසේකර මහතා අද (07) පත් කළ බව වාර්තා වේ. ජාතික පොලිස් කොමිෂන් සභාවේ සාමාජිකයන්ගේ අද පැවැති රැස්වීමකදීමෙම තීරණය ගෙන ඇති අතර එම තනතුර සඳහා පොලිස්පතිවරයා නිර්දේශකර ඇත්තේ ජ්‍යෙෂ්ඨ පොලිස් අධිකාරී මෙවන් සිල්වා මහතා පත් කරන ලෙසය. එම තීරණය ප්‍රතික්ෂේක කරමින් පොලිස් කොමිසම ශානි අබේසේකර මහතා එම තනතුර සඳහා පත් කර ඇති බව පැවසේ. අපරාධ පරීක්ෂණ දෙපාර්තමේන්තුවේ සිටින ජ්‍යෙෂ්ඨතම හා දක්ෂතම නිලධාරියෙකු වන ශානි අබේසේකර මහතා යටතේ ප්‍රගීත් එක්නැලිගොඩ පැහැර ගැනීම, ලසන්ත වික්‍රමතුංග ඝාතනය, රතුපස්වල වෙඩි තැබීම ඇතුළු පසුගිය රාජපක්ෂ පාලන සමයේ සිදු වූබරපතළසිදුවීම් රැසක විමර්ශන කටයුතු අපරාධ පරීක්ෂණ දෙපාර්තමේන්තුව විසින් සිදු කෙරේ.", "URL": "https://lankatruth.com/si/?p=40497", "Category": "පුවත්", "Parent URL": null}