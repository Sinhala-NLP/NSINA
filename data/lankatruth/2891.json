{"Source": "Lankatruth", "Timestamp": "June 25, 2012", "Headline": "Follow on දුන්නේ නැත්තේ බෝලර්ස්ලා පව් නිසා – මහේල", "News Content": "ඉනිමක ජයක් ලබා ගැනිම සදහා පකිස්තානය පිට පිට දෙවන වරටත් පන්දුවට පහරදීමේ අවස්ථාවට යොමු නොකලේ තම පන්දු යවන්නන්හට විවේකයක් දීමේ අරමුණින් බව ශි‍්‍ර ලංකා නායක මහේල ජයවර්ධන පවසයි.පකිස්තානය සමග ගාල්ල ජාත්‍යන්තර කී‍්‍රඩාංගනයේදි පැවැති පලමු ටෙස්ට් කි‍්‍රකට් තරගයෙන් ලකුණු 209 ක දැවැන්ත ජයක් ලබා ගැනීමෙන් අනතුරුව මාධ්‍ය වෙත අදහස් දක්වමින් ඔහු වැඩිදුරටත් ප‍්‍රකාශ කලේ තණ තීරුවද පිතිකරණයට හොද තත්වයේ තිබූ බැවින් පකිස්තානු පලමු ඉනිම වෙනුවෙන් පන්දුවාර 60 ටත් වඩා යවා සිටි තම පන්දුයවන්නන් තවදුරටත් වෙහෙසට පත් නොකර දෙවන ඉනිම වෙනුවෙන් නැවත පන්දුවට පහරදීමට තීරණය කල බවයි.ඕනෑම අසීරු තත්වයක් තුල සටන්කාමිව පෙරට එන තම පන්දු යවන්නන්ගේ දක්ෂතාවයන් ඉහලින් අගය කල ශී‍්‍ර ලංකා නායකයා ශී‍්‍ර ලංකා පිලේ පලමු ඉනිමේදී ටී. එම්. ඩිල්ෂාන් සහ කුමාර සංගකාර ලබා ගත් ශතකයන් ද තරගයේ තීරණය කෙරෙහි දැඩිව බලපෑ බව ප‍්‍රකාශ කලේය.මේ අතර තරගය පුරාම සමස්තයක් ලෙස ඉතා දුර්වල මට්ටමක පැවති විනිසුරු තීරණ සම්බන්ධයෙන් සිය කණස්සල්ල පල කල පකිස්තානු පුහුණුකරු ඩෙව් වට්මෝර් පවසන්නේ ඒ පිළිබදව අදාළ ආයතන වෙත පැමිණිලි කිරීමට තමන් සූදානම් වන බවය.", "URL": "https://lankatruth.com/si/?p=2891", "Category": "ක්‍රීඩා පුවත්", "Parent URL": null}