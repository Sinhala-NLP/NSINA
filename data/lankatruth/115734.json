{"Source": "Lankatruth", "Timestamp": "April 30, 2021", "Headline": "රටම භයානක තත්වයක… අගුළු දැමීමක් හෝ සංචාරක සීමා පැනවීමක් වහාම අවශ්‍යයි – PHI සංගමය", "News Content": "රටම භයානක තතත්වයකට ඇදෙමින් පවතින බැවින් රට සම්පූර්ණ අගුළු දැමීමක් හෝ සංචාරක සීමාවන් පැනවීමක් කරන්නැයි තම සංගමය කරන ඉල්ලීම කෙරෙහි බලධාරින් තවමත් අවධානය යොමු කර නැතැයි මහජන සෞඛ්‍ය පරික්ෂකවරුන්ගේ සංගමය කියයි. තම සංගමය මෙම ඉල්ලීම දිගින් දිගටම කරමින් සිටින්නේ යැයි ශ්‍රී ලංකා මහජන සෞඛ්‍ය පරික්ෂකරුන්ගේ සංගමයේ සභාපති උපුල් රෝහණ මහතා පවසයි. උපුල් රොහාන කියා සිටියේ රටේ පවතින භයානක තත්වය වැළැක්වීම සඳහා කඩිනම් පියවර ගන්නා ලෙස ඔවුන් ජනාධිපතිවරයාගෙන් සහ සෞඛ්‍ය අමාත්‍යාංශයෙන් ඉල්ලීම් කිහිපයක් කර ඇති බවයි. කොවිඩ් – 19 වයිරසය වැළඳුණු රෝගීන්ගේ සංඛ්‍යාව දිනෙන් දින වැඩිවෙමින් පවතින බැවින් රෝගීන් ප‍්‍රතිකාර මධ්‍යස්ථානවලට ගෙන යාම ප‍්‍රමාද වීම් තව දුරටත් සිදුවන බවද හෙතෙම කියා සිටියි. මෙසේ රෝගීන් රෝහල් සොයා ගෙන යාමේ දී ප‍්‍රමාද වීම හේතුවෙන් ඔවුන්ට වැඩි කාලයක් නිවෙස්වල රැඳී සිටින්නට සිදුවන බවත් මේ හේතුවෙන් මරණ සංඛ්‍යාව වැඩි වීමට ඉඩකඩ ඇති බවත් ඔහු පෙන්වා දෙයි. කොවිඩ් පැතිරීම වැළැක්වීම සඳහා බිම් මට්ටමේ ගෙන ඇති මෙහෙයුම් එතරම් ප්‍රමාණවත් නොවන බවද ඔහු අවධාරණය කරයි.", "URL": "https://lankatruth.com/si/?p=115734", "Category": "කොවිඩ් -19 (කොරෝනා ) පුවත්", "Parent URL": null}