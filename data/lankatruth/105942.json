{"Source": "Lankatruth", "Timestamp": "December 29, 2020", "Headline": "ගාල්ලෙන් අදත් ආසාදිතයන් 14ක් – 506ක් දක්වා ඉහළට", "News Content": "ගාල්ල දිස්ත්‍රික්කයෙන් අද (29) දිනයේද කොවිඩ් – 19 ආසාදිතයන් 14 දෙනෙකු වාර්තා වූ බවත් ඉන් 12 දෙනෙකුම වාර්තා වූයේ බෝපේ පෝද්දල සෞඛ්‍ය වෛද්‍ය නිලධාරී කොට්ඨාසයෙන් බවත් සෞඛ්‍ය අංශ සඳහන් කරයි. කොළඹ සිට පැමිණි බැංකු සේවකයා සහභාගී වූ මළගෙදර සිටි පුද්ගලයෙකුද මේ අතර සිටින බවත් වාර්තා වේ. එමෙන්ම ගිංතොට වැලිපිටිමෝදරින් 06 දෙනෙකුත් හපුගලින් 05 දෙනෙකුත් වාර්තා වී තිබේ. තවද රත්ගම සෞඛ්‍ය වෛද්‍ය නිලධාරී කොට්ඨාසයේ පදිංචි කාන්තාවකටද වෛරසය ආසාදනය වී ඇතැයි තහවුරු වී තිබෙන අතර ඇය මීට පෙර වාර්තා වූ බස් කොන්දොස්තරවරයාගේ බිරිඳ බවද වාර්තා වේ. අනෙක් ආසාදිතයින් වාර්තා වී ඇත්තේ හබරාදූව සෞඛ්‍ය වෛද්‍ය නිලධාරී කොට්ඨාසයෙනි. මේ වනවිට ගාල්ල දිස්ත්‍රික්කයේ කොවිඩ් ආසාදිතයින් ගණන 506ක් දක්වා ඉහළ ගොස් තිබේ.", "URL": "https://lankatruth.com/si/?p=105942", "Category": "කොවිඩ් -19 (කොරෝනා ) පුවත්", "Parent URL": null}