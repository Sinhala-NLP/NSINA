{"Source": "Lankatruth", "Timestamp": "October 5, 2020", "Headline": "දිවුලපිටිය සිසු සිසුවියන් 1500 ස්වයං නිරෝධායනයට", "News Content": "කෝවිඩ් ආසාදිත කාන්තාවගේ 16 හැවිරිදි දියණිය අධ්‍යාපනය ලැබු දිවුලපිටිය පාසලේ දරුවන් 1500දෙනෙකු පමණ ස්වයං නිරෝධායනයට යොමුකර තිබේ. මෙම පාසලේ විදුහල්පතිවරයා විසින් එම සියලු දරුවන්ගේ පෞද්ගලික ලිපින මහජන සෞඛ්‍ය පරීක්ෂකවරුන් වෙත ලබා දී ඇති බවත් ඒ අනුව එම දරු දැරියන් අදාළ ස්වයං නිරෝධායන ක්‍රියාවලිය සඳහා යොමු කළ බවත් ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා පවසයි. මෙම කටයුතු සඳහා දිවුලිපිටිය හා මිනුවන්ගොඩ ප්‍රදේශ වෙත මහජන සෞඛ්‍ය පරීක්ෂකවරුන් 50ට ආසන්න පිරිසක් සේවය යොදා ඇති බවත් මහජන පරීක්ෂකවරු විශාල පිරිසක් දරුවන්ගේ නිරෝධායන කටයුතුවල යොදවා ඇති බවත් උපුල් රෝහණ මහතා පවසයි.", "URL": "https://lankatruth.com/si/?p=97031", "Category": "පුවත්", "Parent URL": null}