{"Source": "Lankatruth", "Timestamp": "August 25, 2018", "Headline": "කතානායකගෙන් නව කමිටුවක්", "News Content": "සීමානිර්ණ වාර්තාව පාර්ලිමේන්තුවේ දී පරාජය වීමත් සමඟ පළාත් සභා මැතිවරණය පැවැත්වීමට අදාල නිර්දේශ ලබාගැනීමට කතානායකවරයා විසින් කමිටුවක් පත්කළ යුතු අතර ඒ සඳහා කතානායකවරයා විසින් පංච පුද්ගල කමිටුවක් මේ සඳහා පත් කිරීමට තීරණයක් ගෙන ඇතැවි කතානායක කාර්යාලය නිවේදනය කරයි. මෙම කමිටුව සඳහා අගමැතිවරයාට අමතරව පත් කරනු ලබන සෙසු සාමාජිකයින් දේශපාලනඥයින් නොවන අදාල ක්ෂේත්‍රවල බුද්ධිමතුන් විය යුතු බව කතානායක කාර්යාලය පවසා ඇත. පත්කරනු ලබන නව කමිටුවේ නිර්දේශ ලබන ඔක්තෝබර් මස මැද භාගය වන විට ලබා දෙන්නේ නම් ඊළඟ වසරේ ජනවාරි මාසයේ මැතිවරණය පැවැත්විය හැකියැයි අපේක්ෂා කරන බව කතානායක කාර්යාලය වැඩිදුරටත් නිවේදනය කරයි.", "URL": "https://lankatruth.com/si/?p=58291", "Category": "පුවත්", "Parent URL": null}