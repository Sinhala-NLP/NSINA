{"Source": "Lankatruth", "Timestamp": "September 9, 2019", "Headline": "උසස් පෙළ විභාගයේ පිළිතුරුපත් ඇගයීමේ 2වැනි අධියර 15 වැනිදා සිට ආරම්භ වේ", "News Content": "අධ්‍යන පොදු සහතිකපත්‍ර උසස් පෙළ විභාගයේ පිළිතුරු පත් ඇගයීමේ දෙවැනි අධියර ලබන 15 වැනිදා සිට ආරම්භ කෙරෙන බව විභාග දෙපාර්තමේන්තුව පවසයි. පිළිතුරුපත් ඇගයීමේ කටයුතු වෙනුවෙන් මෙම මස 15 වැනිදා සිට ඔක්තෝබර් මස 2 වැනිදා දක්වා පාසල් 4ක් සම්පූර්ණයෙන්ම වසා තැබෙන අතර පාසල් 23ක අධ්‍යන කටයුතු, පිළිතුරුපත් ඇගයීම්වලට බාධා නොවන ආකාරයෙන් පවත්වාගෙන යන බව විභාග දෙපාර්තමේන්තුව සඳහන් කරයි. කොළඹ ආනන්ද විද්‍යාලය, මහනුවර විද්‍යාර්ථ විද්‍යාලය, මාතර මහානාම විද්‍යාලය සහ කුරුණෑගල ලක්දාස් ද මැල් මහා විද්‍යාලය යන විදුහල් සම්පූර්ණයෙන්ම වසා තැබෙන පාසල් බව විභාග දෙපාර්තමේන්තුව වැඩිදුරටත් සඳහන් කළේය.", "URL": "https://lankatruth.com/si/?p=80569", "Category": "පුවත්", "Parent URL": null}