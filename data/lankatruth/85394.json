{"Source": "Lankatruth", "Timestamp": "November 11, 2019", "Headline": "පිළිගත් හැඳුනුම්පතක් නොමැතිකමින් භික්ෂුනීන් වහන්සේලා 8000කට ඡන්ද හිමිකම අහිමිවෙයි", "News Content": "හැඳුනුම් පත්‍රයක් ලබාගැනීමට නොහැකිවීමෙන් මෙරට භික්ෂුනීන් වහන්සේලා 8000කට අධික පිරිසකට ජනාධිපතිවරණයේ ඡන්දය භාවිත කිරීමට නොහැකිවී ඇතැයි මානව හිමිකම් කොමිෂන් සභාව පෙන්වා දෙයි. පුද්ගලයින් ලියාපදිංචිකිරීමේ දෙපාර්තමේන්තුව මගින් “භික්ෂුණීන්” ලෙස සඳහන් හැඳුනුම්පත් නිකුත් නොකිරීම සහ බුද්ධ ශාසන අමාත්‍යාංශය විසින් “භික්ෂුණීන්” ලෙස ලෙස ලියාපදිංචිකිරීමක් සිදු නොකිරීම මෙම තත්වයට හේතුවී ඇත. මේ අනුව, ඡන්දය භාවිතාකිරීම සඳහා මැතිවරණ කොමිසම විසින් හඳුනාගැනීමේ පත්‍රිකාවක් එම භික්ෂුනීන් වහන්සේලා වෙනුවෙන් නිකුත් කරන්නේ නම් ඔවුන්ගේ ඡන්ද හිමිකම තහවුරු කළ හැකිබව මානව හිමිකම් කොමිෂන් සභාව පෙන්වාදෙයි. මේ බව සඳහන් කරමින් මානව හිමිකම් කොමිෂන් සභාව මැතිවරණ කොමසාරිස් ජනරාල්වරයාගෙන් ඉල්ලීමක් ද කර තිබේ.", "URL": "https://lankatruth.com/si/?p=85394", "Category": "පුවත්", "Parent URL": null}