{"Source": "Lankatruth", "Timestamp": "December 16, 2022", "Headline": "කර්මාන්ත නිෂ්පාදන කටයුතු සීඝ්‍රයෙන් පහළ බසියි", "News Content": "මේ වසරේ ඔක්තොම්බර් මාසයේ මෙරට කර්මාන්ත නිෂ්පාදන කටයුතු ගිය වසරේ එම මාසයට සාපේක්ෂව 21.6%කින් පහත වැටී ඇතැයි ජන ලේඛන හා සංඛ්‍යා ලේඛන දෙපාර්තමේන්තුව පවසයි. එහිදී ඛනජ තෙල් නිෂ්පාදන 97.9%කින්, ලෝහ නිෂ්පාදන 69.8%කින් සහ කඩදාසි හා කඩදාසි නිෂ්පාදන 58.2%කින් පහළ ගොස් ඇති බව සඳහන්. සම් හා සම් ආශ්‍රිත නිෂ්පාදන 55.4%කින් පහළ වැටී ඇති අතර රෙදිපිළි නිෂ්පාදනය 27.6%කින්ද ආහාර නිෂ්පාදනය 23%කින්ද පහළ ගොස් තිබේ. මේ අතර විදුලි උපකරණ නිෂ්පාදන 30.8%කින්ද ගෘහ භාණ්ඩ නිෂ්පාදන 28.2%කින්ද පහළ වැටී ඇති බව ජන ලේඛන හා සංඛ්‍යා ලේඛන දෙපාර්තමේන්තුව පවසයි. පසුගිය වසර 06ක ඔක්තෝබර් මාසයන් හා සැසඳීමේදී කර්මාන්ත නිෂ්පාදනවල අඩුම නිෂ්පාදනය පසුගිය ඔක්තෝබර් මාසයේදී වාර්තා වී තිබේ.", "URL": "https://lankatruth.com/si/?p=142931", "Category": "ආර්ථික පුවත්", "Parent URL": null}