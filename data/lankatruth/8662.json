{"Source": "Lankatruth", "Timestamp": "November 14, 2013", "Headline": "තවත් ක්‍රිකට් ‘ගේමක’ සුලමුල හෙළිවේ", "News Content": "අස්ව රේස් ඔට්ටු ඇල්ලීමේ ආයතනයක් වන  SPORTING TIMES  ආයතනය මගින් මෙරටදී ක්‍රිකට් සඳහා ඔට්ටු ඇල්ලීම කාලාන්තරයක් සිට සිදුකරගෙන ගොස් ඇති බව මොරටුව උසාවියේදී අනාවරණය වී තිබේ. අස්ව රේස් ඔට්ටු ඇල්ලීමේ ආයතනයක් වන SPORTING TIMES ආයතනය මගින් මෙරටදී ක්‍රිකට් සඳහා ඔට්ටු ඇල්ලීම කාලාන්තරයක් සිට සිදුකරගෙන ගොස් ඇති බව මොරටුව උසාවියේදී අනාවරණය වී තිබේ. SPORTING TIMES ආයතනයේ හිමිකාරිත්වය වගඋත්තර කරුවන් කරමින්  ගොනු කර තිබූ නඩුවක් පසුගියදා මොරටුව උසාවීයේදී කැඳවූ අවස්ථාවේදීය. මෙය අනාවරණය වන්නේ මාතර ප්‍රදේශයේ පදිංචි අජිත් ප්‍රියන්ත පෙරේ නැමැත්තෙකු විසින් 2013. 08. 08 දින මුදල් හා ක්‍රමසම්පාදන අමාත්‍යංයේ රාජ්‍ය මුදල් ප්‍රතිපත්ති දෙපාර්තමේන්තුවේ අධ්‍යක්ෂ ජෙනරාල්වරයා සහ SPORTING TIMES ආයතනයේ හිමිකාරිත්වය වගඋත්තර කරුවන් කරමින් ගොනු කර තිබූ නඩුවක් පසුගියදා මොරටුව උසාවීයේදී කැඳවූ අවස්ථාවේදීය. එහිදී නඩුව ගොනු කරමින් පවසා ඇත්තේ තමන් අදාල SPORTING TIMES ආයතනයෙන් ක්‍රිකට් තරඟයක් සඳහා ඔට්ටු ඇල්ලූ නමුත් ඔවුන් ඉදිරිපත් කර සිටි ක්‍රිකට් ක්‍රීඩකයන් එදින තරඟයට ක්‍රීඩා කර නැති බැවින් තමන්ට මහත් අසාධාරණයක් සිදුවූ බවත් ඒ සඳහා වන්දි අවශය බවත්ය. කෙසේ නමුත් විනිසුරුවරයා පවසා ඇත්තේ පවතින සූදු පනත අනුව ක්‍රිකට් ඔට්ටු ඇල්ලීමට නීති ප්‍රතිපාදන නොමැති බැවින් නඩු නිමිත්තක් නැති බවයි. ඒ අනුව නඩුව ඉවත් කරමින් පවසා ඇත්තේ නුදුරේදී ගෙනෙන සංශෝධන සහිතව ගෙනෙන සූදු බදු සහන පනතින් ක්‍රිකට් ඔට්ටු ඇල්ලීම සඳහා නීතිප්‍රතිපාදන වෙන්වී තිබුනොත් නැවත මෙම නඩුව ගොනු කරන ලෙසයි. අදාල ආයතනය පවත්වා‍ගෙන යන්නේ ප්‍රධාන මාධ්‍ය ආයතනයකද හිමිකරුවෙකු වන එක්සත් ජනාතා නිදහස් සන්ධාන ආණ්ඩුව නියෝජනය කරන පාර්ලිමේන්තු මන්ත්‍රීවරයෙකු විසිනි. ඔහු කළක් ක්‍රිකට් ක්‍රීඩාවට සම්බන්ධව කටයුතු කළ අයෙකි. කෙසේ නමුත් ක්‍රිකට් සූදු ක්‍රීඩාවක් වශයෙන් සිදුකිරීමට ජාත්‍යන්තර ක්‍රිකට් කවුන්සිලය විසින් තවමත් අවසර දී නැති අතර මෙවැනි ඔට්ටු ඇල්ලීම් නීතිවිරෝධී වන අතර ක්‍රීඩාවේ පරිපාලනයට සම්බන්ධ පුද්ගලයින් බුකිකරුවන් වීම් ගණනාවකදී ICCය දැඩි දඬුවම් පමුණුවා තිබුණි.", "URL": "https://lankatruth.com/si/?p=8662", "Category": "ක්‍රීඩා පුවත්", "Parent URL": null}