{"Source": "Lankatruth", "Timestamp": "March 20, 2020", "Headline": "වරකාපොල සෞඛ්‍ය වෛද්‍ය නිලධාරී කාර්යාලයට ජවිපෙන් මුඛ ආවාරණ", "News Content": "එමෙන්ම මේ වනවිට කොරෝනා අධි අවදානම් කලාපයක් බවට පත් කර ඇති කෑගල්ල දිස්ත්‍රික්කයේ වරකාපොල සෞඛ්‍ය වෛද්‍ය නිලධාරී කාර්යාලය වෙත ජනතා විමුක්ති පෙරමුණේ මන්ත්‍රී වැටුප් අර මුදල යොදාගනිමින් මුඛ ආවාරණ තොගයක් පරිත්‍යාග කිරීම අද (20) දින සිදුකර ඇත. එම ද්‍රව්‍ය තොගය සෞඛ්‍ය වෛද්‍ය නිලධානී ඒ.වයි හේවගේ මහත්මිය සහ මහජන සෞඛ්‍ය පරීක්ෂක පී.එස්.සී. අමරසේන මහතා විසින් බාරගෙන තිබේ. එම අවස්ථාවට ජාතික විද්වත් සංවිධානයේ ආචාර්‍ය චින්තක පෙරේරා මහතා, ජනතා විමුක්ති පෙරමුණේ මධ්‍යම කාරක සභික ගාමිණී රත්නායක මහතා, වරකාපොල පවුර සංවිධානයේ චන්දන හේරත් මහතා, වරකාපොල ප්‍රාදේශීය සභාවේ ජවිපෙ මන්ත්‍රී මනෝජ් රාජපක්ෂ මහතා, ගලිගමුව ප්‍රාදේශීය සභාවේ ජවිපෙ මන්ත්‍රී කංචන වැලිපිටිය මහතා සහ වරකපොල ප්‍රාදේශීය සභාවේ හිටපු ජවිපෙ මන්ත්‍රී සේපාලි ඒකනායක මහත්මිය සහභාගී වී තිබේ. මෙහිදී නිරෝධායන කටයුතු සඳහා මැදිහත් වන වරකාපොල පොලිස් කාර්ය මණ්ඩලය වෙතද මෙලෙස මුඛ හා මුව ආවරණ පරිත්‍යාග කළ අතර වරකාපොල නගරය තුළ ඇති ත්‍රී රෝද රථ රියදුරන් වෙතද, පොදු ජනතාව වෙතද, මුඛ ආවරණ බෙදාදීමට කටයුතු කර ඇත.", "URL": "https://lankatruth.com/si/?p=91383", "Category": "පුවත්", "Parent URL": null}