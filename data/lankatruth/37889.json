{"Source": "Lankatruth", "Timestamp": "July 20, 2017", "Headline": "සිසුන් පැහැරගැනීමට පැමිණි සුදුවෑන් කල්ලියේ ප්‍රයත්නය කරයි", "News Content": "එලඹෙන 25වන දින විහාරමහාදේවී එළිමහන් රංගපීඨයේදී පැවැත්වීමට සූදානම් කර ඇති සයිටම් විරෝධී ජන පවුර සංවිධානයේ සමුළුවේ සංවිධාන වැඩකටයුතු සම්බන්ධයෙන් අද පැවති සාකච්ඡාවක් අවසානයේ රජයේ වෛද්‍ය නිලධාරී සංගම් කාර්යාලයෙන් පිටතට පැමිණි වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් මහතාව සුදුවෑන් රියකින් පැමිණි පිරිසක් පැහැරගැනීමට ගත් උත්සාහයක් ව්‍යාර්ත කිරීමට සයිටම් විරෝධී ජන පවුර සංවිධානයේ සාමාජිකයින් සමත් වී ඇත. විශේෂයෙන්ම මෙම අවස්ථාවේ දේශපාලන පක්ෂ නායකයින්, වෘත්තීය සමිති නියෝජිතයින්, වෛද්‍ය පීඨ දේමාපිය සංගම් නියෝජිතයින් හා ශිෂ්‍ය නියෝජිතයින් මහත් පරිශ්‍රමයක් දරා සිවිල් ඇඳුමින් සැරසී ගත් පුද්ගලයින්ගෙන් රයන් ජයලත් මහතාව මුදවාගෙන ඇති බව වාර්තා වේ. ජාතික වෘත්තීය සමිති මධ්‍යස්ථානයේ කැඳවුම්කරු කේ.ඩී. ලාල්කාන්ත මහතා, ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා, රජයේ වෛද්‍යනිලධාරීන්ගේ සංගමයේ නවීන් සොයිසා මහතා හා වෛද්‍ය පීඨ ශිෂ්‍ය ක්‍රියාකාරීන් පොලීසිය සමග මෙම අවස්ථාවේ උණුසුම් වචන හුවමාරුවක නිරතවිය. මෙහිදි අහස් දැක්වූ ජාතිව වෘත්තීය සමිති මධ්‍යස්ථානයේ කැඳවුම්කරු කේ.ඩී. ලාල්කාන්ත මහතා පැවසූවේ යහපාලනය ගෙන එන බවටත් ප්‍රජාතන්ත්‍රවාදය පිහිටුවන බවටත් ලිච්චවී පාලනයක් සම්බන්ධයේන ජනතාවට පොරොන්දු වූ මෙම ආණ්ඩුව පැරණි රජපක්ෂ පාලනය මෙන්ම නැවත වරක් සුදු වෑන් සංස්කෘත්යක් හඳුන්වාදෙමින් සිටින බවත් ආණ්ඩුව එසේ ක්‍රියාකාරන්නේනම් ආණ්ඩුවේ අවසානයද එය බවය. එම ස්ථානයේ පොලීසිය රැඳී සිටින අතර මෙම සුදුවෑන් ප්‍රයත්නය පිළිබඳ වාර්තාවීමත් සමග දේශපාලන පක්ෂ නායකයින්, විශ්වවිදයාල සිසුන්, වෘත්තීය සමිති නායකයින් එම ස්ථානයේ තවදුරටත් රැඳී සිටියි.", "URL": "https://lankatruth.com/si/?p=37889", "Category": "පුවත්", "Parent URL": null}