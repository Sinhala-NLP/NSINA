{"Source": "Lankatruth", "Timestamp": "November 25, 2020", "Headline": "සීනි සමාගමේ පඩි ගෙවාගන්න බැහැ… ඇමති රමේෂ් කැබිනෙට්ටුවට කියයි…", "News Content": "කන්තලේ සීනි සමාගම ආයෝජකයෙකුට ලබාදෙන තෙක් එහි සේවකයන් 34 දෙනකුට ලබන දෙසැම්බර් මාසය වනතුරු වැටුප් ගෙවීමට සහ ආයතනයේ අත්‍යවශ්‍ය වියදම් පියවා ගැනීම සඳහා රුපියල් ලක්ෂ 41ක මුදලක් ලබාදෙන ලෙස වැවිලි කර්මාන්ත අමාත්‍යාංශය මහා භාණ්ඩාගාරයෙන් ඉල්ලීමක් කර ඇත. වැවිලි කර්මාන්ත අමාත්‍ය රමේෂ් පතිරණ මහතා විසින් මෙම මුදල ලබාගැනීම සඳහා කැබිනට් මණ්ඩලයේ අනුමැතිය ඉල්ලා තිබේ. කන්තලේ සීනි සමාගම මෙම සේවකයන් 34 දෙනාගෙන් 19 දෙනකුට ආයතනයේ ආරක්ෂක කටයුතුවලට යොදවා ඇති බවද අමාත්‍යාංශය සඳහන් කරයි. කෙසේ වෙතත් මෙම සීනි කම්හල රජය මගින් ආරම්භ කරන බව පවසා මීට මාස දෙකකට පමණ පෙර රාජ්‍ය උත්සවයක්ද එම සීනි සමාගම් පරිශ්‍රයේ පැවැත්වූ අතර මෙතෙක් එහි කිසිදු කටයුත්තක් ආරම්භ කර නැත. වෙනත් ආයෝජකයෙකුට සීනී කම්හල පැවරීම පිළිබඳව කැබිනට් මණ්ඩලයට දැනුම්දී ඇත්තේ එවැනි පසුබිමකය.", "URL": "https://lankatruth.com/si/?p=101349", "Category": "පුවත්", "Parent URL": null}