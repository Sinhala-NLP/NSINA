{"Source": "Lankatruth", "Timestamp": "December 25, 2022", "Headline": "දැදුරුඔය, රාජාංගන වාන් දොරටු විවෘතකෙරේ", "News Content": "දැදුරුඔය ජලාශයේ වාන් දොරටු 06ක් විවෘත කර ඇති බැවින් පුත්තලම සහ හලාවත ප්‍රදේශවල දැදුරුඔ්‍ය ආශ්‍රිතව ජීවත්වන්නන් දැඩි අවධානයෙන් පසුවන ලෙස වාරිමාර්ග දෙපාර්තමේන්තුව ඉල්ලයි. දැදුරු ඔයේ ඉහළ ප්‍රදේශවලට මිලිමීටර 150 ඉක්ම වූ තද වැසි ලැබීම හේතුවෙන් එමඟින් නිකුත් කෙරෙන ජලධාරිතාව තවදුරටත් ඉහළ යනු ඇති බව එම දෙපාර්තමේන්තුව තවදුරටත් සඳහන් කරයි. එමෙන්ම රාජාංගණය ජලාශයේද වාන් දොරටු දෙකක් විවෘත කර ඇති අතර, යාන් ඔය සුළු වශයෙන් වාන් දමමින් පවතින බව වාරිමාර්ග දෙපාර්තමේන්තුවේ වාරිමාර්ග අධ්‍යක්ෂ ජල කළමනාකරණ අංශයේ ඉංජිනේරු ඩී. අබේසිරිවර්ධන කියා සිටි.", "URL": "https://lankatruth.com/si/?p=143211", "Category": "පුවත්", "Parent URL": null}