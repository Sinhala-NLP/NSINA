{"Source": "Lankatruth", "Timestamp": "May 16, 2022", "Headline": "මහින්ද ඇතුළු මැරයන් වහාම අත්අඩංගුවට ගනු… ජවිපෙ තරුණ සංගම⁣ය පොලිස් මූලස්ථානය වටලති", "News Content": "ජනතා විමුක්ති පෙරමුණේ තරුණ සංගමය වන සමාජවාදී තරුණ සංගමය විසින් තරුණ තරුණියන් දහස් ගණනක් සමග අද (16) පස්වරුවේ පොලිස් මූලස්ථානය වැටලූහ. ඒ සාමකාමී අරගලයේ නිරතව සිටි තරුණ තරුණියන්ට, පසුගිය 09වෙනිදා අරලියගහ මන්දිරයෙන් පැමිණි මැර පිරිසක් එල්ල කළ මර ප්‍රහාරයට සම්බන්ද එවකට අගමැති මහින්ද රාජපක්ෂ ඇතුළු පිරිස වාහම අත්අඩංගුවට ගන්නා ලෙස බලකරමිණි. මෙම අව්සථාවට සමාජවාදී තරුණ සංගමයේ ජාතික සංවිධායක එරංග ගුණසේකර, එහි ජාතික කමිටු සාමාජිකයින් වන විශ්ව විමුක්ති, නීතීඥ ශානිකා ද සිල්වා, මහේෂ් අඹේ පිටිය ඇතුළු පිරිසක් එක්වී සිටියහ.", "URL": "https://lankatruth.com/si/?p=134349", "Category": "පුවත්", "Parent URL": null}