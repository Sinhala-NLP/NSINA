{"Source": "Lankatruth", "Timestamp": "February 10, 2022", "Headline": "යුක්‍රේන අර්බුදය උග්‍ර වෙද්දී රුසියාව තම ප්‍රධාන විදේශ සංචිතය ලෙස රත්‍රං තෝරා ගනී !", "News Content": "රුසියාව සතුව පවතින රත්‍රං සංචිත ප්‍රමාණය ඩොලරයට එරෙහිව 20 ගුණයකින් ඉහළනංවා ගැනීමට සමත්ව ඇති බව BLOOOMBERG ජාත්‍යන්තර සඟරාව පවසයි. රුසියාව තමන් සතුව පවතින රත්‍රං සංචිතය වසර 20ක් ඇතුලතදී 20 ගුණයකින් ඉහල නංවා ගැනීමට හැකියාව ලැබීඇතුතේ ඇමෙරිකානු ඩොලරය අතහැර ඒ වෙනුවට යුරෝ, යෙන්, යුවාන් හා රත්‍රං යොදා ගැනීම නිසා බව පැවසේ. රුසියාව මෙලෙස ඩොලරය අතහැරිමට බලපෑප්‍රධානම සාධකය වී ඇත්තේ 2014 වසරේදී යුක්‍රේනයට අයත්ව තිබූ ක්‍රිමියා දුපත රුසියාවට ඈඳා ගැනීමත් ඊට එරෙහිව ඇමෙරිකාව විසින් සම්බාධක පැනවීමත් නිසාවෙනි. ක්‍රිමියා දූපතේ සිදුවීමත් සමඟ ඇමෙරිකාව ප්‍රමුඛ නේටෝව ක්‍රියාත්මක වී ලෝකයේ ප්‍රධාන කාර්මික රටවල එකමුතුව වන G8 කණ්ඩායමේ සාමාජිකත්වයෙන් රුසියාව ඉවත් කරනු ලැබිණි. එසේම ඇමෙරිකාව ප්‍රමුඛ බටහිර කඳවුර විසින් පනවනු ලැබූසම්බාධකවලට ප්‍රතිචාර ලෙස රුසියාව විසින් ඒ දක්වා ලෝකය සමඟ සිය ගනුදෙනුවලදී භාවිත කරනු ලැබූ ඩොලරය අත්හරිනු ලැබූ අතර ඒ වෙනුවට ක්‍රේම්ලන් පාලනය තම ආනයන හා අපනයනයන සඳහා යුරෝ, යෙන්, යුවාන් හා රත්‍රං යොදා ගනු ලැබූඅතර රුසියාව මත යැපෙනෙ බොහෝ රටවලට ඊට එකඟ වීමට සිදුවිය. ලෝක තෙල් නිෂ්පාදනයේ ඉහලම රටක් වන රුසියාව පසුගිය වසර 20ක ව්ලැඩිමීර් පුටීන් ගේ පාලනය විසින් උත්සහ කරනු ලැබුවේ විසින් ඇමරිකාවේ ආක්‍රමණකාරී හැසිරීමට එරෙහිව ආර්ථික, දේශපාලන, මිලිටරි හා රාජතාන්ත්‍රික යන සියළුම කේෂ්ත්‍රයන්හි තම අනන්‍යතාවය රැක ගැනීමට අවශ්‍ය පියවර ගැනීම වෙනුවෙනි. ඒ අනුව 2008 අගෝස්තු 8 වැනිදා ජෝර්ජියාව ආක්‍රමණය කිරීම, 2014 ක්‍රිමියා දුපත ඈඳා ගැනීම වැනි සිදුවීම් හරහා රුසියාව අපේක්‍ෂා කරනු ලැබුවේ 1990දී සෝවියට් දේශය බිඳ වැටීමෙන් පසුව ජාත්‍යන්තර දේශපාලනය තුල අහිමි වූ සිය භූමිකාව නැවත අත්පත් කර ගැනීම වෙනුවෙනි. ඒ අනුව 1998 වන විට රුසියාව සතුවූ ඩොලර් බිලියන 4ක් වූ රත්‍රං සංචිත ප්‍රමාණය 2022 වන විට ඩොලර් බිලියන 130ක් දක්වා වර්ධනය කරගනු ලබනුයේ ජාත්‍යන්තරය තුල ප්‍රධාන මුල්‍ය ඒකකය වන ඩොලර් අත්හැර දමමිනි. කොරෝනා වසංගතයත් සමග පසුගිය වසර දෙකක කාලය තුල රත්‍රංවල අගය 500%කින් ලෝක මුල්‍ය වෙළඳපලේ ඉහල ගොස් ඇති පසුබිමක මෙම අත්පත්කර ගැනීම සුවිශේෂී කරුණකි. world gold council සංවිධානයේ 2021 වාර්තාවකට අනුව රුසියාවේ රත්‍රං සංචිතය 2007 දී ටොන් 450ක් වූ අතර එය 2021 සැප්තැම්බර් වනවිට ටොන් 2298.53ක් දක්වා ඉහල නංවා ගැනීමට සමත් වී ඇත. ඒ අනුව රුසියානු ඉතිහාසයේ ප්‍රථම වතාවට ඩොලර් සංචිත අබිබවා යමින් රත්‍රං සංචිත වැඩි කර ගැනීමට එරට මධ්‍යම බැංකුව සමත් වී ඇත. එපමණක් නොව මේ වන විට රුසියාව සතුව ඩොලර් සංචිත ලෙස ඩොලර් බිලියන 630ක්ද පවතින බව පැවසේ. මෙලෙස රත්‍රං සංචිත වැඩි කර ගෙන තිබියදී රුසියාව විසින් කිසියම් අවස්ථාවක යුක්‍රේනය අක්‍රමණය කිරීමක් සිදුකරනු ලැබුවද රුසියාවට එරෙහිව ඇමරිකානු සම්බාධක පැනවීමෙන් එතරම් බලපෑමක් කල නොහැකි වනු ඇති බව ආර්ථික විශේෂඥයන් පවසයි. සුප්‍රකට ආර්ථික සඟරාවක් වන BLOOOMBERG හි වාර්තාවකට අනුව පසුගිය වසර 5 තුල රුසියාව තමන් සතුව පැවති ඩොලර් බිලියන 5ක් ලෝකයේ රත්‍රං සංචිත මිලදී ගැනීම සඳහා වියදම් කරනු ලැබ ඇත. එහිදී තම තෙල් සංචිත BRICS සාමාජික රටවල් වන චීනය, දකුණු අප්‍රිකාව, ඉන්දියාව හා බ්‍රසීලයට අපනයනය කිරීමේදීද ඩොලර් වෙනුවට යුරෝ හෝ චීන යුවාන් හෝ රත්‍රං භාවිතා කර ඇත. තවද රුසියාව විසින් පසුගිය 2013 වසර වන විට සිය විදෙස් වෙළඳාමෙන් 95% ඩොලර් වලින් සිදුකර ඇති අතර එම අගය 2020 වනවිට 10%ක් දක්වා අඩුකරගෙන ඇතැයි පැවසේ. මේ වනවිට ප්‍රංශය, ජර්මනිය ඇතුළු ප්‍රධාන යුරෝපා සංගමයේ රටවල් යුක්‍රේනයේ සාමය වෙනුවෙන් යයි පවසමින් රුසියානු ජනාධිපතිවරයා හමුවීමට දිව යනුයේ යුරෝපයේ ගෑස් මිල හා උද්ධමනය ඉහල යාම පමණක් නොව රුසියාවේ බහුතරයක් විදේශ වෙළඳාම සඳහා යුරෝ භාවිතා කිරීම නිසාවෙන් බව පැවසේ. 2021 අවසන් කාර්තුව වන විට රුසියාවේ යුරෝ සංචිත ප්‍රමාණය තම විදේශ සංචිත ප්‍රමාණ වලින් 33% නියෝජනය කරනු ලබන අතර එහිදී ඩොලර් සංචිත ප්‍රමාණය 16.4%ක් ලෙසත්, රත්‍රං 21.7%ක් ලෙසත්, යුවාන් 13.1%ක් ලෙසත් IMF වාර්තා මගින් ද සනාථ කර ඇත. පසුගිය පෙබරවාරි 8 වැනිදා රුසියානු ජනාධිපති ව්ලැඩිමීර් පුටීන් මාධ්‍ය වෙත පවසා සිටියේ යම් ආකාරයකින් යුක්‍රේනය නේටෝ සාමාජිකයෙකු වී නේටෝ හමුදා සමග ක්‍රිමේ දුපත නැවත ලබා ගැනීමට උත්සහ කළහොත් රුසියාවේ ප්‍රතිප්‍රහාරයට එරෙහිව ප්‍රතිචාරය දැක්වීම සඳහා සිතා ගැනීමටවත් කාලයක් යුරෝපා සංගමයට නොලැබෙන බවයි. එසේම රුසියාව න්‍යෂ්ටික බලවතෙකු බව අමතක නොකරන ලෙස සාම සාකච්ඡා සඳහා මොස්කව් නුවරට පැමිණි ප්‍රංශ ජනාධිපති එමානුවෙල් මක්රෝන් හට හා යුරෝපා සංගමයට රුසියානු ජනාධිපතිවරයා වැඩිදුරටත් අනතුරු හඟවා ඇත. කෙසේ වෙතත් යුරෝපා වාමාංශික විචාරකයින් මෙම අර්බුදය සම්බන්ධයෙන් ප්‍රකාශ කරනුයේ යුක්‍රේනයේ ස්වාධීනත්වය හා භෞමික අඛණ්ඩතාවය තීරණය කල යුත්තේ සුළුතර රුසියානු හා බහුතර යුක්‍රේන භාෂාව කතා කරන යුක්‍රේන ජනතාවගේ සමගියෙන් ගනු ලබන ඒකාබද්ධ තීරණයකින් විනා යුරෝපා සංගමයේ හා ඇමරිකාවේ සහය ලබන යුක්‍රේන ජනාධිපති volodymyr Zelenskyගේ ප්‍රතිගාමි රජය හෝ රුසියානු හමුදා මැදිහත්වීමකින් නොවන බවයි.", "URL": "https://lankatruth.com/si/?p=128658", "Category": "පුවත්", "Parent URL": null}