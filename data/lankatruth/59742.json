{"Source": "Lankatruth", "Timestamp": "September 21, 2018", "Headline": "බැස්ලිගේ ලිත් නඩුවට එරෙහි වාරණය තවත් දිගු වෙයි", "News Content": "බැසිල් රාජපක්ෂ මහතාට එරෙහිව කොළඹ මහාධිකරණ විනිසුරු ගිහාන් කුලතුංග මහතා ඉදිරියේ විභාග වන ලිත් නඩුව විභාග කිරිම වලක්වාලමින් පවනා ඇති තහනම් නියෝගය දෙසැම්බර් මස 13 වැනිදා තෙක් දීර්ඝ කිරීමට අභියාචනාධිකරණය අද (21) නියෝග කර තිබේ. තමන්ට එරෙහිව කොළඹ මහාධිකරණ විනිසුරු ගිහාන් කුලතුංග මහතා ඉදිරියේ විභාග වන ලිත් නඩුව වෙනත් අධිකරණයකට මාරු කිරීමේ නියෝගයක් නිකුත් කරන්නැයි ඉල්ලා හිටපු අමාත්‍ය බැසිල් රාජපක්ෂ මහතා විසින් ඉදිරිපත් කර ඇති පෙත්සම දෙසැම්බර් මස 13 වැනිදා විභාගයට ගැනීමට තීන්දු කරමින් අභියාචනාධිකරණය අද මෙසේ තීන්දු කර ඇත. එම පෙත්සම අද අභියාචනාධිකරණ විනිසුරු කුමුදුනී වික්‍රමසිංහ මහත්මිය සහ ජනක් ද සිල්වා මහතා ඉදිරියේ කැඳවූ අතර එහිදී පෙත්සම් විභාගයට දින නියම කර තිබේ. එදින තෙක් මහාධිකරණ විනිසුරු ගිහාන් කුලතුංග මහතා ඉදිරියෙහි අදාළ නඩුව විභාග කිරීම වළක්වාලමින් පනවා තිබුණ තහනම් නියෝගය දීර්ඝ කිරීමටද අභියාචනාධිකරණය නියම කර ඇත.", "URL": "https://lankatruth.com/si/?p=59742", "Category": "පුවත්", "Parent URL": null}