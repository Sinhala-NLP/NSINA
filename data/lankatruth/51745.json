{"Source": "Lankatruth", "Timestamp": "May 8, 2018", "Headline": "විධායකය අහෝසි කිරීමට ජවිපෙ සමඟ සාකච්ඡාවට සූදානම්- ජයම්පති වික්‍රමරත්න", "News Content": "ජනතා විමුක්ති පෙරමුණ විසින් ගෙන ඒමට නියමිත විධායක ජනාධිපති ක්‍රමය අහෝසි කිරීම පිළඹඳ 20වැනි ආණ්ඩුක්‍රම ව්‍යවස්ථා සංශෝධනය සම්බණ්ධව තමා ඉදිරි සතියේ එම පක්ෂය සමඟ සාකච්ඡා කිරීමට නියමිත බව එක්සත් වාමාංශික පෙරමුණේ ප්‍රධාන සංවිධායක පාර්ලිමේන්තු මන්ත්‍රී ජයම්පති වික්‍රමරත්න මහතා පවසයි. ඊයේ (07) නාරාහේන්පිට ශාලිකා ශාලාවේ දී පැවති එක්සත් වාමාංශික පෙරමුණේ මැයි දින රැලිය අමතමින් ඒ මහතා මේ බව ප්‍රකාශ කරන ලදී. අගමැති ප්‍රමුඛ අමාත්‍ය මණ්ඩලයද සහභාගී කරවාගෙන සාමූහික තීන්දු තීරණ ගැනීමට හැකි ව්‍යවස්ථාවක් අලුතෙන් නිර්මාණය කිරීම එහි අරමුණ බවත් පවතින තත්වය යටතේ ආණ්ඩුව ෆැසිස්ට්වාදය කරා රට ගෙනගොස් කම්කරු අයිතීන් උල්ලංඝනය කිරීමට නියමිතව සිටින බවත් වික්‍රමරත්න මහතා පැවසීය.", "URL": "https://lankatruth.com/si/?p=51745", "Category": "පුවත්", "Parent URL": null}