{"Source": "Lankatruth", "Timestamp": "October 29, 2020", "Headline": "රත්ගමින් තවත් ආසාදිතයෙක් හමුවෙයි", "News Content": "ගාල්ල රත්ගම පදිංචි මත්ස්‍ය ව්‍යාපාරිකයකුටද කොවිඩ් – 19 වෛරසය ආසාදනය වී ඇති බවට මේ වනවිට වාර්තා වී තිබේ. ඒ අද (29) ලැබුණු PCR වාර්තාවක් මගිණි. රත්ගම ගනේගොඩ ග්‍රාම නිලධාරී වසමේ පදිංචි මෙම පුද්ගලයා පෑලියගොඩ මත්ස්‍ය වෙළෙඳ සංකීර්ණය හා සම්බන්ධ වූ අයෙකු බවද වාර්තා වේ. ඔහු මේ වනවිට ප්‍රතිකාර සඳහා යොමුකර ඇති බවත් ආශ්‍රිතයන් නිරෝධායන කටයුතු සඳහා යොමුකර ඇති බවත් ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලය පවසයි. රත්ගම සෞඛ්‍ය වෛද්‍ය නිලධාරී කොට්ඨාසයේ බූස්ස පදිංචිව සිටි ගාල්ල රත්ගම වැල්ලේ මාළු ලෑල්ලක හිමිකරුවකුද ඊයේ (28) ආසාදිත බව හඳුනාගෙන තිබිණි.", "URL": "https://lankatruth.com/si/?p=98818", "Category": "පුවත්", "Parent URL": null}