{"Source": "Lankatruth", "Timestamp": "February 3, 2023", "Headline": "කාන්තා ක්‍රිකට් පිළ දකුණු අප්‍රිකාවට", "News Content": "දකුණු අප්‍රිකාවේ පැවැත්වෙන T20 ලෝක කුසලාන තරගාවලියට සහභාගී වීම සදහා ශ්‍රී ලංකා කාන්තා ක්‍රිකට් කණ්ඩායම අද (03) අලුයම දිවයිනෙන් පිටත්ව ගියහ. කටුනායක ගුවන් තොටුපළෙන් පිටත්ව ගිය මෙම කණ්ඩායමට ක්‍රීඩිකාවෝ 15 දෙනෙක් සහ පුහුණුකරුවෝ, නිලධාරීලහු 10 දෙනෙක් ඇතුළත් වෙති. මෙම තරගාවලියේ දී ශ්‍රී ලංකා කාන්තා ක්‍රිකට් කණ්ඩායම “ඒ” කාණ්ඩය යටතේ තරග වැදීමට නියමිත අතර මෙහි පළමු තරගය මෙම 10 වැනි දින පැවැත්වීමට නියමිතය.", "URL": "https://lankatruth.com/si/?p=144270", "Category": "ක්‍රීඩා පුවත්", "Parent URL": null}