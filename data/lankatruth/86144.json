{"Source": "Lankatruth", "Timestamp": "November 25, 2019", "Headline": "ජනතාවට පටි තදකරගැනීමට සිදුවෙයි – ලබන වසරේ ණය, පොලිය ගෙවන්නත් ආදායමක් නැහැ", "News Content": "රට මෙම තත්වයෙන්ම ඉදිරියට යන්නේ නම් ජනතාවට හිඟා කෑමට සිදුවන බවත් බඩ ගින්නේ මියයාමට සිදුවන බවත් මගී ප්‍රවාහන, විදුලිබල හා බලශක්ති අමාත්‍ය මහින්ද අමරවීර මහතා පවසයි. ඒ මහතා මේ බව සඳහන් කර සිටියේ ඊයේ(24) අගුණකොළපැලැස්ස ප්‍රදේශයේ පැවති තංගල්ල ආසන බලමණ්ඩලය අමතමිනි. ලබන වසරේ ණය වාරිකය සහ පොලිය ගෙවා ගැනීමට රජයේ ආදායම ප්‍රමාණවත් නොවන බවත් ආර්ථික අමාරුකම් විඳදරාගෙන ජනතාවට කටයුතු කිරීමට සිදුවන බවත් නව රජය පැමිණීමෙන් මෙම තත්වය වෙනස් කිරීමට නොහැකි බවත් එහිදී මහින්ද අමරවීර මහතා වැඩිදුරටත් සඳහන් කළේය. එසේම ජනතාව නව රජය පත්කරගෙන ඇත්තේ බඩුමල්ල දිහා බලාගෙන හෝ දෙනවා යැයි පැවසූ මැතිවරණ පොරොන්දු දිහා බලාගෙන නොවන බව මහින්ද අමරවීර මහතා සඳහන් කළේය. එය රට ගැන සිතා භාවිතා කළ ඡන්දයක් බව ඒ මහතා සඳහන් කළේය. එබැවින් රට හමුවේ පවතින අවධානම ජනතාව තේරුම්ගත යුතු බව ද මහින්ද අමරවීර මහතා වැඩිදුරටත් පැවසීය.", "URL": "https://lankatruth.com/si/?p=86144", "Category": "පුවත්", "Parent URL": null}