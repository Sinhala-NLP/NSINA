{"Source": "Lankatruth", "Timestamp": "September 1, 2019", "Headline": "සුළගේ වේගය වැඩිවීමක්", "News Content": "දිවයිනේ ප්‍රදේශ කිහිපයක සහ මුහුදු කලාප අවට සුළගේ වේගය ඉහළ යා හැකි බව කාලගුණ විද්‍යා දේපාර්තමේන්තුව පවසයි. විශේෂයෙන් උතුර, උතුරු මැද සහ වයඹ පළාත්වල මෙන්ම හම්බන්තොට සහ ත්‍රිකුණාමලය දිස්ත්‍රික්කවලත් මධ්‍යම කඳුකර ප්‍රදේශයේත් සුළගේ වේගය පැයට කිලෝමීටර් 60ක් දක්වා ඉහළ යා හැක. හම්බන්තොට සිට පොතුවිල් දක්වා මුහුදු ප්‍රදේශයේ සහ පුත්තලම සිට කන්කසන්තුරේ සහ මුලතිව් හරහා ත්‍රිකුණාමලය දක්වා මුහුදු ප්‍රදේශවල සුළගේ වේගය පැයට කිලෝමීටර් 60 – 65 අතර අගයක් ගත හැක. එම මුහුදු ප්‍රදේශ අවට ධීවර සහ නාවික කටයුතු සිදුකිරීම අවධානම් වන බව එම ප්‍රජාවට කාලගුණ විද්‍යා දෙපාර්තමේන්තුව අනතුරු අඟවයි. එසේම සුළං සහ වැස්ස හේතුවෙන් ඇතිවිය හැකි අනතුරු වලක්වා ගැනීම සම්බන්ධව නිසි ක්‍රමවේද අනුගමනය කරන ලෙසද කාලගුණ විද්‍යා දෙපාර්තමේන්තුව ජනතාව දැනුවත් කර සිටියි.", "URL": "https://lankatruth.com/si/?p=80171", "Category": "පුවත්", "Parent URL": null}