{"Source": "Lankatruth", "Timestamp": "October 9, 2022", "Headline": "ක්‍රිමියා පාලමේ පිපිරීමක් – රුසියාව ආරක්ෂාව තර කරයි", "News Content": "සෙනසුරාදා සිදුවූ පිපිරීමකින් පසු රුසියාවේ සිට ක්‍රිමියාව දක්වා ඇති එකම පාලමේ ආරක්ෂාව තර කර තිබේ. මෙම පිපිරීමෙන් මෙම පිපිරීමෙන් සිවිල් වැසියන් තිදෙනෙකු ජීවිතක්ෂයට පත්ව ඇති අතර එම ප්‍රදේශයේ ගමනාගමනය යම් තරමකට අඩාල වී ඇති අතර හානියට පත් කොටස් පිළිසකර කිරීමේ කටයුතු කඩිනමින් ආරම්භ කරන බව නිලධාරීහු විදෙස් මාධ්‍ය වෙත පවසා තිබුනි. මෙම පාලම 2014 දී රුසියාව විසින් යුක්රේනයෙන් ක්‍රිමියාව ඈඳාගැනීමේ ප්‍රධාන සංකේතයක් ද වන අතර “සියවසේ ඉදිකිරීම්” ලෙස ප්‍රසිද්ධ වූ මෙම පාලම දකුණු යුක්රේනයේ සිටින රුසියානු හමුදා කන්ඩ වෙත හමුදා උපකරණ, පතොරම් සහ හමුදා ගෙනයාම සඳහා රුසියාවට තීරණාත්මක විය. කෙසේවෙතත් මෙම ප්‍රහාරය පිළිබඳ වගකීම යුක්‍රේන රජය නිලවශයෙන් සෘජුවම පිළිගෙන නොමැති අතර යුක්‍රේන ජනාධිපති සෙලෙන්ස්කිගේ පක්ෂයේ පාර්ලිමේන්තු ප්‍රධානී ඩේවිඩ් අරකාමියා ප්‍රසිද්ධියේ ප්‍රකාශ කර ඇත්තේ “රුසියානු නීතිවිරෝධී ඉදිකිරීම් කඩා වැටී ගිනි ගැනීමට පටන් ගෙන තිබේ” යන්නයි.", "URL": "https://lankatruth.com/si/?p=140323", "Category": "පුවත්", "Parent URL": null}