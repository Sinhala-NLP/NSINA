{"Source": "Lankatruth", "Timestamp": "October 25, 2018", "Headline": "විග්නේෂ්වරන්ගෙන් අලුත් පක්ෂයක්.", "News Content": "උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතාගේ නායකත්වය යටතේ දෙමළ ජනතා සන්ධානය (තමිල් මක්කල් කූට්ටනි) නමින් නව දේශපාලන පක්ෂයක් පිහිටුවන බවඊයේ(24) යාපනය නල්ලූර් පරමේෂ්වරී ශාලාවේ පැවති රැස්වීමකදී ඒ මහතා පැවසීය. විග්නේෂ්වරන් මහතාගේ සම සභාපතීත්වයෙන් යුත් දෙමළ ජනතා සභාවේ විශේෂ රැස්වීමක් ඊයේ පැවති අතරමෙහිදී සිය ඉදිරි දේශපාලන ගමන පිළිබඳ විශේෂ ප්‍රකාශයක් සිදුකරමින් මහ ඇමැතිවරයා මෙසේ පැවසීය. මෙමසන්ධානයසමගින් උතුරු පළාත් වනිතා කටයුතු ඇමැතිනී ආනන්දි ශෂිතරන් විසින් මෑතකදී ආරම්භ කළ ඊල මක්කල් සුයාට්චි කලහම්,දෙමළ ජාතික සන්ධානයෙන් ඉවත් වූ ඊ.පී.ආර්.එල්.එෆ් පක්ෂය,දෙමළ ජාතික ජනතා පෙරමුණ ඇතුළු දේශපාලන පක්ෂ කිහිපයක් ද එක්වීමට නියමිතව ඇතැයිද පැවසේ.", "URL": "https://lankatruth.com/si/?p=61802", "Category": "පුවත්", "Parent URL": null}