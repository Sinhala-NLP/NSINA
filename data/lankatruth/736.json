{"Source": "Lankatruth", "Timestamp": "January 4, 2012", "Headline": "සේවක අර්ථසාධක අරමුදල කොල්ලකෑම වහා නැවැත්විය යුතුයි – අන්තර් සමාගම් සේවක සංගමය", "News Content": "වැඩකරන ජනතාව සතු සේවක අර්ථසාධක අරමුදල ආණ්ඩුව විසින් නැවතත් කොල්ලකෑම සඳහා පිඹුරුපත් සැකසෙමින් පවතින බවත් මෙයට පෙරද විශ‍්‍රාම වැටුපක්ලබාදෙන මුවාවෙන් මෙම අරමුදල කොල්ලකෑමට ගත් උත්සාහය වැඩකරන ජනතාවගේ ජීවිත පරිත්‍යාගයෙන් රැකගත් බවත් අන්තර් සමාගම් සේවක සංගමයේසභාපති වසන්ත සමරසිංහ මහතා පවසයි. ඊයේ (03) කොළඹ නිපෝන් හෝටලයේදී පැවති මාධ්‍ය හමුවක් අමතමින් ඔහු මේ බව පැවසීය. එහිදී වැඩිදුරටත් අදහස් දක්වමින් සමරසිංහ මහතා පැවසුයේ පසුගිය වතාවේ තාවකාලිකව පසුබැස ගිය ආණ්ඩුව දැන් නැවතත් සේවක අර්ථසාධක අරමුදලසංශෝධනය කරන පනතක් පාර්ලිමේන්තුවේ සම්මත කර ගනිමින් මෙම සේවකයින් සතු මුදල් කොල්ලකෑමේ ප‍්‍රයත්නය සාර්ථක කර ගැනීමට උත්සාහ ගනිමින් සිටිනබවයි. ඒ අනුව රජයට අවශ්‍ය පරිදි ඉදි කිරීම්, ඉඩම් මිලදී ගැනීම්, ආයතනවල කොටස් මිලදී ගැනීම් හා වෙනත් ආයෝජනවලට යැයි කියමින් මෙම පනත හරහා සේවකඅර්ථ සාධක අරමුදල යොදාගැනීමට හැකියාව ලැබී තිබෙන බවද පෙන්වා දුන්නේය. මේ සම්බන්ධව පෞද්ගලික අංශයේ සියළු සේවකයින් දැනුවත් කිරීමට අත් පත‍්‍රිකාවක් දැනටමත් බෙදා හැර ඇති අතර ඉදිරියේදී සියළු සේවකයින් ඒකාබද්ධ කරගත්වෘත්තීය ක‍්‍රියාමාර්ගවලට අවතීර්ණ වන බවද මෙම පනතට එරෙහිව ගත හැකි සියළු ක‍්‍රියාමාර්ගයන් ගන්නා බවද ඔහු වැඩිදුරටත් මාධ්‍ය හමුව අමතමින් පැවසීය.", "URL": "https://lankatruth.com/si/?p=736", "Category": "පුවත්", "Parent URL": null}