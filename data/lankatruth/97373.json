{"Source": "Lankatruth", "Timestamp": "October 10, 2020", "Headline": "බ්‍රැන්ඩික්ස් පොකුරේ කොග්ගල නිරෝධායනය වෙමින් සිටි 204කට කොරෝනා… අවුරුදු දෙකහමාරක දරුවෙකුත් ඒ අතර…", "News Content": "මිනුවන්ගොඩ ඇගලුම් කම්හලේ කෙරෝනා පොකුරට අදාළව කොග්ගල ප්‍රදේශයේ හෝටල් තුනක පිහිටුවා ඇති නිරෝධායන මධ්‍යස්ථානවල නිරෝධායනය වෙමින් සිටි 800ක පිරිසෙන් 204 දෙනෙකුට කොවිඩ් – 19 වෛරසය ආසාදනය වි ඇති බවට තහවුරුවී තිබේ. එම ආසාදිත පිරිස අතර වයස අවුරුදු දෙක හමාරක කුඩා දරුවෙකුද සිටී. මේ වනවිට ඔවුන් වැඩිදුර ප්‍රථිකාර සදහා රෝහල් වෙත යොමුකිරිමට කටයුතු කළ බව ගාල්ල දිස්ත්‍රික් විද්‍යාඥ වෛද්‍ය වෙනුර කේ. සිංගාරච්චි මහතා පවසයි. එම කුඩා දරුවාගේ මවට කොරෝනා වෛරසය ආසාදනය වි නොමැති බවට තහවුරුවී ඇති බවත් මේ වනවිට අනාවරණය වී තිබේ. එම 800ක පිරිස අතර හෙදියන් ඇතුළු රෝහල් කාර්ය මණ්ඩල සාමාජිකයින් 14 දෙනෙකු, මිනුවන්ගොඩ ඇගලුම් කම්හලේ සේවක සේවිකාවන් 622 නෙකු හා ඔවුන්ගේ ආශ්‍රිතයින් 164 දෙනෙකු නිරෝධායනය වෙමින් සිටි බව ගාල්ල දිස්ත්‍රික් ප්‍රාදේශිය වසංගත රෝග විද්‍යාඥ වෛද්‍ය වෙනුර කේ සිංගාරච්චි මහතා තහවුරු කරයි.", "URL": "https://lankatruth.com/si/?p=97373", "Category": "පුවත්", "Parent URL": null}