{"Source": "Lankatruth", "Timestamp": "June 9, 2019", "Headline": "සියළු සුළුපන්න ධීවරයින්ට වාරකන් දීමනාවක් වහා ලබා දෙනු!", "News Content": "සියළු සුළුපන්න ධීවරයින්ට වාරකන් දීමනාවක් වහා ලබා දෙනු! මැයෙන් සමස්ත ලංකා පොදු ධීවර සම්මේලනය අද(09) බේරුවල, මග්ගොන, කුඩාව ධීවර තොටුපලේදී විරෝධතාවයක නිරත විය. විරෝධතාකරුවන් පවසා සිටියේ වාරකන් කාලයේ මත්ස්‍ය අස්වැන්න අඩු බැවින් තම ජීවනෝපාය සරිකර ගැනීම සඳහා රජය යම් පිළියමක් ලබාදිය යුතු බවයි. මෙම අවස්ථාවට සමස්ත ලංකා පොදු ධීවර සම්මේලනයේ සභාපති, පාර්ලිමේන්තු මන්ත්‍රී නිහාල් ගලප්පත්ති මහතා සහ සමස්ත ලංකා පොදු ධීවර සම්මේලනයේ ජාතික සංවිධායක රත්න ගමගේ මහතා ඇතුළු ධීවර පිරිසක් සහභාගි විය.", "URL": "https://lankatruth.com/si/?p=75419", "Category": "පුවත්", "Parent URL": null}