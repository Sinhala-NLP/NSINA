{"Source": "Lankatruth", "Timestamp": "November 1, 2020", "Headline": "කෝවිඩ් අරමුදල කෝටි 200පනියි – ලංකාවට එක වෙන්ටිලේටරයක් වත් මිලදී නොගනී", "News Content": "සංකූලතා ඇතිවන කොවිඩ් – 19 ආසදිතයන් සඳහා අත්‍යාවශ්‍ය එකදු වෙන්ටිලේටර් යන්ත්‍රයක් වත් පසුගිය මාර්තු මාසයේ සිට ශ්‍රී ලංකාවේ රෝහල් පද්ධතිය සඳහා අලුතින් එකතු කර නැති බව සෞඛ්‍ය අංශ සඳහන් කරයි. කොරෝනා පළමු රැල්ල සාර්ථකව මර්ධනය කළ ආණ්ඩු අතර ප්‍රමුඛ ස්ථානයේ වැජඹෙන බව ප්‍රකාශ කළද නැවත ඇතිවිය හැකි වෛරස් ව්‍යාප්තියක් ගැන කිසිදු පෙර සූදානමක ආණ්ඩුව නොසිටි බව මේ වනවිට දක්නට ලැබෙන PCR යන්ත්‍ර අක්‍රියවීම් සහ පරීක්ෂණ සඳහා අවශ්‍ය තරම් උපකරණ නොමැති වීම් වැනි සිදුවීම් අනුව පෙනෙන්නට තිබෙන බව සෞඛ්‍ය අංශ වැඩිදුරටත් සඳහන් කරයි. මේ අතර පළමු කෝවිඩ් ක්‍රියාන්විතයේ ප්‍රධාන වැඩ කොටසක් කළ වෛද්‍ය ජයරුවන් බන්ඩාර ප්‍රකාශ කරන්නේ මේ වනවිට රුපියල් කෝටි 200 ඉක්මවා ඇති කෝවිඩ් අරමුදල වැය කරන්නේ කුමන කටයුතු සඳහා දැයි තමන් නොදන්නා බවයි. සංකුලතා ඇති කොරෝනා රෝගීන්ගේ ජීවිත රැකගැනීම සඳහා වෙන්ටිලෙටර් යන්ත්‍ර සුවිශේෂී කාර්යභාරයක් ඉටුකරනු ලබයි.", "URL": "https://lankatruth.com/si/?p=99153", "Category": "පුවත්", "Parent URL": null}