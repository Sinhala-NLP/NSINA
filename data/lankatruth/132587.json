{"Source": "Lankatruth", "Timestamp": "April 21, 2022", "Headline": "අලුත් ඇමතිවරුන්ට විරෝධතා ගොඩක්", "News Content": "ගෝඨාභය රාජපක්ෂ ජනාධිපති විසින් පත්කරන ලද කැබිනට් ඇමතිවරුන් සහ රාජ්‍ය ඇමතිවරුන් හට අදාළ අමාත්‍යංශවල වැඩ බාර ගැනීමටත් පෙර විවිධ විරෝධතාවලට මුහුණදීමට සිදුවී තිබේ.  මෙම විරෝධතා අතරින් ප්‍රධානම විරෝධය වන්නේ වැඩ බාර ගන්නා අවස්ථාවේදී පිරිත් දේශනා කිරීම සහා භික්ෂූන් වහන්සේලා සොයා ගැනීමට නොහැකිවීම ය. ඊට අමතරව අදාළ අමාත්‍යංශවල කාර්ය මණ්ඩල එම වැඩ බාර ගැනීමේ උත්සව වර්ජනය කිරීමටද ඉදිරිපත්ව සිටිති.  අද (21) පෙරවරුවේ නව ජල සම්පාදන ඇමති ලෙස අමාත්‍යංශයේ වැඩ බාර ගැනීමට ගිය මොහාන් ප්‍රියදර්ශන සිල්වා හටද මෙවැනි තත්වයකට මුහුණදීමට සිදුවිය. මෙම අවස්ථාවට පැමිණ පිරිත් දේශනා කරන ලෙස ආරාධනා කරන ලද භික්ෂූන් වහන්සේලා එම ආරාධනාව ප්‍රතික්ෂේප කරමින් “මෙම අවස්ථාව සාද පැවැත්වීමට සුදුසු අවස්ථාවක් නොවන බව” අවධාරණය කර තිබේ.  අමාත්‍යංශ අභ්‍යන්තරයේ පවතින මෙම විරෝධයන්ට අමතරව ආණ්ඩුව ඇතුලෙන්ම අලුත් ඇමතිවරුන් කෙරෙහි බලපතළ විරෝධයක් පවතින බව මේ වනවිටත් තහවුරු වී තිබේ.", "URL": "https://lankatruth.com/si/?p=132587", "Category": "පුවත්", "Parent URL": null}