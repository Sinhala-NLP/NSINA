{"Source": "Lankatruth", "Timestamp": "February 19, 2020", "Headline": "කපිල චන්ද්‍රසේන සහ බිරිඳ යළි රක්ෂිත බන්ධනාගාරයට", "News Content": "පසුගිය රාජපක්ෂ පාලන සමයේ ශ්‍රී ලන්කන් ගුවන් සමාගමේ හිටපු ප්‍රධාන විධායක නිලධාරී කපිල චන්ද්‍රසේන මහතා සහ ඔහුගේ බිරිඳ වන නියෝමාලි විජේනායක මහත්මිය මාර්තු මස 04 වනදා තෙක් යළි රක්ෂිත බන්ධනාගාරගත කිරීමට කොටුව මහේස්ත්‍රාත් අධිකරණය අද (19) නියෝග කර තිබේ. ශ‍්‍රී ලංකන් ගුවන් සේවය සඳහා ගුවන් සේවයට එයාර් බස් සමාගමෙන් ගුවන්යානා ඇනවුම් කිරීම සඳහා ඩොලර් මිලියන 16.84ක් (රු. බිලියන 03ක්) ඉල්ලා එයින් ඩොලර් මිලියන 02ක් (රු. මිලියන 362ක්) ලබාගැනීමේ සිද්ධිය මත සහ මුදල් විශූද්ධිකරණය සම්බන්ධයෙන් ඔවුන් අත්අඩංගුවට ගැනිනි. එම ගුවන්යානා ඇනවුම් කරීම්වලට අදාළව සාකච්ඡා චමල් රාජපක්ෂ මහතා හිටපු කතානායකව සිටි සමයේ කතා නායක නිල නිවසේද සිදු කර ඇති බවට මේ වනවිට අනාවරණය වී තිබේ.", "URL": "https://lankatruth.com/si/?p=90004", "Category": "පුවත්", "Parent URL": null}