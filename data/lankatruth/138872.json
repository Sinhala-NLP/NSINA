{"Source": "Lankatruth", "Timestamp": "September 3, 2022", "Headline": "තෙල්, විදුලිය, සෞඛ්‍ය අත්‍යාවශ්‍ය සේවා කරමින් රනිල්ගෙන් යළිත් ගැසට්ටුවක්", "News Content": "විදුලි බල සැපයුම, ඛනිජ තෙල් නිෂ්පාදනය සහ බෙදාහැරීම මෙන්ම සෞඛ්‍ය සේවාවන් හා ඒවාට අදාළ සියලුම අතිරේක සේවාවන්ද අත්‍යාවශ්‍ය සේවාවන් බවට පත් කරමින් පත්කළ ජනාධිපති රනිල් වික්‍රමසිංහ විසින් අද (03) යලි ගැසට් නිවේදනයක් නිකුත් කර තිබේ. සෞඛ්‍ය අමාත්‍යාංශයේ සහ විදුලි බල අමාත්‍යාංශයේ අදාළ අමාත්‍යවරුන්ගේ නිර්දේශ සහිතව කරන ලද ඉල්ලීම අනුව, 1979 අංක 61 දරන අත්‍යාවශ්‍ය මහජන සේවා පනතේ 2 වන වගන්තිය යටතේ, 3(2) වන වගන්තියේ ප්‍රතිපාදන අනුව, ජනාධිපතිවරයාට පැවරී ඇති බලතල ප්‍රකාරව මෙම ගැසට් නිවේදනය ප්‍රකාශයට පත් කර ඇත. මීට පෙරද මෙම සේවා අත්‍යාවශ්‍ය සේවා බවට නියම කරමින් ජනාධිපතිට පැවරී ඇති බලතල ප්‍රකාරව 2022-08-03 දිනැතිවද ජනාධිපති රනිල් වික්‍රමසිංහ විසින් ගැසට් නිවේදනයක් නිකුත් කරන ලදී. එය මාසයක කාලයකදි අවලංගු වන බැවින් මෙලෙස ඊයේ (02) සිට ක්‍රියාත්මක වීම සඳහා යළි මෙලෙස ගැසට් නිවේදනයක් නිකුත් කර තිබේ.", "URL": "https://lankatruth.com/si/?p=138872", "Category": "පුවත්", "Parent URL": null}