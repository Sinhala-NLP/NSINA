{"Source": "Lankatruth", "Timestamp": "June 11, 2018", "Headline": "දිවයින පුරා වතු කම්කරුවන් දැනුවත් කිරීමේ පත්‍රිකාවක්", "News Content": "සමස්ත ලංකා වතු කම්කරු සංගමය මගින් පසුගියදා වතු සේවකයින් දැනුවත් කිරීමේ පත‍්‍රිකාවක් හැටන් නගරයේ දී බෙදා හරින ලදී තුට්ටුදෙකට කම්කරු ශ‍්‍රමය කොල්ලකන අමතර සේවා මුර ක‍්‍රමයට, කොන්ත‍්‍රාත් ක‍්‍රමවලට, ආදායම් බෙදීමේ Block ක‍්‍රමයට එරෙහිව, ජීවත් වෙන්න ප‍්‍රමාණවත් වැටුපක්, මාසික වැටුප් ක‍්‍රමයක් දිනාගැනීමට, ඉඩමක් නිවසක් පහසුකම් තියෙන ජීවත්වෙන්න වටපිටාවක්, යන මූලික සටන් පාඨ ඔස්සේ මෙම දැනුවත් කිරීම සිදු කරන ලදී. දිවයින පුරා සිටින වතු කම්කරු ජනතාව ආවරණය වන පරිදි මෙම පත‍්‍රිකා බෙදා හැරීමට කටයුතු කරන බවත් මෙම අවස්ථාවට සහභාගී වූ සමස්ත ලංකා වතු කම්කරු සේවක සංගමයේ ලේකම් ජේ.එම්.ඒ. ප්‍රේමරත්න මහතා පැවසීය. සමස්ත ලංකා වතු කම්කරු සේවක සංගමයේ සභාපති කේ. සෙල්වරාජ් මහතා ද මෙම අවස්ථාවට සහභාගී විය.", "URL": "https://lankatruth.com/si/?p=54098", "Category": "පුවත්", "Parent URL": null}