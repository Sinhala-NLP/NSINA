{"Source": "Lankatruth", "Timestamp": "May 13, 2021", "Headline": "කොවිඩ් එන්නත් ලබා ගත් සීෂෙල්ස් ජනතාවගෙන් 1/3 කොවිඩ් වැළඳෙයි", "News Content": "සීෂෙල්ස් රාජ්‍යය සිය රටවසියන් සියලුම දෙනාට ඇස්ටසෙනිකා හා සයිනොෆාම් එන්නත් ලබා මාත්‍රා දෙකම ලබදීතිබුණත් මේ වනවිට එරට ජනතාවගෙන් තුනෙන් එකක් පමණ වන පිරිසකට කොරෝනා වෛරසය වැළඳී ඇතැයි වාර්තා වේ. මේ පුවත සැළවීමත් සමඟම වහාම ඒ පිළිබඳව අවධනය යෙමු කිරීමට ලෝක සෞඛ්‍ය සංවිධානය කටයුතු කර තිබෙන අතර ඒ ගැන ලෝක සෞඛ්‍ය සංවිධානය ද දැඩි කණස්සල්ලෙන් පසුවන බව විදේශීය මාධ්‍ය වාර්තා කරයි. එරට ලක්ෂයක් පමණ වන වැසියන්ගෙන් 57% සයිනොෆාම් එන්නතේ මාත්‍රා දෙකම ලබා දී ඇති අතර ඇස්ටසෙනිකා එන්නත මාත්‍රා දෙකම ජනගහනයෙන් 43%කට ලබාදී තිබේ. පසුගිය සතියේ සිට හමුව ඇති ආසාදිතයින් සංඛ්‍යාව 2,486 ක් දක්වා දෙගුණයකට වඩා වැඩි වී ඇති බවත් ඉන් 37% කට එන්නත් මාත්‍රාවන් දෙකක් ලබා දී ඇති බවත් එරට සෞඛ්‍ය අංශ පවසයි.එන්නත්කරණය සහ ආසාදිතයන් වාර්තාව පිළිබඳ සියලු දත්ත ලෝක සෞඛ්‍ය සංවිධානය වෙත යොමු කිරීමට සීෂෙල්ස් රාජ්‍යය කටයුතු කර ඇත. ලෝක සෞඛ්‍ය සංවිධානය සඳහන් කරන්නේ එන්නතෙන් මාත්‍රා දෙකම ලබා ගැනීමෙන් පසු වෛරසය ආසාදන ඉතාම අඩු විය යුතු බවත් එක් අයෙකුට හෝ දෙදෙනකුට ආසාදනය විය හැකි නමුදු මේ ආකාරයට වැඩි පිරිසකට ආසාදනය වීම ගැටලුවක් බවයි. මේ පිළිබඳව අදහස් දක්වන ශ්‍රී ජයවර්ධනපුර විශ්වවිද්‍යාලයේ ආචාර්ය චන්දිම ජීවන්දර මහතා සඳහන් කරන්නේ එන්නත් ලබා දීමෙන් මූලිකම බලාපොරොත්තුව වන්නේ රෝගීන් මිය යෑම වැළැක්වීම බවයි. ලෝකයේ දැනට වැඩිම එන්නත්කරණය කරවූ රාජ්‍යයක් වන සීෂෙල්ස් රාජ්‍යයේ කොරෝනා ආසාදිතයන් වාර්තා වුවද එහි කිසිදු රෝගියෙකු මියයන මට්ටමට පැමිණ නැතැයිද ඔහු සඳහන් කරයි.", "URL": "https://lankatruth.com/si/?p=116311", "Category": "කොවිඩ් -19 (කොරෝනා ) පුවත්", "Parent URL": null}