{"Source": "Lankatruth", "Timestamp": "June 4, 2021", "Headline": "තවත් ආසාදිත මරණ 48ක් වාර්තා කරයි… ඉන් 18ක්ම නිවාස තුළ සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව අද (04) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 48ක් සිදුව තිබේ. එම මරණ 48න් 18ක්ම නිවසේදීම මරණයට පත්ව ඇති අතර තවත් එක් අයෙකු මරණයට පත්ව ඇත්තේ රෝහලක් කරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ බොගවන්තලාව, මස්කෙළිය, මුදුන්ගොඩ, කොළඹ 13, කොළොන්නාව, කළුතර උතුර, මතුගම, කිරිමැටිය, මහනුවර, නාවාන, රදාවාන, රාජගිරිය, කොළඹ 10, තිහාරිය, අත්තනගල්ල, වැලිඔය, රාගම, යටවත්ත, ජල්තර, නුවරඑළිය, ගල්පාත, තුන්මෝදර, පස්යාල, ගල්ගමුව, මොගොඩවැව, ගල්නෑව, හොරවිල, අවිස්සාවේල්ල, පුපුරැස්ස, තෝරයාය, මැල්සිරිපුර, අවුලේගම, කුරුණෑගල, ඉඳුල්ගොඩකන්ද, නාරම්මල, පොල්ගහවෙල, මොරගොල්ලාගම, අලව්ව, බණ්ඩාරකොස්වත්ත, බදුල්ල, හඟුරන්කෙත, පයාගල, බෙරුවල යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,656 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 20වන ස්ථානයේය.", "URL": "https://lankatruth.com/si/?p=117656", "Category": "කොවිඩ් -19 (කොරෝනා ) පුවත්", "Parent URL": null}