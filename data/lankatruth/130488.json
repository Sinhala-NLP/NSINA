{"Source": "Lankatruth", "Timestamp": "March 23, 2022", "Headline": "වසර 70වක ශාප ලත් පාලනය නිමාකරන්න ජනතාව බලමුළු ගන්වමු – ලාල්කාන්ත", "News Content": "දැන් ජනතාව පෝලිම්වල මියයනවා. මේ රටේ ජනතාව පාලකයන්ගෙන් ඉල්ලන්නේ ගොවයියාට පොහොර වන්දි වගේම වැඩකරන ජනතාවට ජීවත්වෙන්න පුළුවන් වටපිටාවක් යැයි ජාතික ජන බලවේගයේ ජාතික විධායක සභික කේ.ඩී ලාල්කාන්ත පැවසීය. මේ වනවිට නුගේගොඩ ආනන්ද සමරකෝන් එළිමහන් රඟහලේ පැවැත්වෙන විරෝධතා රැලියේදී ඔහු මේ බව පැවසීය. ඌව වෙල්ලස්සේ ගොවිජනතාව තම ඉඩම් බේරාගැනීමට මේ වනවිට දැවැන්ත අරගලයක් පටන්ගෙන තිබෙනවා. ඒ වගේම වෘත්තීය සමිති ව්‍යාපාරයත් ජාතික සටන්වලට කැඳවන්න සිදුවෙනවා. ඒ වගේම සියල්ලටම උඩින් මේ ජන පීඩක ආණ්ඩුව පන්නා දමා වසර 70ක ශාපලත් පාලනය නිමා කරන්න ජනතාව බලමුළු ගන්වමු කියා ඉල්ලා සිටිනවා.", "URL": "https://lankatruth.com/si/?p=130488", "Category": "පුවත්", "Parent URL": null}