{"Source": "Lankatruth", "Timestamp": "November 23, 2011", "Headline": "ජ්‍යේෂ්ඨ ඇමතිවරුන්ට තවත් පලා බෙදති", "News Content": "රාජපක්ෂ ආණ්ඩුවට විශාල හිසරදයක් වී සිටින ජ්‍යේෂ්ඨ ඇමති වරුන් 10 දෙනා සදහා 2012 වසරට රුපියල් මිලියන 311 ක් වෙන් කරන විට ජනාධිපති ලේකම් කාර්යාලයට වාහන ගැනීමට රුපියල් මිලියන 252.9ක් පරිපූරක ඇස්තමේන්තුවක් මගින් වෙන්කරගෙන ඇත. එම ජ්‍යේෂ්ඨ ඇමතිවරුන් අතර ශ්‍රී ලංකා නිදහස් පක්ෂ ජ්‍යේෂ්ඨයන්, පැරණි වමේ නායකයන් සහ එක්සත් ජාතික පාක්ෂයෙන් පසුව ආණ්ඩුවට එක්වූ අය සිටිති. එම ඇමතිවරුන් වෙනුවෙන් වෙන් කර තිබෙන මුදල් විස්තරය මෙසේය. හිටපු අග්‍රාමාත්‍ය රත්නසිරි වික්‍රමනායක රුපියල් මිලියන 28.7ක්, ඩී.ඊ. ඩබ්ලිව්. ගුණසේකර රුපියල් මිලියන 32.1 ක්, අතාවුද සෙනෙවිරත්න රුපියල් මිලියන 24.8ක්, පී. දයාරත්න රුපියල් මිලියන 23ක්, ඒ.එච්.එම්. ෆවුසි රුපියල් මිලියන 23ක්, මිල්රෝයි ප්‍රනාන්දු රුපියල් මිලියන 21.2ක්, එස්.බී. නවරත්න රුපියල් මිලියන 25.4ක්, පියසේන ගමගේ රුපියල් මිලියන 22.8ක්, තිස්ස විතාරණ රුපියල් මිලියන 83.1ක්, සරත් අමුණුගම රුපියල් මිලියන 27ක් වශයෙනි. මෙම මුදල් 2012 වසරට වෙන්කර තිබෙන්නේ පුනරාවර්තන සහ ප්‍රාග්ධන යන දෙයාකරෙයෙන්ම වියදම් වෙනුවෙනි. ජ්‍යේෂ්ඨ ඇමතිවරුන්ට කිසිදු විශය පථයක් හෝ වෙනත් කිසිදු කාර්යයක් පැවරී නැති අතර දුමින්ද සිල්වා මන්ත්‍රීවරයාටත් රාජ්‍ය ආරක්ෂක අමාත්‍යංශය අධීක්ෂණ මන්ත්‍රීවරු කීපදෙනෙකි. ඔවුන්ට ආණ්ඩුව තුල තිබෙන බලයක් වත් ජ්‍යේෂඨ ඇමති වරුන්ට නැත.", "URL": "https://lankatruth.com/si/?p=325", "Category": "පුවත්", "Parent URL": null}