{"Source": "Lankatruth", "Timestamp": "April 8, 2018", "Headline": "අරාජිකත්වය වේගයෙන් පැතිරේ", "News Content": "විශේෂයෙන් පළාත් පාලන මැතිවරණ ප්‍රථිඵල ප්‍රකාශයට පත් කිරීමත් සමඟ රට තුළ ඇතිවූ අරාජික තත්වය විෂ්වාස භංග යෝජනාවත් සමඟ තීව්‍ර වී සියළුම ක්ෂේත්‍රවලට පැතිර යමින් පවතින බව හෙලි වේ. මෙයින් බරපතළවී ඇත්තේ රාජ්‍ය මූල්‍ය පරිපාලනය සහ රාජ්‍ය පරිපාලන ආයතන සියල්ලම බරපතළ ලෙස බිඳවැටීම බවට තොරතුරු අනාවරණය වේ. මේ නිසා මූල්‍ය වංචා දූෂණ සහ කොමිස් ගැනීම් සිතා ගැනීමට බැරි වේගයකින් ඉහළ යමින් තිබෙන බවට කරුණු දිනපතා විශාල වශයෙන් එක්වේ. මෙයට සමගාමීව මත්ද්‍රව්‍ය ඉතාම ව්‍යසනකාරී ලෙස පැතිරී පාතාලයේ අපරාධ සංඛ්‍යාවද වේගයෙන් ඉහල යමින් තිබේ. මේ සියළු ක්ෂේත්‍රවල නීතිවිරෝධී දේශපාලන බලය යෙදවීමද ඉහළ ගොස් ඇත. මෙයට සමාන්තරව පොලීසිය, අධිකරණය සහ නීතිය ක්‍රියාත්මක කිරීමේ ආයතන පද්ධතියද විශාල වශයෙන් බිඳවැටෙමින් තිබෙන බව තහවුරු කෙරෙන කරුණු දිනපතා විශාල වශයෙන් වාර්ථා වෙමින් තිබේ. ලංකා ඉරිදා සංග්‍රහය", "URL": "https://lankatruth.com/si/?p=50364", "Category": "පුවත්", "Parent URL": null}