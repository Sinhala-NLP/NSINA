{"Source": "Lankatruth", "Timestamp": "March 12, 2021", "Headline": "අවුරුද්දකදී එක පුද්ගලයෙකුට ප්ලාස්ටික් කිලෝ 26ක්", "News Content": "මෙරට තුළ වසරක ඒක පුද්ගල ප්ලාස්ටික් පරිහරණය කිලෝ 26ක් දක්වා ඉහළ ප්‍රමාණයක් ගන්නා අතර මේ වෙනුවෙන් රුපියල් 1,422ක් පමණ වැයකර ඇති බව කෝප් කමිටුව හමුවේ හෙළිවී තිබේ. පසුගිය 09දා රැස්වූ කෝප් කමිටුවට ඉදිරිපත් කරන ලද වාර්තාවකින් මෙම තොරතුරු අනාවරණය වී ඇත. 2012 වසරේ සිට 2018 වසර දක්වා ප්ලාස්ටික් කිලෝ කෝටි 335ක් ආනයනය කර ඇත. මේ වෙනුවෙන් රුපියල් කෝටි 18,430ක මුදලක් වැයකර තිබේ. ඉතා ඉහළ ඒක පුද්ගල ප්ලාස්ටික් පරිහරණය නිසා ජලය, ගොඩබිම මෙන්ම ප්ලාස්ටික් දහනය නිසා වායුවද දැඩිලෙස දූෂණය වී ඇත. විශේෂයෙන්ම ආහාර දවටන සහ ආහාර ඇසුරුම් සඳහා යොදා ගැනීමේදී දෛනිකව විශාල ප්ලාස්ටික් මිශ්‍රිත නිෂ්පාදන ප්‍රමාණයක් පරිසරයට මුදා හැරේ.", "URL": "https://lankatruth.com/si/?p=112561", "Category": "පරිසර", "Parent URL": null}