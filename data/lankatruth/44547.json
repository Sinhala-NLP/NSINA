{"Source": "Lankatruth", "Timestamp": "November 29, 2017", "Headline": "සීමා නීර්ණයට එරෙහි පෙත්සම හෙට විභාගයට නොගැනෙන ලකුණු", "News Content": "පළාත් පාලන මැතිවරණයේ ගැසට් නිවේදනය සම්බන්ධයෙන් ඉදිරිපත් වූ පෙත්සම හෙට කැඳවන ලෙසට නීතිපතිවරයා ඉල්ලීමක් කර ඇතත් එම පෙත්සම හෙට දිනයේ කැඳවීමක් සිදු නොවන බව අභියාචනාධිකරණ ආරංචි මාර්ග සදහන් කරයි.එම පෙත්සම කැඳවීමට නියමිතව තිබූ ලබන දෙසැම්බර් 04 වන දා එය යළි සලකා බලන බව වාර්තාවේ. අභියාචනාධිකරණය පසුගිය 22 වන දා පළාත් පාලන හා පළාත් සභා අමාත්‍යවරයාගේ අදාළ ගැසට් නිවේදනය ක්‍රියාත්මක වීම අත්හිටුවමින් වාරණ නියෝගයක් නිකුත් කළා. ඒ, දෙසැම්බර් 04 දක්වා බලපැවැත්වෙන පරිදියි. කෙසේවෙතත් පසුගිය 27 වන දා නීතිපතිවරයා මෝසමක් ගොනු කරමින් ඉල්ලා සිටියේ මෙම පෙත්සම හෙට දිනයේ කැඳවන ලෙසටයි. එහෙත් විනිසුරුවරුන් නියම කළ පරිදි අදාළ පෙත්සම දෙසැම්බර් 04 වන දා කැඳවනු ඇති.", "URL": "https://lankatruth.com/si/?p=44547", "Category": "පුවත්", "Parent URL": null}