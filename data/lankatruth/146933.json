{"Source": "Lankatruth", "Timestamp": "May 11, 2023", "Headline": "පොලී ගෙවීම් ඉහළට – වැටුප් ගෙවීම් පහතට !", "News Content": "පසුගිය වසර තුළ දල ජාතික නිෂ්පාදිතයේ ප්‍රතිශතයක් ලෙස වැටුප් හා වේතන ගෙවීම වෙනුවෙන් වැය කර තිබෙන ප්‍රමාණය විශාල වශයෙන් පහත වැටී ඇති බව අලුත්ම මහ බැංකු වාර්ශික වාර්තාවෙන් අනාවරණය වේ. පසුගිය වසර වෙනුවෙන් නිකුත් කළ මහ බැංකු වාර්ශික වාර්තාවට අනුව දල දේශීය නිෂ්පාදතයේ ප්‍රතිශතයක් ලෙස වැටුප් සහ වේතන ගෙවීම වෙනුවෙන් 4.0%ක් වැය වී ඇති අතර එය 2021 වර්ශයේදී 4.8%ක් වශයෙන් තිබී ඇත. මේ අතර දල දේශීය නිෂ්පාදිතයේ ප්‍රතිශතයක් ලෙස සලකා බලන විට රජයේ විශාලම වියදම් පංගුව වී ඇත්තේ ණය පොලී ගෙවීමය. එය වේගයෙන් ඉහළ යන අතර 2021 වර්ශයේදී 6%ක් වූ එය 2022දී 6.5%ක් දක්වා ඉහළ ගොස් තිබේ. වැටුප් සහ වේතන ගෙවීමට වැයවෙන මුදල අඩුවෙමින් පොලී ගෙවීම සඳහා වැය වන මුදල විශාල වහයෙන් ඉහළ යාම මෙයින් පිළිබිඹු වී තිබේ. පොලී ගිවීමට 2021දී රුපියල් කෝටි 104,838ක් වැය වී ඇති අතර 2022දී එය රුපියල් කෝටි 156,519ක් දක්වා ඉහළ ගොස් ඇත.", "URL": "https://lankatruth.com/si/?p=146933", "Category": "ආර්ථික පුවත්", "Parent URL": null}