{"Source": "Lankatruth", "Timestamp": "September 23, 2021", "Headline": "සහල් – සීනි හිඟයක්", "News Content": "මේ දිනවල රත්නපුර දිස්ත්‍රික්කයේ බොහෝ ප්‍රධාන නගර සහ උප නගරවල පිහිටි පෞද්ගලික සුපිරි වෙළඳසැල්, තොග වෙළඳසැල් සහ සිල්ලර වෙළඳසැල්වල සහල් සහ සීනි හිඟයක් පවතින බව පාරිභෝගිකයෝ පවසති. නාඩු සහ සම්බා සහල් ඇතැම් පුද්ගලික වෙළසැල්වල දින ගණනාවක් තිස්සේ නොමැති බව වෙළඳසැල් හිමියෝ පවසති. එමෙන්ම සුදු සහ රතු කැකුලු සහල්, වෙළඳසැල්වල ඇතත් ඒවාද වරින් වර අවසන්වීම නිසා ව්‍යාපාරිකයන් මෙන් ම පාරිභෝගිකයන්ද දැඩි අසීරුතාවලට පත්ව සිටිති. ඇතැම් වෙළඳල්වල කිලෝ පහ, කිලෝ දහය සහ කිලෝ විසිපහේ සහල් මලු වෙනම අහුරා ඇතත් ඒවා අලෙවි නොකරති. මිලදී ගත් ආයතනවලට ආපසු යැවීම සඳහා යැයි පුවරු ප්‍රදර්ශනය කර ඇත. ව්‍යාපාරිකයන්ගෙන් විමසූ විට ඔවුන් පැවසුවේ එම සහල් වැඩි මිලට තොග වශයෙන් ලබාගත් ඒවා නිසා ඒවා වර්තමානයේ ඇති පාලන මිලට අලෙවි කිරීමෙන් විශාල පාඩුවක් විඳිමට සිදුව ඇති නිසා මිලදී ගත් නියෝජිතයන්ට ආපසු ලබාදීමට එසේ රඳවා ඇති බවයි. කොළඹ තොග වෙළඳපොලේ වැඩිපුර ඇත්තේ සුදු සිනි බවත් රතු සීනි හිඟයක් පවතින බවත් ව්‍යාපාරිකයෝ පවසති.", "URL": "https://lankatruth.com/si/?p=123519", "Category": "පුවත්", "Parent URL": null}