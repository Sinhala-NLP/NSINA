{"Source": "Lankatruth", "Timestamp": "April 21, 2021", "Headline": "විජේදාසගේ පුතාට ඇප…", "News Content": "රාජගිරිය ගුවන් පාලම යටදී රිය අනතුරක් සිදු කර පලායාම, රතුඑළිය මාර්ග සංඥ නිකුත් කර තිබියදී රිය ධාවනය කර මෝටර් රථ ආඥාපනත ප්‍රකාරව අනතුරක් සිදු කිරීම සහ අනතුර වලක්වා නොගැනීම සම්බන්ධයෙන් වැලිකඩ පොලිසිය අත් අඩංගුවට ගත් පාර්ලිමේන්තු මන්ත්‍රි විජේදාස රාජපක්ෂගේ පුත් රඛිත රාජපක්ෂ රුපියල් ලක්ෂයක ශරීර ඇපයක් මත මුදා හැරීමට කොළඹ අතිරේක මහේස්ත්‍රාත් ටී. ප්‍රභාගරන් නියෝග කර ඇත. අනෙන්තුරෙන් ගැබිණි කාන්තාවක් ඇතුළු සිව්දෙනෙකු තුවාල ලබා රෝහල් ගත කර සිටි අතර රඛිත රාජපක්ෂද කොළඹ පෞද්ගලික රෝහලකට ඇතුළත් වී තිබිණි. ඔහු අත්අඩංගුවට ගෙන තිබුණේ මෙලෙස රෝහල් ගතව ප්‍රතිකාර ලබමින් සිටියදී වන අතර මහේත්‍රාත්වරයා මෙම ඇප නියෝගයද නිකුත් කර ඇත්තේ රෝහලට සැකකරු පරීක්ෂා කිරීමෙන් පසුවය.", "URL": "https://lankatruth.com/si/?p=115197", "Category": "පුවත්", "Parent URL": null}