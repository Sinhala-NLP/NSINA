{"Source": "Lankatruth", "Timestamp": "December 12, 2019", "Headline": "අ.පො.ස. සාමාන්‍ය පෙළ අදින් අවසන්", "News Content": "අධ්‍යන පොදු සහතිකපත්‍ර සාමාන්‍ය පෙළ විභාගය අදින් (12) අවසන් වේ. පසුගිය 2 වැනිදා සාමාන්‍ය පෙළ විභාගය ආරම්භ වූ අතර මෙවර අයදුම්කරුවන් හත්ලක්ෂ දාහත්දහස් අටදෙනෙකු විභාගය සඳහා පෙනී සිටිය හ. විභාග කටයුතු අවසන්වීමෙන් පසු කළහකාරීව හෝ පසුව පැවැත්වෙන විභාග කටයුතු සඳහා බාධාවන අයුරින් විභාග මධ්‍යස්ථාන අවට කටයුතු නොකරන්නැයි විභාග දෙපාර්තමේන්තුව දන්වා ඇති අතර එවැනි සිදුවීම් සම්බන්ධව දැඩි ක්‍රියාමාර්ග ගන්නා බව විභාග කොමසාරිස් ජනරාල් සනත් පූජිත මහතා සඳහන්කර ඇත. මේ සම්බන්ධව විභාග ශාලාධිපතිවරුන් ද දැනුවත්කර ඇතැයි විභාග කොමසාරිස් ජනරාල්වරයා වැඩිදුරටත් සඳහන්කර තිබේ.", "URL": "https://lankatruth.com/si/?p=87147", "Category": "පුවත්", "Parent URL": null}