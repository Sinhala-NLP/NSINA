{"Source": "Lankatruth", "Timestamp": "January 29, 2021", "Headline": "පාස්කු කොමිසමේදී ශානි කළ ප‍්‍රකාශයෙන් කැළඹීමක්", "News Content": "පාස්කු ඉරිදා එල්ල කරන ලද අන්තවාදී ප‍්‍රහාරය සම්බන්ධයෙන් පරීක්ෂණ පැවැත්වීම සඳහා පත්කර තිබෙන ජනාධිපති කොමිෂන් සභාව හමුවේ අවසන් වශයෙන් සාක්ෂි ලබාදුන් අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ලබාදෙන ලද ප‍්‍රකාශය රට තුළ දැඩි ආන්දෝලනයකට හේතුවී තිබේ. හිටපු අධ්‍යක්ෂවරයා මෙම කොමිසම හමුවේ ප‍්‍රකාශ කර තිබෙන්නේ එම ප‍්‍රහාරය පිටුපස අදෘශ්‍යමාන හස්තයක් තිබෙන බවය. එය තමාටත් ප‍්‍රශ්නයක් වී ඇති බව වැඩිදුරටත් සඳහන් කර තිබේ. වෙනත් අන්තවාදී සංවිධානවල ක්‍රියාකාරිත්වය පිළිබඳව සලකා බැලීමේදී ලෝකයේ කිසිම රටක එවැනි නායකයෙක් මරාගෙන මැරෙන ප‍්‍රහාර එල්ල කර නැති බවද නමුත් මෙම ස්ලාම් අන්තවාදී සංවිධානයේ නායකයා වශයෙන් හෙළිවී තිබෙන සහරාන් මරාගෙන මැරීම බලවත් ප‍්‍රශ්නයක් බවද ප‍්‍රකාශ කර ඇත.මෙහිදී හිටපු අධ්‍යක්ෂවරයා වැඩිදුරටත් පවසා තිබෙන්නේ තම රාජකාරි ජීවිතයේදී ලබාගත් වැටුප් හැර අනීතිකව සතයක්වත් ලබාගෙන නැති බවය. ඒ නිසාම මේ වන විටත් තමා කුලී ගෙයක ජීවත්වන බවද කිසිවකට බිය නොවන බවද අවසන් වශයෙන් ප‍්‍රකාශ කර ඇත.", "URL": "https://lankatruth.com/si/?p=109486", "Category": "පුවත්", "Parent URL": null}