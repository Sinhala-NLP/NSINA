{"Source": "Lankatruth", "Timestamp": "August 11, 2018", "Headline": "යුධ හමුදා සරඹ උපදේශකවරයෙකු විෂ මත් ද්‍රව්‍යයක් පෙවූ සිසුවකුට බරපතලයි", "News Content": "යුධ හමුදාවේ සරඹ උපදේශකවරයෙකු විසින් දියතලාව කදුරුගමුව ප්‍රදේශයේදී පාසල් ශිෂ්‍යයෙකුට විෂ මත් ද්‍රව්‍යයක් පෙවීම නිසා එම ශිෂ්‍යයා අද (11) බරපතල අසාධ්‍ය තත්වයෙන් දියතලාව මූලික රෝහලට ඇතුලත් කර ඇතයි වාර්තා වේ. දියතලාව ප්‍රදේශයේ ජනප්‍රිය පාසලක ඉගෙනුම ලබන දියතලාව කදුරුගමුව ප්‍රදේශයේ පදිංචි වයස අවුරුදු 10ක පාසල් ශිෂ්‍යයෙකු මෙසේ අසාධ්‍ය තත්වයෙන් දියතලාව මූලික රෝහලට ඇතුලත් කර තිබේ. මෙම පාසල් ශිෂ්‍යයාගේ පියාද යුධ හමුදාවේ සේවය කර විශ්‍රාම ලබා සිටින අතර යුධ හමුදාවේ සරඹ උපදේශකවරයා ඔවුන්ගේ හිතවතෙකු බවද පැවසේ. මත් ද්‍රව්‍යයක් පෙවීම නිසා අසාධ්‍ය තත්වයෙන් දියතලාව මූලික රෝහලට ඇතුලත් කළ පාසල් ශිෂ්‍යා මේ වනවිට දියතලාව මූලික රෝහලේ පහේ වාට්ටුවේ ප්‍රතිකාර ලබයි. මේ පිළිබදව පාසල් සිසුවාගේ දෙමාපියන් විසින් දියතලාව පොලීසියට පැමිණිලි කිරීමෙන් අනතුරුව සිද්ධියට සම්බන්ධ යුධ හමුදාවේ සරඹ උපදේශකවරයා ප්‍රදේශයෙන් පලා ගොස් ඇතයි පොලීසිය කියයි.", "URL": "https://lankatruth.com/si/?p=57575", "Category": "පුවත්", "Parent URL": null}