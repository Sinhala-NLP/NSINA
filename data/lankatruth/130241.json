{"Source": "Lankatruth", "Timestamp": "March 20, 2022", "Headline": "කොටි ක්‍රිකට්", "News Content": "මීට අවුරුදු කිහිපයකට කලින් ලංකාවේ ක්‍රිකට් පිලිබඳ විශේෂඥයින් කිහිප දෙනෙක්ව බංග්ලාදේශ ක්‍රිකට් විසින් ගත්තා. ඔය හුගාක් අය දන්න එකල බංග්ලාදේශ ක්‍රිකට් පුහුණුකරු චන්දික හතුරුසිංහ ඉන් එක්කෙනෙක් විතරයි. එතකොට නවීඩ් නවාස්, චම්පික රාමනායක එහෙමත් ඔය බංග්ලාදේශ ක්‍රිකට් විසින් ලබා ගත්තු අපේ මොළ කිහිපයක් තමයි. ඉතිං අමුතුවෙන් කියන්න ඕනි නැහැනේ ඒ කාලේ බංග්ලාදේශ ක්‍රිකට් තිබුනු තැන. ඊට පස්සේ මෙයාලා අර පරණ ක්‍රිකට් එක අතහැරලා මොඩර්න් ක්‍රිකට් එකට ගැලපෙන සැලැස්මක් හැදුවා. ඒ සැලැස්මට හිටපු ලාංකීකයින් කිහිප දෙනෙක් තමයි මං අර උඩ කිව්වේ. ඉතිං එදා ඒ හදපු සැලැස්මේ ප්‍රතිඵලය අද වෙද්දි සාමූහික ප්‍රයන්තයකින් ඵල දරලා තියෙනවා. මෑතකදී ක්‍රිකට් ලෝකයේ අති ප්‍රභළ රටක් වුනු ඉන්දියාව පවා දකුණු අප්‍රිකාවේ සංචාරයන්වලට ගිහින් අම්බානෙකට පරාජයන් ලබලා එද්දි ක්‍රිකට් ලෝකයේ අති ප්‍රභළ රටක් ලෙස වර්ගීකරණයට නතු නොවුනු බංග්ලාදේශය දකුණු අප්‍රිකාවට එරෙහිව පැවැති පළවෙනි එක්දින තරගයම විශිෂ්ඨ ලෙස ජයග්‍රහණය කරනවා. වර්ල්ඩ් ක්ලාස් ප්ලෙයර්ස්ලා තරග වෙනස් කරන ප්ලෙයර්ස්ලා නම් එයාලට හරිම අඩුයි. හැබැයි බංග්ලාදේශය තුළ දිනන්න ඇම්මක් තියෙන ක්‍රීඩකයින් පිරිසක් අද වෙද්දි ඉන්නවා. කන්ඩායම් ක්‍රීඩාවක් වුනු මේ ක්‍රිකට් ක්‍රීඩාවේ කූඹි රංචුවක් මෙන් එකට එකතු වෙලා කොහොමද ලෝක ක්‍රිකට් එකේ ගලිවරයන් වගේ ඉන්න රටක් වුනත් පරාජය කරන්නේ කියන එකට බංග්ලාදේශ ක්‍රිකට් එක ඉතාම හොද උදාහරණයක් ! අපේ ප්‍රේක්ෂකයන්ට නම් බංග්ලාදේශය වැඩිය දිරවන්නේ නැති වුනාට බංග්ලාදේශ ක්‍රිකට් එක දැන් අපේ ක්‍රිකට් එක්ක බලද්දි තියෙන්නේ අහසයි පොළවයි වගේ. එයාලගේ සැලසුම්, එයාලගේ මාස්ටර් ප්ලෑන්, කෝචිං ස්ටාෆ් එක, මැනේජ්මන්ට් එක, මැච් එකට පෙර කරන ඇනලයිසස් වර්ල්ඩ් ක්ලාස් !!! ඉතිං ඒ නිසාම ලොකු ලොකු යෝධයෝ නැති වුනාට ක්‍රිකට් පිටියේ යෝධයින්ව වුනත් අල්ලලා බිමට සමතලා කරන්න පුළුවන් කියලා මේ පුංචි කූඹි රංචුව ලෝකයට පෙන්වලා දීලා තියෙනවා. ©️ නිර්නාමික ලේඛකයා", "URL": "https://lankatruth.com/si/?p=130241", "Category": "ක්‍රීඩා පුවත්", "Parent URL": null}