{"Source": "Lankatruth", "Timestamp": "January 19, 2012", "Headline": "ස්කලීට කොකා පෙන්වූ කපිතාන් යළිත් බන්ධනාගාරයට", "News Content": "ලොව පුරා ජනප්‍රිය එක්ස් ෆයිල්ස් චිත්‍රපට මාලාවේ ප්‍රධාන නිළි ජිලියන් ඇන්ඩර්සන් මහත්මියට අයත් රුපියල් ලක්ෂ 178ක් වංචා කළ බවට සැකකෙරෙන හිටපු හමුදාකපිතාන්වරයා ලබන 25 වැනිදා දක්වා යළි රක්ෂිත බන්ධනාගාරගත කිරීමට කොළඹ කොටුව මහේස්ත්‍රාත් නියෝග කලේය. ඒ සැකකරු කොළඹ කොටුව මහේස්ත්‍රාත් කණිෂ්ක විජේරත්න මහතා හමුවේ ඊයේ (18) යළි ඉදිරිපත් කළ අවස්ථාවේදීය. මෙහිදී අපරාධ පරීක්ෂණ දෙපාර්තමේන්තුව අධිකරණයෙන් ඉල්ලා සිටියේ විමර්ශන තවදුරටත් සිදුකෙරෙන බැවින් සැකකරු දින 14කට යළි රක්ෂිත බන්ධනාගාරගතකරන ලෙසයි. එම ඉල්ලීම ප්‍රතික්ෂේප කළ මහේස්ත්‍රාත්වරයා දින හතක් ඇතුළත විමර්ශන අවසන් කර වාර්තාවක් ඉදිරිපත් කරන ලෙස අපරාධ පරීක්ෂණ දෙපාර්තමේන්තුවටනියෝග කරන ලදී.", "URL": "https://lankatruth.com/si/?p=990", "Category": "පුවත්", "Parent URL": null}