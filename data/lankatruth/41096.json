{"Source": "Lankatruth", "Timestamp": "September 18, 2017", "Headline": "අපේ රටේ පාලකයනුත් සෝමාලියානු මුහුදු කොල්ලකරුවන් වගේ", "News Content": "“අද දේශපාලනය කියන්නේ ව්‍යාපාරයක් බවට, මංකොල්ලකෑමක් බවට පත්වෙලා. අර අපි අහල තියෙනවා සෝමාලියාව කියන රටේ මුහුදු කොල්ලකරුවො කියලා කණ්ඩායමක් ඉන්නවා. ඒ කණ්ඩායම කරන්නේ සෝමාලියාව කිට්ටුවෙන් යන නැව්වලට පැනලා ඒව කොල්ල කන එක. ඒ කොල්ලකරුවන්ගෙයි අපේ රටේ ආණ්ඩුවල ඉන්න ලොක්කන්ගෙයි අතර තියෙන්නේ පොඩි වෙනසයි. වෙනස තමයි ඒ කොල්ල කල්ලිය අර අමුතු ජාතියේ ඇඳුම්ටිකක් ඇඳගෙන නැව් කොල්ල කනවා. මේගොල්ලෝ ටයි කෝට් දාගෙන නැත්නම් ජාතික ඇඳුම ඇඳලා සාටකේ දාගෙන මහජන මුදල් කොල්ල කනවා. ඒ නිසා අපේ රට පාලනය කරන්නේ කොල්ල කල්ලි. ආණ්ඩු නෙවෙයි. දේශපාලනය හොඳටම පිරිහිලා.” යැයි ජනතා විමුක් තිපෙරමුණේ ප්‍රධාන ලේකම් ටිල්වින් සිල්වා මහතා ඊයේ (17) කුරුණෑගලදී පැවසී ය. ගමට දිරියක් – රටට බලයක් යන තේමාවෙන් දිවයින පුරා දිරිය පුරවැසි දිස්ත්‍රික් සමුළු මාලාවේ කුරුණෑගල දිස්ත්‍රික් සමුළුන ඊයේ කුරුණෑලග සත්‍යවාදී පිටියේදී ජවිපෙ ප්‍රධාන ලේකම් ටිල්වින් සිල්වා මහතා සහ ජවිපෙ මධ්‍යම කාරක සභික නාමල් කරුණාරත්න මහතාගේ ප්‍රධානත්වයෙන් විශාල ජන සහභාගිත්වයකින් පැවැත්විණි. එහිදී තවදුරටත් අදහස් දැක්වූ ටිල්වින් සිල්වා මහතා… [embedyt] https://www.youtube.com/watch?v=yu_STFUSJGY[/embedyt] එහිදී අදහස් දැක්වූ නාමල් කරුණාරත්න මහතා [embedyt] https://www.youtube.com/watch?v=mbgLrXZcid0[/embedyt] මීට අමතරව ඊයේ නුවරඑළිය දිස්ත්‍රික් දිරියපුරවැසි සමිත සමුළුවද පැවැත්විණි. ඒ සඳහා ජවිපෙ නායක අනුර දිසානායක මහතා සහ මධ්‍යම කාරක සභික රාමලින්ගම් චන්ද්‍රසේගර් යන මහත්වරු සහභාගී වී සිටියහ.  කුරුණෑගල  නුවරඑළිය", "URL": "https://lankatruth.com/si/?p=41096", "Category": "පුවත්", "Parent URL": null}