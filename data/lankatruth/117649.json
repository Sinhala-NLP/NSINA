{"Source": "Lankatruth", "Timestamp": "June 4, 2021", "Headline": "අපි කිසිම ක්ෂුද්‍ර ජීවියෙක් නැති කාබනික පොහොර ආනයනය කරනවා – ඇමති මහින්දානන්ද", "News Content": "මෙරටට ආනයනය කරන්නේ කිසිම ක්ෂුද්‍ර ජීවියෙක් නැති ජීවානුහරණය කරන ලද කාබනික පොහොර බව කෘෂිකර්ම අමාත්‍ය මහින්දානන්ද අලුත්ගමගේ සඳහන් කරයි. ඔහු මේ බව ස﻿ඳහන් කර සිටියේ අද (04) පැවති මාධ්‍ය හමුවකදීය. “අපි අනිවාර්යයෙන් පොහොර ආනයනය කරනවනම් අපි ජීවාණුහරණය කරන ලද කිසිදු ජීවියෙක් නොමැති මිශ්‍ර ද්‍රව්‍ය කිසිවක් නැති, මිනිස් මල ද්‍රව්‍ය, නාගරික කැළි කසළ ඒ කිසිම දෙයක් අපි මේ රටට ගෙන්න ඉඩ දෙන්නේ නැහැ. ඒ නිසා අපි ලෝකයේ තියෙන උසස්ම ප්‍රමිතයෙන් යුක්ත පොහොර තමයි අපි ආනයනය කරනවානම් කරන්න බලාපොරොත්තු වෙන්නේ. හැබැයි අපි ඒක තීන්දු කරන්නෙත් අපි ඒ සම්බන්ධයේන විශේෂඥ කමිටුව විසින් අපිට ලබාදෙන නිර්දේශයන්වලට වතරයි. අපි කෘෂිකාර්මික රටක්. ඒ නිසා අපි දන්නවා ගොවියන්ට අවශ්‍ය පොහොර ටික මේ කාබනික පොහොර කියන එක අලුත් දෙයක් නෙවෙයි. මේ වනවිට ගොවීන් ලංකාවේ විශාල හෙක්ටයාර් ප්‍රමාණයක් කාබනික පොහොර වගාකරලා තිබෙනවා. අපි දැක්කා දකුණේ තිස්සමහාරාමයේ උඩරට එළවළු වවලා තියෙනවා. ඒ නිසා කාබනික කෘෂිකර්මාන්තයේ නියැලෙන විශාල ගොවීන් ප්‍රමාණයක් මේ ලංකාවේ ඉන්නවා. ඒ නිසා අපිට මේ ඉලක්කය කරා ගියොත්, අපි කාබනික කෘෂිකර්මාන්තයට ගියෝතින් අපේ රටේ නිෂ්පාදනවලට ලෝකයේ ඉහළම මිලක් ඉදිරි කාලයේදී ලැබෙනවා. ඉතින් ඒ නිසා අපි ඔබට කියන්න ඕනේ අනියත බියක් ඇතිකරගන්න අවශ්‍යතාවයක් නැහැ. මේ පොහොර ආනයනය කරනවා කියලා අනියත බියක් හදන්න හදනවා. ඒ නිසා අපි උත්සාහ කරන්නේ, අපිට පොහොර ආනයනය කරන්න අවශ්‍යතාවයක් නැහැ. අපි හෙක්ටයාර් ලක්ෂ 15කට ආසන්න ප්‍රමාණයකට තමයි අපිට අවශ්‍ය පොහොර ටික හදාගන්න තියෙන්නේ. ඒ සඳහා අපිට අවශ්‍ය ඕනතරම් අමුද්‍රව්‍ය අපේ රටේ තියෙනවා. ඒ නිසා ගොවියන්ටම තමන්ගේ කාබනික පොහොරටික හදන්න පුළුවන්. ඒ සඳහා පොහොර සහනාධාරයට ලබාදීපු මුදල අපිට නැවත ගොවියට දෙන්න පුළුවන්. ඒ නිසා කිසිදු පොහොර හිගයක් ඇතිවෙන්නෙත් නැහැ. මේ කාබනික පොහොර ලබාදීමෙන් නිෂ්පාදනයේ කිසිදු අඩුවක් වෙන්නෙත් නැහැ. ආහාර සුරක්ෂිතතාභාවය පිළිබඳව ගැටළුවක් ඇතිකරගන්න අවශ්‍යතාවයකුත් නැහැ. මේ සියල්ල කෙරෙහි අපේ රජයේ අවධානය යොමුවෙලා තියෙනවා. ඒ නිසා අපි සමස්ත ගොවිජනතාවට කියනවා ඔබ කිසිදු අනියත බියක් ඇතිකරගතයුතු නැහැ. එළඹෙන මහ කන්නයට අවශ්‍ය පොහොර නියමිත පරිදි ගොවිජන සේවා මධ්‍යස්ථාන මට්ටමින් සහනාධාර ක්‍රමවේදයට අපි ලබාදෙනවා.”", "URL": "https://lankatruth.com/si/?p=117649", "Category": "පුවත්", "Parent URL": null}