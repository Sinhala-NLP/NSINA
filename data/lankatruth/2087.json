{"Source": "Lankatruth", "Timestamp": "April 18, 2012", "Headline": "පාචනයෙන් බැටකෑ ලිඳුලට තවත් කරදරයක්", "News Content": "ලිඳුල,වෝල්ට්‍රීම් වතු යායේ වතු නිවාස 10 ක් හදිසි ගින්නකින් විනාශ වී ඇතැයි පොලීසිය පවසයි. අද (18) පෙ.ව 10.00 ට පමණ මෙම ගින්න ඇතිවී ඇති බවත්,විදුලිය කාන්දුවක් හේතුවෙන් මෙම ගින්න හටගන්නට ඇතැයි සැකපළ කරන බවත් කියැවෙයි. කෙසේ වෙතත් මේවන විට මෙම වතු නිවාසවල ජනයා ආරක්ෂිත ස්ථාන කරා කැටුව ගොස් ඇති බවත්,කිසිදු ජීවිත හානියක් සිදුවී නොමැති බවත් පොලීසිය සඳහන් කරයි. පස්‍රගියදා පාචනය රෝගය ඉතා සීග්‍රයෙන් පැතිරගියේද ඒ හේතුවෙන් දෙදෙනෙකු මරණයට පත්වූවේද මේ ප්‍රදේශයේදීය.‍ ගින්න සම්බන්දයෙන් ලිඳුල පොලීසිය වැඩිදුර විමර්ශන පවත්වයි.", "URL": "https://lankatruth.com/si/?p=2087", "Category": "පුවත්", "Parent URL": null}