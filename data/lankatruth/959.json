{"Source": "Lankatruth", "Timestamp": "January 16, 2012", "Headline": "නවුසර් ෆවුසි වහාම අත්අඩංගුවට ගන්න නියෝගයක්", "News Content": "පසුගිය 13 වැනිදා ටොරින්ටන් මාවතේ පාපැදියකින් ගමන් කරමින් සිටි පුද්ගලයෙකුට පිස්තෝලයක් පෙන්නා මරණීය තර්ජන සිදු කරන ලදැයි කියන සිද්ධියක්සම්බන්ධයෙන් කොළඹ දිස්ති‍්‍රක් බස්නාහිර පළාත් සභා මන්තී‍්‍ර නවුසර් ෆවුසි මහතා වහාම අත්අඩංගුවට ගන්නා ලෙස කොළඹ ප‍්‍රධාන මහේස්ත‍්‍රාත් රශ්මි සිංගප්පුලිමහතා අද (16) නියෝග කලේය. ඒ අනුව පළාත් සභා මන්ත්‍රීවරයා ගමන් ගත් කේ.එච්. 0786 දරණ මොන්ටේරෝ රථයත් ඔහු සතුව තිබූ පිස්තොලයත් අත්අඩංගුවට ගැනීමට කටයුතු කරන බවකොළඹ අපරාධ කොට්ඨාශ නිලධාරීන් අධිකරණය හමුවේ පැවසීය. සිද්ධිය සම්බන්ධයෙන් ලබන අපේ‍්‍රල් 20 වැනිදාට අධිකරනයට වාර්තාවක් ඉදිරිපත්කරන ලෙසද මහේස්ත‍්‍රාත්වරයා නියෝග කළ අතර නවුසර් ෆවුසි මහතා නාගරිකසංවර්ධන කටයුතු පිලිබද සංවර්ධන ජේ්‍යෂඨ අමාත්‍ය ඒ.එච්.එම් ෆව්සි මහතාගේ පුතනුවන්ය.", "URL": "https://lankatruth.com/si/?p=959", "Category": "පුවත්", "Parent URL": null}