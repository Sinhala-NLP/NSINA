{"Source": "Lankatruth", "Timestamp": "October 4, 2021", "Headline": "ඉන්දියානු හමුදා අම්පාරේ යුද අභ්‍යාසයක", "News Content": "ශ්‍රී ලංකාව සහ ඉන්දියා යුද හමුදා අතර මිත්‍ර ශක්ති යනුවෙන් නම් කළ ඒකාබද්ධ යුධ අභ්‍යාසයක් මේ වනවිට පැවැත්වෙමින් තිබේ.  ඉන්දියානු ඉහල නිලධාරීන් 18ක් සහ සෙසු නිලයන් 102ක් මේ සඳහා සහභාගී වන අතර ඔවුන්ට අණ දෙනු ලබන්නේ ලුතිනන් කර්නල් ප්‍රකාශ් කුමාර් ය. ශ්‍රී ලංකා හමුදාව මේජර් ජෙනරාල් නිශාන්ත මානගේ ගේ අණදීම යටතේ මෙයට සහභාගී වේ.  පසුගිය 02 සෙනසුරාදා ඉන්දීය හමුදාව මත්තල මහින්ද රාජපක්ෂ ගුවන්තොටුපලින් මෙරටට පැමිණ අම්පාර දක්වා ගමන් කර ඇත. මිත්‍ර ශක්ති ඒකාබද්ධ යුද අභ්‍යාසය පැවැත්වෙන කාලසීමාව අද අදාළ නිල වාර්තාවල සඳහන් කර ඇත. අම්පාරේ කොන්ඩුවටාන හමුදා සටන් පුහුණු පාසලේදී මෙම අභ්‍යාස පැවැත්වේ.  මේ අතර නැගෙනහිර පළාතට අයත් අම්පාරේදී මෙම ඒකාබන්ධ යුද අභ්‍යාසය පැවැත්වෙන අතර ඉන්දීය විදේශ අමත්‍යාංශයේ ලේකම් ත්‍රිකුණාමලයේ තෙල් ටැංකි සංකීර්ණය නිරීක්ෂණය කිරීමේ චාරිකාවක යෙදී සිටියේය.", "URL": "https://lankatruth.com/si/?p=124080", "Category": "පුවත්", "Parent URL": null}