{"Source": "Lankatruth", "Timestamp": "November 25, 2011", "Headline": "බලාගෙනයි, කුණු බිත්තර වෙළදපොළේ", "News Content": "සමූපකාර හා අභ්‍යන්තර වෙළද අමාත්‍යංශය පසුගිය වසර අවසානයේදී ඉන්දියාවෙන් ආනයනය කළ නරක්වූ කුකුල් බිත්තර මේවන විට රටේ විවිධ ප්‍රදේශවල ‍බෙදාහැර ඇති බව වාර්තා වේ.දේශීය බිත්තරයක සාමාන්‍ය මිල රපියල් 12ක් පමණ වන විට නරක්වූ ඉන්දියානු බිත්තරයක් රුපියල් 10 බැගින් අලෙවි කෙරේ. පසුගිය වසර අවසානයේ දෙසැම්බර් මාසය උදාවත් සමග කුකුල් මස් සහ බිත්තර මිල වේගයෙන් ඉහළ ගියේය. ඊට පිළියමක්වශයෙන් කුකුල් මස් කිලෝ ලක්ෂ5ක් සහ බිත්තර කෝටියක් ඉන්දියාවෙන් ආනයනය කරන ලදී. ආනයනය කිරීමෙන් පසුකල් ඉකුත්වූ කුකුල්මස් පිළිබදව මහත් ආන්දෝලනයක් ඇතිවිය. එම මස් තොග හොර රහසේ ත්‍රිවිධ හමුදාව ඇතුළු රාජ්‍ය ආයතනවලට විකිණීමට කටයුතුකරන බවද මාධ්‍ය මගින් අනාවරණය කෙරනි. එහෙත් බිත්තර පිළිබදව කිසිවක් හෙලිව තිබුනේ නැත.මේවන විට රටපුරා සතිපොළවල්වලට එම බිත්තර මුදාහැර ඇති බව අනාවරණය වේ.", "URL": "https://lankatruth.com/si/?p=351", "Category": "පුවත්", "Parent URL": null}