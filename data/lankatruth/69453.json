{"Source": "Lankatruth", "Timestamp": "March 1, 2019", "Headline": "අනුර දිසානායක ලොනැක් සහ කිලිනොච් වතුයායේ ජනතාව හමුවෙමින්", "News Content": "වතු කම්කරු ජනතාවගේ දෛනික වැටුප් වැඩිවීම ඇතුළු ඔවුන් එදිනෙදා ජීවත්වීමේදී මුහුණ දෙන ප්‍රධාන ගැටළු සම්බන්ධයෙන් සාකච්ඡා කර ඒවාට විසඳුම් ලබාගැනීමට අවශ්‍ය ඉදිරි ක්‍රියාමාර්ග පිළිබඳ තීරණය කිරීම සඳහා ජනතා විමුක්ති පෙරමුණේ නායක අනුර කුමාර දිසානායක මහතා අද (01) දින සිට ලබන 03වනදා දක්වා නුවරඑළිය දිස්ත්‍රික්කයේ සංවාරයක නිරතව සිටියි. ඒ අනුව අද දින ලොනැක් සහ කිලිනොච් වතුවලදී එම කම්කරු ජනතාව මුනගැසී අදාළ කරුණු සාකච්ඡා කරන ලදී. මෙම අවස්තාවට ජනතා විමුක්ති පෙරමුණේ නුවරඑලිය දිස්ත්‍රික් නායක අඹගමුව ප්‍රාදේශිය සභා මන්ත්‍රි මංජුල සුරවීර මහතා, සමස්ත ලංකා වතුකම්කරු සංගමයේ උප ලේකම් ක්‍රිෂ්නන් සෙල්වි මෙනවිය ඇතුළු වතු කම්කරුවෝ ද සහභාගි වී සිටියහ. ජනතා විමුක්ති පෙරමුණේ නායක අනුර දිසානායක මහතා වතුකරයේ ජනතා ප්‍රශ්න විමසීමට පැමිණීම පිළිබඳව වතු කම්කරු ජනතාව තුළ මහත් ප්‍රසාදයක් දක්නට ලැබුණු අතර අනුර දිසානායක මහතාව ඔවුන් ඉතාමත් උණුසුම් අයුරින් පිළිගනු දක්නට ලැබිණි.            ලොනැක් වතුයාය       කිලිනොචි වතුයාය", "URL": "https://lankatruth.com/si/?p=69453", "Category": "පුවත්", "Parent URL": null}