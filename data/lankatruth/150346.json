{"Source": "Lankatruth", "Timestamp": "August 16, 2023", "Headline": "ලාංකිකයෙකු අයර්ලන්තයේදී ඉහළ ඇගයීමකට ලක් වෙයි", "News Content": "අයර්ලන්තයේ විශාල පාඨක ග්‍රහණයකට හිමිකම් කියන සංචාරකයින් සඳහා විශේෂ සඟරාවක් වන “Best of Ireland” තුළින් විධායක ශ්‍රේණියේ සූපවේදියෙකු වන චමිල මනන්වත්ත ඉතා ඉහළ ඇගයීමකට ලක් කර තිබේ. ඔහු අවුරුදු 16කට පෙර මුල්රානි පාර්ක් හෝටලයේ විධායක ශ්‍රේණියේ සූපවේදියෙකු ලෙස රැකියාව සඳහා ගොස් ඇති අතර මෙලෙස ඔහුව සඟරාව විසින් තෝරාගෙන ඇරත්තේ ඔහු සිය සූප සාස්ත්‍රය තුළයි දැක්වූ දස්කම් හේතුවෙනි. මෙය අයර්ලන්තයේ වෙසෙන ශ්‍රී ලාංකීක ප්‍රජාවටම මහත් ගෞරවයක් බව ශ්‍රී ලාංකීය හිතවතෙකු ලංකාටෘත් වෙත පැවසීය. එමෙන්ම සූපවේදී චමිල මනන්වත්ත මෙලෙස එරට ගෞරවයට සහ ඇගයීමට පාත්‍රවීම තුළින් ලාංකිකයන්ට තව තවත් එරට හෝටල් ක්ෂේත්‍රයේ රැකියා දොරටු විවෘත වනු නිසැකයැයිද ඔහු පෙන්වා දුන්නේය.", "URL": "https://lankatruth.com/si/?p=150346", "Category": "පුවත්", "Parent URL": null}