{"Source": "Lankatruth", "Timestamp": "June 10, 2018", "Headline": "වෛද්‍යවරු දෙසතියක වර්ජනයකට සැරසේ", "News Content": "වෛද්‍යවරුන් ඇතුළු වෘත්තිකයන්ගෙන් අයකරන 24%ක බද්ද නැවත 12% දක්වා අඩු කරන ලෙස ආණ්ඩුවට බල කරමින් විශේෂඥ වෛද්‍යවරු මේ මස 18 වනදා සිට සති දෙකක් පෞද්ගලික වෛද්‍ය සේවයේ යෙදීමෙන් වැලකීමට තීරණය කර ඇතැයි වාර්තා වේ. මේ අනුව විශේෂඥ වෛද්‍යවරුන්ගේ සංගමයට අයත්, රජයේ වෛද්‍ය නිලධාරීන්ගේ සංගමයට අයත්, විශ්ව විද්‍යාලයන්හි සේවය කරන සහ සම්පූර්ණයෙන්ම පෞද්ගලික වෛද්‍ය සේවයේ යෙදෙන වෛද්‍යවරු එම වෘත්තීය ක්‍රියාමාර්ගයට එක් වීමට නියමිතව ඇති බව ශ්‍රී ලංකා වෛද්‍ය නිලධාරීන්ගේ සංගමය පවසයි. වෛදයවරු ඇතුළු වෘත්තිකයන්ගෙන් මීට පෙර අයකරන ලද්දේ ඔවුන්ගේ වාර්ශික ආදායම මත 12%ක බද්දක් වන අතර නව බදු පණතින් එය දෙගුණයක් දක්වා වැඩිකර තිබේ. ඊට අමතරව රෝගීන්ගෙන් අයකරන 15%ක වැට් බද්ද ඉවත් කරන ලෙසද ඔවුන් ආණ්ඩුවට බල කර සිටියි.", "URL": "https://lankatruth.com/si/?p=54071", "Category": "පුවත්", "Parent URL": null}