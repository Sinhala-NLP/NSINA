{"Source": "Lankatruth", "Timestamp": "August 5, 2021", "Headline": "කොවිඩ් බර අදින්නැයි ප්‍රාදේශීය ලේකම්වරු මගින් ග්‍රාම නිළධාරීන්ට බලපෑම්…", "News Content": "ග්‍රාම නිළධාරීවරුන් වෙත බලහත්කාරයෙන් පවරා ඇති, සෞඛ්‍ය අමාත්‍යාංශයට අයත් කාර්යමණ්ඩල මගින් ලබාගත හැකි එන්නත් කරණය පිළිබඳ දත්ත ගෙයින් ගෙට ගොස් සමීක්ෂණය කර ලබාදෙන ලෙසට වූ නියෝගයට ග්‍රාම නිළධාරීවුරු සිය විරෝධය දැඩිව පල කරමින් සිටියදී එම තොරතුරු ලබා දෙන ලෙසට ප්‍රාදේශීය ලේකම්වරු මගින් ග්‍රාම නිළධාරීන්ට බලපෑම් කරමින් සිටින බව වාර්තා වේ. මේ වනවිටත් කොවිඩ් මර්ධන කටයුතු වෙනුවෙන් අමතර රාජකාරීන් රැසක් ග්‍රාම නිළධාරීන් වෙත පවරා තිබුණද ඒ සඳහා දැරෙන වියදම් වෙනුවෙන් අමතර කිසිදු ගෙවීමක් ග්‍රාම නිළධාරීන් වෙත ලබා නොගෙවන තත්වයක් තුළ මෙවැනි තවත් බරක් දැරීමට තමන් සූදානම් නැතැයි ග්‍රාම නිළධාරීවරු අවධාරණය කරති. මේ වනවිටද දැඩි සෞඛ්‍ය අවධානමක් ගෙන රාජකාරීවල යෙදී සිටින ග්‍රාම නිළධාරීවරුන් තම වෘත්තීය සමිති මගින් මේ පිළිබඳව ජනාධිපතිවරයා වෙත කරුණු පැහැදිලි කිරීමේ ලිපිද යොමු කර ඇත. එවැනි තත්වයක් තුළ මෙම දත්ත එක්රැස්කර ගැනීම සඳහා ප්‍රාදේශීය ලේකම්වරු මාර්ගයෙන් ග්‍රාම නිළධාරීන්ට දැඩිව බලපෑම් කරමින් සිටින බව වැඩිදුරටත් වාර්තා වේ.", "URL": "https://lankatruth.com/si/?p=120948", "Category": "කොවිඩ් -19 (කොරෝනා ) පුවත්", "Parent URL": null}