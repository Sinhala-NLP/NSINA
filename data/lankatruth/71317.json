{"Source": "Lankatruth", "Timestamp": "April 1, 2019", "Headline": "බොරැල්ල රථවාහන OIC යටකර පලා ගිය ඩිෆෙන්ඩර් රථයේ රියදුරුටත් ඇප", "News Content": "ඉකුත්දා බොරැල්ල පොලීසියේ අපරාධ අංශයේ ස්ථානාධිපතිවරයා අනතුරට ලක් කිරීමේ සිද්ධියේ ඩිෆෙන්ඩර් රථය පැදවූ රියදුරු වන නවිදු රත්නායක ඇප මත මුදාහැරීමට කොළඹ මහේස්ත්‍රාත් අධිකරණය අද (01) නියෝග කර තිබේ. ඒ අනුව සැකකරු රුපියල් ලක්ෂ 05ක් බැගින් වූ ශරීර ඇප දෙකක් මත මුදාහැරීමට කොළඹ අතිරේක මහේස්ත්‍රාත් ශලනි පෙරේරා මහත්මිය නියෝග කර ඇත. මෙම නඩුවේ සැකකරුවන්ට එරෙහිව ලංකා දණ්ඩ නීති සංග්‍රහයේ 298 වන වගන්තිය යටතේ මහාධිකරණය හමුවේ නඩු පැවරීම සඳහා නීතිපතිවරයා උපදෙස් ලබා දී ඇති බව පොලිසිය අධිකරණයට දන්වා ඇත. ඒ අනුව නඩුව නැවත අප්‍රේල් මස 22 වනදා කැඳවීමට නියෝග කර ඇති මහේස්ත්‍රාත්වරිය එදින මෙම සිද්ධියට සම්බන්ධ සැකකරුවන් 08 දෙනාට අධිකරණය හමුවේ පෙනී සිටින ලෙසද නියෝග කර තිබේ. මහින්ද පිලේ මන්ත්‍රී මහින්දානන්ද අලුත්ගමගේ මහතාගේ පුත්‍රයා සහ එක්සත් ජාතික පක්ෂයේ නාගිරික මන්ත්‍රීවරයෙකු ඇතුළු පිරිසක් මෙම සිද්ධියට අදාළව අත්අඩංගුවට ගෙන එදිනම ඇප ලබාදීමටද මීට පෙර කටයුතු කළේ ය. ඒ අදාළ අනතුර සිදු කර ඔවුන් පලාගොස් සැඟව සිටියදී අත්අඩංගුවට ගැනීමෙන් පසුවය.", "URL": "https://lankatruth.com/si/?p=71317", "Category": "පුවත්", "Parent URL": null}