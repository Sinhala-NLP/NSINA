{"Source": "Lankatruth", "Timestamp": "November 12, 2020", "Headline": "කොරෝනා සැකයෙන් පී.සී.අර්. කරන්නැයි ඉල්ලා බන්ධනාගාර රැඳවියන් විරෝධතා…", "News Content": "පැරණි බෝගම්බර බන්ධනාගාරයේ රැඳවූවන් පිරිසක් තමන්ට පී.සී.ආර්. පරීක්ෂණ සිදු කරන ලෙස ඉල්ලා එහි වහලය මත නැගී විරෝධතාවයක නිරත වන බව වාර්තා වනවා. එම බන්ධනාගාර නියාමකවරුන් දෙදෙනෙකුට කොරෝනා වෛරසය ආසාදනය වී ඇති බවට සිදුකළ පි.සි.ආර්. පරීක්ෂණවලින් තහවුරු වීමත් සමග බන්ධනාගාරය තුළ සිටින රැඳවියන්ද කොරෝනා වෛරසය වැළඳී ඇතැයි සැකයෙන් මෙලෙස විරෝධතාව දක්වමින් සිටින බව පැවසේ. කොරෝනා වෛරසය වැළඳීඇති එම බන්ධනාගාර නියාමකවරුන් දෙදෙනා මේ වනවිට තෙල්දෙණිය කොවිඩ් ප්‍රතිකාර මධ්‍යස්ථානය වෙත යොමු කිරීමට සෞඛ්‍ය අංශ පියවර ගෙන ඇති අතර මීට පෙර එම බන්ධනාගාරයේ රැදවියන් හට කොරෝනා වෛරසය ආසාදනය වී ඇති බවට තහවුරු වී තිබුණි.", "URL": "https://lankatruth.com/si/?p=99871", "Category": "පුවත්", "Parent URL": null}