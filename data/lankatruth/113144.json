{"Source": "Lankatruth", "Timestamp": "March 18, 2021", "Headline": "පොහොට්ටු මන්ත්‍රී කප්පම් රමිල් අත්අඩංගුවට", "News Content": "රාත්‍රී කාලයේ ආපනශාලාවලට ගොස් බලහත්කාරයෙන් කප්පම් ලබා ගැනීමේ නිරතව සිටි බියගම ප්‍රාදේශීය සභාවේ පොහොට්ටු පක්ෂයේ මන්ත්‍රී ඩී. රමිල් ප්‍රසංග නිමලසේන සිල්වා බියගම ප්‍රදේශයේ පිහිටි ආපන ශාලාවකට බලහත්කාරයෙන් ඇතුළු වී පහරදීමක් සම්බන්ධයෙන් බියගම පොලිසිය විසින් අත්අඩංගුවට ගෙන තිබේ. මෙම මන්ත්‍රීරයා බීමතින් පැමිණ රාත්‍රී කාලයේදී ආපනශාලාවලින් කප්පම් ඉල්ලා බලපෑම් කරන බවත් එසේ ඔහුට කප්පම් දීමට අදිමිදි කරන පුද්ගලියන්ට තර්ජන එල්ලකරන බවත් වාර්තා වේ. කෙසේ නමුත් ඊයේ (17) රාත්‍රියේ මොහු බණ්ඩාරවතත් මන්සන්දියේ පිහිටි ආපන ශාලාවට පැමිණ කප්පම් ඉල්ලා ඇති අතර එය ලබාදීමට අකමැතිවීම නිසා ඔහු එම ආපනශාලාවට පහරදී ඇත. අංක 7/158 නව නුවර පාර බණ්ඩාරවත්ත බියගම ලිපිනයෙහි පදිංචි සැකකාර 43 හැවිරිදි ප්‍රාදේශීය සභා මන්ත්‍රීවරයාව අද (18) මහර අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=113144", "Category": "පුවත්", "Parent URL": null}