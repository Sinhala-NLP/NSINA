{"Source": "Lankatruth", "Timestamp": "August 20, 2020", "Headline": "සම්පායෝ අත්අඩංගුවට ගත්තේ කොහොමද? – වැඩබලන පොලිස්පතිට නීතිපති උපදෙස්", "News Content": "මීගමුව බන්ධනාගාරයේ හිටපු අධිකාරි අනුරුද්ධ සම්පායෝට එරෙහිව නිතුත් කර තිබූ වරෙන්තුව ක්‍රියාත්මක කිරීමේ දී මීගමුව මූලස්ථාන පොලිස් පරික්ෂකවරයාගේ ක්‍රියාකලාපය ගැන සහ ඒ සම්බන්ධයෙන් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ජාලිය සේනාරත්න මහතාගේ ප්‍රකාශය සම්බන්ධයෙන් පරීක්ෂණයක් පවත්වන ලෙස නීතිපතිවරයා විසින් වැඩබලන පොලිස්පතිවරයාට උපදෙස් ලබා දී තිබේ. මීගමුව බන්ධනාගාරයේ හිටපු අධිකාරි අනුරුද්ධ සම්පායෝ මහතා අත්අඩංගුවට ගත් අවස්ථාවේ ඔහු මාධ්‍ය වෙත ප්‍රකාශ කර සිටියේ ජොන්ස්ටන් ප්‍රනාන්දු මහතාව අපහසුතාවයට පත්වන බැවින් සහ පොලිස්පතිවරයාගේ ඉල්ලීම මත තමන් ස්වේච්චාවෙන්ම පොලිසියට භාර වූ බවයි. කෙසේ වෙතත් පොලිස් මාධ්‍ය ප්‍රකාශකවරයා සඳහන් කර සිටියේ පොලිස් බුද්ධි මෙහෙයුමකින් පසු මොහුව සූක්ෂම ලෙස අත්අඩංගුවට ගත් බවයි.", "URL": "https://lankatruth.com/si/?p=95837", "Category": "පුවත්", "Parent URL": null}