{"Source": "Lankatruth", "Timestamp": "September 21, 2022", "Headline": "වැටුප් ගෙවන්නවත් ආණ්ඩුවට සල්ලි නැහැ – බන්දුල", "News Content": "ප්‍රමාණවත් ආදායමක් නොලැබීමෙන් මේ වනවිට රජයේ සේවකයින්ගෙ මාසික වැටුප ගෙවා ගැනීම පවා අසීරු තත්වයකට පත් ඇති බව ප්‍රවාහන ඇමති බන්දුල ගුණවර්ධන අද (21) පාර්ලිමේන්තු දී පැවසීය. ඔහු වැඩිදුරටත් පැවසුවේ රාජ්‍ය ආදායම මේ තරම් ප්‍රමාණයක් ඇන හිටීම හේතුවෙන් මේ වර්ෂයේ ගෙවිය යුතු විශාල ගෙවීම් තොගයක් සඳහා මුදල් ගෙවා ගැනීමට නොහැකිව සිටින බවය. ප්‍රවාහන ඇමති බන්දුල ගුණවර්ධන වැඩිදුරටත් කියා සිටියේ මාර්ග සංවර්ධන අධිකාරියේ නිම වූ ව්‍යාපෘතිවලට අදාල රුපියල් බිලියන 100කට අධික ගෙවීම් කිරීමට ඇති බවත් ජාත්‍යන්තර මූල්‍ය අරමුදලේ වැඩසටහනට අනුව මූල්‍ය විනය පවත්වා ගැනීමේ කොන්දේසිය මත මෙම ගැටලුව විසඳීම සඳහා මුදල් අච්චු ගැසීම සිදු කළ නොහැකි බවත්ය.", "URL": "https://lankatruth.com/si/?p=139473", "Category": "ආර්ථික පුවත්", "Parent URL": null}