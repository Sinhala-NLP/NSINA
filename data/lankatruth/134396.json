{"Source": "Lankatruth", "Timestamp": "May 17, 2022", "Headline": "අරලිය ගහ මන්දිරෙන් පැමිණි මැරයන් තිදෙනෙක් අත්අඩංගුවට", "News Content": "ගෝල් ෆේස් අරගල භූමියේ සහ අරගලියගහ මන්දිරය ඉදිරිපිට විරෝධතාවල නිරත තරුණ තරුණියන්ට පසුගිය 09 වෙනිදා අරලියගහ මන්දිරයේ සිට පැමිණි මැර ප්‍රහාරය එල්ල කිරීම සම්බන්ධයෙන් ඊයේ (16) රාත්‍රියේ පුද්ගලයින් තිදෙනෙකු අපරාධ පරීක්ෂණ දෙපාර්තමේන්තුව මගින් මොරටුව ප්‍රදේශයේ දී අත්අඩංගුවට ගත් බව පොලිසිය පවසයි. මෙලෙස අත්අඩංගුවට ගත් පිරිස අතර හිටපු පළාත් සභා මන්ත්‍රීවරයකු වන අමල් සිල්වා නැමැත්තාද සිටින බවට වාර්තා වේ. අත්අඩංගුවට ගත් සෙසු සැකකරුවන් දෙදෙනා අතර මොරටුව මහ නගර සභාවේ නගර සභාවේ සේවකයෙකුද සිටින බව පැවසේ.", "URL": "https://lankatruth.com/si/?p=134396", "Category": "පුවත්", "Parent URL": null}