{"Source": "Lankatruth", "Timestamp": "June 6, 2019", "Headline": "මෝදිගේ දෙවන පදවි ප්‍රාප්තියේ පළමු විදෙස් සංචාරය 9 වැනිදා ලංකාවට", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතා නිල සංචාරයක් සඳහා ලබන 9 වැනිදා දිවයිනට පැමිණීමට නියමිතව ඇත. ලබන 9 වැනිදා පෙරවරු 11.00ට ඒ මහතා කටුනායක ගුවන් තොටුපල වෙත පැමිණීමට නියමිත අතර ඉන්දීය අග්‍රාමාත්‍යවරයා පිළිගැනීමේ උත්සවය එදින මධ්‍යහ්න 12.15ට ජනාධිපති ලේකම් කාර්යාලයේ පැවැත්වීමට නියමිතව ඇත. ඉන්දීය අග්‍රාමාත්‍යවරයාගේ දෙවන පදවි ප්‍රාප්තියෙන් පසු යෙදෙන පළමු විදෙස් සංචාරය ලෙස මෙය යොදාගෙන ඇති අතර එදිනම පස්වරු 3.00ට සංචාරය නිම කරමින් ඉන්දියාව බලා පිටත්ව යාමට නියමිතව ඇත.", "URL": "https://lankatruth.com/si/?p=75206", "Category": "පුවත්", "Parent URL": null}