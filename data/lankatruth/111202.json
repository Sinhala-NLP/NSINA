{"Source": "Lankatruth", "Timestamp": "February 23, 2021", "Headline": "පාස්කු කොමිසමේ වාර්තාව පාර්ලිමේන්තුවට – චූදිතයින් කවුද?", "News Content": "පාස්කු ඉරිදා ප්‍රහාරය පිළිබඳ විමර්ශනය කළ ජනාධිපති කොමිසමේ වාර්තාව අද (23) දිනයේ පාර්ලිමේන්තුවට ඉදිරිපත් කිරීමට කැබිනට් මණ්ඩලයේදීතීරණය කර ඇති බව වාර්තා වේ. ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් ඊයේ (23) රැස්වූ කැබිනට් මණ්ඩලයට ජනාධිපතිවරයා එම වාර්තාව ඉදිරිපත් කර ඇති අතර එහිදීතීරණය වීඇත්තේ අද දිනයේදීඑම වාර්තාව පාර්ලිමේන්තුවට ඉදිරිපත් කිරීමටය. පිටු ලක්ෂයකින් පමණ සමන්විත පාස්කු ඉරිදා ප්‍රහාරය පිළිබඳ විමර්ශනය කළ ජනාධිපති කොමිසමේ වාර්තාව පෙබරවාරි 01 වැනි දින ජනාධිපතිවරයා වෙත භාරදෙනු ලැබීය. පසුව එම වාර්තාව ලබා දීඇති නිර්දේශ අධ්‍යයනය කිරීම සඳහා ජනාධිපතිවරයා විසින් ඇමතිවරුන්ගෙන් සමන්විත සය පුද්ගල කමිටුවක් පතකරනු ලැබූඅතර එම කමිටුවට පත් කළ නියෝජිතයින් සම්බන්ධයෙන් කාදිනල් හිමිපාණන්ගේ ඇතුළු විවිධ පාර්ශවයන්ගෙන් විරෝධතා එල්ල වෙමින් තිබේ. අභියාචනාධිකරණ විනිසුරු ජනක් ද සිල්වා මහතාගේ සභාපතීත්වයෙන් යුත් එම කොමිසමේ සෙසු සාමාජිකයන් ලෙස අභියාචනාධිකරණ විනිසුරු නිශ්ෂංක බන්දුල කරුණාරත්න, විශ්‍රාම අභියාචනාධිකරණ විනිසුරු නිහාල් සුනිල් රාජපක්ෂ, විශ්‍රාමික මහාධිකරණ විනිසුරු අතපත්තු ලියනගේ බන්දුල කුමාර අතපත්තු යන මහත්වරු සහ විශ්‍රාමික අමාත්‍යංශ ලේකම් ඩබ්ලිව්.එම්.එම්. අධිකාරි මහත්මිය කටයුතු කළහ.", "URL": "https://lankatruth.com/si/?p=111202", "Category": "පුවත්", "Parent URL": null}