{"Source": "Lankatruth", "Timestamp": "September 26, 2017", "Headline": "ඇමෙරිකානු ආරක්ෂක ලේකම්ගේ ඉන්දියානු සංචාරයට ප්‍රබල ආරක්ෂාවක්!", "News Content": "ඉන්දියාවේ සංචාරයක නිරත වීසිටින ඇමෙරිකානු ආරක්ෂක ලේකම් ජේම්ස් මැට්ස් ගේ ආරක්ෂාව වෙනුවෙන් ඊයේ (25) දිනයේදී ප්‍රහාරක යානා, ඩ්‍රොන යාන ඇතුළුව ප්‍රබල රැකවල් යෙදීමට ඉන්දියාව කටයුතු කර ඇති බව වාර්තා වේ. ආසියාවේ නැගී එන බලවතා ලෙස සැලකෙන ඉන්දියාව වෙත ට්‍රම්ප්ගේ ආගමනයත් සමග විශේෂ අවධානයක් යොමුව ඇති අතර දකුණු ආසියාව තුළ ඇමෙරිකාව වෙනුවෙන් ගොඩනැගී ඇති විශ්වාසවන්තම මිතුරෙකු ලෙස ඉන්දියාව කටයුතු කරමින් සිටී. එවැනි තත්වයක් හමුවේ ඇමෙරිකානු ආරක්ෂක ලේකම්වරයාගේ සංචාරය වෙනුවෙන් සුවිශේෂීආරක්ෂක වැඩපිළිවෙලක් ඉන්දියාව විසින් යොදා තිබේ. ආසියානු කලාපය තුළ ඇමෙරිකානු වුවමනාවන් වෙනුවෙන් ඉන්දියාව යොදවා ගැනීමේ සැලසුමේ පියවරක් ලෙස ජේම්ස් මැට්ස්ගේ සංචාරය සැලකෙන අතර විශේෂයෙන්ම ලෝකයේ දැවැන්ත ආර්ථික හා යුද බලයක් සහිතව ගොඩනැගෙමින් සිටින චීනයට එරෙහිව ඉන්දියාව ශක්තිමත් කිරීමට ඇමෙරිකාව සැලසුම් වීඇති බව වාර්තා වේ. පෙන්ටගනය පවසා ඇති පරිදි ඇෆ්ගනිස්ථානය පිළිබඳ තමන්ගේ නව ස්ථාවරයට ඉන්දියාවේ පූර්ණ සහාය ඇමෙරිකාව බලාපොරොත්ත්තු වන බවයි. ඇෆ්ගනිස්ථානයේ තලේබාන් ශක්තිය බිඳ දැමීම ඇමෙරිකාවට පකිස්තාන සහාය නොලැබීමත් ඇමෙරිකා – පකිස්ථාන සබඳතා බිඳවැටීමත් මෙලෙස ඉන්දියාව වෙත සමීප වීමට ඇමෙරිකාවට බලකර ඇති බව පැවසේ. විශේෂයෙන්ම දේශසීමා අර්බුද හා ත්‍රස්තවාදීක්‍රියා හේතුවෙන් පකිස්ථානය හා ඉන්දියාව අතර බරපතළ විරසකයක් නිර්මාණය වීඇති අතර ඉන්දියාව හා චීනය අතර දේශසීමා ගැටලු හා නේපාල අර්බුදයට චීනය මැදිහත් වීම සම්බන්ධයෙන් ද මතභේදකාරී තත්වයක් නිර්මාණය වී තිබේ. එවැනි වටපිටාවක ඇමෙරිකානු ආරක්ෂක ලේකම්වරයාගේ ඉන්දියානු සංචාරය දෙස ආසියානු රටවල සුවිශේෂීඅවධානයක් යොමුවේ.", "URL": "https://lankatruth.com/si/?p=41532", "Category": "විදෙස් පුවත්", "Parent URL": null}