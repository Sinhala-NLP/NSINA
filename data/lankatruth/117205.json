{"Source": "Lankatruth", "Timestamp": "May 28, 2021", "Headline": "අත්තනගල්ලේ එන්නත් වැඩපිළිවෙල හදිසියේම නවතී", "News Content": "අත්තනගල්ල ප්‍රාදේශීය ලේකම් කොට්ඨාසයට අයත් ග්‍රාම නිලධාරී වසම් 11ක පදිංචි ජනතාවට අද (28) පෙරවරුවේ සිට දින තුනක් සයිනොෆාම් එන්නත් ලබා දීමේ තීරණය හදිසියේ අවලංගු කොට ඇති බව අත්තනගල්ල ප්‍රාදේශීය ලේකම් කාර්යාලය පවසයි. අත්තනගල්ල ප්‍රාදේශීය ලේකම් කාර්යාලය හා අත්තනගල්ල සෞඛ්‍ය වෛද්‍ය නිලධාරී කාර්යාලයේ සංවිධානයෙන් අද සිට දින තුනකදී ග්‍රාම සේවා වසම් 11ක පදිංචි ජනතාවට සයිනොෆාම් එන්නත් ලබා දෙන බවට එම ජනතාව දැනුවත් කොට සියලු කටයුතු සංවිධානය කර තිබී ඇත. එහෙත් එන්නත් ලබා දීම අත්හිටුවා ඇත්තේ ඇයි දැයි මාධ්‍ය කළ විමසුමකට පිළිතුරු දෙමින් අත්තනගල්ල සහකාර ප්‍රාදේශීය ලේකම් සමීර ජයවර්ධන කියා සිටියේ හදිසියේම එන්නත් ලබා දීම අත්හිටුවා ඇති නමුත් හේතුව තමන් නොදන්නා බවයි.", "URL": "https://lankatruth.com/si/?p=117205", "Category": "කොවිඩ් -19 (කොරෝනා ) පුවත්", "Parent URL": null}