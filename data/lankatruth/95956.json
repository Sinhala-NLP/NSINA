{"Source": "Lankatruth", "Timestamp": "August 25, 2020", "Headline": "අංකය තියාගෙන සේවා සමාගම වෙනස් කිරීමට හැකිවෙන ලකුණු", "News Content": "ජංගම දුරකථන අංකය වෙනස් කිරීමකින් තොරව දුරකථන සේවා සපයන්නා වෙනස් කිරීමට පාරිභෝගිකයන් හට අවස්ථාව ලබාදීමේ වැඩසටහනක් ක්‍රියාත්මක කිරීමට විදුලි සංදේශ නියාමන කොමිසම තීරණය කර ඇතැයි වාර්තා වේ. පාරිභෝගිකයින්ට අවශ්‍ය වන පරිදි තමන්ගේ ජංගම දුරකථන සඳහා භාවිත කරන සිම් කාඩ්පත වෙනස් කිරීමකින් තොරව සිය සේවා දායකයා පමණක් වෙනස් කිරීමට හැකි වන පරිදි මෙම වැඩසටහන ක්‍රියාත්මක කිරීමට නියමිත බවද වාර්තා වේ. ඊට අදාළ මුලික ක්‍රියාමාර්ගයන් මේ වනවිටත් ආරම්භ කර ඇති බව විදුලි සංදේශ නියාමන කොමිෂන් සභාව “ට්විටර්“ සටහනක් තබමින් සඳහන් කර තිබේ. TRC initiates preliminary steps on implementing Number Portability which would enable consumers to select service providers without change of existing mobile numbers #TRCSL #NumberPortability pic.twitter.com/tXPH51db0U — TRCSL (@TRCSL) August 24, 2020", "URL": "https://lankatruth.com/si/?p=95956", "Category": "පුවත්", "Parent URL": null}