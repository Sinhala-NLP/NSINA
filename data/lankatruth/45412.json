{"Source": "Lankatruth", "Timestamp": "December 20, 2017", "Headline": "මහින්ද පිළ සුපුරුදු හැසිරීම පෙන්වයි – වෛද්‍යවරු හතරකට රෝහල්ගතවෙන්නම සලකයි", "News Content": "මහියංගනය මූලික රෝහලේ සේවය කරන වෛද්‍යවරු හතර දෙනෙකුට මහින්ද රාජපක්ෂ පිළේ ආධාරකරුවන් පිරිසක් විසින් පහර දී තිබේ. මෙම වෛද්‍යවරු ඊයේ (19) රාත්‍රී සේවය අවසන් කොට රාත්‍රී ආහාරය ගැනීම සඳහා මහියංගනය පාලම හන්දිය ප්‍රදේශයේ අවන්හලකට ගොස් ඇති අතර එම ස්ථානයේ පෝස්ටර් අලවමින් සිටි මහින්ද පිළේ ආධාරකරුවන් සහ වෛද්‍යවරු අතර බහින්බස් වීමක් සිදු ව ඇත. එහිදී එම ආධාරකරුවන් පිරිස වෛද්‍යවරුන් හතර දෙනාට පහර දී ඇති අතර එක් වෛද්‍යවරයෙකු මහියංගනය මූලික රෝහලට ඇතුලත් කර පසුව වැඩිදුර ප්‍රතිකාර සඳහා බදුල්ල මහ රෝහලට ඇතුලත් කර තිබේ. මෙම සිදුවීමට විරෝධය පා අද (20) උදෑසන මහියංගනය මූලික රෝහලේ වෛද්‍යවරුන් සංකේත වැඩ වර්ජනයක නිරත වූ අතර ඒ හේතුවෙන් බාහිර රෝගී අංශයේ වැඩ කටයුතු අඩාල වී ඇත. පසුව අද සවස මෙම සිදුවීමට සම්බන්ධව සැකපිට මහින්ද පිලේ ආධාරකරුවන් තිදෙනෙකු පොලිස් බාරයට ගෙන තිබේ. සිද්ධිය සම්බන්ධයෙන් මහියංගය පොලීසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=45412", "Category": "පුවත්", "Parent URL": null}