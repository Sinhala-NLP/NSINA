{"Source": "Lankatruth", "Timestamp": "April 29, 2018", "Headline": "පවිත්‍රාට එරෙහිව විනය පරීක්ෂණයක් ඉල්ලයි", "News Content": "ශ්‍රී ලංකා පොදුජන පෙරමුණට බහුතර බලය හිමිවූ රත්නපුර මහනගර සභාවේ නගරාධිපතිවරයා පත්කිරීමේදී එම පක්ෂයේ දිස්ත්‍රික් කමිටු තීරණයන්ට පටහැනි වෙමින් සහ පක්ෂ නායකත්වයට බලපෑම් කරමින් එක්සත් ජාතික පක්ෂයෙන් නගරාධිපති වරයා පත්කිරීමට සහය දුන් රත්නපුර දිස්ත්‍රික් පාර්ලිමේන්තු මන්ත්‍රී පවිත්‍රා වන්නිආරච්චි මහත්මියටත් සබරගමු පළාත් සභාවේ සභාපති කංචන ජයරත්න මහතාටත් එරෙහිව පරීක්ෂණයක් පැවැත්වියයුතු බව පළාත් සභා සහ පළාත් පාලන අයතන මන්ත‍්‍රීවරු පිරිසක් මාධ්‍ය හමුවක් පවත්වමින් ප්‍රකාශ කර සිටියි. රත්නපුර මහ නගරසභාවේ නගරාධිපති ලෙස එම පක්ෂයෙන් නම් කල පුද්ගලයාට එම තනතුර අහිමි කරීම හා උප නගරාධිපති ධූරය එක්සත් ජාතික පක්ෂයට ලබා දීමට ක්‍රියා කිරීම සම්බණ්ධව කටයුතුකල සියළු දෙනාට එරෙහිව විනිවිදභාවයෙන් යුතු විනය පරීක්ෂනයක් පවත්වන්නැයි මාධ්‍ය හමුවක් පවත්වමින් ඊයේ (28) මෙම මන්ත්‍රී පිරිස ඉල්ලා සිටියහ. සබරගමු පළාත් සභාවේ හිටපු සමාජ සුබසාධන අමාත්‍ය රංජිත් බණ්ඩාර මහතා රත්නපුර මුද්දුව නිවසේ දී මෙය පැවැත්විණි.", "URL": "https://lankatruth.com/si/?p=51319", "Category": "පුවත්", "Parent URL": null}