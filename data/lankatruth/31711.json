{"Source": "Lankatruth", "Timestamp": "March 26, 2017", "Headline": "කාන්තන්කුඩියේ හාල්මෝලක් පිපිරීමෙන් දැඩි හානි", "News Content": "මඩකලපුව, කාන්තන්කුඩි ප්‍රදේශයේ හාල්මෝලක අද (26) උදෑසන සිදුවී ඇති පිපිරීමකින් එම හාල්මෝල හා ගබඩාව සම්පූර්ණයෙන් විනාශ වී ඇත. හාල් මෝලේ වී සකසන ගෑස් සිලින්ඩරයෙන් මෙම පිපිරීම සිදුව ඇතැයි සැකකරන බවත් පිපිරීම හේතුවෙන් රුපියල් ලක්ෂ 25ක අලාභයක් සිදුව ඇති බවත් පොලීසිය පවසයි. එම පිපිරීම හේතුවෙන් අවට ඇති නිවාස දෙකකටද බරපතළ හානි සිදුව ඇතැයි වාර්තා වේ. මෙම පිපිරීමෙන් කිසිදු ජීවිත හානියක් සිදුව නොමැති අතර සිද්ධිය සම්බන්ධයෙන් කාන්තන්කුඩි පොලීසය වැඩිදුර විමර්ශන සිදු කරනු ලබයි.", "URL": "https://lankatruth.com/si/?p=31711", "Category": "පුවත්", "Parent URL": null}