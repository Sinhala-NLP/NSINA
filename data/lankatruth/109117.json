{"Source": "Lankatruth", "Timestamp": "January 22, 2021", "Headline": "පැණිය බිව්ව පවිත්‍රාටත් කොරෝනා", "News Content": "සෞඛ්‍ය ඇමතිනි පවිත්‍රා වන්නිආරච්චිහට කොවිඩ් – 19 වෛරසය ආසාදනය වී රෝහල්ගත කර ඇතැයි වාර්තා වේ.  කොළඹ ජාතික රෝහලේදි සිදුකළ පරීක්ෂණයකින් ඇයට වෛරසය ආසාදනය වී ඇතැයි තහවුරු වී ඇති අතර මේ වනවිට ප්‍රතිකාර මධ්‍යස්ථානයකට යොමු කර ඇත. ආසාදිත ඇමතිවරිය කෑගල්ලේ දම්මික නැමැත්තාගේ කොරෝනා පැණියද ප්‍රසිද්දියේ පානය කළ අතර පසුගිය කාලයේදි කොරෝනා වෛරසයෙන් ආරක්ෂා විමට රාජකිය වෛද්‍යවරයා යැයි හදුන්වන ඒලියන්ත වයිට්ගේ උපදෙස් පිට ගංගාවලට මුට්ටි අත ඇරිමටද සහභාගි වුවාය.", "URL": "https://lankatruth.com/si/?p=109117", "Category": "කොවිඩ් -19 (කොරෝනා ) පුවත්", "Parent URL": null}