{"Source": "Lankatruth", "Timestamp": "December 18, 2016", "Headline": "VIDEO:- ඇත්ත කියන්නේ සුජීවද අමරවීරද?", "News Content": "හම්බන්තොට දිස්ත්‍රික්කයෙන් කර්මාන්ත පුරයක් සඳහා අක්කර පහලොස් දහසක් ලබා දෙන බවට ගෙනයන ප්‍රචාරයන් වැරදී බවත් අක්කර 1500කට වඩා කිසිඳු ඉඩමක් හම්බන්තොට දිස්ත්‍රික්කයෙන් ලබා නොදෙන බවත් ධීවර අමාත්‍ය මහින්ද අමරවීර මහතා පසුගියදා පැවති මාධ්‍ය හමුවකදී පැවසීය. එහෙත් ඊයේ (17) පැවති උත්සවයකට එක් වූ ජාත්‍යන්තර වෙළඳ රාජ්‍ය අමාත්‍ය සූජීව සේනසිංහ මහතා පැවසූවේ ජනතවාරි 07වනදා හම්බන්තොට අක්කර පහලොස් දහසක් කර්මාන පුරයේ වැඩ කටයුතු ආරම්භ කරන බවය. හම්බන්තොට දිස්ත්‍රික්කයේ ඉඩම් අක්කර පහලොස් දහසක් චීනයට ලබා දීමට එරෙහිව මේ වනවිටත් එම ප්‍රදේශවල ජනතාව විරෝධතා ආම්භ කර ඇති අතර ආණ්ඩු පක්ෂයේ ශ්‍රී ලංකා නිදහස් පක්ෂ හා එජාප මැති ඇමතිවරු ඉඩම් පැවරීම සම්බන්ධයෙන් මේ වනවිට ජනතාව හමුවේ පරස්පර අදහස් දක්වමින් සිටිති. මේ අතර ආර්ථික ප්‍රවර්ධන කලාපයන් ලෙස දකුණේ අක්කර 15,000 ක් දියුණු කරන බව පසුගියදා යහපාලන ආණ්ඩුවේ අර්ථික ප්‍රතිපත්ති පැහැදිලි කරමින් අග්‍රාමාත්‍ය රනිල් වික්‍රමසිංහ මහතා පාර්ලිමේන්තුවේදී පැවසීය.", "URL": "https://lankatruth.com/si/?p=25482", "Category": "පුවත්", "Parent URL": null}