{"Source": "Lankatruth", "Timestamp": "March 11, 2019", "Headline": "මධුෂ්ගේ ගෝලයාගේ නිවසකින් හෙරොයින් කිලෝ 161 සහ අවි ආයුධ හමුවෙයි", "News Content": "හෙරොයින් කිලෝග්‍රෑම් 161කට වැඩි ප්‍රමාණයක්, අවි ආයුධ තොගයක් සමඟ සැකකරුවන් දෙදෙනෙකු මොරටුව, රාවතාවත්ත ප්‍රදේශයේ පිහිටි මාකඳුරේ මධූෂ් නැමැති සංවිධානාත්මක අපරාධ කල්ලි සාමාජිකයාගේ ගෝලයෙකු වන ‍දොඩන්දූව වඩුගේ කැළුම් ඉන්දික සම්පත් නොහොත් “කැවුමා” නමැති අපරාධ කල්ලි සාමාජිකයාට අයත් නිවසකදී අත්අඩංගුවට ගෙන තිබේ. එහිදී ටී.56 උණ්ඩ 4000කට අධික තොගයක්, ස්වංක්‍රීය (ෂොට් ගන්) ගිනි අවිතුනක්, පිස්තෝලයක්, සිම් කාඩ්පත්, ජංගම දුරකථන , බොරු කොණ්ඩ, ආදි භාණ්ඩ රැසක් පොලිසිය බාරයට ගෙන ඇත. එම මත්කුඩු තොගය සහ අවි ආයුධ තොගය පොලිස් භාරයට ගෙන ඇත්තේ පොලිස් විශේෂ කාර්ය බලකා නිලධාරීන් අද (11) සිදුකළ වැටලීමකදී ය. මෙහිදි දෙදෙනෙකුද අත්අඩංගුවට ගෙන තිබේ. සිද්ධිය සම්බන්ධයෙන් පොලිස් විශේෂ කාර්ය බළකාය වැඩිදුර විමර්ශන සිදු කරයි.", "URL": "https://lankatruth.com/si/?p=70170", "Category": "පුවත්", "Parent URL": null}