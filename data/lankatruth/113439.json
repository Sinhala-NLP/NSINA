{"Source": "Lankatruth", "Timestamp": "March 22, 2021", "Headline": "මාස 15කදී රක්ෂිත අක්කර 62,000ක් එලිකරලා…", "News Content": "පසුගිය 2020 වසරේ ජනවාරි පළවෙනිදා සිට මාර්තු දෙවැනි සතිය දක්වා කාලය තුළ නීතිවිරෝධී ලෙස රක්ෂිත එළිකිරීමේ සිදුවීම් 270ක් වාර්ති වී ඇති බවත් එම සිදුවීම්වලට සම්බන්ධ 294 දෙනෙකු විශේෂ කාර්ය බළකාය මගින් අත්අඩංගුවට ගෙන ඇති බවත් වාර්තා වේ. එම වසර දෙක තුළ ඔවුන් විසින් එළි පෙහෙළි කර ඇති මුළු භූමි ප්‍රමාණය අක්කර 62,000ක්කි. 2020 වසරේදී භූමි ප්‍රමාණය අක්කර 18,500ක් වන අතර 2021 වසරේදී ගෙවුණු මාස තුනක කාලය තුළ පමණක් භූමි අක්කර 43,500ක් එළි පෙහෙළි කර ඇති බව වාර්තා වේ. වැඩිම සැකරුවන් ගණනක් අත්අඩංගුවට ගෙන ඇත්තේ නැගෙනහිර පළාතෙනි. ඒ අනුව එම පළාතේ 106 දෙනෙකු අත්අඩංගුවට ගෙන ඇත. අත්අඩංගුවට පත්වූවන් සමග ලෑලි සහ කඳන් 2,761ක් හා චේන්සෝ මැෂින් 43ක් විශේෂ කාර්ය බළකා භාරයට ගෙන තිබේ. නවෝද්‍යා පවනී – අද", "URL": "https://lankatruth.com/si/?p=113439", "Category": "පරිසර", "Parent URL": null}