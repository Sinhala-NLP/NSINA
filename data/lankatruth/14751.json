{"Source": "Lankatruth", "Timestamp": "June 3, 2015", "Headline": "මහින්දගේ කල්ලිය අද පාර්ලිමේන්තු අවුල් කිරීමේ සූදානමක!", "News Content": "රට තුළ ප්‍රජාතන්ත්‍රවාදය තහවුරු කිරීමට හා ජනාධිපතිවරයා සතු ඒකාධිපති බලතල පාර්ලිමේන්තුවටත් ස්වාධීන කොමිෂන් සභා වෙත පැවරෙන 19 වන ආණ්ඩුක්‍රම ව්‍යවස්ථා සංශෝධනයෙන් සම්මත කරනු ලැබූ ව්‍යවස්ථාදායක සභාවට පත් කළ සාමාජිකයන් වෙත පාර්ලිමේන්තුවේ අනුමැතිය අද (03) දින ලබා ගැනීමට නියමිතව තිබියදී   එය කඩාකප්පල් කිරීමේ ව්‍යාපාරයක් මහින්ද රාජපක්ෂ විසින් මෙහෙයවන මන්ත්‍රීවරුන් කල්ලිය ක්‍රියාත්මක කරමින් සිටින බව අනාවරණය වේ. රට තුළ ප්‍රජාතන්ත්‍රවාදය තහවුරු කිරීමට හා ජනාධිපතිවරයා සතු ඒකාධිපති බලතල පාර්ලිමේන්තුවටත් ස්වාධීන කොමිෂන් සභා වෙත පැවරෙන 19 වන ආණ්ඩුක්‍රම ව්‍යවස්ථා සංශෝධනයෙන් සම්මත කරනු ලැබූ ව්‍යවස්ථාදායක සභාවට පත් කළ සාමාජිකයන් වෙත පාර්ලිමේන්තුවේ අනුමැතිය අද (03) දින ලබා ගැනීමට නියමිතව තිබියදී එය කඩාකප්පල් කිරීමේ ව්‍යාපාරයක් මහින්ද රාජපක්ෂ විසින් මෙහෙයවන මන්ත්‍රීවරුන් කල්ලිය ක්‍රියාත්මක කරමින් සිටින බව අනාවරණය වේ. ඉතා සැලසුම් සහගතව එය සිදු කරන්නේ අද දිනයේදීම රවී   කරුණානායක මුදල් ඇමතිවරයාට එරෙහිව විශ්වාසභංග යෝජනාව පාර්ලිමේන්තුවට ඉදිරිපත් කර විවාදයට ගැනීම සඳහා බලපෑම් කිරීම තුළින්ය. මෙයට පෙර අවස්ථාවකදී 19 වන ආණ්ඩුක්‍රම ව්‍යවස්ථා සංශෝධනය විවාදයට ගැනීමේ තීරණාත්මක දිනයකදී මහින්ද රාජපක්ෂ හිතවාදී කණ්ඩායම පාර්ලිමේන්තුව උද්ඝෝෂණ පිටියක් බවට පත් කරගනිමින් එය කඩාකප්පල් කළේය. දේශපාලන විශ්ලේෂකයන් සඳහන් කරන්නේ රවී   කරුණානායක ඇමතිවරයාට විරුද්ධව විශ්වාස භංග යෝජනාව පාර්ලිමේන්තුවේ විවාදයට ගැනීම දැඩි අවශ්‍යතාවයක් වුවද ඒ වෙනුවෙන් ව්‍යවස්ථාදායක සභාව පරදුවට තැබීම තරම් තත්වයක් නොමැති බවය. ඉතා සැලසුම් සහගතව එය සිදු කරන්නේ අද දිනයේදීම රවී කරුණානායක මුදල් ඇමතිවරයාට එරෙහිව විශ්වාසභංග යෝජනාව පාර්ලිමේන්තුවට ඉදිරිපත් කර විවාදයට ගැනීම සඳහා බලපෑම් කිරීම තුළින්ය. මෙයට පෙර අවස්ථාවකදී 19 වන ආණ්ඩුක්‍රම ව්‍යවස්ථා සංශෝධනය විවාදයට ගැනීමේ තීරණාත්මක දිනයකදී මහින්ද රාජපක්ෂ හිතවාදී කණ්ඩායම පාර්ලිමේන්තුව උද්ඝෝෂණ පිටියක් බවට පත් කරගනිමින් එය කඩාකප්පල් කළේය. දේශපාලන විශ්ලේෂකයන් සඳහන් කරන්නේ රවී කරුණානායක ඇමතිවරයාට විරුද්ධව විශ්වාස භංග යෝජනාව පාර්ලිමේන්තුවේ විවාදයට ගැනීම දැඩි අවශ්‍යතාවයක් වුවද ඒ වෙනුවෙන් ව්‍යවස්ථාදායක සභාව පරදුවට තැබීම තරම් තත්වයක් නොමැති බවය. ව්‍යවස්ථාදායක සභාවට අනුමැතිය ලබා ගෙන ඉක්මනින් පාර්ලිමේන්තුව විසුරුවා හැරීමට ජනාධිපතිවරයාගේ සූදානමක් පවතී. එහෙත් මහින්ද රාජපක්ෂ කල්ලිය පාර්ලිමේන්තුව විසුරුවා හැරීම ප්‍රමාද කරවන උපක්‍රමයක් මේ වනවිට අනුගමනය කරමින් සිටී. එයට හේතු වී   ඇත්තේ මීළඟ මහ මැතිවරණය සඳහා මහින්ද රාජපක්ෂ   විසින් ශ්‍රී ලංකා නිදහස් පක්ෂය දෙකඩ කර වෙනම කණ්ඩායමක් ඉදිරිපත් කිරීමට සැලසුම් කර තිබීමය. එම කණ්ඩායම ජනතාව අතර තහවුරු කිරීමට යම් කාලසීමාවක් අවශ්‍ය බැවින් ඒ දක්වා පාර්ලිමේන්තුව විසුරුවා හැරීම වළක්වා ගැනීම මහින්ද රාජපක්ෂගේ උපක්‍රමය වී   ඇති බව දේශපාලන විශ්ලේෂකයන් වැඩි දුරටත් පෙන්වා දෙති. ව්‍යවස්ථාදායක සභාවට අනුමැතිය ලබා ගෙන ඉක්මනින් පාර්ලිමේන්තුව විසුරුවා හැරීමට ජනාධිපතිවරයාගේ සූදානමක් පවතී. එහෙත් මහින්ද රාජපක්ෂ කල්ලිය පාර්ලිමේන්තුව විසුරුවා හැරීම ප්‍රමාද කරවන උපක්‍රමයක් මේ වනවිට අනුගමනය කරමින් සිටී. එයට හේතු වී ඇත්තේ මීළඟ මහ මැතිවරණය සඳහා මහින්ද රාජපක්ෂ විසින් ශ්‍රී ලංකා නිදහස් පක්ෂය දෙකඩ කර වෙනම කණ්ඩායමක් ඉදිරිපත් කිරීමට සැලසුම් කර තිබීමය. එම කණ්ඩායම ජනතාව අතර තහවුරු කිරීමට යම් කාලසීමාවක් අවශ්‍ය බැවින් ඒ දක්වා පාර්ලිමේන්තුව විසුරුවා හැරීම වළක්වා ගැනීම මහින්ද රාජපක්ෂගේ උපක්‍රමය වී ඇති බව දේශපාලන විශ්ලේෂකයන් වැඩි දුරටත් පෙන්වා දෙති.", "URL": "https://lankatruth.com/si/?p=14751", "Category": "පුවත්", "Parent URL": null}