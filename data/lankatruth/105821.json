{"Source": "Lankatruth", "Timestamp": "December 29, 2020", "Headline": "කොළඹ ගෙවල්වල මියගිය 20%ට කොරෝනා", "News Content": "කොවිඩ් ආසාදනය හේතුවෙන් කොළඹ නගර සීමා බල ප්‍රදේශයේ තුළ පුද්ගයින් 78 දෙනෙකු ගෙවී ගිය මාස 06ක කාලය තුළ සිය නිවාස තුළදීම මියගොස් ඇතැයි කොළඹ අධිකරණ වෛද්‍ය නිලධාරී අජිත් තෙන්නකෝන් පවසයි. එය එම මාස 06 තුළ නිවාසවල මියිගිය අයගේ ප්‍රතිශතාත්මකව ගත් වීට 20%ක්කි. නිවස තුළ හෝ රෝහලට ඇතුළත් කරන මොහොතේදී පුද්ගලයින් 383 දෙනෙකු මියගොස් ඇති අතර ඔවුන්ට සිදු කළ PCR පරීක්ෂණ මගින් 78 දෙනෙකු කොවිඩ් – 19 ආසාදිතයන් බව තහවුරු කරගෙන තිබේ. කොළඹ ජාතික රෝහලේදී මියගිය පුද්ගලයන්ගේ PCR පරීක්ෂණ පසුගිය ජුනි මස සිට ආරම්භ කළද කොවිඩ් ආසාදනය වී මියගිය පුද්ගලයකු වාර්තා වූයේ ඔක්තෝබර් 26 වැනිදා බවද එදින සිට දෙසැම්බර් 27 වැනිදා දක්වා කාලය තුළ මෙම කොවිඩ් ආසාදිත පුද්ගලයන් 78 දෙනා හඳුනාගත් බවද වෛද්‍යවරයා සඳහන් කරයි. තවද නිවස තුළ මියගිය පුද්ගලයන්ගෙන් 95%ක්ම විවිධ බෝ නොවන රෝගයන්ගෙන් දිගු කාලයක් පීඩා විඳි අය බව තහවුරු වී ඇතැයිද අධිකරණ වෛද්‍ය නිලධාරීවරයා අවධාරණය කරයි.", "URL": "https://lankatruth.com/si/?p=105821", "Category": "කොවිඩ් -19 (කොරෝනා ) පුවත්", "Parent URL": null}