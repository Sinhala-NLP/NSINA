{"Source": "Lankatruth", "Timestamp": "May 22, 2023", "Headline": "O/L ටියුෂන් හෙට මධ්‍යම රාත්‍රියේ සිට තහනම්", "News Content": "අධ්‍යයන පොදු සහතිකපත්‍ර සාමාන්‍ය පෙළ විභාගයට අදාළ උපකාරක පන්ති පැවැත්වීම හෙට (23) මධ්‍යම රාත්‍රී 12.00 සිට තහනම් බව විභාග දෙපාර්තමේන්තුව නිවේදනය කරයි. ඒ අනුව උපකාරක පන්ති, දේශන, සම්මන්ත්‍රණ සහ වැඩමුළු පැවැත්වීම තහනම් කර ඇත. පසුගිය 2022 වසරට අදාළ අධ්‍යයන පොදු සහතිකපත්‍ර සාමාන්‍ය පෙළ විභාගය එළඹෙන මැයි 29 සිට ජුනි 08 වනදා දක්වා දිවයින පුරා විභාග මධ‍්‍යස්ථාන 3,568කදී පැවැත්වීමට නියමිතව තිබේ.", "URL": "https://lankatruth.com/si/?p=147218", "Category": "පුවත්", "Parent URL": null}