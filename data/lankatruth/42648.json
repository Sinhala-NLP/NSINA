{"Source": "Lankatruth", "Timestamp": "October 17, 2017", "Headline": "වතු කම්කරුවන්ට දුන් පොරොන්දු ඉටු කිරීමට ආණ්ඩුව අපොහොසත්", "News Content": "වතු කම්කරු ජනතාවට නිවාස හා ඉඩම් හිමිකම් ඔප්පු ලබා දීමට රජය මෙතෙක් අපොහොසත්ව ඇති බව සමස්ත ලංකා වතු කම්කරු සංගමය පවසයි. එම සංගමයේ සභාපති කිත්නන් සෙල්වරාජ් මහතා සඳහන් කළේ වතුකරයේ ජනතාවට මේ වනවිට යම් නිවාස ප්‍රමාණයක් ඉදිකර දීමට රජය පියවර ගෙන ඇතත් එම නිවාස සඳහාද හිමිකම් ඔප්පු ලබා දී නොමැති බවයි. වතුවල පාලනය 2048 වසර දක්වා බහු ජාතික සමාගම් වෙත පවරා ඇති බව සඳහන් කරන කිත්නන් සෙල්වරාජ් මහතා නව නීති ගෙන ඒමෙන් හෝ එම වතුකරයේ ඉඩම්වල අයිතිය රජය වෙත පවරාගෙන වතු කම්කරු ජනතාවට ඉඩම් ඔප්පු ලබා දෙන ලෙස රජයෙන් ඉල්ලීමක් කරයි.", "URL": "https://lankatruth.com/si/?p=42648", "Category": "පුවත්", "Parent URL": null}