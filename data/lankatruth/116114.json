{"Source": "Lankatruth", "Timestamp": "May 7, 2021", "Headline": "පෞද්ගලික රෝහල්වලට කොවිඩ් ආසාදිතයින් ඇතුළු කිරීම නවතා දමයි", "News Content": "කොවිඩ් ආසාදිතයින්ට ප්‍රතිකාර කිරීම සඳහා මෙරට ප්‍රධාන පෙළේ පෞද්ගලික රෝහල් කිහිපයක පවත්වා ගෙන යන කොවිඩ් ප්‍රතිකාර එකකයන්හි ඇඳන් ආසාදිතයින්ගෙන් පිරී ඇති බැවින් එම රෝහල් වෙත ආසාදිතයින් ඇතුළු කර ගැනීම නවතා දමා ඇතැයි වාර්තා වේ. මෙම පෞද්ගලික රෝහල් රජයේ අනුමැතියට යටත්ව කොවිඩ් ප්‍රතිකාර ඒකක පවත්වා ගෙන යනු ලබන අතර ඒ පිළිබඳව මාධ්‍යහරහාද වෙළඳ දැන්වීම් පළකරනු ලැබූඅතර මේ වනවිට එම රෝහල් වෙත ඇතුළු වී ප්‍රතිකාර ගැනීම සඳහා ආසාදිතයින් විශාල ප්‍රමාණයක් ඉල්ලුම් කර ඇතත් ඒ සඳහා අවශ්‍ය පහසුකම් නොමැතිවීම තුළ ගැටලුකාරීතත්වයක් මතුව තිබේ. කොවිඩ් ආසාදිතයින්ට ප්‍රතිකාර කිරීම සඳහා රෝහල් තුළ ප්‍රමාණවත් පහසුකම් නොමැති වීම හේතුවෙන් මේ වනවිට යුද හමුදාවේ දායකත්වයෙන් සීදූව ප්‍රදේශයේ කර්මාන්තශාලාවක් කොවිඩ් ආසාදිතයින්ට ප්‍රතිකාර කිරීම සඳහා නවීකරණ කෙරෙමින් පවතී.", "URL": "https://lankatruth.com/si/?p=116114", "Category": "කොවිඩ් -19 (කොරෝනා ) පුවත්", "Parent URL": null}