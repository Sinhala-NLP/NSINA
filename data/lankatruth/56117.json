{"Source": "Lankatruth", "Timestamp": "July 13, 2018", "Headline": "ෆේස්බුක් සමාගමට පවුම් ලක්ෂ 5ක දඩයක් හිමිවන ලකුණු", "News Content": "කේම්බ්‍රිජ් ඇනලිටිකා සමාගම විසින් නීති විරෝධී අයුරින් ෆේස්බුක් ගිනුම් හිමියන්ගේ පෞද්ගලික තොරතුරු මකාදැමූ බවට සහතිකයක් ඉදිරිපත් කිරීමට අපොහොසත්වීමෙන් ෆේස්බුක් සමාගමට එරෙහිව පවුම් ලක්ෂ 5ක පමණ දඩයක් නියම කිරීමට බ්‍රිතාන්‍යයේ තොරතුරු කොමිසම පියවර ගනු ඇති බව විදෙස් මාධ්‍ය වාර්තා කරයි. මෙයට අදාලව බ්‍රිතාන්‍යයේ තොරතුරු කොමිසම විසින් කේම්බ්‍රිජ් ඇනලිටිකා සමාගමේ අභාවයටපත් මව් සමාගම වන SCL Elections සමාගමට එරෙහිව ද නීතිය ක්‍රියාත්මක කිරීමට නියමිතය. ෆෙස්බුක් ගිනුම් හිමියන්ගේ ගිනුම් අවභාවිත වීම සම්බන්ධව ෆේස්බුක් හි නිර්මාතෘ හා එහි ප්‍රධානී මාර්ක් සකර්බර්ග් බොහෝ දෝශාරෝපනයට ලක්විය. එසේම ඇමරිකානු සෙනෙට් මණ්ඩලය හමුවේ පෙනී සිටීමටත් සාක්ෂි ලබා දීමටත් සිදුවිය. එහිදී මාර්ක් සකර්බර්ග් බවසා සිටියේ තම ගිනුම් හිමියන්ගේ තොරතුරු අවභාවිත වීම සම්බන්ධව කණගාටුව පල කරන බවත් එම වැරදි නිවරදි කිරීමට කටයුතු කරන බවත් ය. ඒ සඳහා නව ආරක්ෂක යාන්ත්‍රණයක් ද ක්‍රියාත්මක කිරීමට කටයුතු කරන බව ඔහු පැවසීය.", "URL": "https://lankatruth.com/si/?p=56117", "Category": "විදෙස් පුවත්", "Parent URL": null}