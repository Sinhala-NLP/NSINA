{"Source": "Lankatruth", "Timestamp": "April 11, 2012", "Headline": "රබර් වවන්න කොටගල කාම්බෝජයට යයි", "News Content": "කාම්බෝජයේ රබර් හෙක්ටයාර් 20,000 ක් වගා කිරීමට මෙරට සමාගමක් වනකොටගල වැවිලි සමාගම ව්‍යාපෘති සැලසුම් කර තිබෙන අතර ඒ බව කොළඹ කොටස් වෙළඳ පොළට දැනුම් දී තිබේ.  මෙම ව්‍යාපෘතිය සඳහා ඩොලර් මිලියන 70 ක් පමණ වැය වෙතැයි ගණන් බලා ඇත. දේශීය රබර් නිෂ්පාදනය අඩුවීම හා මිල වැඩිවීම නිසා මෙරට රබර් ආශ්‍රිත නිෂ්පාදකයින් අමු ද්‍රව්‍ය පිළිබඳ ගැටලුවකට පත්ව තිබෙන අතර රබර් ආනයනය කිරීමට සිදුව තිබේ. කොටගල වැවිලි සමාගම Lankem Tea & Rubber Plantations විසින් කළමනාකරණය කරන අතර එය ලංකෙම් සමාගම් සමූහයට අනුබද්ධ සමාගමකි. මෙම වැවිලි සමාගමට මෙරට තේ වතු 12 ක් හා රබර් වතු 11 ක් හිමි අතර රබර් නිෂ්පාදන ඒකක අටක් තිබේ.", "URL": "https://lankatruth.com/si/?p=2033", "Category": "ආර්ථික පුවත්", "Parent URL": null}