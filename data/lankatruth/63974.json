{"Source": "Lankatruth", "Timestamp": "November 24, 2018", "Headline": "මහවිරු සැමැරුමට අධිකරණයෙන් අවසර", "News Content": "යාපනය විශ්වවිද්‍යාලය තුළ මහවිරු සැමරුම සිදු කිරීමට අවසර ලබාදෙමින් යාපනය මහේස්ත්‍රාත් අධිකරණය ඊයේ (23) නියෝගයක් නිකුත් කර තිබේ. යාපනය විශ්වවිද්‍යාලය තුළ මහවිරු සැමරුමට මුවාවෙන් සිදු කෙරෙන නීති විරෝධීව කොටි සංවිධානය සිහිකිරීම් සිදු කෙරෙන බැවින් එයට තහනම් නියෝගයක් ලබා දෙන ලෙස ඉල්ලා යාපනය කෝපායි පොලීසිය පසුගිය 21 වනදා යාපනය මහේත්‍රාත් එස්. සදීස්කරන් මහතා ඉදිරියේ පැමිණිල්ලක් ගොනු කර තිබේ. කෙසේ වෙතත් කරුණු සලකා බැලූ යාපනය මහෙස්ත්‍රාත් වරයා තීන්දුව ලබා දෙමින් පවසා ඇත්තේ… “මහවිරු සැමරුම් වෙනුවෙන් වෙනත් පළාත්වල සිදු කෙරෙන අයුරින් සාමාන්‍ය ආකාරයෙන් මිය ගිය අය සිහිපත් කිරීමට අවස්ථාව ලැබෙන බවටද කිසිදු අයුරකින් එල්.ටී.ටී.ඊ. සංවිධානයට අයත් නිල ඇඳුමක් හෝ එම සංවිධානයේ ධජයක් හෝ කොටි සංවිධානය ප්‍රදර්ශනය කෙරෙන කිසිදු සැමරුමක් සිදු කිරීමට තහනම් බවටත් එසේ සැමරීමක් සිදු කරන්නේ නම් නීතිය ක්‍රියාත්මක කිරීමට ආරක්ෂක අංශ පියවර ගන්නා බවත්ය. ඒ අනුව මේ වනවිටත් යාපනය විශ්වවිද්‍යාලය භූමිය පුරා මහවිරු සැමරුම් වෙනුවෙන් විවිධ වූ සැරසිලි සිදු කර තිබේ. මෙවැනි සැමරුම් පසුගිය කාලය මුළුල්ලේම එම ජනතාව සිදු කළ අතර මහින්ද පිලේ මන්ත්‍රීවරු විශේෂයෙන් විමල් වීරවංස, උදය ගම්මන්පිල වැනි මන්ත්‍රීවරු එය “කොටි නැගිටිනවා” යැයි සඳහන් කරමින් රට තුළ දැඩි ලෙස ජාතිවාදී ප්‍රකාශ අවුලවන්නට විය.", "URL": "https://lankatruth.com/si/?p=63974", "Category": "පුවත්", "Parent URL": null}