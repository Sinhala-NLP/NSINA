{"Source": "Lankatruth", "Timestamp": "July 3, 2022", "Headline": "රාජපක්ෂලා “ඩොලර් අපරාධ” කළ හැටි සාක්ෂි සහිතව මෙන්න", "News Content": "මේ වනවිට රට මුහුන දී සිටින බිහිසුණු ඩොලර් අර්බුදය සම්බන්ධයෙන් රාජපක්ෂවරු යටතේ සිදු කළ මහාපරිමාණ සුදු අලි ව්‍යාපෘති පිළිබඳව ශ්‍රී ලංකා මහ බැංකුවේ වාර්තාවලින් තහවුරු වී තිබේ. මේ සම්බන්ධයෙන් විශේෂ අවධානයක් 2012 නිකුත් කළ මහ බැංකු වාර්ශික වාර්තාව තුළ අඩංගු වේ. එහි 150වෙනි පිටුවෙහි මත්තල රාජපක්ෂ ගුවන් තොටුපොළ, මාගම් රුහුණුපුර මහින්ද රාජපක්ෂ වරාය යනාදී ව්‍යාපෘත පැහැදිලිවම නම් කර ඇත. ඒ සම්බන්ධයෙන් පහත දැක්වෙන උපුටාගැනීම තුළින් සාක්ෂි සහිතව කරුණු පැහැදිලි වේ. “රජය ඇප වූ රාජ්‍ය සංස්ථා සහ පෞද්ගලික අංශයන්හි මැදි හා දිගුකාලීන ණය සැලකිය යුතු ලෙස වර්ධනය විය. ලංකා කෝල් කොම්පැනි ලිමිටඩ් (Lanka Coal Company Limited) (පුත්තලම ගල් අඟුර බලාගාරය ඉදිකිරීම සඳහා) සීමාසහිත ගුවන් තොටුපොළ සහ ගුවන් සේවා (ශ්‍රී ලංකා) සමාගම (මත්තල රාජපක්ෂ ජාත්‍යන්තර ගුවන් තොටුපොළ ඉදිකිරීම සඳහා) ශ‍්‍රී ලංකා වරාය අධිකාරිය (මාගම් රුහුණුපුර මහින්ද රාජපක්ෂ වරායේ සංවර්ධන අධියර i සහ අධියර ii සඳහා) යනාධී රාජ්‍ය හිමිකාරිත්වයක් ඇති ව්‍යවසායන්ට ඉහළ විදේශීය ණය ප‍්‍රමාණයක් මුදාහැරීම මෙයට ප‍්‍රධාන වශයෙන් හේතු විය.” මේ අනුව විශේෂයෙන්ම මත්තල රාජපක්ෂ ගුවන් තොටුපොළ සහ හම්බන්තොට වරාය නම් කරමින් විදේශ ණය ඉහළ යාමට ප්‍රධාන හේතුවක් බව දක්වා තිබේ. එසේම 2011 වර්ශයේදී මහින්ද රාජපක්ෂ මුදල් ඇමති යටතේ ඩොලර් මිලියන 11,310ක ඉතිහාසයේ වැඩිම ණය ප්‍රමාණය වර්ශයක් තුළ ශ්‍රී ලංකාව ලබාගෙන තිබිණි. මෙම ණය ජාත්‍යන්තර ස්වෛරිත්ව බැඳුම්කර වැනි ඉහළ පොලී අනුපාත ගෙවිය යුතු වානිජ ණය වීම විශේෂත්වයකි.", "URL": "https://lankatruth.com/si/?p=136293", "Category": "ආර්ථික පුවත්", "Parent URL": null}