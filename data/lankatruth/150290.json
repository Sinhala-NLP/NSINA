{"Source": "Lankatruth", "Timestamp": "August 13, 2023", "Headline": "ඉන්දියාවේ කිකිලියෝ දවසකට බිත්තර දෙකක් දානවාද? – අනුර ප්‍රශ්න කරයි", "News Content": "දේශීය නිෂ්පාදකයන්ගෙන් ලබා ගන්නා බිත්තර මෙරට වෙළඳපොලේ රුපියල් 65ක් වැනි ඉහල මිලකට අලෙවි කරන අතර ඉන්දියාවේ ආනයනය කරන බිත්තරයක් මෙරට වෙළඳපොලේදී රුපියල් 35ක් වැනි මිලකට ලබා ගත හැකිව තිබෙන්නේ ඉන්දීය කිකිලියක් දිනකට බිත්තර දෙකක් ලබා දෙන නිසා නොව එරට නිෂ්පාදන පිරිවැය අඩු නිසා බව ජාතික ජන බලවේගයේ නායක අනුර කුමාර දිසානායක පෙන්වා දෙනු ලැබීය.  මන්ත්‍රීවරයා මෙම කරුණු පෙන්වා දුන්නේ අද (13) සවස මොරටුව ආසන බල මණ්ඩල රැස්වීම අමතමින් ය. ජාතික ජන බලවේගයේ පාලනයක් යටතේ නිෂ්පාදන දිරි ගැන්වීම සඳහා අවශ්‍ය විද්‍යානුකූල ක්‍රමවේදයකට අනුව සහනාධාර ලබා දී නිෂ්පාදන ආර්ථිකය පන ගන්වන බව පැහැදිලි කළේය.  වැඩි දුරටත් අදහස් දක්වමින් ඉන්දීය ගොවීන් බීජ අර්තාපල් හොන්ඩර එකක් සිටුවා හොන්ඩර 21ක අස්වැන්නක් ලබා ගන්නා අතර ලංකාවේ ගොවීන් ලබා ගන්නේ බීජ අල හොන්ඩර එකකට අල හොන්ඩර 7ක අස්වැන්නක්  බව පෙන්වා දුන්නේ ය. ඉන්දියාවේ කෘෂි පර්යේෂණ අඛණ්ඩව සිදුකරමින් නිෂ්පාදනය ඉහල දැමීම නිසා එවැනි ඉහල ඵලදාවක් ලබා ගන්නා බවත් ජාතික ජන බලවේගයේ පාලනයක් යටතේ සමස්ත කෘෂි කර්මාන්තයම නව පර්යේෂණමගින් ඉහල අස්වැන්නක් ලබාදීමට යොමු කරවන බව අවධාරණය කරනු ලැබීය.", "URL": "https://lankatruth.com/si/?p=150290", "Category": "පුවත්", "Parent URL": null}