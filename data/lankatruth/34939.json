{"Source": "Lankatruth", "Timestamp": "May 27, 2017", "Headline": "නිල්වලා ගඟේ ජලමට්ටම සීඝ්‍රයෙන් ඉහළට", "News Content": "මාතර නිල්වලා ගඟේ ජලමට්ටම ඉතා සීඝ්‍රයෙන් ඉහළ යමින් පවතින බව ආපදා කළමනාකරණ මධ්‍යස්ථානය සඳහන් කරයි. මේ වනවිට මාතර නගරාසන්නේ ඇති ගබඩා වීදිය, තුඩාව, වෙලන්වත්ත, වේරදූව, මැදවත්ත ආදි ප්‍රදේශ ජලයෙන් යටවී තිබේ. ඇතැම් ස්ථානවල අඩි 08කට වඩා වතුර පිරී තිබේ. දින තුනක් තිස්සේ විදුලිය ඇනහිටීමෙන් දුරකතන පවා විසන්ධී වී ඇත. නිල්වලා ගඟේ ජල ප්‍රවාහය මේ වනවිට මාතර නගරය ආසන්නයටම පැමිණ ඇතැයිද නගරවාසීහු පවසති. ඇතැම් ප්‍රදේශවල බොහෝ පිරිස් කොටු වී සිටින බවත් ඔවුන් බේරාගැනීමේ කටයුතු යුද නාවික හා ගුවන් හමුදාව පොලිසිය එක්ක මෙහෙයුන් ආරම්භ කර ඇති බවත් වාර්තා වේ. මේ අතර ජනතා විමුක්ති පෙරමුණේ මාධ්‍ය ඒකකය පවසා සිටින්නේ ජවිපෙ “රතු තරුව” සහනසේවා බලකායද මුදාගැනීම් ඇතුළු සහන සේවා කටයුතුවල නිරතව සිටින බවයි.", "URL": "https://lankatruth.com/si/?p=34939", "Category": "පුවත්", "Parent URL": null}