{"Source": "Lankatruth", "Timestamp": "March 3, 2012", "Headline": "ජනාධිපති බලතල ඇති බස් චණ්ඩියෙක්", "News Content": "ජනාධිපති පුද්ගලික ලේකම්වරයෙකුයැයි කියන නෙවිල් වන්නිආරච්චි නැමැත්තා දේශපාලන බලහත්කාරය පාවිච්චි කරමින් පෞද්ගලික බස්රථ 3ක් ධාවනයට යොදවා ඇති අතර තව බස්රථ 3ක් නොදුරේදීම යෙදවීමට නියමිත බව අනාවරණය වේ.  A.K. ටුවර්ස්, අත්තනයාල, මැදමුලණ යන ලිපිණය මෙම බස්රථවල සදහන්වේ. මෙම නීතිවිරෝධී බස්රථ මගී ප්‍රවාහන බලපත්‍ර හෝ නියමිත කාලසටහනක් හෝ නොමැතිව ධෘවනය කෙරේ. මෙයට විරෝධය පාමින් පසුගිය තුන්වෙනිදා සිට දකුනු පළාතේ මාර්ග ගණනාවක පෞද්ගලික බස්රථ වර්ජනයක් ක්‍රියාත්මක වේ. නමුත් ජනාධිපති පුද්ගලික ලේකම් යැයි පවසන තැනැත්තා මැරබලය පාවිච්චි කරමින් අනේකුත් බස් හිමියන්ට තර්ජනයකර ඇත්තේ වර්ජනය අත්හැර සාකච්ඡාවකට පැමි‍ණෙන ලෙසය. ‍මොහුට තිබෙන දේශපාලන බලය නිසා එම පෞද්ගලික බස්රථ හිමියන් අසරණවී සිටිති. ආශ්‍රිත පුවත් මාතර බස් වර්ජනයක්", "URL": "https://lankatruth.com/si/?p=1618", "Category": "පුවත්", "Parent URL": null}