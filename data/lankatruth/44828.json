{"Source": "Lankatruth", "Timestamp": "December 5, 2017", "Headline": "විදෙස් බලපෑම් පිළිබඳ ඕස්ට්‍රේලියාවෙන් නව නීති", "News Content": "ඕස්ට්‍රේලියානු දේශපාලනයට විදෙස් මැදිහත්වීම් හා බලපෑම් උත්සන්න වෙමින් ඇති බැවින් ඒ පිළිබඳව පරීක්ෂණයක් පැවැත්වීමට අගමැති මැල්කම් ටර්න්බුල් නියෝග දීඇති බව වාර්තා වේ. මේ බව ඕස්ට්‍රේලියානු රජයේ ඉහළ පෙළේ නිලධාරියෙකු මාධ්‍ය වෙත ප්‍රකාශ කර ඇති අතර ඔත්තු සේවා හා විදේශමූල්‍යාධාර පිළිබඳව නව නීති රැසක් දැනටමත් ඕස්ට්‍රේලියානු පාර්ලිමේන්තුවට ඉදිරිපත් කර ඇති බවයි. මෙම තත්වයට ආසන්නම හේතුව වී ඇත්තේ මීට වසර දෙකකට පමණ පෙර චීන කොමියුනිස්ට් පක්ෂයට සම්බන්ධ ප්‍රකෝටිපතියන් දෙදෙනෙකුගෙන් ඕස්ට්‍රේලියානු ඉහළපෙළේ දේශපාලකයින් දෙදෙනෙකු මූල්‍යආධාර ලබාගත් බවට හෙළිවීමත් සමගය. ඕස්ට්‍රේලියානු ප්‍රචාරක සංස්ථාවත් ෆෙයා ෆොක්ස් නම් මාධ්‍ය ආයතනයත් සඳහන් කර ඇත්තේ ලිබරල් හා ලේබර් පක්ෂ දෙකම මේ වනවිටත් එවැනි මූල්‍ය ආධාර ලබාගනිමින් සිටින බවයි. මේ චෝදනාවන් තරයේ ප්‍රතික්ෂේප කරමින් බීජිං පාලනය ප්‍රකාශකර ඇත්තේ තමන්ට එල්ල වන මෙම චෝදනාවන් කිසිදු පදනමක් නොමැති අසත්‍යඒවා බවයි.", "URL": "https://lankatruth.com/si/?p=44828", "Category": "විදෙස් පුවත්", "Parent URL": null}