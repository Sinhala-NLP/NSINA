{"Source": "Lankatruth", "Timestamp": "May 24, 2021", "Headline": "නවක මන්ත්‍රීවරුන්ට අලුත් වාහන", "News Content": "පාර්ලිමේන්තුවේ නවක මන්ත්‍රීවරුන් සඳහා මුදල් ගෙවීමේ පදනම යටතේ වාහන ආනයනය කර ලබාදීමට රජයේ අවධානය යොමු වී ඇතැයි වාර්තා වේ. පාර්ලිමේන්තු මන්ත්‍රීවරුන්ට මෙතෙක් ක්‍රියාත්මක කළ තීරු බදු රහිත වාහන ආනයනය කිරීමේ බලපත්‍ර ලබාදීම තාවකාලිකව නතර කර ඇති බැවින් මෙම පියවර ගැනෙන බවද වාර්තා වේ. ඒ අනුව පාර්ලිමේන්තුවේ නවක මන්ත්‍රීවරුන්ට මුදල් ගෙවීමේ පදනම මත ජිප්රථ ලබා ගැනීමට මෙමගින් අවස්ථාව හිමිවනු ඇත. පාර්ලිමේන්තු මන්ත්‍රීවරුන්ගේ ක්ෂේත්‍ර කටයුතු සඳහා වාහනවල අවශ්‍යතාව පෙන්වා දෙමින් කතානායකවරයා විසින් ජනාධිපතිවරයා වෙත ඉකුත්දා ලිපියක්ද යොමු කරනු ලැබ තිබූබව වාර්තා වේ. ටොයොටා ලංකා සමාගම විසින් ආනයනය කරනු ලබන මෙම වාහන කල්බදු පහසුකම් යටතේ ලබාගැනීමට යෝජිතය. කෙසේ වෙතත් රටේ පොදු ජනතාවගේ වාහන අවශ්‍යතාවය සඳහා මෙරටට නව වාහන ගෙන්වීම තාවකාලිකව නතර කර ඇත්තේ මෙරට ඩොලර් සංචිතය පහත වැටීමේ තර්ජනයට මුහුණ දී ඇති බව සඳහන් කරමිණි. නවක මන්ත්‍රීවරු සඳහා මෙලෙස වාහන ගෙන්වීමට සැලසුම් කරමින් තිබෙන්නේ එවැනි පසුබිමක වීමද විශේෂත්වයකි.", "URL": "https://lankatruth.com/si/?p=116930", "Category": "පුවත්", "Parent URL": null}