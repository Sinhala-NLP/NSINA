{"Source": "Lankatruth", "Timestamp": "May 19, 2021", "Headline": "වරාය පනත කල් දමන්නැයි ඇල්ලේ හිමිගෙන්, අගරදගුරු හිමිගෙන් ඒකාබද්ධ ප්‍රකාශකයක්", "News Content": "කොවිඩ් – 19 වසංගතය හමුවේ කොළඹ වරාය නගර පනත හදිසියේ සම්මත නොකර කල්දමන ලෙස ඇල්ලේ ගුණවංශ ස්වාමීන් වහන්සේ සහ අතිඋතුම් මැල්කම් කාදිනල් රංජිත් කොළඹ අගරදගුරු හිමිපාණන් රජයෙන් ඉල්ලා සිටිති. ඇල්ලේ ගුණවංශ ස්වාමීන් වහන්සේ සහ කොළඹ අගරදගුරු හිමිපාණන් කොළඹදී අද (19) ඒකාබද්ධ මාධ්‍ය හමුවක් පවත්වමින් මේ බව ප්‍රකාශ කර තිබේ. ජනතාවට බලපාන පනතක් හදිසියේ සම්මත කළ යුතු නැති බවත් ඒ ගැන ජනතා අදහස්ද ලබා ගත යුතු බවත් ඇල්ලේ ගුණවංශ හිමියෝ පවසති. මේ මොහොතේ දෙදෙනකුට එක් වී කතා කිරීමට බැරි තත්වයක මෙලෙස හදිසියේ පනත සම්මත කරගැනීමට උත්සහ දැරීම ගැන සැකයක් පවතින බවද උන්වහන්සේලා පවසති.", "URL": "https://lankatruth.com/si/?p=116609", "Category": "පුවත්", "Parent URL": null}