{"Source": "Lankatruth", "Timestamp": "April 27, 2018", "Headline": "පාර්ලිමේන්තු නව සැසියේ දෙවන ගැසට්ටුවත් වැරදියි", "News Content": "පාර්ලිමේන්තු නව සැසි වාරය විවෘත කිරීම සම්බණ්ධව නිකුත් කෙරුනු දෙවන ගැසට් පත්‍රයේ ද පවතින දෝශ හේතුවෙන් තුන්වැනි ගැසට් පත්‍රයක් නිකුත් කිරීමට සිදුවන බව පාර්ලිමේන්තු බලධාරීන් පවසයි. ගැසට් නිවේදනයක දෝශ පැවතීම ප්‍රෂ්ණයක් වන අතර කෙනෙකුට නීති තර්ක පවා ගොඩනැගිය හැකි අතර මෙවැනි අවස්ථාවක ගතයුතු නෛතික පියවරයන් කවරේදැයි නීතිපති වරයාගෙන් කරුණු විමසීම වැදගත් බව නීති අංශ පෙන්වා දෙයි. ජනාධිපතිවරයා නිකුත් කල පළමු ගැසට් පත්‍රයේ නව සැසිවාරය පටන් ගන්නා වේලාව සඳහන් නොවිණි.මෙම දෝශය මගහරවා ගනිමින් පාර්ලිමේන්තුවේ නව සැසිවාරය විවෘත කිරීමේ වේලාව සඳහන් කරමින් ජනාධිපතිවරයාගේ අණ පරිදි අප්‍රේල් මස 23 වැනිදා සඳුදා අංක 2068/1 දරණ අති විශේෂ ගැසට් පත්‍රය නිකුත් කෙරිණි.මෙම දෙවැනි ගැසට් පත්‍රයේ ද ඊට අදාළ නොවන ව්‍යවස්ථා වගන්තියක අංකයක් සඳහන්ව ඇති බවද එය දෝශ සහගත බවද බලධාරීන් පෙන්වා දෙයි. ගැසට් නිවේදනයේ සඳහන් වන්නේ 70වන ව්‍යවස්ථාවේ (4) වැනි අනු ව්‍යවස්ථාවෙන් පැවරී ඇති බලතල අනුව පාර්ලිමේන්තු සැසිවාරය කැඳවන බවයි. ආණුඩුක්‍රම ව්‍යවස්ථාවේ එම අනු වගන්තිය පහත දැක්වේ.", "URL": "https://lankatruth.com/si/?p=51173", "Category": "පුවත්", "Parent URL": null}