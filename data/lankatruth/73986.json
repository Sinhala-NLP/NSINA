{"Source": "Lankatruth", "Timestamp": "May 16, 2019", "Headline": "අන්තවාදී ප්‍රහාර හමුවේ විපතට පත්වූවන් පිලිබඳව නාමල් කරුණාරත්න සොයා බලයි", "News Content": "පසුගිය අප්‍රේල් 21 සිදු වූ ම්ලේච්ඡ අන්තවාදී ප්‍රහාරයෙන් පසු රට තුළ ඇතිවූ උණුසුම්කාරී වටපිටාව තුළ පසුගිය 13වනදා කුළියාපිටිය, බිංගිරිය, හෙට්ටිපොල, රඹාවැව, නිකවැරටිය ආදී ප්‍රදේශවලදී ජාතිවාදී හා අන්තවාදී කණ්ඩායම් විසින් මුස්ලිම් ප්‍රජාව ඉලක්ක කර සිදුකරන ලද ම්ලේච්ඡ ප්‍රහාරය හේතුවෙන්, හානියට පත් දේපල හා අඩාල වූ ජන ජීවිතය පිළිබඳව සොයා බැලීමට ජනතා විමුක්ති පෙරමුණේ කුරුණෑගල දිස්ත්‍රික් නායක, සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත් මහතා, පඬුවස්නුවර ප්‍රාදේශීය සභාවේ ජවිපෙ මන්ත්‍රී සංජීව කරුණාසාරග මහතා ඇතුළු ජවිපෙ ක්‍රියාකාරීන් පිරිසක් සමග ඊයේ (15) එම ප්‍රදේශවල සංචාරයක නිරත වූහ. මෙම ම්ලේච්ඡ අන්තවාදීන්ගේ ප්‍රහාරවලට මුහුණදුන් සිංහල සහ මුස්ලිම් ජනතාව තමන් මුහුණදුන් තත්වය පැහැදිලි කළ අතර ඉදිරියේදී තමන්ට යම් සාධාරණයක් ඉටුවෙනු ඇතැයි අපේක්ෂා කරන බවද පැවසීය.", "URL": "https://lankatruth.com/si/?p=73986", "Category": "පුවත්", "Parent URL": null}