{"Source": "Lankatruth", "Timestamp": "October 4, 2020", "Headline": "කොරෝනා : ඇඟළුම් කම්හලේ 400ක් වැඩකරලා… 100ක් නිරෝධායනයට යොමු කරලා…", "News Content": "කොරෝනා වෛරස් ආසාදිතයකු බවට අද (04) උදෑසන තහවුරු කළ දිවුලපිටිය ප්‍රදේශයේ පදිංචි කාන්තාව මිනුවන්ගොඩ ප්‍රදේශයේ පිහිටි ප්‍රධාන පෙලේ ඇඟළුම් කර්මාන්තශාලාවක සේවිකාවක් බවත් ඇය සේවය කළ ආයතනයේ තවත් සේවක සේවිකාවන් 400 දෙනෙකු පමණ සේවය කර ඇති බවත් සෞඛ්‍ය අංශ අනාවරණය කරගෙන ඇති බව වාර්තා වේ. මේ වනවිට සේවා ස්ථානයේ සහ ඉන් පිටත එම කාන්තාව ඇසුරු කළ ආශ්‍රිතයන් 100දෙනෙකු නිරෝධායනය සඳහා යොමු කර ඇත. ඒ අතර 40 දෙනෙකු ඇය සමඟ එකම බස් රථයේ ගමන් කළ සේවක සේවිකාවන් බව පැවසේ. එමෙන්ම ඇඟළුම් කර්මාන්තශාලාව පිරිස හඳුනාගෙන නිවෙස් වෙත ගොස් ඔවුන්ව දැනුවත් කිරීමේ කටයුතු ආරම්භ කර ඇති බවත් මෙම කාන්තාව සේවය කළ අංශයේ 40කට වැඩි පිරිසක් පරීක්ෂාවට ලක් කර ඇති බවත් වාර්තාවේ. ආසාදිත කාන්තාවගේ ස්වාමිපුරුෂයා, දරුවන් දෙදෙනා සහ ඇයගේ පියාද මේ වනවිට නිරෝධායනයට ලක් කර ඇති බව සඳහන් වේ. මෙම සියලු දෙනා සම්බන්ධයෙන් PCR පරීක්ෂණ ආරම්භ කර ඇති බවද හමුදාපතිවරයා කියා සිටියි.", "URL": "https://lankatruth.com/si/?p=96967", "Category": "පුවත්", "Parent URL": null}