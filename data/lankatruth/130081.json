{"Source": "Lankatruth", "Timestamp": "March 16, 2022", "Headline": "විදෙස් සංචාරයක් සඳහා පාඨලීගේ විදෙස් ගමන් තහනම ඉවතට", "News Content": "වසර 2016 රාජගිරිය ප්‍රදේශයේ දී තරුණයකු බරපතළ රිය අනතුරකට ලක් කොට ඊට අදාළ සාක්ෂි වසන් කිරීම ඇතුළු චෝදනා එල්ල වී සිටින හිටපු ඇමති පාඨලී චම්පික රණවකවෙත පනවා තිබෙන විදේශ ගමන් තහනම තාවකාලිකව ඉවත් කරන ලෙස කොළඹ මහාධිකරණය නියොග කර තිබේ. ඒ, එම නඩුව අද (16) මහාධිකරණ විනිසුරු දමිත් තොටවත්ත ඉදිරියේ කැඳවනු ලැබූඅවස්ථාවේදීය. හිටපු ඇමති චම්පික රණවකට ඉදිරි අප්‍රේල් මාසයේදී ඕස්ට්‍රේලියාව බලා යාමට අවශ්‍ය බැවින් එම විදෙස් ගමන් තහනම අප්‍රේල් මස 08 වන දා සිට 27 වන දින තෙක් ලිහිල් කරන ලෙස ඉල්ලා ඇත. පැමිණිල්ල වෙනුවෙන් පෙනී සිටි නියෝජ්‍ය සොලිසිටර් ජෙනරාල් දිලීප් පිරිස් එම ඉල්ලීමට විරෝධය පළ කර නැත. ඒ අනුව විත්තිකරු ඉල්ලා සිටින කාලසීමාව තුළ ඔහුට විදේශගත වීම සඳහා අවසර දෙන ලෙස විනිසුරුවරයා විසින් ආගමන හා විගමන පාලකවරයාට නියෝග කර තිබේ.", "URL": "https://lankatruth.com/si/?p=130081", "Category": "පුවත්", "Parent URL": null}