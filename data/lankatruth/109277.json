{"Source": "Lankatruth", "Timestamp": "January 25, 2021", "Headline": "තවත් මන්ත්‍රීවරු දෙදෙනෙක් ස්වයං නිරෝධායනයට", "News Content": "කොවිඩ් – 19 ආසාදිතයෙකු බව හඳුනා ගත් පාර්ලිමේන්තු මන්ත්‍රී වසන්ත යාපා බණ්ඩාරගේ ආශ්‍රිතයන් බව තහවුරු වීම හේතුවෙන් සමගි ජන බලවේගයේ පාර්ලිමේන්තු මන්ත්‍රීවරුන් වන චමින්ද විජේසිරි සහ හේෂා විතානගේ ස්වයං නිරෝධායනයට යොමු කර ඇතැයි වාර්තා වේ. වසන්ත යාපා බණ්ඩාර මන්ත්‍රීවරයා පසුගිය 19 වැනිදා පාර්ලිමේන්තු රැස්වීම් සඳහා සහභාගි වී ඇති අතර පාර්ලිමේන්තුවේදී ඔහුගේ සමීපතමයන් ලෙස සිටි සෙසු මන්ත්‍රීවරුන් පිළිබඳවද සොයා බලමින් සිටින බව වේත්‍රධාරී නරේන්ද්‍ර ප්‍රනාන්දු පවසයි.", "URL": "https://lankatruth.com/si/?p=109277", "Category": "කොවිඩ් -19 (කොරෝනා ) පුවත්", "Parent URL": null}