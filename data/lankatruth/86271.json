{"Source": "Lankatruth", "Timestamp": "November 27, 2019", "Headline": "උතුරේ ස්ථාන රැසක මහවිරු සැමරුම් මෙවරත්", "News Content": "අද(27) දිනයේ උතුරෙ ස්ථාන රැසක මහවිරු සැමරුම් සංවිධානයකර තිබිණි. උතුරේ සිවිල් සංවිධාන, යුද්ධයෙන් මියගිය තැනැත්තන්ගේ ඥාතීන්ගේ සංසදය සහ දේශපාලන කණ්ඩායම් මෙම සැමරුම් සංවිධානයකර තිබිණි. යුධ සමයේ ජීවිතක්ෂයට පත්වූ දෙමළ ජාතික පුරවැසියන්ගේ නම් 25,000ක් ඇතුළත් පුවරුවක් ද ප්‍රධර්ශනය කර එයට ගෞරව දැක්වීම නල්ලූර් ප්‍රදේශයේ දී සිදුකෙරී ඇත. මෙම පුවරුව ප්‍රධර්ශනයකර ඇත්තේ හිටපු එල්.ටී.ටී.ඊ. නායකයෙකු වූ දිලීපන්, ජීවිතක්ෂයට පත්වූ ස්ථානයේ බව ප්‍රදේශවාසීන් සඳහන් කරයි. මෙම නාම පුවරු සැමරුම් උත්සවය අවසානයේ ඔවුන් විසින්ම ඉවත්කරන බවත් වසරක් පාසා මෙම පුවරු ප්‍රධර්ශනය කිරීම සිදුකෙරෙන බවත් එය මහවිරු සැමරුමේ සම්ප්‍රධායක්ව ඇති බවත් ප්‍රදේශවාසීන් පවසයි. මේ අතර යාපනය විශ්වවිද්‍යාල පරිශ්‍රයේ ද මහවිරු සැමරුමක් සිදුකර තිබිණි. විශ්වවිද්‍යාල පාලනාධිකාරිය විසින් මෙය තහනම් කර තිබුණ ද සිසුන් විසින් මහවිරු සැමරුම සිදුකළ බව වැඩිදුරටත් වාර්තා වේ. මෙම සැමරුම් උතුරේ ආරක්ෂක අංශ ද දැනුවත්ව සිදුකෙරී ඇති අතර එල්.ටී.ටී.ඊ. සංවිධානය යුධමය වශයෙන් පරාජයකිරීමට පෙර සිටිම මහවිරු සැමරුම් කෙරෙන බව එම සැමරුම් සඳහා එක්වූවන් සඳහන් කරයි.", "URL": "https://lankatruth.com/si/?p=86271", "Category": "පුවත්", "Parent URL": null}