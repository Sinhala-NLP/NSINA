{"Source": "Lankatruth", "Timestamp": "November 22, 2020", "Headline": "සීතාගේ තුනක් ජනපති ගලවා ගනී", "News Content": "ජනාධිපති ගෝඨාභය රාජපක්ෂ මහතා විසින් 2020 නොවැ 20 දින නිකුත් කළ අංක 2202/25 අතිවිශේෂ ගැසට් පත්‍රය මගින් මෙතෙක් නිපුණතා සංවර්ධන, වෘත්තිය අධ්‍යාපන, පර්යේෂණ හා නව නිපැයුම් රාජ්‍ය අමාත්‍යවරිය යටතේ තිබූ ආයතන තුනක් ඉවත් කර ඇත. එම ආයතන වනුයේ කාර්මික තාක්ෂණ ආයතනය, ශ්‍රී ලංකා ඉන්ස්ටිටුයුට් ඔෆ් නැනෝ ටෙක්නොලොජි ප්‍රයිවට් ලිමිටඩ් හා ජාතික විද්‍යා තාක්ෂණ කොමිෂන් සභාව යන ආයතනයන්‍ වේ. මෙම රාජ්‍ය අමාත්‍ය ධුරය දරන්නේ සීතා අරඹේපොල මහත්මියයි. මේ ආයතන තුනම අළුතින් ඇතිකරන ලද තාක්ෂණ කැබිනට් අමාත්‍යවරයා යටතට පවරා ගෙන තිබේ. ආරක්ෂක අමාත්‍ය ධූරයට අමතරව මෙම නව කැබිනට් අමාත්‍ය ධූරය ජනපති ගෝටාබය රාජපක්ෂ මහතා යටතේම තබාගනු ඇතැයි දේශපාලන ආරංචි මාර්ග සඳහන් කරයි.", "URL": "https://lankatruth.com/si/?p=101059", "Category": "පුවත්", "Parent URL": null}