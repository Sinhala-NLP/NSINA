{"Source": "Lankatruth", "Timestamp": "January 24, 2012", "Headline": "වැලිකඩ සිරගෙදර නොසන්සුන්. 21ක් රෝහලේ", "News Content": "මේවන විට වැලිකඩ බන්ධනාගාරය තුළ දැඩි නොසන්සුන්තාවයක් ඇතිවී තිබේ. මෙයට මූලික හේතුව කුමක්දැයි මේ මොහොතවන විට අනාවරණය නොවන නමුත් මැගසින් බන්ධනාගාරය තුළ ගිනිතැබීමක් සිදුවී තිබේ. මේ වන විට ගිනිනිවීමේ හමුදාව බන්ධනාගාරයතුළට යවා ඇත. මේ වනවිට ජාතික රෝහලේ හිදිසි අනතුරු අංශයට 21 දෙනෙකු ඇතුලත් කර ඇති අතර දෙදෙනකුට බරපතල වන අතර තවමත් රෝගීන් රෝහළ වෙත ගෙන එමින් තිබෙන බවද වාර්තා වේ. මේ අතර බන්ධනාගාර සිරකරුවන් බස් රථවලින් ඉවත් කරමින් සිටින අතර, හමුදා බෆර් යුධ රථ බන්ධනාගරයට යවා තිබෙන බවද වාර්තා වේ. හමුදා විශේෂ කාර්ය බලකා බෙලුන් බන්ධනාගාරය වෙත කැදවා ඇති බවත් වාර්තා වේ. පුනරුත්තාපන අමාත්‍යවරයා බන්ධනාගාරය වෙත ගොස් තිබේ. පෙරවරු 11.30ට පමණ ඇතිවූ මෙම සිද්ධිය දහවල් 2.00 පමන වන විට (තෙවන සංස්කරණය වන විට) තත්වය පාලනය කර ඇත. නමුත් විශාල හමුදා සහ පොලිස් භට පිරිසක් ඒ අවට යොදවා ඇත. ඇතිවූ තත්වය පාලනය කිරීමට බන්ධනාගාරය තුළදී ආරක්ෂක අංශ විසින් වෙඩිතබා ඇති අතර කදුළුගෑස් ප්‍රහාරයක්ද එල්ලකර ඇත. දෙදෙනෙකුගේ තත්වය බරපතල බව රෝහල් ආරංචිමාර්ග පවසයි.", "URL": "https://lankatruth.com/si/?p=1071", "Category": "පුවත්", "Parent URL": null}