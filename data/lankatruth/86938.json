{"Source": "Lankatruth", "Timestamp": "December 8, 2019", "Headline": "ලක්ෂ දහයකට අධික වටිනාකමකින් යුත් විදෙස් දුම්වැටි තොගයක් සමඟ පුද්ගලයෙකු කටුනායකදී අත්අඩංගුවට", "News Content": "නීති විරෝධීව විදෙස් දුම්වැටි තොගයක් මෙරටට රැගෙන ඒමට උත්සාහ කළ පුද්ගලයෙකු කටුනායක ගුවන් තොටුපළේ දී අද(08) අලුයම අත්අඩංගුවට ගෙන තිබේ. සැකකරු සතුව විදේශීය දුම්වැටි කාටූන 91ක් තිබී ඇති අතර ඒවාහි වටිනාකම රුපියල් දස ලක්ෂ අනූ දෙදහසක් පමණ වන බව ගුවන් තොටුපළ රේගුව සඳහන් කරයි. අත්අඩංගුවට ගෙන ඇත්තේ අවුරුදු 33ක් පමණ වයසැති පුද්ගලයෙකි. සිද්ධිය සම්බන්ධව වැඩිදුර විමර්ශන ගුවන් තොටුපළ රේගුව සිදුකරයි.", "URL": "https://lankatruth.com/si/?p=86938", "Category": "පුවත්", "Parent URL": null}