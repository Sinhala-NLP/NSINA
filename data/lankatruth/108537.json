{"Source": "Lankatruth", "Timestamp": "January 17, 2021", "Headline": "නෙළුවේ ආශ්‍රිත පවුල්වල 13කටත් කොරෝනා – මුළු ගණන 26ක්", "News Content": "ගාල්ල, නෙළුව ප්‍රදේශයේ කොවිඩ් – 19 ආසාදනය වු අයගේ ආශ්‍රිතයන්ව සිටින ඔවුන්ගේ පවුල්වල සාමාජිකයින් 100 දෙනෙකු සදහා සිදු කළ රැපිඩ් ඇන්ටිජන් පරික්ෂණ අනුව 13 දෙනෙකුටද වයිරසය ආසාදනය වී ඇති බවට තහවුරුවී ඇතැයි ගාල්ල දිස්ත්‍රික් ප්‍රාදේශීය වසංගත රෝග විද්‍යාඥ වෛද්‍ය වෙනුර කේ. සිංගාරච්චි පවසයි. ආසාදනය වු අය අතර කුඩා දරුවකුද සිටින බවත් එහි සිටි පිරිමි පුද්ගලයින් 06 දෙනා අම්පාර රෝහල වෙතද කාන්තාවන් හා දරුවන් 07 දෙනා කරන්දෙණිය දිස්ත්‍රික් රෝහල වෙත යොමුකළ බවද වෛද්‍යවරයා සඳහන් කරයි. නෙළුව සතිපොළ අසළ තේ කඩයක් පවත්වාගෙන ගිය කාන්තාවකට ඇතුළු 13 දෙනෙකුට මීට පෙර කොවිඩ් ආසාදනය වී තිබූ අතර ඊයේ වාර්තා වූ 13 දෙනා ඔවුන්ගේ ආශ්‍රිතයන්ය. මේ වනවිට නෙළුව ප්‍රදේශයේ පුද්ගලයින් 26 දෙනෙකුට වයිරසය ආසාදනය වී ඇති අතර තවලම සතිපොළේ වෙළදුන් ඇතුළු පාරිභෝගිකයින් 27 දෙනෙකුටද වෛසරය ආසාදනය වි ඇති බවද තහවුරු වී තිබේ", "URL": "https://lankatruth.com/si/?p=108537", "Category": "කොවිඩ් -19 (කොරෝනා ) පුවත්", "Parent URL": null}