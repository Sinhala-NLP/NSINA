{"Source": "Lankatruth", "Timestamp": "September 18, 2021", "Headline": "වියපත් මිත්තණිය ඝාතනය කළ මුණුපුරා අත්අඩංගුවට…", "News Content": "වැලිවේරිය පොලිස් වසමට අයත් කුඩුමිරිසලන්ද ප්‍රදේශයේ පදිංචිව සිටි 74 හැවිරිදි වියපත් කාන්තාවකගේ හිසට එල්ල කළ මන්නා පිහි පහරකින් එම කාන්තාව ජීවිතක්ෂයට පත්ව ඇත. මෙසේ ජීවිතක්ෂයට පත්ව ඇත්තේ එදිරිසිංහ ආරච්චිලාගේ එමලින් නෝනා නමැති තිදරු මවකි. ඇයගේ මුණුපුරා විසින් මෙම ඝාතනය සිදු කොට ඇති බව පොලීසිය පවසන අතර සැකකරු අත් අඩංගුවට ගෙන තිබේ. ඔහු 37 හැවිරිදි අයෙකි. සිද්ධිය සම්බන්ධයෙන් වැලිවේරිය පොලිසිය වැඩිදුර පරීක්ෂණ අරඹා ඇත.", "URL": "https://lankatruth.com/si/?p=123292", "Category": "පුවත්", "Parent URL": null}