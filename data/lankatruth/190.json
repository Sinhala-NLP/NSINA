{"Source": "Lankatruth", "Timestamp": "November 4, 2011", "Headline": "ගෝඨා සිසු මර්දනයට සැරසෙයි", "News Content": "රුහුණ විශ්වවිද්‍යාලයේ මැද්දවත්තේ පිහිටි පිරිමි නේවාසිකාගාරය තුළට විශ්වවිද්‍යාලයේ පීඨාධිපතිවරුන්ගේහෝ උපකුලපතිවරයාගේ හෝ අවසරයක් නොමැතිව රක්නා ලංකා නම් ආරක්ෂක අමාත්‍යාංශයට අනුයුක්තව තිබෙන ආරක්ෂක සේවයක නිලධාරීන් පිරිසක් යොදවා සිසු මර්ධන ක්‍රියාවලියක් දියත් කර ඇතැයි සිසුන් චෝදනා කරයි.       සිසුන් ගැවසෙන දේශනශාලා, නේවාසිකාගර, ආපනශාලා හා අනෙකුත් සෑම ස්ථානයකටම මෙම ආරක්ෂක නිලධාරීන් යොදවා ක්‍රියාකාරී සිසුන් හදුනාගෙන එම සිසුන් මර්ධන ක්‍රියාවලියකට ලක් කරන බවද ඔවුන් වැඩිදුරටත් ප්‍රකාශ කරයි. මේ අතර, ජයවර්ධනපුර විශ්වවිද්‍යාලයේ කාන්තා වැසිකිළියකට එබිකම් කර බැලූරක්නා ලංකා ආරක්‍ෂක සේවයේ නිලධාරියකු සිසුන් විසින් අල්ලාගෙන විශ්ව විද්‍යාලයේ අභ්‍යන්තර ආරක්ෂක අංශයට බාරදී ඇත. රජයට විසින් ස්ථාපිත කිරීමට සැරසෙන පෞද්ගලික විශ්වවිද්‍යාල වලට සිසුන් විසින් සිදුකරනු ලබන විරෝධය වැළැක්වීමට මෙලෙසශිෂ්‍ය ක්‍රියාකාරීන් මර්ධනයට ආණ්ඩුව සැරසෙන බව සිසුන් චෝදනා කරති.", "URL": "https://lankatruth.com/si/?p=190", "Category": "පුවත්", "Parent URL": null}