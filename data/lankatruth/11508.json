{"Source": "Lankatruth", "Timestamp": "September 15, 2014", "Headline": "ඉහළ අණකින් ග්‍රැනයිට් නිදහස්", "News Content": "රේගු නිවාරණ අංශය විසින් පරීක්‍ෂා කිරීම සඳහා නතර කර තිබූ නිවාසවල බිමට ඇල්ලීම සඳහා භාවිත කරන චීනයෙන් ආනයනය කර ඇති රුපියල් මිලියන  35 කට අධික මිලකින් යුත් ග්‍රැනයිට්‌ කන්ටේනර් දෙකක්‌ රටේ ඉහළම අමාත්‍යංශයක ලේකම්වරයකුගේ සෘජු මැදිහත්වීම මත‌ නිදහස්‌ කර ඇතැයි රේගු ආරංචි මාර්ග සඳහන් කරයි. රේගු නිවාරණ අංශය විසින් පරීක්‍ෂා කිරීම සඳහා නතර කර තිබූ නිවාසවල බිමට ඇල්ලීම සඳහා භාවිත කරන චීනයෙන් ආනයනය කර ඇති රුපියල් මිලියන 35කට අධික මිලකින් යුත් ග්‍රැනයිට්‌ කන්ටේනර් දෙකක්‌ රටේ ඉහළම අමාත්‍යංශයක ලේකම්වරයකුගේ සෘජු මැදිහත්වීම මත‌ නිදහස්‌ කර ඇතැයි රේගු ආරංචි මාර්ග සඳහන් කරයි. මීගමුව ප්‍රදේශයේ ප්‍රසිද්ධ ව්‍යාපාරිකයකු විසින් ආනයනය කර ඇති මෙම ග්‍රැනයිට්‌ කන්ටේනර් දෙකේ නියමිත ප්‍රමාණයට වඩා වැඩිපුර ග්‍රැනයිට්‌ කිලෝ  17,000 ක්‌ පමණ තිබී ඇත. ඒ වෙනුවෙන් රජයට ගෙවිය යුතු රුපියල් ලක්‍ෂ  13 ක පමණ සෙස්‌ බද්දද අයකිරීමකින් තොරව නිදහස්‌ කරන ලෙස මෙම ලේකම්වරයා විසින් රේගු නිවාරණ අංශයට උපදෙස්‌ ලබාදී ඇති බවද එම ආරංචි මාර්ග පවසයි. මීගමුව ප්‍රදේශයේ ප්‍රසිද්ධ ව්‍යාපාරිකයකු විසින් ආනයනය කර ඇති මෙම ග්‍රැනයිට්‌ කන්ටේනර් දෙකේ නියමිත ප්‍රමාණයට වඩා වැඩිපුර ග්‍රැනයිට්‌ කිලෝ 17,000ක්‌ පමණ තිබී ඇත. ඒ වෙනුවෙන් රජයට ගෙවිය යුතු රුපියල් ලක්‍ෂ 13ක පමණ සෙස්‌ බද්දද අයකිරීමකින් තොරව නිදහස්‌ කරන ලෙස මෙම ලේකම්වරයා විසින් රේගු නිවාරණ අංශයට උපදෙස්‌ ලබාදී ඇති බවද එම ආරංචි මාර්ග පවසයි. 2013  වසරේ ජනවාරි මාසයේ මහත් ආන්දෝලනයකට තුඩු දුන් රේගු අධ්‍යක්‍ෂක රංජන් කනකසබේ මහතා අල්ලස්‌ ලබාගත් බවට සම්බන්ධ සිද්ධියටද මෙම ව්‍යාපාරිකයා සම්බන්ධ බවත් ,  එවැනි පුද්ගලයකු විසින් රේගු බදු වංචා කරමින් රේගුවෙන් භාණ්‌ඩ නිදහස්‌ කරගැනීම රේගුව තුළ මහත් ආන්දෝලනයකට තුඩුදී ඇති බවත් එම ආරංචි මාර්ග වැඩිදුරටත් පවසයි. 2013 වසරේ ජනවාරි මාසයේ මහත් ආන්දෝලනයකට තුඩු දුන් රේගු අධ්‍යක්‍ෂක රංජන් කනකසබේ මහතා අල්ලස්‌ ලබාගත් බවට සම්බන්ධ සිද්ධියටද මෙම ව්‍යාපාරිකයා සම්බන්ධ බවත්, එවැනි පුද්ගලයකු විසින් රේගු බදු වංචා කරමින් රේගුවෙන් භාණ්‌ඩ නිදහස්‌ කරගැනීම රේගුව තුළ මහත් ආන්දෝලනයකට තුඩුදී ඇති බවත් එම ආරංචි මාර්ග වැඩිදුරටත් පවසයි.", "URL": "https://lankatruth.com/si/?p=11508", "Category": "පුවත්", "Parent URL": null}