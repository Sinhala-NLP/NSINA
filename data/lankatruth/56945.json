{"Source": "Lankatruth", "Timestamp": "July 30, 2018", "Headline": "සිංහරාජය ජාවාරම් කරුවන්ට බිලිවෙයි", "News Content": "ලෝක උරුම රක්ෂිත වනාන්තරයක්වන සිංහරාජ රක්ෂිතය දැව ජාවාරම්කරුවන් ඇතුළු විවිධ නීති විරෝධී ක්‍රියා සිදුකරන්නන්ගේ ගොදුරක් බවට මේ වන විට පත්ව ඇතැයි පරිසර සංවිධාන පවසයි. දැව ජාවාරම් කටයුතු, වල්ලපට්ටා කැපීම, මැණික් හා පතල් හෑරීම හා විශාල වශයෙන් සිදුවන ජාන මංකොල්ලය හේතුවෙන් සිංහරාජය විනාශ මුඛයට ගමන් කරමින් පවතින බව පරිසර සංගම් නියෝජිතයෝ පවසති. සිංහරාජයේ මාණික්කාවත්ත, රජවත්ත, වැද්දාගල, කුඩවව, රඹුක, බටේමුල්ල වැනි ප්‍රදේශවල මෙම ජාවාරම් දැඩිව සිදුවන බවට තොරතුරු වාර්තා වේ. ලෝක උරුම රක්ෂිතයක් ලෙසින් මෙරට ජෛව විද්‍යාත්මක අගය ඉහළ නංවන ස්වභාව රක්ෂිතයක් සම්බන්ධව බලධාරීන් දක්වන ඇල්මැරුනු පිළිවෙත පරිසර වේදීන්ගේ දැඩි දෝශ දර්ශනයට ලක්ව ඇත. ඔවුන් දිගින් දිගටම පවසා සිටින්නේ බලධාරීන් මෙම ස්වභාව රක්ෂිතය රැක ගැනීමට කඩිනමින් මැදිහත් වියයුතු බවයි.", "URL": "https://lankatruth.com/si/?p=56945", "Category": "පරිසර", "Parent URL": null}