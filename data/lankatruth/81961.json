{"Source": "Lankatruth", "Timestamp": "September 30, 2019", "Headline": "කටින පිංකමට එරෙහිව ඕමාරේ කස්සප හිමියෝ පොලිසි යයි", "News Content": "රාජගිරිය කුඩා බණ්ඩාරනායක පුර ශ්‍රී විජයාශ්‍රම විහාරස්ථානයේ වාර්ෂික කටින පිංකම පැවැත්වීම වලක්වාලීමේ පොලිස් නියෝගයක් ලබා ගැනීම සඳහා මහින්ද රාජපක්ෂ මහතාගේ උදේශක හිමිනමක් වන ඕමාරේ කස්සප හිමයෝ වැලිකඩ පොලිස්ථානය වෙත පැමිණිල්ලක් ඉදිරිපත් කර එම කටින පිංකම නතර කර තිබේ. මෙම සිදුවී සිදුව ඇත්තේ මෙම පන්සලේ භුක්තිය පිළිබඳව ඕමාරේ කස්සප හිමියන් විසින් එම විහාරස්ථානයේ වැඩ වාසය කරන වෙනත් භික්ෂූන් වහන්සේ නමකට එරෙහිව සිවිල් නඩුවක්ද ගොනු කර ඇති අතර එම නඩුවද මේ වනවිට අධිකරණයේ විභාග වෙමින් තිබෙන පසුබිමකය. ඕමාරේ කස්සප හිමියන්ගේ සහයෝගයට මේ වනවිට කෝට්ටේ නගරාධිපති මධුර විතානගේ මහතාද එක්වී සිටින බව මේ අතර වාර්තා වේ. කස්සප හිමියන්ගේ පැමිණිල්ල අනුව විහාරස්ථ දායක පිරිසක පොලිසිය වෙත ගෙන්වා පොලිසිය වෙත ලැබී ඇති පැමිණිල්ල සම්බන්ධයෙන් දැනුවත් කර ඇත. එහිදී පොලිස් නියෝගය පරිදි කටින පිංකම නොපැවැත්වීමට දායක පිරිසක එකඟතාවයකට පැමිණ ඇත්තේ කස්සප හිමියන්ට සහ නගරාධිපති මධුර විතානගේට දැඩි ලෙස තම අප්‍රසාදයත් පල කරමිණි. මේ වනවිට ජනාධිපතිවරණයට ඉදිරිපත්ව ඇති ගෝඨාභය රාජපක්ෂ මහතාගේද ප්‍රධාන උපදේශක හිමිනමක් වන මෙම ඕමාරේ කස්සප හිමියන්ට මාතර ප්‍රදේශයේ පන්සල්වල හිමිකාරිත්වය ඇති බැවින් එහි ජනතාව සමග පිංකම්ක ටයුතු කරමින් සිටින හිමිනමකි. එලෙස කටයුතු කරන උන්වහන්සේ මෙලෙස කෝට්ටේ ජනතාවට සිය පිංකන් කටයුතු නිදහසේ කරගැනීමට ඇති අයිතියට බාධා කිරීමත් විශේෂයෙන් නිරන්තරයෙන් රූපවාහිනී ඉදිරියේ බෞද්ධ ආගම රැකැගනීම ගැන දේශනා තබන උන්වහන්සේ රාජගිරිය කුඩා බණ්ඩාරනායක පුර ශ්‍රී විජයාශ්‍රම විහාරස්ථානයේ දායකයන් ඉදිරියේ හැසිරෙන ආකාරය ගැනත් දායකයන් දැඩි අප්‍රසාදයෙන් කතා කරමින් සිටිති.", "URL": "https://lankatruth.com/si/?p=81961", "Category": "පුවත්", "Parent URL": null}