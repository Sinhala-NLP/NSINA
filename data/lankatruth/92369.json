{"Source": "Lankatruth", "Timestamp": "April 11, 2020", "Headline": "මුහුණු ආවරණ අනිවාර්ය කරයි", "News Content": "කොරෝනා හෙවත් කෝවිඩ්-19 වෛරසය ව්‍යාප්තිය වැලැක්වීම සඳහා මංමාවත්වල ගමන් කිරීමේදී මුහුණු ආවරණ අනිවාර්ය කර ඇතැයි පොලිසිය සඳහන් කරයි. පොලිස් මාධ්‍ය කොට්ඨාසයේ අධ්‍යක්ෂ පොලිස් අධිකාරී ජාලිය සේනාරත්න මහතා මාධ්‍ය වෙත ප්‍රකාශයක් ලබාදෙමින් පවසා ඇත්තේ මංමාවත්වල යද්දී මුහුණු ආවරණ පැළඳීම අනිවාර්ය බවත් පොලිසිය ඒ සම්බන්ධයෙන් සොයා බලන බවත් ය. මේ සම්බන්ධයෙන් උපදෙස් ලබා දෙන චක්‍රලේඛයක්ද පොලිස් මූලස්ථානයෙන් රටේ සියලුම පොලිස්ථානවලට යොමු කර ඇති බවද ඒ මහතා සඳහන් කර ඇත. එහෙත් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා දිගින් දිගටම සඳහන් කර සිටියේ නිකරුනේ මුව ආවරණ පැලඳීමේ අවශ්‍යතාවයක් නොමැති බවයි. වෛරසය ආසාදනය වූවන් සහ වෛරසය ආසාදනය වූවන් අසල සිටින්නන් හැර වෙනත් පුද්ගලයින් මෙම මව ආවරණ පැලඳීමේ කිසිදු අවශ්‍යතාවයක් නැති බවත් ඒ මහතා පවසා තිබිණි.", "URL": "https://lankatruth.com/si/?p=92369", "Category": "පුවත්", "Parent URL": null}