{"Source": "Lankatruth", "Timestamp": "June 1, 2023", "Headline": "ඉන්ධන මිල අඩුවෙයි වැඩිවෙයි", "News Content": "ඊයේ (31) මධ්‍යම රාත්‍රියේ සිට ක්‍රියාත්මක වන පිරිදි ඔක්ටේන් 92 පෙට්‍රල් ලීටරය රුපියල් 15කින් අඩු කර ඇති අතර ඔක්ටේන් 95 පෙට්‍රල් ලීටරය රුපියල් 20කින් වැඩි කර ඇත. ඒ අනුව රුපියල් 333ක්ව පැවති ඔක්ටේන් 92 පෙට්‍රල් ලීටරයක නව මිල රුපියල් 318කි. එමෙන්ම රුපියල් 365ක් පැවති ඔක්ටේන් 95 පෙට්‍රල් ලීටරයක නව මිල රුලියල් 385කි. එමෙන්ම ලංකා සුපර් ඩීසල් ලීටරය රුපියල් 10කින් ඉහළ දමා තිබේ. ඒ අනුව රුපියල් 330ක්ව පැවති ලංකා සුපර් ඩීසල් ලීටරය නව මිල රුපියල් 340කි. එයට අමතරව ලංකා භූමිතෙල් ලීටරයක් රුපියල් 50කින් අඩු කර තිබේ. ඒ අනුව එහි නව මිල රුපියල් 245කි. ලංකා කාර්මික භූමිතෙල් මිල රුපියල් 60කින් අඩු කර ඇති අතර එහි නව මිල රුපියල් 270කි. මීට පෙර එම ඉන්ධන මිල ගණන පැවතියේ පිළිවෙලින් රුපියල් 295ක් සහ රුපියල් 330ක් ලෙසය.", "URL": "https://lankatruth.com/si/?p=147534", "Category": "පුවත්", "Parent URL": null}