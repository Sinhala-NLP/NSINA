{"Source": "Lankatruth", "Timestamp": "November 11, 2011", "Headline": "ඉල්මහ විරු සැමරුම් දහස් ගණනක් පැවැත්වීම අවශ්‍යයි", "News Content": "ඉල්මහ විරු සැමරුම් දහස් ගණනක් පැවැත්වීම අවශ්‍ය බව ජනා විමුක්ති පෙරමුණේ ප්‍රචාරක ලේකම් විජිත හේරත් මහතාඅද පැවති මාධ්‍ය හමුවකදී මාධ්‍ය‍ වේදියෙකු නැගූ ප්‍රශ්ණයකට පිළිතුරු දෙමින් පැවසීය. වැඩි දුරටත් අදහස් දැක්වූ ඔහු මෙසේද පැවසීය. මේ රටේ යුක්තිය සාධාරණත්වය වෙනුවෙන් ජීවිත පූජාකළ රෝහණ විජේවීර සහෝදරයාඇතුළු 60000 ක් පමණ විරුවන් සැමරීමට රටේ ජනතාවට අයිතියක් ඇතැයිද, එම විරුවන් ජීවිත කැපකළ අරමුණ ජයග්‍රහණය කිරීමටජනතා විමුක්ති පෙරමුණ දිවි හිමියෙන් කැපවන බවද පැවසීය. එමෙන්ම ඉල්මහ විරුවන් සැමරීමේ තරගයක් නැතැයිද ජනතා විමුක්ති පෙරමුණ ඉල්මහ විරුවන් සමරණ අතර මුළු රටේම ජනතාවඔවුන්ව සැමරීමට කටයුතු කරන්නේ නම් තම පක්ෂය උපරිම සතුටුවන බවද ඔහු වැඩිදුරටත් පැවසීය.", "URL": "https://lankatruth.com/si/?p=245", "Category": "පුවත්", "Parent URL": null}