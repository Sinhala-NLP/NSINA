{"Source": "Lankatruth", "Timestamp": "October 17, 2021", "Headline": "රතන හිමිගේ කොම්පෝස්ට් වගාවෙත් හොරෙන් යූරියා දැම්මා… ගොවිමහතෙකු හෙළිකරයි", "News Content": "ගොවිතැන් කිරීමට අවශ්‍ය පොහොර ලබා දෙන ලෙස ඉල්ලා මාදුරුඔය ප්‍රදේශයේ පැවති ගොවි විරෝධතාවයකදීඅතුරලියේ රතන හිමිගේ මූලිකත්වයෙන් සිදුකරනු ලැබූකාබනික වගාවේදීත් යූරියා පොහොර යෙදූබව ගොවි මහතෙකු පවසයි. රසායනික පොහොර යොදා ගොවිතැන් කිරීමේදී හෙක්ටයාරයකට කිලෝ පන්දහසක් පමණ ලබා ගත හැකි වූ බවත් කාබනික පොහොර යොදමින් ගොවිතැන් කිරීමෙන් හෙක්ටයාරයකින් කිලෝ 2000-2500 අතර ප්‍රමාණයකින් අස්වැන්න පහල බැස ගිය බව එම විරෝධතාවයට එක්වූගොවීහු චෝදනා කරති. එහිදී ඔවුන් වැඩිදුරටත් කියා සිටියේ අතුරලියේ රතන හිමියන්ගේ මූලිකත්වයෙන් කාබනික ගොවිතැන පටන් ගත්තේ තම ගොවි ජනපදයෙන් බවත් එහි දී රාත්‍රියට යූරියා පොහොර යොදා පෙරවරුවේ කාබනික පොහොර යොදමින් ගොවිතැන සාර්ථක බව රටට පෙන්වීමට උත්සාහ කළ බවයි. එසේ කළත් සිය අස්වැන්න සැළකිය යුතු ප්‍රමාණයකින් පහළ වැටුණු බවත් ඔවුන් පවසයි. එම නිසා කාබනික වගාවට ක්‍රමාණුකූලව යා යුතු බවත් ගොවි ජනතාව කබලෙන් ලිපට ඇද නොදමා වගාවට අවශ්‍ය පොහොර ලබා දෙන ලෙසත් ඔවුන් ඉල්ලා සිටී. මාදුරුඔය මිටියාවතේ ගොවි අයිතීන් සුරැකීමේ ව්‍යාපාරය විසින් මෙම ගොවි විරෝධතාවය ඊයේ (16) වැලිකන්ද දිඹුලාන ප්‍රදේශයේදී කැඳවා තිබූ අතර ඊට ප්‍රදේශයේ ගොවි ජනතාව විශාල පිරිසක් එක්ව සිටියහ.", "URL": "https://lankatruth.com/si/?p=124712", "Category": "පුවත්", "Parent URL": null}