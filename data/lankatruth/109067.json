{"Source": "Lankatruth", "Timestamp": "January 22, 2021", "Headline": "විදේශ සේවා නියුක්ති කාර්යාංශයේ පිරිසකට පීසීආර් අනෙක් පිරිස රාජකාරියේ", "News Content": "කොරෝනා පාලනය සම්බන්ධයෙන් ආණ්ඩුවේ නොසැලකිල්ල පිළිබඳ තවත් එක් උදාහරණයක් ශ්‍රී ලංකා විදේශ සේවා නියුක්ති කාර්යංශයෙන් වාර්තා වේ. ශ්‍රී ලංකා විදේශ සේවා නියුක්ති කාර්යංශයේ ගිණුම් අංශයේ සහකාර කළමනාකාරිනියට ඊයේ (21) දිනයේදී කොවිඩ් 19 වැළදී ඇති බවට තහවුරු වී තිබේ. අනතුරුව එදින ගිණුම් අංශයේ සේවයට වාර්තා කළ සේවකයින් පිරිස ජයවර්ධනපුර රෝහල වෙත රැගෙන ගොස් පී.සී.ආර්. පරීක්ෂණය සඳහා භාජනය කර ඇත. කෙසේ වෙතත් ගිණුම් අංශයේ සේවකයින් 40 දෙනෙකු පමණ සේවය කරන අතර ඉන් අඩකට ආසන්න පිරිසක් ඊයේ සේවයට වාර්තා කර නොතිබුණි. කෙසේ වෙතත් අදාල අංශය හා සම්බන්ධව කටයුතු කරන අනෙකුත් සියලු අංශවල සේවකයින්ට සුපුරුදු පරිදි සේවයට වාර්තා කිරීමට උපදෙස් දී ඇති අතර එම රෝගියා වාර්තා වූ ගිණුම් අංශයද වසා නොමැති අතර ඊයේ (21) දින එම අංශයේ සේවයට වාර්තා නොකළ පිරිසටද සේවයට වාර්තා නොකරන ලෙස උපදෙස් දී නොමැත. ශ්‍රී ලංකා විදේශ සේවා නියුක්ති කාර්යංශයේ සේවකයින් මේ තත්වය නිසා නොසන්සුන්තාවකට පත්ව ඇති අතර සේවකයින් පවසන්නේ ආණ්ඩුව කොවිඩ් සම්බන්ධයෙන් අනුගමනය කරන නොසැලකිල්ලට මෙය තවත් හොඳ උදාරණයක් බවයි.", "URL": "https://lankatruth.com/si/?p=109067", "Category": "පුවත්", "Parent URL": null}