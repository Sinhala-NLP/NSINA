{"Source": "Lankatruth", "Timestamp": "June 14, 2020", "Headline": "උසස් පෙළ විභාගය සදහා ලබාදී තිබෙන කාලය ප්‍රමාණවත් නැහැ…", "News Content": "උසස් පෙළ විභාගය සදහා ලබාදී තිබෙන කාලය ප්‍රමාණවත් නැතැයි පාසල් සුරැකීමේ ජනතා ව්‍යාපාරය සඳහන් කරයි. පාසල් සුරැකීමේ ජනතා ව්‍යාපාරය විසින් අද (14) මාධ්‍ය වෙත විශේෂ ප්‍රකාශයක් සිදු කරමින් මේ බව අවධාරණය කළ අතර එහිදී වැඩිදුරටත් අදහස් දැක්වූ එම සංවිධානයේ ලේකම් නාගස්තැන්නේ අරුණ හිමි. “උසස් පෙළ විභාගය සදහා මේ වනවිට දින නියම කරලා තියනවා. ඒ අනුව ලබන සැප්තැම්බර් මස 06 සිට ඔක්තෝබර් 02 දක්වා කලය ඒ සදහා වෙන් කරලා තියෙන්නේ. නමුත් අපි දන්නවා කොරෝනා ව්‍යසනය නිසා මාර්තු මාසේ 12 පාසල් හා උපකාරක පංති නිමාඩු ලබා දුන්නා.නැවත ළමුන් සදහා පාසල් ආරම්භ වන්නේ ජූලී මාසේ 06 වෙනිදා. එතකොට කොරෝනා ප්‍රශ්නය නිසා මාස 4කට ආසන්න කාලයක් උසස් පෙළ සිසුන්ගේ අධ්‍යාපන කටයුතු මග හැරුනා. ඒ වගේම තමා ගිය අවුරුද්දේ පාස්කු ප්‍රහාරය නිසා මාස එකහමාරක් පමණ කාලයක් අධ්‍යාපන කටයුතු කරගන්න බැරි වුනා. මෙහෙම ගත්තාම මාස පහමාරක් පමණ අධ්‍යාපන කටයුතු කරගන්න බැරි වෙනවා. උපකාරක පංති උනත් පටන් ගන්නේ මේ මාසේ 29ය. ඒ විතරක් නෙමෙයි කොරෝනා ප්‍රශ්නය පටන් ගත් මුලම නේවාසිකව අධ්‍යාපන හැදෑරූ බොහෝ සිසු සිසුවියන් නැවත ගෙවල්වලට ගියේ සියලු පාඩම් සටහන් අරගෙන නෙමෙයි. මෙහෙම ගත්තාම නියමිත පරිදි විභාගයට අදාල විෂය නිර්දේශ අවාර්ණය වෙලා නැහැ. එවැනි වට පිටාවක තමයි අධ්‍යාපන අමාත්‍යවරයා විසින් විභාගයට දින නියම කරන්නේ. ගිය අවුරුද්දේ පාස්කු ප්‍රහාරය නිසා අහිමි වූ මාස එකහමාරට පමණක් ජීව විද්‍යාවට අදලා ඒකක 10 එක ඒකකයක් අයින් කරන්න වුනා කියලා ගුරුවරු කියනවා. දැන් මාස 04ක් මේ අවුරුද්දේ අධ්‍යාපන කටයුතු නතර වෙලා තියනවා. ඒ විතරක් නෙමෙයි ඇතැම් විෂයන් ආවර්ණයට තව මාස 04වත් ඕන කියලා ගුරුවරුන්ගෙ පැත්තෙන් ප්‍රකාශ කරලා තියනවා. අඩුම මේ කෙටි කාලය තුළ වුවද විෂය නිර්දේශ ආවරණයට දිනකට පැය 15 පාමණ යනව කියලත් ගුරුවරුන්ගේ පැත්තෙන්කි යනවා. ඒ අනුව හරි පැහැදිලියි සැත්තැම්බර් මස 06 වෙනිදා විභාගය තියන්න බැහැ. නියමිත පරිදි විෂය නිර්දේශ අවාර්ණය නොකර උසස් පෙළ විභාගය පැවැත්වීමෙන් එම සිසු සිසුවියන්ගේ ගුණාත්මක භාවය සම්බන්ධයෙන් කවුද වග කියන්නේ. ඉතින් මේ කිසි දෙයක් සැලකිල්ලට නොගෙන තමා අධ්‍යාපන අමාත්‍යාංශය විසින් විභාගයට දින වෙන් කරලා තියෙන්නේ. අපි කැමති අධ්‍යාපන අමාත්‍යවරයාගෙන් අහන්න කාගේ උවමනාවක් මතද මේ විදිහට දින නියම කරේ කියලා. අපි දන්නවා උසස් පෙළ විභාගය කියන්නේ ඒ සදහා පෙනී සිටින අයගේ ජීවිත තීරණ කරණ විභාගයක් වෙලා තියෙන්නේ. පාලකයන්ගේ වැරදී තීරණ නිසා සිසු සිසුවියන්ගේ අනාගතය තමා අවින්ශ්චිත් වෙන්නේ. ඒ නිසා අපි කියන්නේ නියමිත පරිදි විෂය නිර්දේශ අවාර්ණය නොකර උසස් පෙළ විභාගය පවත්වන්න එපා. මොකද ඉන් සිසුන්ට වන අසාධාරණය සුලු පටු නැහැ. ඒ නිසා වහම මේ නියම කරලා තියන දින අවලංගු කරලා විෂය නිර්දේශ අවාර්ණය සදහා සුදුසු කාලයක් ලබාදී ඉන් පසුව විභාගය පැවැත්විය යුතුව තිබෙණවා. පාසල් පටන්ගන්න ප්‍රථම අනුගමණය කළයුතු උපදෙස් ඇතුළත් 15/22020 චක්‍රලේඛණයේ අඩුපාඩු රැසක්. මුලින්ම කියන්න ඕන. අපි පාසල් පටන් ගන්නවාට කිසිම විරුද්ධත්වයක් නැහැ. පාසල් ආරම්භ කරන්න ඕනා. අපිට තියන ගැටලුව තමා, ඒ නිකුත් කරලා තියන චක්‍රලේඛණයට අදාලව නොයෙක් උපකරණ මිළ දී ගත යුතුව තිබෙණවා. උදාහරණයක් ලෙස උෂ්ණත්වමානයක් සෑම පාසලකටම අවශ්‍ය බව සදහන් කලරා තියනවා. අපි දන්නවා එවැනි උපකරණයක් වෙළඳපොලේ රුපියල් 12000ක් පමණ වෙනවා.ඒ වගේම තමා අත සෝදන්න අවශ්‍ය “සින්ක්” සවිකරන්නලු. ඔව් ඒක හොදයි තමා නමුත් එවැනි වැඩකටත් රුපියල් 3000ක් පමණ යනවා. කෝ මේවට සල්ලී. අපේ රටේ සමස්ත පාසල් වලින් 16% පානීය ජලය නැහැ. 7%කට විදුලිය නැහැ. 22%කට නිසි වැසිකිළි පහසු කම් නැහැ. එවැනි වට පිටාවක කොහොමද මේ වැඩපිළිවෙළ මහපොළොවේ යථාර්ථයක් කරගන්නේ. ආයෙත් වටයකින් දෙමාපියන්ගේ සාක්කුවට නේද මේ “සොට් එක” දෙන්න යන්නේ. අන්න ඒකට තමා අපි විරුද්ධ. මොකද ආණ්ඩුව අනවශ්‍ය වියදම් ගණනාවක් සදහා පසුගිය දිනවල මුදල් වෙන්කරා. හෝමාගම හදන්න ගිය ලෝකේ ලොකුම ක්‍රිකට් පිට්ටනිය, ගල්කිස්සේ වෙරළ වෙනුවෙන් විශාල මුදලක් අපතේ යැව්වා. මේ වගේ දේවල් කරන එකේ ඇයි අධ්‍යාපන වෙනුවෙන් එම මුදල් වෙන්කරන්න බැරි.? ඒ නිසා පාසල් සුරැකීමේ ජනතා ව්‍යාපාරය ලෙස අපි වගකිව යුතු බළධාරීන්ට අවධාරණය කර සිටින්නේ සුපුරුදුරු ලෙස පාසල් ළමුන්ගේ අධ්‍යාපන වියදම් දෙමාපියන් මත පටවනවා වෙනුවට. වගකිව යුතු ආණ්ඩුවක් ලෙස එම අවශ්‍ය වියදම් ආණ්ඩුව විසින් දැරිය යුතුව තිබෙනවා.”", "URL": "https://lankatruth.com/si/?p=94000", "Category": "පුවත්", "Parent URL": null}