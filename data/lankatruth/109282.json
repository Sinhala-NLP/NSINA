{"Source": "Lankatruth", "Timestamp": "January 25, 2021", "Headline": "චමල්, විමල් එක බෝට්ටුවේ", "News Content": "චමල් රාජපක්ෂ ඇමතිවරයා සහ විමල් වීරවංස ඇමතිවරයා පසුගිය දින දෙකකදී පවත්වන ලද උත්සවවලදී රාජ්‍ය සේවකයන් දේශපාලන පළිගැනීම්වලට ලක්වී ඇති බව ප්‍රකාශ කර තිබේ. චමල් රාජපක්ෂ ඇමතිවරයා මේ බව ප්‍රකාශ කර ඇත්තේ පොදුජන පෙරමුණේ තිස්සමහාරාම ආසන බල මණ්ඩල රැස්වීම අමතමින් ය. පසුගිය ආණ්ඩුව සමයේ FCID පොලිස් ඒකකයෙන් රාජ්‍ය නිලධාරීන් 8000කට වැඩි පිරිසක් දේශපාලන පළිගැනීමට ලක්ව ඇතැයි ප්‍රකාශ කර තිබුණි. මේ රැස්වීම පවත්වා ඇත්තේ හම්බන්තොට පිහිටි සිංගප්පූරු සම්මන්ත්‍රණ ශාලාවේදී ය. වීරවංස ඇමතිවරයා දේශපාලන පළිගැනීම් පිළිබඳව ප්‍රකාශ කර තිබෙන්නේ සෙත්සිරිපාය තුන්වන අදියර සඳහා මුල්ගල් තැබීමේ උත්සවයේදී ය. ඔහු වැඩි දුරටත් සඳහන් කර තිබුණේ “පසුගිය ආණ්ඩුව කාලයේ තිබුණා ඔබට මතක ඇති FCID නැමැති නීති විරෝධි පොලිස් කොට්ඨාසයක්. ඒකට නිති පතා රාජ්‍ය සේවකයන් ව්‍යාපාරිකයන් ගෙන්වූවා මට මතකයි” යනුවෙන් ප්‍රකාශ කර තිබේ.", "URL": "https://lankatruth.com/si/?p=109282", "Category": "පුවත්", "Parent URL": null}