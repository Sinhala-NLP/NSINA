{"Source": "Lankatruth", "Timestamp": "December 22, 2017", "Headline": "රෝගියකු බේරාගන්නවා වැනි සැලසුමක් කොළඹ නගරයට හදනවා", "News Content": "රෝගිය‍ෙක් බේරාගැනීමට සැලසුම්සහගත ශල්‍යකර්මයක් කරන ආකාරයෙන්ම කොළඹ නගරය ඉදිරියට ගෙනමයාම සදහාත් සැලසුම්සහාගත වැඩලපිළිවෙළක් ක්‍රියාත්මක කරන බව ජනතා විමුක්ති පෙරමුණේ කොළඹ පුරපති අපේක්ෂක විශේෂඥ ශල්‍ය වෛද්‍ය රනිල් ජයසේන මහතා ඊයේ (21) පැවසීය. ඔහු මේ බව පැවසුවේ කොළඹ නව නගර ශාලාවේදී ඊයේ නාමයෝජනා භාරදීමෙන් අනතුරුව මාධ්‍ය හමුවේ අදහස් දක්වමිනි. එහිදී වැඩිදුරටත් අදහස් දක්වූ රනිල් ජයසේන මහතා මෙසේ ද කියා සිටියේය. “ජනතා විමුක්ති පෙරමුණ කොළඹ මහ නගර සභාව ඇතුළු කොළඹ දිස්ත්‍රික්කයේ පළාත් පාලන ආයතන 10කට අපි නාමයෝජනා දුන්නා . ‘දූෂණයට එරෙහිව ජවය’ යන තේමාව යටතේ අපි පළත් පාලන මැතිවරණ සටන ගෙන යනවා. ප්‍රධාන පක්ෂ දෙකක් මෙතෙක් කල් මේ රට පාලනය කරමින් රට අගාධයට පත්කර තිබෙනවා. ලෙඩ කර තිබේනවා. මම ව‍ෛද්‍යවරයෙක් ලෙස මේ ධූරයට ඉදිරිපත්වීම කාලෝචිත බව මා සිතනවා. කොළඹ මහ නගර සභාව තුළ ප්‍රශ්න රැසක් තිබෙනවා. මේ ප්‍රශ්නවලට පිළිතුරුදීම සඳහා මා ශල්‍ය වෛද්‍යවරයකු ලෙස සැලසුම්සහගත ශල්‍යකර්මයක් කරන ආකාරයෙන්ම කොළඹ නගරයටත් සැලසුම්සහගත වැඩපිළිවෙලක් අවශ්‍යයි. කොළඹ ජනතාවගේ සුබ සිද්ධිය වෙනුවෙන් හෝ මානව සම්පත රැකගැනීමට කොළඹ මහ නගර සභාව මෙතෙක් කිසිවක් කර නැහැ. කොළඹ දිස්ත්‍රික්කය මධ්‍යම ආණ්ඩුවටත් බලපෑම් කළ හැකි මට්ටමට ගෙනඒමට අපි බලාපොරොත්තු වෙනවා. හොඳ සටනක්දීම සඳහා අපට හොඳ කණ්ඩායමක් ඉන්නවා. ඒ වෙනුවන් ජනතා විමුක්ති පෙරමුණ හා එක්වන ලෙස මා සියලු දෙනාට ආරාධනා කරනවා. රෝගීන් දහස් ගණනක් ගොඩදැමූ මගේ දෑතින් දූෂණය, වංචාව නොකරන බවට ජනතාවට වාශ්වාසයක් තැබිය හැකියි. මම නාඩි බලා හද ගැස්ම හඳුනගත හැකි ජනතාවගේ දුක හඳුනන කෙනෙක් බවත් කිව යුතුය.”", "URL": "https://lankatruth.com/si/?p=45482", "Category": "පුවත්", "Parent URL": null}