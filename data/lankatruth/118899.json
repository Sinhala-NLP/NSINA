{"Source": "Lankatruth", "Timestamp": "July 2, 2021", "Headline": "ඇලෝසියස්ගේ අරක්කු විකුණන්න ආණ්ඩුව කැමති වෙයි", "News Content": "බලපත්‍රය අත්හිටුවා තිබූ අර්ජුන් ඇලෝසියස්ගේ මැන්ඩිස් අරක්කු සමාගමට නැවත මත්පැන් නිෂ්පාදනය සඳහා අවසරය දිමට මුදල් අමාත්‍යංශය එකඟවූ බව සුරාබදු කොමසාරිස් ජනරාල් එම්.ජේ. ගුණසිරි පවසයි. මහා බැංකු බැදුම්කර ගණූදෙනුවේ ප්‍රධාන චුදිතයෙකු වන අර්ජුන් ඇලෝසියස්ගේ ඩබ්ලිව්.එම්.මැන්ඩිස් සහ සමාගම රුපියල් බිලියනයකට වැඩි බදු ප්‍රමාණයක් රජයට ගෙවීම පැහැර හැරීම නිසා එම සමාගමේ මත්පැන් නිෂ්පාදනය කිරීමේ බලපත්‍රය අත්හිටුවා තිබූ අතර එම හිඟ මුදල වසර දෙකක් තුල ආපසු පියවීමේ එකඟතාවය මත අර්ජුන් ඇලෝසියස්ගේ සමාගමට නැවත මත්පැන් නිෂ්පාදනය කිරීමේ අවසරය ලබා දුන් බව සුරාබදු කොමසාරිස් ජනරාල්වරයා වැඩිදුරටත් පවසයි.", "URL": "https://lankatruth.com/si/?p=118899", "Category": "ආර්ථික පුවත්", "Parent URL": null}