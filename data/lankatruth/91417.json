{"Source": "Lankatruth", "Timestamp": "March 21, 2020", "Headline": "මෙරට කො‍රෝනා ආසාදිත ගණන 77ක් දක්වා ඉහළට", "News Content": "කොරෝනා වෛරසය ආසාදනය වු තවත් පුද්ගලයින් 05 දෙනෙකු අලුතින් හඳුනා ගැනීමත් සමඟ මෙරට මුළු ආසාදිතයින් ගණන 77 දක්වා ඉහළ ගොස් ඇත. අද (21) හඳුනාගත් ආසාදිතයින්ගෙන් සිවු දෙනෙකු අනුරාධපුර මහරෝහලේ ප්‍රතිකාර ලබමින් සිටිති. චීන ජාතික කාන්තාවක් ශ්‍රී ලංකාවේ පළමු කොරෝනා වෛරස් ආසාධිත රෝගියා ලෙස ජනවාරි 27 වනදා හමුවූ අතර ලංකාවේන් හමුවූ පළමු ශ්‍රී ලාංකිකයා වාර්තා වූයේ මාර්තු 11 වනදාය. ඉන් පසු මාර්තු 14 දින වනවිට කොරෝනා ආසාදිතයින් දස දෙනෙකුද, මාර්තු 15 වනවිට කොරෝනා ආසාදිතයින් 18 දෙනෙකුද, මාර්තු 16 වනවිට කොරෝනා ආසාදිතයින් 28 දෙනෙකුද වාර්තා වූහ. මාර්තු 17 වනදා වනවිට කොරෝනා ආසාදිතයින් 43 දෙනෙකු වාර්තා වී තිබූ අතර එදින පමණක් පුද්ගලයින් 15 දෙනෙකු හමුවී තිබේ. කොරෝනා ආසාධිතයින් 52නෙකු මාර්තු 18 දා වනවිට වාර්තා වූ අතර 19 වනදා වනවිට එය 59 දක්වා ඉහළ ගොස් තිබිණි. ඊයේ (20) වනවිට එම ගණන 72 දක්වා ඉහළ ගොස් තිබූ අතර ඊයේ දිනය තුළ පමණක් කොරෝනා වෛරසය ආසාධිත පුද්ගලයින් 13 දෙනෙකු හමුවී තිබිණි. අද (21) අද වනවිට කොරෝනා ආසාදිතයන්ගේ ගණන 77 දක්වා ඉහළ ගොස් ඇත.", "URL": "https://lankatruth.com/si/?p=91417", "Category": "පුවත්", "Parent URL": null}