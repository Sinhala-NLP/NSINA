{"Source": "Lankatruth", "Timestamp": "October 21, 2021", "Headline": "එක රැයෙන් පොහොර තහනම් කිරීමේ බිහිසුණුකම මෙන්න", "News Content": "පසුගිය වසරේ මෙරටට රසායනික පොහොර ආනයනය සඳහා ඩොලර් මිලියන 258.9ක් (රුපියල් කෝටි 4,842ක්) වැය කර ඇති අතර කෘෂිකාර්මික නිෂ්පාදන අපනයන ආදායම ලෙස ඩොලර් මිලියන 2,336.2ක් (රුපියල් කෝටි 43,700ක්) උපයා ගෙන ඇත.  මහ බැංකු වාර්ෂික වාර්තාවෙන් මෙම දත්ත අනාවරණය වේ. එම වසර (2020) අවසන් වන විට ඩොලර් එකක් සඳහා රුපියල් 187/-ක විනිමය අනුපාතයක් පැවතිණි. මෙම දත්ත අනුව පොහොර ආනයන වියදම මෙන් දස ගුණයකට ආසන්න කෘෂි නිෂ්පාදන අපනයන ආදායමක් උපයා ගෙන තිබිණි.  එමෙන්ම, මෙරට තුළ දළ දේශීය නිෂ්පාදිතය සඳහා කෘෂිකාර්මික ක්ෂේත්‍රයෙන් රුපියල් කෝටි 45,129ක නිෂ්පාදන එකතු කර තිබිණි. පසුගිය අප්‍රේල් මාසයේදී ජනාධිපතිවරයා විසින් ඉතාම හදිසියේ රසායනික පොහොර තහනම් කිරීම නිසා දළ දේශීය නිෂ්පාදිතයට කෘෂි කර්මාන්තයෙන් එකතු වන වටිනාකම මෙන්ම, කෘෂි කාර්මික නිෂ්පාදන අපනයන ආදායමද බිහිසුණු ලෙස බිඳ වැටීමේ අනතුරක් නිර්මාණය වී තිබේ.", "URL": "https://lankatruth.com/si/?p=124835", "Category": "ආර්ථික පුවත්", "Parent URL": null}