{"Source": "Lankatruth", "Timestamp": "November 2, 2022", "Headline": "පාස්කු ඉරිදා ප්‍රහාරය :- බදුර්දීන් නිදහස් කරයි", "News Content": "පාස්කු ඉරිදා සිදු කළ මරාගෙන මැරෙණ බෝම්බ ප්‍රහාරය සම්බන්ධයෙන් සැකකරුවෙකුව සිටි පාර්ලිමේන්තු මන්ත්‍රී රිෂාඩ් බදුර්දීන් එම නඩුවෙන් නිදහස් කර තිබේ. කොටුව මහේස්ත්‍රාත් තිලිණ ගමගේ මෙලෙස ඔහු නිදහස් කර ඇත්තේ නීතිපති උපදෙස් අනුවය. ඒ මෙම සිද්ධියට අදාළ මහේස්ත්‍රාත් පරීක්ෂණය යළි කැඳවූ අවස්ථාවේදීය. පාස්කු ඉරුදින ප්‍රහාර මාලාව සම්බන්ධයෙන් ප්‍රශ්න කිරීම සඳහා අපරාධ පරීක්ෂණ දෙපාර්තමේන්තුව පාර්ලිමේන්තු මන්ත්‍රී රිෂාඩ් බදුර්දීන් සැකකරුවෙකු ලෙස නම් කරමින් ත්‍රස්තවාදය වැලැක්වීමේ පනත යටතේ අත්අඩංගුවට ගෙන තිබුණේ ඉකුත් අප්‍රේල් මස 24 වැනිදාය. ඔහු සැකරුවෙකු ලෙස නම් කර තිබුනේ, පාස්කු ප්‍රහාරයේ ඝාතයින්ට ආධාර අනුබල දීම සහ ඔවුන් සමග සමීප සබඳතා පැවැත්වීම යන චෝදනා යටතේය.", "URL": "https://lankatruth.com/si/?p=141553", "Category": "පුවත්", "Parent URL": null}