{"Source": "Lankatruth", "Timestamp": "November 28, 2021", "Headline": "කාන්තා හිංසනය වැඩිවෙද්දී අයවැයෙන් මුදල් කපාහරියි", "News Content": "ගෙවී ගිය මාස 10 තුළ කාන්තා හිංසනය සම්බන්ධයෙන් දුරකථන පැමිණිලි 3,681ක් ලැබී තිබුණු බව සිළුමිණ පුවත්පත හෙළිකරන අතර මෙවර අයවැය මගින් කාන්තා අයිතීන් සුරැකීමට වැය කරන මුදල් හරි අඩකින් කපා හැර ඇත. ගෙවී යන මෙම වසර තුළ “කාන්තා අයිතීන් සුරැකීමට හා කාන්තාවන්ගේ ආරක්ෂාව තහවුරු වන පරිදි තිරසාර ක්‍රමවේදයක් සැකසීම” යන විශය සඳහා රූපියල් මිලියන 200ක් වෙන් කර තිබූ අතර ලබන වර්ශයේදී ඒ වෙනුවෙන් රුපියල් මිලියන 101ක් පමණක් වෙන් කර ඇත. කාන්තාවන්ට සිදු කෙරෙන වදහිංසා සම්බන්ධයෙන් සිළුමින පුවත්පත වැඩිදුරටත් සඳහන් කර තිබෙන්නේ 2020 වර්ශය පුරාම ලැබී ඇති පැමිණි ගණන 3,771ක් බවය. මෙම පැමිණිලි පැය 24 පුරාම ක්‍රියාත්මක ක්ෂණික ඇමතුම් අංක 1938 වෙත ලැබී ඇත. මෙලෙස මුදල් කපාහැර ඇත්තේ මෙම වසරේදී ඊට වඩා පැමිණිලි ප්‍රමාණයක් ලැබීම පිළිබඳව පවතින දත්වලින් කරුණු හෙළිවෙමින් තිබෙන පසුබිමකය.", "URL": "https://lankatruth.com/si/?p=126321", "Category": "ආර්ථික පුවත්", "Parent URL": null}