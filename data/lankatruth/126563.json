{"Source": "Lankatruth", "Timestamp": "December 2, 2021", "Headline": "පාඨලී ට එරෙහි චෝදනා බාරදෙයි", "News Content": "රාජගිරියේ අනතුර සම්බන්ධයෙන් අසත්‍ය සාක්ෂි නිර්මාණය කිරීමට එරෙහිව පාර්ලිමේන්තු මන්ත්‍රී පාඨලී චම්පික රණවක සහ තවත් දෙදෙනෙකුට එරෙහිව ඇති චෝදනා අද (02) කොළඹ මහාධිකරණයේදී කියවා බාර දී තිබේ. රාජගිරිය ප්‍රදේශයේදී 2016 වසරේදී යතුරුපැදියක් පැදවූ තරුණයෙකු අනතුරට ලක්වීමෙන් බරපතළ තුවාල ලැබූ අතර එම සිද්ධිය සම්බන්ධයෙන් ව්‍යාජ සාක්ෂි නිර්මාණය කළ බවට පාඨලී චම්පික රණවකට චෝදනා එල්ල වී ඇත. එවකට ඇමතිවරයෙකුව සිටි චම්පික රණවක එම අනතුර සිදුවූ අවස්ථාවේ එම තරුණයා මහ මග දමා පළායාම සම්බන්ධයෙන්ද ඔහුට එරෙහිව දැවැන්ත විරෝධයක් එල්ල වී තිබිණි.", "URL": "https://lankatruth.com/si/?p=126563", "Category": "පුවත්", "Parent URL": null}