{"Source": "Lankatruth", "Timestamp": "May 13, 2018", "Headline": "ඌවේ මහ ඇමතිට එරෙහිව ලංකා ගුරුසේවා සංගමය නඩු මගට", "News Content": "ඌව මහ ඇමති චාමර සම්පත් දසනායක මහතා විසින් බදුල්ල දෙමළ බාලිකා විදුහලේ විදුහල්පතිවරිය දණ ගැස්සවීමේ සිද්ධියට අදාලව කිසිදු පරීක්‍ෂණයක් මෙතෙක් අවසන්ව නැති තත්වයක් තුළ නැවත ඔහුට අධ්‍යාපන අමාත්‍ය ධුරය ලබාදීමටද කටයුතු කර ඇති බැවින් මීට එරෙහිව මැයි මස 14 වන දින (සදුදා) ශ්‍රේෂ්ඨාධිකරණයේ මුලික අයිතිවාසිකම් නඩුවක් පැවරීමට තිරණය කර ඇති බව ලංකා ගුරුසේවා සංගමය සඳහන් කරයි. මහ ඇමතිවරයාගේ බලහත්කාරී මැදිහත්වීමට මත බදුල්ල දෙමළ බාලිකා විදුහලේ විදුහල්පතිවරියට මුහුණදීමට සිදු වූ එම පීඩාකාරී තත්වයට වගකිවයුතු රාජ්‍ය නිලධාරින්ද තවමත් නිරුපද්‍රිතව සිටින බවත් ඔවුන් සම්බන්ධයෙන්ද මෙතෙක් නීතිය ක්‍රියාත්මක වි නොමැති බවත් ලංකා ගුරුසේවා සංගමය සඳහන් කරයි. ඒ අනුව හෙට (14) පෙරවරු 10ට කොළඹ අළුත්කඩේ උසාවි සංකිර්ණයේදී අදාල නඩුව පවරන බව එම ගුරු සංගමයේ ප්‍රධාන ලේකම් මහින්ද ජයසිංහ මහතා සඳහන් කරයි.", "URL": "https://lankatruth.com/si/?p=52031", "Category": "පුවත්", "Parent URL": null}