{"Source": "Lankatruth", "Timestamp": "October 25, 2019", "Headline": "පුද්ගලයින් තිදෙනෙකුට පහරදුන් එජාප ප්‍රා.සභා මන්ත්‍රී අත්අඩංගුවට", "News Content": "පුද්ගලයින් තිදෙනෙකුට පහරදී බරපතල තුවාල සිදු කිරීම සම්බන්ධයෙන් තණමල්විල කිතුල්කොටේ පදිංචි වැල්ලවාය ප‍්‍රාදේශීය සභාවේ එක්සත් ජාතික පක්ෂ ප‍්‍රාදේශීය සභා මන්ත‍්‍රී එම්.ඒ කැළුම් ප්‍රදීප් නැමැත්තා ඊයේ (24) අත්අඩංගුවට ගෙන තිබේ. කිතුල්කොටේ ප‍්‍රදේශයේ පදිංචි පුද්ගලයෙකු මුහුණු පොතට ඇතුලු කළ පිංතුරයක් පිළිබඳව විමසීමට මෙම ප‍්‍රාදේශීය සභා මන්ත‍්‍රීවරයා පසුගිය 23වනදා රාත‍්‍රීයේදී එම නිවසට ගිය අවස්ථාවේදී එම නිවසේ සිටි මව පියා සහ පුත‍්‍රයාට මෙම මන්ත‍්‍රීවරයා විසින් පහරදුන් බව පවසා එම පුද්ගලයින් තිදෙනා තණමල්විල රෝහලට ඇතුළත් කිරීමෙන් පසු වැඩිදුර ප‍්‍රතිකාර සඳහා හම්බන්තොට දිසා රෝහලට මාරුකර යවා තිබේ. අත්අඩංගුවට ගනු ලැබූ ප‍්‍රාදේශීය සභා මන්ත‍්‍රීවරයා වැල්ලවාය මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=83904", "Category": "පුවත්", "Parent URL": null}