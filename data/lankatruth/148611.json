{"Source": "Lankatruth", "Timestamp": "July 2, 2023", "Headline": "පොහොට්ටුවේ තරුණ ඇමතිවරු සමග රනිල් අලුත් ගමණක", "News Content": "දේශීය ණය කපා හැරිම පාර්ලිමේන්තුවේ සම්මත කරගෙන නොබෝ වේලාවකින් ලංකාදීප වෙබ් අඩවියේ පල කර තිබූ “පොහොට්ටු තරුණ මැති ඇමතිවරු අලුත් පාරක් කපති” යන සිරස්තලයේ පල වූ ප්‍රවෘත්තිය පිළිබඳ විශාල අවදානයක් යොමු වී තිබේ. එම ප්‍රවෘත්තියෙන් වැඩිදුරටත් දැක්වෙන්නේ නව දේශීපාලන බලවේගයක් ගොඩනැගීමට පොහොට්ටු තරුණ මැති ඇමතිවරු ක්‍රියා කරන බවය. මේ පිළිබඳව අවදානය යොමු කළ දේශපාලන නිරීක්ෂකයන් පෙන්වා දෙන්නේ ණය ප්‍රතිව්‍යූහුගත කිරීමේ පාර්ලිමේන්තු විවාදයේදී නලීන් බණ්ඩාර, රංජිත් සියඹලාපිටිය, කාංචන විජේසේකර, ශෙහාන් සේමසිංහ යන අයගේ මූලිකත්වයෙන් රනිල් වික්‍රමසිංහට විශාල ශක්තියක් ලබා දීමේ දේශපාලන සංවිධානයක් මේ වනවිටත් පිහිටුවා ඇති බවය. පසුගිය කාලය පුරාම මෙම ඇමතිවරු පොහොට්ටු පක්ෂය අත් හැර සෘජුවම රනිල් වික්‍රමසිංහ සමග කටයුතු කරනු ලැබීය. මේ අතර පසුගිය සතියේ පුරාම බන්දුල ගුණවර්ධන නිහඬ කර තබා ඇති අතර දිනේෂ් ගුණවර්ධන, නිමල් සිරිපාල ද සිල්වා, සුසිල් ප්‍රේමජයන්ත, මහින්ද අමරවීර ඇතුළු පැරණි ඇමතිවරු ගණනාවක්ද රනිල් වික්‍රමසිංහ ජනාධිපති සමග දේශපාලන ගමනකට පෙල ගැසී ඇති බව තහවුරු වී තිබේ.", "URL": "https://lankatruth.com/si/?p=148611", "Category": "පුවත්", "Parent URL": null}