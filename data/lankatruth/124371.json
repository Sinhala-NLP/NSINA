{"Source": "Lankatruth", "Timestamp": "October 10, 2021", "Headline": "පොදු ප්‍රවාහන සේවය ආරම්භ වන දිනය ගැන දැනුම්දෙයි…", "News Content": "කොවිඩ් වසංගත තත්වය හේතුවෙන් අත්හිටුවා තිබෙන අන්තර් පළාත් පොදු ප්‍රවාහන සේවාවන් එළඹෙන 21 වන දා සිට ආරම්භ කිරීමට පියවර ගන්නා බව ප්‍රවාහන රාජ්‍ය අමාත්‍ය දිලුම් අමුණුගම පවසයි. දැනට පවතින සංචරණ සීමා 21 වනදා ඉවත් කරන බවට මේ වනවිට සහතියක් හිමිව ඇති බවත් එබැවින් එදින සිට අන්තර් පළාත් බස් රථ මෙන්ම දුම්රිය ධාවනයද ආරම්භ කරන බවත් ඔහු සඳහන් කරයි. මේ වනවිට පළාත් තුළ බස් රථ ධාවනය සිදු වුවත් දුම්රිය ධාවනය නොවන්නේ, සෞඛ්‍ය අංශ මගින් සති 2කට දුම්රිය ධාවනය නොකරන ලෙස කළ ඉල්ලීම නිසා බව ඔහු පවසයි.", "URL": "https://lankatruth.com/si/?p=124371", "Category": "කොවිඩ් -19 (කොරෝනා ) පුවත්", "Parent URL": null}