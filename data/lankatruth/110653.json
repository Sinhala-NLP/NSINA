{"Source": "Lankatruth", "Timestamp": "February 15, 2021", "Headline": "සාමාන්‍ය පෙළ උපකාරක පංති පෙබ. 23න් අවසන්", "News Content": "මාර්තු මාසයේ පැවැත්වෙන අධ්‍යයන පොදු සහතික පත්‍ර සාමන්‍ය පෙළ විභාගය (2020) වෙනුවෙන් සිදු කරනු ලබන උපකාරක පංති හා සම්මන්ත්‍රණ පෙබරවාරි 23 වනදා මධ්‍යම රාත්‍රියෙන් පසුව තහනම් කරන බව අධ්‍යාපන කොමසාරිස් ජනරාල් සනත් පූජිත මහතා පවසයි. 2020 වසරේ පැවැත්වීමට නියමිතව තිබූ සාමාන්‍ය පෙළ විභාගය කොරෝනා වෛරසය ව්‍යාප්තියත් සමග කල්දැමීමට සිදුවූඅතර මෙවර විභාගයට පෙනී සිටින සිසු සිසුවියන්ට සමස්ත විෂය නිර්දේශ ආවරණය කිරීමට සිදු වූයේ පංති කාමරයේදී නොව ඔන්ලයින් තාක්ෂණය හරහාය. එම තත්වයත් සමග නාගරික ප්‍රදේශවලින් බැහැර පිට පළාත්වල සිසුන්ට විෂය නිර්දේශ ආවරණය කිරීමේදී බරපතළ ගැටලුවලට මුහුණ දීමට සිදුව තිබීම සම්බන්ධයෙන් සිසුන්ගෙන් මෙන්ම දෙමාපියන්ගෙන්ද විවිධ චෝදනා එල්ල විය.", "URL": "https://lankatruth.com/si/?p=110653", "Category": "පුවත්", "Parent URL": null}