{"Source": "Lankatruth", "Timestamp": "December 20, 2020", "Headline": "පාලන මිලට බඩු ගන්න තියෙන්නේ කොහෙද? – බන්දුල අහයි", "News Content": "මහජනතාවට අත්‍යාවශ්‍ය භාණ්ඩ මිල පාලනය කිරීමට ජනාධිපතිවරයා ඇතුළු ආණ්ඩුව අසමත්වී ඇති බව වෙළඳ ඇමති බන්ධුල ගුණවර්ධන පිළිගෙන තිබේ. ජනාධිපතිවරයා බලයට පත්වූ ආසන්නයේ භාණ්ඩ මිල පාලනය කිරීම සඳහා සෘජුවම මැදිහත්වි වෙළඳසැල් තුළට ගොස් නියෝග දීමේ ක්‍රියාවලියක යෙදුණු තත්වයක් තුළ පවා මෙම අසමත්වීම විශේෂිතය. අද (20) ලංකාදීප පුවත්පත බන්දුල ගුණවර්ධන ඇමතිවරයාගෙන් කළ විමසුමකදී ලබාදී තිබුණු පිළිතුරු මෙසේය. “මිල පාලනය කිරීමට ගිය අවස්ථාවේ මිල තවත් වැඩිවෙලා තිබෙනවා. පාලන මිලක් තියෙනවිට මිල වැඩිවෙලා භාණ්ඩ හිග වෙනවා. ලූණුවලට රුපියල් 150ක පාලන මිලක් තියෙනවා. නමුත් වෙළඳපොළේ 280, 250යි. පාලන මිලක් දාන ඒවත් නොදාන ඒවත් හොයාගන්න බැරිවෙලා. අද පාර්භෝගිකයෝ සහල් මිලදී ගන්නේ කිලෝව 140ට. පාලන මිල 95යි. පොල් ගෙඩිය රුපියල් 90, 100, 110යි. පාලන මිල රුපියල් 70යි. කොහෙද ඒ ගානට ගන්න තියෙන්නේ?” ආදී වශයෙන් පිළිතුරු ලබාදී ඇත.", "URL": "https://lankatruth.com/si/?p=104017", "Category": "පුවත්", "Parent URL": null}