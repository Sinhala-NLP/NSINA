{"Source": "Lankatruth", "Timestamp": "June 5, 2022", "Headline": "හෙට සීමාවන පෞද්ගලික බස් ධාවනය", "News Content": "පවතින ඩීසල් හිඟය හේතුවෙන් හෙට (06) සියලුම පෞද්ගලික බස් දාවනය සීමා කරණ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කොළඹදී පැවති මාධ්‍ය හමුවකදී පැවසීය. හෙට සිට බස් රථ ධාවනයෙන් වැලකී සිටීමට තීරණය කළත් නව පාසල් වාරය ආරම්භ වන බැවින් හැකි පරිදි බස් රථ ධාවනය කිරීමට කටයුතු කරන බවත්, හෙට සිට බස් රථ ධාවනය සමස්ත බස් රථවලින් තුනෙන් එකකට සීමා වනව බවත් ඔහු පවසයි. සමස්ත බස් රථවලින් තුනෙන් එකක් යනු බස්රථ 5000ක් පමණ බවද ඔහු පවසයි. බස් රථ සඳහා ඩීසල් ලබා ගැනීමට දින ගණන් පෝලිම්වල රැදී සිටීමට සිදුවන බවත් ලංගම ඩිපෝ මගින් පෞද්ගලික බස් රථ සඳහා ඉන්ධන ලබා දීම සිදුවුවත් එහිදීද අඩුපාඩු පවතින බවත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න තවදුරටත් පවසයි.", "URL": "https://lankatruth.com/si/?p=135174", "Category": "පුවත්", "Parent URL": null}