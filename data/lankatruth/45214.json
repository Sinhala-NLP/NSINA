{"Source": "Lankatruth", "Timestamp": "December 15, 2017", "Headline": "ශ්‍රියාණි විජේවික්‍රම පළාත් පාලන හා පළාත් සභා රාජ්‍ය අමාත්‍යවරිය ලෙස දිවුරුම් දෙයි", "News Content": "පළාත් පාලන හා පළාත් සභා රාජ්‍ය අමාත්‍යවරිය ලෙස පසුගියදා මහින්ද පිලෙන් ඉවත්වු දිගාමඩුල්ල දිස්ත්‍රික් පාර්ලිමේන්තු මන්ත්‍රී ශ්‍රියාණි විජේවික්‍රම මහත්මිය දිවුරුම් දී තිබෙනවා. ජනාධිපති කාර්යාලයේදී ජනාධිපති මෛත්‍රිපාල සිරිසේන මහතා ඉදිරියේ ශ්‍රියාණි විජේවික්‍රම මහත්මිය දිවුරුම්දුන් බවයි ජනාධිපති මාධ්‍ය අංශය සඳහන් කළේ. මහින්ද පිලසමග එක්ව කටයුතු කළ ශ්‍රියාණි විජේවික්‍රම මහත්මිය පසුගිය දා පලාත් පාලන මැතිවරණයේ නාමයෝජනා ගැටළුවක් මත ඉන් ඉවත්වී ජනාධිපතිවරයා ගෙන යන වැඩපිළිවෙලට සහය පළ කරන බව පවසා ශ්‍රිලනිපයට එක්විය.", "URL": "https://lankatruth.com/si/?p=45214", "Category": "පුවත්", "Parent URL": null}