{"Source": "Lankatruth", "Timestamp": "November 8, 2022", "Headline": "කන්දකාඩු සිද්ධියේ 200 අධික පිරිසක් රිමාන්ඩ්", "News Content": "පසුගිය (06) වනදා වැලිකන්ද කන්දකාඩු පුනරුත්ථාපන මධ්‍යස්ථානයේ රැඳවියන් දෙපිරිසක් අතර ඇතිවූ ගැටුම සම්භන්දයෙන් රැඳවූවන් 201 දෙනෙකු රක්ෂිත බන්ධනාගාර ගතකර ඇති බව වාර්තා වේ. පොළොන්නරුව මහෙස්ත්‍රාත්වරයා විසින් එම නියෝගය ලබා දී ඇති අතර කන්දකාඩු ප්‍රතිකාර සහ පුනරුත්ථාපන මධ්‍යස්ථානයේ ඇති වූ කලහකාරී සිදුවීමෙන් පසු රැඳවූවන් 514 දෙනෙකු ආරක්ෂක අංශ භාරයට ගෙන ඇති බවත් රැඳවූවන් 30 දෙනෙකු තවදුරටත් අතුරුදන්ව ඇති බවත් පුනරුත්ථාපන කොමසාරිස් ජනරාල් මේජර් ජෙනරල් දර්ශන හෙට්ටිආරච්චි මහතා පැවසුවේය.", "URL": "https://lankatruth.com/si/?p=141768", "Category": "පුවත්", "Parent URL": null}