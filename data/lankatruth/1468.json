{"Source": "Lankatruth", "Timestamp": "February 20, 2012", "Headline": "බේකරි හිමියන් බදුසහන ඉල්ලයි", "News Content": "බේකරි නිෂ්පාදන මිල ඉහළ නොදැමීමට නම් වහා එම කර්මාන්තය සඳහා බදු සහනයක් ලබාදිය යුතු බව සමස්ත ලංකා බේකරි හිමියන්ගේ සංගමය පවසයි.  ඉන්ධන මිල ඉහළ නැංවීම හේතුවෙන් බේකරි කර්මාන්තය දැඩි අර්බුදයකට මුහුණ දී සිටින බව එහි සභාපති එන්.කේ ජයවර්ධන මහතා පවසයි. මිල ඉහළ නැංවීමකින් තොරව කර්මාන්තය පවත්වාගෙන යා නොහැකි බව ද ජයවර්ධන මහතා සඳහන් කළේය. බේකරි නිෂ්පාදන මිල ඉහළ නැංවීම සම්බන්ධයෙන් ඉදිරියේ දී බේකරි හිමියන් සමඟ සාකච්ඡා කර තීරණයක් ගන්නා බව ඔහු කියා සිටියේ.", "URL": "https://lankatruth.com/si/?p=1468", "Category": "පුවත්", "Parent URL": null}