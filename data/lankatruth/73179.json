{"Source": "Lankatruth", "Timestamp": "May 1, 2019", "Headline": "තව්හිත් ජමාත් සංවිධානයට සම්බන්ධ බවට සැකපිට තරුණයන් 5ක් අත්අඩංගුවට", "News Content": "පාස්කු ඉරිදා ප්‍රහාරය සම්බන්ධ දර්ශන, ජංගම දුරකථන, තව්හිත් ජමාත් සංවිධානයේ නායකයන්ගේ ඡායාරූප, වනාතවිල්ලුව ප්‍රදේශයේ පුහුණු කඳවුරක ඡායාරූප සහ වීඩියෝපට ආදිය ලඟ තබාගෙන සිටි තරුණයන් පස් දෙනෙකු කැබිතිගොල්ලෑව ප්‍රදේශයේදී අත්අඩංගුවට ගෙන ඇත. අත්අඩංගුවට ගත් තරුණයන් වව්නියාව, කින්නියා සහ කන්කසන්තුරේ ප්‍රදේශවල ස්ථිර පදිංචිකරුවන් බවත් කැබිතිගොල්ලෑව ප්‍රදේශයේ සේවය කරන පිරිසක් බවත් පොලීසිය පවසයි. යුධ හමුදාව සහ පොලීසිය එක්ව සිදුකළ සෝදිසි මෙහෙයුමකදී සැකකරුවන් අත්අඩංගුවට ගෙන තිබේ. ඔවුන් අද(01) අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=73179", "Category": "පුවත්", "Parent URL": null}