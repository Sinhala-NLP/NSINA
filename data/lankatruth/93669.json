{"Source": "Lankatruth", "Timestamp": "May 31, 2020", "Headline": "සොයිසාපුර හෝටලයට වෙඩි තැබීමේ සැකකරුවෙක් අල්ලයි", "News Content": "ගල්කිස්ස පොලිස් වසමේ සොයිසාපුර ‍ප්‍රදේශයේ පිහිටි හෝටලයකට වෙඩි තැබීමේ සිද්ධියට අදාළව එක් සැකකරුවෙකු පොලිස් විශේෂ කාර්ය බලකාය විසින් ඊයේ (30) රාත්‍රී 8ට පමණ පානදුර ප්‍රදේශයේ දී අත්අඩංගුවට ගෙන ඇත. පසුගිය 29 වන දා අළුයම සොයිසාපුර ප්‍රදේශයේ පිහිටි හෝටලයකට ‍වැගන් ආර් කාර් රථයකින් පැමිණි නාඳුනන පිරිසක් විසින් ස්වයංක්‍රීය ගිනි අවිවලින් එම හෝටලයේ වීදුරුවලට වෙඩි තබා තිබිණි. එම සැකකරු ගල්කිස්ස පොලිස් ‍ස්ථානයට ඉදිරිපත් කර ඇති අතර ඔහු අද (31) ගල්කිස්ස ‍මහේස්ත්‍රාත් අධිකරණය වෙත ඉදිරිපත් කිරීමට නියමිතය. මෙම අත්අඩංගුවට ගත් සැකකරු වයස අවුරුදු 34 ක් වු සමුද්‍රාසන්න පාර, අඟුලාන, මොරටුව යන ප්‍රදේශයේ පදිංචිකරුවෙක් වන අතර 2018.05.24 වන දින දෙහිවල ගල්කිස්ස මහ නගර සභාවේ නාගරික මන්ත්‍රීවරයෙකුට වෙඩි තබා ඝාතනය කිරීම සම්බන්ධයෙන් ප්‍රධාන සැකකරු වන ඔහු දැනට රක්ෂිත බන්ධනාගාර ගත කිරීමෙන් අනතුරුව ඇප මත මුදා හැර සිටින පුද්ගලයෙකි. අත්අඩංගුවට ගත් සැකකරු බාරයේ තිබී ජංගම දුරකථනයක් හා සිම් කාඩ්පතක් පොලිස් බාරයට ගෙන තිබේ. ගල්කිස්ස පොලීසිය වැඩිදුර විමර්ශන සිදු කරයි.", "URL": "https://lankatruth.com/si/?p=93669", "Category": "පුවත්", "Parent URL": null}