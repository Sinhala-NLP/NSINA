{"Source": "Lankatruth", "Timestamp": "March 20, 2013", "Headline": "ඉන්දියාවේදී ශ‍්‍රී ලාංකික භික්‍ෂූන්වහන්සේට හිරිහැර කිරීම හෙළාදකිමු! – AIPM", "News Content": "ඉන්දියාවේදී ශ‍්‍රී ලාංකික භික්‍ෂූන්වහන්සේට හිරිහැර කිරීම හෙළාදකින බව සඳහන් කරමින් අධිරාජ්‍ය විරෝධී ජනතා ව්‍යාපාරය ( AIPM)  මාධ්‍ය නිවේදනයක් නිකුත් කර තිබේ. ඉන්දියාවේදී ශ‍්‍රී ලාංකික භික්‍ෂූන්වහන්සේට හිරිහැර කිරීම හෙළාදකින බව සඳහන් කරමින් අධිරාජ්‍ය විරෝධී ජනතා ව්‍යාපාරය (AIPM) මාධ්‍ය නිවේදනයක් නිකුත් කර තිබේ.එහි සමකැඳවුම් කරු ජ්‍යෙෂ්ඨ කථිකාචාර්ය පූජ්‍ය දඹර අමිල හිමියන්ගේ අත්සනින් සහ සමකැඳවුම් කරු කේ. ඩී. ලාල්කාන්ත මහතාගේ අත්සනින් නිකුත් කර ඇති එම මාධ්‍ය නිවේදනය සම්පූර්ණයෙන් පහත පළ වේ.පසුගිය දිනවල දකුණු ඉන්දියාවේ තමිල්නාඩු ප‍්‍රාන්තයේදී අවස්ථා දෙකකදී ශ‍්‍රී ලාංකික භික්‍ෂූන් වහන්සේ දෙනමකට ජාතිවාදී කණ්ඩායමක් විසින් පහරදී හිරිහැර කර තිබේ. මීට පෙරද ඉන්දියාවේ වන්දනාවේ ගිය ශ‍්‍රී ලාංකිකයින්ටත් අධ්‍යාපන කටයුතුවලට ගිය අයටත් මෙවැනිම හිරිහැර කර තිබුණි. තමන්ගේ රට තුළදී විදේශිකයින්ගේ ආරක්ෂාව තහවුරු කිරීමට ඉන්දියාව අසමත් වී ඇති අතර ඉන්දියාව විසින්ම නිර්මාණය කළ ජාතිවාදය හා ශී‍්‍ර ලංකා විරෝධය භික්‍ෂූන්වහන්සේට පහරදීම දක්වා උත්සන්න වී ඇත. එබැවින් ඉන්දියාවට වීසා රැගෙන යන ශ‍්‍රී ලාංකික පුරවැසියන්ගේ හා විශේෂයෙන් භික්‍ෂූන්වහන්සේගේ ආරක්ෂාව තහවුරු කිරීමට නොහැකිවීමේ වගකීම ඉන්දියාව භාරගත යුතු යැයි විශ්වාස කරන අප මෙම පහරදීම හා හිරිහැර කිරීම් දැඩි පිළිකුලෙන් යුතුව හෙළා දකිමු.දකුණු ඉන්දියාව තුළ ශී‍්‍ර ලංකාවට එරෙහිව ජාතිවාදය අවුළුවාලමින් සිටින්නේ තමිල්නාඩුවේ දෙමළ ජනතාව දිනාගැනීම සඳහා පහසු ක‍්‍රම සොයන ජාතිවාදී දේශපාලන නායකයින් විසිනි. එම ජාතිවාදී දේශපාලන නායකයින්ගේ උග‍්‍ර ජාතිවාදයට උඩගෙඩිදී බලාසිටීමට ඉන්දීය පාලකයින්ට සිදුව ඇත්තේද බලය වෙනුවෙන් ජාතිවාදීන්ගේ සහාය අවශ්‍ය හෙයිනි. කෙසේ වෙතත් ඉන්දියාව තුළ වර්ධනය වන මෙම අන්ත ජාතිවාදය හා ශ‍්‍රී ලංකා විරෝධය බරපතළය. එය පාලනය කිරීමට ඉන්දියානු ආණ්ඩුව කිසිදු පියවරක් නොගන්නා අතර ඒවා වර්ධනය වීමටද ඉඩ දී තිබේ. අනෙක් අතට ශ‍්‍රී ලංකික භික්‍ෂුන්වහන්සේ ඇතුළු පුරවැසියන්ට ඉන්දියාවේ නිරුපද්‍රිතව සංචාරය කිරීමට නොහැකි තත්වයට ලංකාව පත්කිරීම ගැන මහින්ද රාජපක්ෂ පාලනයද වගකිව යුතුව ඇත. ඉන්දියාවේ සංචාරය කරන ලාංකික පුරවැසියන්ගේ ආරක්ෂාව ගැන ලංකාවේ ආණ්ඩුව මෑතකදී කිසිදු පියවරක් ගැනීමට අසමත්වීම තුළින්ම ආණ්ඩුවේ දුර්වලතාවය පැහැදිලි වේ.අනෙක් අතට දකුණු ඉන්දියාවේදී භික්‍ෂූන්වහන්සේ දෙනමකට පහරදීම, ජාතිවාදය අවුළුවන ජාතිවාදී ආගම්වාදී රැලිමත පිහිනා බලය රැකගැනීමට කල්පනා කරන හා ඊට ගොදුරුවන දේශපාලනයක ප‍්‍රතිඵල බව තේරුම්ගත යුතුව තිබේ. ජාතිවාදය ඇවිළවීම ඉතාම පහසු වුවද එය කුමන තැනක කුමන රටක සිදුවූවත් ඉන් අත්කර දෙන්නේ විනාශයක්මය. ජාතිවාදය පෝෂණය කොට අවුළුවාලූ පසු එය ඇවිළවූ අයට පවා නිවාගැනීමට දුෂ්කර විනාශකාරී ගිනිජාලාවක් වන බව තේරුම්ගැනීමට මේ සිදුවීම ප‍්‍රමාණවත්ය.කෙසේ වෙතත් මෙම සිදුවීම් සියල්ලෙන් පෙන්නුම් කරන්නේ, එක් අතකින් ඉන්දියාව වැනි බලවතුන් ලංකාවේ ගෞරවය හා ස්වාධීනත්වය නොසලකා කටයුතු කරන ආකාරය වන අතර අනෙක් අතින් මේ පෙන්වන්නේ රාජපක්ෂ පාලනය ලෝකය තුළ ශ‍්‍රී ලංකාව පත්කර ඇති අසරණ තත්වයයි. ලංකාව අධිරාජ්‍යවාදීන් ඉදිරියේ, ඉන්දීය ආධිපත්‍යවාදීන් ඉදිරියේ හෑල්ලු තත්වයට පත්කිරීමේ වගකීමෙන් මිදීමට වත්මන් පාලනයට නොහැකිය.එබැවින් ඉන්දියාව තුළ නීත්‍යානුකූලව සංචාරය කරන ශ‍්‍රී ලාංකික භික්‍ෂූන් ඇතුළු පුරවැසියන්ට ඉන්දියාවේදී සිදුකරනු ලබන පහරදීම් හා හිරිහැර නැවතත් හෙළාදකින අපි ඉන්දියාවේ සංචාරය කරන ශ‍්‍රී ලාංකිකයින්ගේ ආරක්ෂාව තහවුරු කිරීමට වහාම පියවර ගන්නා මෙන් ඉන්දීය ආණ්ඩුවට බලකරමු. එසේම ලාංකිකයින්ගේ ආරක්ෂාව හා ගෞරවය ඉන්දියාව ඇතුළු අනෙක් රටවලදී ආරක්ෂා කිරීමට කටයුතු කරන ලෙස අපි වර්තමාන ආණ්ඩුවට බලකරමු. ඉන්දියාවේදී ශ‍්‍රී ලාංකික භික්‍ෂූන්වහන්සේට හිරිහැර කිරීම හෙළාදකින බව සඳහන් කරමින් අධිරාජ්‍ය විරෝධී ජනතා ව්‍යාපාරය ( AIPM)  මාධ්‍ය නිවේදනයක් නිකුත් කර තිබේ. ඉන්දියාවේදී ශ‍්‍රී ලාංකික භික්‍ෂූන්වහන්සේට හිරිහැර කිරීම හෙළාදකින බව සඳහන් කරමින් අධිරාජ්‍ය විරෝධී ජනතා ව්‍යාපාරය (AIPM) මාධ්‍ය නිවේදනයක් නිකුත් කර තිබේ. එහි සමකැඳවුම් කරු ජ්‍යෙෂ්ඨ කථිකාචාර්ය පූජ්‍ය දඹර අමිල හිමියන්ගේ අත්සනින් සහ සමකැඳවුම් කරු කේ. ඩී. ලාල්කාන්ත මහතාගේ අත්සනින් නිකුත් කර ඇති එම මාධ්‍ය නිවේදනය සම්පූර්ණයෙන් පහත පළ වේ. පසුගිය දිනවල දකුණු ඉන්දියාවේ තමිල්නාඩු ප‍්‍රාන්තයේදී අවස්ථා දෙකකදී ශ‍්‍රී ලාංකික භික්‍ෂූන් වහන්සේ දෙනමකට ජාතිවාදී කණ්ඩායමක් විසින් පහරදී හිරිහැර කර තිබේ. මීට පෙරද ඉන්දියාවේ වන්දනාවේ ගිය ශ‍්‍රී ලාංකිකයින්ටත් අධ්‍යාපන කටයුතුවලට ගිය අයටත් මෙවැනිම හිරිහැර කර තිබුණි. තමන්ගේ රට තුළදී විදේශිකයින්ගේ ආරක්ෂාව තහවුරු කිරීමට ඉන්දියාව අසමත් වී ඇති අතර ඉන්දියාව විසින්ම නිර්මාණය කළ ජාතිවාදය හා ශී‍්‍ර ලංකා විරෝධය භික්‍ෂූන්වහන්සේට පහරදීම දක්වා උත්සන්න වී ඇත. එබැවින් ඉන්දියාවට වීසා රැගෙන යන ශ‍්‍රී ලාංකික පුරවැසියන්ගේ හා විශේෂයෙන් භික්‍ෂූන්වහන්සේගේ ආරක්ෂාව තහවුරු කිරීමට නොහැකිවීමේ වගකීම ඉන්දියාව භාරගත යුතු යැයි විශ්වාස කරන අප මෙම පහරදීම හා හිරිහැර කිරීම් දැඩි පිළිකුලෙන් යුතුව හෙළා දකිමු. දකුණු ඉන්දියාව තුළ ශී‍්‍ර ලංකාවට එරෙහිව ජාතිවාදය අවුළුවාලමින් සිටින්නේ තමිල්නාඩුවේ දෙමළ ජනතාව දිනාගැනීම සඳහා පහසු ක‍්‍රම සොයන ජාතිවාදී දේශපාලන නායකයින් විසිනි. එම ජාතිවාදී දේශපාලන නායකයින්ගේ උග‍්‍ර ජාතිවාදයට උඩගෙඩිදී බලාසිටීමට ඉන්දීය පාලකයින්ට සිදුව ඇත්තේද බලය වෙනුවෙන් ජාතිවාදීන්ගේ සහාය අවශ්‍ය හෙයිනි. කෙසේ වෙතත් ඉන්දියාව තුළ වර්ධනය වන මෙම අන්ත ජාතිවාදය හා ශ‍්‍රී ලංකා විරෝධය බරපතළය. එය පාලනය කිරීමට ඉන්දියානු ආණ්ඩුව කිසිදු පියවරක් නොගන්නා අතර ඒවා වර්ධනය වීමටද ඉඩ දී තිබේ. අනෙක් අතට ශ‍්‍රී ලංකික භික්‍ෂුන්වහන්සේ ඇතුළු පුරවැසියන්ට ඉන්දියාවේ නිරුපද්‍රිතව සංචාරය කිරීමට නොහැකි තත්වයට ලංකාව පත්කිරීම ගැන මහින්ද රාජපක්ෂ පාලනයද වගකිව යුතුව ඇත. ඉන්දියාවේ සංචාරය කරන ලාංකික පුරවැසියන්ගේ ආරක්ෂාව ගැන ලංකාවේ ආණ්ඩුව මෑතකදී කිසිදු පියවරක් ගැනීමට අසමත්වීම තුළින්ම ආණ්ඩුවේ දුර්වලතාවය පැහැදිලි වේ. අනෙක් අතට දකුණු ඉන්දියාවේදී භික්‍ෂූන්වහන්සේ දෙනමකට පහරදීම, ජාතිවාදය අවුළුවන ජාතිවාදී ආගම්වාදී රැලිමත පිහිනා බලය රැකගැනීමට කල්පනා කරන හා ඊට ගොදුරුවන දේශපාලනයක ප‍්‍රතිඵල බව තේරුම්ගත යුතුව තිබේ. ජාතිවාදය ඇවිළවීම ඉතාම පහසු වුවද එය කුමන තැනක කුමන රටක සිදුවූවත් ඉන් අත්කර දෙන්නේ විනාශයක්මය. ජාතිවාදය පෝෂණය කොට අවුළුවාලූ පසු එය ඇවිළවූ අයට පවා නිවාගැනීමට දුෂ්කර විනාශකාරී ගිනිජාලාවක් වන බව තේරුම්ගැනීමට මේ සිදුවීම ප‍්‍රමාණවත්ය. කෙසේ වෙතත් මෙම සිදුවීම් සියල්ලෙන් පෙන්නුම් කරන්නේ, එක් අතකින් ඉන්දියාව වැනි බලවතුන් ලංකාවේ ගෞරවය හා ස්වාධීනත්වය නොසලකා කටයුතු කරන ආකාරය වන අතර අනෙක් අතින් මේ පෙන්වන්නේ රාජපක්ෂ පාලනය ලෝකය තුළ ශ‍්‍රී ලංකාව පත්කර ඇති අසරණ තත්වයයි. ලංකාව අධිරාජ්‍යවාදීන් ඉදිරියේ, ඉන්දීය ආධිපත්‍යවාදීන් ඉදිරියේ හෑල්ලු තත්වයට පත්කිරීමේ වගකීමෙන් මිදීමට වත්මන් පාලනයට නොහැකිය. එබැවින් ඉන්දියාව තුළ නීත්‍යානුකූලව සංචාරය කරන ශ‍්‍රී ලාංකික භික්‍ෂූන් ඇතුළු පුරවැසියන්ට ඉන්දියාවේදී සිදුකරනු ලබන පහරදීම් හා හිරිහැර නැවතත් හෙළාදකින අපි ඉන්දියාවේ සංචාරය කරන ශ‍්‍රී ලාංකිකයින්ගේ ආරක්ෂාව තහවුරු කිරීමට වහාම පියවර ගන්නා මෙන් ඉන්දීය ආණ්ඩුවට බලකරමු. එසේම ලාංකිකයින්ගේ ආරක්ෂාව හා ගෞරවය ඉන්දියාව ඇතුළු අනෙක් රටවලදී ආරක්ෂා කිරීමට කටයුතු කරන ලෙස අපි වර්තමාන ආණ්ඩුවට බලකරමු.", "URL": "https://lankatruth.com/si/?p=6663", "Category": "පුවත්", "Parent URL": null}