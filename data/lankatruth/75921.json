{"Source": "Lankatruth", "Timestamp": "June 17, 2019", "Headline": "පුරාවිද්‍යා නිලධාරියෙකුට තර්ජනය කළ එජාප මන්ත්‍රී සොයා පොලිස් මෙහෙයුම්", "News Content": "මිහින්තලය පූජා භූමියේදී පුරාවිද්‍යා නිලධාරියෙකුට තර්ජනය කර පහදීමට තැතත් කිරීම සම්බන්ධයෙන් චෝදනා එල්ලවී සිටින මිහින්තලය ප්‍රාදේශීය සභාවේ එක්සත් ජාතික පක්ෂ මන්ත්‍රී ඉන්දික රුක්ෂාන් රාජපක්ෂ නැමැත්තා අත්අඩංගුවට ගැනිම සඳහා පොලිස් මෙහෙයුම් දියත්වී ඇති බව වාර්තා වේ. මෙම මන්ත්‍රීවරයා විසින් පුරාවිද්‍යා නිලධාරියෙකුගේ අවවාදයක් පිළිනොගන එම නිලධාරියා සමග බහින්බස්වීමක් සිදුකරගෙන ඇති අතර ඉන් කෝපයට පත් මන්ත්‍රීවරයා පුරාවිද්‍යා නිලධාරියාගේ කොලරයෙන් අල්ලා ඔහුට පහරදීමට තැත් කර ඇත. මේ සම්බන්ධයෙන් එම නිලධාරියා විසින් මිහින්තලය පොලිසියට පැමිණිලි කිරීමෙන් පසු මෙලෙස එක්සත් ජාතික පක්ෂයේ මෙම මන්ත්‍රීවරයා අත්අඩංගුවට ගැනිමට මෙහෙයුමක් ක්‍රියාත්මක කර තිබේ. මේ වනවිට එම මන්ත්‍රීවරයා ප්‍රදේශයෙන් පලා ගොස් ඇති බවද වැඩිදුරටත් වාර්තා වේ.", "URL": "https://lankatruth.com/si/?p=75921", "Category": "පුවත්", "Parent URL": null}