{"Source": "Lankatruth", "Timestamp": "May 9, 2021", "Headline": "බස්නාහිර පළාතේ දෛනික කොවිඩ් ආසාදිතයින් දහසේ සීමාව පනී", "News Content": "දෛනිකව හඳුනාගන්න කොවිඩ් ආසාදිතයින් ප්‍රමාණය ඉහළ යෑමත් සමඟ මේ වනවිට බස්නාහිර පළාතෙන් හමුවන කොවිඩ් ආසාදිතයින් ප්‍රමාණය දහසේ සීමාව ඉක්මවා ඇති බව වාර්තා වේ. ඊයේ (08) දිනයේදී වාර්තා වූ කොවිඩ් ආසාදිතයින් 1,896 දෙනා අතරින් වැඩිම සංඛ්‍යාව බස්නාහිර පළාතෙන් වාර්තා වී ඇති අතර එම සංඛ්‍යාව 1,116ක් බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසයි. එසේම ඊයේ දිනයේදී වැඩිම ආසාදිතයින් ප්‍රමාණයක් හඳුනාගෙන ඇත්තේද කොළඹ දිස්ත්‍රීක්කයෙනි. එම සංඛ්‍යාව 411කි. ඊට අමතරව කළුතර දිස්ත්‍රික්කයෙන් ආසාදිතයින් 358 දෙනෙකු ද ගම්පහ දිස්ත්‍රික්කයෙන් ආසාදිතයින් 347 දෙනෙකු හඳුනාගෙන තිබේ.", "URL": "https://lankatruth.com/si/?p=116172", "Category": "කොවිඩ් -19 (කොරෝනා ) පුවත්", "Parent URL": null}