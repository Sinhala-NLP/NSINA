{"Source": "Lankatruth", "Timestamp": "August 22, 2019", "Headline": "වැලිකඩ ජේලර්ගේ ඝාතනයට සම්බන්ධ තවත් සැකකරුවෙක් අත්අඩංගුවට", "News Content": "පසුගිය 3 වැනිදා අම්බලන්ගොඩ කුලීගොඩ මන්සන්ධියේදී වැලිකඩ බන්ධනාගාරයේ පුහුණු අංශයේ ජේලර්වරයෙකු වෙඩි තබා ඝාතනය කිරීමේ සිද්ධියට සම්බන්ධ තවත් සැකකරුවෙකු ඊයේ(21) හික්කඩුවේදී අත්අඩංගුවට ගෙන තිබේ. යතුරුපැදියකින් පැමිණි නාදුනන තුවක්කුකරුවන් දෙදෙනෙකු විසින් බන්ධනාගාර ජේලර්වරයාට වෙඩි තබා පලාගොස් තිබූ අතර එම යතුරුපැදියේ හිමිකරු වන 25 හැවිරිදි පුද්ගලයෙකු මෙලෙස අත්අඩංගුවට ගෙන තිබේ. ඔහු අද දින බලපිටිය මහේස්ත්‍රාත් අදිකරණයට ඉදිරිපත් කිරීමට නියමිතය. සිද්ධිය සම්බන්ධ වැඩිදුර විමර්ශන අම්බලන්ගොඩ පොලීසිය සිදුකරයි.", "URL": "https://lankatruth.com/si/?p=79491", "Category": "පුවත්", "Parent URL": null}