{"Source": "Lankatruth", "Timestamp": "November 12, 2018", "Headline": "ව්‍යවස්ථාව කඩ කිරීමට එරෙහිව ජවිපෙ ඇතුළු පක්ෂ රැසක් අද (12) ශ්‍රේෂ්ඨාධිකරණයට", "News Content": "නීති විරෝධීව, ප්‍රජාතන්ත්‍රවිරෝධීව, ව්‍යවස්ථා විරෝධීව පාර්ලිමේන්තුව විසිරුවා හැරීමට එරෙහිව ජනතා විමුක්ති පෙරමුණ ඇතුළු දේශපාලන පක්ෂ රැසක් අද (12) ශ්‍රේෂ්ඨාධිකරණය වෙත මූලික අයිතිවාසිකම් නඩු ගොනු කිරීමට නියමිත බව වාර්තා වේ. මෙලෙස ව්‍යවස්ථාව කඩකරමින් මෛත්‍රීපාල සිරිසේන මහතා සිදු කරගෙන ක්‍රියාවලියට එරෙහිව අද ශ්‍රේෂ්ඨාධිකරණයට යන බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. ඒ මහතා වැඩිදුරටත් පැවසූවේ පාර්ලිමේන්තුව විසුරුවා හැරීම නිථ්‍යානුකූලනම් ඉදිරියේදී පත්වන අලුත් පාර්ලිමේන්තුවද ජනාධිපතිවරයාට අවශ්‍ය ඕනෑම මොහොතක විසිරුවා හැරීමට බලයක් ඇති බවයි. මීට අමතරව එක්සත් ජාතික පක්ෂය, දෙමළ ජාතික සන්ධානය, මුස්ලිම් කොන්ග්‍රසය, සමස්ත ලංකාමහජන කොංග්‍රසය යන පක්ෂ ඇතුළු සිවිල් සංවිධාන සහ සිවිල් ක්‍රියාකාරීන්ද මෙලෙස නඩු ගොනු කිරීමට නියමිත බව වාර්තා වේ.", "URL": "https://lankatruth.com/si/?p=63093", "Category": "පුවත්", "Parent URL": null}