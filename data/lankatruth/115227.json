{"Source": "Lankatruth", "Timestamp": "April 21, 2021", "Headline": "චීනය බලා ගිය විකිරණශීලි ද්‍රව්‍ය රැගත් නැවක් අනවසරයෙන් හම්බන්තොට වරායට", "News Content": "හම්බන්තොට වරායට අනවසරයෙන් පැමිණ ඇති කියන චීනය බලා යාත්‍රා කරමින් තිබූ නෞකාවේ න්‍යෂ්ටික බලාගාර සඳහා භාවිත කරන විකිරණශිලි ද්‍රව්‍යයක් වන යුරේනියම් රසායනිික ද්‍රව්‍ය පැවති බව අනාවරණය වී ඇතැයි ශ්‍රී ලංකා පරමාණුක බලශක්ති නියාමන සභාවේ අධ්‍යක්ෂ ජනරාල් අනිල් රංජිත් පවසයි. එවැනි උපද්‍රවකාරි රසායනික ද්‍රව්‍ය මෙරටට ගෙන ඒමේදී ඒ සඳහා විශේෂ අවසරයක් ලබා ගත යුතු වුවත් මෙම නෞකාව එවැනි අවසරයක් ලබාගෙන තිබී නැත. නෙදර්ලන්තයේ රොටඩෑම් සිට චීනය බලා යාත්‍රා කරන අතරවාරයේ ඇතිවු බව කියන යාන්ත්‍රික දෝශයක් නිසා නෞකාව හම්බන්තොට වරායට ඇතුළුවී ඇතැයිද එසේ ඇතුළුවීමේදී අත්‍යවශ්‍යයෙන්ම රමටට ලබාදියයුතු වන නෞකාවේ උපද්‍රවකාරි ද්‍රව්‍ය පිළිබඳව තොරතුරු නිසි පරිදි ලබාදී නොමැති බවද ශ්‍රී ලංකා පරමාණුක බලශක්ති නියාමන සභාවේ අධ්‍යක්ෂ ජනරාල් අනිල් රංජිත් පවසයි. මෙහි විකිරණශීලි ද්‍රව්‍ය ඇතැයි තහවුරු වීමෙන් පසු අනුව නෞකාව වහාම හම්බන්තොට වරායෙන් පිටතට රැගෙන යන ලෙස ශ්‍රි ලංකා පරමාණුක බලශක්ති නියාමන සභාව දැනුම්දී තිබේ. මේ වනවිට එම නෞකාව හම්බන්තොට වරායෙන් පිටත නැංගුරම්ලා තිබේ.", "URL": "https://lankatruth.com/si/?p=115227", "Category": "පුවත්", "Parent URL": null}