{"Source": "Lankatruth", "Timestamp": "August 12, 2019", "Headline": "දෙවියන්ට දැල්වූ පහනින් ජීවිතයම ඇවිළෙයි", "News Content": "දෙවියන් වෙනුවෙන් දැල්වු පහනකින් නිකුත් වූ ගිණිදැල් හේතුවෙන් පැල්මඩුල්ල රිල්හේන වතු යායේ කම්කරු නිවාසයක් ගිනිගෙන මුළුමනින්ම විනාශ වී තිබේ. අදාළ නිවෙස් හිමියා එදිනෙදා කුලී වැඩ කරමින් ජීවත් වන්නෙකු වන අතර ඔහුට පාසලේ 10 ශ්‍රේණියේ හා 04 ශ්‍රේණියේ ඉගෙනුම ලබන දරුවන් දෙදෙනෙකුද සිටින බවත් වාර්තා වෙයි. ගින්න හේතුවෙන් දරුවන්ගේ පොත් පත් ඇඳුම් පැලඳුම් සියල්ලම විනාශ වී ඇඳි වත පමණක් ඉතිරි වී ඇති බැවින් මොවුන් කිසිවක් කරකියාගත නොහැකි තත්ත්වයට පත්ව ඇති බවත් වාර්තා වේ.", "URL": "https://lankatruth.com/si/?p=78993", "Category": "පුවත්", "Parent URL": null}