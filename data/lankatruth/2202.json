{"Source": "Lankatruth", "Timestamp": "May 1, 2012", "Headline": "විදුලි සේවකයෝ 09 සිට නැවතත් වර්ජනයේ", "News Content": "වැටුප් විෂමතාව වහාම විසඳා ලංකා විදුලිබල මණ්‌ඩල සාමාන්‍ය සේවකයන්ගේ වැටුප 20%කින් වහාම වැඩිකරන ලෙස ඉල්ලමින් මේ මස 29 වැනිදා වැඩවර්ජනයක නිරතවීමට ලංකා විදුලිබල මණ්‌ඩල ඒකාබද්ධ වෘත්තීය සමිති සන්ධානය තීරණය කර ඇත. සිංහල අවුරුදු සහ වෙසක්‌ තෙමඟුල නිසා විදුලිබල මණ්‌ඩල වැඩවර්ජනය 29 වැනිදාට කල් දැමූ බවත් මෙම වැඩවර්ජනයට පෙරාතුව 09 වැනිදා සිට රටපුරා පිහිටි විදුලිබල මණ්‌ඩල ප්‍රාදේශීය කාර්යාල හා වැඩබිම් මට්‌ටමින් උද්ඝෝෂණ මාලාවක්‌ ආරම්භ කරන බවත් එම සන්ධානයේ කමිටු සාමාජික රන්ජන් ජයලාල් මහතා පවසා සිටී.ලංකා විදුලිබල මණ්‌ඩලයේ සේවක වැටුප් වැඩිකිරීමේදී, දෙවතාවක්‌ විධායක ශ්‍රේණියේ නිලධාරීන්ට වැටුප් වැඩිකිරීමට රජය පියවර ගත් බවත් 15,000 ආසන්න සාමාන්‍ය සේවකයන්ට ඒනිසා බරපතළ අසාධාරණයක්‌ වී ඇති බවත් ඒ මහතා පෙන්වා දුන්නේය.මෙම ප්‍රශ්නය මුල්කරගෙන වාර්ෂිකව විදුලිබල මණ්‌ඩල සේවකයන් සංවිධානය කරන බක්‌මහ උළෙල, වෙසක්‌ සැරසිලි ඇතුළු වෙසක්‌ සැමරුම් උත්සව ද මෙවර පැවැත්වීමට විදුලිබල මණ්‌ඩලයට නොහැකි වූ බව හෙතෙම පැවැසීය. “නෙළුම් පොකුණ” පරිශ්‍රයේ පැවැත්වීමට නියමිතව තිබූ “දිදුලමු ලංකා” කලා උළෙලද මාර්තු 24 පැවැත්වීමට නොහැකි වූ බව පවසන හෙතෙම කියා සිටින්නේ මැයි මාසයේදී එම උළෙල නොපැවැත් වුවහොත් “නෙළුම් පොකුණ” වෙන් කිරීමට දුන් රුපියල් ලක්‍ෂ පහක මුදල ද විදුලිබල මණ්‌ඩලයට අහිමි වන බවයි. විදුලිබල මණ්‌ඩලයේ විධායක නොවන සේවකයන්ගේ වැටුප් ප්‍රශ්න නොවිසඳා විදුලිබල මණ්‌ඩලයේ කටයුතු කරගෙන යා හැකිදැයි ඔහු ප්‍රශ්න කර සිටී. සිංහල අවුරුදු සහ වෙසක්‌ තෙමඟුල නිසා විදුලිබල මණ්‌ඩල වැඩවර්ජනය 29 වැනිදාට කල් දැමූ බවත් මෙම වැඩවර්ජනයට පෙරාතුව 09 වැනිදා සිට රටපුරා පිහිටි විදුලිබල මණ්‌ඩල ප්‍රාදේශීය කාර්යාල හා වැඩබිම් මට්‌ටමින් උද්ඝෝෂණ මාලාවක්‌ ආරම්භ කරන බවත් එම සන්ධානයේ කමිටු සාමාජික රන්ජන් ජයලාල් මහතා පවසා සිටී. ලංකා විදුලිබල මණ්‌ඩලයේ සේවක වැටුප් වැඩිකිරීමේදී, දෙවතාවක්‌ විධායක ශ්‍රේණියේ නිලධාරීන්ට වැටුප් වැඩිකිරීමට රජය පියවර ගත් බවත් 15,000 ආසන්න සාමාන්‍ය සේවකයන්ට ඒනිසා බරපතළ අසාධාරණයක්‌ වී ඇති බවත් ඒ මහතා පෙන්වා දුන්නේය. මෙම ප්‍රශ්නය මුල්කරගෙන වාර්ෂිකව විදුලිබල මණ්‌ඩල සේවකයන් සංවිධානය කරන බක්‌මහ උළෙල, වෙසක්‌ සැරසිලි ඇතුළු වෙසක්‌ සැමරුම් උත්සව ද මෙවර පැවැත්වීමට විදුලිබල මණ්‌ඩලයට නොහැකි වූ බව හෙතෙම පැවැසීය. “නෙළුම් පොකුණ” පරිශ්‍රයේ පැවැත්වීමට නියමිතව තිබූ “දිදුලමු ලංකා” කලා උළෙලද මාර්තු 24 පැවැත්වීමට නොහැකි වූ බව පවසන හෙතෙම කියා සිටින්නේ මැයි මාසයේදී එම උළෙල නොපැවැත් වුවහොත් “නෙළුම් පොකුණ” වෙන් කිරීමට දුන් රුපියල් ලක්‍ෂ පහක මුදල ද විදුලිබල මණ්‌ඩලයට අහිමි වන බවයි. විදුලිබල මණ්‌ඩලයේ විධායක නොවන සේවකයන්ගේ වැටුප් ප්‍රශ්න නොවිසඳා විදුලිබල මණ්‌ඩලයේ කටයුතු කරගෙන යා හැකිදැයි ඔහු ප්‍රශ්න කර සිටී.", "URL": "https://lankatruth.com/si/?p=2202", "Category": "පුවත්", "Parent URL": null}