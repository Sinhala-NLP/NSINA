{"Source": "Lankatruth", "Timestamp": "February 4, 2020", "Headline": "අධ්‍යාපන ක්ෂේත්‍රයේ උසස් නිළධාරීන්ට දේශපාලන බලපෑම්", "News Content": "අධ්‍යාපන ක්ෂේත්‍රයේ උසස් නිළධාරීන්ට දේශපාලන බලපෑම් එල්ලකරමින් තිබෙන බව පාසල් සුරැකීමේ ජනතා ව්‍යාපාරය මිධ්‍ය වෙත නිවේදනයක් නිකුත් කරමින් සඳහන් කරයි. පාසල් සුරැකීමේ ජනතා වියාපාරයේ ලේකම් නාගස්තැන්නේ අරුණ හිමියන්ගේ අත්සනින් නිකුත් කර ඇති එම නිවේදනය සම්පූර්ණයෙන් පහතින් පල වේ. “අපේ රටේ මේ වනවිට අධ්‍යාපන ක්ෂේත්‍රයේ බරපතල ප්‍රශ්න ගණනාවක් තිබියදී වගකිව යුතු ආණ්ඩුවක් ලෙස වත්මන් ආණ්ඩුවේ බලධාරීන් එම ප්‍රශ්නවලට විසදුම් සොයනාවා වෙනුවට, තමන්ට දේශපාලන වශයෙන් හිතවත් කම් නැති අධ්‍යාපන ක්ෂේත්‍රයේ උසස් නිළධාරීන්ට බලපෑම් කිරීමට මෙන්ම, ඉන් නොනැවතී පළිගැනීමේ චේතනාවන් ස්ථාන මාරූ වීම් ලබා දීමට කටයුතු කරමින් සිටී. එහි ආසන්නතම උදාහරණය වන්නේ මාතලේ දිස්ත්‍රික්කයේ විල්ගමුව අධ්‍යාපන කලාපයේ කලාප අධ්‍යක්ෂකවරයාට ලබා දුන් ස්ථාන මාරුවයි.මෙයට හේතුව වී ඇත්තේ එතුමන්ගේ කලාපයට අයත් පාසලක පැවති උත්සවයක දී එම ප්‍රදේශයේම පොදු ජන පෙරමුණේ සංවිධායක වරයාට අසුනක් පනවා නොතිබීමයි. මෙයට අමතරව පොළොන්නරුව, අනුරාධපුර, හම්බන්තොට, අම්පාර, ගම්පහා ඇතුළු දිවයිනේ බොහෝ ප්‍රදේශවල මෙලෙව ස්ථාන මාරුවීම් ලබාදී ඇත. ජනතාවට වගකිව යුතු ආණ්ඩුවක් ලෙස අධ්‍යාපන ක්ෂේත්‍රයේ ඇතිව තිබෙන ප්‍රශ්නවලට පිළිතුරු සොයනවා වෙනුවට තමන්ට හිතවත් නොවන, අවංකව සේවය කරන නිළධාරීන්ට බලපෑම් කිරීම හා පළිගැනීම් සිදුකිරීම වහා නතර කල යුතුව තිබේ.”", "URL": "https://lankatruth.com/si/?p=89410", "Category": "පුවත්", "Parent URL": null}