{"Source": "Lankatruth", "Timestamp": "April 29, 2019", "Headline": "මුහුණු ආවරණ පැළදීම අද සිට තහනම්", "News Content": "ජනාධිපතිවරයා විසින් පනවා ඇති හදිසි අවස්ථා නියෝග යටතේ, ජනතාවගේ අනන්‍යතාව තහවුරු කර ගැනීමට බාධාවක් වන සියළුම ආකාරයේ මුහුණු ආවරණ භාවිතය අද(29) සිට තහනම් කර තිබේ. ජනාධිපතිවරයා පනවා ඇති නියෝග යටතේ වැඩිදුරටත් පැහැදිලි කර ඇත්තේ යම් අයෙකුගේ අනන්‍යතාව තහවුරු කර ගැනීමේ මූලික නිර්නායකය වන්නේ පුද්ගලයෙකුගේ මුහුණ පැහැදිලි ලෙස නිරාවරණය කිරීමේ අවශ්‍යතාව බව පෙන්වා දී ඇත. එමෙන්ම මෙම පියවර ගෙන ඇත්තේ ජාතික ආරක්ෂාව සඳහා බවත් ඉන් කිසිඳු ජන කොටසක් අපහසුතාවයට පත් කිරීම අරමුණ නොවන බවත් සඳහන් කර ඇත.", "URL": "https://lankatruth.com/si/?p=73010", "Category": "පුවත්", "Parent URL": null}