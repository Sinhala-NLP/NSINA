{"Source": "Lankatruth", "Timestamp": "January 10, 2012", "Headline": "සබරගමුව සිසුන් දෙදෙනෙකුට මැර ප්‍රහාරයක්", "News Content": "සබරගමුව විශ්වවිද්‍යාලයේ මාහා ශීෂ්‍ය සංගමයේ සභාපති සුරේෂ් මොරවක සහ තවත් ශිෂ්‍යයෙකුට මැර පිරිසක් විසින් ප්‍රහාරයක් එල්ල කර ඇතැයි වාර්තාවේ. මෙහිදී ප්‍රහාරයට ලක්වූ සිසුන් දෙදෙනා රෝහල්ගතකර ඇත. මේ සම්බන්ධයෙන් එම විශ්වවිද්‍යාලයේ ශිෂ්‍ය ක්‍රියාකාරිකයෙකු පවසා සිටියේ රජරට, පේරාදෙනිය, ජයවර්ධනපුර, රුහුන, මොරටුව ආදී විශ්වවිද්‍යාල සදහා දියත්වූ මැර ප්‍රහාරය සබරගමුවටත් දියත් වූ බවත් මෙලෙස ශිෂ්‍ය මර්දනීය ක්‍රියාවන් ඉදිරියේ ශිෂ්‍යයන් නොසැලී සිටින බවත් පැවසීය. විශ්වවිද්‍යාල ආරංචිමාර්ග පවසන්නේ මෙම සිද්ධියට වගකිවයුතු බවට සැකකෙරෙන විශ්වවිද්‍යාලයේ ඉහළ නිලධාරියෙකුගේ නිවසට පිරිසක් විසින් අලාභහානි සිදුකොට ඇති බවය. පසුගිය දින කිහිපය පුරාම විශ්වවිද්‍යාල තුළ නොයෙකුත් ගැටුම් ඇතිවූ අතර මේ සෑම අවස්ථාවකදීම ශිෂ්‍යයන්ගේ චෝදනාව එල්ලවූයේ පාලනාධිකාරිය ඇතුළු බලධාරීන් වෙතය.", "URL": "https://lankatruth.com/si/?p=849", "Category": "පුවත්", "Parent URL": null}