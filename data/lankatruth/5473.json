{"Source": "Lankatruth", "Timestamp": "December 9, 2012", "Headline": "පාතාල ආර්ථිකයේ කළුමකරා ආණ්ඩු බලය ගිලී", "News Content": "පාතාල නැත්නම් කළු ආර්ථිකය යනුවෙන් හඳුන්වන්නේ ,  උපායගත් ආකාරය හෙළි නොකරන මුදල්ය. මත්ද්‍රව්‍ය සහ අවි ආයුධ ජාවාරම ,  ළමයින් සහ කාන්තාවන් විකිණීම ,  ගණිකා ව්‍යාපාරය ,  වකුගඩු පෙනහළු ඇතුළු ශරීර ඉන්ද්‍රීය විකිණීම ,  හොර බඩු ජාවාරම ,  කොමිස් ගැහිලි ,  මහජන දේපළ කොල්ලකෑම ආදී වශයෙන් වූ විශාල පරාසයක කළු ආර්ථිකය විසිරී පවතී. ‘ ’ ‘ ’ ‘ ’ පාතාල නැත්නම් කළු ආර්ථිකය යනුවෙන් හඳුන්වන්නේ, උපායගත් ආකාරය හෙළි නොකරන මුදල්ය. මත්ද්‍රව්‍ය සහ අවි ආයුධ ජාවාරම, ළමයින් සහ කාන්තාවන් විකිණීම, ගණිකා ව්‍යාපාරය, වකුගඩු පෙනහළු ඇතුළු ශරීර ඉන්ද්‍රීය විකිණීම, හොර බඩු ජාවාරම, කොමිස් ගැහිලි, මහජන දේපළ කොල්ලකෑම ආදී වශයෙන් වූ විශාල පරාසයක කළු ආර්ථිකය විසිරී පවතී.ආදායම් බදු ගෙවීමේදී සඟවා තබන මුදල් ඉපයීම් ද මෙයට අයත්ය. වෛද්‍යචැනල්සේවය, උපකාරක පංති, නීතිඥගාස්තු ආදිය මෙන්ම තමන්ට ලැබෙන වාහන බලපත‍්‍රය හොරට විකුණන මැති ඇමැතිවරුන් පවා එක් රැස් කරගන්නා මුදල් අයත් වන්නේ මේ පාතාල ආර්ථිකයටය.ලංකාවේ පාතාල ආර්ථිකය 2012 වසර වන විට දළ ජාතික නිෂ්පාදිතයෙන් 50%ක් ඉක්මවනු ඇති බව ඕස්ටේ‍්‍රලියානු ආර්ථික විශේෂඥ ඒජන්සිය විසින් පසුගියදා හෙළිදරව් කරනු ලැබිණි.පසුගිය වසරේ අපේ රටේ දළ ජාතික නිෂ්පාදිතය රුපියල් කෝටි හය ලක්ෂ පනස් හතර දහසක් (රුපියල් කෝටිහය 654,000) වූ බව මහබැංකු වාර්තා සඳහන් කරයි. ඒ අනුව මෙම වසර අවසන් වන විට මෙරට පාතාල ආර්ථිකයේ වටිනාකම රුපියල් කෝටි තුන්ලක්ෂ විසිහත් දහසක් (රු. කෝටි 327,000) ඉක්මවා තිබෙනු ඇත. මෙතරම් සුවිශාල ප‍්‍රමාණයක් දක්වා මෙරට පාතාල ආර්ථිකය වැඩී ආ අයුරු පිළිබඳවද එම සමීක්ෂණයෙන් විස්තර අනාවරණය කර තිබිණ. රණසිංහ පේ‍්‍රමදාස ජනාධිපතිවරයා කතරගම ගම්උදාවේදී වරක් ප‍්‍රසිද්ධියේම ප‍්‍රකාශ කළේ ව්‍යාපෘතිවලට වෙන් කරන මුදල්වලින් 40%ක් පමණ ගසා කන බවය.රණසිංහ පේ‍්‍රමදාස ජනාධිපතිවරයාගේ ඒ ප‍්‍රකාශය දැන් වසර විස්සක් පමණ අතීතයට එකතු වී අවසන්ය. රත්නපුර දිස්ත‍්‍රික් සම්බන්ධීකරණ රැස්වීමේදී ජනාධිපති මහින්ද රාජපක්ෂ සඳහන් කළේ අක්කර තිස් හතළිස් දාහක් එක රැයින් විදේශීය සමාගම්වලට දෙන බවය. මේසා විශාල අපරාධයක් රටට කරන බව ජනාධිපතිවරයාද දන්නේය. එහෙත් ඒ සම්බන්ධයෙන් වගකිවයුතු කිසිවකුට හෝ එරෙහිව නිතිය කි‍්‍රයාත්මක කිරීමට රටේ මූලික පුරවැසියා වූ ජනාධිපති පවා කි‍්‍රයා නොකළේය. එයින් පැහැදිලිවන්නේ ඉඩම් කොල්ලයේ යෙදී සිටින පාතාලයන්ට ජනාධිපතිත් බය බවද? නොඑසේ නම් සියල්ලන්ම කුඩු කා ඇති බවද? යන්න හරියටම දන්නේ ඔවුන්මය. කෙසේ වෙතත් මෙතැන ඉඩම් ජාවාරමක් සිදුවන බවත් එයද පාතාල ආර්ථිකයේම කොටසක් බවත් තේරුම්ගත යුතුය. හෙල්පිං හම්බන්තොට, හෙජිං ගිවිසුම්, බාලතෙල් ගෙන්වීම්, ග‍්‍රීසියේ බැදුම්කරවලට මහජන මුදල් යෙදවීම, ස්වීස්බැංකු ගිණුම් තරවීම කොටස් වෙළඳපොළ ජාවාරම, මිහින් ලංකා ඇතුළු මෑත කාලීන මගඩි වැලක් සම්බන්ධයෙන් වග උත්තරකරුවන් නොමැතිය. ලංකාවේ පාතාල ආර්ථිකය පිළිබඳව මහ බැංකුව විසින් විධිමත් විමර්ෂණයක් අවසන් වරට කරන ලද්දේ මීට දශක දෙකකටත් පෙරදීය. ආචාර්ය නෙවිල් කරුණාරත්න මහතා මහ බැංකු අධිපතිව සිටියදීය. ඉන් අනතුරුව මේ දක්වා කිසිදු විධිමත් විමර්ශනයක් සිදුකර නැත. නමුත් අය-වැය ලේඛන ඉදිරිපත් කරමින් ආණ්ඩුත්, එම ආණ්ඩුවල අවශ්‍යතාවය අනුව යමින් මහබැංකුවත් කළු සල්ලි සුදු කිරීමේ විවිධ උපක‍්‍රම හඳුන්වා දෙන ලදී. 2013 වසර වෙනුවෙන් රාජපක්ෂ ජනාධිපතිවරයා කළ අය-වැය කතාවේදී ද විදේශ අයෝජනවලට නොයෙක් වරප‍්‍රසාද ලබාදෙන ලදී. විදේශ ආයෝජන ලෙස මෙරටට දැන් පැමිණෙන්නේ රටින් පිට කරන ලද කළු සල්ලි බව ආර්ථික විශ්ලේෂකයෝ පෙන්වා දෙති.ආර්ථික විශ්ලේෂකයන් පෙන්වා දෙන්නේ මෙරට පාතාල ආර්ථිකය පිමි පනිමින් යන බවය. 1989/90 කාලයේ දළ ජාතික නිෂ්පාදිතයෙන් 30% ක් ද 94/95 වන විට 35.3%ක් දක්වා ද 2000/01 වන විට 43.7%ක් සහ දැන් 50% තෙක් පිමි පැන වර්ධනය වී ඇත. පාතාල ආර්ථිකය දැන් රාජ්‍ය ආර්ථිකය තරම්ම ශක්තිමත් වී ඇත. විදේශ ආයෝජන සඳහා නිත්‍යානුකූල පැත්තෙන් බදු සහන, බදු විරාම ඇතුළු දිරි ගැන්වීම් ලැබෙන විට නීතියට පිටින් 10% සිට 20% දක්වා කොමිස් මුදල් ගෙවා ආයෝජන අවසර බලපත‍්‍ර ලබාගැනීමට සිදුවී තිබේ. යුද්ධය අවසන් කිරීමෙන් පසුව ගෙවී ගිය වසර තුන තුළ මහජන මුදල් කොල්ල කෑමෙන් පාතාල ආර්ථිකය රුපියල් කෝටි ලක්ෂයකින් පමණ වර්ධනය වී ඇතැයි පාතාල ආර්ථිකයට සම්බන්ධ තොරතුරු අනාවරණය කරයි.මෑත කාලයේ පාතාල ආර්ථිකය සම්බන්ධයෙන් දැකිය හැකි තවත් විශේෂ ලක්ෂණයක් වන්නේ ඉතිහාසය මින් පෙර කිසිදු අවස්ථාවක නොවූ අයුරින් මුළු පාතාල ආර්ථිකයම ‘ආණ්ඩුවේ ආර්ථිකයක්’ බවට පත් වීමය. ආණ්ඩුවේ දේශපාලන බල අධිකාරියට යටත් නොවූ කිසිම ජාවාරමක් මෙරටේ දැන් නැත. යුද්ධයෙන් පසුව මේ දක්වා පැවැත් වූ පළාත් සභා සහ පළාත් පාලන මැතිවරණ මෙන්ම මහා මැතිවරණය සහ ජනාධිපතිවරණයට ආණ්ඩුවේ අපේක්ෂකයන් වියදම් කළ සුවිශාල ධනස්කන්ධය පිළිබඳව කිසිදු ආයතනයක් සම්පූර්ණ විමර්ශනයක් මෙතෙක් කිසිදු ආයතනයක් කර නොමැත. අරලියගහ මන්දිරයේ දන්සල් දීමේ සිට ප‍්‍රාදේශීය දේශපාලකයන් දක්වා වියදම් කළ මුදල් සහ ප‍්‍රචාරක මුදල් පිළිබඳ විධිමත් විමර්ශනයක් කිරීම අත්‍යවශ්‍ය කරුණකි. එවැනි විමර්ශනයකින් ශ‍්‍රී ලංකා රාජ්‍ය ආර්ථිකය ගිලගනිමින් පාතාල ආර්ථිකය වර්ධනය වීමේ අනතුර ඉතා හොඳින් පැහැදිලි වන බව කිව යුතුය.මෙම පාතාල ආර්ථිකය ගැන සිතමින් කුමකට වධ වෙන්නේ දැයි යමෙකුට ප‍්‍රශ්නයක් ඇති විය හැකිය. වධයක් වුවත් මේ පාතාල ආර්ථිකය පිළිබඳව ගැඹුරු විමර්ශනයකට යා යුතුව ඇත්තේ එම ආර්ථිකය ජන ජීවිතය හා තදින් බද්ධ වී ඇති නිසාය.මේ වන විට අපගේ ජීවිත පවත්වාගෙන යනවාද නැද්ද යන්න තිරණය කරන තරමටම මෙම පාතාල ආර්ථිකය බලවත් වී තිබේ. එය ‘තවත් ආණ්ඩුවක්’ යනුවෙන් හැඳින්වෙන්නේ මේ බලවත් වීම නිසාය.ලංකාවේ ආයුධ ජාවාරමට වඩා මත්ද්‍රව්‍ය ජාවාරම අතිශයින් ප‍්‍රබලය. හොරොයින් ගංජා, මත්පෙතිවර්ග, කසිප්පු පමණක් නොව කැස්ස පැණිය දක්වා විවිධාංගී කරණය වූ මත්ද්‍රව්‍ය ජාවාරමක් පවතී. කොට කෙතන ප‍්‍රදේශයේ ඝාතන රැල්ල පිටුපස සැගව ඇත්තේ මත්ද්‍රව්‍ය ජාවාරම බවට මේ වන විට කරුණු හෙළි වී ඇත. ඒ අනුව පාතාල ආර්ථිකය පිටුපස අපේ ජීවිතවල පැවැත්ම තීරණය කරන භීෂණයක්ද පවතී. පාතාලයට සම්බන්ධ රාජ්‍ය බලයේ තරම ඉඳහිට පුපුරා යන තැන් නැත්තේ ද නොවේ. ඇමැති මර්වින් සිල්වා සහ පෑළියගොඩ ප‍්‍රාදේශීය සභාවේ සභාපති අතර ඇවිල ගිය පාතාල යුද්ධය ගිණි අවි කතා කිරීම දක්වා නොයා බේරා ගැනීමට ගම්පහ යුවරජුට හැකිවිය. එහෙත් කුඩු ජාවාරම ගැන ප‍්‍රසිද්ධියේ දේශපාලන වේදිකාවේ කතා කළ ජනාධිපති වෘත්තිය සමිති පිළිබඳ අධ්‍යක්ෂ භාරත ලක්ෂ්මන් පේ‍්‍රමචන්ද්‍රට මහ දවාලේ මහමඟදී වෙඩිකා මියයන්නට සිදුවිය. චූදිත දුමින්ද සිල්වා රාජ්‍ය ආරක්ෂාව සහිතව සිංගප්පූරුව බලා පිටත් කර හැරියේය. පාතාල ආර්ථිකයෙන් ප‍්‍රකෝටිපතියන් වන අයගේ පැවැත්ම තහවුරු කරගැනීමට දේශපාලන බලය ද අවශ්‍ය වේ. අනික් කිසිදු ආණ්ඩුවකට වඩා සීමාන්තිකව මහින්ද රාජපක්ෂ ආණ්ඩුව පාතාලයන් දේශපාලන බලයට හවුල් කරගෙන තිබේ. කොටින්ම මහින්ද රාජපක්ෂව ඝාතනය කිරීමට එල්. ටී. ටී. ඊ. ය සමග කුමන්ත‍්‍රණය කළේ යැයි චෝදනා ලැබුවන්ට පවා ඇමැතිකම් දෙන තරමට පාතාල ආර්ථිකය බලවත්ය. කේ. පී.ලට ජීවිතය පණ පිටින් තියාගැනීමට හැකි වී ඇත්තේ මේ නිසාය.පසුගිය මහ මැතිවරණයේදී කොළඹ දිස්ත‍්‍රික්කයෙන් තරග කළ ආණ්ඩුවේ කුඩු සිල්වා කෙනෙකු ලක්ෂ 400ක වැඩි මුදලක් ප‍්‍රචාරක කටයුතු සඳහා වියදම් කර වැඩිම මනාප ලබාගත්තේය. නියෝජ්‍ය ඇමැති රෝහිත අබේගුණවර්ධනට විරුද්ධව අල්ලස් හෝ දූෂණ කොමිෂන් සභාවේ පැමිණිලි විභාග කෙරිණ. ඒ අතර ඔහුට සර්පයෙක් දෂ්ඨ කළේය. මත්පැන් නිෂ්පාදනයට අවශ්‍ය ස්ප‍්‍රීත්තු ගේනවීම සහ නිති විරෝධී මත්පැන් පෙරීම සම්බන්ධයෙන් වසන්තය උදා වූයේ මාතලේ වැඩිම මනාපලාභියාටය. මර්වින් සිල්වාගේ පුතාගේ ප‍්‍රමුඛ විනෝදාංශය සුඛෝපභෝගී කාර්, ජීප් මාරු කිරීමය. ඔහු ඒ තත්වයට පත් වුයේ කෙසේද? මේ වාහනයක වටිනාකම ලක්ෂ 400 ඉක්මවයි. මෙවා ආණ්ඩුවේ විගණනයට හසුවන්නේ නැත.එමෙන්ම මෙරට ජනතාවගේ සල්ලි ටිකට විද්ද තවත් කෙරුවාවක් වූයේ පිරමීඞ් ජාවාරමය. ඒ පිටුපස සිටියේ රාජපක්ෂ ප‍්‍රබලයෙකි. මහ බැංකු අධිපති අජිත් නිවාඞ් කබ්රාල්ද එහි මුල් පෙළේ කොටස්කරුවකු බව කියවේ. දැනට මේ රටේ කි‍්‍රයාත්මකව පවතින නවලිබරල් ආර්ථිකයේ උපන්ගෙයි ලක්ෂණයක් වන්නේ මෙම පාතාල ආර්ථිකය රට තුළ කි‍්‍රයාත්මක වීමය. මෙම පාතාල ආර්ථිකයත් සමග එකට දීග කෑමට දේශපාලන බලය එක්වීමත් එහි ලක්ෂණයකි. අද අගවිනිසුරුවරියට එරෙහිව එල්ල කර තිබෙන දෝෂාභියෝගය යනු ද එක් පැත්තකින් පාතාල ආර්ථිකයේ බලය උරගා බැලීමක්ය. ඇයට එරෙහිව ඉදිරිපත් කර තිබෙන්නේ මූල්‍ය වංචා පිළිබඳ චෝදනාය. එම චෝදනා ඉදිරිපත් කරන්නේ පෙර කී ලෙස විශාල ධනස්කන්ධයක් වියදම් කර ඡන්දය ලබා ගත්තවුන්ය. අවසානයේ නඩුව අසන්නේද චෝදනා එල්ල කළ වුන්මය. එයින් පැහැදිලිවන්නේ පාතාල ආර්ථිකය විසින් ව්‍යවස්ථාදායකයේ නැතිනම් පාරිශුද්ධ, උත්තරීතර යැයි කියන පාර්ලිමේන්තුවේ බලය ගිලගෙන එම පාර්ලිමේන්තුව විසින් අධිකරණයද ගිල ගැනීමට සැරසෙන බවය. විධායකය යනු පාතාලයට අනියමින් කිරුළු පලඳනු ලබන බලයක් බව මහින්ද රාජපක්ෂ විසින් ඔප්පු කොට ඇත්තේය. පාතාල ආර්ථිකයට ප‍්‍රබල මූල්‍ය සාධකයක් වී තිබෙන්නේ මහජන මුදල් ගසා කෑමය. බදු ගහන්නෙත් දඩ ගහන්නෙත් අපටමය. බදු, දඩ සහ ණය මගින් ලබා ගන්නා ආදායම් ගසා කෑම එනිසා එක් එක් ව්‍යාපෘතිවලට වැඩිවන සත්‍ය පිරිවැය මෙන් කිහිපගුණයක් වියදම් කිරීමට සිදුවේ. ඒ බර දැරිය යුතු වන්නේද අපමය.තවත් පැත්තක් තිබේ. අපේ එදිනෙදා ජීවිත ගැටගසා ගැනීමට හාල්, ලූණුමිරිස් ටික මිලදී ගැනීම ඇතුළු සියලු වියදම්වලදී දිනපතාම වැඩිමිලක් ගෙවීමට සිදුවේ. මෙය සිදුවන්නේ ආර්ථික න්‍යායකට අනුවය. ‘ඉල්ලුමෙන් ඇදුණු උද්ධමනය’ යනුවෙන් එය හැඳින්වේ. සීමිත භාණ්ඩ ප‍්‍රමාණයකට වෙළඳපොළේ වැඩි ඉල්ලුමක් ඇති වූ විට භාණ්ඩ මිල ඉහළ යයි. පාතාල ගනු දෙනු වලින් මුදල් උපයා ගන්නා පිරිස් සහ නීත්‍යානුකූල ලෙස අප උපයා ගන්නා මුදල් රැගෙන යන්නේ එකම වෙළඳපොළටය. පාතාලේ ආර්ථිකයෙන් පෝසත් වූවන් රුපියල් සීයක් මිල කළ දෙයට රුපියල් දාහක් වියදම් කිරීමට සූදානම්ය. නමුත් අපට සිදුවන්නේ එහි අනිත් පැත්තය. රුපියල් දාහක් මිල කළ දෙයට රුපියල් සීයක් වියදම් කිරීමේ හැකියාව පමණක් තිබේ.මේ අනුව අප දුක්මහන්සියෙන් සොයාගන්නා තුට්ටු දෙක රැගෙන වෙළෙඳපොළේ භාණ්ඩ වෙනුවෙන් සීරු මාරුවට වියදම් කරන අතර පාතාල ආර්ථිකයෙන් බලවත් වූ කළු සල්ලි කාරයො අතදිග හැර වියදම් කරමින් වෙළඳපොළේ භාණ්ඩ අත්පත් කර ගනිති. අපට සිදු වන්නේ කනවා වෙනුවට ලෙව කෑමටය. මෙයින් අදහස් කෙරෙන්නේ පාතාල ආර්ථිකය අපේ සමාජීය ජීවිතය අඩපණ කර, ගෘහ ජීවිතය ද අවුල් කර අවසානයේ අපව අසරණයන් කර දමයි. පාතාල ආර්ථිකය ආණ්ඩු බලයේ කොටස් කරුවන් වී ඇති අතර රාජ්‍ය මූල්‍ය බලය සහ මූල්‍ය විනය බරපතළ ලෙස බිඳ දමනු ලබයි.අධිරාජ්‍ය විරෝධි බොරු සටන් පාඨ ඔසවන මහින්ද රාජපක්ෂ ආණ්ඩුව තම ඒකාධිපති බලය තහවුරු කරගනිමින් පාතාල ආර්ථිකයට උඩගෙඩි දෙන නව ලිබරල් ආර්ථිකයේ දෙවැනි ඉනිමට පියවර තබා ඇත. පාතාල නැත්නම් කළු ආර්ථිකය යනුවෙන් හඳුන්වන්නේ ,  උපායගත් ආකාරය හෙළි නොකරන මුදල්ය. මත්ද්‍රව්‍ය සහ අවි ආයුධ ජාවාරම ,  ළමයින් සහ කාන්තාවන් විකිණීම ,  ගණිකා ව්‍යාපාරය ,  වකුගඩු පෙනහළු ඇතුළු ශරීර ඉන්ද්‍රීය විකිණීම ,  හොර බඩු ජාවාරම ,  කොමිස් ගැහිලි ,  මහජන දේපළ කොල්ලකෑම ආදී වශයෙන් වූ විශාල පරාසයක කළු ආර්ථිකය විසිරී පවතී. පාතාල නැත්නම් කළු ආර්ථිකය යනුවෙන් හඳුන්වන්නේ, උපායගත් ආකාරය හෙළි නොකරන මුදල්ය. මත්ද්‍රව්‍ය සහ අවි ආයුධ ජාවාරම, ළමයින් සහ කාන්තාවන් විකිණීම, ගණිකා ව්‍යාපාරය, වකුගඩු පෙනහළු ඇතුළු ශරීර ඉන්ද්‍රීය විකිණීම, හොර බඩු ජාවාරම, කොමිස් ගැහිලි, මහජන දේපළ කොල්ලකෑම ආදී වශයෙන් වූ විශාල පරාසයක කළු ආර්ථිකය විසිරී පවතී. ආදායම් බදු ගෙවීමේදී සඟවා තබන මුදල් ඉපයීම් ද මෙයට අයත්ය. වෛද්‍යචැනල්සේවය, උපකාරක පංති, නීතිඥගාස්තු ආදිය මෙන්ම තමන්ට ලැබෙන වාහන බලපත‍්‍රය හොරට විකුණන මැති ඇමැතිවරුන් පවා එක් රැස් කරගන්නා මුදල් අයත් වන්නේ මේ පාතාල ආර්ථිකයටය. ලංකාවේ පාතාල ආර්ථිකය 2012 වසර වන විට දළ ජාතික නිෂ්පාදිතයෙන් 50%ක් ඉක්මවනු ඇති බව ඕස්ටේ‍්‍රලියානු ආර්ථික විශේෂඥ ඒජන්සිය විසින් පසුගියදා හෙළිදරව් කරනු ලැබිණි. පසුගිය වසරේ අපේ රටේ දළ ජාතික නිෂ්පාදිතය රුපියල් කෝටි හය ලක්ෂ පනස් හතර දහසක් (රුපියල් කෝටිහය 654,000) වූ බව මහබැංකු වාර්තා සඳහන් කරයි. ඒ අනුව මෙම වසර අවසන් වන විට මෙරට පාතාල ආර්ථිකයේ වටිනාකම රුපියල් කෝටි තුන්ලක්ෂ විසිහත් දහසක් (රු. කෝටි 327,000) ඉක්මවා තිබෙනු ඇත. මෙතරම් සුවිශාල ප‍්‍රමාණයක් දක්වා මෙරට පාතාල ආර්ථිකය වැඩී ආ අයුරු පිළිබඳවද එම සමීක්ෂණයෙන් විස්තර අනාවරණය කර තිබිණ. රණසිංහ පේ‍්‍රමදාස ජනාධිපතිවරයා කතරගම ගම්උදාවේදී වරක් ප‍්‍රසිද්ධියේම ප‍්‍රකාශ කළේ ව්‍යාපෘතිවලට වෙන් කරන මුදල්වලින් 40%ක් පමණ ගසා කන බවය. රණසිංහ පේ‍්‍රමදාස ජනාධිපතිවරයාගේ ඒ ප‍්‍රකාශය දැන් වසර විස්සක් පමණ අතීතයට එකතු වී අවසන්ය. රත්නපුර දිස්ත‍්‍රික් සම්බන්ධීකරණ රැස්වීමේදී ජනාධිපති මහින්ද රාජපක්ෂ සඳහන් කළේ අක්කර තිස් හතළිස් දාහක් එක රැයින් විදේශීය සමාගම්වලට දෙන බවය. මේසා විශාල අපරාධයක් රටට කරන බව ජනාධිපතිවරයාද දන්නේය. එහෙත් ඒ සම්බන්ධයෙන් වගකිවයුතු කිසිවකුට හෝ එරෙහිව නිතිය කි‍්‍රයාත්මක කිරීමට රටේ මූලික පුරවැසියා වූ ජනාධිපති පවා කි‍්‍රයා නොකළේය. එයින් පැහැදිලිවන්නේ ඉඩම් කොල්ලයේ යෙදී සිටින පාතාලයන්ට ජනාධිපතිත් බය බවද? නොඑසේ නම් සියල්ලන්ම කුඩු කා ඇති බවද? යන්න හරියටම දන්නේ ඔවුන්මය. කෙසේ වෙතත් මෙතැන ඉඩම් ජාවාරමක් සිදුවන බවත් එයද පාතාල ආර්ථිකයේම කොටසක් බවත් තේරුම්ගත යුතුය. හෙල්පිං හම්බන්තොට, හෙජිං ගිවිසුම්, බාලතෙල් ගෙන්වීම්, ග‍්‍රීසියේ බැදුම්කරවලට මහජන මුදල් යෙදවීම, ස්වීස්බැංකු ගිණුම් තරවීම කොටස් වෙළඳපොළ ජාවාරම, මිහින් ලංකා ඇතුළු මෑත කාලීන මගඩි වැලක් සම්බන්ධයෙන් වග උත්තරකරුවන් නොමැතිය. ලංකාවේ පාතාල ආර්ථිකය පිළිබඳව මහ බැංකුව විසින් විධිමත් විමර්ෂණයක් අවසන් වරට කරන ලද්දේ මීට දශක දෙකකටත් පෙරදීය. ආචාර්ය නෙවිල් කරුණාරත්න මහතා මහ බැංකු අධිපතිව සිටියදීය. ඉන් අනතුරුව මේ දක්වා කිසිදු විධිමත් විමර්ශනයක් සිදුකර නැත. නමුත් අය-වැය ලේඛන ඉදිරිපත් කරමින් ආණ්ඩුත්, එම ආණ්ඩුවල අවශ්‍යතාවය අනුව යමින් මහබැංකුවත් කළු සල්ලි සුදු කිරීමේ විවිධ උපක‍්‍රම හඳුන්වා දෙන ලදී. 2013 වසර වෙනුවෙන් රාජපක්ෂ ජනාධිපතිවරයා කළ අය-වැය කතාවේදී ද විදේශ අයෝජනවලට නොයෙක් වරප‍්‍රසාද ලබාදෙන ලදී. විදේශ ආයෝජන ලෙස මෙරටට දැන් පැමිණෙන්නේ රටින් පිට කරන ලද කළු සල්ලි බව ආර්ථික විශ්ලේෂකයෝ පෙන්වා දෙති. ආර්ථික විශ්ලේෂකයන් පෙන්වා දෙන්නේ මෙරට පාතාල ආර්ථිකය පිමි පනිමින් යන බවය. 1989/90 කාලයේ දළ ජාතික නිෂ්පාදිතයෙන් 30% ක් ද 94/95 වන විට 35.3%ක් දක්වා ද 2000/01 වන විට 43.7%ක් සහ දැන් 50% තෙක් පිමි පැන වර්ධනය වී ඇත. පාතාල ආර්ථිකය දැන් රාජ්‍ය ආර්ථිකය තරම්ම ශක්තිමත් වී ඇත. විදේශ ආයෝජන සඳහා නිත්‍යානුකූල පැත්තෙන් බදු සහන, බදු විරාම ඇතුළු දිරි ගැන්වීම් ලැබෙන විට නීතියට පිටින් 10% සිට 20% දක්වා කොමිස් මුදල් ගෙවා ආයෝජන අවසර බලපත‍්‍ර ලබාගැනීමට සිදුවී තිබේ. යුද්ධය අවසන් කිරීමෙන් පසුව ගෙවී ගිය වසර තුන තුළ මහජන මුදල් කොල්ල කෑමෙන් පාතාල ආර්ථිකය රුපියල් කෝටි ලක්ෂයකින් පමණ වර්ධනය වී ඇතැයි පාතාල ආර්ථිකයට සම්බන්ධ තොරතුරු අනාවරණය කරයි. ‘ ’ මෑත කාලයේ පාතාල ආර්ථිකය සම්බන්ධයෙන් දැකිය හැකි තවත් විශේෂ ලක්ෂණයක් වන්නේ ඉතිහාසය මින් පෙර කිසිදු අවස්ථාවක නොවූ අයුරින් මුළු පාතාල ආර්ථිකයම ‘ආණ්ඩුවේ ආර්ථිකයක්’ බවට පත් වීමය. ආණ්ඩුවේ දේශපාලන බල අධිකාරියට යටත් නොවූ කිසිම ජාවාරමක් මෙරටේ දැන් නැත. යුද්ධයෙන් පසුව මේ දක්වා පැවැත් වූ පළාත් සභා සහ පළාත් පාලන මැතිවරණ මෙන්ම මහා මැතිවරණය සහ ජනාධිපතිවරණයට ආණ්ඩුවේ අපේක්ෂකයන් වියදම් කළ සුවිශාල ධනස්කන්ධය පිළිබඳව කිසිදු ආයතනයක් සම්පූර්ණ විමර්ශනයක් මෙතෙක් කිසිදු ආයතනයක් කර නොමැත. අරලියගහ මන්දිරයේ දන්සල් දීමේ සිට ප‍්‍රාදේශීය දේශපාලකයන් දක්වා වියදම් කළ මුදල් සහ ප‍්‍රචාරක මුදල් පිළිබඳ විධිමත් විමර්ශනයක් කිරීම අත්‍යවශ්‍ය කරුණකි. එවැනි විමර්ශනයකින් ශ‍්‍රී ලංකා රාජ්‍ය ආර්ථිකය ගිලගනිමින් පාතාල ආර්ථිකය වර්ධනය වීමේ අනතුර ඉතා හොඳින් පැහැදිලි වන බව කිව යුතුය. මෙම පාතාල ආර්ථිකය ගැන සිතමින් කුමකට වධ වෙන්නේ දැයි යමෙකුට ප‍්‍රශ්නයක් ඇති විය හැකිය. වධයක් වුවත් මේ පාතාල ආර්ථිකය පිළිබඳව ගැඹුරු විමර්ශනයකට යා යුතුව ඇත්තේ එම ආර්ථිකය ජන ජීවිතය හා තදින් බද්ධ වී ඇති නිසාය. ‘ ’ මේ වන විට අපගේ ජීවිත පවත්වාගෙන යනවාද නැද්ද යන්න තිරණය කරන තරමටම මෙම පාතාල ආර්ථිකය බලවත් වී තිබේ. එය ‘තවත් ආණ්ඩුවක්’ යනුවෙන් හැඳින්වෙන්නේ මේ බලවත් වීම නිසාය. ලංකාවේ ආයුධ ජාවාරමට වඩා මත්ද්‍රව්‍ය ජාවාරම අතිශයින් ප‍්‍රබලය. හොරොයින් ගංජා, මත්පෙතිවර්ග, කසිප්පු පමණක් නොව කැස්ස පැණිය දක්වා විවිධාංගී කරණය වූ මත්ද්‍රව්‍ය ජාවාරමක් පවතී. කොට කෙතන ප‍්‍රදේශයේ ඝාතන රැල්ල පිටුපස සැගව ඇත්තේ මත්ද්‍රව්‍ය ජාවාරම බවට මේ වන විට කරුණු හෙළි වී ඇත. ඒ අනුව පාතාල ආර්ථිකය පිටුපස අපේ ජීවිතවල පැවැත්ම තීරණය කරන භීෂණයක්ද පවතී.  පාතාලයට සම්බන්ධ රාජ්‍ය බලයේ තරම ඉඳහිට පුපුරා යන තැන් නැත්තේ ද නොවේ. ඇමැති මර්වින් සිල්වා සහ පෑළියගොඩ ප‍්‍රාදේශීය සභාවේ සභාපති අතර ඇවිල ගිය පාතාල යුද්ධය ගිණි අවි කතා කිරීම දක්වා නොයා බේරා ගැනීමට ගම්පහ යුවරජුට හැකිවිය. එහෙත් කුඩු ජාවාරම ගැන ප‍්‍රසිද්ධියේ දේශපාලන වේදිකාවේ කතා කළ ජනාධිපති වෘත්තිය සමිති පිළිබඳ අධ්‍යක්ෂ භාරත ලක්ෂ්මන් පේ‍්‍රමචන්ද්‍රට මහ දවාලේ මහමඟදී වෙඩිකා මියයන්නට සිදුවිය. චූදිත දුමින්ද සිල්වා රාජ්‍ය ආරක්ෂාව සහිතව සිංගප්පූරුව බලා පිටත් කර හැරියේය.  පාතාල ආර්ථිකයෙන් ප‍්‍රකෝටිපතියන් වන අයගේ පැවැත්ම තහවුරු කරගැනීමට දේශපාලන බලය ද අවශ්‍ය වේ. අනික් කිසිදු ආණ්ඩුවකට වඩා සීමාන්තිකව මහින්ද රාජපක්ෂ ආණ්ඩුව පාතාලයන් දේශපාලන බලයට හවුල් කරගෙන තිබේ. කොටින්ම මහින්ද රාජපක්ෂව ඝාතනය කිරීමට එල්. ටී. ටී. ඊ. ය සමග කුමන්ත‍්‍රණය කළේ යැයි චෝදනා ලැබුවන්ට පවා ඇමැතිකම් දෙන තරමට පාතාල ආර්ථිකය බලවත්ය. කේ. පී.ලට ජීවිතය පණ පිටින් තියාගැනීමට හැකි වී ඇත්තේ මේ නිසාය. පසුගිය මහ මැතිවරණයේදී කොළඹ දිස්ත‍්‍රික්කයෙන් තරග කළ ආණ්ඩුවේ කුඩු සිල්වා කෙනෙකු ලක්ෂ 400ක වැඩි මුදලක් ප‍්‍රචාරක කටයුතු සඳහා වියදම් කර වැඩිම මනාප ලබාගත්තේය. නියෝජ්‍ය ඇමැති රෝහිත අබේගුණවර්ධනට විරුද්ධව අල්ලස් හෝ දූෂණ කොමිෂන් සභාවේ පැමිණිලි විභාග කෙරිණ. ඒ අතර ඔහුට සර්පයෙක් දෂ්ඨ කළේය. මත්පැන් නිෂ්පාදනයට අවශ්‍ය ස්ප‍්‍රීත්තු ගේනවීම සහ නිති විරෝධී මත්පැන් පෙරීම සම්බන්ධයෙන් වසන්තය උදා වූයේ මාතලේ වැඩිම මනාපලාභියාටය. මර්වින් සිල්වාගේ පුතාගේ ප‍්‍රමුඛ විනෝදාංශය සුඛෝපභෝගී කාර්, ජීප් මාරු කිරීමය. ඔහු ඒ තත්වයට පත් වුයේ කෙසේද? මේ වාහනයක වටිනාකම ලක්ෂ 400 ඉක්මවයි. මෙවා ආණ්ඩුවේ විගණනයට හසුවන්නේ නැත. එමෙන්ම මෙරට ජනතාවගේ සල්ලි ටිකට විද්ද තවත් කෙරුවාවක් වූයේ පිරමීඞ් ජාවාරමය. ඒ පිටුපස සිටියේ රාජපක්ෂ ප‍්‍රබලයෙකි. මහ බැංකු අධිපති අජිත් නිවාඞ් කබ්රාල්ද එහි මුල් පෙළේ කොටස්කරුවකු බව කියවේ. දැනට මේ රටේ කි‍්‍රයාත්මකව පවතින නවලිබරල් ආර්ථිකයේ උපන්ගෙයි ලක්ෂණයක් වන්නේ මෙම පාතාල ආර්ථිකය රට තුළ කි‍්‍රයාත්මක වීමය. මෙම පාතාල ආර්ථිකයත් සමග එකට දීග කෑමට දේශපාලන බලය එක්වීමත් එහි ලක්ෂණයකි. අද අගවිනිසුරුවරියට එරෙහිව එල්ල කර තිබෙන දෝෂාභියෝගය යනු ද එක් පැත්තකින් පාතාල ආර්ථිකයේ බලය උරගා බැලීමක්ය. ඇයට එරෙහිව ඉදිරිපත් කර තිබෙන්නේ මූල්‍ය වංචා පිළිබඳ චෝදනාය. එම චෝදනා ඉදිරිපත් කරන්නේ පෙර කී ලෙස විශාල ධනස්කන්ධයක් වියදම් කර ඡන්දය ලබා ගත්තවුන්ය. අවසානයේ නඩුව අසන්නේද චෝදනා එල්ල කළ වුන්මය. එයින් පැහැදිලිවන්නේ පාතාල ආර්ථිකය විසින් ව්‍යවස්ථාදායකයේ නැතිනම් පාරිශුද්ධ, උත්තරීතර යැයි කියන පාර්ලිමේන්තුවේ බලය ගිලගෙන එම පාර්ලිමේන්තුව විසින් අධිකරණයද ගිල ගැනීමට සැරසෙන බවය. විධායකය යනු පාතාලයට අනියමින් කිරුළු පලඳනු ලබන බලයක් බව මහින්ද රාජපක්ෂ විසින් ඔප්පු කොට ඇත්තේය. පාතාල ආර්ථිකයට ප‍්‍රබල මූල්‍ය සාධකයක් වී තිබෙන්නේ මහජන මුදල් ගසා කෑමය. බදු ගහන්නෙත් දඩ ගහන්නෙත් අපටමය. බදු, දඩ සහ ණය මගින් ලබා ගන්නා ආදායම් ගසා කෑම එනිසා එක් එක් ව්‍යාපෘතිවලට වැඩිවන සත්‍ය පිරිවැය මෙන් කිහිපගුණයක් වියදම් කිරීමට සිදුවේ. ඒ බර දැරිය යුතු වන්නේද අපමය. ‘ ’ තවත් පැත්තක් තිබේ. අපේ එදිනෙදා ජීවිත ගැටගසා ගැනීමට හාල්, ලූණුමිරිස් ටික මිලදී ගැනීම ඇතුළු සියලු වියදම්වලදී දිනපතාම වැඩිමිලක් ගෙවීමට සිදුවේ. මෙය සිදුවන්නේ ආර්ථික න්‍යායකට අනුවය. ‘ඉල්ලුමෙන් ඇදුණු උද්ධමනය’ යනුවෙන් එය හැඳින්වේ. සීමිත භාණ්ඩ ප‍්‍රමාණයකට වෙළඳපොළේ වැඩි ඉල්ලුමක් ඇති වූ විට භාණ්ඩ මිල ඉහළ යයි. පාතාල ගනු දෙනු වලින් මුදල් උපයා ගන්නා පිරිස් සහ නීත්‍යානුකූල ලෙස අප උපයා ගන්නා මුදල් රැගෙන යන්නේ එකම වෙළඳපොළටය. පාතාලේ ආර්ථිකයෙන් පෝසත් වූවන් රුපියල් සීයක් මිල කළ දෙයට රුපියල් දාහක් වියදම් කිරීමට සූදානම්ය. නමුත් අපට සිදුවන්නේ එහි අනිත් පැත්තය. රුපියල් දාහක් මිල කළ දෙයට රුපියල් සීයක් වියදම් කිරීමේ හැකියාව පමණක් තිබේ. මේ අනුව අප දුක්මහන්සියෙන් සොයාගන්නා තුට්ටු දෙක රැගෙන වෙළෙඳපොළේ භාණ්ඩ වෙනුවෙන් සීරු මාරුවට වියදම් කරන අතර පාතාල ආර්ථිකයෙන් බලවත් වූ කළු සල්ලි කාරයො අතදිග හැර වියදම් කරමින් වෙළඳපොළේ භාණ්ඩ අත්පත් කර ගනිති. අපට සිදු වන්නේ කනවා වෙනුවට ලෙව කෑමටය. මෙයින් අදහස් කෙරෙන්නේ පාතාල ආර්ථිකය අපේ සමාජීය ජීවිතය අඩපණ කර, ගෘහ ජීවිතය ද අවුල් කර අවසානයේ අපව අසරණයන් කර දමයි. පාතාල ආර්ථිකය ආණ්ඩු බලයේ කොටස් කරුවන් වී ඇති අතර රාජ්‍ය මූල්‍ය බලය සහ මූල්‍ය විනය බරපතළ ලෙස බිඳ දමනු ලබයි. අධිරාජ්‍ය විරෝධි බොරු සටන් පාඨ ඔසවන මහින්ද රාජපක්ෂ ආණ්ඩුව තම ඒකාධිපති බලය තහවුරු කරගනිමින් පාතාල ආර්ථිකයට උඩගෙඩි දෙන නව ලිබරල් ආර්ථිකයේ දෙවැනි ඉනිමට පියවර තබා ඇත.", "URL": "https://lankatruth.com/si/?p=5473", "Category": "Uncategorized", "Parent URL": null}