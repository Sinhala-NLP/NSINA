{"Source": "Lankatruth", "Timestamp": "May 6, 2021", "Headline": "අපේක්ෂා රෝහලේ පොදුජන පෙරමුණු වෘත්තීය සමිතිය උපවාසයක…", "News Content": "මහරගම අපේක්ෂා රෝහලේ වෘත්තීය සමිතියක් විසින් එම රෝහලේ වැඩබලන අධ්‍යක්ෂකවරයා ඉවත් කරන ලෙස ඉල්ලා උපවාසයක් ආරම්භ කර තිබේ. එම රෝහලේ අධ්‍යක්ෂක සිටි වෛද්‍ය වසන්ත දිසානායක මහතාගේ අභාවයෙන් පසු දැනට එහි රෝහලේ වැඩබලන අධ්‍යක්ෂ ලෙස කටයුතු කරන්නේ කලින් සිටි නියෝජ්‍ය අධ්‍යක්ෂවරයාය. වෘත්තිය සමිතියේ ඉල්ලීම වී ඇත්තේ එම වැඩබලන අධ්‍යක්ෂවරයා වහාම තනතුරෙන් ඉවත් කරන ලෙසය. එම උපවාසය සඳහා හිටපු නාගරික මන්ත්‍රීවරයෙකු ඇතුලූ වෘත්තීය සමිති ක්‍රියාකාරිකයන් කීපදෙනෙක් සම්බන්ධ වී ඇත. මෙම උපවාසය සිදුකරන්නේ පොදුජන පෙරමුණට අයත් වෘත්තීය සමිතිය විසින් බව රෝහල් ආරංචි මාර්ග තහවුරු කරයි.", "URL": "https://lankatruth.com/si/?p=116070", "Category": "පුවත්", "Parent URL": null}