{"Source": "Lankatruth", "Timestamp": "April 5, 2022", "Headline": "මම තවමත් පොහොට්ටුවේ… ස්වාධීන වෙන්නේ නැහැ… අරුන්දික කියයි", "News Content": "තමන් පාර්ලිමේන්තුවේ ස්වාධීන මන්ත්‍රීවරයෙකු ලෙස කටයුතු නොකරන බවත් තව දුරටත් පොහොට්ටු පක්ෂයේ මන්ත්‍රීවරයෙකු ලෙස පාර්ලිමේන්තුවේ කටයුතු කරන බවත් පොල්, කිතුල් හා තල් වගා ප්‍රවර්ධනය හා ආශ්‍රිත කාර්මික භාණ්ඩ නිෂ්පාදන හා අපනයන විවිධාංගීකරණ රාජ්‍ය ඇමති අරුන්දික ප්‍රනාන්දු සඳහන් කරයි. පොහොට්ටු පක්ෂය නියෝජනය කරන මන්ත්‍රීවරු 11 දෙනෙකු පාර්ලිමේන්තුවේ ස්වාධීන වන බවට මන්ත්‍රී අනුර යාපා මීට සුළු මොහොතකට පෙර පාර්ලිමේන්තුවට දැනුම් දෙමින් සඳහන් කළ නම් අතර අරුන්දික ප්‍රනාන්දු මන්ත්‍රීවරයාගේ නමද සඳහන් වී තිබිණි. කෙසේ වෙතත් රාජ්‍ය ඇමති රුන්දික ප්‍රනාන්දු, තමන් ස්වාධීන නොවන බවට සඳහන් කිරීම නිසා පොහොට්ටු පක්ෂයේ ස්වාධීනව කටයුතු කරන මන්ත්‍රීවරු ගණන 10 දෙනෙකු බවට පත්ව ඇත.", "URL": "https://lankatruth.com/si/?p=131481", "Category": "පුවත්", "Parent URL": null}