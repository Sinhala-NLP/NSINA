{"Source": "Lankatruth", "Timestamp": "October 8, 2019", "Headline": "මෙවර ඡන්ද පත්‍රිකාවේ දිග අඩි 02යි අඟප් 02යි දිගයි – අපේක්ෂිත වියදමත් ඉහළ යන ලකුණු", "News Content": "මෙවර ජනාධිපතිවරණයේ ඡන්ද පත්‍රිකා ආදර්ශය රජයේ මුද්‍රණාලයාධිපති විසින් මැතිවරණ කොමිසම වෙත බාර දී ඇත. එම ආදර්ශයට අනුව උප පත්‍රිකාව අඟල් 02ක් වන අතර තවත් අඟල් 24ක් සමඟින් සම්පූර්ණ දිග අඩි 02යි අඟල් 02ක් බව මැතිවරණ කොමිසම පවසයි. අපේක්ෂක සංඛ්‍යාව ඉහළ යාම හේතුවෙන් ඡන්ද පත්‍රිකාවේ දිග වැඩි වී තිබේ. අපේක්ෂකයන්ගේ සංඛ්‍යාව වැඩිවීමත් සමග ඡන්ද පත්‍රිකාවේ දිග වැඩිවීමෙන් මෙන්ම තවත් අභියෝග රැසකට මුහුණ දීමට මේ වනවිට මැතිවරණ කොමිසමට සිදුව ඇත. ඒ අනුව අපේක්ෂකයෙකු වෙනුවෙන් එක් මධ්‍යස්ථානයකට පත් කළ හැකි ඡන්ද පොළ නියෝජිතයින් 70ක්ද ගණන් කිරීමේ නියෝජිතයන් 175ක් ලෙසද වැඩිවන අතර මෙම තත්ත්වය අනුව ඡන්ද පෙට්ටි සම්බන්ධයෙන් අවධානය යොමු කිරීමට සිදුව ඇති බවද මැතිවරණ කොමිසම පවසයි. එය නැවත සකස් කිරීම හෝ ප්ලාස්ටික් පෙට්ටි ආනයනය කිරීමට කොමිසම බලාපොරොත්තු බවද ඡන්ද පෙට්ට් ප්‍රමාණය වැඩිවීම නිසාවෙන් කාර්ය මණ්ඩලය සහ සහය කාර්ය මණ්ඩලය වැඩි කිරීමට සිදු වී ඇති බවද සඳහන් කරන මැතිවරණ කොමිසම අපෙක්ෂිත මුදලද ඉහළ යනු ඇති බව සඳහන් කරයි.", "URL": "https://lankatruth.com/si/?p=82537", "Category": "පුවත්", "Parent URL": null}