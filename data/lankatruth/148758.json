{"Source": "Lankatruth", "Timestamp": "July 6, 2023", "Headline": "මෙරට කෘෂි විද්‍යාඥයින්ගෙන් නව වී ප්‍රභේද හතරක්", "News Content": "කෘෂිකර්ම දෙපාර්තමේන්තුවේ මැදිහත්වීම මත මෙරට කෘෂි විද්‍යාඥයි විසින් හෙක්ටයාර් එකකට වැඩිම වී අස්වැන්නක් ලබා දෙන නව වී ප්‍රභේද හතරක් හඳුන්වා දී තිබේ. එම වී ප්‍රභේද 04 නම් කර ඇත්තේ Ld 376, BG 377, At 378, BG 381 ලෙසය. Ld 376 වී ප්‍රභේදයෙන් හෙක්ටයාර් එකකට මෙට්‍රික් ටොන් 04 සිට 06 දක්වා අස්වැන්නක් වියලි හා තෙත් කලාපයේ කුඹුරුවලින් ලබා ගත හැකිය. BG 377 වී ප්‍රභේදය වියලි කලාපයේ කුඹුරුවල පහසුවෙන් වගා කළ හැකි අතර හෙක්ටයාර් එකකට වී මෙට්‍රික් ටොන් 6.5ක අස්වැන්නක් ලබා ගත හැකිය. At 378 වී ප්‍රභේදය වියලි හා තෙත් කලාපවල වගා කළ හැකි වී ප්‍රභේදයකි. එය තෙත් කලාපයේ කුඹුරුවලින් හෙක්ටයාර් එකකට මෙට්‍රික් ටොන් 5.3ක් හා වියලි කලාපයේ කුඹුරුවලින් හෙක්ටයාර් එකකට වී මෙට්‍රික් ටොන් 7.3ක අස්වැන්නක් මෙම වී ප්‍රභේදය වගා කිරීම මගින් ලබා ගැනීමට හැකි බව කෘෂිකර්ම අමාත්‍යාංශය පවසයි. BG 381 වී ප්‍රභේදයද ඉහළ අස්වැන්නක් ලබා ගත හැකි වී ප්‍රභේදයකි. මෙයින් හෙක්ටයාර් එකකට මෙට්‍රික් ටොන් 6.5ක අස්වැන්නක් ලබා ගත හැකිය.", "URL": "https://lankatruth.com/si/?p=148758", "Category": "පුවත්", "Parent URL": null}