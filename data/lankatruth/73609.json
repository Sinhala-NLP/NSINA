{"Source": "Lankatruth", "Timestamp": "May 8, 2019", "Headline": "පාස්කු ඉරිදා ප්‍රහාරයට දරු  ‌දෙදෙනා ‌ගොදුරු වූ පියෙකුගෙන් මූළික අයිතිවාසිකම් ‌පෙත්සමක්", "News Content": "පාස්කු ඉරිදා දින සිදුවූ ප්‍රහාරයෙන් සිය දරු දෙදෙනා ජීවිතක්ෂයට පත්වූ පියෙකු විසින් ගොනුකර ඇති මූළිය අයිතිවාසිකම් පෙත්සම කැඳවීම මෙම මස 21 වැනිදා දක්වා කල් තැබීමට ශ්‍රේෂ්ඨාධිකරණය අද(08) නියෝග කළේය. බුද්ධි අංශ මගින් පූර්ව දැනුම්දීමක් කර තිබියදී වගඋත්තරකරුවන් සිය රාජකාරිය නිසි පරිදි සිදු කිරීමට පියවර නොගැනීමෙන් සිය දරු දෙදෙනා මියගොස් ඇති බවත් එය අපරාද නඩු විධාන සංග්‍රහය සහ දණ්ඩ නීති සංග්‍රහය යටතේ අපරාධමය වරදක් බව පෙත්සමේ සඳහන්ව ඇත. මෙම පෙත්සමෙහි වග උත්තරකරුවන් වන පොලිස්පතිවරයා සහ හිටපු ආරක්ෂක ලේකම්වරයාට නොතීසි බාර දෙන ලෙස ද අධිකරණය පෙත්සම්කරුට නියෝග කළේය. වැල්ලම්පිටිය සමන් නන්දන තිරිමාන්න මහතා විසින් ගොනු කරනු ලැබු මෙම පෙත්සමෙහි වගඋත්තරකරුවන් වශයෙන් පොලිස්පති පූජිත ජයසුන්දර , හිටපු ආරක්ෂක ලේකම් හේමසිරි ප‍්‍රනාන්දු සහ නියෝජ්‍ය පොලිස්පති ශ්‍රී ලාල් දිසානායක සහ නීතිපති නම් කරනු ලැබ සිටිති. ප‍්‍රසන්න ජයවර්ධන , මුර්දු ප‍්‍රනාන්දු සහ ගාමිණී අමරසේකර යන මහත්ම මහත්මීන්ගෙන් සමන්විත ශ්‍රේෂ්ඨාධිකරණය විනිසුරු මඩුල්ල හමුවේ පෙත්සම සලකා බැලිණි.", "URL": "https://lankatruth.com/si/?p=73609", "Category": "පුවත්", "Parent URL": null}