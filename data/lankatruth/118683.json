{"Source": "Lankatruth", "Timestamp": "June 29, 2021", "Headline": "බැසිල් වෙනුවෙන් මහාචාර්යවරයා මෛත්‍රීට තඩි බායි", "News Content": "පාර්ලිමේන්තු මන්ත්‍රීවරයෙක් වශයෙන් බැසිල් රාජපක්ෂට පත්වීමේ අවස්ථාව ලබාදීම සඳහා ඉල්ලා අස්වීමට සූදානම් යැයි කියමින් පොහොට්ටු පක්ෂයේ ජාතික ලැයිස්තු මන්ත්‍රී මහාචාර්ය රංජිත් බණ්ඩාර හිටපු ජානධිපති මෛත්‍රීපාල සිරිසේනට ප‍්‍රහාරයක් දියත්කර තිබේ. මෙම ප‍්‍රහාරය එල්ලකර ඇත්තේ අද නිකුත් වූ දිනමිණ පුවත්පතට සාකච්ඡාවක් ලබාදෙමිනි. ඔහු එම සාකච්ඡාවේදී “අප ඒ පළාත් පාලන මැතිවරණයේදී ඓතිහාසික ජයග‍්‍රහණයක් ලැබුවා. මේ ජයග‍්‍රහණය ලැබුවේ බාධාවකින් තොරව බව කියන්නට කාටවත් පුළුවන්කමක් තිබුණේ නැහැ. රටේ රාජ්‍ය නායකයා, හිටපු ජනාධිපතිවරයා කෙළින්ම කිව්වා අලුත් දේශපාලන පක්ෂයක් හදල බලමු, එහෙම හැදුවොත් මහපාරේ ඇවිද්දවනවා කියලා” යනුවෙන් ප‍්‍රකාශකර තිබේ. ඔහු එම සාකච්ඡාවේදී වැඩිදුරටත් ප‍්‍රකාශ කර තිබෙන්නේ “ජනාධිපති ගොඨාභය රාජපක්ෂ මහතාගේ නායකත්වයෙන් දැනට රටේ දැවැන්ත වෙනසක් ඇති වෙමින් තිබෙන බව මම පැහැදිලි කළා.” යනුවෙනි.", "URL": "https://lankatruth.com/si/?p=118683", "Category": "පුවත්", "Parent URL": null}