{"Source": "Lankatruth", "Timestamp": "December 8, 2019", "Headline": "MCC ගිවිසුමේ ‌බොහෝමයක් හොඳයි… ඇමෙරිකාවෙන් එන හැමදේටම විරුද්ධ වෙන්න අපි මෝඩ නැහැ…", "News Content": "ඇමරිකාවෙන් එන හැමදේටම විරුද්ධවීමේ කුහක කමක් හෝ මෝඩකමක් තමන්ට නැති බවත් මිලේනියම් චැලේන්ජ් කෝපරේෂණ් හෙවත් MCC ගිවිසුමේ ‌බොහෝමයක් මුදල් වෙන් කර ඇති ප්‍රවාහන ව්‍යාපෘතිය හොඳ එකක් බවත් රාජපක්ෂ ආණ්ඩුවේ මන්ත්‍රී උදය ගම්මන්පිල මහතා අවධාරණය කරයි. ඔහු මේ බව සඳහන් කර ඇත්තේ ඊයේ (07) පැවැත්වූ මාධ්‍ය හමුවකදී මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමිනි. ඒහිදී වැඩිදුරටත් අදහස් දක්වක උදය ගම්මන්පිල මන්ත්‍රීවරයා… “MCC ගිවිසුමේ ව්‍යාපෘති දෙකක් තියෙනවා. ප්‍රවාහන ව්‍යාපෘතිය – ඉඩම් ප්‍රතිසංස්කරණ ව්‍යාපෘතිය. 70%කට වඩා මුදල් වෙන් වෙන්නෙ ප්‍රවාහන ව්‍යාපෘතියට. 30%කට අඩු මුදලක් තමයි ඉඩම් ප්‍රතිසංස්කරණ ව්‍යාපෘතියට වෙන් වෙන්නෙ. අපේ ස්ථාවරය තමයි, ප්‍රවාහන ව්‍යාපෘතියට අපේ කිසි විරෝධයක් නැහැ. මේ ඇමරිකාවෙන් එන හැමදේටම විරුද්ධ වෙන කුහක කමක්වත් මෝඩ කමක්වත් අපේ නැහැ.” යනුවෙනුයි ඒ මහතා සඳහන් කළේ.", "URL": "https://lankatruth.com/si/?p=86929", "Category": "පුවත්", "Parent URL": null}