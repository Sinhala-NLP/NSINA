{"Source": "Lankatruth", "Timestamp": "December 5, 2020", "Headline": "අලි සබ්‍රි රු. කෝටි 41ට කාර්යාලයක් කුලියට ගැනීමට යයි", "News Content": "ගෝටාබය රාජපක්ෂ ආණ්ඩුවේ අධිකරණ අමාත්‍ය මොහොමඩ් අලි සබ්‍රි සිය අමාත්‍ය කාර්‍යාලය රු.කෝටි 41ක කුලියක් ගෙවා ලෝක වෙළඳ මධ්‍යස්ථානය වෙත රැගෙන යාමට කටයුතු කරමින් සිටින බව වාර්තාවේ. ලෝක වෙළඳ මධ්‍යස්ථානයේ නැගෙනහිර කුළුණේ 20,21,22,23 මහල් සහ බටහිර කුළුනේ 22වන මහලේ වර්ග අඩි 35,000ක ඉඩකඩක් 2021 හා 2022 වසර දෙක සඳහා කුලියට ගැනීමට නියමිතය. 2021 සදහා රු.කෝටි 23.5ක් හා 2022 සඳහා රු. කෝටි 17.5ක් කුලිය සඳහා දීමට අමාත්‍යවරයා සූදානම් වේ. රටේ මෙතරම් මූල්‍ය අර්බුදයක් පවතිද්දී බත්තරමුල්ල හෝ ශ්‍රී ජයවර්ධනපුර ආශ්‍රිතව ඇති රජයේ ගොඩනැගිලි මේ සඳහා භාවිතා කිරීමේ හැකියාව පවා නොසලකා අලි සබ්‍රි ඇමතිවරයා මෙසේ කටයුතු කරන්නේ ඔහු ජනාධිපතිවරයාගේ සමීපතම පුද්ගලයකු නිසා බව අධිකරණ ක්ෂේත්‍රයේ කතාබහට ලක්වෙමින් තිබේ.", "URL": "https://lankatruth.com/si/?p=102530", "Category": "පුවත්", "Parent URL": null}