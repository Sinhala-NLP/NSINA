{"Source": "Lankatruth", "Timestamp": "October 5, 2022", "Headline": "විදුලිය, තෙල්, සෞඛ්‍ය අත්‍යවශ්‍ය සේවා කරයි", "News Content": "විදුලිබල, ඉන්ධන, රෝහල් ඇතුළු සේවා කිහිපයක් අත්‍යාවශ්‍ය සේවා බවට පත්කරමින් ජනාධිපති රනිල් වික්‍රමසිංහගේ උපදෙස් පරිදි ජනාධිපති ලේකම් සමන් ඒකනායක විසින් ගැසට් නිවේදනයක් නිකුත් කර තිබේ. ඒ අනුව විදුලිබල සැපයීම සම්බන්ධ සියලුම සේවා, ඛනිජ තෙල් නිෂ්පාදන හා ඉන්ධන සැපයීම හෝ බෙදාහැරීම සම්බන්ධ සේවා, රෝහල්, සාත්තු නිවාස, බෙහෙත් ශාලා සහ වෙනත් සමාන ආයතනවල රෝගීන් නඩත්තු කිරීම ඇතුළු සේවා එම ගැසට් නිවේදනයෙන් අත්‍යවශ්‍ය සේවා බවට පත්කර ඇත.", "URL": "https://lankatruth.com/si/?p=140137", "Category": "පුවත්", "Parent URL": null}