{"Source": "Lankatruth", "Timestamp": "July 2, 2021", "Headline": "වනජීවී නිලධාරීන්ට පහර දුන් මේජර් ජනරාල්ට ශරීර ඇප", "News Content": "වනජීවී නිලධාරීන්ට පහරදීම, රාජකාරියට බාධා කිරීම ඇතුළු සිද්ධියට සම්බන්ධ ඊයේ (01) උදෑසන කැකිරාව පොලිසිය මගින් අත්අඩංගුවට ගත් අනුරාධපුර මෙහෙයුම් නිලධාරී මේජර් ජනරාල් මොහාන් රත්නායක ශරීර ඇප දෙකක් මත ඊයේ දිනයේම නිදහස් කර තිබේ. අද උදෑසන පොලිසියට පැමිණ භාර වූ ඔහුව අත්අඩංගුවට ගෙන කැකිරාව අධිකරණයට ඉදිරිපත් කළ බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේය. මින්නේරිය වනෝද්‍යානය තුළ සිටින අලි පැටවකු පැහැරගෙන යාමට කණ්ඩායමක් පැමිණෙන බවට ලද විශ්වාස කටයුතු තොරතුරක් මත වනජීවී නිලධාරීන් විසින් විමර්ශන ආරම්භ ‌කර තිබූ පසුබිමක වනෝද්‍යානයේ සිට පැමිණි අනවසරයෙන් ඇතුළු වූ හමුදා මේජර් ජනරාල්වරයෙකු සහිත වාහනවල සිටි හමුදා කණ්ඩායමක් විසින් වනජීවී නිලධාරීන්ට මරණීය තර්ජන කර පහර දී ජංගම දුරකථන පැහැර ගැනීමට තැත් කිරීමේ සිද්ධියක් සම්බන්ධව වනෝද්යාන භාරකරු විසින් පසුගියදා මින්නේරිය පොලිසියට පැමිණිල්ලක් කර තිබිණි.", "URL": "https://lankatruth.com/si/?p=118883", "Category": "පුවත්", "Parent URL": null}