{"Source": "Lankatruth", "Timestamp": "March 19, 2012", "Headline": "දිගම්බරන් සහ තොන්ඩමන් අතර ගැටුමක්", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රි පී.දිගම්බරම් මහතා රැඳි සිටි හෝටලයට ඊයේ (18) බිත්තර ප්‍රහාරයක් එල්ල වී තිබේ. එක්සත් ජනතා නිදහස් සන්ධානයේ ඌව පළාත් සභා අමාත්‍ය සන්දිල් තොන්ඩමන් මහතා සමග ඊයේ දහවල් මෙම හෝටලයට පැමිණි පිරිසක් විසින් එම ප්‍රහාරය එල්ල කර ඇත. රැස්වීමක් ඇමතීම සදහා පැමිණ සිටි දිගම්බරම් මන්ත්‍රීවරයා මෙම ප්‍රහාරයෙන් පසුව දැඩි පොලිස් ආරක්ෂාව මැද පිටත්ව ‍ගොස් ඇත. පොලිස් මාධ්‍ය ප්‍රකාශක පොලිස් අධිකාරි අජිත් රෝහණ පැවසුවේ ඌව පළාත් සභා අමාත්‍ය සන්දිල් තොන්ඩමන් ඇතුළු පිරිසක් අද දහවල් හෝටලයට පැමිණ මෙම ප්‍රහාරය එල්ල කර ඇති බවය. පසුගිය දා බැසිල් රාජපක්ෂ අමාත්‍යවරයා පැමිණි දිස්ත්‍රික් සංවර්ධන කමිටු රැස්වීමකදීද දිගම්බරම් සහ ශ්‍රී රංගා යන මන්ත්‍රීවරැන් නොසලකා හැර කටයුතුකළේ යැයිද චොදනා නැගීය.", "URL": "https://lankatruth.com/si/?p=1812", "Category": "පුවත්", "Parent URL": null}