{"Source": "Lankatruth", "Timestamp": "August 17, 2022", "Headline": "ගෝටාගේ වියදම් ගැන ඇත්ත කියන්නේ මොහාන් ද, නැත්නම් බන්දුල ද?", "News Content": "මහජනතාව විසින් ජනාධිපති ධුරයෙන් පළවා හරින ලද ගෝඨාභය රාජපක්ෂගේ විදේශ වියදම් ශ්‍රී ලංකා රජය දරන බව බන්දුල ගුණවර්ධන ඇමතිවරයා ප්‍රකාශ කර පැය කීපයක් ගතවන විට එම වියදම් රජයෙන් නොදරන බව ප්‍රවෘත්ති අධ්‍යක්ෂවරයාගේ නිවේදනයකින් ප්‍රකාශ කර තිබේ.  මාධ්‍ය හමුවකදී යොමුකරන ලද ප්‍රශ්නයකට පිළිතුරු දෙමින් ගෝඨාභය රාජපක්ෂගේ විදේශ වියදම් මෙරට රජය විසින් දරන බව බන්දුල ගුණවර්ධන ඇමතිවරයා පිළිතුරු දෙමින් සඳහන් කර තිබිණි.  ඉන් පසුව, රජයේ ප්‍රවෘත්ති අධ්‍යක්ෂ මොහාන් සමරනායකගේ අත්සනින් නිකුත් කළ නිල නිවේදනයකින් ඇමතිවරයාගේ ප්‍රකාශය බැහැර කර ඇත. එම නිවේදනයෙන් අවධාරණය කර තිබෙන්නේ ගෝඨාභය රාජපක්ෂ විදේශයන්හිදීදරන වියදම් ඔහුගේ පෞද්ගලික මුදල්වලින් ඉටු කරන බව ය.", "URL": "https://lankatruth.com/si/?p=138147", "Category": "පුවත්", "Parent URL": null}