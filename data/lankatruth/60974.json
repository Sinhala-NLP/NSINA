{"Source": "Lankatruth", "Timestamp": "October 13, 2018", "Headline": "හැටන් – බගවන්තලාව මාර්ගය වසා දමයි", "News Content": "හැටන් බගවන්තලාව මස්කෙලිය ප්‍රධාන මාර්ගය, නෝර්වුඩ් නිව්වෙලිගම ප්‍රදේශයෙන් ගිලා බැසීමකට ලක්වීම හේතුවෙන් එම මාර්ගයේ රථවාහන ධාවනය අද(13) මධ්‍යහ්නයේ සිට සම්පූර්ණයෙන්ම නතරකර ඇති බව නෝර්වුඩ් පොලීසිය නිවේදනය කරයි. ප්‍රදේශයේ පවතින නායයාමේ අවධානම හේතුවෙන් මේ වන විට පවුල් 5කට අයත් පුද්ගලයින් 23 දෙනෙකු ඉවත් කර ඇති බවත් නිවාස 5ක් ගිලා බැසීමට ලක්ව ඇති බවත් ජාතික ගොඩනැගිලි පර්යේෂණ ආයතනය පවසයි. නැවත දැනුම් දෙන තුරු හැටන් – බගවන්තලාව, හැටන් – බලංගොඩ, හැටන් – මස්කෙලිය යන මාර්ගවල ධාවනය කරවන වාහන විකල්ප මාර්ග භාවිත කරන්නැයි පොලිසිය රියදුරන්ගෙන් ඉල්ලා සිටියි.", "URL": "https://lankatruth.com/si/?p=60974", "Category": "පුවත්", "Parent URL": null}