{"Source": "Lankatruth", "Timestamp": "May 2, 2021", "Headline": "පැණියත් ෆේල්!", "News Content": "කෑගල්ලේ ධම්මික කපු මහතා විසින් නිපදවූ  “ධම්මික පැණිය” කොරෝනා රෝගීන් සඳහා සුදුසු නොවන බව සායනිකව තහවුරු වූ බව රජරට විශ්වවිද්‍යාලයේ වෛද්‍ය පීඨය සඳහන් කරයි. ධම්මික පැණිය සායනිකව පරික්ෂා කල කමිටුවේ සාමාජික වෛද්‍ය සේනක පිලිපිටිය ප්‍රකාශ කලේ සෞඛ්‍ය අමාත්‍යංශයේ උපදෙස් පරිදි අනුරාධපුර ශික්ෂණ රෝහලේ කොරෝනා රෝගින් 68 දෙනෙකුට එම පැණිය ලබා දුන්නද ඔවුන් සුව වීමක් සිදුනොවූ බවයි. කෑගල්ල ධම්මික පැණිය කොරෝනා රෝගයට ඇති එකම පිලියම ලෙස ජනතාවට ඒත්තු ගැන්විමට ආණ්ඩුවටට සම්බන්ධ මැති ඇමතිවරු රැසක් පසුගිය කාලයේදී විශාල ප්‍රචාරයක් ගෙන ගිය අතර අවසානයේදී පැණිය ප්‍රසිද්ධියේ පානය කල සෞඛ්‍ය ඇමතිනි පවිත්‍රා වන්නිආරච්චි ඇතුලු ඇමතිවරු කිහිප දෙනෙකුද කොරෝනා වෛරසයට ගොදුරු වූහ.", "URL": "https://lankatruth.com/si/?p=115898", "Category": "කොවිඩ් -19 (කොරෝනා ) පුවත්", "Parent URL": null}