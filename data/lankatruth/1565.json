{"Source": "Lankatruth", "Timestamp": "February 27, 2012", "Headline": "දේශප්‍රේමී මෙහෙයුම දියත්කළ හැටි", "News Content": "ආණ්ඩුවට සහයෝගය පළකරගැනීම සදහා අද (27) පැවැත්වෙන උද්ඝෝෂණවලට රාජ්‍යබලය යොදවාගත් ආකාරය සාක්ෂි සහිතව හෙලිවෙමින් තිබේ. ඇඹිලිපිටිය ප්‍රාදේශීය සභාවේ සභාපති පූජ්‍ය වේවැල්දූවේ ඥාණපහ හිමිගේ අත්සනින් කඩසාප්පු වහන ලෙස දැන්වීමක් නිකුත්කර තිබේ. දික්වැල්ල පොලිස් බල ප්‍රදේශය තුල විරෝදතාවට එක්නොවූ ත්‍රීරෝද රථ රියදුරන්ගේ බලපත් බලහත්කාරයෙන් පොලීසිය යොදවා පැහැරගෙන ඇත. එසේම ත්‍රීරෝද රථ ගාල් තුල ඔවුන්‍ට රැදීසිටීමට ඉඩ නොදී මේ වන විටත් පලවා හරිමින් සිටී. රටේ විවිධ ප්‍රදේශවල සමෘද්ධි බැංකු වසා දමා උද්ඝෝෂනවලට සහභාගීකරවාගෙන ඇත. කිසියම්හෝ බැංකුවක් මෙසේ හිතූමතයේ වසාදැමිය නොහැකිය. ඒ සදහා බැංකු මූල්‍ය අධ්‍යක්ෂකගේ පූර්ව ලිඛිථ අනුමැතිය ලබා තිබිය යුතුය. එහෙත් එවැන්නක් නොකර සමෘද්ධි බැංකු වසා දමා ඇත. බොහෝ පාසැල්වල සිසුන්ද මෙම උද්ඝෝෂණවලට සහභාගීකරවාගෙන ඇත්තේ පොලීසියද යොදාගනිමින්ය. රැකියා විරහිත උපාධිධාරීන්, භූමිතෙල් සහනාධාරය අපේක්ෂාකරන ජනතාව ඇතුළු බොහො දෙනෙකු මෙලෙස විරෝධතාවලට යොදාගෙන තිබේ. ආශ්‍රිත පුවත්", "URL": "https://lankatruth.com/si/?p=1565", "Category": "පුවත්", "Parent URL": null}