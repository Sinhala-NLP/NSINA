{"Source": "Lankatruth", "Timestamp": "June 21, 2017", "Headline": "ඥානසාර හිමිට ඇප දෙයි – වරෙන්තු ඉවත් කරයි", "News Content": "අධිකරණය මගහැරීම නිසා වහාම අත්අඩංගුවට ගැනීමට අධිකරණය විසින් වරෙන්තු ලබා සිටි බොදු බල සේනා සංවිධානයේ ලේකම් ගලගොඩඅත්තේ ඥානසාර හිමියන් අද (21) අධිකරණයට භාරවීමෙන් පසු උන්වහන්සේව ඇප මද මුදාහැරීමට කොටුව මහේස්ත්‍රාත්වරයා නියෝග කර තිබේ. ඒ අනුව ඒ හිමියන්ට නිකුත් කර තිබූ වරෙන්තුවද ආපසු කැඳවා ඇත. ඥානසාර හිමියන්ට එරෙහි නඩුව ලබන අගෝස්තු 10 වැනිදා තෙක් කල් තැබීමටද අධිකරණය කටයුතු කර තිබේ. එම සංවිධානය ඊයේ (20) පැවැත්වූ මාධ්‍ය හමුවකදී ඔවුන් ප්‍රකාශකර තිබුණේ ඥානසාර හිමියන්ගේ ආරක්ෂාව තහවුරු බවට විශ්වාසයක් ඇති වුවහොත් සැඟවී සිටින ස්ථානයෙන් එළියට පැමිණෙන බව ය. දේශපාලන විචාරකයින් පවසන්නේ බොහෝදුරට ආණ්ඩුවේ ප්‍රබලයෙකු මැදිහත්වී ඥානසාර හිමියන්ගේ ආරක්ෂාව තහවුරු කරන්නට ඇති බවය.", "URL": "https://lankatruth.com/si/?p=36307", "Category": "පුවත්", "Parent URL": null}