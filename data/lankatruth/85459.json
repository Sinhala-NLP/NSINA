{"Source": "Lankatruth", "Timestamp": "November 11, 2019", "Headline": "යූ.එන්.පී. – ශ්‍රී.ල.නි.ප. පක්ෂ දෙකම තමන් අසාර්ථක බව ඔප්පු කර අවසන්", "News Content": "“යූ.එන්.පී. – ශ්‍රී.ල.නි.ප. පක්ෂ දෙකම ඔවුන්ගේ පාලන කාලය තුළ මේ රට හදන්න ඔවුන්ට බැහැ, ඔවුන් අසාර්ථකයි කියලා ඔප්පු කරලා ඉවරයි. ජාතික සමගිය ගොඩනඟන්න ඔවුන් අසමත් වුණා. එක එක ජාතිකත්ව මත පක්ෂ බිහිකරලා මේ රටේ ජාතික සමගිය බිඳ වැට්ටුවා. ජාතිවාදය ආගම්වාදය අවුස්සලා ජනතාව අතර ගැටුම් ඇති කළා. මේ දේශපාලන සංස්කෘතිය වෙනස් කරන්න නම් අපි හැමෝම මේ රටේ පුරවැසියෝ විධියට එකට එකතු වෙන්න ඕන.” යැයි යහපාලනය සඳහා ජාතික පෙරමුණේ ජාතික සංවිධායක නජා මොහොමඩ් මහතා සඳහන් කරයි. ඒ මහතාමේ බව සඳහන් කර සිටියේ ඊයේ (10) ගම්පහ පැවති ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ ජන රැලිය අමතමිනි. එහිදී වැඩිදුරටත් අදහස් දැක්වූ යහපාලනය සඳහා ජාතික පෙරමුණේ ජාතික සංවිධායක නජා මොහොමඩ් මහතා… “යූ.එන්.පී. – ශ්‍රී.ල.නි.ප. පක්ෂ දෙකම ඔවුන්ගේ පාලන කාලය තුළ මේ රට හදන්න ඔවුන්ට බැහැ, ඔවුන් අසාර්ථකයි කියලා ඔප්පු කරලා ඉවරයි. ජාතික සමගිය ගොඩනඟන්න ඔවුන් අසමත් වුණා. එක එක ජාතිකත්ව මත පක්ෂ බිහිකරලා මේ රටේ ජාතික සමගිය බිඳ වැට්ටුවා. ජාතිවාදය ආගම්වාදය අවුස්සලා ජනතාව අතර ගැටුම් ඇති කළා. මේ දේශපාලන සංස්කෘතිය වෙනස් කරන්න නම් අපි හැමෝම මේ රටේ පුරවැසියෝ විධියට එකට එකතු වෙන්න ඕන. ප්‍රතිපත්තිමය දේශපාලනයක් ගොඩනැඟීමේ ඓතිහාසික වගකීම අප කරමතට අරගන තමයි අපේ ව්‍යාපාරය නැගෙනහිර පළාතෙන් පටන් ගත්තේ. අවුරුදු 13ක් මේ රටේ යහපත් පාලනයක් වෙනුවෙන් අඛණ්ඩ අරගලයක අපි සිටියා. අපි පුල පුලා බලා සිටියා, දේශපාලන ව්‍යාපාරයක් ගොඩනැඟෙන්නේ කවදාද කියලා. ඒකත් එක්ක එකතු වෙන්න අපි නොඉවසිල්ලෙන් බලාගෙන හිටියා. ඒ ගමන සාර්ථක වුණා. 2019 මේ ජනාධිපතිවරණයට එ.ජා.ප.යේ දූෂිත කඳවුරයි, රාජපක්ෂලාගේ දූෂිත කඳවුරයි ප්‍රතික්ෂේප කරලා මේ රටට අලුත් ව්‍යාපාරයක් ජාතික ජන බලවේගය නමින් ඉදිරියට ගේන්න අපිට පුළුවන් වුණා. මේ වේදිකාවේ ආගම්වාද, ජාතිවාද ඇතුළු කිසිම භේදයක් නැහැ. සිංහල, දෙමළ, මුස්ලිම් අපි හැමෝම මේ රටේ සමාන පුරවැසියෝ. 71 වසරක ශාපලත් දේශපාලනය පරාජය කර මේ රට අලුත් දිසාවකට හරවන්න අපි ඔක්කොම එක පෙරමුණකට එන්න ඕන. අපි ඒකට ඉදිරිපත්වෙලා ඉන්නවා. ඉදිරි ජනාධිපතිවරණයේදී සිංහල, දෙමළ හෝ මුස්ලිම් වේවා කිසිදු භේදයකින් තොරව මේ දූෂිත දේශපාලනය පරාජය කර අලුත් රටක් හදන්න ඕන කියන අධිෂ්ඨානයෙන් මේ රටේ තරුණයෝ පෙරමුණට ඇවිත් ඉන්නවා. අපි පසුගිය දිනවල මුතුර්වල ඉඳන් කින්නියා දක්වා රැස්වීම් කිහිපයක් පැවැත්වූවා. ඒ රැස්වීම්වලට ජන ගංඟාවක් ආවා. විශේෂයෙන් තරුණයො තම පැරණි නායකයෝ ප්‍රතික්ෂේප කර ඉතාම උද්යෝගයෙන් අපේ රැස්වීම්වලට සහභාගි වුණා. රටේ පොදු ජනයාගේ එකම නායකයා, රට ගොඩනැඟිය හැකි එකම නායකයා ජාතික ජන බලවේගයේ මාලිමාව ලකුණින් තරග වදින අනුර කුමාර දිසානායක පමණයි කියන තැනට දැන් ඒ තරුණයෝ ඇවිත් තිබෙනවා. අපි නැගෙනහිර ජනතාව අමතන වේදිකාවෙ හකීම්ලා, රිෂාද් බදියුර්දීන්ලා හිටියේ නැහැ. මුස්ලිම් ජනයාගේ නායකයෝ හිස්බුල්ලලා, අමීර් අලිලා හිටියෙ නැහැ. ඒ වේදිකාවේ යහපාලනය සඳහා ජාතික පෙරමුණේ අප සමග ජාතික ජන බලවේගයේ නායකයින් හා අපේ අපේක්ෂාවේ අපේක්ෂක අනුර කුමාර දිසානායක සහෝදරයත් එකතුවෙලායි අපි ජනතාව ආමන්ත්‍රණය කළේ. අවස්ථාවාදී මුස්ලිම් පක්ෂවල නායකයෝ ප්‍රතික්ෂේප කර මේ රට නව මාවතකට ගන්න අනුර සහෝදරයා ප්‍රමුඛ ජාතික ජන බලවේගයට සහාය පළකරන්න දස දහස් ගණන් මුස්ලිම් ජනතාව නව බලපොරොත්තු හිතේ දරාගෙන ආවා. ඔවුන් මේ රට නව පරිවර්තනයකට ලක්කිරීම සඳහා දැක්මක් හා වැඩපිළිවෙළක් තිබෙන එකම ව්‍යාපාරය වන ජාතික ජන බලවේගයත් සමග එකතුවෙලා මේ ජනාධිපතිවරණයේදී මාලිමාව ලකුණින් තරග වදින ජනාධිපති අපේක්ෂක අනුර කුමාර දිසානායක සහෝදරයාව දිනවන්න එක සිතින්ම දැනටමත් තීන්දු කර හමාරයි කියන සුභ පණිවුඩය අපි ඔබට දෙනවා.”", "URL": "https://lankatruth.com/si/?p=85459", "Category": "පුවත්", "Parent URL": null}