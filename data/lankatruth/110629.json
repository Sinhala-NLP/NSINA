{"Source": "Lankatruth", "Timestamp": "February 15, 2021", "Headline": "ජනාධිපති නියෝගයෙන් චීන ඉඩමේ තිබූ නාවික කඳවුර ගලවයි", "News Content": "චීනයට 99 අවුරුද්දකට බදු දී ඇති හම්බන්තොට වරාය භූමියේ මෙතෙක් කලක් පවත්වාගෙන ගිය ශ්‍රී ලංකා නාවික හමුදා කඳවුර වහාම ඉවත්කර ගන්නා ලෙස ජනාධිපති ගෝඨාභය රාජපක්ෂ මහතා නියෝග කර තිබේ. ජනාධිපතිවරයාගේ නියෝගයේ වැඩදුරටත් දක්වා ඇත්තේ චීනයට බදු නොදුන් කලාපයට නාවික හමුදා කඳවුර රැගෙන යන ලෙසයි. මේ සම්බන්ධයෙන් ජනාධිපතිවරයා චීන රජය සමඟ සාකච්ඡා කර ඊට චීන පාර්ශවයෙන් එකඟතාවය ලබා ගෙන ඇති බවද වාර්තා වේ. කෙසේ වෙතත් වත්මන් ජනාධිපති ගෝඨාභය රාජපක්ෂ මහතා ජනාධිපතිවරණයේදී “සෞභාග්‍යයේ දැක්ම” නමින් ජනාතාව වෙත ඉදිරිපත් කළ ප්‍රතිපත්ති ප්‍රකාශනයේ සඳහන්ව තිබෙන්නේ හම්බන්තොට වරාය ගිවිසුම සම්බන්ධයෙන් නැවත චීනය සමඟ සාකච්ඡා කර එය ශ්‍රී ලංකාව වෙත ලබා ගැනීමට කටයුතු කරන බවයි.", "URL": "https://lankatruth.com/si/?p=110629", "Category": "පුවත්", "Parent URL": null}