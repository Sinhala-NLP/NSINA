{"Source": "Lankatruth", "Timestamp": "April 11, 2020", "Headline": "දිවයින පුරා රෝහල්වල ඉන්සියුලින් හිඟයක්", "News Content": "දිවයින පුරා පිහිටි සියළුම රෝහල්වල, දියවැඩියා රෝගීන්ට අත්‍යාවශ්‍යම ඖෂධයක් වන ඉන්සියුලීන් එන්නතෙහි හිඟයක් ඇතිවීමෙන් දියවැඩියා රෝගීන් දැඩි අසීරුතාවයට පත්ව සිටින බව වාර්තා වේ. වාර්තා වන ආකාරයට රෝහල්වලින් රෝගීන්ට නිකුත් කරන මිලිලීටර් 10ක ප්‍රමාණයෙන් යුත් ඉන්සියුලීන් කුප්පි රජයේ රෝහල්වල පමණක් නොව පෞද්ගලික ඔසුසැල්වලද හිඟව පවතින බවද පැවසේ. මිලි ලීටර් 10කින් සමන්විත ඉන්සියුලීන් කුප්පියක් බාහිරින් මිළදී ගැනීමේදී ඒ සඳහා රුපියල් 1200ක පමණ මුදලක් වැයවන අතර එතරම් මුදලක් වැය කිරීමට නොහැකිව බොහෝ රෝගීන් අසරණව සිටින බව වාර්තා වේ. මිලිමීටර් 03ක ප්‍රමාණයකින් යුත් රුපියල් 685ක පමණ මිළකික් වන ඉන්සියුලීන් එන්නත පමණක් පෞද්ගලික ඔසුසැල්වල අලෙවියට තිබේ. මේ සම්බන්ධයෙන් කළ විමසීමකදී කුරුණෑගල ශික්ෂණ රෝහලේ නියෝජ්‍ය අධ්‍යක්ෂ වෛද්‍ය චන්දන කැඳන්ගමුව මහතා පැවසුවේ මෙම ඉන්සියුලීන් එන්නත සති තුනක පමණ කාලයක සිට හිඟව පවතින බවයි.", "URL": "https://lankatruth.com/si/?p=92371", "Category": "පුවත්", "Parent URL": null}