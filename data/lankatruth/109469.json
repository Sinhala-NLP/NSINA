{"Source": "Lankatruth", "Timestamp": "January 28, 2021", "Headline": "මහින්ද ඝාතන කුමන්ත්‍රණයක් ගැන ධනසිරි කියයි", "News Content": "අග්‍රමාත්‍ය මහින්ද රාජපක්ෂ මහතා මරාගන්න ගොඩක් අයට උවමනාවී ඇතැයි අගමැතිවරයාගේ කොළඹ දිස්ත්‍රික් සම්බන්ධීකරණ ලේකම් ධනසිරි අමරතුංග පවසයි. අගමැතිවරයා ඝාතනය කිරීමේ වුවමනාව ඇති කණ්ඩායම් තුනක් ගැනද ඔහු ඉඟි කරමින් පවසන්නේ ප්‍රභාකරන්ට බැරි වූ දේ කරන්න තරම් කොන්දක් ඇති පුද්ගලයකු නොමැති බවයි. එසේම අගමැතිවරයා මියගියහොත් දේශපාලන වශයෙන් විරුද්දවාදීන්ට විශාල ජයග්‍රහණයක් ලැබෙන බවයි. මහින්ද රාජපක්ෂ ඝාතන කුමන්ත්‍රණයක් කිසියම් ආකාරයකට කාගේ හරි තිබෙනවා දැයි අන්තර්ජාල නාලිකාවකදී ඇසූප්‍රශ්නයට පිළිතුරු ලබා දෙමින් ”මහින්ද රාජපක්ෂ මහතා ඝාතනය කරන්න ඔය කාටවත් දැඟලුවට බැහැ. මහින්ද මහත්තයා අතුගාලා දාන්න කට්ටියක් ට්‍රයි කරනවා. හැබැයි ඒ අය අසාර්ථකයි කියලා ඔප්පු වෙලා තියෙන්නේ. ඒ අයට කවදාවත් ඒක කරන්න බැහැ. මහින්ද මහත්තයා තමන් ස්වාභාවිකව ජීවිතේ ගෙනාපු කාලයක් තියෙනවා නම් ඒ කාලය ගෙවෙනකම් ඔහු යන්නේ නෑ.” යනුවෙනි.", "URL": "https://lankatruth.com/si/?p=109469", "Category": "පුවත්", "Parent URL": null}