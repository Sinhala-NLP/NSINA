{"Source": "Lankatruth", "Timestamp": "February 6, 2021", "Headline": "සමාජ මාධ්‍යවල “බයිට්” කලාට මම සැලෙන්නේ නැහැ – ජනපතිගෙන් ප්‍රතිචාර", "News Content": "ගම සමඟ පිලිසඳර වැඩසටහන මාධ්‍ය සංදර්ශණයක් ලෙස සමාජ මාධ්‍යවල හාස්‍යයට ලක්වුවත් එයින් කිසිවිටෙකත් අධෛරය්‍යයට පත්නොවන බව ජනාධිපති ගෝටාබය රාජපක්ෂ පවසයි. මීට පෙර සිටි ජනාධිපතිවරුන් ගමට පැමිණියේ නැතැයි පවසන ජනාධිපති ගෝටාබය රාජපක්ෂ මාධ්‍ය සංදර්ශණ කරන්නට අවශ්‍ය නම් ඡන්දයක් ආසන්නයේ එය කරන බව වැඩිදුරටත් පවසයි. ඒ අනුව තම වැඩිමහල් සහෝදරයාගේ වසර 10ක පාලන කාලයටද සියුම් ඇනුම්පදයක් එල්ල කිරිමට ගෝඨාභය රාජපක්ෂ ජනපතිවරයා අමතක නොකරයි. අද දින දික්වැල්ලේ පැවති ගම සමඟ පිළිසඳර වැඩසටහනට එක්වෙමින් වැඩිදුරටත් අදහස් පල කළ ජනාධිපතිවරයා “මම සංදර්ශන දාල නෙවෙයි ජනාධිපති වුනේ – වැඩ කරලා” යනුවෙන් පවසයි. කෙසේ වෙතත් ජනාධිපතිවරයගේ මේ අදහස් දැක්විම ඇතුළත් වූ අද දෙරණ ෆේස්බුක් පිටුවේ පලකල ඇති පෝස්ටුවටද “සිනා මුහුණ” වැඩි වශයෙන් ලැබී තිබේ.", "URL": "https://lankatruth.com/si/?p=110042", "Category": "පුවත්", "Parent URL": null}