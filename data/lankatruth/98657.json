{"Source": "Lankatruth", "Timestamp": "October 27, 2020", "Headline": "පොම්පියෝගේ හදිසි ගමණින් චීන, ඇමරිකා ගැටුම් උත්සන්නවෙයි", "News Content": "ඇමරිකා එක්සත් ජනපද රාජ්‍ය ලේකම් මයික් පොම්පියෝ මෙරට සංචාරයේ යෙදීමට පැය කිහිපයක් තිබියදී ශ්‍රී ලංකාවේ චීන තානාපති කාර්යාලය නිවේදනයක් නිකුත් කරමින් චීනය සහ ශ්‍රී ලංකාව අතර තිබෙන මිත්‍රත්වයට බලපෑම් නොකරන්නැයි දන්වා ඇත. එම නිවේදනය මගින් චීනයේ නියෝජිත කණ්ඩායම ශ්‍රී ලංකාවට පැමිණීම සහ ඇමරිකානු රාජ්‍ය ලේකම් මයික් පොම්පියෝ පැමිණීම අතර වෙනස්කම් සන්සන්දනාත්මකව දක්වා තිබේ. චීන නියෝජිත කණ්ඩාටම මෙරටට පැමිණියේ නිරෝධායන නීතිරීතවලට එකඟව බවද තම කණ්ඩායම සීමිත පිරිසක් වූ බවද එහෙත් ඇමරිකානු රාජ්‍ය ලේකම්වරයාගේ පැමිණීම එසේ නොවන බවත් ශ්‍රී ලංකාව තුළ කොවිඩ් – 19 විශාල වශයෙන් පැතිරෙමින් තිබියදී බව සඳහන් කර තිබේ. එසේම ඔහුගේ පැමිණීම වෙනුවෙන් ඔහු ගමන් ගන්නා මාර්ග ඉතා හදිසියේ කාපට් යොදා සකස් කිරීම පිළිබඳවද දක්වා ඇත. ආගන්තුකයෙකු ලෙස රටට පැමිණියේනම් මාර්ග කාපට් යොදා සකස් කිරීමට බලපෑම් කිරීම තුළින් ගෞරවයක් හිමිවෙන්නේදැයි ප්‍රශ්න කර ඇත. ඇමරිකාව තුළ කොරෝනා වෛරස් ව්‍යාප්තිය බරපතල ලෙස සිදුවෙද්දී මියයන සංඛ්‍යාව විශාවශයෙන් තිබියදී ලංකාව තුළට රාජ්‍ය ලේකම්වරයා පැමිණීමට පෙර ඔහුගේ ආරක්ෂක බලෑනි ඇතුළු නිලධාරීන් පැමිණීම පිළිබඳවද කරුණු දක්වා තිබේ. මේ අනුව ලංකාව මුල් කරගෙන චීනය සහ ඇමරිකාව අතර බල අරගලය රාජ්‍ය තාන්ත්‍රික ක්ෂේත්‍රයේ උත්සන්න වෙමින් තිබෙන බව පැහැදිලි වේ. ගෝඨාභය රාජපක්ෂ ජනාධිපතිවරයාගේ සහ පොහොට්ටු පක්ෂයේ ජාතික සංවිධායක බැසිල් රාජපක්ෂ මහතාගේ පවුල්වල සියලුම දෙනා මේ වනවිටද ඇමරිකානු පුරවැසියන් වී සිටීම තුළ මෙම තත්වය වඩාත් බරපතල වී ඇත.", "URL": "https://lankatruth.com/si/?p=98657", "Category": "පුවත්", "Parent URL": null}