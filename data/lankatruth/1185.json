{"Source": "Lankatruth", "Timestamp": "February 1, 2012", "Headline": "ජවිපෙ මැදිහත්වීමෙන් ළමා උයන යලි විවෘතයි", "News Content": "මහියංගනය නගරයට තිබෙන එකම ළමා උයන වසර 23ක් වල්බිහිවීමට ඉඩහැර ආණ්ඩුවේ දේශපාලන බලවතෙකු එම ඉඩම අල්ලා ගැනීමට දැරූ උත්සාහයක් ජවිපෙ මැදිහත්වීමෙන් ව්‍යර්ථකර තිබේ. 1989 මහියංගන ගම්උදාවේදී මෙම ළමා උයන ආරම්භකරතිබූ අතර ඉන් පසුව මෙහි කිසිදු නඩත්තු කටයුත්තක් කිරීමට ඉඩ නොදී මහියංගන ප්‍රදේශයේ ආණ්ඩුවේ දේශපාලන බලවතෙකු අත්පත් කරගැනීමේ සැලසුමක නිරත විය. මෙයට ඉඩ නොදී ඌව පළාත්සභා ජවිපෙ මන්ත්‍රී සුදත් බලගල්ල මහතාගේ මැදිහත්වීමෙන් උක්ත සැලසුම පරාජයකර ළමා ක්‍රීඩාංගනය ප්‍රතිසංස්කරණය කර තිබේ.", "URL": "https://lankatruth.com/si/?p=1185", "Category": "පුවත්", "Parent URL": null}