{"Source": "Lankatruth", "Timestamp": "March 23, 2021", "Headline": "පාන්, බනිස් මිලත් ගුවන් ගත වෙයිද ?", "News Content": "මේ වන විට බේකරි නිෂ්පාදනවල වියදම් 200%කින් පමණ ඉහළ යාම හේතුවෙන් රට පුරා ක්‍රියාත්මක බේකරි 7000ක් පමණ බිඳවැටීමේ අනතුරක් නිර්මාණය වී තිබෙන බව සමස්ත ලංකා බේකරි හිමියන්ගේ සංගමය මාධ්‍ය හමුවේ ප්‍රකාශ කර තිබේ. මේ වන විටද බේකරි නිෂ්පාදන කටයුතු 25%කින් පමණ බිඳවැටී ඇතැයි මේ නිසා ලක්ෂ පහකගේ පමණ පිරිසකගේ යැපීම බරපතළ අනතුරකට පත්වී ඇතැයි ද එම සංගමය පෙන්වා දී තිබේ. මෙම තත්වයෙන් මෙරට බේකරි කර්මාන්තය මුදවා ගැනීමට නම් අමුද්‍රව්‍ය මිල ඉහළ යාමට ගැලපෙන ආකාරයට බේකරි නිෂ්පාදන මිලද ඉහළ දැමීමට සිදුවී ඇති බව හෙළිකර තිබේ. මේ වන විට ආණ්ඩුව පවත්වාගෙන යන ආනයන සීමා කිරීම් නිසා මාගරින්, ෆාම් තෙල් ඇතුළු අත්‍යාවශ්‍ය අමුද්‍රව්‍ය හිඟයක්ද ආනයනය බදු වැඩිකිරීම නිසා සහ රුපියල කඩා වැටීම නිසා වේගයෙන් මිල ඉහළ යාමක්ද පවතින බව එම සංගමයේ සභාපති එන්.කේ. ජයවර්ධන මහතා ප්‍රකාශ කර තිබේ.", "URL": "https://lankatruth.com/si/?p=113507", "Category": "ආර්ථික පුවත්", "Parent URL": null}