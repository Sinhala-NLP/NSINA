{"Source": "Lankatruth", "Timestamp": "November 27, 2020", "Headline": "20,000කට රැකියා අහිමිවෙලා…", "News Content": "මෙරට තුළ කොරොනා වසංගතය පැතිරීමෙන් පසුව 20,000කගේ රැකියා අහිමි වී ඇති බව නිල වශයෙන් පිළිගෙන තිබේ. කොමසාරිස්වරයා ඒ බව පිළිගෙන ඇත්තේ මේ වනවිට ඔහු වෙත සේවයෙන් ඉවත්කිරීම සමිබන්ධයෙන් වන්දි ලබාදෙන ලෙස ඉල්ලා රැකියා අහිමිවූවන්ගෙන් ලැබී ඇති පැමිණිලි අනුව ය. එහෙත් ආණ්ඩුව මේ දක්වා ඒ සම්බන්ධයෙන් කිසිදු ක්‍රියාමාර්ගයක් කෙරෙහි යොමු වී නැත. මෙම පැමිණිලි ලැබී ඇත්තේ වැඩි වශයෙන් වෙළඳ කලාප 14ක රැකියා අහිමිවූවන් සහ ඉන් පිටත ඇඟලුම් කර්මාන්තයේ රැකියා අහිමිවූවන්ගෙනි. එහෙත් මේ වනවිට සමස්ත රැකියා අහිමිවූවන් ප්‍රමාණය මෙම සංඛ්‍යාවට වඩා ඉතා විශාල අගයක් ගෙන ඇති බව පැහැදිලි වේ. මේ සඳහා ප්‍රබලම සාක්ෂි සැපයෙන්නේ සංචාරක කර්මාන්තයෙනි. පසුගිය 2019 වර්ශය අවසාන වනවිට එහි සෘජු රැකියා එක්ලක්ෂ හැත්තෑ තුන්දහස් පන්සිය අනූ දෙකක් (173,592) පැවති ඇත. වක්‍ර රැකියා ප්‍රමාණය දෙලක්ෂ විසිනවදහස් පහලවක්ය (22,9015). මේ වනවිට සංචාරක කර්මාන්තව මුළුමනින්ම බිඳවැටී තිබේ.", "URL": "https://lankatruth.com/si/?p=101691", "Category": "ආර්ථික පුවත්", "Parent URL": null}