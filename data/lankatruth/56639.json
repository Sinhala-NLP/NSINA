{"Source": "Lankatruth", "Timestamp": "July 24, 2018", "Headline": "ලාඕසයේ වේල්ලක් බිදී යාමෙන් සිය ගණනක් අතුරුදන්", "News Content": "ලාඕසයේ වේල්ලක් බිඳීයාමෙන් සිය ගණනක පිරිසක් මෙතෙක් අතුරුදන්ව ඇතැයි වාර්තා වේ. ගිනිකොණ දිග ලාඕසයේ අතාපියු පළාතේ සනම්සේ දිස්ත්‍රික්කයේ ඉදිකරමින් ජලවිදුලි බලාගාරයක වේල්ලක් කඩා වැටීමෙන් ජලය ඝන මීටර බිලියන පහක් නිකුත් වී තිබේ. එම ජල ප්‍රමාණය ඔලිම්පික් පිහිනුම් තටාක මිලියන දෙකක තිබෙන ජලයට සමාන යැයි විදෙස් මාධ්‍ය වාර්තා කරයි. අධික ජල කඳක් නිකුත් වීමත් සමඟ වේල්ලට පහල ප්‍රදේශවල ගම්මාන රැසක් ක්ෂනිකව ජලයෙන් යටවී ඇති අතර සිදුවී ඇති ජීවිත හා දේපළ හානි මෙතෙක් ගණනය කොට නැත.", "URL": "https://lankatruth.com/si/?p=56639", "Category": "විදෙස් පුවත්", "Parent URL": null}