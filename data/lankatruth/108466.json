{"Source": "Lankatruth", "Timestamp": "January 16, 2021", "Headline": "නගර සභා දෙකක සභාපති තනතුරු අත්හිටුවයි", "News Content": "පොහොට්ටු පක්ෂයට බලය හිමි ඇඹිලිපිටිය නගර සභාවේ සහ එක්සත් ජාතික පක්‍ෂයට බලය හිමි බලන්ගොඩ නගර සභාවේ වත්මන් සභාපතිවරුනගේ කටයුතු තාවකාලිකය අත්හිටුවා තිබේ. ඇඹිලිපිටිය නගර සභාවේ සභාපති ධුරය වවුලන්බොක්ක ගමගේ ලලිත් ධර්මකීර්තිත් බලන්ගොඩ නගර සභාවේ සභාපති චමික ජයමිණි විමලසේනත් සභාපති ධුරවල කරටුයුතු කළේය. ඔවුන් නගර සභා ආඥාපනතේ 184(1) වගන්තිය යටතේ දක්වන වරදවල් සිදුකර ඇද්ද යන්න පිළිබඳව තෙමසක් ඇතුළත පරීක්‍ෂා කර වාර්තා කිරීමට විශ්‍රාමලත් මහාධිකරණ විනිසුරු හේරත් මුදියන්සේලාගේ රෝහණ අනුර කුමාර පත් කළ බවත් එම පත්වීමට කොමිෂන් සභාවක බලතල හිමිවන බවත් බරගමු පළාත් ආණ්ඩුකාර ටිකිරි කොබ්බෑකඩුව ගැසට් නිවේදනයක් නිකුත් කරමින් සඳහන්කර ඇත. නගර සභාපතිධූරයන් අත්හිටුවීමෙන් පුරප්පාඩු වු ඇඹිලිපිටිය නගර සභාවේ සභාපතිධූරයේ වැඩ බැලීමට උපසභාපති සුභසිංහ පතිරණගේ දිනේෂ් මධුසංක සහ බලන්ගොඩ නගර සභාපති ධූරයේ වැඩ බැලීමට එම නගර සභාවේ උප සභාපති තාහීර් මොහොමඩ් රූමි පත්කර තිබේ.", "URL": "https://lankatruth.com/si/?p=108466", "Category": "පුවත්", "Parent URL": null}