{"Source": "Lankatruth", "Timestamp": "January 17, 2023", "Headline": "ආණ්ඩුව තියෙන්නේ රනිල්ගෙයි වජිරගෙයි අතේ…", "News Content": "මේ වනවිට ආණ්ඩුව පවතින්නේ පත්කළ ජනාධිපති රනිල් වික්‍රමසිංහ සහ එක්සත් ජාතික පක්ෂ පත්කළ මන්ත්‍රී වජිර අබේවර්ධන අතේ යැයි ජාතික ජන බලවේගයේ පාර්ලිමේන්තු මන්ත්‍රී අනුර දිසානායක අද (17) පාර්ලිමේන්තුවේදී අවධාරණය කළේය. ඔහු මේ බව පැවසූවේ, මේ වනවිට කැඳවා ඇති පළාත් පාලන මැතිවරණයට අදාළ ඇප මුදල් භාරගැනීම සිදු නොකරණ ලෙසට රාජ්‍ය පරිපාලන, ස්වදේශ කටයුතු, පළාත්පාලන අමාත්‍යාංශයේ ලේකම් නීල් බණ්ඩාර හමුහින්න විසින් සියලුම දිස්ත්‍රික් ලේකම්වරු වෙත යොමුකරණ ලද ලිපිය සම්බන්ධයෙන් අද පාර්ලිමේන්තුවේදි ආණ්ඩුවේ ප්‍රධාන සංවිධායකගෙන් ප්‍රශ්න කළ අවස්ථාවේ, ඊට පිළිතුරු දුන් අගමැති දිනේෂ් ගුණවර්ධනට ප්‍රතිචාර වශයෙනි. එම අමාත්‍යාංශ ලේකම් නීල් හපුහින්න යොමු කළ ලිපියේ සඳහන් ආකාරයේ කැබිනට් තීන්දුවක් නොගත් බවත් එම පුවත සාවද්‍ය පුවතක් බවත් අගමැති දිනේෂ් ගුණවර්ධන ප්‍රකාශ කර සිටි අතර එහිදී මේ වනවිට කැඳවා ඇති පළාත් පාලන මැතිවරණයට අදාළ ඇප මුදල් භාරගැනීම අත්හිටුවන ලෙසට කැබිනට් තිරණ උපුටා ගනිමින් කැබිනට් ලේකම් විසින් මැතිවරණ කොමිසමේ සභාපති වෙත යොමු කළ ලිපියක් සම්බන්ධයෙන් ප්‍රශ්න කරමින් ජාතික ජන බලවේගයේ නායක අනුර දිසිනායක විසින් ප්‍රකාශ කර සිටියේ පත්කළ ජනාධිපති රනිල් වික්‍රමසිංහ සහ පත්කළ මන්ත්‍රී වජිර අබේවර්ධන විසින් ආණ්ඩුව ආණ්ඩුව හසුරුවමින් සිටින බවය.", "URL": "https://lankatruth.com/si/?p=143783", "Category": "පුවත්", "Parent URL": null}