{"Source": "Lankatruth", "Timestamp": "June 11, 2013", "Headline": "නීතිපතිගේ මැදිහත්වීම දේශපාලන වුවමනාවක්", "News Content": "දෝෂාභියෝගයෙන් හිටපු අගවිනිසුරු ආචාර්ය ශිරාණි බණ්ඩාරනායක මහත්මියට නඟා තිබූ චෝදනා විභාග කළ පාර්ලිමේන්තු තේරීම් කාරක සභාව නීත්‍යනුකූල නොවන නිසා එම නිගමනයන් ක්‍රියාත්මක නොකළ යුතු බවට අභියාචනා අධිකරණය දෙන ලද තීන්දුවට එරෙහිව නීතිපතිවරයාට අභියාචනයක් කළ හැකිද නැද්ද යන්න ඊයේ ( 10)  ශ්‍රේෂ්ඨාධිකරණය හමුවේ විවාදයට ලක් විය. දෝෂාභියෝගයෙන් හිටපු අගවිනිසුරු ආචාර්ය ශිරාණි බණ්ඩාරනායක මහත්මියට නඟා තිබූ චෝදනා විභාග කළ පාර්ලිමේන්තු තේරීම් කාරක සභාව නීත්‍යනුකූල නොවන නිසා එම නිගමනයන් ක්‍රියාත්මක නොකළ යුතු බවට අභියාචනා අධිකරණය දෙන ලද තීන්දුවට එරෙහිව නීතිපතිවරයාට අභියාචනයක් කළ හැකිද නැද්ද යන්න ඊයේ (10) ශ්‍රේෂ්ඨාධිකරණය හමුවේ විවාදයට ලක් විය. පාර්ලිමේන්තු මන්ත්‍රි විජිත හේරත් මහතා වෙනුවෙන් පෙනී සිටි නීතිඥ ජේ.සී. වැලිඅමුණ මහතා එහිදී සඳහන් කළේ අභියාචනා අධිකරණය හමුවේ හිටපු අගවිනිසුරුවරියගේ පෙත්සම විභාගයට ගනිමින් තිබියදී අධිකරණය නීතිපතිවරයා ගෙන්වා ගත්තේ අධිකරණයට සහාය කරගැනීමට හා අපක්‍ෂපාතීව ඔහු අධිකරණයට සහාය වනු ඇතැයි අපේක්‍ෂාවෙන් මිස පෙත්සමට පාර්ශ්වකරුවකු ලෙස නොවන බවයි.  අභියාචනා අධිකරණය හිටපු අගවිනිසුරුවරියගේ වාසියට දෙන ලද තීන්දුව පාර්ලිමේන්තුවත්, ජනාධිපතිවරයාත් යටපත්කොට අධිකරණයේ මහජන බලය හෑල්ලුවට ලක් කොට දැන් එම තීන්දුවට එරෙහිව අභියාචනයක් කර එය අහෝසි කිරීමේ අදහස දේශපාලන වුවමනාවක් සපුරා දීමට බව ඒ මහතා තර්ක කෙළේය.  මෙය මහජන උනන්දුවක් ඇති ප්‍රශ්නයක් වන හෙයින් නීතිපතිවරයා ක්‍රියා කළ යුත්තේ දේශපාලනය මීට අදාළ කරගැනීමට නොව අපක්‍ෂපාතීව එය ක්‍රියාත්මක කිරීම තහවුරු කිරීමට සහාය වීමට බව නීතීඥ වැලිඅමුණ මහතා පෙන්වා දුන්නේය.  සියලුම පාර්ශ්වයන්ට ලිඛිත කරුණු මේ මස 14 වැනි දින අධිකරණයට බාරදෙන ලෙස අධිකරණය නියම කළේය.   සලිම් මර්සුෆ්, පී. ඒ. රත්නායක සත්‍යා හෙට්ටිගේ, ඊවා වනසුන්දර සහ රෝහිණි මාරසිංහ යන පංචපුද්ගල විනිසුරු මඬුල්ල හමුවේ මෙය විවාද කෙරිණි.", "URL": "https://lankatruth.com/si/?p=7469", "Category": "පුවත්", "Parent URL": null}