{"Source": "Lankatruth", "Timestamp": "January 5, 2018", "Headline": "එජාපයේ අර්බුද ඡන්දය අස්සෙත් එළියට", "News Content": "දඹුල්ල මහ නගර සභාව සහ දඹුල්ල ප්‍රාදේශීය සභාව සඳහා එක්සත් ජාතික පක්ෂයෙන් ඉදිරිපත් කොට ඇති අපේක්ෂකයන් හෝ ලයිස්තුවෙන් ඉදිරිපත් කොට ඇති අපේක්ෂකයන් කවුරුන්ද යන්න තමන්ට තවමත් ආසන සංවිධායකවරයා විසින් දැනුම් දී නොමැති බවත් තිස්ස බණ්ඩාර හේරත් මහතා චෝදනා කරයි. එක්සත් ජාතික පක්ෂ දඹුල්ල ආසන සංවිධායක ප්‍රියාන් විජේරත්න මහතා විසින් මෙතෙක් අපේක්ෂක නාම ලේඛනයක් තමාට ලබා නොදීම නිසා අපේක්ෂකයන් ජයග්‍රහණය කරවීම සඳහා බරපතළ ප්‍රශ්න රැසකට මුහුණ පා ඇති බවද පළාත් සභා මන්ත්‍රීවරයා වැඩිදුරටත් සඳහන් කරයි. තමන් මධ්‍යම පළාත් සභාව නියෝජනය කරන එක්සත් ජාතික පක්ෂයේ දඹුල්ල ආසනයේ එකම මන්ත්‍රීවරයා බවත් අපේක්ෂක ලැයිස්තුව සකස් කිරීමේදී තමාගේ කිසිදු සහයෝගයක් ලබා නොගැනීම නිසා තමන් බලවත් සිත් තැවුලට පත්ව සිටින බවද ඔහු කියා සිටියි.", "URL": "https://lankatruth.com/si/?p=45856", "Category": "පුවත්", "Parent URL": null}