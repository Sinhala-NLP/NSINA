{"Source": "Lankatruth", "Timestamp": "January 27, 2012", "Headline": "හමුදා මූලස්ථානයේ මාසික කුලිය මෙන්න", "News Content": "ශ්‍රී ලංකා යුධහමුදා මූලස්ථානය පිහිටාතිබූ ගාලුමුවදොර පිටිය ආසන්න ඉඩම විදේශීය සමාගමකට විකුනාදැමීමෙන් පසු හමුදා මූලස්ථානය පවත්වාගෙන යන ගොඩනැගිල්ලේ මාසික කුලිය රුපියල් 5,700,000කි. මෙයට වරිපණම් හා වැට්බදු ඇතුලු වෙනත් මූල්‍යමය බදුද එකතුවේ. මේ අනුව අවම මාසික කුලියට අවම වශයෙන් තවත් 15%ක් පමණ එකතුවේ. කොළඹ 07 හෝටන් පෙදෙසේ අංක 37 දරණ ස්ථානයේ පිහිටි ආසිරි සෙන්ට්‍රල් හොස්පිට්ල් පුද්ගලික ආයතනය(Asiri Central hospital) මේ සදහා කුලියට ගෙන ඇත. මෙයට අමතරව කොළඹ 03, 08 වන පටුමගේ අංක 07 දරණ ස්ථානයද කුලියටගෙන ඇත. එහි මාසික කුලිය රුපියල් 1938000කි. මෙයටද වරිපණම් හා වැට්බදු ඇතුළු අනිකුත් මූල්‍යමය බදු අවම වශයෙන් 15%ක් එකතුවේ. මේ අනුව හමුදා මූලස්ථානය වෙනුවෙන් මාසික කුලිය අවම වශයෙන් රුපියල් ලක්ෂ 88ක් වත් ගෙවීමට සිදුවී තිබේ. මේ අනුව වසරක කුලිය රුපියල් 105600000ක් ගෙවීමට සිදුවී ඇත.", "URL": "https://lankatruth.com/si/?p=1121", "Category": "පුවත්", "Parent URL": null}