{"Source": "Lankatruth", "Timestamp": "February 21, 2021", "Headline": "අදත් මෙරට ආසාදිතයන් 500 ඉක්මවයි… සමස්ත ගණන 80,000ට ආසන්නයි…", "News Content": "අද (21) දිනය අවසන් වනවිට කොවිඩ් – 19 සාදිතයින් 519 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් අතරින් 449 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අද දිනයේද යළි බන්ධනාගාර ආශ්‍රිතය ආසාදිතයන්ගේ වර්ධනයක් පෙන්නුම් කරන අතර අද වාර්තා වූ ගණන 23කි. ඊයේ (20) බන්ධනාගාර ආශ්‍රිතව කිසිදු ආසාදිතයෙකු වාර්තා වී නොතිබිණි. එමෙන්ම විදේශයන්හි සිට පැමිණි එක් අයෙකුද වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 75,923ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,255 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 79,999කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 445කි. ශ්‍රී ලංකාව මේ වනවිට කොවිඩ් – 19 ආසාදිතයන් වැඩිම රටවල් අතර 89වන ස්ථානයේ පසුවේ.", "URL": "https://lankatruth.com/si/?p=111079", "Category": "කොවිඩ් -19 (කොරෝනා ) පුවත්", "Parent URL": null}