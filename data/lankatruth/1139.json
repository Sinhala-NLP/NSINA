{"Source": "Lankatruth", "Timestamp": "January 29, 2012", "Headline": "ජනතාමුදලින් හදන ව්‍යාපෘතිවලට මැති ඇමතිවරුන්ගේ නම් ගහගන්න එක වැරදියි- අර්ජුන", "News Content": "ප්‍රජාතන්ත්‍රවාදී ජාතික සන්ධාන පාර්ලිමේන්තු මන්ත්‍රී අර්ජුන රණතුංග පානදුර වඳුරුමුල්ල ප්‍රදේශයේ ඉදිවෙමින් තිබෙන බහුකාර්ය ගොඩනැගිල්ලක් ඊයේ (28) දින නීරික්ෂණය කළේය. පානදුර වඳුරුමුල්ල පුදේශයේ ඉදිවෙමින් තිබෙන මෙම ගොඩනැගිල්ල ඉදිකිරීමට මුදල් පරිත්‍යාග කරනු ලැබ ඇත්තේ, අර්ජුන රණතුංග මහතා විසිනි. “මේක මහජනතාව දැනගත යුතුයි. මේ තමුන්නාන්සේලා ගෙවන බදුවලින් පාර්ලිමේන්තු මන්ත්‍රීවරුන්ට මුදලක් දෙනවා. ඒ මුදල තමයි තමුන්නාන්සේලා වෙනුවෙන් අපි නැවත ගෙවන්නේ, එහෙම නැතුව මේක අපේ අම්මාගේ තාත්තගේ බූදලේ නෙමෙයි. අනිත් මැතිඇමතිවරුන්ගේ බූදලෙන් නෙමෙයි. මේ අපිට තමුන්නාන්සේලා ගන්න කිරි පැකට් එකෙන් ගන්න සීනි කිලෝ එකෙන් ගන්න හාල් ටිකෙන් ගෙවන බද්ද.පාර්ලිමේන්තුවේ ඉන්න 225 දෙනාටම ලක්ෂ 50 ගානේ අවුරුද්දකට දෙනවා. ඒ ගමේ සංවර්ධන කටයුතු කරන්න. අපි දකිනවා ලොකුවට බෝඩ් ගහලා තියෙනවා. මගේ ව්‍යාපෘතියක් අරයගේ ව්‍යාපෘතියක් කියලා මේක පට්ටපල් බොරුවක්. මේව රටේ ජනතාවගේ”", "URL": "https://lankatruth.com/si/?p=1139", "Category": "පුවත්", "Parent URL": null}