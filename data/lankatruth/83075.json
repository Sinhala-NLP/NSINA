{"Source": "Lankatruth", "Timestamp": "October 15, 2019", "Headline": "ක්‍රිකට් ආයතනයේ පරිපාලන කටයුතුවලට සම්බන්ධවීම තිලංග සුමතිපාලට තහනම්", "News Content": "ශ්‍රී ලංකා ක්‍රිකට් ආයතනයේ හිටපු සභාපති පාර්ලිමේන්තු මන්ත්‍රී තිලංග සුමතිපාල මහතා, ක්‍රිකට් පරිපාලනයට සම්බන්ධ වීම සම්පූර්ණයෙන්ම තහනම් කරමින් ක්‍රීඩා අමාත්‍යවරයා විසින් විශේෂ නිවේදනයක් නිකුත් කර තිබේ. ක්‍රීඩා අමාත්‍යවරයාට ක්‍රීඩා පනත මගින් ලැබී ඇති බලතල අනුව මෙම ක්‍රියාමාර්ගය ගෙන ඇත. තිලංග සුමතිපාල මහතා ශ්‍රී ලංකා ක්‍රිකට් ආයතනයේ විධායක කමිටු සාමාජිකයෙකු ලෙස කටයුතු කරයි. පසුගිය සැප්තැම්බර් මස 10 වැනිදා තිලංග සුමතිපාල මහතාට ක්‍රිකට් ආයතනයේ පරිපාලන කටයුතුවලට සහභාගී විය නොහැකිවන පරිදි, ක්‍රීඩා අමාත්‍යවරයා විසින් තාවකාලික තහනමක් ද පනවා තිබිණි. එසේම ඒ මහතාට පරිපාලන කටයුතුවලට සහභාගී විය හැකිදැයි සොයාබැලීම සඳහා විමර්ශනය කර වාර්තාවක් සැපයීමට ක්‍රීඩා අධ්‍යක්ෂ ජනරාල්වරයාගේ ප්‍රධානත්වයෙන් ත්‍රිපුද්ගල කමිටුවක් ද පත්කළේ ය.", "URL": "https://lankatruth.com/si/?p=83075", "Category": "පුවත්", "Parent URL": null}