{"Source": "Lankatruth", "Timestamp": "October 27, 2018", "Headline": "රනිල් සහ විදෙස් තානාපතිවරු අතර හමුවක්", "News Content": "හිටපු අග්‍රාමාත්‍ය රනිල් වික්‍රමසිංහ මහතා සහ රටවල් කිහිපයක තානාපතිවරු අතර හමුවක් අද (27) පස්වරුවේ අරලියගහ මන්දිරයේදී පවත්වා තිබේ. එම හමුව සඳහා අමෙරිකාව, ජර්මනිය, දකුණු අප්‍රිකාව සහ යුරෝපා රටවල් කිහිපයක තානාපති නිළධාරින් සහභාගී සිටි බව වාර්තා වේ. මේ අතර ව්‍යවස්ථාවට අනුව කටයුතු කරන ලෙසත්, ගැටුම්වලින් වැලකි සිටින ලෙසත් අමෙරිකාව මෙරට සියලු දේශපාලන පක්ෂවලින් ඉල්ලීමක් කර තිබේ. එරට රාජ්‍ය දෙපාර්තමේන්තුවේ දකුණූ සහ මධ්‍යම ආසියානු කටයුතු පිළිබඳ කාර්යාංශය ප්‍රකාශ කර ඇත්තේ මානව හිමිකම්, වගවීම සහ සාධාරණත්වය අනුව රජය කටයුතු කරනු ඇතැයි අපේක්ෂා කරන බවයි.", "URL": "https://lankatruth.com/si/?p=62012", "Category": "පුවත්", "Parent URL": null}