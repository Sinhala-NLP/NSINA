{"Source": "Lankatruth", "Timestamp": "August 2, 2023", "Headline": "රනිල් පොහොට්ටු හවුල – ජනතාවගේ බඩගින්න ෆුට්බෝලයකට ගනියි", "News Content": "අස්වැසුම සුභසාදන ප්‍රතිලාභ ලක්ෂ 37කට ලබාදෙන බව රනිල් පොහොට්ටු හවුල් ආණ්ඩුව මැයි මාසයේදී ප්‍රචාරව කර තිබුණද මේ වනවිට ඒ සඳහා තෝරාගෙන ඇත්තේ ලක්ෂ 17ක් පමණක් බව කැබිනට් තීරණවලින් හෙළි වේ. මෙරට ආර්ථිකය දරුණු ලෙස කඩා වැටීමට ඉඩ හැර සිටි පාලකයන් දැන් ජනතාවගේ අන්ත පීඩිත භාවය සමග ක්‍රීඩා කරමින් සිටින බව අදාල මාධ්‍ය ප්‍රචාරවලින් සහ මේ වනවිට ක්‍රියාමාර්ග අනුගමණය කරමින් සිටින ආකාරය අනුව තහවුරු වී තිබේ. පසුගිය මැයි මස 14 වෙනි දින පලකරන ලද ආණ්ඩුවේ සිළුමිණ පුවත්පතේ ප්‍රධාන ප්‍රවෘත්තිය “අස්වැසුමට පාර්ලිමේන්තු අනුමැතිය – ලක්ෂ 37කට ප්‍රතිලාභ ගෙවීමට ජූලි 01දා සිට” යනුවෙන් පල කර තිබිණි. එහෙත් ජූලි 31 වෙනි දින රැස් වූ කැබිනට් මණ්ඩලයේ තීරණ පිළිබඳව රජයේ නිල නිවේදනයේ දැක්වෙන්නේ එම ප්‍රතිලාභ ලබාදීම සඳහා 1,792,265 දෙනෙක් තෝරාගෙන ඇති බවය. මේ අනුව සිළුමිණ පුවත්පත හෙළි කළ ලක්ෂ 37කට එම සහනාධාර ලබාදීම පිළිබඳ ප්‍රචාරය කළද එය ආසාන්න වශයෙන් ලක්ෂ 20කින් කපා හැර ඇති බව පැහැදිලි වේ. මෙම ප්‍රතිලාභීන් සඳහා රුපියල් කෝටි 20,800ක් වෙන් කර ඇති බව නැවත ආණ්ඩුව ප්‍රචාරය කර තිබිණි. මේ සම්බන්ධයෙන් සිළුමිණ පුවත්පත පලකර තිබූ සම්පූර්ණ වාර්තාව සහ අමාත්‍ය මණ්ඩල තීරණ පිළිබඳව නිල නිවේදනය වෙන වෙනම පහත දැක්වේ.", "URL": "https://lankatruth.com/si/?p=149924", "Category": "පුවත්", "Parent URL": null}