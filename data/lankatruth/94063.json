{"Source": "Lankatruth", "Timestamp": "June 16, 2020", "Headline": "වැලි ප්‍රවාහන බලපත්‍ර පරීක්ෂා කරන්න එපා – වැඩබලන පොලිස්පති", "News Content": "රජය ප්‍රතිපත්තිමය තීරණයක් ගන්නා තුරු වැලි ප්‍රවාහන බලපත්‍ර පරීක්ෂා නොකරන්නැයි වැඩබලන පොලිස්පති සී.ඩී වික්‍රමරත්න මහතා සියලු පොලිස් ස්ථාන වෙත දැනුම් දී තිබේ. ජුනි පළමු වැනි දා සිට ක්‍රියාත්මක වන පරිදි නැවත දැනුම් දෙනතුරු ඛනිජ ප්‍රවාහනය සඳහා අවශ්‍ය වන ප්‍රවාහන බලපත්‍ර ක්‍රමය තාවකාලිකව ඉවත් කිරීමට ක්‍රියා කරන ලෙස පරිසර සහ වනජීවි සම්පත් අමාත්‍යවරයා තමාට උපදෙස් ලබාදුන් බව එහි සභාපති අනුර වල්පොල මහතා පසුගිය දා ප්‍රකාශ කර තිබිණි. විමල් වීරවංශ, එස්.එම් චන්ද්‍රසේන, රොෂාන් රණසිංහ ඇතුළු වත්මන් ආණ්ඩුවේ ඇමතිවරු සහ මන්ත්‍රීවරු පිරිසක් මනම්පිටිය වැලි නිදය යොදාගෙන දැවැන්ත වැලි ජාවාරමක නිරතව සිටින බවට පසුගියදා එම ප්‍රදේශයේ ජනතාව විසින් අනාවරණයක්ද කරන ලදී.", "URL": "https://lankatruth.com/si/?p=94063", "Category": "පරිසර", "Parent URL": null}