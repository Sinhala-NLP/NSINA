{"Source": "Lankatruth", "Timestamp": "December 15, 2018", "Headline": "ජනතාවාදී පාලනයක් වෙනුවෙන් ත්‍රීකුණාමලයේදීත් විද්වතුන් පෙළ ගැසෙති", "News Content": "ජාතික විද්වත් සංවිධානයේ ත්‍රීකුණාමල දිස්ත්‍රික් සමුළුව ඊයේ (14) උත්කර්ශවත් අන්දමින් පැවැත්විනි. මෙම අවස්ථාවට නැගෙනහිර පළාත් කෘෂිකර්ම අමාත්‍යාංශයේ හිටපු ලේකම් පත්මනාදන් මහතා, කන්තලේ වෙළඳ සංගමයේ සභාපති එම්.ඒ.ඩී.සී.කේ කුළරත්න මහතා, ත්‍රීකුණාමලය පුරවැසි කමිටුවේ සභාපති මාධ්‍යෙව්දී ලක්මාල් බදුගේ මහතා, නීතීඥ මිහිරි රාමනායක මහත්මිය, වව්නියාව මහාධිකරණයේ හිටපු රෙජිස්ටාර් එම් නසීර් මහතා, විදුහල්පති චාල්ස් වනිගසේකර මහතා, වෛද්‍ය කුමාරස්සාමි අයියර් හේමචන්ද්‍රා මහතා, ත්‍රීකුණාමලය හිටපු නියෝජ්‍ය පොලිස්පති ජේ.ඒ.කේ මාර්ක් මහතා, විදුහල්පති මහින්දසිරි රූපස්සර මහතා, ත්‍රීකුණාමල තැපැල් ස්ථානාධිපති නිශාන්ත මානවඩු මහතා, ත්‍රීකුණාමල වරායේ ආරක්ෂක කලමනාකරු නන්දපාලන් මහතා, කන්තලේ ප්‍රාදේශීය සභාවේ ඉංජිනේරුසහකාර පී.ජේ පුෂ්පකුමාර මහතා ඇතුළු පිරිසක් මෙම අවස්ථාවට එක්වී ඇත. ජාතික භික්ෂුපෙරමුනේ අනුරාධපුර දිසා සභාපති, කළුආරච්චියාගම පියනන්ද හිමි, කින්‍යා සූරා සභාවේ සභාපති පිදෙවිතුල්ලා නලීන් තුමා, ශිවරකුමාර් කුරුක්කල් තුමා, නීතිවේදී අරුන් හේමචන්ද්‍රා මහතා, සාහිත්‍යවේදී ඇන්තනී ජීවා මහතා, මානව සම්පත් වෘත්තීයවේදී, ආර්ථික විශ්ලේෂක, දිවයිනේ ප්‍රධාන සමූහ ව්‍යාපාරයක සාමාන්‍යාධිකරී තුෂාර හෙට්ටිතන්ත්‍රී මහතා, ජනතා විමුක්ති පෙරමුණේ නායක අනුරදිසානායක මහතා මෙහිදී අදහස් දක්වා තිබේ. මේ වනවිට රට තුළ උද්ගතව ඇති දේශපාලන වාතාවරණය අනුව වැඩි වැඩියෙන් උගතුන් බුද්ධිමතුන් සංවිධානය වීමේ අවශ්‍යතාවය මතුව ඇති බවත් එසේ උගතුන් බුද්ධිමතුන් සංවිධානය වීමේදී ගතානුගතික, සාම්ප්‍රදායික දේශපාලන පක්ෂවලින් මිදී විකල්ප ධාරාවක දේශපාලන ව්‍යාපාරයක් ලෙස සංවිධානය වීමේ අවශ්‍යතාවයත් එම සමුළුවේදී අවධාරණයට ලක් වී ඇත.", "URL": "https://lankatruth.com/si/?p=65308", "Category": "පුවත්", "Parent URL": null}