{"Source": "Lankatruth", "Timestamp": "December 18, 2020", "Headline": "RMVයත් ප්‍රතිව්‍යුහගතකරයි", "News Content": "ජනාධිපතිවරයාගේ පූර්ණ අනුමැතියෙන් මෝටර් රථ ප්‍රවාහන කොමසාරිස් දෙපාර්තමේන්තුව ප්‍රතිව්‍යුහගත කිරීමේ ක්‍රියාමාර්ගයක් මේ වනවිට දියත් කර තිබේ. එම දෙපාර්තමේන්තුවේ වංචා දූෂණ වැලැක්වීමේ අරමුණෙන් එය සිදුකරන බව සඳහන් වේ. මෙම මස 03වන දින වාහන නියාමනය, බස් රථ ප්‍රවාහන සේවා හා දුම්රිය මැදිරි හා මොටර් රථ කර්මාන්ත රාජ්‍ය අමාත්‍යාංශයේ ලේකම් එස්.එම්.ඩී.එල්.කේ ද අල්විස්ගේ අත්සනින් මෙයට අදාල නිල නිවේදනය නිකුත් කර තිබේ. ප්‍රතිව්‍යුහගතකිරීම යනුවෙන් අනුගමනය කරන ක්‍රියාමාර්ග එම නිවේදනයෙන් සඳහන් කර නොමැති වුවද එහි සේවකයන් 600ක් පමණ ඉවත් කිරිමේ සූදානමක් ඇතැයි සේවකයන් අතර කතාබහත් පවතී. වර්තමාන ජනාධිපතිවරයා බලයට පත්වීමෙන් පසු හිටි හැටියේ වේරහැර ශාඛාවට ගිය අතර එය මෙරට ආන්දෝලනාත්මක පුවතක් ලෙස හුවාදක්වන ලදී. ඉන් පසු එම දෙපාර්තමේන්තුවේ කටයුතු සම්බන්ධයෙන් බරපතල වංචා දූෂණ සිදුවන බව විවිධ ප්‍රචාරය කළද එම වංචා දූෂණ නතර කිරීම සඳහා ප්‍රායෝගික ක්‍රියාමාර්ගයක් අනුගමණය නොකළේය. මෙයට පෙර රාජ්‍ය ආයතන ප්‍රතිව්‍යුහගත කිරීම නමින් සිදු කරන ලද්දේ ලාබ ලබන ආයතන පෞද්ගලික අංශයට විකුණා දැමීමය.", "URL": "https://lankatruth.com/si/?p=103833", "Category": "පුවත්", "Parent URL": null}