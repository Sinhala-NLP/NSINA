{"Source": "Lankatruth", "Timestamp": "May 19, 2018", "Headline": "“අරලිය” ව්‍යාපාරය රට වනසයි", "News Content": "වත්මන් ජනාධිපති මෛත්‍රීපාල සිරිසේන මහතාගේ සහෝදරයෙකුවන ඩඩ්ලි සිරිසේන “අරලිය ලෑන්ඩ් සේල්ස්” නමින් ව්‍යාපාරයක් ආරම්භ කර දැනට භාවිතයට ගන්නා අධිවේගී මාර්ග ආසන්නයේ තිබෙන ඉඩම් විශාල වශයෙන් ගෙන ඉඩම් කැබලිකර විකිණීමේ ජාවාරමක් ආරම්භ කර ඇතැයි තොරතුරු වාර්තා වේ. ඊට අමතරව වැව් තාවුලු සහ වෙරළ තීරවල නීති විරෝධීව අරලිය නමින් මහා පරිමාණ සංචාරක හෝටල් පවත්වාගෙන යමින් සිටියි. මේ වන විට ගාල්ල, උණවටුන වෙරළේ කාමර 400කට අධික මහා පරිමාණ හෝටලයක් වෙරළ සංරක්ෂණ නීති බිඳ දමමින් ඉදිකරමින් සිටියි. අධිවේගී මාර්ගය ආසන්නයේ තිබෙන සින්නක්කර ගොඩ ඉඩම් මිලදීගෙන කට්ටිකර අධික වාණිජ වටිනාකමක් ආරෝපණය කර විකිණීමේ යෙදී සිටී. මේ හරහාද අති විශාල පරිසර සංහාරයක් සිදු කරමින් සිටියි. මෙසේ තනි පුද්ගලයෙක් රට පුරාම පරිසරයට බලපෑම් කරමින් සිය ව්‍යාපාර කරගෙන යද්දී බලධාරීන් නිහඬව සිටීම පිළිබඳ පරිසර වේදීන් හා සාමාන්‍ය ජනතාව ප්‍රශ්නකර සිටියි. එසේම පරිසර ඇමති ලෙස ජනාධිපති මෛත්‍රිපාල සිරිසේන මහතා මේ සඳහා ආශිර්වාද කරන්නේ දැයි පරිසරවේදියෝ ප්‍රශ්න කරයි.", "URL": "https://lankatruth.com/si/?p=52480", "Category": "පරිසර", "Parent URL": null}