{"Source": "Lankatruth", "Timestamp": "March 13, 2020", "Headline": "ලාංකික ශ්‍රමිකයින් විදෙස්ගත කිරීම තාවකාලිකව නතරකරයි", "News Content": "ලොව පුරා ව්‍යාප්ත වන කොරෝනා තත්ත්වය පාලනය වන තුරු ශ්‍රී ලාංකික ශ්‍රමිකයින් විදේශගත කිරීම සඳහා අනුමැතිය ලබා නොදීමට විදේශසේවා නියුක්ති කාර්යාංශය තීරණය කර ඇති අතර ලොව පුරා ව්‍යාප්ත වෙමින් පවතින කොරෝනා වෛරසයට එරෙහි ආරක්ෂිත පියවරක් ලෙස මෙම තීරණය ගත් බවද වාර්තා වේ. නිපුණතා සංවර්ධන රැකී රක්ෂා හා කම්කරු සබඳතා අමාත්‍යවරයා සමග ශ්‍රී ලංකා විදේශ සේවා නියුක්ති කාර්යාංශය, සභාපතිවරයා ඇතුළු කළමණාකාරීත්වයේ සහ බලපත්‍රලාභී විදේශ රැකියා ආයතන නියෝජනය කරන සංවිධානවල සහභාගීත්වයෙන් අද (13) දින පැවති සාකච්ඡාවේදී මෙම තීරණයට එළඹී ඇත. කොරෝනා වෛරසය ව්‍යාප්තව ඇති ඇතැම් රටවල් විසින් එම රටවල්වලට ඇතුළුවීම සීමා කිරීමට ගෙන ඇති තීරණය‍ට සහයෝගය දීමක් වශයෙන්ද මෙම තීරණවලට එළැඹුණු බවත් විදේශ සේවා නියුක්ති කාර්යාංශය පවසයි.", "URL": "https://lankatruth.com/si/?p=90991", "Category": "පුවත්", "Parent URL": null}