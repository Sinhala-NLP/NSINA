{"Source": "Lankatruth", "Timestamp": "August 16, 2022", "Headline": "ශ්‍රී ලංකාව සම්පූර්ණයෙන්ම බංකොලොත් – ජාත්‍යන්තරය කියයි", "News Content": "ශ්‍රී ලංකාව සම්පූර්ණයෙන් ම බංකොලොත් රාජ්‍යයක් ලෙස ජාත්‍යන්තර ණය ශ්‍රේණිගත කිරීමේ ආයතනයක් වන ස්ටෑන්ඩර්ඩ් ඇන්ඩ් පුවර්ස් ආයතනය විසින් ඊයේ (15) ප්‍රකාශයට පත්කර තිබේ.  ජාත්‍යන්තර ස්වෛරීත්ව බැඳුම්කර ඇතුළු විදේශීය වාණිජ ණය ගෙවීම සම්පූර්ණයෙන්ම අත්හිටුවීම මත මෙම තත්වය ප්‍රකාශයට පත්කර තිබේ. වර්තමාන මහ බැංකු අධිපති ආචාර්ය නන්දලාල් වීරසිංහ ඇතුළු මහ බැංකුවේ මූල්‍ය මණ්ඩලය ණය ආපසු ගෙවීම අත්හිටුවීමේ තීරණය ගනු ලැබීය.  විශේෂයෙන්ම වාණිජ ණය ආපසු පොලියත් සමඟ ගෙවීමට සිදුවීම නිසා ශ්‍රී ලංකාවේ විදේශ විනිමය සම්බන්ධයෙන් දැඩි අර්බුදයක් ඇතිවිය. මෙරටට අත්‍යාවශ්‍ය ඖෂධ ආහාර සහ ඉන්ධන පවා ගෙන්වීමට නොහැකි වූ තත්වය තුළ විදේශ වාණිජ ණය ආපසු ගෙවීම අත්හිටුවීය.", "URL": "https://lankatruth.com/si/?p=138124", "Category": "ආර්ථික පුවත්", "Parent URL": null}