{"Source": "Lankatruth", "Timestamp": "June 13, 2018", "Headline": "සුහසාධන ගැටළු විසඳීමට බල කරමින් රජරට සිසුන් විරෝධතාවක", "News Content": "ශ්‍රී ලංකා රජරට විශ්වවිද්‍යාලයේ තාක්ෂණ පීඨයේ ගොඩනැගිලි ඉදිකිරීම් කඩිනම් කරන ලෙසත්, අධ්‍යයන හා සුභ සාධන ගැටලු වහා විසඳන ලෙසත් පරිපාලනයට බල කරමින් තාක්ෂණපීඨ ශිෂ්‍ය සංගමය විසින් සංවිධානය කල උද්ඝෝෂණය අද දින(13) රජරට විශ්වවිද්‍යාලයේ දී පැවැත්වුණි. ආචාර්ය හිඟය, විද්‍යාගාර පහසුකම් නොමැති වීම, ගොඩනැගිලි හිඟය සහ ඉදිකිරීමේ ප්‍රමාදය ඇතුළු සුභසාධන ගැටලුවලට විසඳුම් ලබාදෙන ලෙස ඉල්ලමින් රජරට තාක්ෂණ පීඨ සිසුන් විරෝධතාවයේ යෙදුනහ. එසේම නවක සිසුන්හට නේවාසිකාගාර පහසුකම් නොමැති බවද ආචාර්ය හිඟය නිසා දෙවන වසරේ ඉගෙනුම ලබන සිසුන්ගේ විෂයන් කිහිපයක්ම ඉගැන්වීම පවා මගහැරී ඇත. මෙම ගැටලුවලට විසඳුම් ලබාදීම වෙනුවට ශිෂ්‍ය ක්‍රියාකාරීන් 21ගේ ශිෂ්‍යභාවය අහෝසි කිරීමට පරිපාලනය කටයුතු කර ඇති බව ද වාර්තා වේ.", "URL": "https://lankatruth.com/si/?p=54285", "Category": "පුවත්", "Parent URL": null}