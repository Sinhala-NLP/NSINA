{"Source": "Lankatruth", "Timestamp": "April 18, 2019", "Headline": "කිලෝ 4ක රන් බිස්කට් සමඟ ශ්‍රී ලංකන් සේවකයෙකු රේගු දැලේ", "News Content": "රුපියල් කෝටි තුනකට අධික වටිනාකමකින් යුත් රන් තොගයක් මෙරටට රැගෙන ඒමට උත්සාහ කිරීමේදී ශ්‍රී ලංකන් ගුවන් සේවයේ කාර්ය මණ්ඩල සාමාජිකයෙකු කටුනායක ගුවන් තොටුපලේදී අත්අඩංගුවට ගෙන තිබේ. රන් තොගයේ වටිනාකම රුපියල් තුන්කෝටි විසි ලක්ෂයක් බව රේගුව සඳහන් කරයි. කිලෝ 4ක් බරැති රන් බිස්කට් 40ක් සිය පාවහන් තුළ සඟවා රැගෙන ඒමට තැත් කිරීමේදී මෙම අත්අඩංගුවට ගැනීම සිදුකර ඇත. සැකකරු 29 හැවිරිදි ශ්‍රී ලංකන් ගුවන් සේවක කාර්ය මණ්ඩලයේ ගුවන් තොටුපලට අනියුක්තව සේවය කරන වත්තල ප්‍රදේශයේ පදිංචිකරුවෙකු බව අනාවරණය වී ඇත. ප්‍රශ්න කිරීම්වලදී සැකකරු පවසා ඇත්තේ තම හිතවතෙකු ඩුබායි සිට මෙරටට රැගෙන ආ රත්රන් තොගය ගුවන් තොටුපලෙන් පිටතට ගැනීම සඳහා තමා මෙලෙස කටයුතු කළ බවය.", "URL": "https://lankatruth.com/si/?p=72283", "Category": "පුවත්", "Parent URL": null}