{"Source": "Lankatruth", "Timestamp": "November 7, 2021", "Headline": "දෛනික කොරෝනා ආසාදිතයන්ගේ වැඩි වීමක්…", "News Content": "මෙරට දෛනික කොවිඩ් – 19 ආසාදිතයන් යළි වර්ධනය වීමක් දක්නට ලැබෙන බව රජයේ ප්‍රවෘත්ති දෙපාර්තමේන්තුව නිකුත් කළ නිල නිවේදනය අනුව තහවුරු වේ. ඒ අනුව ඊයේ (06) දිනයේ මෙරටින් වාර්තා වී ඇති ආසාදිතයන් ගණන 617කි. එමෙන්ම ඊයේ දිනයේ කොවිඩ් ආසාදිත මරණ 20ක් වාර්තා වී තිබේ. මේ වනවිට මෙරටින් කොවිඩ් – 19 ආසාදිතයන් 544,630ක් වාර්තා වී ඇති අතර මරණ 13,841ක් වාර්තා වී ඇත.", "URL": "https://lankatruth.com/si/?p=125545", "Category": "කොවිඩ් -19 (කොරෝනා ) පුවත්", "Parent URL": null}