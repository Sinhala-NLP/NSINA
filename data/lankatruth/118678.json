{"Source": "Lankatruth", "Timestamp": "June 29, 2021", "Headline": "යළිත් බරපතල අනතුරක්", "News Content": "විදේශ වෙළඳාමේදී ආනයන වියදම් සහ අපනයන ආදායම් අතර පරතරය යළිත් වරක් 100% කින් අවාසිදායක තත්වයකට පත්ව තිබේ. පසුගිය අප්‍රේල් මාසයේදී මෙරට අපනයන ආදායම ඩොලර් මිලියන 265කින් පහත වැටී ඇති අතර ආනයන වියදම්ද ඩොලර් මිලියන 218කින් පත වැටී තිබෙන තත්වයක් මත එම මාසයේ විදේශ වෙළඳ අලාභය 100% ඉක්මවා තිබීම විශේෂත්වයකි. අප්‍රේල් මාසයේ අපනයන ආදායම ඩොලර් මිලියන 818.2ක් වූ අතර ආනයන වියදම ඩොලර් මිලියන 1707ක් වී තිබිණි. මේ අනුව එම මාසයේ විදේශ වෙළඳ පාඩුව ඩොලර් මිලියන 888.8ක් වී තිබේ. එසේම ජනවාරි සිට අප්‍රේල් දක්වා සිව් මස තුළ අපනයන ආදායම ඩොලර් මිලියන 3800.3ක් වී ආනයන වියදම ඩොලර් මිලියන 6748.1ක් වී තිබිණි.", "URL": "https://lankatruth.com/si/?p=118678", "Category": "ආර්ථික පුවත්", "Parent URL": null}