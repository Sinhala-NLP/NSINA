{"Source": "Lankatruth", "Timestamp": "February 17, 2019", "Headline": "ව්‍යවස්ථා සභාවට චෝදනා කරන්නේ හොරු", "News Content": "අධිකරණ විනිසුරන් පත් කිරීම පිළිබඳ ව්‍යවස්ථා සභාවට චෝදනා එල්ල කරන්නේ රටේ ප්‍රබල වංචා, දූෂණ හරහා අධිකරණයේ චූදිතයන් වූ අය බව ජවිපෙ නායක, පාර්ලිමේන්තු මන්ත්‍රි අනුර දිසානායක මහතා පවසයි. ව්‍යවස්ථා සභාවට පහර ගසන එම පුද්ගලයන්ගේ එකම අරමුණ තමන්ගේ වංචා දූෂණ වසා ගැනීම බවටද මන්ත්‍රිවරයා චෝදනා කරයි. ඔවුන්ගේ මෙම චෝදනා අනෙක් පැත්තෙන් අධිකරණයට සිදු කරන අනිසි බලපෑමක් බවද දිසානායක මහතා පෙන්වා දෙයි. ඒ මහතා පැවැසුවේ, ව්‍යවස්ථා සභාවෙන් අධිකරණ විනිසුරන් පත් කිරීම වැරැදි බව පවසමින් ලබන සතියේ පාර්ලිමේන්තු විවාදයක් ඉල්ලා සිටීම තුළින් පෙන්නුම් කරන්නේද චූදිතයන් කලබල වී ඇති ආකාරය බවයි. කෙසේ නමුත් ව්‍යවස්ථා සභාව තුළින් ඉහළ අධිකරණවල විනිසුරුවරුන් පත් කිරීම හා තවත් බොහෝ පත් කිරීම් සිදු කොට ඇති බවද ඒ මහතා පැවැසීය. අනුරාධා හේරත් – මව්බිම", "URL": "https://lankatruth.com/si/?p=68332", "Category": "පුවත්", "Parent URL": null}