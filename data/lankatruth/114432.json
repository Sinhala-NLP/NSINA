{"Source": "Lankatruth", "Timestamp": "April 6, 2021", "Headline": "පොළොව හාරන ලයිසන් දීම වේගයෙන් ඉහළට…", "News Content": "ගංගාවලින් සහ ගොඩ ඉඩම්වලින් වැලි ගැනීම සඳහා පසුගිය 2020 වර්ෂය තුළ බලපත්‍ර 5391ක් නිකුත් කර ඇති අතර, එය ඊට පෙර වර්ෂයට වඩා බලපත්‍ර 1374කින් ඉහළ යෑමක් බව අනාවරණය වී තිබේ. ජාතික ජන බලවේගයේ පාර්ලිමේන්තු මන්ත්‍රී අනුර දිසානායක නඟා තිබූ ප්‍රශ්නයකට පරිසර ඇමති මහින්දානන්ද අලුත්ගමගේ ලබාදී තිබෙන පිළිතුරින් මේ බව අනාවරණය වේ. භූ විද්‍යා පතල් කැනීම් කාර්යාංශය මෙම බලපත්‍ර ලබාදී ඇත. එයින් හෙළිවී තිබෙන තොරතුරු මෙසේය. 2019 වර්ෂයේදී ගංගාවලින් වැලි ගොඩ දැමීමට බලපත්‍ර 3,686ක් ලබාදී තිබූ අතර, එය 2020 වසරේදී 5,171 දක්වා ඉහළ දමා ඇත.එසේම ගොඩ ඉඩම්වල වැලි කැනීම් බලපත්‍ර 231ක් 2019 වර්ෂයේදී ලබාදී ඇති අතර 2020දී එය 220 දක්වා ලබාදී ඇත. මුළු බලපත්‍ර සංඛ්‍යාව 2019දී 3,917ක් ලබාදී ඇති අතර එය 2020දී 5,391දක්වා ඉහළ දමා තිබේ.", "URL": "https://lankatruth.com/si/?p=114432", "Category": "පරිසර", "Parent URL": null}