{"Source": "Lankatruth", "Timestamp": "January 26, 2020", "Headline": "ණය පොලී ගෙවා ගත නොහැකිව යාපනයේ පවුලක්ම වස පානයකරයි", "News Content": "ණය පොලී මුදල් ගෙවා ගත නොහැකි වීම හේතුවෙන් යාපනය චාවකච්චෙරි පොලිස් වසමට අයත් මට්ටුවිල් චන්ද්‍රපුරම් ප්‍රදේශයේ පවුලක් පසුගිය 20වනදා වසපානය කොට සියදිවි හානිකරගැනීමට උත්සාහ කර ඇති අතර එහිදී එක් කාන්තාවක් ජීවිතක්ෂයට පත්ව ඇති අතර බරපතළ තත්වයේ පසු වූ දෙදෙනෙකු යාපනය ශික්ෂණ රෝහලට ඇතුළත් කොට ඇති අතර මේ වනවිටත් ප්‍රතිකාර ලබමින් සිටිති. අධික ණය බර හේතුවෙන් මෙසේ සිය දිවි නසා ගැනීමට උත්සාහ කර ඇත්තේ එකම පවුලේ මව, දියණිය හා දියණියගේ සැමියා ය. වස පානය කිරීමෙන් මිය ගොස් ඇත්තේ නවරත්නම් විමලේස්වරී නැමති 65 හැවිරිදි මව වන අතර බරපතල තත්වයෙන් රෝහල්ගත කොට ඇත්තේ ඇගේ දියණිය හා දියණියගේ සැමියා ය. මෙම විපතට හේතු වී ඇත්තේ ණය මුදල් ලබා ගෙන අදාල ණය මුදල් හා පොලී මුදල නියමිත දිනයන්ට ගෙවා ගැනීමට නොහැකි වීමෙන් ඇති වූ සිත් කණස්සල්ල සහ පීඩනය බව ප්‍රදේශවාසී හු පවසති.", "URL": "https://lankatruth.com/si/?p=89017", "Category": "පුවත්", "Parent URL": null}