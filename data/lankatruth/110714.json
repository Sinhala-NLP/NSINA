{"Source": "Lankatruth", "Timestamp": "February 17, 2021", "Headline": "එන්නත ලබා ගත් උඩුගම රෝහලේ 10ක් ආසාදිත වේ", "News Content": "ඉන්දීය කොවිෂීල්ඩ් එන්නතේ පළමු මාත්‍රාව ලබා ගත් ගාල්ල උඩුගම රෝහලේ හෙදියන් ඇතුළු කාර්ය මණ්ඩලයේ 10 දෙනෙක් කොරෝනා ආසාදිත වී ඇත. එම ආසාදිතයන් ප්‍රතිකාර මධ්‍යස්ථානවලට යොමු කර ඇති අතර ඔවුන්ගේ ආශ්‍රිතයන් නිරෝධායන මධ්‍යස්ථානවලට යවා ඇත. සෞඛ්‍ය අංශ පවසන්නේ එන්නත ලබා ගත්තත් රෝගයට ගොදුරු වීමේ හැකියාවක් ඇති බවයි. එන්නතේ දෙවන මාත්‍රාව ලබා ගත් පසු අවුරුද්දක කාලයක් යනතුරු කොරෝනා වැළඳීමෙන් වැළකී සිටිය හැකි බව එන්නත නිපදවූ ඉන්දීය සමාගම සඳහන් කරයි. කලින් ආණ්ඩුව සඳහන් කළේ මාස තුනක් ඇතුළත එන්නතේ මාත්‍රා දෙකම ලබා දිය යුතු බවයි. එහෙත් පසුව ඉන්දීය සමාගමේ උපදෙස් පරිදි දෙවන මාත්‍රාව ලබා දීම කල් දැමිය හැකි බව කොවිඩ් මර්දන රාජ්‍ය අමාත්‍යාංශයේ ලේකම් වෛද්‍ය අමල් හර්ෂ ද සිල්වා පැවසීය.", "URL": "https://lankatruth.com/si/?p=110714", "Category": "කොවිඩ් -19 (කොරෝනා ) පුවත්", "Parent URL": null}