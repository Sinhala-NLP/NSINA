{"Source": "Lankatruth", "Timestamp": "August 18, 2023", "Headline": "අග්බෝ තවමත් අවදානම් මට්ටමේ – ප්‍රතිකාර අඛණ්ඩව සිදුකරනවා – වෛද්‍යවරු පවසති", "News Content": "වෙඩි වැදීම් නිසා ඇති වූ තුවාල මත ආසාදන තත්වයන් ඇති වීම හේතුවෙන් අසාධ්‍ය තත්වයේ පසුවන අග්බෝ ඇතුට ඊයේ (17) දිනයේද ප්‍රතිකාර කිරීම් සිදු කෙරිණි. අග්බෝට සැත්කමක්ද සිදුකර ඇති අතර එහිදී බලාපොරොත්තු වූ පරිදි තුවාලය තුළ යකඩ කැබලි නොතිබූ බවත් එය ගියවර X’rayවල සදහන් පරිදි නොතිබීමට හේතුව තුවාලය මත තිබූ ගෙඩියක අසාදනය පුපුරා එය ස්වභාවික ඉවත් වන්නට ඇතිබවත් විස්වාස වෛද්‍යවරු කෙරේ. මෙම ප්‍රතිකාර කටයුතු සඳහා ඊයේ දිනයේද සෞඛ්‍ය අධ්‍යක්ෂ පශු වෛද්‍ය තාරක ප්‍රසාද්ගේ ප්‍රධානත්වයෙන් පේරාදෙණිය විශ්වවිද්‍යාලයේ පශු වෛද්‍යවරු සහ වනසංරක්ෂණ දෙපාර්තමේන්තුවේ විවිධ ප්‍රදේශවල සේවය කරන පශු වෛද්‍යවරුන්ගෙන් සැදුම්ලත් කණ්ඩායමක් මැදිහත්වී තිබිණි. ප්‍රතිකාර සිදු කළ වෛද්‍යවරු පවසන පරිදි මෙතෙක් මාස දෙකක කාලයක් තුළ සිදු කළ ප්‍රතිකාරවල ප්‍රගතිය සමාලෝචනය කරීමද ඊයේ දින සිදු කර ඇත. නැවත රුදිර සාම්පල ලබා ගැනීම සහ X’ray ලබා ගැනීම් සහ අඛණ්ඩව ප්‍රතිජීවක ඖෂධ නැවතත් ලබාදීම් සිදු කර තිබේ. එමෙන්ම තුවාල පිරිසිදු කර ප්‍රතිකාර කටයුතු සිදුකර ඇත. අග්බෝගේ තුවාල වූ ප්‍රදේශය ආශ්‍රිත ඉදිමීමේ තත්වය බොහෝ දුරට අඩු වී ඇති බවත් තව දුරටත් ඔස්ටියෝ මයිලයිටිස් තත්වය පවතින බැවින් ගමන් කිරීමේදී වේදනාවෙන් පසුවන බවත් අඛණ්ඩව ප්‍රතිකාර සිදු කළ යුතු බවත් වෛද්‍යවරු පවසති. අග්බෝගේ අවදානම් තත්වය තවමත් පවතින බැවින් ප්‍රතාකර කටයුතු අඛණ්ඩව සිදු කළ යුතුව ඇතැයිද වෛද්‍යවරු පවසති.", "URL": "https://lankatruth.com/si/?p=150435", "Category": "පරිසර", "Parent URL": null}