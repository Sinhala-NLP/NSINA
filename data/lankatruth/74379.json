{"Source": "Lankatruth", "Timestamp": "May 22, 2019", "Headline": "අප්‍රේල් 21 දැයට අහිමිවූවන් අනුස්මරණය කරයි", "News Content": "අප්‍රෙල් 21 සිදුවූ ඉස්ලාම් ආගමික උමතු අන්තවාදී ප්‍රහාරය හේතුවෙන් මියගිය සහෝදර ජනතාව අනුස්මරණය කිරීමට සහ රෝගීවූවන්ට ඉක්මන් සුවය ප්‍රාර්ථනා කිරීමේ වැඩසටහන් දෙකක් ඊයේ(21) නිකවැරටිය නගරයේ සහ කුරුණෑගල නගරයේ පැවැත්විණි. නිකවැරටිය සංහිදියා පවුර සංවිධානයෙන් සහ කුරුණෑගල මනුෂ්‍යත්වය උදෙසා අපි සංවිධානය මගින් මෙම අනුස්මරණ වැඩසටහන් සංවිධානය කර තිබිණි. අනුස්මරණ වැඩසටහන සඳහා සර්ව ආගමික නායකයින්, ආරක්ෂක අංශ නියෝජිතයින් සහ ජනතා විමුක්ති පෙරමුණේ මධ්‍යම කමිටු සාමාජික නාමල් කරුණාරත්න මහතා ද එක්ව සිටිය හ. එහිදී දේශකයන් පවසා සිටියේ රට තුළ ජාතික සමගිය ගොඩ නැගීමේ බාරධූර කාර්ය අප හමුවේ තවමත් ඉතිරිව පවතින බවත් ජාතික සමගිය ගොඩනැගීමෙන් පමණක් මෙවැනි අන්තවාදී ප්‍රහාර නැවැත්විය හැකි බවත් ය.       කුරුණෑගල      නිකවැරටිය", "URL": "https://lankatruth.com/si/?p=74379", "Category": "පුවත්", "Parent URL": null}