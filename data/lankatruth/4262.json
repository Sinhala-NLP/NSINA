{"Source": "Lankatruth", "Timestamp": "September 21, 2012", "Headline": "නිර්මාල්ට මරණ තර්ජන කළ අය අල්ලන්න නියෝග", "News Content": "විශ්වවිද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතාට දුරකථනය මගින් මරණීය තර්ජන එල්ලකළ පුද්ගලයන් වහාම අත්අඩංගුවටගෙන ඉදිරිපත් කරන ලෙස කොළඹ ප්‍රධාන මහෙස්‌ත්‍රාත් රශ්මි සිංගප්පුලි මහතා ඊයේ (20) නියෝග කළේය.දුරකථනය මගින් මරණීය තර්ජන එල්ල කළ බවට ආචාර්ය නිර්මාල් රංජිත් දේවසිරි මහතා කළ පැමිණිල්ලක්‌ අනුව මෙහි පරීක්‍ෂණ පවත්වන බව දන්වා සිටි කුරුඳුවත්ත පොලිසිය කොළඹ විශ්වවිද්‍යාලයේ කථිකාචාර්යවරයකු ලෙස සේවය කරන ඒ මහතා විශ්වවිද්‍යාල ආචාර්යවරුන්ගේ සමිති සම්මේලනයේ සභාපතිවරයා ලෙසද කටයුතු කරන බවත් කාලයක සිට පුද්ගලයකු දුරකථනය මගින් මරණීය තර්ජන එල්ල කරන බවත් දැනුම් දී ඇතැයි කියා සිටියේය.පසුගිය 14දා දහවල් 12.51ට පමණ දේවසිරි මහතාගේ දුරකථනය වෙත ලැබී ඇති ඇමැතුමක්‌ මගින් “ආචාර්යතුමා දැන් මොකද වෙන්නේ. තාම කිව්වදේ තේරුණේ නෑ වගෙයි. එහෙම ගියොත් මරලා දාන්න තමයි වෙන්නේ” යනුවෙන් තර්ජනය කර ඇති බවද සිද්ධිය සම්බන්ධයෙන් පවත්වන පරීක්‍ෂණයන්ට දුරකථන ඇමතුම් වාර්තාවක්‌ ලබා ගැනීමට අවශ්‍ය බවද පැවසුවේය.මරණීය තර්ජන කළ බවට දේවසිරි මහතා ලබා දී ඇති දුරකථන අංකයේ ලියා පදිංචි හිමිකරුගේ නම හා ලිපිනයද එම දුරකථනය මගින් සැප්තැම්බර් 01 දා සිට 18 දා දක්‌වා ලබාගත් ඇමැතුම් වාර්තාවක්‌ නිකුත් කරන ලෙසට අදාළ දුරකථන සමාගමේ කළමණාකාරවරයාට නියෝගයක්‌ නිකුත් කරන ලෙසද පොලිසිය මහෙස්‌ත්‍රාත්වරයාගෙන් ඉල්ලා සිටියේය.ඉදිරිපත් වූ කරුණු කෙරෙහි සැලකිලිමත් වූ මහෙස්‌ත්‍රාත්වරයා අදාළ නියෝගයන් ලබාදෙමින් පරීක්‍ෂණ අවසන් කර වාර්තා කරන ලෙසට පොලිසියට නියෝග කළේය. විශ්වවිද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතාට දුරකථනය මගින් මරණීය තර්ජන එල්ලකළ පුද්ගලයන් වහාම අත්අඩංගුවටගෙන ඉදිරිපත් කරන ලෙස කොළඹ ප්‍රධාන මහෙස්‌ත්‍රාත් රශ්මි සිංගප්පුලි මහතා ඊයේ (20) නියෝග කළේය. දුරකථනය මගින් මරණීය තර්ජන එල්ල කළ බවට ආචාර්ය නිර්මාල් රංජිත් දේවසිරි මහතා කළ පැමිණිල්ලක්‌ අනුව මෙහි පරීක්‍ෂණ පවත්වන බව දන්වා සිටි කුරුඳුවත්ත පොලිසිය කොළඹ විශ්වවිද්‍යාලයේ කථිකාචාර්යවරයකු ලෙස සේවය කරන ඒ මහතා විශ්වවිද්‍යාල ආචාර්යවරුන්ගේ සමිති සම්මේලනයේ සභාපතිවරයා ලෙසද කටයුතු කරන බවත් කාලයක සිට පුද්ගලයකු දුරකථනය මගින් මරණීය තර්ජන එල්ල කරන බවත් දැනුම් දී ඇතැයි කියා සිටියේය. පසුගිය 14දා දහවල් 12.51ට පමණ දේවසිරි මහතාගේ දුරකථනය වෙත ලැබී ඇති ඇමැතුමක්‌ මගින් “ආචාර්යතුමා දැන් මොකද වෙන්නේ. තාම කිව්වදේ තේරුණේ නෑ වගෙයි. එහෙම ගියොත් මරලා දාන්න තමයි වෙන්නේ” යනුවෙන් තර්ජනය කර ඇති බවද සිද්ධිය සම්බන්ධයෙන් පවත්වන පරීක්‍ෂණයන්ට දුරකථන ඇමතුම් වාර්තාවක්‌ ලබා ගැනීමට අවශ්‍ය බවද පැවසුවේය. මරණීය තර්ජන කළ බවට දේවසිරි මහතා ලබා දී ඇති දුරකථන අංකයේ ලියා පදිංචි හිමිකරුගේ නම හා ලිපිනයද එම දුරකථනය මගින් සැප්තැම්බර් 01 දා සිට 18 දා දක්‌වා ලබාගත් ඇමැතුම් වාර්තාවක්‌ නිකුත් කරන ලෙසට අදාළ දුරකථන සමාගමේ කළමණාකාරවරයාට නියෝගයක්‌ නිකුත් කරන ලෙසද පොලිසිය මහෙස්‌ත්‍රාත්වරයාගෙන් ඉල්ලා සිටියේය. ඉදිරිපත් වූ කරුණු කෙරෙහි සැලකිලිමත් වූ මහෙස්‌ත්‍රාත්වරයා අදාළ නියෝගයන් ලබාදෙමින් පරීක්‍ෂණ අවසන් කර වාර්තා කරන ලෙසට පොලිසියට නියෝග කළේය.", "URL": "https://lankatruth.com/si/?p=4262", "Category": "පුවත්", "Parent URL": null}