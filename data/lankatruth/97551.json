{"Source": "Lankatruth", "Timestamp": "October 12, 2020", "Headline": "ඉන්දියාවේ කොරෝනා ආසාදිතයින් මිලියන 07 ඉක්මවයි", "News Content": "ලෝකයේ දෙවැනියටම කොරෝනා වෛරස් ආසාදිතයින් වැඩිම රට බවට පත්ව සිටින ඉන්දියාවේ ආසාදිතයින් සංඛ්‍යාව මේ වනවිට 7053806ක් දක්වා වාර්තා වී ඇතැයි එරට සෞඛ්‍ය අංශ නවතම වාර්තා පවසයි. ගතවූ පැය 24ක කාලය තුළ නව ආසාදිතයින් 74,383ක් මෙන්ම මරණ 918ක් ඉන්දියාවෙන් වාර්තා වී ඇති අතර මේ වන විට සමස්ථ කොරෝනා මරණ සංඛ්‍යාව 108,371 දක්වා ඉහළ ගොස් ඇතැයි ඉන්දීය සෞඛ්‍ය අංශ පවසයි. මේවන විට කොරෝනා වෛරස් තත්වය ඉන්දියාවේ සියලූම ප‍්‍රාන්තවල දරුණු මට්ටමින් ව්‍යාපත් වෙමින් ඇති අතර දකුණු කේරළ ප‍්‍රාන්තයෙන් ගෙවුනු පැය 24 තුළ නව ආසාදිතයින් 11,755ක් වාර්තා වී තිබේ. ආසන්න රෝගීන් මිලියනය වාර්තා වීමට ගතවී ඇත්තේ දින 13ක් බව ඉන්දීය සෞඛ්‍ය අංශ පවසයි. එළඹෙමින් පවතින්නේ ඉන්දියාවේ උත්සව සමය බැවින් ඇදහීම් සඳහා හෝ ආගමික උත්සව සඳහා විශාල වශයෙන් රැස්වීම් නොපැවැත්විය යුතු බවට ඉන්දීය සෞඛ්‍ය ඇමති හර්ෂ් වර්ධන් පවසා ඇති අතර ඉන්දීය විශේෂඥයින් පෙන්වා දෙන්නේ මිනිසුන්ගේ නොසැලකිලිමත් භාවය හේතුවෙන් තත්වය වඩාත් නරක අතට හැරෙමින් පවතින බවයි.", "URL": "https://lankatruth.com/si/?p=97551", "Category": "විදෙස් පුවත්", "Parent URL": null}