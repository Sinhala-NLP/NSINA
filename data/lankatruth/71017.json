{"Source": "Lankatruth", "Timestamp": "March 25, 2019", "Headline": "හෙරොයින් ප්‍රවාහනය කළ ඉරාන ජාතිකයන් රඳවා ප්‍රශ්න කිරීමට අවසර", "News Content": "බහුදින යාත්‍රාවකින් හෙරොයින් ඇතුළ මත්ද්‍රව්‍ය තොගයක් ප්‍රවාහනය කරමින් සිටියදී අත්අඩංගුවට ගත් ඉරාන ජාතිකයන් නව දෙනා රඳවා තබාගෙන ප්‍රශ්න කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(25) නියෝක කළාය. හෙරොයින් මත්කුඩු කිලෝ 100කට අධික ප්‍රමාණයක් සහඟ අදාල සැකකරුවන් ඊයේ(24) අත්අඩංගුවට ගත් අතර ඔවුන් අද පෙරවරුවේ අධිකරණයට ඉදිරිපත් කළේය. පොලිස් මත්ද්‍රව්‍ය නාශක කාර්යාංශය, විශේෂ කාර්ය බලකාය සහ ශ්‍රී ලංකා නාවික හමුදාව ඒකාබද්ධව සිදුකළ මෙහෙයුමකින් මෙම නෞකාව අත්අඩංගුවට ගත් අතර එහි තිබී රුපියල් කෝටි 100කට අධික වටිනාකමකින් යුතු හෙරොයින් අත්අඩංගුවට පත්විය. පාකිස්ථානයේ සිට මෙම මත්ද්‍රව්‍ය ප්‍රවාහනය කරමින් තිබූ බව මූලික පරීක්ෂණවලදී හෙලිව ඇති අතර අත්අඩංගුවට ගන්නා අවස්ථාවේ රුපියල් බිලියන 5කට අධික වටිනාකමකින් යුත් හෙරොයින් මුහුදට දමා ඇති බවද වාර්තා වේ.", "URL": "https://lankatruth.com/si/?p=71017", "Category": "පුවත්", "Parent URL": null}