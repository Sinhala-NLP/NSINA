{"Source": "Lankatruth", "Timestamp": "September 23, 2022", "Headline": "හොරකම් රැසක් මාට්ටුවෙයි… පොහොට්ටුවට බලය හිමි කතරගම ප්‍රාදේශීය සභාව විසුරුවා හරියි…", "News Content": "සභාපති, උප සභාපති ඇතුළු පාලක මන්ත්‍රීවරුන්ට එරෙහිව හොරකම්, වංචා, දූෂණ රැසක් සම්බන්ධයෙන් චෝදනා එල්ල වී තිබෙන පොහොට්ටු පක්ෂයට බලය හිමි කතරගම ප්‍රාදේශීය සභාව විසුරුවා හැරීමට ඌව පළාත් ආණ්ඩුකාරවරයා  තීරණය කොට ඇත. මේ වනවිට ඊට අදාළ ගැසට් පත්‍රය ඌව පළාත් ආණ්ඩුකාර එ.ජේ.එම් මුසම්මිල් විසින් නිකුත් කර තිබේ. පසුගිය කාල සීමාව පුරාම කතරගම ප්‍රාදේශීය සභාව සම්බන්ධයෙන් පැමිණිලි ලැබී තිබූ අතර ඒ පිළිබද විමර්ශනය කිරීම සදහා විශ්‍රාමික විනිසුරුවරයකු වන එච්.එම්.ආර් අනුර කුමාරගේ ප්‍රධානත්වයෙන් කමිටුවක්ද පත්කොට තිබිණ. එම පරීක්ෂණ වාර්තාව කතරගම ප්‍රාදේශීය සභාව විසුරුවා හැරීමට තමන් තීරණය කළ බව ඌව පළාත් ආණ්ඩුකාරවරයා සඳහන් කරයි.", "URL": "https://lankatruth.com/si/?p=139566", "Category": "පුවත්", "Parent URL": null}