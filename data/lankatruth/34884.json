{"Source": "Lankatruth", "Timestamp": "May 26, 2017", "Headline": "මැන්චෙස්ටර් ප්‍රහාරයේ විමර්ශන තොරතුරු ඇමෙරිකාවට තහනම් වෙයි", "News Content": "පසුගිය 22 වැනි සඳුදා මැන්චෙස්ටර් නුවර සිදු කළ මරාගෙන මැරෙන බෝම්බ ප්‍රහාරය සම්බන්ධයෙන් සිදු කරන විමර්ශන තොරතුරු ඇමෙරිකාවට ලබා නොදීමට තීරණය කර ඇති බව වාර්තා වේ. ඇමෙරිකාව විසින් මෙතෙක් සිදු කළවිමර්ශනයන්ට අදාළතොරතුරු මාධ්‍ය වෙත හෙළිදරව් කිරීම නිසා විමර්ශනය සිදු කරන බ්‍රිතාන්‍ය පොලිස් කණ්ඩායම් මෙම තීරණය ගෙන ඇති බව පැවසේ. පසුගියදා එල්ල වූමරාගෙන මැරෙන බෝම්බ ප්‍රහාරයෙන් පුද්ගලයින් 22 දෙදෙනෙකු ජීවිතක්ෂයට පත්ව තවත් පුද්ගලයින් 59 දෙනෙකු තුවාල ලබා ඇති බව වාර්තා වේ. ප්‍රහාරය සම්බන්ධ බවට සැකකෙරෙන පුද්ගලයින් අට දෙනෙකු මේ වනවිට අත්අඩංගුවට ගෙන ඇති අතර බ්‍රිතාන්‍ය පුරා ආරක්ෂාව දැඩි කිරීමට පියවර ගෙන තිබේ.", "URL": "https://lankatruth.com/si/?p=34884", "Category": "විදෙස් පුවත්", "Parent URL": null}