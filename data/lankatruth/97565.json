{"Source": "Lankatruth", "Timestamp": "October 12, 2020", "Headline": "බ්‍රැන්ඩික්ස් පොකුරේ තවත් 39කට කොරෝනා… සමස්ත පොකුරු 1436ක්…", "News Content": "මිනුවන්ගොඩ බ්‍රැන්ඩික්ස් ආයතනයෙන් මතුවූ කොවිඩ් – 19 පොකුරට අදාලව තවත් පුද්ගලයින් 39කට කොවිඩ් වෛරසය ආසාදනය වී ඇති බව වාර්තා වේ. ඒ අනුව මිනුවන්ගොඩ කොවිඩ් නයින්ටීන් පොකුර ආශ්‍රිතව වාර්තා වන සමස්ත ආසාදිතයින් සංඛ්‍යාව 1,346 දෙනෙකු දක්වා ඉහළ ගොස් තිබේ. ඉන් 25 දෙනෙකු නිරෝධායන මධ්‍යස්ථානවලින් වාර්තා වී ඇති අතර අනෙක් 14 දෙනා ඇඟලුම් කර්මාන්ත ශාලාවේ සේවකයින්ගේ ආශ්‍රිතයින් ය. මේ වනවිට රෝහල්වල ප්‍රතිකාර ලබන ආසාදිතයින් ගණන 1461කි. සමස්ත ආසාදිතයින් ගණන 4791කි. ජීවිතක්ෂයට පත්වූ ගණන 13කි.", "URL": "https://lankatruth.com/si/?p=97565", "Category": "පුවත්", "Parent URL": null}