{"Source": "Lankatruth", "Timestamp": "January 28, 2012", "Headline": "දැයට කිරුළෙන් සිසුන්ට ලණුවක්", "News Content": "ආණ්ඩුවේ ප්‍රධාන ප්‍රචාරක ව්‍යාපෘතියක් වන ”දැයට කිරුළ 2012”ට සමගාමීව අධ්‍යාපන අමාත්‍යංශයේ උපදෙස් පරිදි පළාත් අධ්‍යාපන කාරියාලය විසින් පාසැල් සිසු සිසුවියන් සදහා සංවිධානය කළ අද උදේ 9.00ට පැවැත්වීමට තිබූ චිත්‍ර තරගය අවසන් මොහොතේදී අවලංගුකර ඇත. මෙම චිත්‍ර තරගය සදහා රත්නපුර, මහනුවර, පුත්තලම, කුරුණෑගල, පොලොන්නරුව, වවුනියාව වැනි දිස්ත්‍රික්ක වලින් විශාල වියදමක් දරා පැමිණි5000කට අධිකසිසු සිසුවියන් මේ වන විට බලාපොරොත්තු කඩවී විසිරයමින් සිටී. මෙම චිත්‍ර තරගය තිසාවැව වැවු බැම්මේ පැවැත්වෙන බව දන්වා තිබූ අතර තරගයට ඉදිරිපත්වන සිසුන් එහි යන විට කිසිදු සංවිධායකයෙක් එහි නොසිටි අතර චිත්‍ර තරගය පැවැත්වීම‍ට කිසිදු සූදානමක් නොවීය. පැවති අනාරක්ෂිත තත්වය තුල සිසුන් දෙදෙනෙකු දියට වැටුනු බවද වාර්ථාවේ. ඔවුන් බේරාගත්තද උතුරුමැද පලාත් අධ්‍යාපන අමාත්‍යංශය හෝ ආණ්ඩුවේ වෙනත් කිසිදු අමාත්‍යංශයක් හෝ වගකීම බාරගෙන නැත. අධ්‍යාපන ඇමතිවරයා ඇතුළු පිරිසක්ද එම අවස්ථාවට පැමිණීමට නියමිතව තිබී ඇත.", "URL": "https://lankatruth.com/si/?p=1134", "Category": "පුවත්", "Parent URL": null}