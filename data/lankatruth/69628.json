{"Source": "Lankatruth", "Timestamp": "March 4, 2019", "Headline": "මාලදිවයින අත්අඩංගුවට ගත් ධීවරයින් මුහුදු සීමා උල්ලංඝනය කර නැහැ", "News Content": "මුහුදු සීමා උල්ලංඝනය කර ඇති බවට චෝදනා කරමින් මාලදිවයින් අත්අඩංගුවට පත්වූ මෙරට ධීවරයින් ජාත්‍යන්තර මුහුදු සීමාව උල්ලංඝනය කර නැතැයි සමස්ත ලංකා බහුදින යාත්‍රා හිමියන්ගේ සංගමය පෙන්වා දෙයි. දික්ඕවිට සහ මීගමුව ප්‍රදේශවල පදිංචි ධීවරයින් 25 දෙනෙකු මාලදිවයින් බලධාරීන් විසින් පසගිය දා අත්අඩංගුවට ගනු ලැබූ අතර ඔවුන්ට අයත් යාත්‍රා 4ක් ද මාලදිවයින භාරයේ පවතියි. ජාත්‍යන්තර මුහුදු සීමාව උල්ලංඝනය කළ බවට ධීවරයින්ට එරෙහිව පවතින චෝදනා සම්පූර්ණයෙන්ම ප්‍රතික්ෂේප කරන බව සමස්ත ලංකා බහුදින යාත්‍රා හිමියන්ගේ සංගමය පවසයි. එසේම අදාල ධීවරයින් සහ යාත්‍රා නැවත මෙරටට ගෙන්වා ගැනීමට කටයුතු කරන්නැයි එම සංගමය මෙරට බලධාරීන්ගෙන් ඉල්ලා සිටියි.", "URL": "https://lankatruth.com/si/?p=69628", "Category": "පුවත්", "Parent URL": null}