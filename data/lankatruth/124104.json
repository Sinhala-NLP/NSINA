{"Source": "Lankatruth", "Timestamp": "October 4, 2021", "Headline": "බල්ලගේ වැඩේ ඉවරයි – ගම්මන්පිලට මව්බිමේ සතුරන් මතක් වෙයි", "News Content": "ඛනිජ තෙල් සංවර්ධන පනතට විරුද්ධ වන්නේ මව්බිමේ සතුරන් පමණක් බව විෂය බාර ඇමති උදය ගම්මන්පිල අවධාරණය කර තිබේ.  ඔහු එලෙසින් අවධාරණය කර තිබෙන්නේ අද (4) පැවැත්වූ විශේෂ මාධ්‍ය හමුවකදී ය.  ඉන්දියානු විදේශ අමාත්‍යංශයේ ලේකම්වරයා සමඟ උදය ගම්මන්පිල ඇමතිවරයා ත්‍රිකුණාමලය තෙල් ටැංකි සංකීර්ණය නිරීක්ෂණය කිරීමට ගිය නිල සංචාරය පිළිබඳව ඛනිජ තෙල් සංස්ථාවේ වෘත්තීය සමිති එකමුතුව මාධ්‍ය හමුවක් පවත්වමින් සිදුකළ අනතුරු ඇඟවීමට පිළිතුරු දීම සඳහා මෙම මාධ්‍ය හමුව පවත්වා තිබේ. එහිදී ඇමතිවරයා ප්‍රකාශ කර තිබෙන්නේ “වෘත්තීය සමිති විසින් නොදැන සිටියත් ත්‍රිකුණාමල තෙල් ටැංකි සංකීර්ණයේ තිබෙන ටැංකි සීයයම 1987 සහ 2003 අත්සන් කළ ඉන්දු – ලංකා ගිවිසුම් අනුව ඉන්දියාවට බාර දීලා හමාරයි. මා ඉන්දියාව හා ගැටෙමින් වසරක් පුරාවට උත්සාහ දරමින් සිටින්නේ මෙම තෙල් ටැංකි නැවත ලංකාවට ලබා ගැනීම සම්බන්ධයෙන් පමණයි.” යනුවෙන් ප්‍රකාශ කර තිබේ.  එහෙත්, ඔක්තෝබර් 06 වෙනි දින පාර්ලිමේන්තුවෙදී ඛනිජ තෙල් සංවර්ධන පනත සංශෝධනය කිරීමට කටයුතු යොදා තිබේ. මේ පිළිබඳව ඛනිජ තෙල් වෘත්තීය සමිති පෙන්වා දෙන්නේ මෙම සංශෝධන මගින් ත්‍රිකුණාමලය තෙල් ටැංකි සියල්ලම 2023 සිට ඉන්දියානු IOC සමාගමට විකිණීමේ සැලසුම්ක් ඇති බවය.", "URL": "https://lankatruth.com/si/?p=124104", "Category": "පුවත්", "Parent URL": null}