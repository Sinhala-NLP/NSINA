{"Source": "Lankatruth", "Timestamp": "January 26, 2021", "Headline": "සමාජ මාධ්‍ය ක්‍රියාකාරී ලක්මාල් රණබාහුට මැර ප්‍රහාරයක්", "News Content": "සමාජ මාධ්‍ය ක්‍රියාකාරී ලක්මාල් රණබාහුට සිදුවු පහර දීමක් හේතුවෙන් ඔහු මේ වනවිට කලවාන රොහලේ ප්‍රතිකාර ලබමින් සිටින බව වාර්තා වේ. පහර කෑමට ලක් වු ලක්මාල් රණබාහු සැත්කමකට යොමු කර තිබෙන බව පරිසර හා සොබාදහම් අධ්‍යයන මධ්‍යස්ථානයේ ජාතික සම්බන්ධීකාරක රවීන්ද්‍ර කාරියවසම් සඳහන් කරයි. කලවාන ප්‍රාදේශීය ලේකම්වරියගේද සම්බන්ධයක් ඇතුව සිදුවන පරිසර විනාශයක් සම්බන්ධයෙන් විමසීම හේතුවෙන් ප්‍රාදේශිය ලේකම්වරියගේ ස්වාමිපුරුෂයා සහ කලවාන ප්‍රදේශයේ ඇයගේ හිතවතුන් පිරිසක් පසුගිය 24 වන ඉරිදා මෙම පහරදීම සිදු කර ඇති බවටද වැඩිදුරටත් වාර්තා වේ.", "URL": "https://lankatruth.com/si/?p=109312", "Category": "පුවත්", "Parent URL": null}