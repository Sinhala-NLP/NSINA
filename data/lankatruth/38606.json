{"Source": "Lankatruth", "Timestamp": "July 28, 2017", "Headline": "සිසු දඩයම ඉදිරියට – රුහුණ සිසු නායකයෙක් අත්අඩංගුවට", "News Content": "රුහුණු විශ්වවිද්‍යාලයේ ශාස්ත්‍ර පීඪයේ සභාපතිලහිරු වීරසූරිය සිසුවා අද(28) දහවල් දික්වැල්ල පොලීසිය මගින් අත්අඩංගුවට ගෙන තිබේ. විශ්ව විද්‍යාලයේ තුන්වන වසරේ සිසුවකු වන ඔහු අධ්‍යයන කටයුත්තක් සදහා ක්ෂේත්‍ර චාරිකාවක් අතරතුර දික්වැල්ල ප්‍රදේශයේදී මෙලෙස අත්අඩංගුවට ගෙන තිබේ. මෙහිදී ඒ අසල සිටි සිසුන්ගේ සහ ආචාර්යවරුන්ගේ විරෝධතාවය මධ්‍යයේ මෙම අත්අඩංගුවට ගැනීම සිදුකර ඇත. පසුගිය ජූනි මස 21 වන දින මාතර නගරයේ පැවති උද්ඝෝෂණයක් සම්බන්ධයෙන් මෙම අත් අඩංගුවට ගැනීම සිදු කර ඇති බව පොලීසිය සදහන් කරයි. ඔහු මාතර මහේස්ත්‍රාත් හමුවට ඉදිරිපත් කිරීමෙන් අනතුරුව අගෝස්තු මස 11 තෙක් රක්ෂිත බන්ධනාගාර ගතකර තිබේ.", "URL": "https://lankatruth.com/si/?p=38606", "Category": "පුවත්", "Parent URL": null}