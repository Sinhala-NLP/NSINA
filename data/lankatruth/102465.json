{"Source": "Lankatruth", "Timestamp": "December 4, 2020", "Headline": "මහනුවර පාසල් තවත් සතියකට වැසෙයි", "News Content": "මහනුවර නගර සීමාවේ වසා දැමු පාසැල් 45 තවත් සතියක් යන තුරු විවෘත නොකිරීමට තීරණය කළ බව මධ්‍යම පළාත් ආණ්ඩුකාර නීතීඥ ලලිත් යු ගමගේ මහතා පවසයි. මහනුවර නගර සීමාව තුළ කෝවිඩ් – 19 ආසාදිතයින් තවදුරටත් හමුවීම නිසා මෙම පියවර ගත්බවද, නැවත පාසැල් විවෘත කරන දිනය මහනුවර දිස්ත්‍රික්කයේ සෞඛ්‍ය තත්වය ගැන සළකා බලා තීරණය කරනු ලබන බවද ආණ්ඩුකාරවරයා සඳහන් කරයි. ආණ්ඩුකාරවරයා මේ බව පැවැසුයේ අද (04) මධ්‍යම පළාත් ආණ්ඩුකාර කාර්යාලයේදි මහනුවර දිස්ත්‍රික් කෝවිඩ් මර්දන කමිටුව හමු වූ අවස්ථා මාධ්‍යවෙත අදහස් දක්වමිණි.", "URL": "https://lankatruth.com/si/?p=102465", "Category": "කොවිඩ් -19 (කොරෝනා ) පුවත්", "Parent URL": null}