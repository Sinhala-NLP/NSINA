{"Source": "Lankatruth", "Timestamp": "September 7, 2020", "Headline": "තෙල් නෞකාවේ ගින්න යළි සක්‍රීය වෙයි", "News Content": "“එම්.ටී නිව් ඩයමන්ඩ්“ නෞකාවේ හටගත් ගින්න සම්පූර්ණයෙන්ම නිවාදැමීමට නාවික හා ගුවන් හමුදාව, ඉන්දීය වෙරල ආරක්ෂක කණ්ඩායම් ඇතුළු ඒකාබද්ධ කණ්ඩායම ඊයේ (06) සමත්වුවද ගැඹුරු මුහුදේ අධික සුළං ප්‍රවාහය සහ නෞකාවේ ලෝහ මත පවතින අධික උෂ්ණත්වය හේතුවෙන් අද (07) පස්වරුවේ එම ගින්න යළි සක්‍රීය වී ඇතැයි නාවික හමුදාව පවසයි. මෙනිසා ඊයේ (06) ගින්න නිවාදැමීමට භාවිත කළ DCP නමැති රසායනික සංයෝගය අදත් එම ස්ථානයට ගුවනින් පතිත කළ බව ශ්‍රී ලංකා ගුවන් හමුදාව සඳහන් කරයි. “නිව් ඩයමන්ඩ්“ නෞකාවේ ගින්න ඊයේ පස්වරු 3.00ට පමණ වනවිට සාර්ථකව නිවා දැමීමට ශ්‍රී ලංකා ගුවන් හා නාවික හමුදා සමත්වුණේ දින 04ක් පුරා පැය 80කට ආසන්න කාලයක් සිදුකළ අඛණ්ඩ මෙහෙයුමකින් අනතුරුව ය.", "URL": "https://lankatruth.com/si/?p=96216", "Category": "පුවත්", "Parent URL": null}