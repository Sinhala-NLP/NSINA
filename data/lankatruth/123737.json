{"Source": "Lankatruth", "Timestamp": "September 27, 2021", "Headline": "ආණ්ඩුව වැඩ කරන හැටි ඇමති නාමල් කියයි", "News Content": "ආණ්ඩුවකට පැය විසිහතරේම වැඩකළ හැකි නම් රාත්‍රී12ට ගිවිසුම් අත්සන් කිරීම ප්‍රශ්නයක් නොවන බව ක්‍රීඩා ඇමති නාමල් රාජපක්ෂ පවසයි. කෙරවලපිටිය බලාගාරයේ කොටස්වලින් 40%ක් ඇමෙරිකානු සමාගමකට විකිණීම සම්බන්ධයෙන් මාධ්‍යවේදීන් ඇමතිවරයාගෙන් විමසූ අවස්ථාවකදී ඔහු මේ බව ප්‍රකාශ කර තිබේ. එහිදීඇමතිවරයා වැඩිදුරටත් පවසන්නේ දෙපාර්ශවයටම පහසු වෙලාවකදීමෙම ගිවිසුම අත්සන් කරනු ලැබූබවත් විදේශ රටවල් සමග ගනුදෙනු කිරීමේදී ඒ රටවල වෙලාවල් සමගද කටයුතු කළ යුතුව ඇති බවත් මෙරට රෑ 12.00 යනු ඇමරිකාවේ දහවල් 01.00 පමණ වෙලාවක් යැයි ද පැවසීය. මෙම ගිවිසුම අත්සන් කිරීමේදීකැබිනට් මණ්ඩලයේ අනුමැතිය ලබාගෙන ඇති ආකාරය ගැටලු සහගත තත්වයක් නිර්මාණය කර ඇති බව විවිධ පාර්ශව කරුණු ඉදිරිපත් කරමින් සිටින අතර ඉදිරියේදී මේ ගිවිසුමට එරෙහිව අධිකරණ ක්‍රියාමාර්ග ගැනීමට තමන් සූදානම් බව ජනතා විමුක්ති පෙරමුණද පවසයි. එම පක්ෂයේ නායක අනුර දිසානායක පසුගියදා පැවැති මාධ්‍යහමුවකදීපවසා සිටියේ මධ්‍යම රාත්‍රී12 පසුවීවිනාඩි හයට මෙලෙස ගිවිසුම් අත්සන් කරන්නේ බකමූණන් නිසා දැයි ප්‍රශ්න කරනු ලැබීය.", "URL": "https://lankatruth.com/si/?p=123737", "Category": "පුවත්", "Parent URL": null}