{"Source": "Lankatruth", "Timestamp": "October 23, 2021", "Headline": "පොහොර ප්‍රශ්නය කතානායකටත් ප්‍රශ්නයක් වෙලා…", "News Content": "මේ වනවිට රට තුළ උද්ගතව ඇති පොහොර ප්‍රශ්නය තමන්ටද බලපා ඇති බවත් තමන්ගේ තේ වත්තටද සුදුසු පොහොර නොමැති කමින් අලාභහානි සිදුව ඇති බවත් කතානායක මහින්ද යාපා අබේවර්ධන ඊයේ (22) පාර්ලිමේන්තුවේ පැවති උසස් නිලතල පිළිබඳ කාරක සභාවේදී සඳහන් කර තිබේ. පොහොර සම්බන්ධයෙන් මේ වනවිට ගෙන ඇති තීන්දුව වැරදි බවත් එය කළ නොහැකි බවත් කෘෂිකර්ම අමාත්‍යාංශයේ ලේකම්වරයා එහිදී ප්‍රකාශ කර ඇත. සියලු දෙනාම එක්වී මෙම පොහොර ප්‍රශ්නය පිළිබඳව සඳහන් කර ජනාධිපතිවරයා වෙත පෙත්සමක් ඉදිරිපත් කළ යුතු යැයි එහිදී රාජ්‍ය ඇමති විදුර වික්‍රමණායක විසින් යෝජනාවක්ද සිදු කර තිබේ. මේ බව අනාවරණය වූයේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේ අද (23) පස්වරුවේ පැවති මාධ්‍ය හමුවකවදී ජවිපෙ නායක අනුර දිසානායක සිදු කළ අනාවරණයකිනි.", "URL": "https://lankatruth.com/si/?p=124943", "Category": "පුවත්", "Parent URL": null}