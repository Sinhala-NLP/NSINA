{"Source": "Lankatruth", "Timestamp": "August 20, 2022", "Headline": "මාර්තු 25ට පෙර පුංචි ඡන්දය තියනවා – මැතිවරණ කොමිෂන් සභාව", "News Content": "පළාත් පාලන මැතිවරණය මාර්තු 25 වැනිදාට පෙර පවත්වන බව මැතිවරණ කොමිෂන් සභාව පවසයි. මැතිවරණ කොමිෂන් සභාවේ කොමසාරිස් ජනරාල් සමන් ශ්‍රී රත්නායක සඳහන් කරන්නේ, ලබන මස 20 වනදායින් පසු පළාත් පාලන මැතිවරණය පැවැත්වෙන දිනය ප්‍රකාශයට පත් කිරීමේ බලය මැතිවරණ කොමිසමට පැවරෙන බවය. මේ වනවිට විශයභාර ඇමතිවරයා විසින් පළාත් පාලන ආයතනවල නිල කාලය වසරකින් දීර්ඝ කර තිබේ. එම කාලය ලබන මාර්තු 25 වෙනිදායින් අවසන් වීමට නියමිතය. ඒ අනුව දැනට පවතින ප්‍රතිපාදන මත මැතිවරණ කොමිසම විසින් මැතිවරණයක් පවත්වා ලබන මාර්තු 25 වෙනිදාට පෙර පළාත් පාලන ආයතන සඳහා සභිකයින් තෝරා පත්කරගතයුතු වේ. මැතිවරණයෙන් පළාත් පාලන ආයතන 341ක් සඳහා සභිකයින් තෝරාපත්කරගැනීමට නියමිත බවද මැතිවරණ කොමිෂන් සභාවේ කොමසාරිස් ජනරාල් සමන් ශ්‍රී රත්නායක ප්‍රකාශ කරයි.", "URL": "https://lankatruth.com/si/?p=138279", "Category": "පුවත්", "Parent URL": null}