{"Source": "Lankatruth", "Timestamp": "March 29, 2022", "Headline": "අවුරුදු 74ක් ජනතාවට ජීවිතය නැති කළ පාලකයන් පලවාහරින්න ඕනා", "News Content": "අවුරුදු 74ක් පුරා රට පාලනය කරමින් ජනතාවට ජීවිතය අහිමි කිරීමට වගකිවයුතු පාලකයන් සියලුදෙනා පලවාහැරිය යුතු බවත් මේ වනවිට අවුරුදු දෙකක් පුරා අසාධාරණයට විරුද්ධව අරගල කරන ගොවි ජනතාවගේ හඩ කන් නොදෙන ආණ්ඩුව පලවා හැරීම අවශ්‍යම බවත් ජාතික ජන බලවේගයේ නායක අනුර දිසානායක පැවසීය. පොළොන්නරුව පැරකුම් සමුදුර වැව් තාවුල්ලේ “සාගතයද? ජීවිතයද?” යන තේමාවෙන් පැවැත්වෙන ගොවි රැලිය අමතිමින් ඔහු මේ බව පැවසීය. සාධාරණ ඉල්ලීම් දිනාගැනීමට සටන් කිරීමෙන් නොනැවතී පවුලක් කේන්ද්‍රගත කරගෙන ගෙනයන මේ ආණ්ඩුවේ පාලනය පලවා හැරීම සඳහා ජනතාව පෙලගැස්වීම මෙන්ම රට මේ තත්වයට ඇද දැමීමට වග කිව යුතු කිසිදු පක්ෂයකට යළි ඉඩ නොදියයුතු බව එහිදී ඔහු අවධාරණය කෙරිණ.", "URL": "https://lankatruth.com/si/?p=130860", "Category": "පුවත්", "Parent URL": null}