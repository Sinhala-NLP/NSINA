{"Source": "Lankatruth", "Timestamp": "November 29, 2011", "Headline": "නොරොච්චෝලේ විදුලි බලාගාරය ගිනිගනී", "News Content": "(දෙවන සංස්කරණය)නොරොච්චෝලේ තාප විදුලි බලාගාරයේ ගින්නක් හටගෙන තිබේ. ගිනි නිවීම් සේවා දෙපාර්තමේන්තුව පැවසුවේ, අද අලුයම 3.00ට පමණ ගින්න හ‍ට ගත් බවයි. බලාගාරයේ ගල් අඟුරු අඹරන උඳුනක අභ්‍යන්තරයේ මෙම ගින්න හටගෙන ඇති බව සඳහන්ය. යන්ත්‍රය අභ්‍යන්තරයේ ඇති අළු ඉවත් කිරීමේ කටයුතු සිදුකිරීමෙන් අනතුරුව දැනට අක්‍රීයව පවතිනවිදුලි බලාගාරයේ කටයුතුදහවල් 12 පමණවන විට යළි ආරම්භ කිරීමට බලාපොරොත්තු වන බව විදුලිබල හා බලශක්ති අමාත්‍යාංශය වැඩිදුරටත් සඳහන් කරයි. ලංකා විදුලි බල මණ්ඩලය පවසන්නේ මේ වන විට ගින්න මැඩ පැවත්වීමට හැකිවී ඇති වී ඇති බවයී. ගින්නෙන් සිදුවී ඇති හානිය සම්බන්දයෙන් මේ මොහොත වන විට තක්සේරු කර නොමැති බවද ඔහු පැවසීය.", "URL": "https://lankatruth.com/si/?p=371", "Category": "පුවත්", "Parent URL": null}