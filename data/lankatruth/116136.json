{"Source": "Lankatruth", "Timestamp": "May 7, 2021", "Headline": "ආසාදිතයින් වැඩි වුනොත් ප්‍රතිකාර නිවසේදිමයි…. සුදර්ශනී ඇමතිනිය", "News Content": "ඉදිරියේදීකොවිඩ් ආසාදිතයන් හමුවීම ප්‍රමාණාත්මකව වැඩි වුවහොත් සමහරුන් නිවෙස්වලත් ඉදිරියේදී රැඳවීමට සිදුවනු ඇතැයි කොරෝනා මර්දන රාජ්‍ය ඇමතිනි විශේෂඥ වෛද්‍ය සුදර්ශනී ප්‍රනාන්දුපුල්ලේ මහත්මිය පවසයි. ආසාදිතයින් එසේ නිවෙස්වල රැඳවීමට සිදුවන අවස්ථාවල දී අනුගමනය කළ යුතු උපදෙස් මාලාවක් මේ වනවිට සකස් කරගෙන යන බවද අද (07) කොළඹදීපැවති මාධ්‍යහමුවකදීඇමතිවරිය පවසා තිබේ. එසේම කොරෝනා වෛරස ව්‍යාප්තිය හේතුවෙන් ප්‍රදේශ හුදෙකලා කිරීම පිලිබඳව තීරණ ගනු ලබන්නේ දේශපාලනිකව නොව ආසාදිතයන් වාර්තාවීම අනුව වසංගත විද්‍යාත්මකව එම තීන්දු ගනු ලබන බවයි. සෞඛ්‍ය සේවා අධ්‍යක්ෂ ජනරාල්ගේ දැනුවත්භාවය මත වසම් මට්ටමෙන් වසා දැමීමේ බලය ප්‍රාදේශීය සෞඛ්‍ය සේවා අධ්‍යක්ෂවරුන්ට හිමි බවත් අවශ්‍ය වුවහොත් ඇතැම් විට රට වසා දැමීමේ තීරණයකට වුවද යා හැකි බවද ඇමතිවරිය වැඩිදුරටත් කියා සිටියාය.", "URL": "https://lankatruth.com/si/?p=116136", "Category": "කොවිඩ් -19 (කොරෝනා ) පුවත්", "Parent URL": null}