{"Source": "Lankatruth", "Timestamp": "September 1, 2021", "Headline": "වැඩිහිටි ජනතාව කොරෝනා අනතුරට හෙළිම ගැන දත්ත හෙළිවේ", "News Content": "ලෝක සෞඛ්‍ය සංවිධානය නිකුත් කර තිබෙන මාර්ගෝපදේශන සහ ලංකා ආණ්ඩුව, එම සංවිධානයට ලබා දුන් එන්නත්කරන ක්‍රියාවලිය සම්බන්ධ සැලැස්ම මුලුමනින්ම ඉවත දැමීම නිසා වැඩිහිටි ජනතාව කොරෝනා ව්‍යසනයට ගොදුරුවීමේ තවත් සංඛ්‍යා දත්ත හෙළිවී තිබේ.  මේ පිළිබඳව අලුත්ම තොරතුරු හෙළිකර තිබෙන්නේ රජයේ වෛද්‍ය නිලධාරීන්ගේ සංගමයේ වයඹ පළාත් සම්බන්ධීකාරක වෛද්‍ය ඉන්දික රත්නායක ඊයේ (31) මාධ්‍ය සාකච්ඡාවකදී කළ හෙළිකිරීමකදී ය. කුරුණෑගල දිස්ත්‍රික්කයේ පමණක් වයස අවුරුදු 60ට වැඩි ජනතාව 55,000කට කිසිම එන්නතක් මේ දක්වා ලබාදී නැති බව වෛද්‍යවරයා හෙළිකර ඇත. මෙසේ තිබියදී පසුගියදා ඇමරිකාවෙන් ලැබුණු ෆයිසර් එන්නත් මාත්‍රා 180,000ක ප්‍රමාණය හමුදාවට බාර දී තිබීම විශේෂත්වයකි.  කොරෝනා ආසාදනයට ලක්වී දිනපතා මියයන පිරිසගෙන් 80%ක් පමණ වයස අවුරුදු 60 ඉක්මවූ වැඩිහිටි ජනතාව බව හෙළිවී තිබේ. ලෝක සෞඛ්‍ය සංවිධාන මාර්ගෝපදේශ මෙන්ම ආණ්ඩුව එන්නත්කරණය සම්බන්ධයෙන් සකස් කළ සැලැස්මේද සඳහන් කර තිබෙන්නේ මෙම ජනතාවට ප්‍රමුඛත්වය ලබා දෙන බවය. ඡායාරූපය – ලංකාදීප", "URL": "https://lankatruth.com/si/?p=122315", "Category": "කොවිඩ් -19 (කොරෝනා ) පුවත්", "Parent URL": null}