{"Source": "Lankatruth", "Timestamp": "February 14, 2021", "Headline": "2 km දුවගන්න බැරි ක්‍රීඩකයන් 4 දෙනෙක්", "News Content": "ජාතික ක්‍රිකට් සංචිතයේ ක්‍රිඩකයන්ගේ ශාරිරික යෝග්‍යතා පරික්ෂා කිරීමට පැවැත්වූ 2KM දුර දිවීමේ තරඟයෙන් ප්‍රකට ක්‍රීඩකයන් සිව් දෙනෙක් අසමත් වි ඇතැයි වාර්තා වේ. ක්‍රීඩකයන්ගේ ශරීර ශක්තිය සහ විඳදරාගැනීමේ මට්ටම මැන බැලීම සඳහා ශ්‍රී ලංකා ක්‍රිකට් ආයතනය විසින් පැවැත්වූ මෙම පරීක්ෂණයට ජාතික සංචිතය නියෝජනය කරන ක්‍රීඩකයන් 32 ක් සහභාගී වී තිබේ. එම පරීක්ෂණයට අනුව 2KM ක දුර ප්‍රමාණය විනාඩි 8 තත්පර 35 ක කාලසීමාව ඇතුලත සම්පූර්ණ කල යුතු වූ අතර ඩිල්රුවන් පෙරේරා, ධනුෂ්ක ගුණතිලක, කුසල් ජනිත් පෙරේරා සහ භානුක රාජපක්ෂ යන ක්‍රීඩකයන් සිව්දෙනා පරීක්ෂණයෙන් අසමත්වී ඇත. කෙසේ වෙතත් අසමත්වූ ක්‍රිඩකයන් සිව්දෙනා හට තවත් එක් අවස්ථාවක් ලබාදීමට ශ්‍රී ලංකා ක්‍රිකට් ආයතනය තීරණය කර ඇතැයි වැඩි දුරටත් වාර්තා වේ.", "URL": "https://lankatruth.com/si/?p=110591", "Category": "ක්‍රීඩා පුවත්", "Parent URL": null}