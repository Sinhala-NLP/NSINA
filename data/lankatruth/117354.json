{"Source": "Lankatruth", "Timestamp": "May 31, 2021", "Headline": "හෙද හෙදියෝ වැඩ වර්ජනයක් අරඹති", "News Content": "කොවිඩ් ප්‍රතිකාරවල නිරත හෙද හෙදියන් මුහුණදී ඇති ගැටලු සඳහා නිසි විසඳුම් ලබා නොදීම හේතුවෙන් අද (31) උදෑසන සිට වෘත්තිය සමිති ක්‍රියාමාර්ගයක නිරත වන බව සමස්ත ලංකා හෙද සංගමය පවසයි. එහි ප්‍රධාන ලේකම් එච්.එම්.එස්.බී මැදිවත්ත පැවසුවේ සිය ගැටලු සම්බන්ධයෙන් බලධාරින් දැනුවත් කිරීමට කටයුතු කළද ඊට නිසි විසඳුම් ලබා නොදීම හේතුවෙන් එම තීරණයට එළඹි බවය. ඒ අනුව අද උදෑසන සිට හෙට (01) උදෑසන දක්වා අසනීප නිවාඩු වාර්තා කරමින් වෘත්තිය සමිති ක්‍රියාමාර්ගයක නිරත වන බව එච්.එම්.එස්.බී මැදිවත්ත වැඩිදුරටත් පැවසීය. එම වෘත්තීය සමිති ක්‍රියාමාර්ගයට ආණ්ඩුව කන් නොදුනහොත් ඉදිරියේදී දැඩි ක්‍රියාමාර්ගවලට යොමුවන බවද ඔහු වැඩිදුරටත් පැවසීය.", "URL": "https://lankatruth.com/si/?p=117354", "Category": "පුවත්", "Parent URL": null}