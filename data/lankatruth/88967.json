{"Source": "Lankatruth", "Timestamp": "January 24, 2020", "Headline": "රජයේ මුදල් පිළිබද කාරක සභාවේ සභාපති ධුරය සුමන්තිරන්ට", "News Content": "රජයේ මුදල් පිළිබද කාරක සභාවේ සභාපතිවරයා ලෙස පාර්ලිමේන්තු මන්ත්‍රී එම්.ඒ සුමන්තිරන් මහතා නම් කිරීමට කථානායක කරූජයසූරිය මහතාගේ ප්‍රධානත්වයෙන් අද (24) පස්වරුවේ රැස්වූ පාර්ලිමේන්තුවේ තේරීම් කාරක සභාව තීරණය කර ඇත. මෙයට අමතරව රජයේ ගිණුම් පිළිබද කාරක සභාව, පොදු ව්‍යාපාර පිළිබද කාරක සභාවේ (කෝප්) සාමාජිකයන්ද නම් කර තිබේ. ලබන මස 05 වැනිදා එම නම් ප්‍රකාශයට පත් කිරීමට නියමිත අතර එම කාරක සභාවල සභාපතිවරුන් පත් කිරීම කාරක සභා රැස්වු අවස්ථාවලදී සාමාජිකයන්ගේ යෝජනා ස්ථිරත්වයෙන් සිදුවනු ඇත.", "URL": "https://lankatruth.com/si/?p=88967", "Category": "පුවත්", "Parent URL": null}