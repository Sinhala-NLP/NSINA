{"Source": "Lankatruth", "Timestamp": "June 17, 2019", "Headline": "ෆේස්බුක් සාදයක් වටලා තහනම් මත්ද්‍රව්‍ය සමඟ 51ක් අත්අඩංගුවට", "News Content": "බලංගොඩ – බෙලිහුල්ඔය ප්‍රදේශයේ පැවති සාදයක් වටලා නීතිවිරෝධී මත්ද්‍රව්‍ය සමඟ පුද්ගලයින් 51 දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකාය සහ සුරාබදු දෙපාර්තමේන්තුවේ නිලධාරීන් විසින් ඊයේ(16) මෙම වැටලීම සිදුකර ඇති අතර එහිදී හෙරොයින් ග්‍රෑම් 160ක්, අයිස් මත්ද්‍රව්‍ය මිලිග්‍රෑම් 50ක් සහ මත්පෙති සොයාගත් බව පොලීසිය පවසයි. සැකකරුවන් ෆේස්බුක් සමාජ මාධ්‍ය ජාලය හරහා සංවිධානය වී මෙම සාදය පවත්වා ඇති බවත් ඔවුන් සම්බන්ධ වැඩිදුර විමර්ශන රත්නපුර සුරාබදු අධිකාරිය හරහා සිදුවන බවත් වාර්තා වේ.", "URL": "https://lankatruth.com/si/?p=75879", "Category": "පුවත්", "Parent URL": null}