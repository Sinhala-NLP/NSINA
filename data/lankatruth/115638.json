{"Source": "Lankatruth", "Timestamp": "April 29, 2021", "Headline": "ඉන්දීය සංචාරකයන් දිගටම ගෙන්වයි ….", "News Content": "ලෝකයේ දිනකදී වාර්තා වූ වැඩිම කොරෝනා ආසාදිතයන් සංඛ්‍යාවක් ඉන්දියාවෙන් හමුවන තත්වයක් තුළදී ද, ඉන්දීය සංචාරකයන් දිගටම මෙරට ගෙන්වීම සිදුකරන බව සංචාරක ඇමති ප්‍රසන්න රණතුංග අවධාරණය කර තිබේ. ඇමතිවරයා ගම්පහදී පවත්වන ලද සාකච්ඡාවකදී ඊයේ (28 වැනිදා) මේ බව ප්‍රකාශ කර ඇත. මෙසේ ගෙන්වා ගන්නා ඉන්දීය සංචාරකයන් වෙනුවෙන් හෝටල් කාමර වෙන්කර නිරෝධායනයට ලක්කරන බව එම හමුවේදී ප්‍රකාශ කර ඇත. ඇමතිවරයා වැඩිදුරටත් මෙසේ ප්‍රකාශ කර තිබේ. ‘ඉන්දීය සංචාරකයන් මෙරටට පැමිණෙන්නේ සංචාරක බුබුළු ක්‍රමය හරහායි. මෙතන කිසිම ජාවාරමක් සිදුවන්නේ නැහැ. මේ වන විටත් ඉන්දියාවෙන් එන සංචාරකයන්ට විවිධ සීමා පනවලයි තිබෙන්නේ. ඉන්දියාවේ වත්මන් තත්වය සැලකිල්ලට ගනිමින් මෙරටට පැමිණෙන ඉන්දීය සංචාරකයන් වෙනම හෝටල් කාමරවල නිරෝධායනයට ලක්කරනවා“ යනුවෙන් ප්‍රකාශ කර ඇත.", "URL": "https://lankatruth.com/si/?p=115638", "Category": "පුවත්", "Parent URL": null}