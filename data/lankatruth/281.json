{"Source": "Lankatruth", "Timestamp": "November 20, 2011", "Headline": "අධ්‍යාපනය සුරැකීමට ජාතික ව්‍යාපාරයක්", "News Content": "අධ්‍යාපනය පෞද්ගකීකරණයට එරෙහිව අධ්‍යාපනය සුරැකීමේ ජාතික ව්‍යාපාරයක් ආරම්භ කරන බව එහි කැදවුම්කරු කථිකාචාර්ය දඹර අමිල හිමි නිවේදනයක් නිකුත්කරමින් කියා සිටී. අධ්‍යාපනය පෞද්ගලීකරණය කිරීමේ ක්‍රියාවලිය මහින්ද රාජපක්ෂ රජය විසින් ඉතා වේගයෙන් සිදුකරමින් සිටින මේ මොහොතේ පෞද්ගලික විශ්ව විද්‍යාල ඇරඹීමටත් ශිෂ්‍ය මර්ධනයටත් සැරසෙමින් සිටී.මෙම ක්‍රියාවලි වලට එරෙහිව ජනතාව පෙළගැස්වීමේ වගකිවයුතු සමාජ කාර්යභාරයක් ඉටුකිරීම වෙනුවෙන් ‘අධ්‍යාපනය සුරැකීමේ ජාතික ව්‍යාපාරය’ උර දීමට සූදානමින් සිටින බවද එහි සදහන් වේ. ඒ පිළිබදව මාධ්‍ය දැනුවත් කිරීමේ සාකච්ඡාවක් 2011 නොවැම්බර් මස 20 වැනි දින උදේ 10.30ට කොළඹ ජාතික පුත්තකාල ශ්‍රවණාගාරයේදී පැවැත්වෙන බවද එහි වැඩිදුරටත් සදහන්වේ.", "URL": "https://lankatruth.com/si/?p=281", "Category": "පුවත්", "Parent URL": null}