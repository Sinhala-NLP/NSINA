{"Source": "Lankatruth", "Timestamp": "March 25, 2020", "Headline": "ඇඳිරි නීතිය තිබියදීත් වතු කම්කරුවන්ට වැඩ කරන්නැයි හාම්පුතුන්ගෙන් නියෝග", "News Content": "කොරෝනා වෛරසය ව්‍යාප්තවීම මැඩලීම සඳහා මේ වනවිට රට පුරා ඇඳිරි නීතිය පනවා ඇති අතර රජයේ සහ පෞද්ගලික අංශයේ අත්‍යාවශ්‍ය සේවා හැර සියලුම සේවා නවතා දමා ඇති තත්වයක් තුළ වතු කම්කරු ජනතාවට ඇඳිරිනීති නොතකා වැඩ කිරීමට සිදුව ඇති බවත් ඒ තුළින් වතු කරම්කරුවන්ට කොරෝනා අසාදනය වීමේ අනතුරක් මතුවන බවත් කඳුකර සහෝදරත්ව ව්‍යාපාරය සඳහන් කරයි. කඳුරට සහෝදරත්ව ව්‍යාපාරයේ කැඳවුම්කරු මුණියන්ඩී කාලිදාස් මහතා සහ එහි විධායක කමිටු සාමාජික, සමස්ත ලංකා වතු කම්කරු සංගමයේ සභාපති කිට්නන් සෙල්වරාජ් මහතා සමාජ ජාල වෙත වීඩෝපටයක් මුදාහරිමින් මේ බව සඳහන් කර සිටියේය. වතුකම්කරු ජනතාව වතුවල වැඩ කිරීමේදී නැවතත් සමාජයට නිරාවරණය වන බැවින් කොරෝනා රෝගය පැතිරයාම වැලැක්වීමට රජය ගෙන ඇති ක්‍රියාමාර්ගවලට එය බාධාවක් වනු ඇති බවත් කඳුකර සහෝදරත්ව ව්‍යාපාරය වැඩිදුරටත් සඳහන් කරයි. මුණියන්ඩී කාලිදාස් මහතා සහ කිට්නන් සෙල්වරාජ් මහතා සමාජ මාධ්‍ය වෙත මුදාහැර තිබූ විඩියෝපට පහතින් පල වේ", "URL": "https://lankatruth.com/si/?p=91603", "Category": "පුවත්", "Parent URL": null}