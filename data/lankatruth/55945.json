{"Source": "Lankatruth", "Timestamp": "July 10, 2018", "Headline": "20වන සංශෝධනය ගැසට් කරයි", "News Content": "ජනතා විමුක්ති පෙරමුණ විසින් විධායක ජනාධිපතිධූරය අහෝසි කිරීම සඳහා පුද්ගලික මන්ත්‍රී යෝජනාවක් ලෙස මේ වනවිට පාර්ලිමේන්තුවට ඉදිරිපත් කර ඇති 20 වන ව්‍යවස්ථා සංශෝධනය ඇතුළත් ගැසට් නිවේදනය ඊයේ(09) දින රජයේ මුද්‍රණාලය විසින් නිකුත් කරන ලදි. තනිපුද්ගලයකු අත රැඳී ඇති විධායක බලය විසින් ඉතිහාසය පුරා මෙරට ජනතාව අතිමහත් පීඩාවකට පත්කළ බවත් ඒ වෙනුවට වඩාත් ප්‍රජාතාන්ත්‍රික රාජ්‍ය පාලනයක් සඳහා පාර්ලිමෙන්තුවට බලය පැවරීම මෙහි අරමුණ බවත් ජනතා විමුක්ති පෙරමුණ පවසයි. කෙසේ නමුත් මෙම සංශෝධනයෙන් විධයාක ජනාධිපතිධූරය සම්පූර්ණයෙන්ම අහෝසි නොවේ. පළාත් සභාවලට අදාළ බලතල සහ සේනාධිනායක ලෙස පාර්ලිමේන්තුවෙන් තෝරා පත්කරන ජනාධිපතිවරයා කටයුතු කරනු ඇත. පහත යොමුවෙන් රජයේ ගැසට් නිවේදනයට පිවිසිය හැක. http://documents.gov.lk/files/bill/2018/7/505-2018_S.pdf", "URL": "https://lankatruth.com/si/?p=55945", "Category": "පුවත්", "Parent URL": null}