{"Source": "Lankatruth", "Timestamp": "June 18, 2019", "Headline": "මේජර් ජෙනරාල් ශවේන්ද්‍ර සිල්වාට සේවා දිගුවක්", "News Content": "යුද්ධ හමුදා මාණ්ඩලික ප්‍රධානී මේජර් ජෙනරාල් ශවේන්ද්‍ර සිල්වා මහතාට 2019 ජූනි මස 22 දින සිට දෙසැම්බර් මස 31 දින දක්වා මාස 06ක සේවා දිගුවක් ලබාදී ඇත.‍ මෙම සේවා දිගුව ලබා ඇත්තේ සේනාධිනායක, ආරක්ෂක ඇමති ජනාධිපති මෛත්‍රිපාල සිරිසේන මහතා විසිනි. මේජර් ජෙනරාල් ශවේන්ද්‍ර සිල්වා වර්ෂ 2019 ජනවාරි මස 09 දින යුද්ධ හමුදා මාණ්ඩලික ප්‍රධානී තනතුරට පත්කරන ලද අතර ඔහු මේ වනවිට ගජබා රෙජිමේන්තුවේ රෙජිමේන්තු අධිපති සහ කමාන්ඩෝ රෙජිමේන්තුවේ රෙජිමේන්තු අධිපති ලෙසද රාජකාරි කරමින් සිටී.", "URL": "https://lankatruth.com/si/?p=76016", "Category": "පුවත්", "Parent URL": null}