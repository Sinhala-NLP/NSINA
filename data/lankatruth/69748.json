{"Source": "Lankatruth", "Timestamp": "March 5, 2019", "Headline": "අද මධ්‍යම රාත්‍රියේ සිට දුම්රිය වර්ජනයක්", "News Content": "අද(05) මධ්‍යම රාත්‍රියේ සිට අඛණ්ඩ වර්ජනයකට අවතීර්ණ වන බව ලොකොමෝටිව් ඔපරේටින් ඉන්ජිනියර්ස් රියදුරු සංගමය පවසයි. එම සංගමයේ ලේකම් ඉන්දික දොඩංගොඩ මහතා පවසා සිටියේ දුම්රිය රියදුරන් බදවා ගැනීමේ පටිපාටිය උල්ලංඝනය කරමින් දුම්රිය සේවකයින් පිරිසක් බදවා ගැනීමට විරෝධය පළකරමින් මෙම වර්ජනයේ නිරත වන බවයි. මෙම වර්ජනය සඳහා දුම්රිය නියාමකවරුන්, දුම්රිය පාලකවරුන් සහ දුම්රිය ස්ථානාධිපතිවරුන් ද සහයෝගය පල කර ඇති බව ඉන්දික දොඩංගොඩ මහතා සඳහන් කළේය. රජය මෙම ගැටලුව සම්බන්ධව කඩිනම් විසඳුම් නොදෙන්නනේ නම් අඛණ්ඩව වර්ජනය ක්‍රියාත්මක කරන බව එම සංගමය වැඩිදුරටත් පවසයි.", "URL": "https://lankatruth.com/si/?p=69748", "Category": "පුවත්", "Parent URL": null}