{"Source": "Lankatruth", "Timestamp": "February 5, 2019", "Headline": "කතුරු ඔන්චිල්ලාව කඩාවැටී අනතුරටපත් දැරිය මියයයි", "News Content": "වේයන්ගොඩ ළමා උද්‍යානයක කතුරු ඔන්චිල්ලාව කඩාවැටීමෙන් අනතුරට පත් 13 හැවිරිදි දැරිය මියගොස් ඇතැයි වාර්තා වේ. ඊයේ(04) පස්වරුවේ වේයන්ගොඩ ළමා උද්‍යානයේ ඔන්චිල්ලා පදිමින් සිටියදී එම ඔන්චිල්ලාව කඩා වැටීමෙන් මවක සහ දියනියක බරපතල තුවාල ලැබූ අතර ඊයේ දිනම මව මිය ගියේය. දිස්නා ජානකී(47) වන ඇගේ 13 හැවිරිදි රශ්මි අරලිය දැරිය අනතුරින් බරපතල තුවාල ලබා රෝහල් ගතකළ අතර අද පෙරවරුවේ ඇයද මියගිය බව රෝහල් ආරංචි මාර්ග පවසයි. සිද්ධිය සම්බන්ධයෙන් ළමා උද්‍යානයේ කලමනාකරු ඇතුළු පුද්ගලයින් පස් දෙනෙකු මේ වනවිට අත්අඩංගුවට ගෙන ඇතැයි පොලීසිය පවසයි.", "URL": "https://lankatruth.com/si/?p=67520", "Category": "පුවත්", "Parent URL": null}