{"Source": "Lankatruth", "Timestamp": "October 17, 2018", "Headline": "ලිංගික අතවර චෝදනා මත ඉන්දීය විදෙස් කටයුතු කණිෂ්ඨ ඇමති ඉල්ලා අස්වෙයි", "News Content": "කාන්තා හින්සනය සම්බන්ධව චෝදනා එල්ලවීම හේතුවෙන් ඉන්දීය විදේශ කටයුතු පිළිබඳ කනිෂ්ඨ අමාත්‍යඑම්.ජේ.අක්බර් මහතා සිය ධූරයෙන් ඉල්ලා අස්වී තිබේ. “මී ටූ” නම් ලිංගික අතවර කිරීම් සම්බන්ධ චූදිතයන් හෙලිකිරීමේ ව්‍යාපාරයක් විසින් අක්බර් මහතාට බරපතල ලිංගික අතවර කිරීම් සම්බන්ධ චෝදනා එල්ල කොට තිබේ. මේ හේතුවෙන් සිය ධූරයෙන් ඉල්ලා අස්වීමේ ලිපිය භාරදුන් බවත් ලිංගික අතවරකිරීම් සම්බන්ධ චෝදනා ඉදිරිපත්කළ මාධ්‍යවේදිනිය සම්බන්ධ නීතිමය ක්‍රියාමාර්ග අනුගමනය කරන බවත් අක්බර් මහතා පවසයි. දේශපාලන දිවිය ඇරඹීමට ප්‍රථම එච්. බී. අක්බර් මහතා පුවත්පත් කතෘවරයෙකු ලෙස සේවය කර ඇතැයි ද පැවසේ.", "URL": "https://lankatruth.com/si/?p=61289", "Category": "විදෙස් පුවත්", "Parent URL": null}