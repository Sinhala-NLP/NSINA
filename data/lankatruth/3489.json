{"Source": "Lankatruth", "Timestamp": "August 4, 2012", "Headline": "වරාය, තෙල් සහ ගෑස් ඉන්දියාවට ?", "News Content": "ශී‍්‍ර ලංකාවේ වරාය, තෙල් සහ ගෑස් නිපදවීමේ ව්‍යාපෘති තම රටේ සමාගම් වලට ලබා ගැනීම සදහා කටයුතු යොදමින් සිටින බව ඉන්දීය වාණිජ අමාත්‍ය ආනන්ද් ෂර්මා පවසයි.මේ දිනවල ශී‍්‍ර ලංකාවේ නිළ සංචාරයක යෙදී සිටින ඉන්දීය වාණිජ ඇමතිවරයා වැඩි දුරටත් පවසන්නේ් ශී‍්‍ර ලංකාවේ වරායන්හි ආයෝජනය කිරීමට සහ තෙල් සහ ගෑස් කැනීමේ ව්‍යාපෘති සදහා වැඩි උනන්දුවක් දක්වන ඉන්දීය පෞද්ගලික අංශයේ ආයෝජකයන් හට උපකාර කරන ලෙස තමන් සියළුම ඉන්දීය බැංකුවලට උපදෙස් දී ඇති බවයි.දැනට ශී‍්‍ර ලංකාව තුල තෙල් බෙදාහැරීමේ කටයුතු වල යෙදී සිටින ඉන්දීය ඔයිල් සමාගම විසින් ශී‍්‍ර ලංකාව තුල තෙල් පිරිපහදු කිරීමේ යන්ත‍්‍රාලයක් ආරම්භ කිරීම සදහා සුදානම් වන බවද ඉන්දීය වාණිජ ඇමතිවරයා වැඩි දුරටත් පැවසයි.යුද්ධයෙන් පීඩාවට පත්වූ දෙමළ ජනතාව යළි පදිංචි කිරීමේ කි‍්‍රයාවලිය සම්බන්ධයෙන් තම රට දැඩි අවධානයකින් කටයුතු කරන බව පවසන ඉන්දීය වාණිජ ඇමතිවරයා දෙමළ ජනතාව නගා සිටුවීම සදහා තම රජය විවිධාකාරයේ කි‍්‍රයාමාර්ගයන්හි නිරතවන බවද වැඩි දුරටත් පවසයි.", "URL": "https://lankatruth.com/si/?p=3489", "Category": "පුවත්", "Parent URL": null}