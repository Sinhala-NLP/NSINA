{"Source": "Lankatruth", "Timestamp": "September 9, 2017", "Headline": "වගා වන්දි ඉල්ලා ගොවීහු දස දහස් ගණනින් ජනපතිට තැපැල් පත් යොමු කරති", "News Content": "ආණ්ඩුව විසින් ලබා දීමට පොරොන්දුවී මෙතෙක් ප්‍රමාද කර ඇති වගා වන්දි මුදල් වහාම ලබා දෙනල ලෙසත් රුපියල් 2500ක නියං සහනාධාරය ලබන මහ කන්නයේ අස්වැන්න ලැබෙන තුරු ලබා දෙන ලෙසත් ඉල්ලමින් ගොවි ජනතාව විසින් පසුගිය 07වනදා ජනාධිපතිවරයා වෙත තැපැල් පත් යොමු කර තිබේ. මෙය සමස්ත ලංකා ගොවිජන සම්මේලනය විසින් සංවිධානය කර තිබී ඇති අතර එදින පොල්පිතිගම එගොඩගම උප තැපැල් කාර්යාලයේදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගේ ප්‍රධානත්වයෙන් පළමු තැපැල් පත ජනාධිපතිවරයා වෙත යොමු කළ අතර මොණරාගල, බදුල්ල, අම්පාර, අනුරාධපුර, ත්‍රීකුණාමලය, කිලිනොච්චි, හම්බන්තොට සහ ඇඹිලිපිටිය යන දිස්ත්‍රික්කවලද මෙම විරෝධතා ක්‍රියාමාර්ගය ක්‍රියාත්මක විය. මීට සමගාමීව අත්පත්‍රිකා බෙදා හැරීමක්ද සිදු කරන ලදී. නියඟය හේතුවෙන් වගා හානීවූ ගොවීන් සඳහා රුපියල් 40,000ක වන්දියක් ගෙවීමට ආණ්ඩුව පොරොන්දු වුවද මේදක්වා ගෙවා ඇත්තේ රුපියල් 10,000ක වන්දි මුදලක පමණක් බැවින් ඉතුරු රුපියල් 30,000සේ මුදල වහාම ගෙවන ලෙස ගොවි ජනතාව මෙම තැපැත්පත් මගින් ප්‍රධාන ලෙසස ජනාධිපතිවරයාගෙන් ඉල්ලා සිටිති.  පොල්පිතිගම  හම්බන්තොට", "URL": "https://lankatruth.com/si/?p=40584", "Category": "පුවත්", "Parent URL": null}