{"Source": "Lankatruth", "Timestamp": "September 18, 2012", "Headline": "ශිෂ්‍යත්ව ප්‍රතිඵල මේ මස අවසන්වීමට පෙර", "News Content": "5 වසර ශිෂ්‍යත්ව විභාගයේ ප්‍රතිඵල මෙම මස අවසන්වීමට පෙර ලබාදීමට හැකියාව ඇතැයි විභාග කොමසාරිස්‌ කාර්යාලය පවසයි. පළාත් සභා මැතිවරණය පැවැත්වූ ප්‍රදේශවල දරුවන්ගේ පිළිතුරු පත්‍ර කිහිපයක්‌ මේ වනවිට විභාග දෙපාර්තමේන්තුවට ගෙනවිත් ඇගයීම් කටයුතු සිදු කරන බවත් එය අවසන්වූ වහාම ප්‍රතිඵල නිකුත් කිරීමට බලාපොරොත්තු වන බවත් වාර්තාවේ. කෙසේ නමුත් ශිෂ්‍යත්ව විභාගයේ ප්‍රශ්නපත්‍ර කලින් පිටවීමක් සම්බන්ධයෙන් විවිධ මාධ්‍ය ඔස්සේ තොරතුරු අනාවරණය වූ අතර ලංකා ගුරුසේවා සංගමය ප්‍රමුඛ ගුරුසංගම් සහ දෙමව්පියන් විශාල වශයෙන් මේ සම්බන්ධයෙන් හඬක් නගමින් සිටී. මේ සම්බන්ධයෙන් ගම්පහ දිසා අධිකරණයේ නඩුවක්ද ඇසෙමින් පවතී.", "URL": "https://lankatruth.com/si/?p=4192", "Category": "පුවත්", "Parent URL": null}