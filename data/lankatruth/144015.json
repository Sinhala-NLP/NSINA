{"Source": "Lankatruth", "Timestamp": "January 24, 2023", "Headline": "ජනාධිපති ප්‍රමුඛ ආණ්ඩුව දරුවන්ගෙන් පලිගනී", "News Content": "උසස් පෙළ විභාගය පැවැත්වෙන කාලසීමාව තුළ විදුලි කප්පාදුව නොකරන ලෙස මහජන උපයෝගිතා කොමිෂන් සභාව ලබා දී තිබූ නිර්දේශය නොතකා ආණ්ඩුවේ අත්තනෝමතික තීරණ මත විදුලි කප්පාදුව සම්බන්ධයෙන් දැඩි විරෝධයක් එල්ල කෙරෙමින් පවතී. අවම වශයෙන් රාත්‍රී කාලයේ හෝ විදුලි කපා හැරීම සිදු නොකර සිටීමේ හැකියාව තිබියදීත් එම තත්වය නොතකා ක්‍රියාකිරීම දරුවන්ගෙන් පලිගැනීමක් ලෙස ගුරුවරුන් සහ දෙමව්පියන් චෝදනා කරති.  ඩීසල් විදුලි මාෆියාව සහ ක්ෂණික ගල් අඟුරු මිලදී ගැනීම් මත විශාල වශයෙන් මූල්‍ය අපරාධ සිදු කරමින් පවතී. නැවත වරක් විදුලි බිල 70%කින් පමණ ඉහල දැමීමට ආණ්ඩුව උත්සාහ දරමින් සිටී. එයට එරෙහිව රටේ සියලුම ක්ෂේත්‍රවලින් විරෝධය මතුවෙමින් පවතින පසුබිමක රනිල් වික්‍රමසිංහ ප්‍රමුඛ ආණ්ඩුව දරුවන්ගෙන් පලිගැනීමට ක්‍රියාකරන බවට දැඩ් චෝදනා එල්ලවී තිබේ.", "URL": "https://lankatruth.com/si/?p=144015", "Category": "පුවත්", "Parent URL": null}