{"Source": "Lankatruth", "Timestamp": "February 21, 2012", "Headline": "ජවිපෙ හිගුරක්ගොඩදී අත්පත්‍රිකා බෙදමින්", "News Content": "ජීවන වියදම ඉහළ ගොස් ඇති බවට ජනතාව දැනුවත් කිරීම සඳහා ජනතා විමුක්ති පෙරමුණ හිගුරක්ගොඩ නගරයේදී ඊයේ (20) අත්පත්‍රිකා බෙදා හැරීය අතර ඒ අවස්ථාවට එක්වූ එම පක්ෂයේ දේශපාලන මණ්ඩල සභික අනුර කුමාර දිසානායක මහතා මාධ්‍යවෙත පවසන්නේ, ඉදිරි ණය වාරික ලබා ගැනීමේජාත්‍යන්තර මූල්‍ය අරමුදලේඑකඟතා මත ආණ්ඩුව ජීවන වියදම ඉහළ දමා ඇති බවයි.  ඒ මහතා වැඩිදුරටත් “ආණ්ඩුවට ජාත්‍යන්තර මූල්‍ය අරමුදල බල කරලා කියා සිටියා ඉදිරි ණය වාරික ලබා ගන්න නම් රාජ්‍ය සංස්ථාවල සිද්ධ වෙන පාඩුවත් ඒ වගේම රුපියල අවප්‍රමාණ කරන්නත් කියලා ඒ අනුව තමයි රාජ්‍ය සංස්ථාවල සිද්ධ වෙන පාඩුව අවම කර ගැනීම සඳහා ඛනිජ තෙල් නීතිගත සංස්ථාව ලංකා ඉතිහාසයේ නොවු විරූ ප්‍රමාණයකින් තෙල් මිල ඉහළ දැමුවා. ඒ වගේම තමයි විදුලි බල මණ්ඩලය විදුලි ගාස්තු ඉහළ දැමුවා. ඒවගේම තමයි ලංකා ගමනාගමන මණ්ඩලය පාඩුව වළක්වා ගැනීම සඳහා බස් ගාස්තු ඉහළ දැමුවා. ජල ප්‍රවහන මණ්ඩලයේ පාඩුව වළක්වා ගැනීම සඳහා ජල බිල ඉහළ දමනවා. ආණ්ඩුව ජාත්‍යන්තර මූල්‍ය අරමුදල සමග එකඟතාවකට පැමිණිලා ඉදිරිණය වාරිකය ලබා ගැනීම වෙනුවෙන් මේ රටේ ජනතාව විශාල පීඩාවකට පත් වෙලා තියෙනවා. ඒ නිසා ආණ්ඩුව පොදු ජනයා ගැන හිතන්නේ නැතිව ජනතාව මුළුමනින්ම පීඩාවට පත් කරලා ආණ්ඩුව සූදානම් වී තිබෙන්නේ ජාත්‍යන්තර මූල්‍ය අරමුදලේ සුරතලෙක් බවට පත් වෙමින් ඔවුන්ගේ ණය මුදල ලබා ගන්න’’ යැයි පැවසීය.", "URL": "https://lankatruth.com/si/?p=1480", "Category": "පුවත්", "Parent URL": null}