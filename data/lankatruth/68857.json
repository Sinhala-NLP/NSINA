{"Source": "Lankatruth", "Timestamp": "February 23, 2019", "Headline": "ශ්‍රී ලංකා කණ්ඩායමට ‌ටෙස්ට් තරඟාවලි ජයක්", "News Content": "දකුණු අප්‍රිකාව සමඟ පැවති තරඟ දෙකකින් සමන්විත ටෙස්ට් තරඟාවලිය තරඟ දෙකට බින්දුවක් ලෙස ජය ගැනීමට ශ්‍රී ලංකා කණ්ඩායම මීට සුළු මොහොතකට පෙර සමත් විය. පෝර්ට් එළිසබෙත් ක්‍රීඩාංගනයේ පැවති දෙවන ටෙස්ට් තරඟයේ පළමුවෙන් පන්දුවට පහරදුන් දකුණු අප්‍රිකා කණ්ඩායම සියළු දෙනා දැවී ළකුණු 222ක් රැස්කළේය. ඊට ප්‍රතිචාර ලෙස ශ්‍රී ලංකා පිළ සිය පළමු ඉනිම වෙනුවෙන් සියල්ලන් දැවී ළකුණු 154ක් රැස් කළේය. ශ්‍රී ලංකා පළමු ඉනිමට වඩා ළකුණු 68ක් ඉදිරියෙන් පිටියට පිවිසි දකුණු අප්‍රිකා කණ්ඩායමේ සියළු ක්‍රීඩකයින් ළකුණු 128කට දවා ගැනීමට ශ්‍රී ලංකා පන්දු යවන්නන් සමත් විය. සුරංග ලක්මාල් කඩුලු 4ක් සහ ධනංජයද සිල්වා කඩුලු තුනක් දවාගත්තේය. ළකුණු 197ක ජයග්‍රාහී ඉලක්කයක් සමඟින් පිටියට පිවිසි ශ්‍රී ලංකා කණ්ඩායම කඩුලු ‌දෙකක් පමණක් දැවී ජයග්‍රාහී ඉලක්කය පසුකළේය. කුසල් මෙන්ඩිස් ළකුණු 84ක් රැස්කළ අතර ඔ්ෂධ ප්‍රනාන්දු ළකුණු 75ක් රැස් කළේය. මෙම ජයග්‍රහණය දකුණු අප්‍රිකාවේදී පූර්ණ ටෙස්ට් තරඟාවලි ජයග්‍රහණයක් ලබාගත් පළමු අවස්ථාව ලෙස ඉතිහාස ගතවේ.", "URL": "https://lankatruth.com/si/?p=68857", "Category": "ක්‍රීඩා පුවත්", "Parent URL": null}