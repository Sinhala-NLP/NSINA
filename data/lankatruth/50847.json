{"Source": "Lankatruth", "Timestamp": "April 22, 2018", "Headline": "ස්ත්‍රී දූෂකයන්ට මරණ දඬුවම", "News Content": "පසුගිය දින කිහිපය තුළ ඉන්දියාවේ දැරියන් දූෂණයවීම හා ඒ සම්බන්ධ අපරාධ රැසක් වාර්ථා වීමත් සමඟ එවැනි අපරාධවලට සම්බණ්ධ පුද්ගලයින්ට මරණ දඬුවම ලබා දීම දක්වා නව නීති සැකසීමට ඉන්දියාවේ කැබිනට් අනුමැතිය හිමිවී තිබේ.ඉන්දීය අගමැති නරේන්ද්‍ර මෝදිගේ ප්‍රධානත්වයෙන් පැවති විශේෂ කැබිනට් මණ්ඩල හමුවකදී මෙම තීරණයට එළැඹ ඇතැයි වාර්ථා වේ.ඒ අනුව මෙම නව නීතිය යටතේ වයස අවුරුදු 12ට අඩු දරුවෙකු ලිංගික අපයෝජනයකට ලක්කිරීම මරණීය දණ්ඩනය ලැබිය හැකි වරදක් බවට පත්ව තිබේ.නරේන්ද්‍ර මෝදිගේ අදහස වී ඇත්තේ ස්ත්‍රී දූෂණය හා ඒ සම්බණ්ධ අපරාධ සඳහා පවතින නීති ලිහිල් බවත් මෙම අපරාධ නැවැත්වීමට නව නීති සකස් කලයුතු බවත් ය.පසුගිය දින කිහිපය තුළ කුඩා දැරියන් හා කාන්තාවන් දූෂණයට ලක්වූ අවස්ථා කිහිපයක්ම වාර්ථා වූ අතර ඉන්දියාවේ නිරන්තරව කාන්තාවන් අතවරයට ලක්වීම් මෙන්ම සමූහ දූෂණයට ලක්වී ඝාතනය කිරීම්ද වාර්ථා වේ.", "URL": "https://lankatruth.com/si/?p=50847", "Category": "පුවත්", "Parent URL": null}