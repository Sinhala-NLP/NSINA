{"Source": "Lankatruth", "Timestamp": "October 9, 2018", "Headline": "විසර්ජන පනත් කෙටුම්පත පාර්ලිමේන්තුවට ඉදිරිපත්කරයි", "News Content": "ලබන වසර (2019) සඳහා ආණ්ඩුව ඉදිරිපත් කරන අයවැයට අදාල විසර්ජන පනත් කෙටුම්පත අද (09) මුදල් හා ජනමාධ්‍ය අමාත්‍ය මංගල සමරවීර මහතා විසින් පාර්ලිමේන්තුවට ඉදිරිපත් කරන ලදී. මෙම විසර්ජන පනත් කෙටුම්පතට අනුව 2019 වසරේ සමස්ත රාජ්‍ය වියදම රුපියල් බිලියන 4,376ක් වන අතර මුදල් හා ජනමාධ්‍ය අමාත්‍යාංශය නිකුත් කර ඇති නිවේදනයක සඳහන් වන්නේ අයවැය පරතරය රුපියල් බිලියන 644ක් බවය. අයවැය විවාදය ආරම්භ කරමින් අයවැය කතාව නොවැම්බර් 05වනදා ඉදිරිපත් කරන බව මෙහිදී සභානායක ලක්ෂ්මන් කිරිඇල්ල මහතා පාර්ලිමේන්තුවට දැන්වීය.", "URL": "https://lankatruth.com/si/?p=60785", "Category": "පුවත්", "Parent URL": null}