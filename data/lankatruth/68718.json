{"Source": "Lankatruth", "Timestamp": "February 21, 2019", "Headline": "වෘත්තීය සමිති ක්‍රියාකාරීන් දඩයමට එරෙහිව රූපවාහිනී සේවකයෝ විරෝධතාවක", "News Content": "මීට සුළු මොහොතකට පෙර ජාතික රූපවාහිනී පරිශ්‍රය තුළ උනුසුම් තත්වයක් නිර්මාණය වී තිබේ. රූපවාහිනී සංස්ථා පාලනාධිකාරිය විසින් වෘත්තීය සමිති නායකයින්ට එරෙහිව දියත්කර ඇති මර්ධනයට විරෝධය පලකරමින් එහි සේවකයන් විසින් මීට සුළු මොහොතකට පෙර විරෝධතාවක නිරත වී ඇත. රූපවාහිනී සංස්ථාවේ මේ වනවිට සිදුව ඇති වංචා හා දූෂණවලට එරෙහිව සහ සේවකයන් අරඹයා අත්තනෝමතිකව දියත් කර කර ඇති අසාධාරණ ක්‍රියා පිළිවෙතටත් පාලනාධිකාරියේ නිලධාරීන් පිරිසකගේ අත්තනෝමත්ක මූල්‍ය පාලනයටත් එරෙහිව රූපවාහිනී සංස්ථා සේවකයින් විසින් සති ගණනාවක සිට අඛණ්ඩ වෘත්තීය සටනක නිරතවන අතර පසුගිය දා සේවකයින් පිරිසකට ස්ථාන මාරුවීම් ලබාදී ලිපි ලැබී තිබිණි. විධායක නිලධාරීන්ගේ සංගමයේ ලේකම් චන්දන සෙනවිරත්න මහතාගේ සේවය අත්හිටුවා ඊයේ(20) දින ලිපියක් ලැබී තිබූ අතර අද දිනයේ නියෝජ්‍ය අධ්‍යක්ෂ ජනරාල් සුමේද අතුලසිරි සහ වැඩසටහන් නිෂ්පාදක ශාලිත පෙරේරා යන අයගේ සේවය අත්හිටුවා ලිපි ලැබී ඇත. මෙම සේවක දඩයමට එරෙහිව අද රූපවාහිනී සංස්ථා සේවකයෝ විරෝධතාවයේ නිරතවූ අතර ඔවුන් වැඩිදුරටත් පවසා සිටියේ සටන් ක්‍රියාමාර්ග දැඩි කරන බවයි. එසේම රූපවාහිනී අලෙවි විධායකවරයා, සභාපතිවරයා ඇතුළු ඉහත දූෂණ සහ වංචාවලට සම්බන්ධ ඉහළ බලධාරීන්ට දඬුවම් ලැබෙන තුරු සිය සටන අත් නොහරින බවද රූපවාහිනී සංස්ථා සේවකයින් දැඩිව කියා සිටියි.", "URL": "https://lankatruth.com/si/?p=68718", "Category": "පුවත්", "Parent URL": null}