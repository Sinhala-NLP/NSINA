{"Source": "Lankatruth", "Timestamp": "August 12, 2021", "Headline": "ගුවන් හමුදා මූලස්ථාන ඉඩම ඕමානයට විකුණයි", "News Content": "කොම්පඤ්ඥවීදියේ තිබූ ශ්‍රී ලංකා ගුවන් හමුදාවට අයත් ඉඩමක් මිශ්‍ර ව්‍යාපෘතියක් සඳහා ඕමාන් සමාගමකට පවරාදීමේ කටයුතු ආණ්ඩුව ක්‍රියාත්මක කර තිබේ. මේ සඳහා කැබිනට් මණ්ඩලයේ අනුමැතිය ලබා ගැනීම නියමිතව තිබියදී 2021 මැයි 03 දින මුදල් අමාත්‍යංශය විසින් ඊට අදාළ චක්‍රලේඛයක් නිකුත් කර තිබේ.අංක PED/1/CEB/2/16 දරණ චක්‍රලේකය මෙම මිශ්‍ර ව්‍යාපෘතියට අදාලව නිකුත් කර ඇත. එම චක්‍රලේකයේ මතු දැක්වෙන කරුණු අවධාරණය කර තිබේ. “රටේ හදිසි ඍජු විදේශ ආයෝජන අවශ්‍යතා සපුරාලීම සඳහා ආයෝජන යෝජනා ලැබීම, ඇගයීම සහ අනුමත කිරීම සම්බන්ධයෙන් වඩා ශක්තිමත් යාන්ත්‍රණයක් අනුගමනය කිරීම සහ එවැනි යෝජනා කඩිනමින් ක්‍රියාත්මක කිරීම සඳහා රේඛීය අමාත්‍යංශය සහ රජයේ ආයතනවලට පහසුකම් සැපයීම” යන කරුණු මූලික වශයෙන් අවධාරණය කර ඇත.", "URL": "https://lankatruth.com/si/?p=121199", "Category": "පුවත්", "Parent URL": null}