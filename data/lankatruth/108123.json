{"Source": "Lankatruth", "Timestamp": "January 12, 2021", "Headline": "යුක්‍රේන “ජීව බුබුල” මහනුවරදීත් පුපුරයි", "News Content": "උදයංග වීරතුංග සිය නියෝජිත ආයතනයක් මගින් යුක්රේනයෙන් සංචාරකයන් ගෙන්වීමේ ව්‍යාපෘතිය ගැන ආණ්ඩුව සඳහන් කර සිටියේ ඔවුන් ලංකාවේදී ක්‍රියාත්මක වන්නේ “ජීව බුබුල” (bio bubble) ආකාරයට බවයි. ඒ අනුව එම යුක්රේන සංචාරකයින් මෙරටින් පිටව යන තුරු එම සංචාරකයින් සහ ඔවුන්ගේ ප්‍රවාහන කටයුතු කරන, ඔවුන්ට ආරක්ෂාව සපයන, මාර්ගෝපදේශනය ලබාදෙන ශ්‍රී ලාංකිකයන් කිසිවෙකුත් මෙරට පුරවැසියන් සමග ආශ්‍රයක් සිදු නොකරන බවත්, එම ශ්‍රී ලාංකිකයන් පවා දින 14ක් නිරෝධායනයට යොමු කරන බවත් ආණ්ඩුව අවධාරණය කළේය. කෙසේ වෙතත් ආණ්ඩුවේ එම ප්‍රකාශයන් බොරු බවට පත්වුයේ යාල සංචාරයේදී එහි සෆාරි රියදුරන් මුහුණදුන් අත්දැකීම අනුවය. එවැනිම සිදුවීමක් ඊයේ (11) මහනුවරදී සිදුව තිබේ. ඊයේ මහනුවර දළදා මාලිගාව නැරඹීමට ගිය යුක්රේන සංචාරකයින් දිවා ආහාරය සඳහා කුවීන්ස් හෝටලයට රැගෙන ගිය පසු දිවා ආහාරය හෝ නොමැතිව සිටි එම යුක්‍රේනියානුවන්ගේ ප්‍රවාහන සහ ආරක්ෂක කටයුතු භාර හමුදා නිලධාරීන් සහ රියදුරන්, අවට කඩවල්වලට යමින් එමින් සිය දිවා ආහාර ලබාගෙන ඇත. එම ආපනශාලා තුළ සාමාන්‍ය ජනතාව හා සේවකයන් ගැවසෙන අතර ඔවුන් අතර කොරෝනා පැතිරීමේ අවදානමක් මේ නිසා ඇතිව තිබේ. එම ලාංකිකයින් යුක්රේන සංචාරකයින් හසුරවමින්…", "URL": "https://lankatruth.com/si/?p=108123", "Category": "පුවත්", "Parent URL": null}