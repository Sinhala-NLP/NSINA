{"Source": "Lankatruth", "Timestamp": "March 9, 2022", "Headline": "බැසිල්ගේ නියෝග අනුව ලොකුගේ පිහිය අතට ගනී", "News Content": "පළාත් පාලන ආයතනවලට අයත් වීදි ලාම්පු නිවා දමන ලෙස මුදල් ඇමති බැසිල් රාජපක්ෂ කළ ඉල්ලීම පළාත් පාලන ආයතන විසින් ක්‍රියාත්මක නොකිරීම නිසා විදුලි බල ඇමති ගාමිණි ලොකුගේ විසින් නිකුත් කළ නියෝග අනුව කැස්බෑව නගර සභා බල ප්‍රදේශයෙන් එම ක්‍රියාමාර්ග දියත් කර ඇත.  වාර්තාවන ආකාරයට ගාමිණි ලොකුගේ ඇමතිවරයාගේ නියෝග අනුව කැස්බෑව නගර සභාවේ සභාපති ලක්ෂ්මන් පෙරේරා විසින් නාගරික කම්කරුවන් යොදවා ඇතැම් වීදිවල විදුලි පහන්වලට විදුලිය සපයන වයර් සම්බන්ධතා කපා දමා ඇති බව වාර්තා වේ. මෙම වයර් කැපීම අද (09) දින සිදුකර තිබේ.  මෙයට පෙර පිලියන්දල ප්‍රදේශයේ කොරෝනා නිවාරණ ඇඳිරි නීතිය පැනවූ අවස්ථාවේදී ද ගාමිණී ලොකුගේ ඇමතිවරයාගේ නියෝග අනුව එම ඇඳිරි ඇඳිරි නීතිය ඉවත් කර තිබිණි. එහෙත් මෙවර ඇමතිවරයාගේ නියෝග අනුව පොදු දේපලවලට හානි කර තිබේ.", "URL": "https://lankatruth.com/si/?p=129861", "Category": "පුවත්", "Parent URL": null}