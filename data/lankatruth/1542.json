{"Source": "Lankatruth", "Timestamp": "February 26, 2012", "Headline": "තෙල්සංස්ථාවේ අර්බුද උග්‍රවේ", "News Content": "ලංකා ඛනිජ තෙල් නීතිගත සංස්ථාවේ වැඩබලන සභාපති වසන්ත ඒකනායක මහතා එම තනතුරෙන් ඉල්ලා අස්වීමට තීරණයකර ඇතැයි වාර්තා වේ.  තමන් වෙත එල්ල වන විවිධ බලපෑම් හේතුවෙන් තනතුරෙන් ඉල්ලා අස්වීමට තමන් තීරණය කළ බව ඔහු ඊයේ පස්වරුවේ සංස්ථා සේවකයන්ට දැනුම් දී තිබේ. ඔහු ඉල්ලා අස්වීමේ ලිපිය කඩිනමින්ම යවන එහිදී පවසා ඇත. හිටපු සභාපති හැරී ජයවර්ධන මහතා ඉල්ලා අස්වීමත් සමඟ ඛනිජ තෙල් කර්මාන්ත ඇමැති සුසිල් ප්‍රේමජයන්ත මහතා විසින් වසන්ත ඒකනායක මහතාව වැඩබලන සභාපති ධුරයට පත්කරනු ලැබිය. ඒ මහතා මහාභාණ්‌ඩාගාරය නියෝජනය කරමින් ලංකා ඛණිජ තෙල් සංස්‌ථාවේ අධ්‍යක්‌ෂවරයකු ලෙස දිගු කලක් කටයුතුකර ඇත.", "URL": "https://lankatruth.com/si/?p=1542", "Category": "පුවත්", "Parent URL": null}