{"Source": "Lankatruth", "Timestamp": "November 15, 2021", "Headline": "චීන පොහොර නැවත පරීක්ෂාවකට එකඟ නෑ – කෘෂි අධ්‍යක්ෂ ජෙනරාල්", "News Content": "අහිතකර බැක්ටීරියා අඩංගු බවට දෙවරක් තහවුරු කරනු ලැබූචීන කාබනික පොහොර තොගය තෙවැනි පාර්ශවයක් හරහා සිදුකරන ලබන පරීක්ෂාවකට ශ්‍රී ලංකාව එකඟ වීනැතැයි කෘෂිකර්ම අධ්‍යක්ෂ ජෙනරාල්වරයා පවසයි. චීන තානාපතිවරයා විසින් ප්‍රශ්නගත මෙම පොහොර තොගය තෙවැනි පාර්ශවයක් හරහා සිදුකරනු ලබන පරීක්ෂාවකට එකඟවී ඇති බවට ඊයේ (14) දින සිදුකරනු ලැබූප්‍රකාශය සම්බන්ධයෙන් මාධ්‍ය ආයතනයක් කළවිමසීමකදීඊට පිළිතුරු ලබා දෙමින් කෘෂිකර්ම අධ්‍යක්ෂ ජෙනරාල් ආචාර්ය අජන්ත ද සිල්වා මහතා මේ බව පවසා තිබේ. එහිදීවැඩිදුරටත් අදහස් දක්වන කෘෂි අධ්‍යක්ෂ ජෙනරාල්වරයා… “ජාතික ශාඛආරක්ෂණ පනත යටතේ අපිට තාම අවකාශයක් නැහැ වෙනත් පාර්ශවයකින් කරන පරීක්ෂාණයක් හරහා අවශ්‍ය නිර්දේශ ලබා දෙන්න. ඒ නිසා අපට එහෙම අවකාශයක් නැහැ තුන්වැනි පාර්ශවයකින් හෝ වෙනත් විද්‍යාගාරයකින් ටෙස්ට් කරලා දෙන දෙයක් හරහා අපිට අපේ තීරණ ගැනීමට ක්‍රමවේදයක් නෑ.” යනුවෙන් පැවසීය.", "URL": "https://lankatruth.com/si/?p=125830", "Category": "පුවත්", "Parent URL": null}