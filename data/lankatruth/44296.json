{"Source": "Lankatruth", "Timestamp": "November 23, 2017", "Headline": "ෆවුසිට එරෙහි නඩුව කල්යයි", "News Content": "රාජ්‍ය ආමත්‍ය ඒ.එච්.එම්. ෆවුසි මහතා අද (23) දින සිය නඩුවට සහභාගී නොවීම හේතුවෙන් එම නඩුවේ සාක්ෂි විභාගය ලබන වසරේ පෙබරවාරි 26 වනදා දක්වා කල් දැමීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා නියෝග කර තිබේ. රාජයේ වාහනයක් පෞද්ගලික පරිහරණය සඳහා යොදාගෙන රුපියල් ලක්ෂ 10කට අධික අලාභයක් රජයට සිදු කිරීමේ චෝදනාව යටතේ රාජ්‍ය අමාත්‍ය ඒ.එච්.එම්. ෆවුසි මහතාට එරෙහිව අල්ලස් කොමිසම විසින් නඩු පවරා ඇත. අයවැය විවාදයට සහභාගීවීම සඳහා පාර්ලිමේන්තුව වෙත ගොස් ඇති බැවින් ඇමතිවරයාට අද දින අධිකරණය හමුවේ පෙනී සිටිය නොහැකි බව නීතීඥයින් මාර්ගයෙන් දන්වා තිබේ.", "URL": "https://lankatruth.com/si/?p=44296", "Category": "පුවත්", "Parent URL": null}