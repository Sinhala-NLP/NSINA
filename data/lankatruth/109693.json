{"Source": "Lankatruth", "Timestamp": "February 1, 2021", "Headline": "ජනාධිපති ලේකම් කාර්යාලය ඉදිරිපිට විරෝධතාවයට පොලීසියෙන් තර්ජන", "News Content": "ශිෂ්‍යත්ව විභාගයේ සමතුන් ජනප්‍රිය පාසල් වෙත ඇතුළත් කර ගැනීමේ කඩයිම් ලකුණු පහළ දමන ලෙස බලකරමින් ජනාධිපති ලේකම් කාර්යාලය ඉදිරිපිට අද (01) පෙරවරුවේ පැවති විරෝධතාවයට සම්බන්ධ වූවන්ට පොලිස් නිලධාරීන් විසින් තර්ජනය කරනු ලැබූබව වාර්තා වේ. කොටුව දුම්රිය පොළ ඉදිරිපිට සිට ජනාධිපති ලේකම් කාර්යාලය වෙත විරෝධතාකරුවන් පාගමිනින් පැමිණි අතර ඊට පාසල් සුරැකීමේ ජනතා ව්‍යාපාරය, ලංකා ගුරු සේවා සංගමය, දෙමාපියන් ඇතුළු පාර්ශව ගණනාවක් සම්බන්ධ වීතිබේ. එලෙස පැමිණෙමින් සිටින අතරතුරදී පොලිස් නිලධාරීන් විසින් විරෝධතාකරුවන්ට බාධා කරමින් තර්ජනය කළබව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පවසයි.  මේ වනවිට නියෝජිතයින් දස දෙනෙකුට ජනාධිපති ලේකම්වරයකු සමග සාකච්ඡාවක් ලබා දීඇති බව වාර්තා වේ.", "URL": "https://lankatruth.com/si/?p=109693", "Category": "පුවත්", "Parent URL": null}