{"Source": "Lankatruth", "Timestamp": "November 24, 2011", "Headline": "සමාජවාදී ශිෂ්‍ය සංගමයේ ජනතාව දැනුවත්කිරීමේ ව්‍යාපාරයට පොලීසියෙන් බාධා", "News Content": "යෝජිත පෞද්ගලික විශ්වවිද්‍යාල පනතට, පෞද්ගලික විශ්වවිද්‍යාල වලට හා ශිෂ්‍ය මර්ධනයට විරෝධය පලකරමින් මහජනතාව දැනුවත්කිරීමේ ව්‍යාපාරයක් අද දින සමාජවාදී ශිෂ්‍ය සංගමය විසින් ආරම්භ කළ බව එහි ජාතික සංවිධායක නලින්ද ජයතිස්ස මහතා පවසයි. කොළඹ කොටුව දුම්රියපොළ ඉදිරිපිටදී අත්පත‍්‍රිකා බෙදීම සහ ජනතාව දැනුවත්කිරීමේ පුවරු හා බැනර් ප්‍රදර්ශනය කිරීම සිදුකල අතර අද දින තවත් නගර 10කද මෙම ව්‍යාපාරය පවත්වා ඇත. මේ පිළිබදව අදහස් දැක්වූ සමාජවාදී ශිෂ්‍ය සංගමයේ ජාතික සංවිධායක වෛද්‍ය නලින්ද ජයතිස්ස මහතා ‘‘IMF සහ පර්සි මහේන්ද්‍ර රාජපක්ෂ ජනාධිපතිවරයා අතර එකගතා අනුව අපේ රටේ පෞද්ගලික විශ්වවිද්‍යාල පිහිටුවීම නීතිගත කිරීමට ආණ්ඩුව සූදානම්වෙනවා. ඒ සඳහා දැනටමත් පෞද්ගලික විශ්වවිද්‍යාල පනත කෙටුම්පත්කර අවසන්. එය ජනවාරි මාසසේ පාර්ලිමේන්තුවට ඉදිරිපත්කර සම්මත කරගැනීම ආණ්ඩුවේ බලාපොරොත්තුවයි. දැනටමත් රුපියල් ලක්‍ෂඅසූ පහකට වෛද්‍ය උපාධිය විකුණන ආයතනයක් මාලඹේ පිහිටා තිබෙනවා. ආණ්ඩුව රුපියල් කෝටි 60ක්මේ වෙනුවෙන් පසුගියදා ලබාදුන්නා. දැන් සූදානම් වන්නේ පෞද්ගලික විශ්වවිද්‍යාල ජාවාරමට නීතිමය අවසර ලබා දෙන්නයි. පෞද්ගලික විශ්වවිද්‍යාල අපේරටේ පිහිටුවනවා කියන්නේ නිදහස් අධ්‍යාපනයේ මළගමයි. නිදහස් අධ්‍යාපනය රැකගන්න නම් මේ පෞද්ගලික විශ්වවිද්‍යාල පනත පැරදවිය යුතුයි. ඒ සඳහා අපේ රටේ ජනතාව පෙලගැස්සවීමට රටපුරා මේ දැනුවත්කිරීමේ ව්‍යාපාරය අපි කරගෙන යනවා. ඒ වගේම මේ වන විට රාජ්‍ය විශ්ව විද්‍යාල වල මුදාහැර ඇති දරුණු ශිෂ්‍ය මර්ධනය වහා නතර කරන ලෙසත් අපි ආණ්ඩුවට බල කරනවා’’ යැයි පැවසීය. කොටුව දුම්රිය පොල ඉදිරි පිට පැවති අත්පත‍්‍රිකා බෙදීමේ ව්‍යාපාරයට පොලීසිය විටින් විට බාදා එල්ලකලේය. එම අවස්ථාවට සහභාගී වූ ශිෂ්‍යයින් සහ මාධ්‍යවේදීන් එම ස්ථානයෙන් ඉවත් කිරීමට පොලීසිය උත්සාහ කලද එම බාධා කිරීම් හමුවේ දැනුවත් කිරීමේ ව්‍යාපාරය ඉදිරියට ගෙනගිය බව නලින්ද ජයතිස්ස මහතා වැඩිදුරටත්පැවසීය.", "URL": "https://lankatruth.com/si/?p=342", "Category": "පුවත්", "Parent URL": null}