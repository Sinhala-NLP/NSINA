{"Source": "Lankatruth", "Timestamp": "March 16, 2012", "Headline": "කඩාවැටෙන කොටස් වෙළදපොළට ලක්ෂ3ක උපදේශකයෙක්", "News Content": "කොළඹ කොටස්වෙළපොළ සංවර්ධනය සදහා ජ්‍යේෂ්ඨ උපදේශකවරයෙකු වශයෙන් සේවය කරන මුදල් අමාත්‍යංශයේ උපදේශකයෙකු මසකට රුපියල් ලක්ෂ 3ක පමණ වැටුප් හා දීමනා ගෙවනු ලබයි. එම.එම්.ආර්.අබ්දුල්කාදර් නම් නීතීඥ මහතෙකු හට මෙම ගෙවීම කරයි. ඔහුගේ මාසික වැටුප රුපියල් දෙලක්ෂ විසිපන්දහස් හයසීයයකි. (රු.225600) ජීවන වියදම් දීමනාව රුපියල් 5850ක්ද අන්තර් දීමනාව වශයෙන් රුපියල් 11280ක්ද ඉන්ධන දීමනාව රුපියල් 25550ක් සහ අර්තසාදක අරමුදලේ දායකත්වය වශයෙන් රුපියල් 33840ක් මොහු වෙනුවෙන් මසකට වියදම්කරයි. මෙලෙස ඉතා ඉහල වැටුපක් සහ අමතර ඉහලම දීමනා ලබා දෙමින් මෙම නීතීඥවරයාගෙන් ලබා ගන්නේ කොටස් වෙළදපොළ සංවර්ධනය සදහා උපදෙස් පමණි. මුදල් අමාත්‍යංශයට හෝ උපදෙස් ලබා නොගනී. මෙවැනි තත්වයක් තුළදී පවා කොළඹ කොටස් වෙ‍ළදපොළ බිහිසුනු අන්දමින් කඩාවැටෙමින් පවතී. මේ බව අනාවරණය වූයේ ජෝන් අමරතුංග මන්ත්‍රීවරයා පාර්ලිමේන්තුවේදී අසනලද ප්‍රශ්ණයකට ගීතාංජන ගුණවර්ධන නියෝජ්‍ය අමාත්‍යවරයා ලබාදෙන ලද පිලිතුරකින්ය.", "URL": "https://lankatruth.com/si/?p=1775", "Category": "පුවත්", "Parent URL": null}