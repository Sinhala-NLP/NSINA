{"Source": "Lankatruth", "Timestamp": "January 22, 2013", "Headline": "රිසානාගේ මරණය කියාදෙන පාඩම්", "News Content": "රිසානා නෆීක් නම් සෞදි අරාබියේ ගෘහ සේවිකාවක ලෙස සේවය කළ ශ්‍රී ලංකේය තරුණියට  2007  වසරේ පනවන ලද මරණ ද ` ඩුවම පසුගියදා ඉතා අවාසනාවන්ත ලෙස ක්‍රියාත්මක විය. ඒ ,  කඩු පහරකින් ඇයගේ ගෙල වෙන්වන සේ සිඳ දැමීමෙනි. රිසානා නෆීක් නම් සෞදි අරාබියේ ගෘහ සේවිකාවක ලෙස සේවය කළ ශ්‍රී ලංකේය තරුණියට 2007 වසරේ පනවන ලද මරණ ද`ඩුවම පසුගියදා ඉතා අවාසනාවන්ත ලෙස ක්‍රියාත්මක විය. ඒ, කඩු පහරකින් ඇයගේ ගෙල වෙන්වන සේ සිඳ දැමීමෙනි. මහත් මාධ්‍ය අවධානයක් හිමි වූ මෙම සිදුවීම ලාංකේය ජන සමාජය අද පත්ව ඇති සමාජ, ආර්ථීක හා දේශපාලන ඛේදවාචයේම කැපී පෙනෙන පිළිබිඹුවකි. විදෙස් ගත වූ ශ්‍රී ලංකිකයනට මරණ ද`ඩුවමක් හිමි වූ පළමු අවස්ථාව මෙය නොවේ. එබැවින් මෙම සිදුවීම මිනීමැරීමේ වරදක් සිදුකළ අයෙකුට ද`ඩුවමක් ලබාදීමේ තවත් සිදුවීමක් ලෙස කෙනෙකුට විග්‍රහ කර ගත හැකි වුවද මෙම රිසානාගේ සිදුවීම සලකා බැලිය යුතු සුවිශේෂී පැතිකඩයන් රැසක් අපට zඇහැට ඇඟිල්ලෙන් ඇනZ පෙන්වා දෙයි.   ගෘහ සේවිකාවක ලෙස විදෙස් රැකියාවකට යාමට රිසානා තීරණය කරන්නේ, තම නිවසේ වැඩකටයුතු පවා හොඳින්ම කරගැනීමට තරම් පරිණත වයසකදී නොවේ. එනම් ඇයට වයස අවුරුදු 16ව තිබියෙදීය. වඩාත් නිවැරදි වන්නේ ඇයගේ පවුලේ අයට ජීවත්වීම සඳහා ඇය රැකියාවකට යැවීම හැරෙන්නට වෙනත් විකල්පයක් නොමැති වීමය. ජනමාධ්‍ය ඔස්සේ රිසානාගේ අතිශය දුප්පත් මැටි පැල දැක කම්පා වූ බොහෝ දෙනෙක් මේ ලංකාවේ පවතින එබඳු ආකාරයේ එකම zනිවසZ නොවන බව දනිති. සැබැවින්ම ඔවුන් නිවැරදිය. එම නිවසත් එතරම් අඩු වයසකදී, ළමා වියේදීම ජීවිතයේ බර කරට ගැනීමට සිදුවීමත් දරිද්‍රතාවය විසින් ඇගේ පවුලේ අය ඇතු`ඵ ශී්‍ර ලංකාවේ පවුල් ලක්ෂ 40ක් ගිල්වනු ලැබ ඇති සමාජ ආර්ථීක ඛේදවාචකයේම කොටසකි.   අවුරුදු 16දී විදෙස් රැකියාවකට යාම නීතියට එකඟ නැත. එහෙත් ගණුදෙනුකරුවාගේ අවශ්‍යතාවය මත ඕනෑම දෙයක් සිදුකර එම අවශ්‍යතාව සම්පූර්ණ කරදීමට zකැපවී සිටිනZ ජාවාරම්කාරයින් රටේ අඩු නැත. එබැවින් විදෙස් රැකියා ඒජන්සියක් විසින් බාලවයස්කාරියක් වූ ඇය වෙනුවෙන් වැඩි වයසක් යොදා කූඨ ලෙස ගමන් බලපත්‍රයක් සකසා දෙනු ලබයි. ඇය 2005 වසරේදී සෞදි අරාබිය බලා විදෙස් ගත වන්නේ ඒ අනුවය. සේවය කරන්නට ලැබුණු නිවසේ දරුවෙකු රැකබලා ගනිමින් සිටියෙදී අතපසුවීමකින් එම දරුවා මිය යන්නේ ඇය එහි ගොස් සති දෙකක් ඉක්ම යාමටත් පෙරය. අනතුරුව අත්අඩංගුවට ගනු ලැබ 2007දී මරණ ද`ඩුවම හිමිවීමෙන් පසු නිවසක් සාදාගැනීම, තම පවුලේ ජීවිකාව පිළිබඳ ඇය හිසින් ගත් සිහින බොඳවී ගියේය. අනතුරුව ඇය ජීවත් වූයේ තම රට මැදිහත්ව තමන් බේරා ගනු ඇතිය යන සිහිනය තුළ වන්නට ඇත. ශී්‍ර ලංකාවේ බොහෝ දෙනා රිසානා නමින් වූ තරුණියක් සෞදිය බලා ගොස් ඇති බවත් ඇයට මරණ ද`ඩුවමක් නියම වී ඇති බවත් දැනගත්තේ, මරණ ද`ඩුවම නියම වූූ මොහොතේය. ඊට එරෙහිව ජනතා විමුක්ති පෙරමුණේ සමාජවාදී කාන්තා සංගමය ප්‍රමුඛ දේශපාලන සංවිධාන සවුදි අරාබි තානාපති කාර්යාලය ඉදිරියේ විරෝධය දක්වමින්ද ජනමාධ්‍ය ප්‍රබල ජනමතයක් ගොඩනගමින්ද රිසානා තරුණියට දුන් ද`ඩුවම පිළිබඳව සානුකම්පිත අයුරින් සලකා බලා ඇයට සහනයක් සලසන ලෙස එරටින් ඉල්ලා සිටිනු ලැබිණි. සවුදි අරාබි පාලනය එම ඉල්ලීමට සවන්දීමට සූදානම්ව සිටියේ නැත. රාජපක්ෂ ආණ්ඩුව තමන්ගේ අරාබි මිතුරන් මගින් රාජ්‍යතාන්ත්‍රික ලෙස නිවැරදි මැදිහත්වීමක් සිදුකරමින් සිටින බව එකල රටට ප්‍රකාශ කරමින් සිටියේය. (එහෙත් ආණ්ඩුව ඵලදායී කිසිවක්ම කර නොතිබූ බවත් අවම වශයෙන් ඇයගේ මරණ ද`ඩුවම ක්‍රියාත්මක වන බවවත් ආණ්ඩුව නොදැන සිටි බව පසුව හෙළි විය.) එසේම ආණ්ඩුව නැවත නැවතත් කියා සිටියේ zජනාධිපතිවරයාගේ ඉල්ලීම මතZ සවුදි පාලකයන් විසින් ඇය නුදුරේදීම නිදහස් කරනු ඇති බවය.  පසුගිය 2005 වසරේදී ව්‍යාජ වයසක් ඇතුල් කර කූඨ ලෙස සකසන ලද ගමන් බලපත්‍රයක් මගින් ඇය විදෙස් ගත වන විට ඇය බාලවයස්කාරියක් විය. ගෘහ සේවිකාවක් ලෙස සේවය කර සති දෙකක් ඉක්මයාමට මත්තෙන් ඇය අතින් වරද සිදුවන විටද ඇය බාලවයස්කාරියක වූවාය. සෞදි රජයේ නීතිය අනුව බාල වයස්කාරියක කරන ලද වරදකට මරණ ද`ඩුවම හිමි නොවේ. එහෙත් ඇයට එරෙහිව නීතී කටයුතු සිදුවූ කාලය පුරාවටම ඇයගේ සැබෑ වයස ඔප්පු කර ඇය මරණයෙන් බේරා ගැනීමට තමන් ඇයගේ හිමිකම් වෙනුවෙන් පෙනී සිටිනවා යැයි කියමින් කෑ මොර දුන් ශ්‍රී ලංකාවේ ආණ්ඩුව හෝ විදේශ සේවා නියුක්තිකයන් වෙනුවෙන් පෙනී සිටිනවායැයි කියනු ලබන බලධාරීන් කිසිවක් සිදුකළේ නැත. විදෙස් සංචාර ලබා ගත් ආණAඩුවේ මැති ඇමතිවරුන් අදාල අංශවල බලධාරීන් සහ සැබැවින්ම රිසානා වෙනුවෙන් කළ දෙයක් නැත. æ කොටින්ම ඇය පිළිබඳව ආණ්ඩුවේ අවධානය කෙතරම් ගිලිහී තිබුණේද යන්න ඩිලාන් පෙරේරා විදේශ රැකියා ප්‍රවර්ධන අමාත්‍යවරයා ඇය මරා දමන ලද දිනයේ පාර්ලිමේන්තුවේදී සිදුකරන ලද තක්කඩි ප්‍රකාශයෙන් මොනවට පැහැදිලි විය. ලංකාවේ වේලාවෙන් පෙරවරු 11.40ට ඇයගේ හිස ගසා දමා තිබියෙදීත් ඇමතිවරයා පසුවරු 1.00ට පාර්ලිමේන්තුවට ප්‍රකාශ කළේ, ඇය බේරාගැනීමට ආණ්ඩුව මැදිහත් වෙමින් සිටින බවයæ ප්‍රහසනයක් ලෙස ලෙස ඉදිරිපත්වූ නමුදු එය පෙන්වා දුන්නේ රටේ දේශපාලන බේදවාචකය මිස වෙනකක් නොවේ.  රටත් ජනතාවත් පාර්ලිමේන්තුවත් මුලා කිරීමට සිදුකරන මෙවැනි ප්‍රකාශවල හාස්‍යජනක බව ජනතාවට පසක් වෙමින් තිබේ. ඒ හාස්‍යජනක ප්‍රකාශවල රසවිඳගනිමින් සතුටුවීමට ඔවුනට නොහැක. මන්ද ඒ වෙනුවෙන් රිසානලාට දිවි දීමටත් තවත් රිසානලාට තම සිරුරුවලට ඇණ ගසා ගැනීමටත් තවත් රිසානලාට උස් මහල්වලින් පැන අතපය කඩාගැනීමටත් දිවි නසා ගැනීමටත් සිදුව තිබීම නිසාය. රිසානාගේ පවුලට නිවසක් ඉදිකර දෙන බවට වන පොරොන්දු ආණ්ඩුවේ මැති ඇමතිවරුන්ගෙන් නැවතත් ඇසෙමින් තිබේ. නිවාස ඇමතිවරුන් පූර්වයෙන් වූ පොරොන්දු ඉටුවී තිබුණේනම් ඇයගේ නිවස යැයි මාධ්‍යවල කටුමැටි පැලක ඡායාරූපයක් පළවන්නට ඉඩක් නැත. කටින් බතල කොළ සිටුවන මෙබඳු ඇමති අම්බරුවන්ගේ තප්පුලෑම් ජනතාව ඕනෑවටත් වැඩියෙන් දැක තිබේ.  ¦ මේ සියල්ල විසින් අවධාරණය කෙරෙන්නේ, සොච්චම් වැටුපක් වෙනුවෙන් රිසානලාට රට හැර යාමටත් ඇතැම්විට ජීවිතය හැරයාමටත් සිදුනොවන ආර්ථීක පිළිවෙතකට රට ගෙන යාමය¦ රිසානාගේ ඥාතීන්ට කිසියම් මුදලක් පිරිනමා එම පවුලේ අයත් පොදුවේ රටේ ජනතාවත් මුලා කරන්නා වූද විදෙස් මුදල් උපදවන zරට විරුවන්Z ලෙස ව්‍යාජ නාමකරණයන් සිදුකරමින් විදෙස් ගතව අනේක විධ දුක්ගැහැට විඳින ශ්‍රමිකයින් රැවටීමට කටයුතු කරන්නාවූද තක්කඩි දේශපාලනය පැරදවීමය.", "URL": "https://lankatruth.com/si/?p=6025", "Category": "වදය", "Parent URL": null}