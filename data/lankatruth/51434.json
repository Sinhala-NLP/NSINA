{"Source": "Lankatruth", "Timestamp": "May 1, 2018", "Headline": "උමා ඔය නඩුව නැවත ජුනි 14 දා", "News Content": "උමා ඔය ව්‍යාපෘතිය නිසා විපතට පත් ජනතාවට සහන ඉල්ලා උමා ඔය බහු විනාශකාරී ව්‍යාපෘතියට එරෙහි ජනතා පෙරමුණ මගින් ගොනු කරන ලද නඩුව ජුනි 14 නැවත කැඳවීමට ඌව පළාත්බද මහාධිකරණයේ පවරන ලද නඩුව මහාධිකරණ විනිසුරු තුසිතදේශප්‍රිය ගුණසේකර මහතා නියෝග කරන ලදී. උමා ඔය ව්‍යාපෘතිය හේතුවෙන් නිවස, දේපල සහ වගා හනියන්ට නිසි වන්දි ජනතාවට ප්‍රමාණවත් ලෙස නොලැබීම නිසා වහාම ජනතාවට සහන සලසන ලෙස ඉල්ලා උමා ඔය බහු විනාශකාරී ව්‍යාපෘතියට එරෙහි ජනතා පෙරමුණේ කැඳවුම්කරු සමන්ත විද්‍යාරත්න, එම පෙරමුණේ ලේකම් වසන්ත සංජිව සෝමසිරි, එහි සම සභාපති එච්.ඒ.බෝධිපාල යන මහත්වරුන් විසින් ඌව පළාත්බද මහාධිකරණයේ මෙම නඩුව පවරන ලදී.", "URL": "https://lankatruth.com/si/?p=51434", "Category": "පුවත්", "Parent URL": null}