{"Source": "Lankatruth", "Timestamp": "November 7, 2011", "Headline": "විපක්ෂනායක ජෝන් අමරතුංග", "News Content": "විපක්ෂයේ ප්‍රධාන සංවිධායක ජෝන් අමරතුංග මහතා වැඩබලන විපක්ෂනායක ලෙස පත්කිරීමට රනිල් වික්‍රමසිංහ මහතා කටයුතු කර ඇත. ඒ පිළිදව ලිපියක් කථානායක චමල් රාජපක්ෂ මහතාට යැවූ බව සිරිකොත ප්‍රකාශකයෙකු පැවසීය. නොවැම්බර් මස 8 සිට 17 දක්වා කාලය තුල රනිල් වික්‍රමසිංහ මහතා එංගලන්තයේ ලණ්ඩන් නුවරදී පැවැත්වෙන ප්‍රජාතාන්ත්‍රිකයෝ සමුළුවට සහභාගීවීමට දිවයිනෙන් පිටත්ව යන නිසා මෙම ක්‍රියාමාර්ගය ගත් බව වැඩිදුරටත් අනාවරණය වෙයි. රනිල් වික්‍රමසිංහ මහතා විදේශගතවන විට විපක්ෂ නායක ධූරයේ වැඩ බැලීමට නියෝජ්‍ය නායකයන් දෙදෙනෙකු සිටියදී ජෝන් අමරතුංග මහතාට වැඩබලන විපක්ෂ නායක ධූරය පිරිනැමීමටත් සජිත් ප්‍රේමදාස මහතාට විපක්ෂ නායක ධූරයේ වැඩ බැලීමට යෝජනාවක් කෘත්‍යාධිකාරී මණ්ඩලයේ සම්මතවී තිබියදී මෙම තීරණය ගැනීම ගැටලු සහගත බව එහි ප්‍රකාශකයා පැවසීය. මීට පෙර රනිල් වික්‍රමසිංහ මහතා විදේශගතවූ අවස්ථාවකදී කරූ ජයසූරිය මහතාට වැඩබලන විපක්ෂ නායකධූරය පිරිනැමූ අවස්ථාවේදී එජාප නායකත්ව කැරැල්ල ඉතා තදබල ලෙස ඇතිවිය.", "URL": "https://lankatruth.com/si/?p=205", "Category": "පුවත්", "Parent URL": null}