{"Source": "Lankatruth", "Timestamp": "March 17, 2022", "Headline": "නිවසකට ගිනි තැබූ මාතර පොහොට්ටු සභාපති අත්අඩංගුවට", "News Content": "නිවසකට ගිනිතැබීමේ සිද්ධියක් සම්බන්ධයෙන් පොහොට්ටු පක්ෂයට බලය හිමි මාතර ප‍්‍රාදේශීය සභාවේ සභාපති බිමල් ප්‍රියජනක ඇතුළු තිදෙනකු පොලිසිය මගින් ඊයේ (16) අත්අඩංගුවට ගෙන මාතර මහෙස්ත‍්‍රාත් අධිකරණයට ඉදිරිපත් කිරීමෙන් පසු ඇප මත මුදාහැර තිබේ. එක් අයකුට රුපියල් ලක්‍ෂ දහය බැගින් වූ ශරීර ඇප දෙකක් මත මුදාහැරීමට අධිකරණය නියෝග කර ඇත. මාතර කැකණදුර ප‍්‍රදේශයේ නිවසකට ගිනි තැබීමේ සිද්ධියක් සම්බන්ධයෙන් සැකපිට ප‍්‍රාදේශීය සභා සභාපතිවරයා ඇතුළු තිදෙනා පොලිසිය මගින් අත්අඩංගුවට ගෙන තිබිණි. මෙලෙස අත්අඩංගුවට ගත් අනෙක් දෙදෙනා ප‍්‍රාදේශීය සභා සභාපතිවරයාගේ ඥාතීන් දෙදෙනකු බව පරීක්‍ෂණ සිදු කළ පොලිසිය පවසයි.", "URL": "https://lankatruth.com/si/?p=130124", "Category": "පුවත්", "Parent URL": null}