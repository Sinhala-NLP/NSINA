{"Source": "Lankatruth", "Timestamp": "July 29, 2018", "Headline": "‘ගිනි පොලීයට’ එරෙහි ජවිපෙ සටනින් පොදු ජනතාවට ජය !", "News Content": "මෙරට ගම් දනවු පුරා පැතිරී තිබෙන ක්‍ෂුද්‍ර මූල්‍ය ණය යෝජනා ක‍්‍රම මඟින් ජනතාව අති විශාල ගිනි පොලී උගුලක හසු කර සිටින බව ජ.වි.පෙ. නායක අනුර දිසානායක මහතා පාර්ලිමේන්තුවේ දී හෙළි කිරීමෙන් පසු එය උපරිම සීමාවකට යටත් කිරීම කෙරෙහි ආණ්ඩුවේ අවධානය යොමු වී තිබේ. මුදල් ඇමතිවරයා මේ පිළිබඳව අවධානය යොමු කර පසුගිය 24 වැනිදා කැබිනට් මණ්ඩලයට සන්දේශයක් යොමු කරමින්, ක්‍ෂුද්‍ර මූල්‍ය ණය ක‍්‍රමවල උපරිම පොලී අනුපාතය 30%කට යටත් කරන බව ප‍්‍රකාශ කර තිබේ. කැබිනට් අනුමැතියෙන් පසුව ශ්‍රී ලංකා මහ බැංකුවට බලය පවරන පනතක් මඟින් මෙම කටයුතු අධීක්‍ෂණය කරන බව හෙළි කර ඇත. අනුර දිසානායක මහතා පාර්ලිමේන්තුවේ දී හෙළි කරන ලද්දේ ක්‍ෂුද්‍ර මූල්‍ය ණය යෝජනා ක‍්‍රමවල 47%ක් පමණ දක්වා පොලී අය කරන බව ය. මුදල් ඇමතිවරයා සඳහන් කරන ආකාරයට අතිශය බිහිසුණු ගිනි පොලී උගුලක දුප්පත් ජනතාව සිර කර තිබේ. ගිනි පොලී අනුපාතය 47% සිට 220% අතර දක්වා වන බවද මුදල් ඇමතිවරයාගේ කරුණු අනුව හෙළි වේ. ලංකා ඉරිදා සංග්‍රහය", "URL": "https://lankatruth.com/si/?p=56862", "Category": "පුවත්", "Parent URL": null}