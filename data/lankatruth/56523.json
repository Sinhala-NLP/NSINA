{"Source": "Lankatruth", "Timestamp": "July 22, 2018", "Headline": "ජනපති නියෝග නොතකා පළාත් මන්ත්‍රීවරු රට සවාරියේ", "News Content": "නිල සංචාර හැර රජයේ මුදල් වැය කරමින් පළාත් සභා මන්ත්‍රිවරුන්ට රට සවාරි යෑම ජනාධිපතිවරයා විසින් තහනම් කර තිබියදීත් ආණ්ඩුකාරවරුන්ටද නොදන්වා මේ දිනවල පළාත් සභා මන්ත්‍රිවරුන් රට සවාරි යාම ආරම්භ කර ඇතැයි ජනාධිපති ලේකම් කාර්යාලයේ ජ්‍යෙයෂ්ඨ ප්‍රකාශකයකු ප්‍රකාශ කරයි. මධ්‍යම පළාත් සභාවේ මන්ත්‍රිවරු මේ වනවිටත් එවැනි රට සවාරියක් ගොස් ඇති බවත් ඌව සහ වයඹ පළාත් සභාවේ මන්ත්‍රිවරුන් ඉදිරි කාලය තුළ එවැනි සංචාර දෙකක් යෑමට නියමිත බවත් එම ප්‍රකාශකයා සඳහන් කරයි. මධ්‍යම පළාතේ මන්ත්‍රිවරුන් එම සංචාරය යෑම සඳහා තමාගේ කිසිදු අවසරයක් ලබාගෙන නොමැති බව එම පළාතේ ආණ්ඩුකාර පී.බී. දිසානායක කියාසිටියි. මේ අතර ඌව පළාතේ ආණ්ඩුකාර ආර්.ඒ.බී. රැකව මහතා සඳහන් කරන්නේ තමන් ජනාධිපතිවරයාගේ නියෝගය ගැන දැනුවත් වී ඇති බැවින් කිසිසේත් එවැනි සවාරි සඳහා අවසර නොදෙන බවය. මූලාශ්‍ර මව්බිම", "URL": "https://lankatruth.com/si/?p=56523", "Category": "පුවත්", "Parent URL": null}