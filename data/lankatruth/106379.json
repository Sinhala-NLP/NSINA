{"Source": "Lankatruth", "Timestamp": "January 3, 2021", "Headline": "අක්කර 78,000ක් ලන්සු පොළට", "News Content": "ආණ්ඩුව මේ වනවිට ඉඩම් සම්බන්ධ විවිධ අණ පනත් සංශෝධනය කරමින් සිටින අතර ජනතාවට ඉඩම් කැබලි ලක්ෂ 10ක් වෙනුවෙන් සින්නක්කර ඔප්පු ලබා දෙන බව ප්‍රචාරය කර අක්කර 78,000ක් පමණ විකිණීමේ සූදානමක් පවතින බවට කරුණු අනාවරණය වේ. මෙම ඉඩම් ඉඩම් ප්‍රතිසංස්කරණ කොමිෂන් සභාව සතුව තිබෙන ඒවාය. කෘෂිකාර්මික කටයුතු සඳහා නිදහස් කරන මුවාවෙන් අදාළ විකිණීමේ ක්‍රියාවලිය දියත් කර ඇති බවට බලවත් සැකයක් මතුවී තිබේ. මේ සම්බන්ධයෙන් අද (03) සිළුමිණ පුවත් පතේ පළවීතිබෙන ලිපියකින් කරුණු අනාවරණය වේ. එහි සඳහන් වන්නේ නිසරු ඉඩම් අක්කර 78,000ක් කෘෂිකාර්මික කටයුතුවලට නිදහස් කර දෙන බවය. එහෙත් නිසරු ඉඩම්වල කෘෂිකාර්මික ඵලදායීතාවයක් ලබාගත නොහැකිය. මේ නිසා කෘෂිකාර්මික කටයුතුවලට බව හඟවමින් මෙම ඉඩම් විකිණීමේ සූදානමක් තිබෙන බව තහවුරු වේ.", "URL": "https://lankatruth.com/si/?p=106379", "Category": "පරිසර", "Parent URL": null}