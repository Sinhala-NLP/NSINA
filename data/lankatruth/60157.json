{"Source": "Lankatruth", "Timestamp": "September 30, 2018", "Headline": "ලෝක ළමා දිනයට අයිතීන් උදෙසා කාන්තාවන්ගෙන් යෝජනාවලියක්", "News Content": "මේ වන විට ශ්‍රී ලංකාව දරුවන්ට උරුම වියයුතු පරිසරය විකුණාගෙන කන රටක තත්වයට පත්ව ඇති බව අයිතීන් උදෙසා කාන්තාවෝ සංවිධානය පවසයි. දරුවන්ගේ මන්දපෝෂණය, අඩු අධ්‍යාපන මට්ටම හා අඩු ආරක්ෂාව සම්බන්ධව ශ්‍රී ලංකාව දකුණු ආසියාවේ මුල් ස්ථානයක් හිමිකරගෙන ඇති බවත් රජය වහා මෙම ඛේදනීය තත්වය විසඳීමට මැදිහත් වියයුතු බවත් එම සංවිධානය පවසයි. අයිතීන් උදෙසා කාන්තාවෝ සංවිධානය මේ බව පවසා සිටියේ 2018 ලෝක ළමා දිනය කේන්ද්‍ර කර ගනිමින් අද(30) දින කොළඹ මහජන පුස්තකාලයේ පැවති මාධ්‍ය හමුවක් අමතමිනි. එම සංවිධානයේ ලේකම් සමන්මලී ගුණසිංහ මහත්මිය මෙරට ළමා අයිතිවාසිකම් සුරැකීම වෙනුවෙන් සකස්කළ යෝජනාවලියක් ද ඉදිරිපත් කළේය. මාධ්‍ය හමුව පිළිබඳ සංශිප්ත සටහනක් පහත දැක්වේ… මාධ්‍ය හමුවේ අදහස් දැක්වූ අයිතීන් උදෙසා කාන්තාවෝ සංවිධානයේ සභාපතිනිය සරෝජා සාවිත්‍රි පොල්රාජ්… මේ වනවිට අපේ ළමා පරපුරට රටක් අහිමි තත්වයක් උද්ගත වෙලා තියෙනවා. මේ රටේ පාලකයෝ දරුවන්ට අයිති රටේ සම්පත් අත්තනෝමතික ලෙස තම පෞද්ගලික පරිභෝජනයට යොදා ගන්නවා. දරුවන්ට අයිති පරිසරය විකුණාගෙන කනවා. දැනට ලංකාව තමයි දකුණු ආසියාවේ මන්දපෝෂණයෙන් පෙළෙන රටවල් අතරින් දෙවන තැනට පත්වෙලා ඉන්නේ. ලංකාවේ ගැබිණි කාන්තාවන්ගෙන් 50%ක් රක්ත හීනතාවයෙන් හා මන්දපෝෂණයෙන් පෙළෙනවා. ඒ නිසාම ඉපදෙන දරුවන්ගෙන් 16%ක් නියමිත උපත් බර වූ කිලෝ ග්‍රෑම් 2.5ක් වත් නැතිව තමයි ඉපදෙන්නේ. එහෙම රටක තමයි අප මේ සංවර්ධනයේ දර්ශක ගැන කතා කරන්නේ. අධ්‍යාපනය ගත්තම 2017 වසරේ සංඛ්‍යා දත්ත වලින් වයස අවුරුදූ 5ත් 17ත් අතර දරුවන්ගෙන් 51,249ක් කිසිදා පාසල් ගොස් නැහැ. අපේ රටේ අධ්‍යාපනය දරුවන්ට සහනයක් නොවෙයි. අධ්‍යාපනය ආතතියක් හා භීතිකාවක්. දරුවන්ගේ ළමා කාලය අහිමි කරන ළමා කාලයක් තියෙන්නේ. ඒවගේම ලංකාවේ පාසල් වලින් 74කට තවම කිසිදූ සනීපාරක්ෂක පහසුකම් නැහැ. ලංකාවේ පාසල් වලින් 33% කට පමණයි ප්‍රමාණවත් සනීපාරක්ෂක පහසුකම් තියෙන්නේ. එහෙම විෂමතාවයක කොහොමද අධ්‍යාපනයේ සම අවස්ථා හදන්නේ. ලංකාවේ දරුවන්ට තිබෙන විශාල ගැටලූවක් තමයි මව්වරුන් විදේශගත වීම. එවැනි අනාරක්ෂිත පවුල්වල දරුවන් මත්ද්‍රව්‍ය හා වෙනත් සමාජ අපරාධවල ගොදූරු බවට පත් වීම. ළමා ශ්‍රමිකයන් අන්තරායකාරී රැකියාවල නිරතවන දරුවන්, ලිංගික හිංසනයට ගොදූරුවන දරුවන් ඇතුළු අද දවසේ ළමුන් මුහුණපාන ගැටලූ පිළිඳව ද මාධ්‍ය හමුවේ දී එතුමිය වැඩිදූරටත් අදහස් දැක්වීය. මෙම මාධ්‍ය හමුවේ අදහස් දක්වමින් අයිතීන් උදෙසා කාන්තාවෝ සංවිධානයේ ලේකම් සමන්මලී ගුණසිංහ මහත්මිය ළමා අයිතිවාසිකම් සුරැකීම වෙනුවෙන් එම සංවිධානය මගින් සකස් කළ යෝජනා මාලාවක් ඉදිරිපත් කරනු ලැබීය. යන මෙම යෝජනා ඉදිරිපත් කරුනු ලැබූ අතර මෙම අවස්ථාවට අයිතීන් උදෙසා කාන්තාවෝ සංවිධානයේ සභාපතිනිය සරෝජා සාවිත්‍රි පෝල්රාජ් මහත්මිය, ලේකම් සමන්මලී ගුණසිංහ මහත්මිය හා භාණ්ඩාගාරික කාන්ති පුෂ්පලතා මහත්මියද සහභාගී විය.", "URL": "https://lankatruth.com/si/?p=60157", "Category": "පුවත්", "Parent URL": null}