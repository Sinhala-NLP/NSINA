{"Source": "Lankatruth", "Timestamp": "February 15, 2019", "Headline": "ධීවර සංස්ථා සේවකයින්ගෙන් රතු එළියක්", "News Content": "ලංකා ධීවර සංස්ථා සේවක වැටුප්, අතිකාල, කොමිස් මුදල්, තේ වියදම් හා වෛද්‍ය නිවාඩු දිමනා ගෙවිමේදී ප‍්‍රධාන කාර්යාලය හැර අනෙකුත් සියලූම විධායකයන්හි ගෙවිම පැහැර හැරීමෙන් සේවකයන් ජීවත්විම පිළිබද ගැටලුවකට මුහුණ දී ඇති බව ලංකා ධීවර සංස්ථාව සුරැකීමේ වෘත්තීය සමිති එකමුතුව පවසයි. ධීවර සංස්ථාව ලෙස ඉහත සඳහන් ගෙවීම් ලබාදීමට ඇති වගකීමෙන් බැහැර විමට හැකියාවක් සංස්ථාවට නොමැති අතර විධායකය මගින් සංස්ථා සේවකයන්ට හිමි ඉහත ගෙවිම් නොගෙවන්නේනම් ඒ සම්බන්ධ වගකීම ධීවර අමාත්‍යාංශය භාර ගත යුතු බවද එම එකමුතුව පවසයි. මේ වනවිට ගාල්ල, අම්බලන්ගොඩ, පුරාණවැල්ල, කුඩාවැල්ල හා තංගල්ල විධායකයන්හි 2015 වර්ෂයේ සිට මේ වනතෙක් ගෙවා නැති හිග වැටුප්, අතිකාල, මාසික මත්ස්‍ය අලෙවිය මත ගෙවනු ලබන කොමිස් මුදල් සහ තේ වියදම් හා වෛද්‍ය නිවාඩු දිමනාව ඇතුලු කිසිදු දිමනාවක් ගෙවිම් කර නැති බවත් මෙම තතත්වයට විසුමක් ලබා නොදෙන්නේ නම් මීට එරෙහිව සියලු සේවකයින් පෙළගැස්වීම සිදුකරන බවත් ධීවර සංස්ථාව සුරැකීමේ වෘත්තීය සමිති එකමුතුව පවසයි.", "URL": "https://lankatruth.com/si/?p=68186", "Category": "පුවත්", "Parent URL": null}