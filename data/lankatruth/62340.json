{"Source": "Lankatruth", "Timestamp": "October 31, 2018", "Headline": "මහින්දානන්දගේ නඩුවත් 2019ට කල් යයි", "News Content": "පාර්ලිමේන්තු මන්ත්‍රී මහින්දානන්ද අලුත්ගමගේ මහතාට එරෙහිව නීතිපතිවරයා ගොනුකර ඇති නඩුවේ විභාගය 2019 වසරේ ජනවාරි මස 23 වනදා දක්වා කල් තැබීමට කොළඹ මහාධිකරණ විනිසුරු විකුම් කළුආරච්චි මහතා අද (31) නියෝග කර තිබේ. එදින අධිකරණය හමුවේ පෙනී සිටින්නැයි විනිසුරුවරයා සාක්ෂිකරුවන්ට දන්වා ඇත. ශ්‍රී ලංකා නිදහස් කම්කරු කොංග්‍රසය නමැති වෘත්තිය සමිතියට අයත් රුපියල් ලක්ෂ තිස් නවයකට ආසන්න මුදලක් සාවද්‍ය පරිහරණය කිරීම සම්බන්ධයෙන් නීතිපතිවරයා විසින් මහින්දානන්ද අලුත්ගමගේ මහතාට එරෙහිව මෙම නඩුව ගොනු කර තිබේ.", "URL": "https://lankatruth.com/si/?p=62340", "Category": "පුවත්", "Parent URL": null}