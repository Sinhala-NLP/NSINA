{"Source": "Lankatruth", "Timestamp": "April 7, 2022", "Headline": "ඉටිපන්දම් එළියෙන් ප්‍රතිකාර කරන රෝහල", "News Content": "පවතින ඉන්ධන අර්බුදය නිසා ඇතිවන විදුලි කප්පාදුව හේතුවෙන් මැදිරිගිරිය මූලික රෝහලේ කටයුතුවලට දැඩි බාධා එල්ල වී තිබේ. වෛද්‍යවරු පවසන්නේ, රෝගීන්ට ප්‍රතිකාර කිරීමට සිදුව ඇත්තේ, ඉටිපන්දම් එළියෙන් බවය. පොළොන්නරුව දිස්ත්‍රික්කයේ දෙවැනි ප්‍රධානතම රෝහල වන්නේච මෙම රෝහල වන අතර මෙහි ඇති විදුලි ජනන යන්ත්‍ර දෙකෙන් එකක් භාවිතයට ගැනීමට නොහැකි තත්වයට පත්ව ඇත. කෙසේ වෙතත් අනෙක් විදුලි ජනන යන්ත්‍රය ක්‍රියාත්මක කිරීමට නොහැකි වී ඇත්තේ ඊට අවශ්‍ය ඩීසල් නොමැති වීමෙ හේතුවෙනි. ආන්ඩුව පවසන්නේ ඉන්ධ බෙදා හැරීමේදී රජයේ කටයුතුවලට ප්‍රමුඛතාවය ලබා දෙන බවය.", "URL": "https://lankatruth.com/si/?p=131634", "Category": "පුවත්", "Parent URL": null}