{"Source": "Lankatruth", "Timestamp": "March 13, 2021", "Headline": "කොරෝනා වැළඳී හිමිනමක් අපවත්වෙති", "News Content": "කොවිඩ් – 19 ආසාදනයෙන් මෙරටින් වාර්තා වන පළමුවන භෞද්ධ භික්ෂූන් වහන්සේගේ අපවීම හෝමාගම මූලික රෝහලේ ප්‍රතිකාර ලබමින් සිටි පොල්ගස්ඕවිට වෙනිවැල්කොළ ශ්‍රී සුදර්ශනාරාස පුරාණ විහාරාධිපති හිමියන්ගේ අපවත්වීමෙන් වාර්තා වේ. පසුගිය 08 වෙනිදා කිසියම් රෝගී තත්වයක් හේතුවෙන් කළුබෝවිල රෝහලට ඉකුත් 08 වනදා ඇතුළත් කරන ලද විජිරඥාන හිමියන්ට එහිදී PCR පරීක්ෂණයක් සිදු කර ඇත. එහිදී උන්වහන්සේට කොවිඩ් – 19 ආසාදනය වී ඇතැයි තහවුරු වී තිබේ. අනතුරුව ඒ හිමියෝ ප්‍රතිකාර සඳහා හෝමාගම මූලික රෝහලට ඉකුත් 10 වැනිදා ඇතුළත් කර ඇති අතර උන්වහන්සේ ඊයේ (12) පෙරවරුවේ අපවත්වී ඇත.", "URL": "https://lankatruth.com/si/?p=112624", "Category": "කොවිඩ් -19 (කොරෝනා ) පුවත්", "Parent URL": null}