{"Source": "Lankatruth", "Timestamp": "March 9, 2021", "Headline": "නෙදර්ලන්ත හිමිගේ මරණය ගැන ගැටයකින් සොයා ගනී", "News Content": "රත්ගම කලපුවේ පාවෙමින් තිබියදීසොයාගත් නෙදර්ලන්ත ජාතික ජිනරතන හිමියන්ගේ මරණය සියදිවි නසාගැනීමක් බවට සැකකළහැකි තොරතුරු රස පරීක්ෂකවරයා ලබා දුන් එක් වාර්තාවකින් මේ වනවිට ලැබෙමින් ඇතැයි පොලිසිය පවසයි. ජිනරතන හිමිගේ මරණය ඝාතනයක් බවත් උන්වහන්සේ ඝාතනය කර දෙපාවල ගල් ගැටගසා කලපුවට දමන්නට ඇති බවත් පළමුව සැක කරනු ලැබිණි. උන්වහන්සේගේ සිරුර සොයාගන්නා අවස්ථාවේදී එක් පාදයක ගැට ගැසූ ගලක් ගැලවීඊට යොදා ගත් ලණු කැබැල්ල පාදයේ රැඳී තිබිණි. මේ පිළිබඳව විමර්ශන කණ්ඩායම්වල අවධානය යොමු වූ අතර මෙම ගල් කිසිවෙකුත් විසින් ගැටගසා ඇත්ද නැතිනම් උන්වහන්සේ විසින්ම ගැටගසා ගෙන දිවි නසාගන්නට ඇතිදැයි සොයා බැලීමට ලක් කර තිබේ. ඒ සඳහා එම ගැට සහිත ලණු කැබලි සහ උන්වහන්සේ පරිහරණය කරනු ලැබූකුටියේ ඇති තවත් එවැනිම ගැට සහිත ලණු සහ වයර් කැබලි රජයේ රස පරික්ෂකවරයා වෙත යොමුකර ඇත. මේ සම්බන්ධයෙන් විධිමත් පරීක්ෂණයක යෙදුණු රජයේ රසපරීක්ෂකවරයා නිගමන කර ඇත්තේ උන්වහන්සේගේ සිරුර සොයාගන්නා අවස්ථාවේ දෙපාවල ගැටගසා තිබූලණු කැබලිවල ගැට සහ උන්වහන්සේගේ කුටියේ තිබී සොයාගත් වෙනත් ලණුවල ගැටවලට සමානකමක් තිබෙන බවයි. ඒ අනුව එම සියලුම ගැට උන්වහන්සේ විසින් කරන ලද ගැට ගැසීම් බවට රස පරීක්ෂ වාර්තාවේ සඳහන් වන බව රත්ගම පොලිසියේ ප්‍රධානියෙක් මේ පිළිබඳව විමසීමේදීප්‍රකාශ කළබව මව්බිම පුවත් පත වාර්තා කර තිබේ.", "URL": "https://lankatruth.com/si/?p=112248", "Category": "පුවත්", "Parent URL": null}