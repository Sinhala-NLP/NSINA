{"Source": "Lankatruth", "Timestamp": "June 25, 2018", "Headline": "ජවිපෙන් රජ ඇලට සංවර්ධන වැඩ රැසක්", "News Content": "ජනතා මුදල් ජනතා සේවයට යොදවමින් ජනතා විමුක්ති පෙරමුණේ මන්ත්‍රී විමධ්‍යගත ප්‍රතිපාදනවලින් 2016 – 2017 වර්ෂවල මුදල් යොදවා කන්තලේ රජ ඇල ප්‍රදේශයේ ජනතාවට ඉතා අත්‍යාවශ්‍ය තිබු සංවර්ධන කටයුතු කිහිපයක් ලක්ෂ 05 මුදලකින් අවසන් කර දී තිබේ. රජ ඇල උදානී කාන්තා සමිතියේ ඉල්ලීමක් අනුව රජ ඇල සෞඛ්‍ය සායන මධ්‍යස්ථාන ගොඩනැගිල්ල පිළිසකර කිරිම, එයට විදුලිය ලබා ගැනීම, රජ ඇල කණිෂ්ඨ විද්‍යාලයේ පන්ති කාමර බිම සිමෙන්ති දමා සකස් කිරීම සහ රජ ඇලපහ කොට පාරට බොරුළු දමා ගමනා ගමනයට සුදුසු තත්වයට පත්කිරීම වැනි එම ප්‍රදේශයේ ජනතාවට ඉතා අත්‍යාවශ්‍යව තිබූ සංවර්ධන කටයුතු කිහිපයක් සිදු කර ඇත. මෙම සංවර්ධන කටයුතු සංඛේතවත් කරමින් පසුගිය 23වනදා ජනතා විමුක්ති පෙරමුණේ දේශපාලන මණ්ඩල සභික පාර්ලිමේන්තු මන්ත්‍රී සුනිල් හඳුන්නෙත්ති මහතාගේ සහභාගිත්වයෙන් සෞඛ්‍ය සායන මධ්‍යස්ථානය විවෘත කර ඇති අතර එය රජ ඇල උදානී කාන්තා සමිතිය විසින් සංවිධානය කර තිබිණි.", "URL": "https://lankatruth.com/si/?p=55139", "Category": "පුවත්", "Parent URL": null}