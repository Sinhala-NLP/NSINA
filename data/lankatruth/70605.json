{"Source": "Lankatruth", "Timestamp": "March 18, 2019", "Headline": "දකුණු පළාතේ ඉන්ෆ්ලුවෙන්සා උණ පැතිරයාමේ අවධානමක්", "News Content": "ගාල්ල සහ මාතර දිස්ත්‍රික්කවල ඉන්ෆ්ලුවෙන්සා උණ රෝගය පැතිරයාමේ අවධානමක් පවතින බව සෞඛ්‍ය අංශ සඳහන් කරයි. සතියක පමණ කාලයක සිට ඉන්ෆ්ලුවෙන්සා උණ රෝගීන්ගේ වැඩිවීමක් සිදුව ඇති බව දකුණු පළාත් සෞඛ්‍ය සේවා අධ්‍යක්ෂ වෛද්‍ය ජී.විජේසූරිය මහතා පැවසීය. රෝගය පැතිරීම වැලැක්වීමට අවශ්‍ය ක්‍රියාමාර්ග අනුගමනය කර ඇති බවත් උණ රෝගී ලක්ෂණ පහල වූ වහාම ප්‍රතිකාර ගැනීමට කටයුතු කරන ලෙසත් දකුණු පළාත් සෞඛ්‍ය බලධාරීන් ජනතාව දැනුවත් කර සිටියි.", "URL": "https://lankatruth.com/si/?p=70605", "Category": "පුවත්", "Parent URL": null}