{"Source": "Lankatruth", "Timestamp": "December 10, 2019", "Headline": "මෙරට අත්අඩංගුවේ පසුවන නයිජිරියානු ජාතිකයන් 50 ක් පිටුවහල්කිරීමට පියවර", "News Content": "මිරිහාන රැඳවුම් කඳවුරේ රදවා සිටින නයිජිරියානු ජාතිකයින් 50 දෙනා, ආරක්ෂාවට තර්ජනයක් ලෙස සළකා මෙරටින් වහාම පිටුවහල් කිරිමට තීරණය කර ඇතැයි ආගමන විගමන දෙපාර්තමේන්තුව පවසයි. මුල්‍ය වංචා ඇතුළු විවිධ නිතිවිරෝධී ක්‍රියා සම්බන්ධව නයිජිරියානු ජාතිකයන් 59 දෙදෙනෙකු අත්අඩංගුවට ගෙන සිටි අතර මෙම පිරිසෙන් 9 දෙනෙකු මේ වනවිට පළාගොස් තිබේ. දැනට අත්අඩංගුවේ පසුවන නයිජීරියානු ජාතිකයන් 50 දෙනා මෙරටින් පිටුවහල් කිරිම සඳහා ගුවන් සමාගම් වලින් මිල ගණන් කැඳවා ඇති අතර ඊට අදාල ප්‍රතිපාදන ඉල්ලා කැබ්නට් පත්‍රිකාවක් ද රජය වෙත ඉදිරිපත් කර ඇතැයි ද ආගමන විගමන දෙපාර්තමේන්තුව සඳහන් කරයි.", "URL": "https://lankatruth.com/si/?p=87073", "Category": "පුවත්", "Parent URL": null}