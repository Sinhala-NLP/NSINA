{"Source": "Lankatruth", "Timestamp": "August 3, 2021", "Headline": "රසායනික පොහොර තහනමත් රිවස් කිරීම ඇරඹේ", "News Content": "රසායනික පොහොර ආනයනය මුළුමනින්ම තහනම් කරමින් ආණ්ඩුව විසින් නිකුත් කරන ලද ගැසට් නිවේදනය ලිහිල් කරමින් මුදල් අමාත්‍ය බැසිල් රාජපක්ෂ විසින් අංක 2238/45 දරණ නව නිවේදනයක් නිකුත් කර බේ. ඒ අනුව සමහර රසායනික පොහොර වර්ග ගෙන්වීම සදහා අවසරය ආණ්ඩුව විසින් ලබා දී තිබේ. මෙසේ ගෙන්වීමට අවසර ලබාදී ඇති ද්‍රව්‍ය අතර පොහොර නිෂ්පාදනයට අවශ්‍ය නයිට්‍රජන්, පොස්පරස්, පොටැසියම් යන ඛනිජ හෝ ඒවා අඩංගු රසායනික පොහොර අඩංගු වේ. ඒ අනුව ජූලි 31 දින සිට මෙරටට රසායනික පොහොර ගෙන්වීමට අවසර හිමිව තිබේ.", "URL": "https://lankatruth.com/si/?p=120827", "Category": "ආර්ථික පුවත්", "Parent URL": null}