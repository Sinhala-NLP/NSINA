{"Source": "Lankatruth", "Timestamp": "January 1, 2022", "Headline": "බ්‍රිතාන්‍ය බැංකුවක් නත්තලට මුදල් බෙදයි !", "News Content": "මහා බ්‍රිතාන්‍යයේ SANTANDER බැංකුව තම ගණුදෙනුකරුවන් 2000කට පවුම් මිලියන 150 ක් නත්තල් සමය වෙනුවෙන් බෙදා දී ඇතැයි වාර්තා වේ. මෙම මුදල් තම බැංකුව සමග සම්බන්ධ වෘත්තීයවේදීන් හා සමාගම් හිමිකරුවන්ගේ පුද්ගලික ගිණුම් වෙත අයෙකුට පවුම් 75000 බැගින් ලබා දී ඇත. තම මාසික වැටුප සමග ලැබුණු මෙම දෙවන මුදල සමග අන්ද මන්ද වූ ඔවුන් විඳි සතුට වැඩිකාලයක් නොපවතින්නේ අදාළ බැංකුව විසින් එම මුදල් ආපසු ඉල්ලීමත් සමගිනි. SANTENDER බැංකුව එවන ලද හදිසි පණිවිඩයක් මගින් එම මුදල් ලබා ගත් තම ගණුදෙනුකරුවන්ට අවධාරණය කර ඇත්තේ මෙම මුදල් තාක්ෂණික දෝෂයක් මත සිදු වුවක් විනා නත්තල සැමරීම සඳහා ලබා දුන් මුදල් ත්‍යාගයන් නොවන බවයි. මෙම තාක්‍ෂණික දෝෂයත් සමග කලබලයට පත් අදාළ බැංකුවේ අධ්‍යක්‍ෂක මණ්ඩලය මහා බ්‍රිතාන්‍ය පුරා ඇති බැංකු සමග සම්බන්ධවෙමින් මෙම මුදල් ආපසු ලබා ගැනීමට උත්සහ කරමින් සිටින බව වාර්තා වේ. THE TIMES සඟරාව පවසනුයේ තත්වය ප්‍රකෘතිමත් කරලීම අසීරු වී ඇත්තේ මෙම මුදල් මහා බ්‍රිතාන්‍යයේ සියළුම බැංකු වෙත සංසරණය වීම හේතුවෙන් බවයි. එසේම මෙම මුදල් බැංකුවට ණය වුනු පුද්ගලයෙකු නම් එම මුදල් නැවත ලබා ගැනීම අසීරු වනු ඇති හා දීර්ඝ කාලයක් ගතවනු බවටද එම බැංකු මගින් SANTANDER බැංකුව වෙත දන්වා ඇති බව එම පුවත්පත තව දුරටත් වාර්තා කර සිටි. මහා බ්‍රිතාන්‍යයේ SANTANDER බැංකුව සමග මිලියන 14ක ගනුදෙනුකරුවන් පිරිසක් තම බැංකු අවශ්‍යතා සපුරා ගනු ලබයි. කෙසේ වෙතත් මෙම මුදල් ලබා ගත් පුද්ගලයින් හට නැවතත් ආපසු ගෙවීමට සිදු වූවත් කිසිදු කොන්දේසියකට හා පොලී අනුපාතයකට යටත් නොවී මෙම මුදල් තම ගිණුම් වලට ලැබීම ඔවුන්හට තාවකාලික සතුටක් ලබා දුන්නාට කිසිදු සැකයක් නොමැත.", "URL": "https://lankatruth.com/si/?p=127493", "Category": "පුවත්", "Parent URL": null}