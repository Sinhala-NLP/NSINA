{"Source": "Lankatruth", "Timestamp": "May 28, 2022", "Headline": "පොහොට්ටුවේ ඇමතිවරුන්ට ඇතුළෙන්ම විරෝධය", "News Content": "ජනාධිපති විසින් මේ වනවිට පත්කර සිටින පොහොට්ටු පක්ෂයේ ඇමතිවරු සැලකිය යුතු පිරිසකට එම පක්ෂයේ අභ්‍යන්තරයෙන්ම දැඩි විරෝධයක් එල්ල වී ඇති බව දේශය පුවත්පත වාර්තා කරයි. මෙයට මූලිකම හේතුව වී තිබෙන්නේ කිසිසේත්ම අත්දැකීම් නැති, 2020 මහා මැතිවරණයෙන් පළමුවරට තේරීපත් වූ කණිෂඨ මන්ත්‍රීවරුන්ට බරපතල වගකීම් සහිත අමාත්‍යාංශ පවරා දීමය. එසේම මේ වනවිට පත්කර ඇති ඇමති මණ්ඩලයට කිසිදු අමාත්‍යවරියක් ඇතුළත් කර නොතිබීමත් විශේෂ හේතුවක් වී ඇත. ඊට අමතරව කුරුණෑගල, අනුරාධපුරය, කෑගල්ල, රත්නපුර සහ අම්පාර ඇතුළු දිස්ත්‍රික්ක 11කට කිසිදු ඇමති ධුරයක් ලබා නොදීමද බරපතල විවේචනයක්ව පවතී. මේ අතර පොහොට්ටු පක්ෂය තුළ ඇමති ධුර අපේක්ෂාවෙන් විශාල පිරිසක් පෙළගැසී ඇති බව වාර්තා වේ. මේ වනවිටත් සම්පූර්ණ අමාත්‍ය මණ්ඩලය පත් කර අවසන් නැති අතර ඉදිරියේදී තව බොහෝ දෙනෙකු හට කැබිනට් ඇමති ධුර සහ නියෝජ්‍ය ඇමති ධුර ලබා දීමට නියමත බව අනාවරණය වේ.", "URL": "https://lankatruth.com/si/?p=134916", "Category": "පුවත්", "Parent URL": null}