{"Source": "Lankatruth", "Timestamp": "September 1, 2019", "Headline": "තෙවැනි පාසල් වාරය හෙටින් ඇරඹේ", "News Content": "උසස් පෙළ පිළිතුරුපත් ඇගයීම සිදු නොකරන රජයේ පාසල් සහ අනුමත පෞද්ගලික පාසල්වල තෙවැනි පාසල් වාරය හෙටින් ආරම්භවීමට නියමිතය. අධ්‍යන පොදු සහතික පත්‍ර උසස් පෙළ විභාගයේ පළමු අධියරේ ඇගයීම් මධ්‍යස්ථාන ලෙස යොදාගෙන ඇති පාසල් 12ක් ලබන 16 වැනිදා ආරම්භ කෙරෙන බව අධ්‍යාපන අමාත්‍යාංශය සඳහන් කරයි. එම පාසල් වනුයේ කොළඹ රාජකීය විද්‍යාලය , නාලන්දා විද්‍යාලය, හින්දු විද්‍යාලය, කළුතර ඥානෝදය මහා විද්‍යාලය, රත්නපුර මිහිඳු විද්‍යාලය, කුරුණෑගල ශාන්ත ආනා විද්‍යාලය, මහනුවර කිංග්ස්වුඩ් විද්‍යාලය, මහනුවර විහාරමහාදේවි බාලිකා විද්‍යාලය, මහනුවර සීතාදේවි බාලිකා විද්‍යාලය, ගාල්ල විද්‍යාලෝක විද්‍යාලය, බදුල්ල විහාරමහාදේවි බාලිකා විද්‍යාලය සහ බදුල්ල ඌව මහා විද්‍යාලය යන පාසල් ය. අනෙක් සියළුම රජයේ පාසල් සහ අනුමත පෞද්ගලික පාසල් හෙට දිනයේ ආරම්භ කිරීමට නියමිතය.", "URL": "https://lankatruth.com/si/?p=80161", "Category": "පුවත්", "Parent URL": null}