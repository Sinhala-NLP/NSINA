{"Source": "Lankatruth", "Timestamp": "October 17, 2020", "Headline": "ආණ්ඩුවේ නරි නාටක ගැන ඇමති විදුර හෙළිකරයි…", "News Content": "පොලිස් කන්ඩායම් හයකට රිෂාඩ් බදියුදීන් හිටපු ඇමතිවරයා අත්අඩංගුවට ගැනීමට මේ වන තෙක් නොහැකි වීම නරි නාටකයක් බව අමාත්‍ය විදුර වික්‍රමනායක මහතා පවසයි. ඊයේ (16) දිනයේදීමාධ්‍ය වෙත අදහස් දක්වමින් ඇමතිවරයා මෙලෙස අදහස් පළකර ඇති අතර විදුර ඇමතිවරයා ඒහිදී වැඩිදුරටත් පවසා ඇත්තේ “ඒ පොලිස් කණ්ඩායම් 6 හොයන්න තවත් පොලිස් කණ්ඩායමක් දාන්න වෙයි. මේවා නරි නාටක. එච්චරයි. නර නාටක මහත්තයෝ නර නාටක. මීට කලින් රවී කරුණානායකවත් හෙව්වා. රාජිත සේනාරත්නවත් හෙව්වා. දැන් හොයනවා මේගොල්ලන්ව. කාටද මේ විහිලු සපයන්නේ. අපේ රටේ මිනිස්සුන්ටද? මිනිස්සු මේවා විහිලු හැටියට නෙවෙයි ගණන් ගන්නේ. තීන්දුව දෙයි. හැබැයි මේවා දිගින් දිගටම සිද්ධ වුනොත් ඊළඟ මැතිවරණයෙන් මිනිස්සු දැඩි තීන්දුවක් ගනී. එක්සත් ජාතික පක්ෂයට වෙච්ච දේ අපිටත් සිද්ධ වෙන්න පුළුවන්.”", "URL": "https://lankatruth.com/si/?p=97940", "Category": "පුවත්", "Parent URL": null}