{"Source": "Lankatruth", "Timestamp": "November 3, 2020", "Headline": "සේවකයෙකුට කොරෝනා… ආනියකන්ද ආයුර්වේද රෝහල වසා දමයි…", "News Content": "ජා-ඇල ආනියකන්ද ආර්යුවේද රෝහලේ සාස්තු සේවිකාවකට කොවිඩ් – 19 වෛරසය ආසාදනය වීම හේතුවෙන් එම රෝහල ඊයේ (02) රාත්‍රියේදී සිට වසා දැමීමට සෞඛ්‍ය අංශ පියවර ගෙන තිබේ. රෝහලේ කොවිඩ් – 19 ආසාදිත වු හැදල වත්තල පදිංචි සාත්තු සේවිකාව ඉකුත් 09 වනදා පෑලියගොඩ මත්ස්‍ය වෙළඳසැල වෙත මාළු මිලදී ගැනීමට ගොස් ඇති බව අනාවරණය වී ඇත. ඒ පිළිබඳ සිදු කළ PCR පරීක්ෂණයේදී ඇය වෛරසය ආසාදනය වී ඇතැයි ඊයේ අනාවරණය වී තිබේ. ආර්යුවේද රෝහල වසා දැමීමෙන් පසු එහි වෛද්‍යවරුන් ඇතුළු රෝහල් කාර්ය මණ්ඩලයේ 25 දෙනකු ස්වයං නිරෝධායනය ට යොමු කර ඇත. නේවාසික රෝගීන් තිදෙනකුද ඔවුන්ගේ නිවාසවලට යවා ස්වයං නිරෝධායනයට යොමු කර තිබේ.", "URL": "https://lankatruth.com/si/?p=99309", "Category": "පුවත්", "Parent URL": null}