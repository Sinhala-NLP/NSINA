{"Source": "Lankatruth", "Timestamp": "November 6, 2022", "Headline": "ඉම්රාන් ඛාන්ට මාධ්‍ය තහනම් කරයි", "News Content": "හිටපු පාකිස්තාන අගමැති ඉම්රාන් ඛාන්ගේ කිසිදු ප්‍රකාශයක් රූපවාහිනි මාධ්‍යයේ විකාශය නොකිරීමට එරට විද්‍යුත් මාධ්‍ය නියාමන ආයතනය තීරණය කර ඇතැයි වාර්තා වේ. හිටපු පාකිස්තානයේ අගමැති ඉම්රාන් ඛාන් පසුගිය සිකුරාදා පැවැති රැලියක් අතරතුර වෙඩි ප්‍රහාරයකට ලක්වුණු අතර එම වෙඩි තැබීම වත්මන් අගමැති ෂෙබාස් ෂරීෆ් ගේ අනුදැනුම මත සිදුවූ බවට ඉම්රාන් ඛාන් ඊයේ (05) රෝහලේ සිට චෝදනා කළේය. ඔහුගේ එම ප්‍රකාශ ජාතික ආරක්ෂාවට තර්ජනයක් බවට පවසමින් එරට විද්‍යුත් මාධ්‍ය නියාමන ආයතන මෙම තීරණය ගෙන තිබේ.", "URL": "https://lankatruth.com/si/?p=141698", "Category": "පුවත්", "Parent URL": null}