{"Source": "Lankatruth", "Timestamp": "October 12, 2017", "Headline": "රෝහිතට එරෙහි ලක්ෂ 412ක අල්ලස් නඩුව 24වනදා විභාගයට", "News Content": "මහින්ද රාජපක්ෂ පාලන සමයේ අමාත්‍යවරයෙකුව සිටි රෝහිත අබේගුණවර්ධන මහතාට එරෙහිව අල්ලස් හෝ දූෂණ විමර්ශන කොමිෂන් සභාව මගින් ගොනු කළ නඩුව මේ මස 24වනදා විභාගයට ගැනීමට කොළඹ මහාධිකරණය අද (12) තීරණය කර ඇත. හිටපු අමාත්‍යවරයාට තමා රුපියල් ලක්ෂ 412කට අධික වටිනාකමකින් යුත් දේපළ සහ මුදල් ඉපයූ ආකාරය හෙළි කිරීමට නොහැකිවීම නිසා මෙම චෝදනා ගොනු කර තිබේ. මෙම නඩුව අද කැඳවූ අවස්ථාවේ විත්තිකරු වෙනුවෙන් පෙනී සිටි නීතීඥවරයා අධිකරණයෙන් ඉල්ලා ඇත්තේ තම ජ්‍යෙෂ්ඨ නීතිඥවරයා බැඳුම්කර කොමිසම හමුවේ පෙනී සිටින බැවින් මෙම නඩුව වෙනත් දිනයක විභාගයට ගන්නා ලෙසයි. විත්ති පාර්ශවය කළ ඉල්ලීම සැළකිල්ලට ගනිමින් කොළඹ මහාධිකරණ විනිසුරු සම්පත් විජේරත්න මහතා මෙම නඩුව ඔක්තොම්බර් මස 24වනදා විභාගයට ගැනීමට තීරණය කර ඇත.", "URL": "https://lankatruth.com/si/?p=42450", "Category": "පුවත්", "Parent URL": null}