{"Source": "Lankatruth", "Timestamp": "July 26, 2017", "Headline": "ඛනිජ තෙල් වර්ජනයෙන් විදුලියත් කැපෙයි", "News Content": "ඛනිජ තෙල් සේවක වර්ජනයෙන් තෙල් බෙදා හැරිම සිදු නොවන නිසා විදුලිය සැපයීමට බාධා සිදු වී ඇති බව ලංකා විදුලි බල මණ්ඩලය පවසයි. මේ හේතුව නිසා කොළඹ හැර සියලු පළාත්වල අද (26) පැයක පමණ කාලයක් විදුලිය කපා හැරීමට සිදු වී ඇති අතර විදුලිය වැඩි වශයෙන් පාවිච්චි කරන කාල සීමාව තුළ ද විදුලිය කපා හැරීමට සිදුවන බව ලංකා විදුලි බල මණ්ඩලය සඳහන් කරයි.‍ මේ වනවිට නොරොච්චෝල බලාගාරයේ විදුලි උත්පාදන යන්ත්‍රයක් ක්‍රියාවිරහිත වී පවතින අතර ඉන්ධන ප්‍රශ්නය නිසා විදුලිය මෙගාවොට් 500ක පමණ ප්‍රමාණයක් උත්පාදනය කිරිම බරපතල ප්‍රශ්නයක් වී ඇති බැවින් විදුලිය කපා හැරීමට සිදු වී ඇති බව ලංකා විදුලි බල මණ්ඩලය වැඩිදුරටත් සඳහන් කරයි.", "URL": "https://lankatruth.com/si/?p=38424", "Category": "පුවත්", "Parent URL": null}