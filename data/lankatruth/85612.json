{"Source": "Lankatruth", "Timestamp": "November 13, 2019", "Headline": "සුපිළිපන් දේශපාලනයක් සඳහා වූ ජාතික ව්‍යාපාරයේ සහාය අනුර දිසානායක මහතාට", "News Content": "සුපිළිපන් දේශපාලනයක් සඳහා වූ ජාතික ව්‍යාපාරයේ සහාය අනුර කුමාර දිසානායක මහතාට ලබා දීමට තීරණය කළ බව ඊයේ (12) එම සංවිධානයේ භික්ෂූන් වහන්සේලා, එසේ සහාය ලබා දීමට තීරණය කළ හෙතු පැහැදිලි කිරීමට කැඳවා තිබූ මාධ්‍ය හුමවේදී ප්‍රකාශ කළේ ය. පසුගිය සැප්තැම්බර් මාසයේ දී සර්ව ආගමික පූජකවරුන්ගේ අත්සනින් යුතුව නිකුත් කරනු ලැබූ සුපිළිපන් දේශපාලනයක් සඳහා වූ නිර්දේශනාවලියේ සඳහන් කරුණු පිළිබඳව සුපිළිපන් දේශපාලනයක් සඳහා වූ ජාතික ව්‍යාපාරයේ කැඳවුම්කරු දේවාලේහිඳ අජිත හිමියන් සහ මහනෙළුබෑවේ අනුරුද්ධ හිමි විසින් පැහැදිලි කරන ලදී. එහි දී ප‍්‍රධාන කරුණු ලෙස ඉදිරිපත් වූයේ මැතිවරණයකට ඉදිරිපත් වීමේ දී උසාවියේ වරදකරුවකු නොවූ, වංචා දූෂණයන්ට චෝදනා ලැබූ පුද්ගලයන්ට නාමයෝජනා ලබා නොදීමත් යම් අධ්‍යාපනයක් ලැබූ හෝ යම් ක්‍ෂේත‍්‍රයක් පිළිබඳ නිපුණත්වයක් ලැබූ පුද්ගලයන්ට ප‍්‍රමුඛතාවය දීමත් යන කරුණු සම්බන්ධවය.", "URL": "https://lankatruth.com/si/?p=85612", "Category": "පුවත්", "Parent URL": null}