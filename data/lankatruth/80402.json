{"Source": "Lankatruth", "Timestamp": "September 6, 2019", "Headline": "පිස්තෝල නගරාධිපතිට – විශ්‍රාමික මේජර්ට අධි චෝදනා ගොනු කරයි", "News Content": "දකුණු පළාත් සභා මැතිවරණය පැවති සමයේ පොලිස් භාරයේ සිටි සැකකරුවෙකුට අම්බලන්තොට පොලිස් ස්ථානය තුළදි පහරදි ඔහු පැහැරගෙන යාමට තැත් කිරිම හා රාජකාරියේ යෙදී සිටි පොලිස් කොස්තාපල් වරයෙකුගේ රාජකාරියට බාධා කිරීමේ සිද්ධියක් සම්බන්ධයෙන් හම්බන්තොට හිටපු නගරාධිපති එරාජ් රවින්ද්‍ර ප්‍රනාන්දු ඇතුළු සැකකරුවන් දෙදෙනෙකුට හම්බන්තොට මහාධිකරණ විනිසුරු තාමර තෙන්නකෝන් මහතා ඉදිරියේ අධිචෝදනා බාර දී තිබේ. මෙලෙස අධි චෝදනා බාර දිම සිදු කෙරුණේ හම්බන්තොට නගරාධිපතිවරයා ලෙස කටයුතු කළ මේ වනවිට සිරගතකර සිටින එරාජ් රවීන්ද්‍ර ප්‍රනාන්දු හා විශ්‍රාමික යුධ හමුදා මේජර් වරයෙකු වන බුවනෙක මාවත, මිරිහාන, කෝට්ටේ පදිංචි එච්. රංජිත් කුමාර නැමති සැකකරුවන් දෙදෙනාටය. නීති විරෝධී රැස්විමක සාමාජිකයින් වීම, පුද්ගලයෙකුට අතින් පයින් පහර දි තුවාල සිදු කිරිම, රජයේ සේවයේ යෙදී සිටි නිළධාරියෙකුගේ රාජකාරියට බාධා කිරිම ඇතුළු චෝදනා පහක් යටතේ සැකකරුවන් දෙදෙනාට එරෙහිව නීතිපතිවරයා විසින් හම්බන්තොට මහාධිකරණය හමුවේ අධි චෝදනා ගොනු කර තිබුණි. හම්බන්තොට වරාය නිරීක්ෂණ චාරිකාවකට එක්ව සිටි එක්සත් ජාතික පක්ෂ මන්ත්‍රීවරුන් පිරිසකට පිස්තෝලයක් පෙන්වා මරණ තර්ජනය කිරීම ඇතුළු චෝදනා කිහිපයකට වරදකරු වීමෙන් හම්බන්තොට නගරාධිපතිවරයා දැනටසිරගතවපසුවෙති.", "URL": "https://lankatruth.com/si/?p=80402", "Category": "පුවත්", "Parent URL": null}