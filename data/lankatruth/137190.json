{"Source": "Lankatruth", "Timestamp": "July 21, 2022", "Headline": "රජය ලබා ගන්නා ණය පොලිය 32% ඉක්මවයි", "News Content": "ආණ්ඩුව මේ වනවිට භාණ්ඩාගාර බිල්පත් මගින් ණය ලබා ගැනීමේදී 32.11% ක ඉතා අධික වාර්ෂික පොලියකට ණය ලබා ගන්නා බව අනාවරණය වේ.  ශ්‍රී ලංකා මහ බැංකුව ජූලි 20 නිකුත් කර තිබෙන නිවේදනයකට අනුව දින 91 කින් කල් පිරෙන භාණ්ඩාගාර බිල්පත් සඳහා මෙම පොලිය නියමවී තිබේ.  මෙතරම් අති විශාල පොලියකට ණය ලබා ගැනීම තුළින් රජයේ සමස්ත ණය බර පොලා පනිමින් වැඩිවීමේ තත්වයක් උදා වේ. නමුත් මෙම අති විශාල පොලිය රජයට ණය සැපයීම සඳහා ශ්‍රී ලංකා මහ බැංකුවේ ලියාපදිංචිවී සිටින ප්‍රාථමික අලෙවිකරුවන් සහ වාණිජ බැංකුවලට හිමි වේ.මහජනතාව වෙත භාණ්ඩාගාර බැඳුම්කර සහ භාණ්ඩාගාර බිල්පත් නිකුත් කළ ද, ඍජුවම මහජනතාවට එම ණය රජයට වෙත  ලබාදිය නොහැකිය. එය කළ හැක්කේ මහ බැංකුවේ ලියාපදිංචි වී සිටින ප්‍රාථමික අලෙවිකරුවන් සහ වාණිජ බැංකු හරහා ය. එවිට මහජනතාවට ලැබෙන්නේ 32.11%ට වඩා අඩු පොලී අනුපාතකියක් ය.", "URL": "https://lankatruth.com/si/?p=137190", "Category": "ආර්ථික පුවත්", "Parent URL": null}