{"Source": "Lankatruth", "Timestamp": "October 31, 2020", "Headline": "වත්තල – කෙරවලපිටිය අවදානම ඉහළට", "News Content": "ගම්පහ දිස්ත්‍රික්කයේ ප්‍රදේශ ගණනාවක කොවිඩ් – 19 වෛරසය ආසාදානය වී තිබේ යැයි සැකකරන විශාල පිරිසකට PCR පරීක්ෂණ කරගැනීමට නොහැකි වී ඇති බවට තොරතුරු අනාවරණය වේ. වත්තල ප්‍රදේශයේ පදිංචි අයෙකු පෑලියගෝඩ මත්ස්‍ය වෙළඳ සංකීර්ණයේ ආශ්‍රිතයෙකු වීම නිසා අදාල අංශ වෙත එය දැනුම්දුන්නද දින ගණනාවක් ගණනාවක් යනතුරුත් වගකිවයුතු කිසිවෙකුත් නොපැමිණීම හේතුවෙන් තමන් විසින්ම ත්‍රීරෝදයකින් රාගම රෝහලට ගොස් PCR පරීක්ෂණයක් කරගෙන තිබේ. පසු දින වාර්තාව ලැබෙන විට ඔහු ආසාදිතයෙකු බව හඳුනාගෙන ඇත. මෙවැනි සිදුවීම් ගණනාවක් ගම්පහ දිස්ත්‍රික්කයෙන් වාර්තා වෙයි. ත්‍රීරෝද රථ රියදුරන් ඇතුළු පුද්ගලයන් ගණනාවක් ආසාදිතයින් බව තහවුරු වී තිබියදීත් රෝහල් කරා රැගෙන නොගොස් නිවාස තුළම රඳවා තිබෙන බවද වාර්තාවේ. මෙසේ සිටි ත්‍රීරෝද රථ රියදුරෙකු තමන්ට අසාධ්‍ය බව පවසා 1990 ගිලන්රථයක් ගෙන්වාගෙන ඔහු විසින්ම රෝහල්ගතවී ඇත. මේ වැනි පිරිසගේ ඥාතීන් ඇඟලුම් කර්මාන්තවල සේවය කරන බවද එසේ සේවය කරන එක් තරුණියක් ආශ්‍රිතයෙකු බව හඳුනාගැනීමෙන් පසුව අදාළ ඇඟලුම් කර්මාන්ත ශාලාවේ අහඹු ලෙස තෝරාගත් 100 දෙනෙකු පරීක්ෂණයට භාජනය කිරීමෙන් 49 දෙනෙකු ආසාදිතයින් බව තහවුරු වී ඇත. එම ඇඟලුම් කර්මාන්තශාලාවේ දහසකට අධික පිරිසක් සේවය කරන බවද අනාවරණය වේ. බ්‍රැන්ඩික්ස් සහ පෑලියගොඩ කේන්ද්‍රගතකරගත් පොකුරු ආශ්‍රිතයන් ස්වයංව ඉදිරිපත්වී කරුණු දැක්වූවද එම මූලික පරීක්ෂණ සිදුකරගැනීමට නොහැකිවී ඇත. මහජන සෞඛ්‍ය පරීක්ෂකවරුන් මුළු දිස්ත්‍රික්කය පුරාම සිටින්නේ 22කු වීම මීට අදාළ මූලිකම බරපතල තත්වය වී ඇත. පසුගිය 2019 වසර අවසන් වනවිට එම දිස්ත්‍රික්කයේ ජනගහණය විසිහතර ලක්ෂ දාහත් දහස (2,417,000) ඉක්මවා සිටියහ.", "URL": "https://lankatruth.com/si/?p=99041", "Category": "පුවත්", "Parent URL": null}