{"Source": "Lankatruth", "Timestamp": "November 10, 2022", "Headline": "රබර් වගාව ආශ්‍රිත ගැටලු විසඳීමේ යෝජනා රජයට බාර දෙති", "News Content": "කෑගල්ල දිස්ත්‍රික්කයේ රබර් වගා කරුවන් සහ ඔවුන්ගේ යැපෙන්නන් මේ වන විට මුහුණ දී සිටින බරපතල ගැටලු විසඳීම සඳහා වූ යෝජනාවලියක් එම දිස්ත්‍රික් ලේකම් වරයාට ඊයේ(09) බාරදෙනු ලැබීය. රබර් වගාව ආශ්‍රිත යැපෙන්නන්ගේ එකමුතුව සංවිධානයේ නියෝජිතයන් වන ගාමිණී තුන්මුදුන, ජයකොඩි ගුණතිලක, උපාලි රත්නායක සහ විජේරත්න ඇතුලු පිරිසත් දිස්ත්‍රික් ලේකම් වරයාට බාරදී ඒ පිළිබඳව රජයේ නිලදාරීන් සමඟ සාකච්චා කරනු ලැබීය. එම අවස්තාවට රබර් වගාව ආශ්‍රිත විවිධ වගකිම් දරන රජයේ නිලධාරීන් සහබාගී වී සිටියහ.කෑගල්ල දිස්ත්‍රික් ලේකම්වරයා, අතිරේක දිස්ත්‍රික් ලේකම්වරයා, කෑගල්ල දිස්ත්‍රික් සැලසුම් අධ්‍යක්ෂකවරයා, දිස්ත්‍රික් සමෘද්ධි අධ්‍යක්ෂකවරයා,රබර් සංවර්ධන දෙපාර්තමේන්තුවේ ප්‍රාදේශීය අධ්‍යක්ෂකවරයා, දිස්ත්‍රික් කෘෂිකර්ම අධ්‍යක්ෂවරයා, රබර් පර්යේෂණ ආයතනයේ නිලධාරී මහතෙකු, වාණිජ හා කර්මාන්ත මණ්ඩලයේ නිලධාරී මහතෙකු සහ තුරුසවිය සංවිධානයේ නියෝජිතයෙකු යනාදී නිලධාරින් ඒ අතර විය.", "URL": "https://lankatruth.com/si/?p=141861", "Category": "පුවත්", "Parent URL": null}