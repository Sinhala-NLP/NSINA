{"Source": "Lankatruth", "Timestamp": "April 24, 2019", "Headline": "උද්ගතව ඇති ව්‍යාකූල වාතාවරණය සම්බන්ධ විශේෂ පාර්ලිමේන්තු සාකච්ඡාව අද", "News Content": "රටේ උද්ගතව ඇති ව්‍යාකූල වාතාවරණය සම්බන්ධව විශේෂ විවාදයක් අද(24) පාර්ලිමේන්තුවේ පැවැත්වීමට නියමිතව ඇත. අද පෙරවරු 10.30ට පාර්ලිමේන්තුවේ කටයුතු ආරම්භවීමට නියමිතව ඇති අතර එහිදී පසුගිය සඳුදා දින අමාත්‍ය මණ්ඩලයට යොමුකර තිබූ හදිසි නීති රෙගුලාසි පිළිබඳ යෝජනාව පාර්ලිමේන්තුවට ඉදිරිපත් කිරීමට නියමිතව ඇත. එසේම මුස්ලිම් ආගමික කාන්තාවන් සම්පූර්ණ ශරීරයම ආවරණය වන පරිදි අදිනු ලබන බුර්කාව තහනම් කිරීමේ යෝජනාවක් ද එක්සත් ජාතික පක්ෂය පාර්ලිමේන්තුවට ඉදිරිපත් කිරීමට නියමිත බව ද වාර්තා වේ.", "URL": "https://lankatruth.com/si/?p=72705", "Category": "පුවත්", "Parent URL": null}