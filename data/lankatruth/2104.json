{"Source": "Lankatruth", "Timestamp": "April 21, 2012", "Headline": "දඹුල්ලේ පල්ලිය කඩා ඇත්තේ ජනාධිපතිවරයා දැනුවත් කර තිබියදී", "News Content": "දඹුල්ලේ පිහිටි මුස්‌ලිම් පල්ලිය කණ්‌ඩායමක්‌ පැමිණ කඩා විනාශ කර මුස්‌ලිම් බැතිමතුන් පලවා හැර තිබෙන්නේ මේ පල්ලිය එම ස්‌ථානයෙන් වහාම ඉවත් කරන ලෙසට එල්ල වී තිබෙන තර්ජන සම්බන්ධයෙන් මහින්ද රාජපක්‍ෂ ජනාධිපතිවරයා ද මැති ඇමැතිවරුන් ද දැනුවත් කර තිබියදීයි. මෙය සිංහල – මුස්‌ලිම් සහෝදරත්වය සහ මුස්‌ලිම් ජනතාවගේ ආගමික නිදහස වත්මන් රජය බරපතළ ලෙස උල්ලංඝනය කර ඇති බවට කදිම නිදසුනක් බව විදුවතුන් පවසයි. පුදුමයට කරැණ වන්නේ ශ්‍රී ලංකා පොලීසියද බලාසිටියදී මෙම කඩාබිද දැමීම සිදුවීම බව ඔවුන් වැඩිදුරටත් පවසයි. මේ මුස්‌ලිම් පල්ලිය නිත්‍යානුකූල නොවන්නේ නම් සහ අනවසර ඉදිකිරීමක්‌ නම් ඒ සම්බන්ධයෙන් එම පල්ලිය ඉදිකළ 1963 දී ක්‍රියා නොකළේ ඇයි? පල්ලිය අනවසර සහ නිත්‍යානුකූල ඉදිකිරීමක්‌ නම් නීතිය අනුව ක්‍රියා නොකර කඩා විනාශ කළේ ඇයි?", "URL": "https://lankatruth.com/si/?p=2104", "Category": "පුවත්", "Parent URL": null}