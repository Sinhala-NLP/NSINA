{"Source": "Lankatruth", "Timestamp": "April 21, 2019", "Headline": "උතුරු පළාත් රාජ්‍ය සේවකයින් හෙට නිවාඩු", "News Content": "උද්ගතව ඇති ව්‍යාකූලත්වය හේතුවෙන් උතුරු පලාත් සභාවේ සියළු පළාත් රාජ්‍ය ආයතන හෙට(22) දිනයේ වසා තබන බව උතුරු පළාත් ආණ්ඩුකාර සුරේන් රාඝවන් මහතා පවසයි. පළාත් රාජ්‍ය සේවයේ නියුතු නිලධාරීන්ගේ සහ ජනතාවගේ ආරක්ෂාව පතා මෙම තීරණය ගත් බව ඒ මහතා වැඩිදුරටත් පැවසීය. ඇතැම් නිලධාරීන්ට සේවා ස්ථාන වෙත පැමිණීමේ දුෂ්කරතා ද උද්ගතව ඇතිබව ආණ්ඩුකාරවරයා පැවසීය. හෙට දිනයේ ලබාදෙන නිවාඩුව වෙනුවෙන් අමතර සේවා දිනයක් ලබාදීමට කටයුතු කරන බවද ඒ මහතා පැවසීය.", "URL": "https://lankatruth.com/si/?p=72475", "Category": "පුවත්", "Parent URL": null}