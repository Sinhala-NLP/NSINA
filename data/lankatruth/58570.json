{"Source": "Lankatruth", "Timestamp": "August 31, 2018", "Headline": "සිව් නමකට වරෙන්තු", "News Content": "පසුගිය වසරේ ආබාධිත රණවිරු උද්ඝෝෂණය අතරතුර රාජ්‍ය දේපලවලට හානි කිරීමේ චෝදනාව යටතේ භික්ෂූන් වහන්සේලා සිව් නමක් අත්අඩංගුවට ගැනීමට කොළඹ මහේස්ත්‍රාත් අධිකරණය අද(31) නියෝග කර තිබේ. ඒ අනුව පූජ්‍ය බෙංගමුවේ නාලක හිමි, පූජ්‍ය ඉත්තෑකන්දේ සද්ධාතිස්ස හිමි, පූජ්‍ය මාගල්කන්දේ සුදත්ත හිමි සහ පූජ්‍ය මැඩිල්්ලේ පඤ්ඤාලෝක හිමි යන හිමිවරුන්ට එරෙහිව අධිකරණය වරෙන්තු නිකුත් කළේය. සිද්ධියට අදාලව පසුගිය නඩුවාරය සඳහා පෙනී නොසිටීම හේතුවෙන් වරෙන්තු ලබා සිටි පූජ්‍ය අගුළුගල්ලේ සිරි ජිනානන්ද හිමි අද අධිකරණය හමුවේ පෙනී සිට ඇත.", "URL": "https://lankatruth.com/si/?p=58570", "Category": "පුවත්", "Parent URL": null}