{"Source": "Lankatruth", "Timestamp": "April 3, 2019", "Headline": "බීමතින් සිටි බන්ධනාගාර නිලධාරීන් තිදෙනාගේ වැඩ තහනම්", "News Content": "බීමත්ව සිටි බවට චෝදනා ලැබ පසුව පොලිස් ඇප මත නිදහස්වූ බන්ධනාගාර නිලධාරීන් තිදෙනාගේ වැඩ තහනම් කළ බව බන්ධනාගාර මූලස්ථානය පවසයි. මෙසේ වැඩ තහනමට ලක්ව ඇත්තේ වැලිකඩ බන්ධනාගාරයේ ජේලර්වරයෙකු, සැරයන්වරයෙකු සහ නියාමකවරයෙකු බව අධිකරණ හා බන්ධනාගාර ප්‍රතිසංස්කරණ අමාත්‍යාංශය පවසයි. මින්නේරිය බන්ධනාගාරයේ සිට වැලිකඩ බන්ධනාගාරය වෙත සිරකරුවන් 8 දෙනෙකු රැගෙන එමින් සිටියදී අදාල බන්ධනාගාර නිලධාරීන් තිදෙනා බීමතින් සිටි බවට චෝදනා එල්ලවී තිබිණි.", "URL": "https://lankatruth.com/si/?p=71548", "Category": "පුවත්", "Parent URL": null}