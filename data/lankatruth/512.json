{"Source": "Lankatruth", "Timestamp": "December 14, 2011", "Headline": "මන්නාරමේ ඉඩම් කොල්ලයක්?", "News Content": "මන්නාරම බටහිර ප්‍රාදේශීය ලේකම් කොට්ඨාශයේ සන්නාර් ග්‍රාමයේ පදිංචි පවුල් 85 ක ඉඩම් බලහත්කාරයෙන් ආණ්ඩුවට අත්පත් කර ගැනීමේ උත්සාහයක් ඇතැයි හෙළිවේ. 1986 දී පවත්වන ලද ඉඩම් කච්ඡේරියක් මගින් මෙමඉඩම් බෙදා දී ඇති අතර 2006 මැයි 16 වැනි දින උතුර නැගෙනහිර ඉඩම් අධිකාරිය විසින් ඔප්පු ලබාදී තිබේ.      යුද්ධය පැවති කාලයේ පවා මෙම ජනතාව ඉඩම් සංවර්ධනය කරමින් සිටයද පසුගිය 07 වැනි දින ප්‍රාදේශීය ලේකම් කාර්යාලය මගින් පදිංචිකරුවන්ට දන්වා ඇත්තේ ඉඩම් පිලිබද සාකච්ඡාවකට ලබන 19 වැනිදින කාර්යාලයට පැමිණෙන ලෙසය. මෙම තත්වය යටතේ පදිංචි පිරිස් බලවත් අසීරුතාවයට හා නොසන්සුන්තාවයට පත්ව සිටී.", "URL": "https://lankatruth.com/si/?p=512", "Category": "පුවත්", "Parent URL": null}