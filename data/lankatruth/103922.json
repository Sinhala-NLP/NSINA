{"Source": "Lankatruth", "Timestamp": "December 19, 2020", "Headline": "මගුල් ගෙවල්වලින් කන්නෙ බලාගෙනයි", "News Content": "විවාහ මංගල උත්සව කොවිඩ් – 19 වැඩිපුරම පැතිරෙන ස්ථාන බවට පත්ව ඇතැයි සෞඛ්‍ය සේවා අධ්‍යක්ෂක වෛද්‍ය අසේල ගුණරත්න පවසයි. විශේෂයෙන් විවාහ මංගල උත්සවවලදී ආහාර ගන්නා අවස්ථාව කොවිඩ් වෛරසය වැඩිපුරම පැතිරෙන අවස්ථාවක් ලෙස හඳුනාගෙන ඇතැයි සෞඛ්‍ය සේවා අධ්‍යක්ෂක වරයා පවසයි. “මංගල උත්සවවලට සහභාගි වන අමුත්තන් විශේෂයෙන් ආහාර ගන්නා අවස්ථාවේදි සෞඛ්‍ය උපදෙස් අනුව කටයුතු කරන්නේ නැහැ. කාන්ඩායම් රැස් වෙන තැන්වල වගකීමක් නැතිව හැසිරීම කොරෝනා ව්‍යාප්තිය දරුණු ලෙස පැතිරීමට හේතුවක්” ඔහු වැඩි දුරටත් පවසයි. “මංගල උත්සවවලට සහභාගී වන ප්‍රමාණය වැඩි කරල දෙන්න කියලා ඉල්ලීම් ලැබෙනවා. සහභාගි වන ප්‍රමණය නෙවෙයි වැදගත්. ඔවුන් සෞඛ්‍යාරක්ෂිතව හැසිරෙනවද කියන එකයි වැදගත්.” සෞඛ්‍ය සේවා අධ්‍යක්ෂකවරයා අවධාරණය කරයි.", "URL": "https://lankatruth.com/si/?p=103922", "Category": "කොවිඩ් -19 (කොරෝනා ) පුවත්", "Parent URL": null}