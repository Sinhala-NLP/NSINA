{"Source": "Lankatruth", "Timestamp": "June 7, 2019", "Headline": "අයතා මුදල් ඉපයූ බවට චෝදනා ලද නාමල් රාජපක්ෂගේ නඩුව ඔක්තෝබර් දක්වා කල් යයි", "News Content": "පාර්ලිමේන්තු මන්ත්‍රීවරයෙකු ලෙස කටයුතු කරමින් සිටින අතර වාරයේ අයථා ලෙස රුපියල් මිලියන 30ක මුදලක් උපයා එය ගවර්ස් කෝපරේට් සමාගමේ ආයෝජනය කිරීම තුළින් මුදල් විශුද්ධිකරණය වැලැක්වීමේ පණත යටතේ චෝදනා එල්ලවී ඇති පාර්ලිමේන්තු මන්ත්‍රී නාමල් රාජපක්ෂ මහතා ඇතුළු 6 කගේ නඩුව ඔක්තෝබර් මස 14 වැනිදා දක්වා කල් තැබීමට කොළඹ මහාධිරණ විනිසුරු ප්‍රදීප් හෙට්ටිආරච්චි මහතා නියම කළේය. සිද්ධියට අදාල නඩුව නීතිපතිවරයා විසින් ගොනුකර තිබේ. නඩුව කැඳවන ලද අවස්ථාවේ දෙපාර්ශ්වයේම නීතීඥයන් විසින් සිදුකළ ඉල්ලීමකට අනුව නඩුව ලබන ඔක්තෝබර් 14 වැනිදා කල් දැමීමට තීරණය විය.", "URL": "https://lankatruth.com/si/?p=75285", "Category": "පුවත්", "Parent URL": null}