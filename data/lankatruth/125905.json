{"Source": "Lankatruth", "Timestamp": "November 17, 2021", "Headline": "ගෝඨාභයගේ සැමරුමට බාර ඔප්පු කිරීම් රැසක්", "News Content": "ගෝඨාභය රාජපක්ෂ රාජපක්ෂ ජනාධිපති වශයෙන් දිවුරුම් දී දෙවන සංවත්සරය සැමරීමට සමගාමීව බාරහාර ඔප්පු කිරීම් රැසක් සිදු කරමින් තිබෙන බව වාර්තා වේ.  මේ දිනවල අනුරාධපුරයේ සඳහිරු සෑය ඉදිකිරීමේ අවසන් කටයුතු සිදුකරනු ලබන්නේ එම බාරහාර ඔප්පු කිරීමේ එක් පියවරක් වශයෙන් බව වාර්තාවන අතර එම සියලු කටයුතු ඥානක්කා නම් යාතුකර්මවේදිනියගේ සම්පූර්ණ මගපෙන්වීම හා උපදෙස් මත බව හෙළිවී තිබේ.  මෙම කටයුතු වෙනුවෙන් ජනාධිපති ලේකම් කාර්යාලයේ වාහන විශාල ප්‍රමාණයක් මේ දිනවල අනුරාධපුරයට යොදවා ඇති අතර ඊට අමතරව හමුදා වාහන සහ සෙබලුන් මෙන්ම නිලධාරීන් සැලකිය යුතු පිරිසක් යොදවා ඇති බවත් වාර්තා වේ.", "URL": "https://lankatruth.com/si/?p=125905", "Category": "පුවත්", "Parent URL": null}