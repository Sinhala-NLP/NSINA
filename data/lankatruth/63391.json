{"Source": "Lankatruth", "Timestamp": "November 15, 2018", "Headline": "දිවි නැගුම මුදල් වංචා කළ බැසිල්ගේ නඩුව කල් යයි", "News Content": "පසුගිය රාජපක්ෂ රජයේ ආර්ථික සංවර්ධන අමාත්‍යවරයා ලෙස කටයුතු කළ බැසිල් රජපක්ෂ මහතා ද ඇතුළු විත්තිකරුවන් 4 දෙනෙකුට එරෙහිව, රාජ්‍ය මුදල් අවභාවිත කිරීමේ චෝදනාව යටත් පවතින නඩුව අද(15) කොළඹ වාණිජ මහාධිකරණ විනිසුරු ආර්. ගුරුසිංහ මහතා ඉදිරියේ කැඳවූ අතර එය ලබන 26 වැනිදා දක්වා කල් තැබීමට නියෝග කෙරුණි. 2015 ජනාධිපතිවරණ සමයේ දී සමෘද්ධි ලාභීන්ට නිවාස ආධාර ලබා දීම සඳහා ගොඩනැගුණු දිවි නැගුම අරමුදලින් රුපියල් මිලියන 2992ක මුදලක් හිටපු ජනාධිපති මහින්ද රාජපක්ෂ මහතාගේ ජනාධිපතිවරණ ප්‍රචාරක කටයුතු වෙනුවෙන් වැය කිරීම හරහා රජයේ මුදල් සාවද්‍ය පරිහරණය කළ බවට පොදුදේපල පණත යටතේ නීතිපතිවරයා විසින් හිටපු ආර්ථික සංවර්ධන අමාත්‍ය බැසිල් රාජපක්ෂ ඇතුළු විත්තිකරුවන් 4 දෙනෙකුට එරෙහිව මෙම නඩුව පවරා තිබේ.", "URL": "https://lankatruth.com/si/?p=63391", "Category": "පුවත්", "Parent URL": null}