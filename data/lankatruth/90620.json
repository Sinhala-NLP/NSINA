{"Source": "Lankatruth", "Timestamp": "March 6, 2020", "Headline": "හැඳල කොරෝනා නිරෝධන මධ්‍යස්ථානයට ජනතා විරෝධය", "News Content": "හැඳල ලාදුරු රෝහලේ කොරෝනා නිරෝධන මධ්‍යස්ථානයක් පිහිටුවීමට එරෙහිව ප්‍රදේශවාසීහු විරෝධය පළකරති. සෞඛය සේවා අධ්‍යක්ෂ ජෙනරාල් අනිල් ජාසිංහ පවසන්නේ යුදහමුදාවේ පූර්ණ සහය ඇතිව මෙම නිරෝධායන මධ්‍යස්ථානය ඉදිකිරීමට කටයුතු කරන බවයි. චීනය, ඉරානය සහ ඉතාලිය වැනි රෝගය විශාල ලෙස ව්‍යාප්තව පවතින රටවල සිට පැමිණෙන රෝගීන් දින 14ක් නේවාසිකව රඳවා ගනිමින් පරීක්ෂා කිරීම සහ නිරෝධායනය කිරීම මෙම මධ්‍යස්ථානයෙන් සිදුකිරීමට අපේක්ෂා කරයි. ගුවන්තොටුපොළ ආසන්නයේ පිහිටීම මෙම ස්ථානය තෝරා ගැනීමට හේතු වී ඇති අතර දැනට මෙම නිරෝධායන කටයුතු සඳහා මගීන් දියතලාවට රැගෙනයනු ලැබේ. ප්‍රදේශවාසීන් තුළ මතුව ඇති රෝගය පැතිරීමේ අවදානම පිලිබඳ අනියත බිය මෙම විරෝධතාවයට හේතුවයි.", "URL": "https://lankatruth.com/si/?p=90620", "Category": "පුවත්", "Parent URL": null}