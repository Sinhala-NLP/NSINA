{"Source": "Lankatruth", "Timestamp": "December 24, 2022", "Headline": "ඇල්පිටියේත් වෙඩි තැබීමක්", "News Content": "ඇල්පිටිය, යක්කඩුව ප්‍රදේශයේ ඊයේ (23) රාත්‍රියේ යතුරුපැදියකින් පැමිණි දෙදෙනෙකු විසින් සිදුකළ වෙඩිතැබීමකින් තුවාල ලැබූ 26 හැවිරිදි තරුණයෙකු රෝහල්ගත කර තිබේ. වෙඩිවැදීමෙන් තුවාල ලැබූ පුද්ගලයා ඇල්පිටිය රෝහළට ඇතුළත් කිරීමෙන් පසු වැඩිදුර ප්‍රතිකාර සඳහා ගාල්ල කරාපිටිය රෝහළ වෙත මාරුකර යවා ඇත. වෙඩිතැබීම සිදුකළ පුද්ගලයින් මෙතෙක් අනාවරණය වී නොමැති අතර ඔවුන් අත්අඩංගුවට ගැනීම සඳහා ඇල්පිටිය පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=143171", "Category": "පුවත්", "Parent URL": null}