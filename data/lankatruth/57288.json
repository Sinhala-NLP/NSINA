{"Source": "Lankatruth", "Timestamp": "August 7, 2018", "Headline": "තමිල්නාඩුවේ හිටපු මහ ඇමති කරුණානිධි ජීවිතයෙන් සමුගනියි", "News Content": "පස්වතාවක් ඉන්දියාවේ තමිල්නාඩු ප්‍රාන්තයේ මහ අමාත්‍ය ධුරය හෙබවූ ද්‍රවිඩ මුනේත්‍ර කලහම් පක්ෂයේ නායක එම්. කරුණානිධි මහතා අද (07) පස්වරුවේ අභාවප්‍රාප්ත වී තිබේ. මිය යනවිට 94වන වියේ පසුව සිටි ඒ මහතා අසනීප තත්ත්වයක් මත රෝහල් ගත කර සිටි ඇත. එම්. කරුණානිධි මහතා තමිල්නාඩු ප්‍රාන්තයේ කාවේරි රෝහලේ ප්‍රතිකාර ලබමින් සිටියදී මෙලෙස ජීවිතක්ෂයට පත්ව තිබේ. ඔහුගේ මිය යාමට පැය කිහිපටකට පෙර ඔහුගේ තත්ත්වය බරපතළ යැයි එම රෝහල නිවේදනයක් නිකුත් කරමින් සඳහන් කර තිබී ඇත. එම නිවේදනයෙන් පසු පස්වරු 6.45ට පමණ රෝහල තවත් නිවේදනයක් නිකුත් කරමින් සඳහන් කර ඇත්තේ එම්. කරුණානිධි මහතා අභාවප්‍රාප්ත වූ බවයි.", "URL": "https://lankatruth.com/si/?p=57288", "Category": "පුවත්", "Parent URL": null}