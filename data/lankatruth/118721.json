{"Source": "Lankatruth", "Timestamp": "June 30, 2021", "Headline": "ව්‍යවස්ථාදායකයේ ජිල්මාට් සහ නීතියෙන් රිංගා යාම", "News Content": "(ජාත්‍යන්තර පාර්ලිමේන්තු දිනය අදට(30) යෙදී තිබේ. ඒ වෙනුවෙන් ඊයේ (29) Island පුවත්පතේ කතුවැකිය අප මෙසේ පළකරන්නේ ශ්‍රී ලංකාවේ පාර්ලිමේන්තුවේ ජිල්මාට් ජනතාවට දැනගැනීම සඳහාය) අපරාධ වරදකරුවන්ට ජනාධිපති සමාව ලබාදීමට එරෙහි විරෝධතාව හේතුවෙන් නැවත වරක් ජනාධිපති සතු අසීමිත බලතල පිළිබඳ අවධානය යොමු වී ඇත. විධායක ජනාධිපතිධුරයට එරෙහි දීර්ඝකාලීන ව්‍යාපාරය තුළ විරුද්ධවාදීන්ගේ අදහස වනුයේ රටේ පවතින සියලු ප්‍රශ්නවලට එය හේතුවක් වී ඇති බවය. නමුත් මෙම බලයත් තනතුර ජීවිතයේ සත්‍යයක් බවට පත්ව ඇත. කෙසේවුවත් එය අහෝසි කිරීමට පොරොන්දුවූ සියලුදෙනා එය කඩකර ඇත. ඊට පවරා ඇති බලතල කප්පාදු කිරීමට යම් උත්සහයන් ගනු ලැබුවද 20 වන සංශෝධනය මඟින් එය නැවතත් අතිශය බලවත් කර ඇත. විධායක ජනාධිපති සමාව හඳුන්වා දුන් දින සිටම ස්ත්‍රී දූෂකයෙකු, ත්‍රස්තවාදීන් විශාල සංඛ්‍යාවක්, මත්ද්‍රව්‍ය ජාවාරම්කරුවන් සහ ඝාතකයන් වෙත ජනාධිපති සමාව ලබාදී ඇත. එබැවින් අප මෙයට පෙර කියූ පරිදි ජනාධිපතිධුරය ව්‍යවස්ථාපිතව දැඩිසීමාවන්ට ලක්කළ යුතුව ඇත. ප්‍රශ්නගත විධායක ක්‍රියාවන් පිළිබඳ විරෝධයන්, කෙසේවුවත් විශේෂයෙන්ම පොදුවේ ප්‍රජාතන්ත්‍රවාදය සහ ජනතාවගේ ඡන්ද අයිතිය වෙනුවෙන් පෙනී සිටින ආණ්ඩුක්‍රම ව්‍යවස්ථාවේ සහ මැතිවරණ පනතේ දුර්වලතා අතරින් රිංගා ගොස් කරන හානි පිළිබඳ ජනතා අවධානය වෙනතක යොමු කිරීමෙන් වැළකිය යුතුය. ජේ.ආර්. ජයවර්ධන ආණ්ඩුව යටතේ අනුමත කිරීමෙන් පසු ජාතික ලැයිස්තුවට අදාළ නීති අවුල්ව ඇති බව පෙනෙන්නට ඇත. එවකට කතානායක වූ ඊ.එල්. සේනානායක මහතා කෙටුම්පතට අත්සන් කිරීමට පෙර අනුමැතිය නොලද වගන්ති ඇතුලත් කර දේශපාලන පක්ෂවලට සහ ස්වාධීන කණ්ඩායම් වලටඕනෑම පක්ෂ සාමාජිකයෙකු පත් කිරීමට ඉඩ ලබාදී ජාතික ලැයිස්තුව අපයෝජනය කරන ලදී. කථානායක සේනානායකදැනුවත් ජේ.ආර්. ආණ්ඩුව විසින් මෙම වංචනික ප්‍රතිපාදන කෙටුම්පතට ඇතුළත් කරන ලද බවට විශ්වාස කෙරේ. මෙම ව්‍යවස්ථාදායක වංචාව පිළිබඳව ඊයේ දින මෙම පුවත්පතේ ප්‍රධාන පුවත මඟින් වැඩිදුරටත් හෙළි කරන ලදී. නීතියට එක් කරන ලද උක්ත අනුමැතිය නොලත් ක්‍රියාවෙන් පසු දශක ගණනාවක් ගත වුවද කිසිදු පිළියමක් ඒ වෙනුවෙන් ගෙන නොමැත. ජනතාවගේ ඡන්ද බලය උල්ලංඝනය කරමින් නුසුදුස්සන් පාර්ලිමේන්තුවට ගෙන ඒමට ඉඩ දීම නිසාත්, මේ නිසා දේශපාලන නායකයන්ට තම හිතවතුන් පත් කිරීමට හැකිවීම හෝ තමාම පත්වීමට හැකිවීමේ වාසිය නිසාම දේශපාලන නායකයින් මෙම වංචාව නොසලකා හැර ඇත. සියලුම ආණ්ඩු පාහේ ජාතික ලැයිස්තු යාන්ත්‍රනය උල්ලංඝනය කර ඇත. මෙම වංචාව හරහා පාර්ලිමේන්තුවට රැගෙන ආ ප්‍රතික්ෂේපිත කිහිපදෙනෙකු යහපාලන පාලනය තුළ කැබිනට් මණ්ඩලයේද විය. දැන්, පරාජිත අපේක්ෂිකයෙකු ජාතික ලැයිස්තු මන්ත්‍රි ලෙස පත්වී විපක්ෂ නායක ධුරයටද ඇසගසා සිටින බව වාර්තා වේ. ජාතික ලැයිස්තුවට අදාළව පවතින නීතියේ ඇති සැබෑ අනතුර වනුයේ මහ මැතිවරණයට මුහුණ නොදුන් අයෙකුට හෝ පාර්ලිමේන්තු මැතිවරණයෙන් ප්‍රතික්ෂේප වූ අයෙකුට ජාතික ලැයිස්තුව හරහා පාර්ලිමේන්තුවට පැමිණ අගමැති ලෙසද පත්වීමට හැකි වීමය. තේරීපත් වූ ජනාධිපති නියමිත කාලයට පෙර ධූරය දැරීම නැවතුන විට ඔහු හෝ ඇය ජනාධිපති වීමටද හැකියාව ඇත. මෙය බොහෝ දුරට සිදුවිය නොහැක්කක් ලෙස පෙනුන නමුදු සත්‍ය නම් අනුමැතියක් නොලද වගන්තීන් අන්තර්ගත දුර්වල නීතීන් ඊට ඉඩදෙන බවය. මේ අතර, ජාතික ලැයිස්තු යාන්ත්‍රනයේ සහජයෙන්ම වරදක් නොමැතිය. කළ යුතු වන්නේ පාර්ලිමේන්තු මැතිවරණයට පෙර දේශපාලන පක්ෂ සහ ස්වාධීන කණ්ඩායම් විසින් නිල වශයෙන් ඔවුන්ගේ ජාතික ලැයිස්තුව ලෙස ජනතාවට ඉදිරිපත් කළ යෝජිත පුද්ගලයන් පමණක් ජාතික ලැයිස්තු මන්ත්‍රීවරු ලෙස පත්කිරීම අනිවාර්ය කරමින් නීති සංශෝධනය කිරීමය. ජාතික ලැයිස්තුව සෘජුවම වෙන්කළ යුත්තේ මන්ත්‍රීවරු සහ ඇමතිවරු ලෙස සේවය කිරීමට කැමති එහෙත් ක්‍රියාකාරී දේශපාලනයට අකමැති සුවිශේෂී පුද්ගලයන් වෙනුවෙන්ය. ජාතික ලැයිස්තු මන්ත්‍රීවරු ලෙස සිටි කීර්තිමත් ගැහැනුන් සහ පිරිමින් කිහිපදෙනෙකු අපට ඇත. ජාතික ලැයිස්තුව අපයෝජනය කිරීම වැළැක්වීමට කඩිනමින් නීති සකස් කරන්නේ නම්, සුදුසු පුද්ගලයන් සඳහා දොර විවෘතව තබන අතරම දේශපාලන අනාථයන් පාර්ලිමේන්තු පැමිණීම වැළැක්වීමට ද හැකිවනු ඇත. ජනතා පරමාධිපත්‍ය බලයට හානිකර ලෙස මීට වසර ගණනාවකට පෙර අනුමැතියකින් තොරව ඇතුළත් කරන ලද සංශෝධන සලකා බැලීමට විශේෂ පාර්ලිමේන්තු තේරීම් කමිටුවක් පත්කිරීමට අපි යෝජනා කරමු. ජේ.ආර්. ජයවර්ධන ආණ්ඩුව කාලයේ සැබවින්ම සිදුවූයේ කුමක්ද යන්න වර්තමාන පාර්ලිමේන්තුවට කියාදිය හැකි, ප්‍රශ්නගත ව්‍යවස්ථාදායක ජිල්මාට් ගැන දන්නා ජ්‍යෙෂ්ඨ දේශපාලන නායකයින් කිහිපදෙනෙක්ම ඇත. නුසුදුස්සන්ට පාර්ලිමේන්තුවට පැමිණීමට උදව් කරන ව්‍යවස්ථාවේ ලුහුඬුතැන් වසා දැමිය යුතුමය. ද අයිලන්ඩ් කතුවැකිය", "URL": "https://lankatruth.com/si/?p=118721", "Category": "පුවත්", "Parent URL": null}