{"Source": "Lankatruth", "Timestamp": "June 7, 2021", "Headline": "ආදායම් අහිමිවීමෙන් පාසල් වෑන් රථ හිමියෝ අපහසුතා රැසක", "News Content": "පාසල් ළමයින් ප්‍රවාහනය කළ පිරිස්වලට මාස ගණනාවක සිට කිසිදු ආදායමක් නොමැතිව දැඩි අපහසුතාවයට පත්ව ඇතැයි සමස්ත ලංකා පාසල් ළමුන් ප්‍රවාහන සංගමය සඳහන් කරයි. එමෙන්ම මේ වනවිට මාස ගණනාවක් තිස්සේ බස් රථ ගාල්කර ඇති අතර ඒවායේ නිසි නඩත්තුවක් නැති නිසා කාර්මික දෝෂවලට පවා ලක්ව ඇතැයිද එම සංගමයේ සභපති එල්. මල්ශ්‍රී ද සිල්වා සඳහන් කරයි. ආදායම් මාර්ග අහිමිව සිටින තමන්ට රජය මගින් ලබාදෙන රුපියල් 5000 කෝවිඩ් ආධාරය පවා නොලැබුණු බව ද ඔහු සඳහන් කරයි. පාසල් ළමයින් ප්‍රවාහනය කරන බස් හිමියන් ලබාගෙන ඇති ණයවාරික ගෙවීමටත් ෆිනෑන්ස් සම්ගම්වලට ගෙවිය යුතු මාසික වාරික ගෙවීමටත් අඩු තරමින් මාස හයක පමණ ණය වාරික ගෙවීමේ සහන කාලයක් ලබාදෙන ලෙස බලධාරීන්ගෙන් ඉල්ලා සිටී.", "URL": "https://lankatruth.com/si/?p=117782", "Category": "පුවත්", "Parent URL": null}