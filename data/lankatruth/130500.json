{"Source": "Lankatruth", "Timestamp": "March 23, 2022", "Headline": "මේ ආණ්ඩුව බලයට ආවේ කුමන්ත්‍රණයකින් – මුනීර් මුලෆ්ෆර්", "News Content": "අවුරුදු 74ක ජන පීඩක පාලකයන් ගෙරද පලයව් කියන පණිවිඩය නුගේගොඩින් කුණාටුවක් සේ හමන්න පටන් අරගෙන තියෙනවා යැයි ජාතික ජන බලවේගයේ ජාතික විධායක සභික මුනීර් මුලෆ්ෆර් පැවසීය. ඔහු වැඩිදුරටත් ප්‍රකාශ කළේ මැදපෙරදිග රටවල අභිමාණයෙන් රැකියා කළ ශ්‍රී ලාංකිකයන්ට මේ වනවිට ඒ අභිමාණය අහිමිවී යන පරිදි බංගලිදේශයෙන් සහ පකිස්තානයෙන් ණය ගැනීමට මේ ආණ්ඩුව ක්‍රියා කර ඇති බවයි. එම අභිමාණය නැවත ගෙනඑන්නේ ජාතික ජන බලවේගය බවත් මෙහි ආණ්ඩුව කුමන්ත්‍රණයකින් බලයට පත් වී ඒ බලය රැක ගැනීමටත් කුමන්ත්‍රණ කරමින් සිටින බවත් පැවසීය. බලයට පැමිණීමට කළ කුමන්ත්‍රණයේ ප්‍රධාන කොටසක් කුරුණෑගල වෛද්‍යවරයෙක් වඳ සැත්කම් කළ බවට ප්‍රචාර ගෙන ගියා. දැන් ඒ වෛද්‍යවරයාට හිඟ වැටුප් සමග වන්දි ගෙවන්න නීතිය පතිවරයා නිර්දේශ කර ඇති බවත් ආණ්ඩුව පවත්වාගෙන යාම සඳහා ගෙන යන කුමන්ත්‍රණ පරාජය කරන බවත් ඔහු පැවසීය.", "URL": "https://lankatruth.com/si/?p=130500", "Category": "පුවත්", "Parent URL": null}