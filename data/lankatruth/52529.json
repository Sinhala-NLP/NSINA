{"Source": "Lankatruth", "Timestamp": "May 20, 2018", "Headline": "දිවයිනේ පළාත් පහකට අධික වැසි", "News Content": "දිවයිනේ පළාත් පහක වර්ෂාපතනයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. බස්නාහිර, වයඹ, සබරගමුව, ඌව සහ මධ්‍යම පළාත්වල වර්ෂාපතනයේ වැඩිවීම අපේක්ෂාකරන අතර එය ඊයේ (19) රාත්‍රී 11.30 සිට අද රාත්‍රී 11.30 දක්වා මිලිමීටර් 100කට වැඩි වර්ෂාපතන තත්වයක් බව කාලගුණ විද්‍යා දෙපාර්තමේන්තුව පවසයි. ඊට අමතරව ගාල්ල සහ මාතර දිස්ත්‍රික්ක වලද වර්ශාපතනයේ වැඩිවීමක් අපේක්ෂා කරයි. වර්ෂාපතනයත් සමග ඇතිවිය හැකි ස්වභාවික අනතුරු පිළිබඳ නිරන්තර අවධානයෙන් පසුවන්නැයි ජනතාව දැනුවත් කරයි. මේ අතර ඊයේ (19) වැලිකන්ද මගුල්පොකුණ ප්‍රදේශයේ කුඹුරක වැඩකරමින් සිටි දෙදෙනෙකු අකුණු සැර වැදීමක් හේතුවෙන් ජීවිතක්ෂයට පත්ව ඇතැයි වාර්තා වේ. දිවයිනේ විවිධ ප්‍රදේශවල ජල ගැලීමේ තත්වයන් ද වාර්තා වේ.", "URL": "https://lankatruth.com/si/?p=52529", "Category": "පුවත්", "Parent URL": null}