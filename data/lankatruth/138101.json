{"Source": "Lankatruth", "Timestamp": "August 14, 2022", "Headline": "රනිල් වහන ගෝටාගේ මූල්‍ය අපරාධ එළියට", "News Content": "ගෝටාබය රාජපක්ෂ ජනාධිපති දුරය දැරූ සමයේ ඇති කරන ලද කොවිඩ් සෞඛ්‍ය අරමුදල සහ ඉන්ධන මිල ස්ථායිකරන අරමුදල යන අරමුදල් සඳහා පාර්ලිමේන්තුවේ අනුමැතිය ලබාගෙන නැති බව අනාවරණය වේ. මෙය අනාවරණය වී තිබෙන්නේ මුදල් අමාත්‍යාංශයේ 2021 වාර්ශික වාර්තාවේ විගණකාධිපතිවරයාගේ වාර්තාවෙන්ය. එහි දක්වා තිබෙන්නේ කැබිනට් අනුමැතිය පමණක් මෙම අරමුදල් සඳහා ලබාගෙන ඇති බවත් එය ආණ්ඩුක්‍රම ව්‍යවස්ථාවේ 149වෙනි විවස්ථාවට පටහැනි බවත්ය. විගණකාධිපති වාර්තාවේ එය දැක්වෙන්නේ “ශ්‍රී ලංකා ප්‍රජාතාන්ත්‍රික සමාජවාදී ජනරජයේ ආණ්ඩුක්‍රම ව්‍යවස්ථාවේ 149 වෙනි ව්‍යවස්ථාව 2021 දෙසැම්බර් 31 දින වනවිටත් පාර්ලිමේන්තුවේ අනුමැතිය ලබා නොගෙන අමාත්‍ය මණ්ඩලයේ අනුමැතිය මත Covid 19 සෞඛ්‍ය හා සමාජ ආරක්ෂණ අරමුදල හා ඉන්ධන මිල ස්ථායිකරණ අරමුදල ස්ථාපිත කර තිබිණි.” යනුවෙනි. මෙම අරමුදල් දෙකේම මුදල් වියදම් කිරීම සම්බන්ධයෙන් බරපතල සැකකටයුතු තැන් ගණනාවක් මෙයට පෙර හෙළිදරව් වී තිබිණි. විගණකාධිපතිවරයාගේ මෙම වාර්තාවෙන් පැහැදිලි කර තිබෙන්නේ මෙම අරමුදල් නිසිපරිදි ස්ථාපිත කර හෝ නොමැති බවයි. මහ බැංකු බැඳුම්කර වංචණකියන්ට දඬුවම් කරන බව සඳහන් කරමින් බලයට ගෝටාබය රාජපක්ෂ තනි මන්ත්‍රී ධුරයක් හිමි වූ රනිල් වික්‍රමසිංහට අගමැතිකම ලබා දී ඉන් පසුව ජනාධිපති ධුරය දක්වා යාමට ඉඩ සලස්වා මෙවැනි මූල්‍ය අක්‍රමික තා සහ වංචා දූෂණ පිළිබඳ වගකිවයුත්තන් ආරක්ෂා කිරීමට ක්‍රියාකර ඇත.", "URL": "https://lankatruth.com/si/?p=138101", "Category": "පුවත්", "Parent URL": null}