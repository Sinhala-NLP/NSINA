{"Source": "Lankatruth", "Timestamp": "March 22, 2020", "Headline": "මහ මැතිවරණය පැවැත්වෙන දිනය මැයි 14න් පසු දැනුම්දෙනවා…", "News Content": "රට තුළ පවතින් කොරෝනා වසංගතයේ අවදානම හේතුවෙන් අප්‍රේල් 25 වනදා පැවැත්වීමට නියමිතව තිබූ මහ මැතිවරණය කල් දැමීමට අදාළ නිල ගැසට් නිවේදනය මැතිවරණ කොමිසම විසින් මේ වනවිට නිකුත් කර තිබේ. කොවිඩ් – 19 හෙවත් ව්‍යසන තත්වය හේතුවෙන් ලබන 25 වන දින පැවැත්වීමට නියමිතව තිබු ඡන්ද විමසීම කල් තබන බව ඊයේ (21) නිකුත් කළ එම ගැසට් නිවේදනයෙන් දක්වා ඇත. ඒ අනුව ඡන්ද විමසීමේ දිනය ලෙස අප්‍රේල් 30 වන දිනය පසු වී දින 14කට පසු දිනයක් නියම කරන බව මැතිවරණ කොමිෂන් සභාව ඊයේ නිකුත් කළ ගැසට් නිවේදනය මගින් දක්වා ඇත. පාර්ලිමේන්තු මැතිවරණ පනත මගින් මැතිවරණ කොමිෂන් සභාවට පැවරී ඇති බලතල අනුව ඉදිරියේදී මැතිවරණය පැවැත්වෙන දිනය ගැසට් නිවේදනයක් මගින් ප්‍රසිද්ධ කිරීමට නියමිත ය.", "URL": "https://lankatruth.com/si/?p=91451", "Category": "පුවත්", "Parent URL": null}