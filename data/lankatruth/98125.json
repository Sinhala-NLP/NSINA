{"Source": "Lankatruth", "Timestamp": "October 20, 2020", "Headline": "බැංකු, ෆිනෑන්ස් කම්පැනි ගැන බර අනතුරු ඇඟවීමක්", "News Content": "බැංකු සහ ෆිනෑන්ස් සමාගම් ඇතුළු මූල්‍ය ආයතන සම්බන්ධයෙන් ශ්‍රී ලංකා මහ බැංකුව දැඩි අවධාරනාත්මක නිවේදනයක් නිකුත් කර තිබේ. එමගින් කරුණු කිහිපයක් පිළිබඳව තැන්පත්කරුවන්ගේ සහ ගණුදෙනු කරුවන්ගේ අවධානය දැඩි ලෙස යොමු කරවා ඇත. එම කරුණු අතරින් එකක් මෙසේ ය. “කෙසේ වෙතත් ශ්‍රී ලංකා මහ බැංකුව විසින් සිදු කරනු ලබන නියාමනය සහ අදීක්ෂණය බලපත්‍රලාභී මුදල් සමාගම්ද ඇතුළුව කිසිදු මූල්‍ය ආයතනයක අසාර්ථක වීමක් අනිවාර්යයෙන්ම වලක්වන බව සහතික නොකරයි” මෙහි කිසිදු මූල්‍ය ආයතනයක් යන්න බැංකු ඇතුළු සියලුම මූල්‍ය ආයතන අයත් වේ. මෙම නිවේදනය මගින් ජනතාවගෙන් තැන්පත් මුදල් භාර ගන්නා මූල්‍ය සමාගම් 08ක් අවශ්‍ය අවම ප්‍රාග්ධනය සපුරා නොමැති බව අවධාරණය කර ඇත. එම සමාගම් වන්නේ 01. ආර්පිකෝ ෆිනෑන්ස් කමිපැනි02. ඇශෝෂියේටඩ් මොටර් ෆිනෑන්ස් කම්පැනි03. කැන්රිච් ෆිනෑන්ස් කමිපැනි04. බිම් පුච් ෆිනෑන්ස්05. මර්චන්ට් බෑන්ක් ඔෆ් ශ්‍රී ලංකා ඇන්ඩ් ෆිනෑන්ස්06. යූබී ෆිනෑන්ස් කමිපැනි ලිමිටඩ්07. රිචඩ් පීරිස් ෆිනෑන්ස් ලිමිටඩ්08. සොෆ්ට්ලොජික් ෆිනෑන්ස් අමතරව විශේෂයෙන් නේෂන් ලංකා ෆිනෑන්ස් සමාගම, යන මහජනතාවගෙන් තැන්පත් භාරගන්නා මූල්‍ය ආයතන අවම ප්‍රාග්ධන අවශ්‍යතා සපුරා නොමැති බවත් එම අවශ්‍යතාවය සම්පූර්ණ කිරීම සඳහා ඉදිරි කාලයක් ලබාගෙන ඇති බවත් හෙළි කර ඇත. මේ අතර නේෂන් ලංකා ෆිනෑන්ස් සමාගමේ අවම ප්‍රාග්ධන අවශ්‍යතාවය වර්ධනය කර නොගෙන ඒ සඳහා පිළිගතහැකි ඉදිරි සැලැස්මක් පවා ඉදිරිපත් කර නැති බව අවධාරණය කර ඇත. එම නිවේදනයෙන් අවධාරණය කර ඇත්තේ ශ්‍රී ලංකා මහ බැංකුවේ අධීක්ෂණය යටතේ පවතින කුමන හෝ මූල්‍ය ආයතනයක් බිඳවැටුනහොත් තැන්පත්කරුවන් සඳහා “ශ්‍රී ලංකා තැන්පතු රක්ෂණ සහ ද්‍රව ශීලතා ආධාරක ක්‍රමය” යටතේ රුපියල් ලක්ෂ 06ක උපරිම සීමාවකට යටත්ව රක්ෂණාවරණ මුදලක් ලබාදෙන බවය.", "URL": "https://lankatruth.com/si/?p=98125", "Category": "ආර්ථික පුවත්", "Parent URL": null}