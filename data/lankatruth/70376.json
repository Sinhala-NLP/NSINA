{"Source": "Lankatruth", "Timestamp": "March 14, 2019", "Headline": "ජීවන වියදමට සරිලන වැටුප් ඉල්ලා නොරාටෙල් සේවකයෝ විරෝධතාවයේ", "News Content": "ජීවන වියදමට සරිලන වැටුප් වැඩිවීමක් ලබාදෙන ලෙස ඉල්ලා කටුනායක නොරටෙල් ආයතනයේ සේවකයින් අද(14) පස්වරුවේ විරෝධතාවයක නිරත විය. කටුනායක අපනයන සැකසුම් කලාපයේ දෙවන අධියරේ පිවිසුම් දොරටුව ඉදිරිපිට සේවකයෝ විරෝධතාවයේ නිරත විය. අහිමිකළ සේවක ඉපයීම් රුපියල් 20000 වහා ලබාදීම, සේවක වැටුප් 16.5% සහ රුපියල් 500 වහා ලබාදීම ඇතුළු ඉල්ලීම් ගණනාවක් මුල් කර ගනිමින් සේවකයෝ මෙම විරෝධතාවයෙහි නිරත විය. මසකට පමණ පෙර සිට නොරාටෙල් ආයතනයේ සේවකයෝ සාධාරණ වැටුප් වැඩිවීමක් ලබාදෙන ලෙස ඉල්ලා විවිධ වෘත්තීය ක්‍රියාමාර්ග අනුගමනය කළද බලධාරීන් මේ වනතෙක් ඊට ප්‍රතිචාර දක්වා නැත. අද පැවති විරෝධතාව සඳහා අන්තර් සමාඟම් සේවක සංගමය සහ එහිසභාපති වසන්ත සමරසිංහ මහතා ද එක්ව සිටියහ.", "URL": "https://lankatruth.com/si/?p=70376", "Category": "පුවත්", "Parent URL": null}