{"Source": "Lankatruth", "Timestamp": "September 10, 2019", "Headline": "කුඩු රොෂාන්, පොහොට්ටු මන්ත්‍රී ඇතුළු 13 දෙනා යළි රක්ෂිත බන්ධනාගාරයට", "News Content": "ග්‍රෑන්ඩ්පාස් මාදම්පිටිය සුසානභූමියේදී ඉකුත් 15වැනිදා තියුණු ආයුධවලින් පහදී කපා කොටා දෙදෙනෙකු ඝාතනය කිරීමේ සිද්ධියේ ප්‍රධාන සැකකරු වන “කුඩු රෝෂාන්” හෙවත් ටී.ජී ප්‍රසාද් රුවන් සහ ගම්පහ ප්‍රාදේශීය සභාවේ පොහොට්ටුව පක්ෂයේ මන්ත්‍රී දෝන ශ්‍යාමල් චින්තක ඇතුළු 13 දෙනා ලබන 19 වැනිදා තෙක් රක්ෂිත බන්ධනාගාරගත කරන මෙන් කොළඹ අතිරේක මහෙස්ත්‍රාත් කාංචනා නෙරංජලා සිල්වා මහත්මිය නියෝග කර තිබේ. ඉකුත් 15 වනදා මෙම සැකකරුවන් මාදම්පිටිය සුසාන භූමියේ අවමගුල අවමගුල් උත්සවයකට සහභාගී වෙමින් සිටි සමිතිපුර පදිංචි පාතාල ක්‍රියාකාරිකයකු වන සම්පත් නිරෝෂන හෙවත් “ආනමාලු රංග” හා කිසිම් ඉම්රාන් නැමති දෙදෙනා මන්නා පිහිවලින් කපා කොටා ඝාතනය කිරීමේ සිද්ධියට අදාලව මොවුන්ට චෝදනා එල්ල වී තිබේ. විමර්ශන අවසන් නොමැති බව කොළඹ අපරාධ කොට්ඨාස විසින් අධිකරණයට දැනුම් දීමෙන් අනතුරුව මහෙස්ත්‍රාත්වරිය විසින් මෙලෙස ඔවුන් රක්ෂිත බන්ධනාගර ගත කර ඇත.", "URL": "https://lankatruth.com/si/?p=80636", "Category": "පුවත්", "Parent URL": null}