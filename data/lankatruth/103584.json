{"Source": "Lankatruth", "Timestamp": "December 16, 2020", "Headline": "අරණායක ප්‍රා. ලේකම් කාර්යාලයේ 06ක් නිරෝධානයට", "News Content": "කොවඩ් – 19 වෛරසයේ ආසාදිතයෙකුගේ ලගම ආශ්‍රිතයෙකු සිටීම නිසා අරණායක ප්‍රාදේශීය ලේකම් කාර්යාලයේ නිලධාරින් 06 දෙනෙකු ස්වයං නිරෝධානයට යොමු කිරීමට ඊයේ (15) කටයුතු කර තිබේ. අරණායක මහජන සෞඛ්‍ය නිලධාරී වෛද්‍ය රසාංජන මෙන්ඩිස් මහතා පවසන්නේ ප්‍රාදේශීය ලේකම් කාර්යාලයේ විදේශ රැකියා අංශයේ සේවය කරන නිළධාරිනියකගේ සැමියා කොවිඩ් ආසාදිතයෙකු විම නිසා මාවනැල රෝහලින් කොවිඩ් ප්‍රතිකාර මධ්‍යස්ථානයක් වෙත යොමු කිරිමට පියවර ගෙන ඇති බවයි. ඔහු කොළඹ වරායේ සේවය කරන අයෙකු බවත් ඔහු ඉකුත් 13 වැනිදා අසනීප වී මාවනැල්ල රෝහලට ගොස් ප්‍රතිකාර ලබා ගැනිමට යාමේදී කොවිඩ් – 19 වෛරසය ආසාධනය වී ඇති බව තහවුරු වී ඇති බවද සෞඛ්‍ය නිලධාරීවරයා සඳහන් කරයි. ආසාදියාගේ බිරිද අරණායක පදිංචිකාරියක් බවත් ඇය සමග සමීපව ඇසුරු කළ අරණායක ප්‍රාදේශීය ලේකම් කාර්යාලයේ නිලධාරිනියන් පස් දෙනෙකුද ස්වයං නිරෝධානයට යෙමු කිරිමට කටයුකු කළ බවත් වෛද්‍ය රසාංජන මෙන්ඩිස් මහතා පවසයි. අදාළ නිලධාරිනියගේ දරු දෙදෙනාද ඇය සමග නිරෝධායනය සඳහා යොමු කර තිබේ.", "URL": "https://lankatruth.com/si/?p=103584", "Category": "කොවිඩ් -19 (කොරෝනා ) පුවත්", "Parent URL": null}