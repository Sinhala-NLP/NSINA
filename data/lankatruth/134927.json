{"Source": "Lankatruth", "Timestamp": "May 28, 2022", "Headline": "මැති ඇමතිවරු 85ක් ජලට කෝටි දෙක් පොලු තියලා", "News Content": "දේශපාලඥයන්‍ 85 දෙනෙකු විසින් සිය නිවාසවලට ලබා ගත් ජලය වෙනුවෙන් ජල සම්පාදන හා ජලපවහන මණ්ඩලයට රුපියල් කෝටි දෙකකට ආසන්න මුදලක් ගෙවීම පැහැර හැර ඇතැයි වාර්තා වේ. මෙම ජල බිල්පත් ගෙවීම පැහැර හැරි මැති ඇමතිවරු අතර පාර්ලිමේන්තුවේ දැනට සිටින ඇමැතිවරු පිරිසකට සහ හිටපු ඇමතිවරු පිරිසක් සිටින අතර මෙලස ජල බිල්පත් නොගෙවූ මැති ඇමතිවරුන්ගෙන් පිරිසක් මියගොස් ඇතැයිද වාර්තා වේ. පාර්ලිමේන්තුවේ දැනට සිටින මැති ඇමැතිවරුන්ගේ හිඟ ජල බිල්පත්වල එකතුව රුපියල් ලක්ෂ 70 ඉක්මවන බවත්, මියගොස් ඇති දේශපාලඥයන්ගේ හිඟ ජල බිල්පත්වල එකතුව ලක්ෂ 30කට වැඩි බවත් ජල සම්පාදන හා ජලපවහන මණ්ඩලය ප්‍රකාශ කරයි. එමෙන්ම මෙම දේශපාලනඥයන්ගෙන් 50කට ආසන්න පිරිසකගේ හිඟ ජල බිල රුපියල් ලක්ෂ 06ත් 10ත් අතර වන බවද අනාවරණය වේ. මෙම දේශපාලඥයන් වසර ගණනාවක් තිස්සේ ජල බිල්පත ගෙවීම පැහැර හැර ඇති බවත් මේ සම්බන්ධයෙන් ඒ අයට සිහි කැඳවීම් ගණනාවක්ම කර ඇති බවත් ජල සම්පත් මණ්ඩලය අනාවරණය කරයි.", "URL": "https://lankatruth.com/si/?p=134927", "Category": "පුවත්", "Parent URL": null}