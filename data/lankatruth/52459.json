{"Source": "Lankatruth", "Timestamp": "May 19, 2018", "Headline": "ඇමරිකාවේ පාසල් සිසුවෙකුගේ වෙඩි තැබීමෙන් දස දෙනෙකු මරුට", "News Content": "ඇමරිකා එක්සත් ජනපදයේ ටෙක්සාස් ප්‍රාන්තයේ සැන්ටා ෆේ පාසලේ අද දින සිදුවූ වෙඩි තැබීමකින් දස දෙනෙකු මිය ගොස් තවත් කිහිප දෙනෙකු තුවාල ලබා ඇත. මෙම වෙඩි තැබීම සිදුකර ඇත්තේ එම පාසලේම ඉගෙනුම ලැබූ 17 හැවිරිදි ඩිමිත්‍රියොස් පගෝසිස් නම් සිසුවෙකි. මෙම සිසුවා ඔහුගේ පියාට හිමි නිත්‍යානුකූල ගිනි අවි දෙකක් රැගෙනවිත් මෙම වෙඩි තැබීම සඳහා භාවිතා කොට ඇත. ඇමරිකාව තුළ දිගින් දිගටම පාසල් තුළ වෙඩි තැබීම් ඉහළ යමින් පවතින අතර 2018 වසර තුළ මේ දක්වා වෙඩි තැබීම් අවස්ථා 12ක් වාර්තා වූ අතර 22ක් ඉන් මියගොස් තිබේ.", "URL": "https://lankatruth.com/si/?p=52459", "Category": "විදෙස් පුවත්", "Parent URL": null}