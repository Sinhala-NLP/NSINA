{"Source": "Lankatruth", "Timestamp": "February 7, 2021", "Headline": "අදත් ආසාදිතයන් පස්දෙනෙකු ජීවිතක්ෂයට", "News Content": "අද (07) දිනයේද මෙරට කොවිඩ් – 19 ආසාදිතයන්ගේ මරණ 05 දෙනෙකු පිළිබඳව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කර තිබේ. මෙසේ මියගොස් ඇත්තේ කොළඹ, ගම්පහ, ගාල්ල, කුරුණෑගල සහ බදුල්ල දිස්ත්‍රික්කවල පදිංචි වයස අවුරුදු 61, 66, 75 සහ 88 වයස්වල පසුවූවන්ය. මෙලෙස මියගිය අය අතර කාන්තාවන් සිව් දෙනෙකු සහ එක් පිරිමි පුද්ගලයෙකු සිටින අතර කොළඹ 15 ප්‍රදේශයේ පදිංචි 61 හැවිරිදි කාන්තාව මරණයට පත්ව ඇත්තේ සිය නිවසේදීමය. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 356කි.", "URL": "https://lankatruth.com/si/?p=110145", "Category": "කොවිඩ් -19 (කොරෝනා ) පුවත්", "Parent URL": null}