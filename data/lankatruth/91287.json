{"Source": "Lankatruth", "Timestamp": "March 20, 2020", "Headline": "පස්වරු 04 සිට සියලු අධිවේගී මාර්ග වසාදමයි", "News Content": "අද (20) පස්වරු 4.00 සිට සියලු අධිවේගී මාර්ග සඳහා වාහන ඇතුළු කිරීම නවතා දමන බව මාර්ග සංවර්ධන අධිකාරියේ සභාපති චමින්ද අතුළුවගේ මහතා සඳහන් කරයි. මේ අතර අද පස්වරු 6.00 සිට මුළු දිවයිනටම ඇඳිරි නීතිය පැනවීමට ගත් තීරණයත් සමඟ සියලු දුම්රිය සේවාවන් අද පස්වරු 3.30සිට අත්හිටුවා ඇත. දුම්රිය පාලක මැදිරිය සඳහන් කළේ අද දිනයේ අවසන් දුම්රිය පස්වරු 3.30ට කොළඹ කොටුවේ සිට මහව දක්වා ධාවනය වූ බවයි.", "URL": "https://lankatruth.com/si/?p=91287", "Category": "පුවත්", "Parent URL": null}