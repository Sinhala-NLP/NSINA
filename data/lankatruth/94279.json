{"Source": "Lankatruth", "Timestamp": "June 25, 2020", "Headline": "චම්පික ඇතුළු තිදෙනෙකුට අධි චෝදනා ගොනු කිරීමට පියවර", "News Content": "වැලිකඩ ප්‍රදේශයේ රිය අනතුරට සහ ඊට පසු සිදුවූ සිද්ධීන්වලට අදාළව හිටපු අමාත්‍ය පාඨලී චම්පික රණවක මහතා ඇතුලු සැකකරුවන් තිදෙනාට එරෙහිව කොළඹ මහාධිකරණය හමුවේ වෙන් වෙන්ව අධිචෝදනා ගොනු කිරීමට පියවර ගන්නා බව නියෝජ්‍ය සොලිසිටර් ජනරාල් දිලීප පීරිස් මහතා කොළඹ අතිරේක මහේස්ත්‍රාත් කාංචනා එන්. සිල්වා මහත්මිය ඉදිරියේ කරුණු අනාවරණය කර තිබේ. මෙම සිද්ධියට අදාළ මහේස්ත්‍රාත් පරීක්ෂණය අද (24) අධිකරණය හමුවේ යළි කැඳවූ අවස්ථාවේදී සිද්ධියේ සැකකරුවන් වන හිටපු අමාත්‍ය පාඨලී චම්පික රණවක, අමාත්‍යවරයාගේ රියැදුරා වශයෙන් කටයුතු කළ දිලුම් තුසිත කුමාර සහ වැලිකඩ පොලීසියේ හිටපු ස්ථානාධිපතිවරයා වන සහකාර පොලිස් අධිකාරී සුදත් අස්මඩලේ මහතා යන අය අධිකරණය හමුවේ පෙනී සිට ඇත. 2016 පෙබරවාරි මස 28 වන දින රාත්‍රීයේ රාජගිරිය ජානාධිපති විද්‍යාලය ආසන්නයේදී මෙම රිය අනතුර සිදුව තිබිණි.", "URL": "https://lankatruth.com/si/?p=94279", "Category": "පුවත්", "Parent URL": null}