{"Source": "Lankatruth", "Timestamp": "November 14, 2017", "Headline": "දයා ගමගේලට අයවැයෙන් සහන දෙන ආණ්ඩුව උක් ගොවියා ගැන වචනයක් කියලා නැහැ…", "News Content": "මේ වනවිට උක් ගොවියා දින 26ක් අඛණ්ඩව සත්‍යග්‍රහයක් නිරතව සිටින නමුත් ඒ උක් ගොවියාගේ ඉල්ලීම් සම්බන්ධයෙන් මෙවර අයවැයෙන් කිසිඳු වචනයක් සඳහන් නොකරණ ආණ්ඩුව සෙවනගල උක් කර්මාන්ත ශාලාව නැවත වතාවක් දයා ගමගේ ඇමතිවරයාට හිමිවන ලෙස යෝජනා සිදු කර ඇති බවත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කරයි. වත්මන් ආණ්ඩුව 2018 වසර සඳහා යෝජනා කර ඇති අයවැය සම්බන්ධයෙන් සමස්ත ලංකා ගොවිජන සම්මේලනයේ මතය ඉදිරිපත් කිරීම සඳහා අද (14) දඹුල්ලේදී කැඳවා තිබූ මාධ්‍ය හමුව අමතමින් නාමල් කරුණාරත්න මහතා මේ බව පැවසීය. දඹුල්ලේදී ලොකු ලූණු ගොවියෙකු වගා පාලුව දරාගැනීමට නොහැකිව වස පානය කර සියදිවි හානිකරගත් බව සහිපත් කරන නාමල් කරුණාරත්න මහතා හෙළිදරව් කරන්නේ වත්මන් අයවැයෙන් ලොකු ලූණු ගොවියා ආරක්ෂා කිරීමට කිසිඳු ප්‍රතිපාදනයක් වෙන් කර නැති බවය. වී ගොවියා, අල ගොවියා, බඩඉරිඟු ගොවියා, කිරි ගොවියා සම්බන්ධයෙන් කිසිඳු වචනයක් කතා කර නැති බවද නාමල් කරුණාරත්න මහතා අවධාරණය කරයි. එමෙන්ම වත්මන් අයවැයෙන් පොහොර සහනාධාරය තවදුරටත් කප්පාදු කර ඇති බවත් ගොවියට ගොවිතැන එපා කරවමින් සිටින බවත් ඒ මහතා අවධාරණය කරයි. එමෙන්ම විදේශිකයන්ට ඉඩම් ලබාදීමේදී සළකා බලන නීති ලිහිල් කරමින් සිටින බවද නාමල් කරුණාරත්න මහතා අවධාරණය කරයි. මෙම මාධ්‍ය හමුව සඳහා සමස්ත ලංකා ගොවිජන සම්මේලනයේ ලේකම් ටී.බී. සරත් මහතා, සභාපති සුසන්ත කුමාර නවරත්න මහතා ඇතුළු පිරිසක් එක්වී සිටියහ. නාමල් කරුණාරත්න මහතා දැක්වූ අදහස් ටී.බී. සරත් මහතා දැක්වූ අදහස් සුසන්ත කුමාර නවරත්න මහතා දැක්වූ අදහස්", "URL": "https://lankatruth.com/si/?p=43849", "Category": "පුවත්", "Parent URL": null}