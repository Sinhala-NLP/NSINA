{"Source": "Lankatruth", "Timestamp": "August 13, 2019", "Headline": "ශ්‍රී ලංකා නවසීලන්ත ටෙස්ට් ක්‍රිකට් තරඟාවලිය හෙටින් ඇරඹේ", "News Content": "තරඟ දෙකකින් සමන්විත ශ්‍රී ලංකා නවසීලන්ත ටෙස්ට් ක්‍රිකට් තරඟාවලිය හෙට(14) ආරම්භවීමට නියමිතය. ගාල්ල ජාත්‍යන්තර ක්‍රීඩාංගනයේදී තරඟය ආරම්භවීමට නියමිත අතර අද දිනයේ අවසන් පුහුණු තරඟය පැවැත්වීමට නියමිතය. නවසීලන්තය සහ ශ්‍රී ලංකාව ටෙස්ට් ක්‍රිකට් තරඟාවලියකට සහභාගී වන්නේ වසර 7කට පසුව වන අතර දෙරට අතර මේ දක්වා ටෙස්ට් ක්‍රිකට් තරඟ 34ක් පවත්වා තිබේ. ඉන් නවසීලන්තය තරඟ 15ක් ජයග්‍රහණය කර තිබේ. තරඟ 8ක් ශ්‍රී ලංකා පිල ජයගෙන ඇති අතර තරඟ 11ක් ජය පැරදුමෙන් තොරව අවසන් වී ඇත. අවසන්වරට 2012 වසරේ ගාල්ල ජාත්‍යන්තර ක්‍රිකට් ක්‍රීඩාංගනයේ පැවති ටෙස්ට් තරඟාවලියේ ජය 1ට 0ක් ලෙස නවසීලන්තය ජයගත්තේ ය.", "URL": "https://lankatruth.com/si/?p=79049", "Category": "ක්‍රීඩා පුවත්", "Parent URL": null}