{"Source": "Lankatruth", "Timestamp": "December 26, 2021", "Headline": "ඛනිජ තෙල් විකිණී අවසාන වූ පසු සෞදි අරාබියෙන් හා ඕමානයෙන් ලෝකයට මුහුදු ආහාර !", "News Content": "මේ වන විට ලොව පුරා වේගයෙන් පැතිරී යන මුහුදු ජල වගාව පාලනය කරනුයේ බහු ජාතික සමාගම් කීපයක් මගින් පමණක් වුවත් ඔවුන්ට තවමත් හැකියාව ලැබී ඇත්තේ ලෝක වෙළඳපලේ ඉල්ලුමෙන් 50%ක ප්‍රතිශතයක් සැපයීමට පමණි. 2030-40 වන විට සෞදි අරාබියේ හා ඕමානයේ තෙල් සම්පත අවසන් වීමට නියමිත අතර එයට මුහුණ දීම සඳහා තෙල් අදායමෙන් උපයන ලද විශාල ලාභය වෙනත් කේෂ්ත්‍ර රාශියක ආයෝජනය කිරීමට සෞදි රජය හා ඕමාන රජය අපේක්‍ෂා කරති. ඒ අනුව 2015 සිට සෞදි අරාබිය මුහුදු ජීවී වගා කේෂ්ත්‍රයට තම අවධානය යොමු කර ඇති අතර ඕමානය ධීවර කේෂ්ත්‍රය හා මුහුදු වෙළඳාම ප්‍රවර්ධනය කරමින් සිටි. සෞදියේ මුහුදු ජීවී වගාව සිදු කරනුයේ එරට ප්‍රකට රාජ්‍ය සමාගම වන national Aquaculture Group සමාගම මගින් වන අතර එය පුද්ගලික සමාගම් තුනක් වන NEOM, The Red sea development compagny සහ Tabuk Fish සමග හවුලේ මෙම නවතම කේෂ්ත්‍රය තුල ආයෝජනය කරනු ලැබ ඇත්තේ රජයට 80%ක ලාභයක් ලැබෙන ආකාරයකින් වේ. මෙම ව්‍යාපෘතිය මගින් ඍජුව හා වක්‍රව රැකියා අවස්ථා ලක්ෂ දෙකක් 2030 දී උප්පාදනය කිරීමට අපේක්ෂා කරන අතර මෙම ව්‍යාපෘතිය “2030 දැක්ම” ලෙස නම් කර ඇත. 2015 දී ආරම්හ කරනු ලැබූ මෙම ව්‍යාපෘතිය එම වසරේදී පමණක් මුහුදු නිෂ්පාදන ටොන් 30000ක් වෙළඳපලට යැවීමට සමත් වී ඇති අතර වසර 5ක් තුලදී එය ලක්ෂයක් දක්වා වර්ධනය කර ගැනීමට සමත් වී ඇත. “2030 දැක්ම” ව්‍යාපෘතිය ඔස්සේ මෙම ප්‍රමාණය ටොන් ලක්ෂ 6ක් දක්වා නංවා ගැනීමට සෞදි ධීවර අමාත්‍යංශය අපේක්ෂා කරනු ලබයි. මේ ආකාරයෙන්ම ඛනිජ තෙල් සම්පත සිඳී යමින් පවතින අනෙක් රට වනුයේ ඕමානයයි. ඕමානයේ ආර්ථිකයෙන් 60% ලබා දෙනුයේ තෙල් හා ගෑස් මගිනි. මෙම අනතුර හොඳින් අවබෝධ කරගෙන ඇති ඕමාන රජය ද තම රට වටා ඇති මුහුදු සම්පත හා ධීවර කර්මාන්තය වර්ධනය කිරීමට උත්සක වී ඇති අතර ඒ අතරම තම වරායන් නවීකරණය කිරීමද ආරම්හ කර ඇත්තේ අරාබි මුහුද හා පර්සියන් බොක්කේ ප්‍රවාහනය වන විදේශ නැව් ගමනාගමනය ඉලක්ක කරමිනි.", "URL": "https://lankatruth.com/si/?p=127382", "Category": "විදෙස් පුවත්", "Parent URL": null}