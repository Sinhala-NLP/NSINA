{"Source": "Lankatruth", "Timestamp": "January 27, 2023", "Headline": "මල් මාලයට රුපියල් 97,000/- යි – රනිල් හරිම හුරතලෙන්", "News Content": "නිදහස් දින සැමරුම් උළලේදී ඩී. එස්. සේනානායක පිළිරුවට පළඳන මල් මාලය සඳහා රුපියල් 97,000/- වියදමක් ඇස්තමේන්තු කර ඇති බව ඉතාමත් සැහැල්ලුවෙන් රනිල් වික්‍රමසිංහ මාධ්‍ය හමුවේ පැවසීය. එම හමුවේදීම වැඩි දුරටත් කරුණු දක්වමින් ඔහු ප්‍රකාශ කළේ එම උළලේදී ජාතික ගීය ගායනා කිරීම වෙනුවෙන් රුපියල් ලක්ෂ 18ක වියදමක් ඇස්තමේන්තු කර ඇති බවය. නිදහස් දින සැමරුම් සංවිධාන කමිටුව කැඳවා සිදුකළ සමාලෝචනයකදී මෙම කරුණු හෙළිකළ අතර ඊයේ (26) මාධය මගින් එයට ප්‍රචාරයක් ලබාදී තිබිණි.  මෙම වියදම් ඇස්තමේන්තු කරන්නේ කවුදැයි තමන් නොදන්නා බවත්, අදාළ අමාත්‍යංශ දෙකේ ලේකම්වරුන් විසින් මේ පිළිබඳව සොයා බැලිය යුතු බවත් සඳහන් කරමින් රනිල් වික්‍රමසිංහ විසින් නිලධාරීන් මත වගකීම පවරා සුපුරුදු පරිදි ලිස්සා ගියේය.", "URL": "https://lankatruth.com/si/?p=144123", "Category": "පුවත්", "Parent URL": null}