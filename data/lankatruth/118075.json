{"Source": "Lankatruth", "Timestamp": "June 16, 2021", "Headline": "ශානිට ඇප ලැබෙයි", "News Content": "අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර සහ උප පොලිස් පරීක්ෂකවරයා ඇප මත මුදා හැරීමට අභියාචනාධිකරණය අද (16) තීන්දු කළේය. තමාට ඇප ලබාදීම ප්‍රතික්ෂේප කරමින් ගම්පහ මහාධිකරණය දුන් තීන්දුවට එරෙහිව ශානි අබේසේකර ගොනු කළ ප්‍රතිශෝධන පෙත්සමක් සලකා බලමින් අභියාචනාධිකරණය මෙම නියෝග කර තිබේ. පසුගියදා යුරෝපා පාර්මේන්තුවේ ශ්‍රී ලංකාවට එරෙහිව සම්මත කරනු ලැබූයෝජනාවෙහිද නීති විරෝධීව ශානි අබේසේකර මහතා අත්අඩංගුවට ගෙන රඳවා තබාගෙන ඇති බවද දක්වා තිබිණි. එමගින් ශ්‍රී ලංකාවට GSP+ සහනය අහිමි වීමේ අවධානමක්ද මේ වනවිට මතුව තිබේ.", "URL": "https://lankatruth.com/si/?p=118075", "Category": "පුවත්", "Parent URL": null}