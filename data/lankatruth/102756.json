{"Source": "Lankatruth", "Timestamp": "December 8, 2020", "Headline": "නයිට් රේස් පැද්දොත් වැඩ වරදියි!", "News Content": "කොළඹ හා තදාසන්න ප්‍රදේශවල රාත්‍රී කාලයෙදී මොටර් රථ හෝ මෝටර් බයිසිකල් යෝදාගෙන නයිට් රේස් (Night Race) පදින අයවලුන්ට එරෙහිව තදින් නීතිය ක්‍රියාත්මක කරන බව නියෝජ්‍ය පොලිස්පති අජිත් රෝහණ පවසයි. තරුණ කන්ඩායම් විසින් බොහෝ දුරට රාත්‍රී කාලයේදි මාර්ග නීති උල්ලංඝණය කරමින් ප්‍රසිද්ධ මාර්ගවල සිදු කරන රේස් පැදිල්ල නතර කිරීම සඳහා විශේෂ පොලිස් කන්ඩායම් යොදවා ඇතැයි නියෝජ්‍ය පොලිස්පතිවරයා වැඩි දුරටත් පවසයි. මොරටුව එගොඩඋයන ප්‍රදේශයේ පාර මාරුවෙමින් සිටි මවක් සහ දරුවන් දෙදෙනෙක් රේස් පැද්ද යතුරුපැදි කරුවෙකු විසින් අනතුරට ලක් කිරීමෙන් කුඩා දරුවන් දෙදෙනා මිය ගිය අතර බරපතල තුවාල ලැබූ මව රෝහල්ගත කර ප්‍රතිකාර ලබයි.", "URL": "https://lankatruth.com/si/?p=102756", "Category": "පුවත්", "Parent URL": null}