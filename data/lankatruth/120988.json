{"Source": "Lankatruth", "Timestamp": "August 5, 2021", "Headline": "දිනක වැඩිම මරණ වාර්තා වෙයි… තවත් කොවිඩ් ආසාදිත මරණ 94ක්….", "News Content": "අද (05) දිනයේ නිකුත් කළ කොවිඩ් – 19 ආසාදිතවූ මරණ වාර්තාව අනුව ඊයේ (04) දිනයේ තවත් 94 දෙනකු මරණයට පත් වී ඇතැයි සෞඛ්‍ය සේවා අධ්‍යක්ෂ ජනරාල්වරයා තහවුරු කර තිබේ. ඒ අනුව මේ දක්වා දිනක් තුළ මෙරට සිදු වූ වැඩිම කොවිඩ් මරණ සංඛ්‍යාව ඊයේ දිනයේ සිදුව ඇති අතර ඒ සමඟ මෙරටින් වාර්තා වූ සමස්ත කොරෝනා ආසාදිත මරණ සංඛ්‍යාව 4,821 ක් දක්වා ඉහළ ගොස් ඇත. ඊයේ මියගිය අය අතර පිරිමි අය 49 දෙනෙක් සහ කාන්තාවෝ 45 දෙනෙක් වෙති. මියගිය අයගෙන් 73 දෙනකු වයස අවුරුදු 60 ට වැඩි අය වන අතර අවුරුදු 30 ත් 59 ත් අතර වයසේ පසුවන 19 දෙනෙක් සහ වයස අවුරුදු 30ට අඩු දෙදනකු ද සිටින බව පැවසේ.", "URL": "https://lankatruth.com/si/?p=120988", "Category": "කොවිඩ් -19 (කොරෝනා ) පුවත්", "Parent URL": null}