{"Source": "Lankatruth", "Timestamp": "December 7, 2020", "Headline": "කඩ ඉඩකඩ මදි… කිරිබත් කෑවේ මේකටද? මැනිං ව්‍යාපාරිකයෝ ජනපතිගෙන් විමසති…", "News Content": "පෑලියගොඩට ගෙන ගිය කොළඹ මැනිං වෙළඳ පොළ කඩහිමියන්ට මේ වනවිට ප්‍රශ්න රැසකට මුහුණ දීමට සිදුව ඇති බවත් ඔවුන්ට ලබාදී ඇති කඩ සඳහා අධික මුදලක් ඉල්ලා සිටින බවත් එම කඩ සඳහා වෙන් කර ඇති ඉඩකඩ මදි බවත් සඳහන් කරමින් එම ව්‍යාපාරිකයෝ අද (07) ජනාධිපති ලේකම් කාර්යාලය ඉදිරිපිටදී විරෝධතාවයක නිරතවූහ. මෙම ව්‍යාපාරික පිරිස විරෝධතාවයේ නිරතවූයේ. “ජනපති තුමනි, කිරිබත් කෑවේ මේකටද?” “මැනිං මාකට් වෙළෙන්දු දොට්ට, ඇමති හෙන්චයියන්ට කඩ, සාධාරණය මේකද?” “10 ගුණයකින් වැඩි කළ කඩ කුළිය පහත හෙළණු” “සභාපති කඩ පිල්ලි ගහයි, වෙළඳුන්ට කඩ අහිමි වෙයි” “UDA එක මුදලට යටවෙයි” ආදී සටන්පඨ රැගත් පුවරු ප්‍රදර්ශනය කරමිනි.", "URL": "https://lankatruth.com/si/?p=102694", "Category": "පුවත්", "Parent URL": null}