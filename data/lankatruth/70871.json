{"Source": "Lankatruth", "Timestamp": "March 22, 2019", "Headline": "පුද්ගලයෙකුට පහරදුන් බද්දේගම පොහොට්ටු මන්ත්‍රී අප්‍රේල් 5 දක්වා රිමාන්ඩ්", "News Content": "පුද්ගලයෙකුට පහරදීම චෝදනාවක් සම්බන්ධයෙන් බද්දේගම ප්‍රාදේශීය සභාවේ පොදුජන පෙරමුණේ මන්ත්‍රී රුවන් ප්‍රදීප් කුමාර මහතා ලබන අප්‍රේල් 5 වැනිදා දක්වා රක්ෂිත බන්ධනාගාර ගතකර තිබේ. වඳුරඹ පන්විල පදිංචි නල්ලපෙරුම තන්ත්‍රිගේ සනී සමන්ත යන අය විසින් සිදුකරණ ලද පැමිණිල්ලකට අනුව සැකකාර මන්ත්‍රීවරයා අත්අඩංගුවට ගෙන අධිකරණයට ඉදිරිපත් කර ඇත. සැකකාර මන්ත්‍රීවරයා ඊයේ(21) පැමිණිලිකරුට දුරකථනයෙන් තර්ජනය කර පසුව අයුතු අවහිරය කර පහරදී තුවාල සිදුකර ඇතැයි පොලීසිය අධිකරණයට වාර්තා කර ඇත. පහරකෑමට ලක්වූ පුද්ගලයා මේ වනවිට කරාපිටිය රෝහලේ ප්‍රතිකාර ලබයි.", "URL": "https://lankatruth.com/si/?p=70871", "Category": "පුවත්", "Parent URL": null}