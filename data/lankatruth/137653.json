{"Source": "Lankatruth", "Timestamp": "August 1, 2022", "Headline": "රනිල්ගේ ආර්ථික මායාව ඉවරයි – සංචිත පතුලටම හිඳිලා", "News Content": "රනිල් වික්‍රමසිංහ අගමැති ධුරයට පත්වීමෙන් පසු ආර්ථිකය ගොඩ නගනු ඇති බවට ඇතැම් පිරිසක් තුළ පැවති විශ්වාසය ජූනි මස අවසන් වනවිට මුලුමනින්ම බිඳ වැටී තිබේ.  මහ බැංකුවේ නවතම නිල නිවේදනවලට අනුව එම මස අවසන්වන විට සත්‍ය දළ නිල සංචිත ප්‍රමාණය ඩොලර් මිලියන 400ක් දක්වා පහත වැටී ඇත. එම නිවේදනයේ සඳහන්වන පරිදි නිල සංචිත ප්‍රමාණය ඩොලර් මිලියන 1,900ක් බවත් එහෙත් ඒ තුළ චීන මහජන බැංකුවෙන් ලබා ගන්නා ලද ඩොලර් මිලියන 1,500ක විදේශ විනිමය හුවමාරු පහසුකම් ණයත් ඇතුලත් බව හෙළිකර ඇත.  චීනයේ එම ණය ඉවත් කළවිට අපේ රටේ ඕනෑම කටයුත්තක් වෙනුවෙන් භාවිතා කළ හැකි නිල සංචිත ප්‍රමාණය ඩොලර් මිලියන 400කි.", "URL": "https://lankatruth.com/si/?p=137653", "Category": "ආර්ථික පුවත්", "Parent URL": null}