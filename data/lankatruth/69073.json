{"Source": "Lankatruth", "Timestamp": "February 26, 2019", "Headline": "ජනාධිපති කාර්ය මණ්ඩල ප්‍රධානී හා දැව සංස්ථා සභාපතිට එරෙහි නඩුවේ විමර්ශන අවසන්", "News Content": "සෙවනගල සීනී සමාගමේ අබලි ද්‍රව්‍ය ලබා දීමට නිර්දේශ කිරීම සඳහා රුපියල් මිලියන 540ක අල්ලසක් ඉල්ලා ඉන් මිලියන 20ක් ලබා ගනිද්දී අත්අඩංගුවට පත් වු ජනාධිපති කාර්ය මණ්ඩල ප්‍රධානී අයි.කේ මහානාම සහ රාජ්‍ය දැව සංස්ථාවේ හිටපු සභාපති පී. දිසානායක යන අය සම්බන්ධ විමර්ශන අවසන් කර ඇතැයි අල්ලස් කොමිසම අද(26) අධිකරණයට වාර්තා කළේය. ඒ අනුව චූදිතයන් සම්බන්ධව ඉදිරියේදී ගනු ලබන පියවර පිළිබඳව සම්බන්ධව අල්ලස් කොමිසම අධිකරණයෙන් විමසා සිටි අතර එහිදී නඩුව ජූලි මස 11 වනදා දක්වා කල් තැබීමට නියම විය.", "URL": "https://lankatruth.com/si/?p=69073", "Category": "පුවත්", "Parent URL": null}