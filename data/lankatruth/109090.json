{"Source": "Lankatruth", "Timestamp": "January 22, 2021", "Headline": "දළදා හාමුදුරුවන් රකිනවා සේ වරාය රකිනවා – බලයට ගෙනා හිමිවරුම විරෝධයේ", "News Content": "ගෝඨාභය රාජපක්ෂ ජනාධිපතිවරයා ප්‍රමුඛ මෙම ආණ්ඩුව බලයට පත් කිරීම වෙනුවෙන් ජනතාව තුළ මතවාදය ගොඩනැගීමට මූලිකවූභික්ෂූන්වහන්සේ පිරිසක් මේ වනවිට ආණ්ඩුවට එරෙහිව පෙළගැසෙමින් සිටිති. බලයට පත් වීමට පෙර ජනතාවට හා මහා සංඝරත්නයට වූපොරොන්දු ඉටුකරනවා වෙනුවට ඒවා පසෙකට ලා බලයට පත් කිරීම සඳහා වෙහෙස වූ භික්ෂුන්වහන්සේ නොසලකා හරිමින් කටයුතු කිරීම පිළිබඳව ආණ්ඩුවට විරෝධයක් එල්ල වෙමින් තිබේ. මාස කිහිපයක සිට එම භික්ෂුන්වහන්සේලා රාජපක්ෂ ආණ්ඩුවේ විවිධ ක්‍රියාකාරිත්වයන් පිළිබ‍ඳව ප්‍රකාශනිකුත් කරමින් සිට මේ වනවිට ප්‍රසිද්ධියේ විරෝධතාවලට එක්වෙමින් සිටී. කොළඹ වරායේ නැගෙනහිර ජැටිය විකිණීමට ආණ්ඩුව ගෙන යන ක්‍රියාමාර්ගයන් එරෙහිව මේ වනවිට එම භික්ෂුන්වහසේලා ඉදිරියට පැමිණ සිටින අතර පූජ්‍ය මුරුත්තෙට්ටුවේ ආනන්ද හිමි, පූජ්‍ය ඇල්ලේ ගුණවංශ හිමි, පූජ්‍ය ඕමාරේ කශ්‍යප හිමි, මහාචාර්ය මැදගොඩ අභයතිස්ස හිමි මේ අතරින් පෙරමුණ ගෙන සිටිති. මේ පිළිබඳව අදහස් දක්වන ඇල්ලේ ගුණවංශ හිමියන් ප්‍රකාශ කර, තිබෙන්නේ “දළදා හාමුදුරුවන් වහන්සේ රකිනවා වගේ නැගෙනහිර පර්යන්තය රකින්න අපි ඉදිරිපත් විය යුතුයි. එය අපේ යුතුකමක්.” යනුවෙනි.", "URL": "https://lankatruth.com/si/?p=109090", "Category": "පුවත්", "Parent URL": null}