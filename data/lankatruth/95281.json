{"Source": "Lankatruth", "Timestamp": "July 30, 2020", "Headline": "රෝහිත අබේගුණවර්ධනටත් සම්බන්ධ පොහොට්ටු ආධාරකරුගේ හොර මත්පැන් තිප්පොළ දෙවන වරටත් වටලයි", "News Content": "පොහොට්ටු පක්ෂයේ ප්‍රබල ක්‍රියාකාරිකයෙකු මෙන්ම පසුගිය පළාත් පාලන මැතිවරණයට ඉදිරිපත් වූ අපේක්ෂකයෙකුද වන දමිත් දනංජය නැමැත්තාට අයත් කළුතර දකුණ මහ හීනටියන්ගල ප්‍රදේශයේ ගොඩනැගිල්ලක ඔහු විසින් පවත්වාගෙන ගිය මහා පරිමාන නීති විරෝධී මත්පැන් නිෂ්පාදනාගාරයක් කොළඹ අපරාධ කොට්ඨාසය සිදු කළ මෙහෙයුමකින් පසු වටලා තිබේ. මෙම ගොඩනැගිල්ල හිමි දමිත් දනංජය නැමැත්තා පොහොට්ටු පක්ෂයේ ඉහළ පෙළේ ක්‍රියාකාරිකයෙකු මෙන්ම එම පක්ෂයේ කළුතර දිස්ත්‍රික් පාර්ලිමේන්තු අපේක්ෂ කණ්ඩායමේ නායක රෝහිත අබේගුණවර්ධන මහතාගේ ළඟම ආධාර කරුවෙකි. මෙම වැටලීමෙන් සැකකරුවන් නව දෙනෙකු අත්අඩංගුවට ගෙන ඇත. මෙහි තිබී එතනෝල් ලීටර් 4000ක් අඩංගු බැරල් 16ක් සහ නිෂ්පාදනය කරන ලද මත්පැන් කාලේ බෝතල් 2000කට ආසන්න ප්‍රමාණයක් අත්අඩංගුවට ගෙන තිබේ. එමෙන්ම තවත් කාලේ බෝතල්වලට පිරවීමට නියමිත තිබූ මත්පැන් ලීටර් 2000කට ආසන්න ප්‍රමාණයක් සහ ඒවා ඇසිරීමට අවශ්‍ය කරන බෝතල් දහදාහක් පමණ පමණ අත්අඩංගුවට ගෙන ඇත. පරණ යකඩ එකතු කරන ස්ථානයක් ලෙස මෙම ස්ථානය ඉතාමත් සූක්ෂම ලෙස පවත්වාගෙන ගොස් තිබේ. මෙම නීති වීරෝධී මත්පැන් නිෂ්පාදනාගාරය කලකපටන් පවත්වාගෙන ගොස් ඇති අතර සුරාබදු දෙපාර්තමේන්තුවට ලද තොරතුරකට පසුගිය වසරේ ජුනි 24 දින පොලිස් විශේෂ කාර්ය බලකාය සහ සුරබදු දෙපාර්තමේනතුව ඒකාබද්ධව වටලා තිබිණි. ඉන් පසු අධිකරණයෙන් ඇප ලබා පැමිණ මොහු මෙම ස්ථානය පෙර තිබූ තත්වයෙන් නීවීකරණය කර තව දුරටත් මහාපරිමාණ ස්කාගාරයක් ලෙස පවත්වාගෙන ගොස් තිබිණි. එතනොල් යොදා මත්පැනි නිෂ්පාදනය සිදු කිරීම සිදු කර ඇති අතර පසුගියදා ගෝඨාභය රාජපක්ෂ ජනාධිපතිවරයා පැමිණි මහජන රැස්වීම්වලට පැමිණෙන ජනතාවට මත්පැන් කාලේ බොතලය බැගින් බෙදා දී ඇති බවද වාර්තා වේ. පසුගිය වසරේ රෝහිත අබේගුණවර්ධන මහතාගේ සමීපතමයින්ට අයත් ස්කාගාර කිහිපයක් අත්අඩංගුවට ගත් අතර එහි අයිතිකරුවන් වන්නේ පුද්ගල ඝාතන සඳහා සැකකරුවෙකු වන කළුවාමෝදර සුදූ නොහොත් සුදත් කුමාර සිල්වා, බී. සමන් කුමාර සිල්වා සහ ජාත්‍යන්තර මුදල් ජාවාරම් සම්බන්ධව සිංගප්පූරුවේ වසර ගණනාවක් සිර අඩස්සියේ සිට පැමිණ පුද්ගලයෙකු වන ෆ්‍රෑන්ක් නොහොත් සුදේස් සිල්වා සහ පාලහමුණි දමිත දන්ජය යන සිවුදෙනාය. ඊට අමතරව මෙලෙස නිශ්පාදනය කරනු ලබන මත්පැන් වර්ග සැපසුම් කරුවන් ලෙස රෝහිත අබේගුණවර්ධන මහතාගේ ඥාති පුත්‍රයෙකුද වන අනූෂ නොහොත් සංකී නැමැත්තා සහ හිටපු බස්නාහිර පළාත සභා මන්ත්‍රී ප්‍රසන්න සංජීව යන දෙදෙනා කරටයුතු කර ඇති බවද එකල වාර්තා විය.  වත්මන් වැටලීමට අදාළ වීඩියෝව  මීට පෙර සිදු කළ වැටලීමට අදාළ වීඩියෝව", "URL": "https://lankatruth.com/si/?p=95281", "Category": "පුවත්", "Parent URL": null}