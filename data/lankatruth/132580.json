{"Source": "Lankatruth", "Timestamp": "April 21, 2022", "Headline": "මහජන උද්ඝෝෂණ වනසන්න ආණ්ඩුව යෙදූ තවත් කුමන්ත්‍රණක් පරාදයි", "News Content": "මහජන උද්ඝෝෂණවලට මුවා වී ජනතාව පීඩාවට පත් කරමින් සැබෑ මහජන උද්ඝෝෂණ අඩපන කිරීමට ආණ්ඩුව දියත් කළ තවත් කුමන්ත්‍රණයක් පොදු ජනතාවගේ මැදිහත්විමෙන් පරාද කර තිබේ. ඊයේ (20) පානදුර නගරයෙන් මහාමාර්ගය සම්පූර්ණයෙන්ම වසා දමා විරෝධතාවක් ඇති කිරීමට පැමිණ සිටි රෝහිත අබේගුණවර්ධන සමීපතමයෙකු වන බණ්ඩාගම ප්‍රාදේශීය සභා මන්ත්‍රී මාධව ගුරුගේ මූලික වී කඩාකප්පල් කාරි ක්‍රියාමාර්ගයක් දියත් කර තිබිණි. එහෙත් මෙම පිරිස හඳුනාගත් ප්‍රදේශවාසීන් ඔවුන් කුමන්ත්‍රණ කාරී උද්ඝෝෂණ ව්‍යාපාරයට විරෝධය පල කරමින් පලවා හරිණු ලැබීය. ගෝටාබය රාජපක්ෂගේ සමීපතමයන් ලෙස ඉතිරිවී සිටින කිහිපදෙනාගෙන් කෙනෙකු වන රෝහිත අබේගුණවර්ධන මෙම කඩාකප්පල්කාරී ක්‍රියාමාර්ගය පිටුපස සිටින බවට හඳුනාගෙන තිබේ. ආණ්ඩුවට සහයෝගය පල කරමින් විරෝධතා දියත් කිරීමට උත්සාහ කිරීම, මිරිහානේදී සහ රඹුක්කනදී විරෝධතා කරුවන් දේපළවලට අලාභහනි සිදු කළ බවට තහවුරු කිරීමට ආණ්ඩුව දැරූ උත්සාහයන් සියල්ලම අසාර්ථක විය. මෙම තත්වය තුළ පොදුජනයාගේ උද්ඝෝෂණ ලෙස අර්ත ගන්වා මහජනතාවට පිඩාකාරී වන ආකාරයේ ක්‍රියා තවදුරටත් රට පුරා සිදු කිරිමට ආණ්ඩුව සැලසුම් කර තිබෙන බවට මේ වනවිට තහවුරු වී ඇත. මෙවැනි කඩාකප්පල කාරී ක්‍රියා සිදු කරන අවස්ථාවල පොලීසිය එම ප්‍රදේශවලට නොයොදා සිටීම හෝ දේපළ අලාභහානී සිදු කිරීම වැලැක්වීමට නීත්‍යානුකූලව පොලීසියට තිබෙන මැදිහත්වීම සිදු නොකිරීමට සැලසුම් කර තිබේ. එමෙන්ම මහජනතාව අලාභ හානි සිදු කළ බවට ආණ්ඩුවේ සංවිධ්‍යාත්මක මැරයන් යොදවා ක්‍රියා කරන අවස්ථාවල පොලීසිය මහජනතාව වෙත මර්ධනය දියත් කිරීමට මේ වනවිටත් කටයුතු කර ඇත.", "URL": "https://lankatruth.com/si/?p=132580", "Category": "පුවත්", "Parent URL": null}