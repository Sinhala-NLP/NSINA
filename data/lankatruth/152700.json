{"Source": "Lankatruth", "Timestamp": "October 4, 2023", "Headline": "ලිට්‍රෝ ගෑස් මිලත් ඉහළට", "News Content": "ගෘහස්ථ ගෑස් 12.5Kg සිලින්ඩරයක මිල රුපියල් 343කින් වැඩි කිරීමට තීරණය කළ බව ලිට්‍රෝ ගෑස් සමාගමේ සභාපති මුදිත පීරිස් පවසයි. ඒ අනුව 5Kg සිලින්ඩරයක මිල රුපියල් 137කින්ද, 2.3Kg සිලින්ඩරයක මිල රුපියල් 63කින්ද ඉහළ දැමූ බවත් නව මිල අද (04) මධ්‍යම රාත්‍රියේ සිට ක්‍රියාත්මක වන බවත් ඔහු සඳහන් කරයි. එම මිල ඉහළ දැමීමත් සමග රුපියල් 3,127ක්ව පැවති 12.5Kg සිලින්ඩරයක මිල රුපියල් 3,470ක් දක්වාත් රුපියල් 1,256ක්ව පැවති 5Kg සිලින්ඩරයක මිල රුපියල් 1,393ක් දක්වාත් රුපියල් 587ක්ව පැවති 2.3Kg සිලින්ඩරයක මිල රුපියල් 650ක් දක්වාත් වැඩි වනු ඇත.", "URL": "https://lankatruth.com/si/?p=152700", "Category": "පුවත්", "Parent URL": null}