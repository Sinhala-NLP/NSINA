{"Source": "Lankatruth", "Timestamp": "October 10, 2017", "Headline": "නාලක ගොඩහේවාගේ නඩු විභාගය දෙසැම්බර් 11", "News Content": "“තාරුණ්‍යයට හෙටක්” සංවිධානයට ලබා දුන් රුපියල් ලක්‍ෂ 50ක මුදලක් සාවද්‍ය පරිහරණය කරන ලදැයි ශ්‍රී ලංකා විනිමය හා සුරැකුම්පත් හා විනිමය කොමිෂන් සභාවේ හිටපු සභාපති නාලක ගොඩහේවා මහතා ඇතුළු තිදෙනකුට එරෙහිව පවරා ඇති නඩුව ලබන දෙසැම්බර් මස 11 වැනිදා සිට විභාග කිරීමට කොළඹ මහාධිකරණ විනිසුරු ආර්. ගුරුසිංහ මහතා ඊයේ (09) තීරණය කර තිබේ. පැමිණිල්ලේ සාක්කිකරුවන්ට එදින අධිකරණයේ පෙනී සිටින ලෙස දැනුම් දෙමින් සිතාසි නිකුත් කිරීමටද විනිසුරුවරයා වැඩිදුරටත් නියෝග කර ඇත. 2013 අගෝස්තු මස 06 වැනිදාත් 18 වැනිදාත් අතර ශ්‍රී ලංකා විනිමය හා සුරැකුම්පත් හා කොමිෂන් සභාවේ අධ්‍යක්‍ෂ මණ්ඩලයේ අනුමැතිය යටතේ තාරුණ්‍යයට හෙටක් සංවිධානයට මුදා හළ රුපියල් ලක්‍ෂ 50ක මුදලක් එම ගිණුමට බැර නොකොට CSN ගිණුමට බැර කොට එම රුපියල් ලක්‍ෂ 50ක මුදල සාවද්‍ය පරිහරණය කරන ඔහුට එරෙහිව චෝදනා එල්ල වී තිබේ.", "URL": "https://lankatruth.com/si/?p=42288", "Category": "පුවත්", "Parent URL": null}