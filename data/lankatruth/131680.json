{"Source": "Lankatruth", "Timestamp": "April 8, 2022", "Headline": "චමින්ද, කුට්ටිආරච්චි මැති සබයෙන් ඉවත් කරයි", "News Content": "ශ්‍රී ලංකා පොදුජන පෙරමුණේ බදුල්ල දිස්ත්‍රික් මන්ත්‍රී ජානක තිස්ස කුට්ටිආරච්චි සහ සමගි ජන බලවේගයේ බදුල්ල දිස්ත්‍රික් මන්ත්‍රී චමින්ද විජේසිරි කතානායකවරයා විසින් පාර්ලිමේන්තුවෙන් ඉවත් කර තිබේ. ඔවුන් ඉවත් කරන ලෙස කතානායක මහින්ද යාපා අබේවර්ධන පාර්ලිමේන්තුවේදී වේත්‍රධාරී වරයාට උපදෙස් දීමෙන් අනතුරුව ඔවුන් ඉවත් කිරීමට වේත්‍රධාරී නිලධාරීන් විසින් කටයුතු කර ඇත. එම මන්ත්‍රීවරුන් දෙදෙනා අතර අද (08) උදේ වූ උණුසුම් බහින්බස්වීමක් පාර්ලිමේන්තුවේ ආචාරධර්මවලට පටහැනි ලෙස දුරදිග යාම හේතුවෙන් කතානායකවරයා ඔවුන් දෙදෙනා අද දිනයේ කටයුතුවලින් මෙලෙස ඉවත් කර තිබේ.", "URL": "https://lankatruth.com/si/?p=131680", "Category": "පුවත්", "Parent URL": null}