{"Source": "Lankatruth", "Timestamp": "December 1, 2011", "Headline": "‘රජාට බැරිනම් යන්න’ – බිමල් රත්නායක උද්ඝෝෂණයේදී කියයි", "News Content": "රැකියා විරහිත තරැණ තරැණියන්ට රැකියා ලබාදීමට බලකරමින් සහ 2012 අය වැයට තම විරෝධය පලකරමින් සමාජවාදී තරැණ සංගමය ඊයේ (30) කොළඹ ටෙක්නිකල් මන්සන්දියේ සිට මුදල් අමාත්‍යංශය දෙසට උද්ඝෝෂණික පාගමනක් ආරම්භ කළ අතර මද දුරක් ගමන් කරද්දී කදුළුගෑස් සහ ඇමෝනීයා මිශ‍්‍ර ජල ප‍්‍රහාරයක්ද එල්ල කරන ලදී. මෙම සියඵ භාදක බිඳදමා ඉදිරියට ගිය උද්ඝෝෂකයෝ විසිරගියේ උද්ඝෝෂණික රැලියක්ද කරමිනි. ඒහිදී සමාජවාදී තරුණ සංගමයේ ජාතික සංවිධායක බිමල් රත්නායක මහතා පිරිස අමතමින් කීවේ ‘රජාට බැරිනම් යන්න’ කියා ය. ඔහු මෙසේ ද කීය. ‘‘මහරජා ඉදිරිපත් කළ අයවැය යෝජනාවෙන් මහරාජම පිළිගෙන තියෙනවා උසස් පෙළ සමතුන්ගෙන් 6 කට එක් අයෙකුට ජොබ් එකක් නෑ කියල. ලක්ෂ 70 ක තරුණ පරම්පරාවෙන් ලක්ෂ 15 කට ජොබ් නෑ කියන්නෙ. රජයි රජාගෙ ගෝලයොයි මිසක් වෙන කවුරුත් නොවෙයි. ඇත්ත ගාන ගත්තොත් ලක්ෂ 25 කට වැඩියි. උපාධි ධාරීන්ම ඉන්නවා 42000 ක් රස්සා නැතිව. මහරජාගෙ 7 වෙනි අයවැයේ ශ‍්‍රීලනිපයේ 17 වෙනි අය වැයේ මොනවද තිබුනෙ රැකී රක්ෂා ප‍්‍රශ්නය වෙනුවෙන්? අපි මහ රජාට කියනවා බැරිනම් පලයන් කියල.. බැරිනම් පලයං.. රජා තනියම 7 ක් කරලත් මේක නම් උත්තරේ, රජාට බෑ කියන එක තමයි ඔප්පු වෙන්නෙ. ෆැක්ටරි වැහිල රස්සා නැතිවෙච්චි ගාන ලක්ෂ 3 ක් කියල රජාගෙ ආණ්ඩුවම කියනවා. ඒඅය වෙනුවෙන් රජයි, රජාගෙ ආණ්ඩුවයි, බත් බැලකම් කරන අනෙක් පක්ෂත් කෙළේ මොකක්ද? වැහිච්ච කොම්පැනි කාරයන්ට විතරක් රුපියල් කෝටි 1600 ක් වෙන්කළා. රස්සා නැතිවෙච්චි අර ලක්ෂ 3 වෙනුවෙන් එක රුපියලක් මේ ආණ්ඩුව දුන්නෙ නෑ. අපි මුදල් අමාත්‍යාංශයේ ඉන්න අන්ධයන්ට බීරන්ට හඬ ගාල කියන්නයි ආවෙ. නැතුව අල්ලපු වලව්වෙ හැංගිලා ඉන්න හොරු වගේ මහ බැංකුවෙ තියෙන රත්තරන් බිස්කට් හොරකම් කරන්න නොවෙයි ආවෙ. රැකියාව කියන්නෙ ලක් බයි චාන්ස් එකක් නොවේ. රැකියාව කියන්නේ ශුද්ධ වූ අයිතියක්. රස්සාවක් නෑ කියන්නේ මැරියන් කියන එකයි. අපි මේ පොලීසියෙ කටු කන මහත්තුරුන්ට කියනවා අපේ වෘත්තීය සමිති මධ්‍යස්ථානෙ උද්ඝෝෂණය කරල තමයි මේ අයටත් රුපියල් 1000 ක් වැඩි කරල දුන්නේ කියල. අපිට පාට් එක දැම්මට තිබිච්ච දීමනා ඔක්කොම කපල ඇනගෙන ඉන්නෙ.’’", "URL": "https://lankatruth.com/si/?p=405", "Category": "පුවත්", "Parent URL": null}