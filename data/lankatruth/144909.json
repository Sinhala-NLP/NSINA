{"Source": "Lankatruth", "Timestamp": "February 24, 2023", "Headline": "වීරවංස බිරිඳගේ හොර පාස්පෝට් නඩුව යළි කල් යයි", "News Content": "හිටපු ඇමති විමල් වීරවංසගේ බිරිඳ වන ශෂී වීරවංසට එරෙහි, රාජ්‍යතාන්ත්‍රික විදේශ ගමන් බලපත්‍රයක් ලබා ගැනීම සඳහා අසත්‍ය තොරතුරු ඉදිරිපත් කිරීම සම්බන්ධ නඩුව ලබන 28 වනදා දක්වා කල් දැමීමට කොළඹ ප්‍රධාන මහෙස්ත්‍රාත් අධිකරණය අද (24) නියම කර තිබේ. ඒ ඊට අදාල නඩුව අද කැඳවූ අවස්ථාවේදී ශෂී වීවරංස වෙනුවෙන් පෙනී සිටි නීතිඥවරු අධිකරණය වෙත වෛද්‍ය වාර්තාවක් ඉදිරිපත් කරමින් ඇයට ඇති වී තිබෙන අසනීප තත්වයක් හේතුවෙන් දින 03ක විවේකයක් අවශ්‍ය බවත් ඒ හේතුවෙන් ඇයට අධිකරණයට පෙනී සිටීමට නොහැකි බවත් දැන්වීම හේතුවෙනි‍. අසත්‍ය තොරතුරු ඉදිරිපත් කර අවිධිමත් රාජ්‍යතාන්ත්‍රික විදේශ ගමන් බලපත්‍රයක් ලබා ගැනීමේ චෝදනාවකට වරදකරු කෙරුණු ශෂී වීරවංශට කොළඹ මහෙස්ත්‍රාත් අධිකරණය බරපතළ වැඩසහිත වසර දෙකක සිර දඬුවම් හා රුපියල් ලක්ෂයක දඩයක් 2022 මැයි මස 27 වන දා නියම කළ අතර පසුව එම දඬුවමට එරෙහිව ඇය විසින් අභියාචනයක් ඉදිරිපත් කිරීමෙන් අනතුරුව මේ වනවිට කොළඹ මහෙස්ත්‍රාත් අධිකරණය මගින් ඇප මත මුදාහැර සිටී.", "URL": "https://lankatruth.com/si/?p=144909", "Category": "පුවත්", "Parent URL": null}