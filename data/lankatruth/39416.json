{"Source": "Lankatruth", "Timestamp": "August 14, 2017", "Headline": "ගොවියෝ ඇමතිට දුන්නේ දින 10යි – ඇමති දහවෙනි දිනයේ ගොවියන්ට සාකච්ඡාවක් දෙයි", "News Content": "තම ගැටළුවලට ලබාදීම සඳහා ඇමතිවරයා පොරොන්දු වූ විසඳුම් ලබා නොදීම සම්බන්ධයෙන් පසුගිය 04වනදා ගම්මිරිස් ගොවීන් සුරැකීමේ සංවිධාන එකමුතුව හා සමස්ත ලංකා ගොවිජන සම්මේලනය එක්ව පැවැත්වූ මාධ්‍ය සාකච්ඡාවේදී අවධාරණය කර සිටියේ තවත් දින 10ක් ඇතුළත් මේ සම්බන්ධයෙන් සාකච්ඡා කිරීමට දිනයක් ලබා නොදුණහොත් අනිවාර්යයෙන්ම ලබන 16වනදා ගම්මිරිස් සහ බුලත් ගොවීන් සමග විෂයභාර දයාගමගේ අමාත්‍යවරයා හමුවීමට පැමිණෙන බව ය. කෙසේ නමුත් ගොවීන් එම මාධ්‍ය හමුවේදී සඳහන් කළ පරිදි දින 10 ගෙවෙන අද (14) දින එම ගොවීන් සඳහා සාකච්ඡාවක් ලබාදීමට ප්‍රාථමික කර්මාන්ත අමාත්‍ය දයා ගමගේ මහතා කටයතු කර තිබිණි. එහිදී පැමිණි එකඟතා සම්බන්ධයෙන් මාධ්‍ය දැනුවත් කරමින් නාමල් කරුණාරත්න මහතා සඳහන් කර සිටියේ ගොවිජනතාව දැන්වූ පරිදිම දින 10ක් ගතවීමට පෙර දහවෙනි දිනයේදී ගොවීන්ට සාකච්ඡාවක් ලබාදීමට අමාත්‍යවරයා කටයුතු කළ බැවින් 16වනදා කොළම නොපැමිනෙන බවයි. එම සාකච්ඡාවේදී බුලත් ගොවී සංවිධාන සමාගම් බවට පත් කර, අතරමැදි මැදිහත්වීම් තුළින් ගොවියාට අහිමිවන අගය ලබාගත හැකි බවන ආකාරයට එම ගොවි සාමාගම් මගින්ම බුතල් අපනයනය කිරීමටත් අමාත්‍යවරයා එකඟ වී තිබේ. එසේම ගම්මිරිස් ගොවීන් බහුල ප්‍රදේශවල ගම්මිරිස් මිලදීගැනීමේ මධ්‍යස්ථාන ස්ථාපිත කිරීමට මීට පෙර අමාත්‍යවරයා ලබාදුන් පොරොන්දුව ඉටු කිරීමේදී එවැනි යාන්ත්‍රණයක් සකස් කිරීමේදී එය අලුතෙන්ම නිර්මානය කිරීමට සිදුවන නිසා එහි පැන නැග ඇති අර්බුදකාරී තත්වය පිළිබඳ අමාත්‍යවරයා ගොවීන් සමග දීර්ඝ ලෙස සාකච්ඡා කර ඇත. එහිදී ගම්මිරිස් මිලදී ගැනීමේදී පුද්ගලික අංශය රජයේ සහතික මිලට වඩා අඩුවෙන් මිලදී ගන්නේනම් ගොවියෙකුගේ පළමු ගම්මිරිස් කිලෝ 200 සඳහා හිගවන මුදල එක් කිලෝවකට රුපියල් 900 වන පරිදි රජයෙන් ගෙවීමටත් අමාත්‍යවරයා එකඟවී ඇත. කෙසේ නමුත් ගොවීන් දිගින් දිගටම අමාත්‍යවරයාගෙන් ඉල්ලා ඇත්තේ රජය මගින් ගම්මිරිස් මිලදීගැනීමට අවශ්‍ය යාන්ත්‍රණය සකස් කරන ලෙසය. මේ සම්බන්ධයෙන් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා දැක්වූ අදහස් පහතින් පළ වේ.", "URL": "https://lankatruth.com/si/?p=39416", "Category": "පුවත්", "Parent URL": null}