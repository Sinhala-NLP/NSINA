{"Source": "Lankatruth", "Timestamp": "November 19, 2017", "Headline": "සමෘද්ධි, කෘෂිකර්ම, අධ්‍යාපන කඳ මුලින් කපාහැරේ", "News Content": "ලබන වසර වෙනුවෙන් ඉදිරිපත් කර තිබෙන අය-වැය මුදල් වෙන් කිරීම් අනුව සමෘද්ධි, කෘෂිකර්ම, උසස් අධ්‍යාපන, අධ්‍යාපන, ආපදා කළමනාකරණ, කාන්තා හා ළමා කටයුතු ඇතුළු අමාත්‍යාංශ 36ක මුදල් මෙම වසරේ සත්‍ය වියදමට වඩා විශාල වශයෙන් කපාහැර තිබේ. කෘෂිකර්ම අමාත්‍යාංශයේ මෙම වසරේ වියදම රුපියල් මිලියන 66,317ක් වී තිබියදී ලබන වසරේදී එය රුපියල් මිලියන 23,789ක් දක්වා මිලියන 42,528කින් කපාහැර ඇත. එමෙන් ම දුගී ජනතාවට සමෘද්ධි සහනාධාරය ලබා දෙන සමාජ සවිබල ගැන්වීම් හා සමාජ සුභසාධන අමාත්‍යාංශයේ මෙම වසරේ වියදම රුපියල් මිලියන 71,607ක් වී තිබියදී ලබන වසර වෙනුවෙන් මිලියන 18,578ක් වෙන් කර රුපියල් මිලියන 53,029ක් කපාහැර තිබේ. උසස් අධ්‍යාපන හා මහාමාර්ග අමාත්‍යංශයේ වියදම රුපියල් මිලියන 2,55,911ක් වී තිබියදී එය මිලියන 1,82,757 දක්වා මිලියන 73,154කින් කපාහැර, අධ්‍යාපන අමාත්‍යාංශයේ වියදම් රුපියල් මිලියන 1,12,878ක් වී තිබියදී ලබන වසර වෙනුවෙන් මිලියන 1,02,880ක් වෙන් කර මිලියන 9,908ක් කපාහැර ඇත.", "URL": "https://lankatruth.com/si/?p=44069", "Category": "පුවත්", "Parent URL": null}