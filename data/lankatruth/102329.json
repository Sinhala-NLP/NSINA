{"Source": "Lankatruth", "Timestamp": "December 3, 2020", "Headline": "බන්ධනාගාර ඉදිරිපිටට පැමිණීම තහනම් – ආණ්ඩුව උසාවි නියෝග ගනී!", "News Content": "කොළඹවැලිකඩ හා මැගසින් බන්ධනාගාර ඉදිරිපිට කිසිඳු තැනැත්තෙක් රැස්වීමෙන් වැළකීසිටින ලෙසට කොළඹ අලුත්කඩේ මහේස්ත්‍රාත් අධිකරණය අද (03) නියෝග කර තිබේ. අලුත්කඩේ අංක 02 මහේස්ත්‍රාත් අධිකරණයේ අතිරේක මහේස්ත්‍රාත් / අතිරේක දිසා විනිසුරු රජින්ද්‍රා ජයසූරිය මෙම නියෝගය නිකුත් කර තිබේ. සිරකරු අයිතිවාසිකම් සුරැකීමේ සංවිධානයට එරෙහිව පොලිසිය මෙම නියෝගය ලබා ගෙන ඇති අතර මහර බන්ධනාගාරයේ සිදුවීමෙන් අනතුරුව එම සංවිධානය මාධ්‍ය හමුවක් කැඳවමින් බන්ධනාගාරයේ සිදුවීම පිළිබඳව ආණ්ඩුවට‌ තදබල ලෙස චෝදනා එල්ල කරනු ලැබීය.", "URL": "https://lankatruth.com/si/?p=102329", "Category": "පුවත්", "Parent URL": null}