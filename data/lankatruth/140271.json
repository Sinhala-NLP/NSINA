{"Source": "Lankatruth", "Timestamp": "October 7, 2022", "Headline": "A/L සිසුන්ගේ ගැටලුව :- අනුර අධ්‍යාපන ඇමති සමග සාකච්ඡා කරයි", "News Content": "අපොස උසස් පෙළ විභාගයට දෙවන වර සහ තුන්වෙනි වර පෙනී සිටීමට අපේක්ෂාවෙන් සිටින සිසු සිසුවියන්ට අධ්‍යයන කටයුතු සඳහා කාලය ප්‍රමාණවත් නොවීම සම්බන්ධයෙන් ශිෂ්‍ය ශිෂ්‍යාවන්හට මතුව අති ගැටලුකාරී තත්වය පිළිබඳව ජාතික ජන බලවේගයේ නායක අනුර දිසානායක විසින් (07) අධ්‍යාපන ඇමති සිසුල් ප්‍රේමජයන්තගේ අවධානයට යොමු කර තිබේ. තමන්ට අධ්‍යන කටයුතු සඳහා කාලය ප්‍රමානවත් නොවීම සම්බන්ධයෙන් අධ්‍යාපන බලධාරීන්ගේ අවධානයට යොමු කරනවන ලෙස, අපොස උසස් පෙළ විභාගයට දෙවන වර සහ තුන්වෙනි වර පෙනී සිටීමට අපේක්ෂාවෙන් සිටින ශිෂ්‍ය ශිෂ්‍යාවන් දිගින් දිගයම තමන් වෙත කරන ලද ඉල්ලීම අනුව මෙම සාකච්ඡාව සිදු කළ බව ජාතික ජන බලවේගයේ නායක අනුර දිසානායක සිය ෆේස්බුක් පිටුවේ සඳහන් කර ඇත. එම සිසුන් සඳහා සාධාරණ කාලයක් ලබාදීමට අවධානය යොමු කරන බව මෙහිදී අමාත්‍යවරයා පවසා සිටි බවත් එහි සඳහන් වේ.", "URL": "https://lankatruth.com/si/?p=140271", "Category": "පුවත්", "Parent URL": null}