{"Source": "Lankatruth", "Timestamp": "March 17, 2021", "Headline": "සජාත් මවුසූන් ගොටාබයගේත් ඇහැ වැහුවා… එස්.එම් චන්ද්‍රසේන කියයි", "News Content": "සීනි බදු වංචාවක් සිදුව ඇති බවත් එම වංචාවේ චෝදනාව එල්ලවී තිබෙන සජාත් මවුසූන් නැමැත්තා එම වංචාව සිදු කළේ ජනාධිපති ගෝටාබය රාපක්ෂගේ ඇස වසා බවත් ඉඩම් ඇමති එස්.එම් චන්ද්‍රසේන සඳහන් කරයි. ඇමතිවරයා මෙසේ ප්‍රකාශ කළද පැවති ජනාධිපතිවරණයේදී මෙන්ම පාර්ලිමේන්තු මැතිවරණයේදීද ඇමති එස්.එම් චන්ද්‍රසේන ඇතුළු පොහොට්ටු පක්ෂයේ සියලුම දෙනා ගෝටාබය රාජපක්ෂ හඳුන්වා දුන්නේ ඔහු කිසිවෙකුටත් රැවටිය නොහැකි, යමෙක් හැරෙනකොට ඔහු ගැන තේරුම් ගැනීමට හැකි තරම් තියුණු බුද්ධියක් හිමි අයෙකු බවයි. අඩුම තරමේ රටේ සිව් කොනේ සිදුවන සෑම දෙයක්ම ක්ෂණිකව ඔහුට දැනගැනීහට හැකි බවය. ඉඩම් ඇමති එස්.එම් චන්ද්‍රසේන සඳහන් කරන ආකාරයට ජනාධිපති ගෝටාබය රාජපක්ෂ අද තමන්ගේ සමීපතමයින්ගේ වංචා දූෂණ පවා නොපෙනෙන තත්වයකට පත්ව ඇත. දේශපාලන විශ්ලේෂකයින් පවසන්නේ ජනාධිපතිවරයාගේ ඇස් වසා සිදු කළැයි කියමින් ජනාධිපතිවරයා බේරාගැනීමට ඔහුට හිතවත් මැති ඇමතිවරු කටයුතු කරද්දී ජනාධිපතිවරයාගේ නොහැකියාව තව තවත් සමාජගතවන බවය. ජනතාධිපතිවරයා එතරම් දුර්වලයෙක්නම් තව බොහෝ දේ ඉදිරියේදී සිදුවනු ඇතැයිද ඔවූහු පෙන්වා දෙති.", "URL": "https://lankatruth.com/si/?p=113084", "Category": "පුවත්", "Parent URL": null}