{"Source": "Lankatruth", "Timestamp": "January 13, 2022", "Headline": "සහල් ආනයනයට ඩොලර් මිලියන 134ක්", "News Content": "රටේ සමස්ත සහල් අවශ්‍යතාවයෙන් සති 6කට ප්‍රමාණවත් මෙට්‍රික් ටොන් ලක්ෂ 3ක් ආනයනය කිරීම සඳහා ඩොලර් මිලියන 133.7ක් වැය කිරීමට පසුගිය සඳුදා කැබිනට් අනුමැතිය ලබාදී තිබේ.  මෙලෙස සහල් ආනයනය කිරීමට සිදුවී තිබෙන්නේ 2020 වර්ෂයේදී මෙරට සහල් නිෂ්පාදනය මාස 17කට ප්‍රමාණවත් වන සේ තිබියදී ජනාධිපතිවරයා විසින් හිටි හැටියේම රසායනික පොහොර තහනම් කිරීමේ ප්‍රතිවිපාකයක් ලෙස ය.  රසායනික පොහොර ආනයනය සඳහා 2020 දී ඩොලර් මිලියන 259ක මුදලක් වැය කර තිබූ අතර කෘෂිකාර්මික අපනයනවලින් පමණක් ඩොලර් මිලියන 2400කට ආසන්න විදේශ විනිමය ආදායමක් එම වසරේදී උපයා ගැනීමට සමත් විය. නමුත් හිටි හැටියේ රසායනික පොහොර තහනම් කිරීමෙන් එක් වරකදී සහල් ආනයනයට පමණක් ඩොලර් මිලියන 134කට ආසන්න මුදලක් වැය කිරීමට සිදුවී තිබේ.", "URL": "https://lankatruth.com/si/?p=127745", "Category": "ආර්ථික පුවත්", "Parent URL": null}