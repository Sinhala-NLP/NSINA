{"Source": "Lankatruth", "Timestamp": "December 27, 2017", "Headline": "දඹුල්ල රෝහළේ සායන සඳහා එක රුධිර පීඩනයයි – රෝගීන්ට දැඩි පීඩා", "News Content": "සතියකට විවිධ සායනයන් 20ක් පමණ පවත්වන දඹුල්ල දිස්ත්‍රික් මුලික රෝහළේ රෝගීන්ගේ රුධිර පීඩනය මැනීම සදහා එක් රුධිර පීඩන මානයක් පමණක් තිබීම හේතුවෙන් වෛද්‍ය කාර්ය මණ්ඩලයට මෙන්ම රෝගීන්ට ද ගැටළුවලට මුහුණපෑමට සිදුව තිබේ. වෛද්‍ය,ශල්‍ය,ප්‍රසව හා නාරිවේද, දියවඩියා, ළමා, කන්, නාසය, උගුර, ස්වසන, හෘද, චර්ම රෝග ආදී සායනයන් සතිපතා පැවැත්වෙන අතර මසකට රෝගීන් 3,000කට අධික සංඛ්‍යාවක් මෙම සායනයන්ට පැමිනෙන බව රෝහල් සංඛ්‍යා දත්ත සදහන් කරයි. මාසයකට අධික කාලයක් තිස්සේ පවතින මෙම ගැටලුව හමුවේ රෝගීන්ගේ රුධිර පීඩනය මැනීම සදහා ඒ වෙනුවෙන්ම වෛද්‍යවරයෙකු යොදවා තිබෙනු දක්නට ඇත. එම වෛද්‍යවරයා රෝගීන් පරික්ෂා කර ප්‍රතිකාර කිරීම සිදු නොකරන් අතර අනෙක් වෛද්‍යවරු රෝගීන් පරික්ෂ කර ප්‍රතිකාර ලබාදීම සිදුකරනු ලබති. ඇතැම් අවස්ථාවල සායනයන් සදහා රෝගීන් සංඛ්‍යාව වැඩිවන දිනයන්හි රෝහලේ සෙසු වාට්ටුවල රුධිර පීඩන මාන සොයායමට සේවකයින්ට සිදුව තිබෙන අතර එම වට්ටුභාර හෙද නිලධාරීන්ගේ භාරයේ තිබෙන රුධිර පීඩන මාන වෙනත් ස්ථානයකට ලබාදීමටද මැලිකමක් දක්වන බව සේවකයෝ කියා සිටිති. දැනට සායනයේ භාවිත කරන රුධිර පීඩන මානයද රෝහල් පරිපාලනය විසින් පරිත්‍යගශිලියෙකුගෙන් ලබා ගත් එකක් බවද සේවකයින් කියා සිටින අතර සායනයන් සදහා හාවිතා කළ රුධිර පීඩන මාන සියල්ලක්ම ක්‍රියා විරහිතවිම නිසා මෙම තත්වය උදගතව ඇති බවදඔවුන් කියති. මේ පිලිබදව මාතලේ දිස්ත්‍රික් සෞඛ්‍ය සේවා අධ්‍යක්ෂක ඩි.එම්. විජේකෝන් මහතාගෙන් විමසීමේදී කියා සිටියේ දඹුල්ල රෝහලේ රුධිර පීඩන මාන හිඟයක් පවතින බවට තමාට මෙතෙක් දැනුම්දී නොමැති බවය. එවැනි දැනුම්දීමක් කලවිට එම වෛද්‍ය උපකරණ මිලදි ගෙන ලබාදිය හැකි බවත් ඒ පිලිබදව කඩිනමින් සොයා බලන් බවද කියා සිටියෙය්. කෙසේ වෙතත් මිට පෙර මධ්‍යම පළාත් සෞඛ්‍ය අමාත්‍යාංශය මගින් මිලදී ගෙන රෝහල්වලට බෙදා හරින ලද රුධිර පීඩන මානවල ප්‍රමිතිය පිලිබදව ගැටලුකාරී තත්වයක් මතුව තිබු බවය.", "URL": "https://lankatruth.com/si/?p=45634", "Category": "පුවත්", "Parent URL": null}