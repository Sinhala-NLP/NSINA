{"Source": "Lankatruth", "Timestamp": "June 7, 2021", "Headline": "පාර්ලිමේන්තුව දිනකට සීමාවෙයි", "News Content": "කොවිඩ් – 19 අවදානම හේතුවෙන් මේ සතියේ පාර්ලිමේන්තු රැස්වීම් හෙට (8) දිනයට පමණක් සීමා කිරීමටත් හෙට පෙරවරු 10 සිට පස්වරු 4:30 දක්වා පැවැත්වීමටත් පාර්ලිමේන්තු කටයුතු පිළිබඳ කාරක සභාව අද (07) තීරණය කර තිබේ. පසුගිය මස පැවැත්වුණු අවසාන පාර්ලිමේන්තු රැස්වීමේදී පාර්ලිමේන්තුව හෙට දිනය දක්වා කල් තබන ලදී. කොවිඩ් අවදානම හේතුවෙන් පාර්ලිමේන්තු සේවකයන් එහි කැඳවීමද බරපතළ ගැටලුවක් වී ඇතැයි පාර්ලිමේන්තු ආරංචි මාර්ග සඳහන් කරයි. කොවිඩ් ආසාදිත මන්ත්‍රීවරු කිහිප දෙනෙක්ද පාර්ලිමේන්තු සේවකයෝ පිරිසක්ද පසුගිය දිනවල සෞඛ්‍ය අංශ විසින් හඳුනාගෙන තිබිණි. කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තු කටයුතු පිළිබඳ කාරක සභාව පාර්ලිමේන්තු සංකීර්ණයේදී අද පෙරවරු 9.30ට රැස්විය.", "URL": "https://lankatruth.com/si/?p=117794", "Category": "පුවත්", "Parent URL": null}