{"Source": "Lankatruth", "Timestamp": "May 2, 2017", "Headline": "ගම්මන්පිල ඇමරිකාවට යන්න ඉල්ලයි", "News Content": "තමන්ට මේ සම 18 සිට 24 දක්වා කාලය තුළ ඇමරිකාවේ සංචාරයක් යෙදීමට අවශ්‍ය බැවින් ඊට අවසර ලබා දෙන ලෙස ඉල්ලා මහින්ද පිලේ මන්ත්‍රී උදය ගම්මන්පිල මහතා අධිකරණයට මෝසමක් ගොනු කර ඇති අතර අධිකරණය ඊට අවසර ලබා දී තිබේ. විදේශීය ආයෝජකයෙකුට වංචා කිරීමේ චෝදනා මත සිටින මහින්ද පිලේ මන්ත්‍රී උදය ගම්මන්පිල මහතා එම චෝදනාවට අදාළව අත්අඩංගුවට ගෙන රක්ෂිත බන්ධනා ගාර ගත කිරිමෙන් පසු ඇප ලබාදුන් අතර විදේශ ගතවීම තහනම් කරමින් ඔහුට නිකුත් කළ එක ඇප කොන්දේසියක් විය. උක්ත කාලය තුළ මන්ත්‍රීවරයාට විදේශගතවීමට අවසර ලබා දෙන ලෙස ආගමන විගමන පාලකවරයාට නියෝග කළ කොළඹ මහාධිකරණ විනිසුරු ඒ.ඒ.ආර්. හෙයියන්තුඩුව මහතා රුපියල් ලක්ෂ 02ක පෞද්ගලික ඇපයක් මත ගම්මන්පිළ මන්ත්‍රීවරයාගේ විදේශ ගමන් බලපත්‍රය මුදාහැර තිබේ.", "URL": "https://lankatruth.com/si/?p=33752", "Category": "පුවත්", "Parent URL": null}