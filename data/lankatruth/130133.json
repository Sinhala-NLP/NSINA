{"Source": "Lankatruth", "Timestamp": "March 17, 2022", "Headline": "විදුලිය වැඩි කරන්න පවිත්‍රාගෙන් යෝජනාවක්", "News Content": "විදුලිය ගාස්තු ඉහළ දැමීමේ යෝජනාවක් ලබන සදුදා කැබිනට් මණ්ඩලයට ඉදිරිපත් කිරීමට විදුලි බල අමාත්‍යංශය තීරණය කර තිබේ. මෙම තීරණය ගෙන ඇත්තේ විදුලිබල ඇමති පවිත්‍රා වන්නිආරච්චිගේ ප්‍රධානත්වයෙන් ඊයේ (16) එම අමාත්‍යාංශයේ පැවැති සාකච්ඡාවක දීය. විදුලි ගාස්තු වැඩි කිරීම සඳහා යෝජනාවක් විදුලිබල මණ්ඩලය විසින් ඉදිරිපත් කරනු ලැබූ අතර ඊයේ පැවති සාකච්ඡාවේදී එය කතාබහට ලක්වී ඇත. ඒ අනුව අදාළ යෝජනාව ලබන සදුදා කැබිනට් මණ්ඩලයට ඉදිරිපත් කරන බව ඇමතිවරිය සඳහන් කර තිබේ. විදුල් ගාස්තු වැඩි කිරීම සඳහා ලංකා විදුලි බල මණ්ඩලය විදුලි බල අමාත්‍යංශය වෙත යෝජනා දෙකක් ඉදිරිපත් කර ඇතැයිද වාර්තා වේ.", "URL": "https://lankatruth.com/si/?p=130133", "Category": "පුවත්", "Parent URL": null}