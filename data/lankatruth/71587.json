{"Source": "Lankatruth", "Timestamp": "April 4, 2019", "Headline": "ප්‍රති ත්‍රස්ත පනත ගෙනෙන්නෙම දූෂිත ආණ්ඩුවල ආරක්ෂාවටයි", "News Content": "ප්‍රති ත්‍රස්ත පනත ගෙනෙන්නෙම දූෂිත ආණ්ඩුවල ආරක්ෂාවට යැයි ජාතික විද්වත් සංවිධානයේ අධ්‍යාපන ප්‍රතිපත්ති සම්පාදක කමිටුවේ සාමාජික විවෘත විශ්වවිද්‍යාලයේ ජ්‍යෙෂ්ඨ කථිකාචාර්ය අතුලසිරි සමරකෝන් මහතා අවධාරණය කරයි. ඒ මහතා මේ බව පැවසූවේ ප්‍රති ත්‍රස්ත පනත පරදවමු! මැයෙන් අද (04) පෙරවරුවේ කොළඹදී පැවති මාධ්‍ය හමුවකදී අදහස් දක්වමිණි. එම මාධ්‍ය හමුව සඳහා ජාතික විද්වත් සංවිධානයේ ජාතික සංවිධායක කැළණිය විශ්වවිද්‍යාලයේ ජ්‍යෙෂ්ඨ කථිකාචාර්ය ආචාර්ය අනුර කරුණාතිලක, ආර්ථික ප්‍රතිපත්ති කමිටුවේ සභාපති ආචාර්ය අනිල් ජයන්ත ප්‍රනාන්දු, හිටපු අමාත්‍යාංශ ප්‍රධාන ගණකාධිකාරී වසන්ත පෙරේරා, ජාතික විධායක සභික ජ්‍යෙෂ්ඨ ඉංජිනේරු කුමාර ජයකොඩි යන මහත්වරු ඇතුළු පිරිසක් එක්වී සිටියහ. අද වනවිට මෙරට ප්‍රධාන පක්ෂ දෙකේම සුජාත භාවය ගිලිහී ගොස් ඇති බවත් ඔවුන්ට ජනතාවට මුහුණදීමට බැරි තත්වයක් උද්ගතව ඇති බවත් සඳහන් කරන ජ්‍යෙෂ්ඨ කථිකාචාර්ය අතුලසිරි සමරකෝන් මහතා පෙන්වා දෙන්නේ මත්ද්‍රව්‍ය බෙදාහරින, බැංකු මංකොල්ලකන, ජාවාරම් සිදු කරන, පාතාලයේ බලවතුන් ඇතුළු ජනතාව පීඩාවට පත්කරන සැබෑ ත්‍රස්තවාදී සිටින්නේ ආණ්ඩු අභ්‍යන්තරයේ බවයි. එම මාධ්‍ය හමුවේදී ඔවුන් දැක්වූ අදහස් පහතින් පල වේ…", "URL": "https://lankatruth.com/si/?p=71587", "Category": "පුවත්", "Parent URL": null}