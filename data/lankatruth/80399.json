{"Source": "Lankatruth", "Timestamp": "September 6, 2019", "Headline": "ඇවන්ගාඩ් සිද්ධියට අත්අඩංගුවට ගත් සිව්දෙනා යලි රිමාන්ඩ්", "News Content": "ගාලු වරායට නුදුරු මුහුදේ ඇවන්ගාඩ් නෞකාව තුළ පාවෙන අවි ගබඩාවක් පවත්වාගෙන යාමේ සිද්ධිය සම්බන්ධව අත්අඩංගුවට ගෙන සිටින ජාතික පොලිස් කොමිසමේ ලේකම් සමන් දිසානායක ඇතුළු සිව් දෙනා ලබන 20 වැනිදා තෙක් යලි රක්ෂිත බන්ධනාගාර ගත කරන ලෙස ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා නියෝග කර තිබේ. සිද්ධියට අදාලව සැකකරුවන් අද(06) ගාල්ල මහේස්ත්‍රාත් අධිකරණය වෙත ඉදිරිපත් කර තිබිණි. සිද්ධියට සම්බන්ධ සෙසු සැකකරුවන් වන්නේ යුධ හමුදාවේ විශ්‍රාමික මේජර් ජනරාල්වරුන් වන පාලිත ප්‍රනාන්දු සහ කරුණාරත්න බණ්ඩාර අධිකාරි එගොඩවෙල, රක්නා ලංකා ආරක්ෂක සමාඟමේ හිටපු සභාපති වික්ටර් සමරවීර යන අයය.", "URL": "https://lankatruth.com/si/?p=80399", "Category": "පුවත්", "Parent URL": null}