{"Source": "Lankatruth", "Timestamp": "April 27, 2020", "Headline": "ශ්‍රී ලංකාවේ කොරෝනා ආසාදිතයන් ගණන 584 දක්වා ඉහළට", "News Content": "ශ්‍රී ලංකාවේ කොරෝනා ආසාදිත මුළු රෝගීන් ගණන 584ක් දක්ව ඉහළ ගොස් ඇති බව සෞඛ්‍ය ප්‍රවර්ධන කාර්යංශය පවසයි. ඒ අද (27) මේ වනවිට වාර්තා වී ඇති කොරෝනා වයිරසය ආසාදිත රෝගීන් 61 දෙනාද සමගය. ආසාදිතයින් 126 දෙනෙක් පූර්ණ සුවය ලබා රෝහල්වලින් පිටව ගොස් ඇත. මේ වනවිට‍ ආසාදිතයින් 451ක් රෝහල් ගතව වෛද්‍ය අධීක්ෂණය යටතේ සිටියි. කොරෝනා ආසාදිත පුද්ගලයින් 07 දෙනෙක් මිය ගොස් තිබෙන අතර 295 දෙනෙකු කොරෝනාදැයි තහවුරු නොකර එහෙත් කොරෝනා රෝග ලක්ෂණ පෙන්නුම් කිරීම මත වෛද්‍ය අධීක්ෂණය යටතේ පසුවෙති.", "URL": "https://lankatruth.com/si/?p=92845", "Category": "පුවත්", "Parent URL": null}