{"Source": "Lankatruth", "Timestamp": "September 16, 2021", "Headline": "ඇමරිකාවේ තානාපතිකමට පවුලේම කෙනෙක්?", "News Content": "මේ වන විට පුරප්පාඩු වී තිබෙන ඇමරිකාවේ ශ්‍රී ලංකා තානාපතිවරයා වශයෙන් රාජපක්ෂ පවුලේ සමීපතමයෙකු පත් කිරීමට තේරීමක් කරමින් සිටින බව වාර්තා වේ. මේ අතර තවත් වාර්තාවක සඳහන් වන්නේ බැසිල් රාජපක්ෂ එයට වෙනස් මතයක සිටින බවය. ඔහුගේ යෝජනාව වී ඇත්තේ වයස ගැටළුවක් නොකරගෙන දයාන් ජයතිලක හෝ එවැනි රාජ්‍යතාන්ත්‍රිකයෙකු පත්කළ යුතු බවය.  කෙසේ වෙතත්, මේ පිළිබඳව අවසන් තීරණයක් තවමත් අදාළ පාර්ශව විසින් ගෙන නැති අතර ඉතාලි සංචාරය නිමවා අගමැතිවරයා ආපසු පැමිණීමෙන් පසු ඉක්මනින්ම ඒ පිළිබඳව තීරණයක් ගනු ඇති බව වාර්තා වේ. ජනාධිපතිවරයා ඇමරිකාවට බලා යාමට පෙර එම පුරප්පාඩුව පිරවීමට කටයුතු කරමින් සිටින බවද වාර්තා වේ.  පසුගිය රාජපක්ෂ පාලන සමයේදී ඇමෙරිකාවේ ශ්‍රී ලංකා තානාපතිවරයා වශයෙන් පත්කර සිටියේ රාජපක්ෂ පවුලේ සමීපතම ඥාතියෙකි.", "URL": "https://lankatruth.com/si/?p=123141", "Category": "පුවත්", "Parent URL": null}