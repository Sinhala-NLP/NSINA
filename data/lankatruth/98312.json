{"Source": "Lankatruth", "Timestamp": "October 22, 2020", "Headline": "20 දෙවනවර කියවීම 2/3න් සම්මතයි… සජිත්ගේ, හකීම්ගේ, රිෂාඩ්ගේ පිරිසකුත් පක්ෂව ඡන්දය දෙයි..", "News Content": "20වන ආණ්ඩුක්‍රම ව්‍යවස්ථා සංශෝධන කෙටුම්පත දෙවනවර කියවීම වැඩි ඡන්ද 91කින් සම්මත වී තිබේ. ඒ සඳහා මෙම සංශෝධනයට විරෝධය පල කළ ආණ්ඩු පක්ෂය නියෝජනය කරන මන්ත්‍රීවරු සිය ඡන්දය ලබාදී තිබිණි. එමෙන්ම සජිත් ප්‍රේමදාස මහතාගේ නායකත්වය යටතේ සමගි ජන බලවේගය නියෝජනය කරමින් පාර්ලිමේන්තුවට පැමිණි මන්ත්‍රීවරු පිරිසක්ද ඊට ඡන්දය ලබාදී ඇත. විශේෂයෙන් මීට පෙර 20වන සංශෝධනයට විරෝධය පළ කළ විජයදාස රාජපක්ෂ මහතාද එයට පක්ෂව ඡන්දය භාවිත කර තිබේ. විපක්ෂය නියෝජනය කරන සමගි ජනබලවේගයේ පාර්ලිමේන්තු මන්ත්‍රී ඩයනා ගමගේ මහත්මියත් රවුෆ් හකීම් සහ රිෂාඩ් බදුර්දීන් මන්ත්‍රීවරුන් නායකත්වය දරණ ශ්‍රී ලංකා මුස්ලිම් කොංග්‍රසය සහ සමස්ත ලංකා මහජන කොංග්‍රසය නියෝජනය කරන අරවින්ද් කුමාර්, ඉෂාක් රහමන්, එම්.එස්. තවුෆීක්, ෆයිසාල් කාසිම්, නසීර් අහමඩ්, එච්.එම්.එම් හාරිස් සහ එස්.එම් රහීම් යන මන්ත්‍රීවරු මෙම සංශෝධනයට පක්ෂය ඡන්දය ප්‍රකාශ කරන ඇත. 20වන සංශෝධනයට විරුද්ධව මාලිමාව පක්ෂය නියෝජනය කරන මන්ත්‍රීවරු සිය ඡන්දය ප්‍රකාශ කර තිබිණි. විශේෂයෙන් හිටපු ජනාධිපති, ආණ්ඩු පක්ෂ පාර්ලිමේන්තු මන්ත්‍රී මෛත්‍රීපාල සිරිසේන මහතා ඡන්දය විමසන අවස්ථාවේ සභාවේ නොසිටියේය. සංශෝධනයට පක්ෂව ඡන්ද 156ක් ලැබුණ අතර විරුද්ධව ඡන්ද 65ක් ලැබිණි. ඒ අනුව පාර්ලිමේන්තුවට ඉදිරිපත් කළ 20 වැනි ආණ්ඩුක්‍රම ව්‍යවස්ථා සංශෝධන කෙටුම්පත දෙවනවර කියවීම තුනෙන් දෙකක බහුතර ඡන්දයෙන් සම්මත විය. ඒ සඳහා ආණ්ඩු පක්ෂය නියෝජනය කරන මන්ත්‍රීවරු 148කුත්, සමගි ජන බලවේගයේ, රවුෆ් හකීම් සහ රිෂාඩ් බදුර්දීන් මන්ත්‍රීවරුන්ගේ පක්ෂවල මන්ත්‍රීවරු 08කුත් පක්ෂව ඡන්දය ලබාදී ඇත.", "URL": "https://lankatruth.com/si/?p=98312", "Category": "පුවත්", "Parent URL": null}