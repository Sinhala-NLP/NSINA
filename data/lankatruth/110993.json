{"Source": "Lankatruth", "Timestamp": "February 20, 2021", "Headline": "අරක්කු කාලේ බෝතල් ලඟදීම තහනම්!", "News Content": "මිලි ලීටර් 180 ප්‍රමාණයේ මත්පැන් බෝතල් සහ දුම්වැටි සිල්ලර වෙළඳාම ලඟදීම තහනම් කරන බව මධ්‍යසාර සහ දුම්වැටි ජාතික අධිකාරිය පවසයි. මිලි ලීටර් 180 ප්‍රමාණයේ කුඩා මත්පැන් බෝතල් සහ දුම්වැටි සිල්ලර වෙළඳාම නොවැලැක්විය හැකි ලෙස ඉහළ ගොස් ඇතැයි මධ්‍යසාර සහ දුම්වැටි ජාතික අධිකාරියේ සභාපති වෛද්‍ය සමාධි රාජපක්ෂ පවසයි. “මධ්‍යසාර සහ දුම්වැටි සඳහා වන බදු මුදල් තවත් වැඩිකල යුතුයි. මත්පැන් භාවිතයේ ඉහළ යාම නිසා සමාජ විරෝධි ක්‍රියාකාරකම්වලද වැඩි වීමක් දක්නට පුලුවන්. මත්පැන් භාවිතයෙන් පසු ඉවත දමන කුඩා බෝතල් පරපතල පරිසර ගැටලු ඇති කරනවා.” වෛද්‍ය සමාධි රාජපක්ෂ පවසයි. මත්පැන් සහ දුම්වැටි නිසා දිනපතා පුද්ගල මරණ 110ක් සිදුවන බව පවසන මධ්‍යසාර සහ දුම්වැටි ජාතික අධිකාරියේ සභාපතිවරයා කුඩා ප්‍රමාණයේ මත්පැන් බොතල් තහනම් කිරීම සහ දුම්වැටි 20ක් සහිත පැකට්ටු පමණක් අලෙවි කිරීම මගින් මෙම තත්වය යම්තාක් පාලනය කරගතහැකි වනු ඇතැයි විශ්වාසය පලකරයි.", "URL": "https://lankatruth.com/si/?p=110993", "Category": "පුවත්", "Parent URL": null}