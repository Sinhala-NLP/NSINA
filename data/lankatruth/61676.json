{"Source": "Lankatruth", "Timestamp": "October 23, 2018", "Headline": "රුපියල තවදුරටත් පහළට", "News Content": "ශ්‍රී ලංකා මහ බැංකුවේ දෛනික විනිමය අනුපාත සටහනට අනුව අද (23) වනවිට එක්සත් ජනපද ඩොලරයක විකුණුම් මිල රුපියල් 174.12ක් ලෙසින් සටහන් වී තිබේ. එහි ගැනුම් මිල රුපියල් 170.23ක් ලෙස දැක්විණි. එක්සත් ජනපද ඩොලරයට සාපේක්ෂව ශ්‍රී ලංකා රුපියල මෙම මාසයේ මේ දක්වා කාලයේදී 1.66 %කින්ද සැප්තැම්බර් මාසයේදී 4.7 %කින්ද දුර්වල වී ඇත. මේ වසරේ ජනවාරි 01 වැනිදා සිට ඔක්තෝබර් 19 වැනිදා දක්වා කාලයේදී එක්සත් ජනපද ඩොලරයට සාපේක්ෂව රුපියල 10.7% කින් අවප්‍රමාණය වී ඇතැයිද ශ්‍රී ලංකා මහ බැංකුව සඳහන් කරයි.", "URL": "https://lankatruth.com/si/?p=61676", "Category": "ආර්ථික පුවත්", "Parent URL": null}