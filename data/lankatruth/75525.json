{"Source": "Lankatruth", "Timestamp": "June 11, 2019", "Headline": "කටුපොත ගින්නකින් වෙළඳසැල් තුනකට හානි", "News Content": "කටුපොත නගරයේ වෙළඳසැල් 3ක ඊයේ(10) රාත්‍රියේ ගින්නක් හටගෙන තිබේ. ඊයේ රාත්‍රී 8.40ට පමණ ගින්න හටගන්නට ඇතැයි අනුමාන කරන අතර එක් වෙළඳසැලක ඇතිවූ ගින්නක් අසල වෙළඳසැල් තුනකට පැතිරගොස් තිබේ. මේ සම්බන්ධව කටුපොත පොලීසියට වාර්තාවීමත් සමඟ කුරුණෑගල ‍නගර සභා ගිනි නිවන ඒකකයේ නිලධාරීන් හා ප්‍රදේශවාසීන් පැමිණ ගින්න මැඩ පවත්වා ඇත. ගින්නෙන් ජීවිත හානි කිසිවක් සිදුවී නොමැති අතර සිදුවූ දේපල හානිය මෙතෙක් තක්සේරු කර නැතැයි පොලීසිය පවසයි ගින්නට හේතුව මෙතෙක් අනාවරණය වී නොමැති අතර කටුපොත පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=75525", "Category": "පුවත්", "Parent URL": null}