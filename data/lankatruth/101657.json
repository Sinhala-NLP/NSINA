{"Source": "Lankatruth", "Timestamp": "November 27, 2020", "Headline": "ලොව පුරා කොරෝනා ආසාදිතයින් මිලියන 61 ඉක්මවයි…", "News Content": "කොරෝනා වෛරසය ගෝලීය වසංගතයක් බවට පත්ව මේ වනවිට ලොවපුරා ආසාදිතයින් 61,377,648 දක්වා ඉහළ ගොස් ඇති බව වාර්තා වේ. කොරෝනා ආසාදිත මරණ සංඛ්‍යාවද මේ වනවිට 1,438,984 ක් දක්වා ඉහළ ගොස් ඇතැයිද පැවසේ. ගතවූ පැය 24 තුළ වැඩිම කොරෝනා ආසාදිතයින් සහ මරණ සංඛ්‍යාව තවදුරටත් වාර්තා ඇත්තේ ඇමෙරිකා එක්සත් ජනපදයෙනි. ඇමෙරිකාව, ඉන්දියාව,බ්‍රසීලය තුළ තවදුරටත් කොරෝනා ආසාදිතයින් වාර්තා වීමේ ඉදිරියෙන්ම පසුවේ. ඇමෙරිකා එක්සත් ජනපදය තුළ මේ වනවිට වාර්තා වී ඇති සමස්ත කොරෝනා ආසාදිතයින් සංඛ්‍යාව 13,249,447 කි. පුද්ගල මරණ සංඛ්‍යාව 269,597කි. ඉන්දියාවේ සමස්ථ කොරෝනා ආසාදිතයින් ගණන 9,309,871ක් වන අතර මරණ සංඛ්‍යාව 135,752කි. බ්‍රසීලයේ සමස්ථ ආසාදිතයින් ගණන 6,204,570ක් වන විට මරණ සංඛ්‍යාව 171,497 දක්වා ඉහළ ගොස් තිබේ. යම්තතාක් දුරකටය පාලනය කර තිබූ යුරෝපය පුරාද මේ වනවිට කොරෝනා වෛරස් ව්‍යාප්තිය මෙන්ම ඉන් මරණයට පත්වන්නන් තවදුරටත් සීග්‍රයෙන් ඉහළ යමින් පවතින බව වාර්තා වේ. මේ වනවිට ලොවපුරා රටවල් සහ පාලන ප්‍රදේශ 220ක පමණ කොරෝනා වෛරසය ව්‍යාප්ත වී ආසාදිතයින් වාර්තා වී තිබේ.", "URL": "https://lankatruth.com/si/?p=101657", "Category": "විදෙස් පුවත්", "Parent URL": null}