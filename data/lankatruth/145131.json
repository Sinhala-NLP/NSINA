{"Source": "Lankatruth", "Timestamp": "March 4, 2023", "Headline": "අධිකරණ තීන්දුව අනුව වියදම් පෙළගැස්සවීම සිදුකරනවා – රංජිත් සියඹලාපිටිය", "News Content": "පළාත් පාලන ඡන්ද විමසීම සඳහා අයවැයෙන් වෙන්කර ඇති මුදල් රඳවාගැනීම වළක්වාලමින් ශ්‍රේෂ්ඨාධිකරණය විසින් ලබාදුන් තීන්දුව අනුව කටයුතු කරන බවත් ඒ අකුන වියදම් පෙළගැස්සවීම සිදුකරන බවත් මුදල් රාජ්‍ය අමාත්‍ය රංජිත් සියඹලාපිටිය පවසයි. ඔහු මේ බව පැවසූවේ, මැතිවරණයට වෙන් කළ මුදල් මහා භාණ්ඩාගාරයේ රඳවා ගැනීම අත්හිටුවමින් ශ්‍රේෂ්ඨාධිකරණය ඊයේ (03) ලබා දුන් තහනම් නියෝගය සම්බන්ධයෙන් මාධ්‍යවේදීන් නැගූ ප්‍රශ්නයකට පිළිතුරු ලබා දෙමිණි. ඒ සම්බන්ධයෙන් අදහස් දැක්වූ මුදල් රාජ්‍ය අමාත්‍ය රංජිත් සියඹලාපිටිය, “ඇත්තටම අධිකරණ තීන්දුවට අපි ඕන කෙනෙක් ගරු කරන්න ඕනේ. මුදල් අමාත්‍යාංශය වෙන්න පුළුවන්. රජය වෙන්න පුළුවන්. ආයතනයක් පෞද්ගලිකව වෙන්න පුළුවන්. අධිකරණ තීන්දුව පැහැදිලිකරගෙන කටයුතු කිරීම හැමදෙනාගෙම වගකීමක්. මුදල් අමාත්‍යංශය අනුව එ් ගෞරවය අනුව කටයුතු කරනවා. එහි කිසිදු ගැටලුවක් දකින්නේ නැහැ. අධිකරණ තීන්දුවක් අනුව කටයුතු කිරීම හැම කෙනෙක්ම බැඳිලා ඉන්න විශේෂ වගකීමක්. අධිකරණ තීන්දුව අනුව වියදම් පෙළගැස්සවීමක් කරන්න සිදුවේවී.”", "URL": "https://lankatruth.com/si/?p=145131", "Category": "පුවත්", "Parent URL": null}