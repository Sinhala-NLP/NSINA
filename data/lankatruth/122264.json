{"Source": "Lankatruth", "Timestamp": "August 30, 2021", "Headline": "අද මධ්‍යම රාත්‍රියේ සිට අත්‍යාවශ්‍ය ආහාර ද්‍රව්‍ය සැපයීම සඳහා හදිසි නීති රෙගුලාසි යොදා ගනී", "News Content": "අත්‍යාවශ්‍ය ආහාර ද්‍රව්‍ය ඇතුළු පාරිභෝගික භාණ්ඩ තොග සැඟවීම, මිල ඉහල දැමීම සහ වෙළඳපොල අක්‍රමිතා වැළැක්වීමට මහජන ආරක්ෂක පනත යටතේ හදිසි නීති රෙගුලාසි ජනාධිපතිවරයා විසින් අද මධ්‍යම රාත්‍රියේ සිට ක්‍රියාත්මක කරන බව නිවේදනය කර තිබේ.   මේ අනුව, වී, සහල්, සීනි ඇතුළු අත්‍යාවශ්‍ය ආහාර ද්‍රව්‍ය සාධාරණ මිල ගණන්වලට ලබා දෙන බව ප්‍රකාශ කර තිබේ.  මෙම ක්‍රියාමාර්ගවල එක් පියවරක් හැටියට රාජ්‍ය බැංකු ණය මත මිල දී ගෙන තිබෙන ආහාර ද්‍රව්‍ය තොග සම්බන්ධයෙන් විශේෂ අවධානයක් යොමුකර ඇති අතර එම බැංකුවලට ආපසු ණය ආපසු අයකර ගැනීම පිළිබඳව විශේෂයෙන් සඳහන් කර ඇත.  ජනාධිපති මාධ්‍ය අංශය විසින් නිකුත් කළ නිල මාධ්‍ය නිවේදනය", "URL": "https://lankatruth.com/si/?p=122264", "Category": "පුවත්", "Parent URL": null}