{"Source": "Lankatruth", "Timestamp": "October 7, 2020", "Headline": "මධ්‍යම පළාතේත් උපකාරක පන්තිත් අත්හිටුවයි", "News Content": "මේ වනවිට රට තුළ උද්ගව ඇති කොරෝනා වසංගත තත්වය හේතුවෙන් මධ්‍යම පළාතේ සියලුම උපකාරක පන්ති තාවකාලිකව නතර කළ මධ්‍යම පළාත් ආණ්ඩුකාර කාර්යාලයේදී අද (07) පස්වරුවේ පැවැති මාධ්‍ය හමුවකදී ආණ්ඩුකාර නීතීඥ ලලිත් යූ ගමගේ මහතා පවසයි. කවුරුන් හෝ මෙම තීන්දු තීරණවලට පිටින් ගොස් උපකාරක පන්ති පැවැත්වීමට කටයුතු කළහොත් පොලීසිය හා සෞඛ්‍ය අංශ ඒ සම්බන්ධයෙන් උපරිමයෙන් නීතිය ක්‍රියාත්මක කරනු ඇති බවද ඒ මහතා සඳහන් කරයි. පෞද්ගලික පංතිවලට සහභාගි වන ළමුන් සෞඛ්‍ය ආරක්ෂක උපදෙස් නොපිළිපැදීමත් ඉගැන්වීම් කරන ගුරුවරු එය නිවැරදි කිරීමට පියවර නොගැනීමත් නිසා මෙම තීරණය ගත් බව ආණ්ඩුකාරවරයා කියා සිටියි. වෛරසය ශරීර ගතවීමට වලක්වා ගැනීමට තම තමන් පෞද්ලිකව කටයුතු කිරීමෙන් සියලු දෙනාගේ ආරක්ෂාව සැලසෙන බවද ආණ්ඩුකාරවරයා එහිදි සදහන් කර තිබේ.", "URL": "https://lankatruth.com/si/?p=97158", "Category": "පුවත්", "Parent URL": null}