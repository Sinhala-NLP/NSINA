{"Source": "Lankatruth", "Timestamp": "September 25, 2017", "Headline": "සාරිපොටේ තොන්ඩුව ලේකම්ගේ බෙල්ලට", "News Content": "දිගම සාරිපොට සහිත මංගල උත්සවයක් පවත්වා ගිනස් වාර්තාවක් තැබීමට පාසල් සිසුන් යෙදවීමේ චෝදනාවෙන් මධ්‍යම පළාත් ප්‍රධාන ඇමැති සරත් ඒකනායක මහතා නිදහස් කරන බවත් මහ ඇමතිවරයාට එන ජෝදනාවේ වගකීම මධ්‍යම පළාත් අධ්‍යාපන ලේකම්වරයා ගත යුතු බවත් මධ්‍යම පළාත් ආණ්ඩුකාර නිලූකා ඒකනායක මහත්මිය අද (25) පැවැති රැස්වීමක දී ප්‍රකාශ කර තිබේ. මෙම සිද්ධිය සම්බන්ධයෙන් සාකච්ඡා කිරීමට මධ්‍යම පළාත් ආණ්ඩුකාර කාර්යාලයයේ දී එම රැස්වීම කැඳවා තිබී ඇත. මෙම සිදුවීම සම්බන්ධයෙන් අධ්‍යාපන ආමාත්‍යාංශය විසින් සහ ළමා ආරක්ෂණ අධිකාරිය විසින්ද පරික්ෂණ ආරම්භ කර තිබෙන බව එම ආයතන නිවේදනය කරයි.", "URL": "https://lankatruth.com/si/?p=41513", "Category": "පුවත්", "Parent URL": null}