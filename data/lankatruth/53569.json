{"Source": "Lankatruth", "Timestamp": "June 5, 2018", "Headline": "කිම් ජොන්ග් උන් හමුවීමට සිරියා ජනපතිවරයාත් සූදානම්", "News Content": "සිරියා ජනාධිපති බෂීර් අල් අසාද්, උතුරු කොරියා නායක කිම් ජොන් උන් හමුවීමට උතුරු කොරියාවට යාමට කැමැත්තෙන් සිටින බව ප්‍රකාශ කරයි. සිරියාවේ නව උතුරු කොරියානු තානාපති මුන් ජොන්ග් නාම් උනුසුම් ලෙස පිළිගනිමින් සිරියානු ජනාධිපතිවරයා මේ බව ප්‍රකාශ කර තිබේ. සිරියාවේ නව උතුරු කොරියානු තානාපති මුන් ජොන්ග් නාම් ඊයේ (04) සිරියා ජනාධිපති හමුවෙමින් ඔහුට අක්ත පත්‍ර ප්‍රධානය කළේ ය. සිරියා ජනාධිපතිවරයා මෙසේ උතුරු කොරියාවේ නිල සංචාරයකට පැමිණෙන්නේ නම් එය 2011 වසරේ කිම් ජොන්ග් උන් බලයට පත් වීමෙන් පසු එරටට පැමිණෙන පළමු රාජ්‍ය නායකයා ලෙස අසාද් ඉතිහාසගතවේ. කෙසේවෙතත් කලක සිට සිරියාව සහ උතුරු කොරියාව අතර පවතින්නේ යහපත් විදෙස් සබඳතාවකි. බටහිර කුමන්ත්‍රණ පරදා, ඉස්ලාමීය අන්තවාදීන් පරාජය කිරීමට හැකිවීම සම්බන්ධයෙන් උතුරු කොරියා නව තානාපති මුන් ජොන්ග් නාම් සිරියානු ජනාධිපති බෂීර් අල් අසාද්ට සුභ පැතීය. අයි. එස්. අයි. එස්. හෙවත් දයේෂ් ත්‍රස්තවාදීන් පරාජය කිරීමට සිරියානු ජනාධිපතිවරයාගේ රජයට හැකියාව ලැබී ඇති අතර ඒ සඳහා රුසියාව, ඉරානය සහ තුර්කියෙන් සහය ලැබේ.", "URL": "https://lankatruth.com/si/?p=53569", "Category": "විදෙස් පුවත්", "Parent URL": null}