{"Source": "Lankatruth", "Timestamp": "August 13, 2017", "Headline": "මුදල් නොගෙවීමෙන් ඔක්සිජන් කපලා – බිළිදුන් 60 ජීවිතක්ෂයට", "News Content": "උතුරු ඉන්දියාවේ රජයේ රෝහළක ළමා ඒකකයක එක්වරම ඔක්සිජන් සැපයුම නැවතී තිබෙන අතර ඒ හේතුවෙන් දරුවන් 60 දෙනෙකු පමණ ඔක්සිජන් ඌණතාවයෙන් මිය ගොස් ඇති බව විදෙස් වාර්තා සඳහන් කරයි. ඔක්සිජන් සැපයුම්කරුවන්ට මුදල් ගෙවීම ප්‍රමාද වීම නිසා ඔවුන් විසින් ඔක්සිජන් සැපයුම නතර කිරීම හේතුවෙන් මෙම තත්වය හට ගෙන ඇති බව වැඩිදුරටත් වාර්තා වේ. මෙම අවස්තාවේදී සාත්තු සේවිකාවන් අතින් ක්‍රියාකරවන ශ්වසන ආධාරක මගින් දරුවන්ට ඔක්සිිජන් ලබාදීමට උත්සහ කළ බවත් මව්පියන් සහ ඥාතීන් වාට්ටුවල රැස්වීම නිසා ඊට බාධා සිදු වූ බවත් රෝහලේ පරිපාලකයන් ප්‍රකාශ ක‍ර තිබේ. මෙම අවාසනාවන්ත සිදුවීමෙන් මිය ගිය දරුවන් අතර වැඩි පිරිසක් අලුත උපන් දරුවන් බවද වාර්තා වේ.", "URL": "https://lankatruth.com/si/?p=39384", "Category": "විදෙස් පුවත්", "Parent URL": null}