{"Source": "Lankatruth", "Timestamp": "May 5, 2022", "Headline": "ජනතාවගේ බත්පතේ මිල තුන් ගුණයකින් ඉහළ දාලා", "News Content": "ගෝඨාභය රාජපක්ෂ බලයට පත්වීමට පෙර රනිල් මෛත්‍රී හවුල් ආණ්ඩුව විසින් සහල් මිල පාලනය සම්බන්ධයෙන් නිකුත් කළ ගැසට් නිවේදනයෙන් පැනවූ උපරිම මිල මෙන් තුන් ගුණයකටත් වඩා මේ වනවිට සහල් මිල ඉහල දමා තිබේ.  රනිල් මෛත්‍රී පාලන සමයේ සහල් මිල පාලනය සම්බන්ධ අවසන් ගැසට් නිවේදනය 2019 මැයි 31 වෙනි දින නිකුත් කර තිබිණි. ඒ අනුව සුදු නාඩු කිලෝවක් රුපියල් 80ක් රතු නාඩු කිලෝවක් රුපියල් 74ක් සහ සුදු සම්බා කිලෝවක් රුපියල් 85ක් වශයෙන් උපරිම සිල්ලර මිල තීරණය කර තිබිණි. එම දූෂිත සහ ජනතා විරෝධී පාලනය පලවා හරින බව ප්‍රකාශ කරමින් බලය ලබා ගත් ගෝඨාභය රාජපක්ෂ අවුරුදු දෙක හමාරක් තුළ සහල් මිල නාඩු කිලෝවක් රුපියල් 220ක්, සම්බා කිලෝවක් රුපියල් 230ක් සහ කීරි සම්බා කිලෝවක් රුපියල් 260ක් දක්වා උපරිම මිලක් නියම කර තිබේ. මෙම නව සිල්ලර මිල නියම කළ අවස්ථාවේ වෙළඳපොලේ පැවති සිල්ලර මිල ගණන්වලට වඩා නාඩු සහල් රුපියල් 40ක් පමණ ඉහල දමා තිබේ.", "URL": "https://lankatruth.com/si/?p=133508", "Category": "ආර්ථික පුවත්", "Parent URL": null}