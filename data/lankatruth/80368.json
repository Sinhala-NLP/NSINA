{"Source": "Lankatruth", "Timestamp": "September 5, 2019", "Headline": "අපි අපේක්ෂකයෙක් ඉදිරිපත් කරනවා – දයාසිරි මැතිවරණ කොමිසමට දැනුම්දෙයි", "News Content": "ශ‍්‍ර‍්‍රී ලංකා නිදහස් පක්‍ෂය ඉදිරි ජනාධිපතිවරණය සඳහා ජනාධිපතිවරණ අපේක්‍ෂකයකු ඉදිරිපත් කරන බවට පක්‍ෂ මහලේකම්, කුරුණෑගල දිස්ත‍්‍රික් පාර්ලිමේන්තු මන්ත‍්‍රී දයාසිරි ජයසේකර මහතා මැතිවරණ කොමිසමට අද (05) සවස දැනුම්දී ඇති වාර්තා වේ. මෙසේ දැනුම්දීමක් සිදුකළ බව ශ‍්‍ර‍්‍රී ලංකා නිදහස් පක්‍ෂ මාධ්‍ය ප‍්‍රකාශක, පාර්ලිමේන්තු මන්ත‍්‍රී වීරකුමාර දිසානායක මහතාද මාධ්‍ය වෙත සනාත කර තිබේ. ජනාධිපතිවරණයට ශ්‍රී ලංකා නිදහස් පක්‍ෂ අපේක්‍ෂකයකු ඉදිරිපත් කළයුතු බවට පක්‍ෂයේ මධ්‍යමකාරක සභාව ගත් තීරණයක් අනුව මෙම දැනුම්දීම කළ බවද ඔහු ප්‍රකාශ කරයි. ඒ අනුව ජනාධිපතිවරණයට ඉදිරිපත් කරන අපේක්‍ෂකයා කවුද යන්න ඉදිරියේදී පැවැත්වීමට නියමිත සභා රැස්වීමකදී තීරණය කරන බවද වීරකුමාර දිසානායක මහතා වැඩිදුරටත් සඳහන් කරයි.", "URL": "https://lankatruth.com/si/?p=80368", "Category": "පුවත්", "Parent URL": null}