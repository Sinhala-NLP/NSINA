{"Source": "Lankatruth", "Timestamp": "May 28, 2021", "Headline": "ප්‍රවීණ රංගන ශිල්පී ජනක් ප්‍රේමලාල්ටත් ⁣කොරෝනා", "News Content": "ප්‍රවීණ රංගන ශිල්පියෙකු වන ජනක් ප්‍රේමලාල්ටද කොවිඩ් – 19 වෛරසය ආසාදනය වී ඇතැයි වාර්තා වේ. ඔහුට ඉක්මන් සුවය පතමින් ප්‍රවීණ ගායන ශිල්පී දයාන් විතාරණ සිය නිල ෆේස්බුක් ගිණුමෙහි මේ බව සඳහන් කර ඇති අතර මේ වනවිට රංගන ශිල්පී ජනක් ප්‍රේමලාල් ප්‍රතිකාර ලබමින් සිටින බවද එම සටහනෙහි සඳහන්ව තිබේ. “ජනක් ප්‍රේමලාල්ට රෝ බිය දුරු වූ නීරෝගි සුවයම ජනනය වේවා ……………………………… ප්‍රවීණ රංගනවේදී ජනක් ප්‍රේමලාල් මේ වන විට ලොවක් පීඩා විඳින මාරාන්තික කොරෝනා රෝගයට ගොදුරුව සිටින අතර, ඔහු මේ වනවිට ප්‍රතිකාර ලබමින් සිටින්නේය. අප මෙන් ම මුළු මහත් ලෝකය ම ඉකුත් වසරේ සිට ම මේ නව කොරෝනා වෛරසයෙන් දුක් පීඩා විඳින බව සත්‍යයකි. එමෙන් ම ඒ නිසා ම ප්‍රියයන්ගේ අහිමි වීම් සහ දෑසින් දකින්නට තරම් නොවූ සංවේදී බොහෝ දේ ද දකිමින් ද දුකට පත්ව කම්පා වන්නට අපට මේ රෝගට ඉඩහසර වෙන්කොට තිබීම කණගාටුදායක තත්ත්වයකි. රෝ බියෙන් අප වෙළී සිටින විට, අප හිතාදර මිත්‍රයා වන ජනක් ප්‍රේමලාල් මේ රුදුරු ව්‍යාධියට පත්ව සිටින බව දැන ගැනීම මහත් දුකට හේතුවකි. අනෙක් රටවලට වඩා අප රටේ රෝගයට ගොදුරු වූ බොහෝ දෙනෙක් සුවය ලබන අතර ම ඒ වෙනුවෙන් කැපවී කටයුතු කරන සුව විරුවන්හට ද සහයක් වෙමින් ද අප ද මේ වන විට ආරක්ෂිතව සිටීම ඉතා වටින බව ද මතක් කරමි. ජනක් නිසැකව ම ඉතා ඉක්මනින් පූර්ණ සුව ලබා යළිත් ඉතා නුදුරේ ම අප වෙනුවෙන් ගීතවත් වනු නිසැකය. එනිසාවෙන් ම අප සියලු දෙනා අප අදහන, විශ්වාස කරන ආගමට දහමට අනුව එක සිතින් ඔහුට ඉකමන් සුවය ම පතමු යැයි මා ඔබෙන් ඉල්ලා සිටිමි. හිතාදර ජනක්, ඔබට අනන්ත වූ බුදු ගුණ බෙලෙන් තෙරුවන් සරණින් ඉක්මන් සුවය ම ලැබේවා !!!” යනුවෙන් එම ෆේස්බුක් සටහනෙහි සඳහන් වේ. එම ෆේස්බුක් සටහන පහතින්", "URL": "https://lankatruth.com/si/?p=117201", "Category": "කලා පුවත්", "Parent URL": null}