{"Source": "Lankatruth", "Timestamp": "February 14, 2022", "Headline": "දුප්පතා පාගා පෝසතාට බෙදනහැටි විද්වත්හු පෙන්වා දෙති…", "News Content": "පොදු ජනතාව මත ක්‍රියාත්මක වන බදු පීඩණයේ තරම පේරාදෙණිය විශ්වවිද්‍යාලයේ ආර්ථික විද්‍යා අධ්‍යන අංශයේ මහාචාර්ය වසන්ත අතුකෝරල පෙන්වා දී තිබේ. අද (14) ලංකාදීප පුවත්පතේ මාධ්‍යවේදී චමින්ද ගුණසිංහ කළ සාකච්ඡාවකදී මීට අදාළ කරුණු හෙලි කර ඇත. මහාචාර්යවරයා පෙන්වා දී තිබෙන්නේ 2019 අවසන් වනවිට ලංකාවේ එක් පුද්ගලයෙකු මත දිනකට රුපියල් 218ක බදු බරක් පැවති බවය. මේ අනුව සිව්දෙනෙකුගෙන් යුත් පවුලක් සඳහා දිනකට පැටවෙන බදු බර රුපියල් 872ක්වි තිබේ. නමුත් පවතින කොරෝනා තත්වය හමුවේ ආණ්ඩුවේ වක්‍ර ආදායම් පහත වැටීමෙන් 2020දී එය දිනකට රුපියල් 600 දක්වා පහත වැටී ඇත. මේ ආකාරයට පොදුජනතාව මත රජයේ මුළු බදු ආදායමෙන් 78%ක් පටවා රටේ ඉහළම ආදායම් ලබන සුළු පිරිසක් මත සෘජු බදු 22%ක් පමණ වූ අවම ප්‍රමාණයක් ක්‍රියාත්මක වන බව මහාචාර්යවරයා පෙන්වා දී තිබේ. පවතින ආදායම් බෙදීයාමේ විශමතාවය පොදුජනතාවට දරා ගත නොහැකි බව අවධාරණය කර තිබේ.", "URL": "https://lankatruth.com/si/?p=128784", "Category": "ආර්ථික පුවත්", "Parent URL": null}