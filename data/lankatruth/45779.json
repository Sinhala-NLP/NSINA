{"Source": "Lankatruth", "Timestamp": "January 3, 2018", "Headline": "බැදුම්කර වැරදිකරුවන්ට නීතිය ක්‍රියාත්මක කරන්නැයි ජාතික භික්ෂු පෙරමුණ ඉල්ලයි", "News Content": "බැදුම්කර කොමිසමේ වාර්තාව ජනතාවට ඉදිරිපත් කර වැරදිකරුවන් සදහා වහා නීතිය ක්‍රියාත්මක කිරීම ජනාධිපතිවරයාගේ වගකීමක් බව ජාතික භික්ෂු පෙරමුණ පවසයි. අද(03) දින ජාතික පුස්තකාල හා ප්‍රලේඛණ සේවා මණ්ඩල ශ්‍රවණාගාරයේදී පැවති මාධ්‍ය හමුවක් අමතමින් එම පෙරමුණේ ප්‍රධාන ලේකම් ශාස්ත්‍රපති වකමුල්ලේ උදිත හිමියෝ මේ බව පැවසූහ. එහිදී අදහස් දැක්වූ උන්වහන්සේ, ජනාධිපතිවරයා වංචා දූෂණ සම්බන්ධයෙන් දිගින් දිගටම කතා කිරීම පමණක් සිදු නොකොට තමන්ගේ පාලන සමයේ සිදු වූ දැවැන්තම මූල්‍ය වංචාව සම්බන්ධයෙන් නීතිය ක්‍රියාත්මක කොට පෙන්විය යුතුය. එසේ හොරකම් කරන ලද බිලියන ගණනක් වූ ජාතික ධනය ජනතාවට නැවත ලබාදී තමා කතා කාරයෙකු පමණක් නොවන බව ක්‍රියාවෙන් ඔප්පු කිරීමට මෙය හොදම අවස්ථාවක් කරගත යුතුයැයි වැඩිදුරටත් පැවසීය Wakamulle_Uditha_himi", "URL": "https://lankatruth.com/si/?p=45779", "Category": "පුවත්", "Parent URL": null}