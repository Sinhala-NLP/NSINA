{"Source": "Lankatruth", "Timestamp": "July 23, 2022", "Headline": "රනිල් නිසා GSP+ අහිමිවීමේ අවධානමක්", "News Content": "සාමකාමී විරෝධතා කරුවන්ට එරෙහිව රනිල් වික්‍රමසිංහ ආණ්ඩුව විසින් එල්ල කරන ලද ම්ලේච්ච ප්‍රහාරය දැඩි ලෙස හෙලා දකින බවත් ශ්‍රී ලංකා ආණ්ඩුව මෙවැනි මර්ධනකාරී තත්වයන්වලින් මිදී GSP+ කැපවීම්වලට සම්පූර්ණයෙන්ම අනුකූලව කටයුතු කරණු ඇතැයි අපේක්ෂා කරන බවත් සඳහන් කරමින් යුරෝපා සංගමය නිවේදනයක් නිකුත් කර තිබේ. එමෙන්ම ගෝටාබය රාජපක්ෂගේ ඉල්ලා අස්වීමෙන් පසුව පුරප්පාඩු වූ ජනාධිපති ධුරයට නව ජනාධිපති ලෙස පාර්ලිමේන්තුව විසින් රනිල් වික්‍රමසිංහ තෝරා පත්කරගත් පසුව ප්‍රජාතන්ත්‍රවාදී ක්‍රියාවලියක් තුළ පුරවැසියන්ගේ අදහස් ප්‍රකාශකිරීමේ නිදහස හා ප්‍රද්ගල අයිතිවාසිකම් තහවුරු කිරීමේ අවශතාව යුරෝපා සංගමය අවධාරණය කරණ බවද එම නිවේදනයේ සඳහන් වේ. විරෝධතා කරුවන්ට එරෙහි අනවශ්‍ය ප්‍රචන්ඩත්වය පිළිබඳ වාර්ථා පිළිබඳව අවධානය යොමු කරණ යුරෝපා සංගමය සාමකාමීව රුස්වීමේ සහ නිදහස් අදහස් ප්‍රකාශ කිරීමේ අයිතිය තහවුරුකිරීමේ අවශ්‍යතාව අවධාරණය කරණ අතරම සාමකාමී පෙළපාලි කරුවන්ට එරෙහිව අනවශ්‍ය ලෙස බලය යෙදවීම හෙලා දැක තිබේ. ලෝකයේ ශක්තිමත්ම සහ බලවත්ම රටවල් 27කින් සමන්විත යුරෝපා සංගමය ලෝකයටම භූගෝලිය, ආර්ථික සහ දේශපාලනික වශයෙන් දැඩි බලපෑමක් එල්ලකල හැකි දැවැන්තම රටවල්වල එකමුතුවයි. රනිල් වික්‍රමසිංහ ජනාධිපති ලෙස දිවුරුම්දී පැය 24ක් යාමටත් පෙර එල්ල කර මෙම ම්ලේච්ඡ ප්‍රහාරයෙන් දේශීය මෙන්ම ජාත්‍යන්තර මාධ්‍යවේදීන්ද පහරකෑමට ලක්වූ අතර නීතීඥයින්ද පහරකෑමට ලක්වූහ", "URL": "https://lankatruth.com/si/?p=137278", "Category": "පුවත්", "Parent URL": null}