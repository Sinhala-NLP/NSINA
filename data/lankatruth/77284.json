{"Source": "Lankatruth", "Timestamp": "July 9, 2019", "Headline": "හිඟ මුදල් පියවීමට නොහැකි වීමෙන් විදුලිය අත්හිටුවීමක්", "News Content": "ඛනිජ තෙල් සංස්ථාවට ලබාදිය යුතු හිඟ මුදල් ගෙවීමට නොහැකි වීමෙන් ඊයේ(08) පැයක පමණ කාලයක් දිවයිනේ ඇතැම් ප්‍රදේශවලට පෙර දැනුම්දීමකින් තොරව විදුලිය අත්හිටුවා තිබේ. ඊයේ දින ලංකා ඛනිජ තෙල් සංස්ථාවට ලබාදීමට තිබූ රුපියල් බිලියන 80ක පමණ හිඟ මුදල ගෙවීමට ප්‍රමාදවීම හේතුවෙන් තෙල් සැපයුමේ සීමා කිරීමක් සිදුව ඇති අතර එබැවින් මෙගා වොට් 150 පමණ විදුලි ධාරිතාවක් පද්ධතියෙන් ඉවත් වීම හේතුවෙන් එය කළමණාකරණය කර ගැනීමට විදුලි සැපයුම සීමා කිරීමට සිදුවූ බව විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා පවසා තිබේ. විදුලිබල මණ්ඩලයේ විදුලි නිෂ්පාදනයෙන් සියයට 85ක් පමණම තාප විදුලි බලාගාර මගින් නිපදවෙන අතර ඉන්ධන සම්බන්ධ ගැටළු එහි ධාරිතාවට සෘජුවම බලපානු ලබයි. කෙසේ වෙතත් මෙම අර්බුධකාරී තත්වය හේතුවෙන් ප්‍රදේශ රැසක ව්‍යාපාරික ජනතාව සහ ඇතුළු පිරිස් දැඩි අපහසුතාවයට පත්වූ බව වාර්තා වේ.", "URL": "https://lankatruth.com/si/?p=77284", "Category": "පුවත්", "Parent URL": null}