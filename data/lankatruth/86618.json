{"Source": "Lankatruth", "Timestamp": "December 3, 2019", "Headline": "බීඩිකොළ කිලෝ 297ක් මන්නාරම් වෙරළෙන් අල්ලයි", "News Content": "මන්නාරම – ඉලුප්පු කඩවායි – සිප්පියාරු වෙරළ තීරයේ ඊයේ(02) රාත්‍රියේ සිදුකළ නාවික හමුදා මුරසංචාරයකදී නීති විරෝධීව මෙරටට රැගෙන ආ බීඩිකොළ කිලෝග්‍රෑම් 297ක් සොයාගෙන තිබේ. පාර්සල 8ක අසුරන ලද මෙම බීඩිකොළ තොගය වැඩිදුර පරීක්ෂණ සඳහා යාපනය රේගු කාර්යාලය වෙත භාරදී තිබේ. වසරේ මේ දක්වා ගෙවීඇති කාලය තුළ මෙරටට නීති විරෝධීව ගෙනවිත් තිබූ බීඩිකොළ ටොන් 51කට අධික ප්‍රමාණයක් නාවික හමුදා භාරයට ගෙන ඇතැයි වාර්තාවේ.", "URL": "https://lankatruth.com/si/?p=86618", "Category": "පුවත්", "Parent URL": null}