{"Source": "Lankatruth", "Timestamp": "June 20, 2018", "Headline": "ආන්දෝලනාත්මක ෂැංග්‍රිලා හෝටල් ව්‍යාපෘතියට තවත් පරිපුරක ඇස්තමේන්තුවක්", "News Content": "ආන්දෝලාත්මක ෂැංග්‍රිලා හෝටල් ව්‍යාපෘතියට තවත් රුපියල් කෝටි 35ක පමණ මුදලක් අනුමත කර ගැනීම සඳහා පරිපුරක ඇස්තමේන්තුවක් ඊයේ (19) පාර්ලිමේන්තුවට ඉදිරිපත් කර තිබේ. ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා මෙම පරිපුරක ඇස්තමේන්තුව ඉදිරිපත් කර ඇත. අනාවරණය වන කරුණු අනුව මෙම මුදල ඉල්ලා පරිපූරක ඇස්තමේනතුව ඉදිරිපත් කර ඇත්තේ ෂැංග්‍රිලා හෝටල් ව්‍යාපෘතියේ යටිතල පහසුකම් සැලසීමේ හිඟ ගිවිසුම නිරවුල් කිරිම සඳහාය. පළාත් සභා හා පළාත් පාලන අමාත්‍යංශය යටතේ මෙම ප්‍රතිපාදනය වෙන් කර ඇත. ෂැංග්‍රිලා හෝටල් ව්‍යාපෘතිය මෙරට දේශපාලන ක්ෂේත්‍රයේ දැඩි කතාබහට ලක්වූ චීන ව්‍යාපෘතියක් වන අතර ඒ හරහා නීතිවීරෝධී ලෙස කොමිස් ගැනීම්, මෙරට ඉඩම් සින්නක්රව වීනයට විකිණීම් ආදී කරුණු රැසක් ඒ අතර වෙයි.", "URL": "https://lankatruth.com/si/?p=54766", "Category": "පුවත්", "Parent URL": null}