{"Source": "Lankatruth", "Timestamp": "June 23, 2020", "Headline": "තැපැල් ඡන්ද අයදුම්පත් 47,952ක් ප්‍රතික්ෂේපයි… 705,085ක් සුදුසුකම් ලබයි…", "News Content": "මෙවර පාර්ලිමේන්තු මැතිවරණය සඳහා ඉදිරිපත් වූ තැපැල් ඡන්ද අයදුම්පත්වලින් 47,952ක් ප්‍රතික්ෂේප වී ඇති බවත් 705,085ක් සුදුසුකම් ලබා ඇති බවත් මැතිවරණ කොමිෂන් සභාව පවසයි. මෙවර මහ මැතිවරණය සඳහා රාජ්‍ය සේවකයින් 753,037 දෙනෙකු තැපැල් ඡන්ද භාවිත කිරීම සඳහා අයදුම් කර තිබී ඇත. පාර්ලිමේන්තු මැතිවරණයේ තැපැල් ඡන්ද භාවිත කිරීම සඳහා ජූලි 14, 15, 16 සහ 17 යන දින ප්‍රකාශයට පත් කර ඇති අතර එම දිනවල ඡන්දය භාවිත කිරීමට නොහැකි වන තැපැල් ඡන්ද දායකයින් සඳහා ජූලි මස 20 සහ 21 යන දිනවලදී ඡන්දය භාවිත කිරීමට පහසුකම් සලසා ඇති බව මැතිවරණ කොමිෂන් සභාව මීට පෙර නිවේදනය කරන ලදී.", "URL": "https://lankatruth.com/si/?p=94238", "Category": "පුවත්", "Parent URL": null}