{"Source": "Lankatruth", "Timestamp": "March 13, 2012", "Headline": "පරිපූරක වෛද්‍ය සේවාවේ වැඩවර්ජනයක්", "News Content": "ඉල්ලීම් කිහිපයක් මුල්කර ගනිමින් පරිපූරික වෛද්‍ය සේවා නිලධාරිහු අද සිට අඛණ්ඩ වැඩවර්ජනයක නිරතව සිටිති.  පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය පවසන්නේ, පර්යේෂණාගාර තාක්ෂණ විද්‍යාඥයින්, ඖෂධවේදීන්, විකිරණ ශිල්පීන්, භෞත චිකිත්සක හා වෘත්තීය චිකිත්සකයින් මේ වර්ජනයට සහභාගිවන බවයි. වැටුප් වැඩිකිරීම ඇතුළු ඉල්ලීම් කිහිපයක් මුල් කර ගනිමින් වර්ජනය ක්‍රියාත්මකයි. සෞඛ්‍ය සේවා අධ්‍යක්ෂ ජනරාල් වෛද්‍ය අජිත් මෙණ්ඩිස් පැවසුවේ, පරිපූරක වෛද්‍ය වෘත්තිකයන්ගේ වැටුප් ඇතුළු සියලු වෘත්තීය ගැටලු විසදීමට මේ වන විට අදාළ අංශවලට යොමුකර ඇති බවයි. මුදල් අමාත්‍යංශය සහා වැටුප් හා සේවක සංඛ්‍යා කොමිසම වෙත ඔවුන්ගේ ඉල්ලීම් ඉදිරිපත් කර ඇති බව ද වෛද්‍යවරයා පවසයි.", "URL": "https://lankatruth.com/si/?p=1743", "Category": "පුවත්", "Parent URL": null}