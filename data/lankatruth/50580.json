{"Source": "Lankatruth", "Timestamp": "April 13, 2018", "Headline": "අමු මිරිස් නෙලන්නත් කිලෝවකට රු. 20ක් යනවා… ගොවියා රැකගැනීමට රජයේ ‍නිසි වැඩපිළිවෙලක් නැහැ…", "News Content": "එළවළු ගොවීනිගේ අස්වනු සඳහා නිසි මිලක් නොගෙවීම සහ නිසි වැඩපිළිවෙලක් නොමැතිවීම හේතුවෙන් ඇතැම් ගොවීන් අස්වනු නෙලීම අතහැර දමා ගොවිතැන පාළුවට දමා ඇති බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. විශේෂයෙන් එළවලු ගොවීන්ගේ ගැටළු සඳහා රජයේ නිසි වැඩපිළිවෙලක් නොමැති බව, කුරුණෑගල ඉරුදෙණියාය ප්‍රදේශයේ එළවළු ගොවිතැනෙහි නිරතවන ගොවියන්ගේ ගොවි බිම් වෙත සංචාරයක යෙදීමෙන් පසුව එම ගොවි බිම තුළම පැවති මාධ්‍ය හමුවේදී අදහස් දක්වමින් නාමල් කරුණාරත්න මහතා මේ බව ප්‍රකාශ කළේ ය. අමු මිරිස් අස්වැන්න නෙලීමේදී කැඩුම් කුළිය පමණක් කිලෝවක් සඳහා රුපියල් 20ක මුදලක් වැය වන බවත් එම අස්වැන්න අලෙවි කිරීමෙන් පසු ප්‍රවාහන වියදම් ඇතුළු වියදම් සඳහා ණය වීමට සිදුවන බවත් ගොවියෝ පවසති. තක්කාලි කිලෝ එකක් වෙළඳපොලේ ගැණුම් මිල රුපියල් 05ක් බවත් තක්කාලි විකුණාගැනීමට වෙළඳපොලට යන ගොවියාට උදේ ඉඳන් හවස්වන තුරු වෙළඳපොලේ කාලය ගත කිරිමට සිදුවන බවත් අඩුම තරමේ අවස්තා දෙකකදි මූත්‍රා කිරිමට ගියහොත් ඒ සඳහා වැයවන මුදල තක්කාලි කිලෝ 08ක් විකුණා ලැබෙන මුදලට සමාන බවද ගොවියෝ පවසති.", "URL": "https://lankatruth.com/si/?p=50580", "Category": "පුවත්", "Parent URL": null}