{"Source": "Lankatruth", "Timestamp": "December 1, 2020", "Headline": "මේ විදියට පාසල් වැසීම වැරදියි – වසංගත රෝග ප්‍රධානී", "News Content": "කොවිඩ් තත්වය මත, හේතුවක් ඇතිව හෝ හේතුවක් නැතිව දිගින් දිගටම පාසල් වසා තැබීම වැරදි වැඩක් යැයි වසංගත රෝග විද්‍යායතනයේ ප්‍රධානී විශේෂඥ වෛද්‍ය සුදත් සමරවීර මහතා පවසයි. කොවිඩ් තත්වය යටතේ පාසල් පවත්වාගෙය යායුතු ආකාරය පිළිබඳව නිර්දේශ මාලාවක් නිකුත්කර ඇති බවත් රෝහල්වලින්ද කොවිඩ් – 19 ආසාදිතයන් නිතර නිතර හමුවන බැවින් පාසල් මෙන් රෝහල්ද වසා දැමීමට කටයුතු කළහොත් කිසිවක් කරගැනීමට නොහැකි වන බවත් ඒ මහතා පවසයි. කොවිඩ් ආසාදිතයෙකු හෝ ආශ්‍රිතයෙකු රජයේ ආයතනයකින් හමුවුවහොත් කළයුත්තේ කුමක්දැයි දැනුම්දි ඇතැයිද ඒ මහතා වැඩිදුරටත් පවසයි.", "URL": "https://lankatruth.com/si/?p=102143", "Category": "පුවත්", "Parent URL": null}