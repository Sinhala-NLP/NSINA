{"Source": "Lankatruth", "Timestamp": "November 9, 2021", "Headline": "හපුතලේ පාසල් දෙකක සිසුන් අටකට කොරෝනා", "News Content": "දියතලාව ඇල්ලගම හා කහගොල්ල විදුහල් දෙකේ සිසු සිසුවියන් 08 දෙනකුට කෝවිඩ් – 19 ආසාධනය වී ඇතැයි වාර්තා වේ. ඒ කහගොල්ල විදුහලේ ළමුන් 05 දෙනකු සහ ඇල්ලගම විදුහලේ ළමුන් තිදෙනකු වශයෙනි. හපුතලේ සෞඛ්‍ය වෛද්‍ය නිලධාරී කාර්යාලය පවසන්නේ මෙම සිසු සිසුවියන් ඉකුත් 05 වනදා PCR පරීක්ෂණවලට භාජනය කර ඇති බවය. එමෙන්ම ආසාදිත පාසල් ළමුන් එම නිවෙස්වලම ස්වයං නිරෝධායනයට ලක් කිරීමට කටයුතු යොදා ඇති බවත් සෙසු ආශ්‍රිතයින් හඳුනා ගැනීමට පරීක්ෂණ ආරම්භ කර ඇති බවත් හපුතලේ සෞඛ්‍ය වෛද්‍ය නිලධාරී කාර්යාලයේ ප්‍රධාන පරිපාලන මහජන සෞඛ්‍ය පරීක්ෂක කාර්යාලය පවසයි.", "URL": "https://lankatruth.com/si/?p=125636", "Category": "කොවිඩ් -19 (කොරෝනා ) පුවත්", "Parent URL": null}