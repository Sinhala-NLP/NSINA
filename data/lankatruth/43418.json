{"Source": "Lankatruth", "Timestamp": "November 4, 2017", "Headline": "රජයේ වෛද්‍ය පීඨ සිසුන්ගේ දෙමාපියන්ගේ මාරාන්තික උපවාසය කොළඹදී", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන මෙන් ආණ්ඩුවට බලකරමින් රජයේ වෛද්‍ය පීඨ සිසුන්ගේ දෙමව්පියන් විසින් පැවැත්වීමට නියමිත මාරාන්තික උපවාසය06වනදා කොළඹදී ආරම්භවීමට නියමිතය. මේ වනවිට වෛද්‍ය සිසු සිසුවියන් මෙම සයිටම් ආයතනයට විරෝධය දක්වා පන්ති වර්ජනයක නිරතව සිටින අතර මාස ගණනාවක සිට සත්‍යග්‍රහ ක්‍රියාමාර්ගවලද නිරතව සිටිති. සකච්ඡා, එමෙන්ම විරෝධතා පෙලපාලි, උද්ඝෝෂණ, සම්මන්ත්‍රණ, සමුළු ආදී විවිධ ක්‍රියාමාර්ග රැසක් ගනු ලැබුවද ආණ්ඩුව මෙතෙක් එම නීතිවිරෝධී සයිටම් ආයතනය අහෝසි කිරීමට කටයුතු කර නැත. ඒ අනුව එම සයිටම් විරෝධී සටනේ තීරනාත්මක සන්දිස්ථානයකට පැමිණෙමින් හෙට දින රජයේ වෛද්‍ය පීඨ සිසුන්ගේ දෙමව්පියන් මාරාන්තික උපවාසයක් ආරම්භ කිරීමට නියමිත අතර ඔවුන් මෙමඋපවාසය සඳහා සිය අවසන් කැමති පත්‍රයද ලියා තබා ඇතැයි වාර්තා වේ.", "URL": "https://lankatruth.com/si/?p=43418", "Category": "පුවත්", "Parent URL": null}