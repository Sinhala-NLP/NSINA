{"Source": "Lankatruth", "Timestamp": "July 8, 2018", "Headline": "ගෝනි දෙකක කුඩු අල්ලයි", "News Content": "පොලිස් මත්ද්‍රව්‍ය නාශක කාර්යාංශය ඊයේ(7) රාත්‍රියේ කළුබෝවිල ප්‍රතිබිම්බාරාම මාවතේ දී ජීප් රථයක් පරීක්ෂා කිරීමේදී හෙරොයින් පාර්සල් 30ක් සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරයි. සිද්ධියට අදාලව සැකකරුවන් දෙදෙනෙකු අත්අඩංගුවට ගෙන ඇත. සිදුකරන ලද ප්‍රශ්න කිරීම්වලදී සුභූතිපුර නිවසක සඟවා තිබූ තවත් හෙරොයින් පාර්සල් 66ක් සොයාගෙන තිබේ. හෙරොයින් තොගයේ සම්පූර්ණ බර කිලෝග්‍රෑම් 103යි ග්‍රෑම් 950ක් වන අතර එහි වටිනාකම රුපියල් මිලියන 1248ක් බව පොලීසිය නිවේදනය කරයි. සිද්ධිය සම්බන්ධ වැඩිදුර පරීක්ෂණ කටයුතු පොලිස් මත්ද්‍රව්‍ය නාශක කාර්යාංශය මගින් සිදුකරයි.", "URL": "https://lankatruth.com/si/?p=55792", "Category": "පුවත්", "Parent URL": null}