{"Source": "Lankatruth", "Timestamp": "July 24, 2019", "Headline": "පානදුර උතුර පොලිස් ස්ථානයේ ගිනි අවි අතුරුදන්වීමේ සිද්ධිය CID යට", "News Content": "පානදුර උතුර පොලිස් ස්ථානයේ තිබූ ටී 56 ගිනි අවි දෙකක් අතුරුදන්වීමේ සිද්ධිය සම්බන්ධ විමර්ශන කටයුතු අපරාධ පරීක්ෂණ දෙපාර්තමේන්තුව යටතට පත්කර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. පසුගිය ජූලි මස 6 වැනිදා මෙම ගිනි අවි පොලිස් ස්ථානය තුළ තිබියදී අස්ථානගතව ඇති අතර බස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයා යටතේ මේ සම්බන්ධව විමර්ශන සිදුවිය. එම විමර්ශන කටයුතු අතරතුර පානදුර උතුර පොලිස් ස්ථානයේ ස්ථානාධිපති ලෙස කටයුතු කළ පොලිස් පරීක්ෂක ප්‍රභාත් පරණවිතාන මහතාගේ වැඩ තහනමට ද ලක්විය.", "URL": "https://lankatruth.com/si/?p=78050", "Category": "පුවත්", "Parent URL": null}