{"Source": "Lankatruth", "Timestamp": "January 4, 2021", "Headline": "ඉන්දීය විදේශ ඇමති හෙට(5) හදිසියේම දිවයිනට…වරාය ගනුදෙනුව තවත් ඉදිරියට..", "News Content": "ඉන්දීය විදේශ අමාත්‍ය සුබ්‍රමනියම් ජායිශංකර් මහතා හෙට(5) හදිසි එක්දින සංචාරයක් සඳහා ශ්‍රී ලංකාවට පැමිණීමට නියමිතය. කොරෝනා වසංගත පවතිද්දී ම ගතවූ මාස දෙක තුළ ඉන්දියාවේ ප්‍රබලතම රාජ්‍ය තාන්ත්‍රිකයින් දෙදෙනෙක් ශ්‍රී ලංකාවට පැමිණ ඇත. ඒ පසුගිය නොවැම්බර් මාසයේ පැමිණි ආරක්ෂක උපදේශක අජිත් දෝවාල් සහ හෙට පැමිණෙන විදේශ ඇමැතිවරයා වශයෙනි. ඉන්දීය විදේශ ඇමතිවරයා මෙරටට පැමිණෙන අවස්ථාව වන විට කොළඹ වරායේ නැගෙනහිර පර්යන්තය ඉන්දියාවේ අදානි සමාගමට විකිණීම සඳහා වන මූලික කටයුතු ශ්‍රී ලංකාවේ කැබිනට් මණ්ඩලය විසින් සම්මත කර ඇත. දැනට නැගෙනහිර පර්යන්තයේ කොටස්වලින් 49%ක් ඉන්දියාවට ලබා දීමට ආණ්ඩුව එකඟතාවය පලකර ඇති අතර එය 85% දක්වා වැඩිකර ගැනීම ඉන්දියාවේ ඉලක්කයයි. හෙට දවසේ දී ඉන්දීය විදේශ ඇමතිවරයා මෙරට ජනාධිපති හා අගමැති සමග කෙරෙන සාකච්ඡාවලදී මෙම ගනුදෙනුව පිළිබඳ අවසන් එකඟතාවයකට පැමිණෙනු ඇතැයි දේශපාලන ආරංචි මාර්ග සඳහන් කරයි.", "URL": "https://lankatruth.com/si/?p=106495", "Category": "පුවත්", "Parent URL": null}