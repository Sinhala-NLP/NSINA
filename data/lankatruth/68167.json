{"Source": "Lankatruth", "Timestamp": "February 14, 2019", "Headline": "ප්‍රසන්නට සහ බිරිඳට එරෙහි අල්ලස් නඩුව යළි විභාගයට", "News Content": "මහින්ද පිලේ පාර්ලිමේන්තු මන්ත්‍රී ප්‍රසන්න රණතුංග මහතා සහ ඔහුගේ බිරිඳ මොරින් රණතුංග මහත්මියට එරෙහිව නීතිපතිවරයා ගොනුකර ඇති නඩුව අද (14) කොළඹ මහාධිකරණ විනිසුරු මංජුල තිලකරත්න මහතා හමුවේ යළි විභාගයට ගෙන තිබේ. මෙම නඩුවේ පැමිණිල්ලේ සාක්ෂිකරුවෙකු ලෙස නම් කර සිටි විශ්‍රාමික යුධ හමුදා මේජර් විමල් ප්‍රනාන්දු මහතාගෙන් සාක්ෂි සටහන් කරගැනීම අද අවසන් කරගෙන ඇත. මෙම නඩුවේ තුන්වන විත්තිකරු ලෙස නම් කර සිටින නරේශ් කුමාර් ෆාරික් නැමැත්තා මේ වනවිට අධිකරණය මඟ හැර විදේශගතව සිටින අතර ඔහු නොමැතිව නඩු විභාගය පවත්වාගෙන යාමටද අධිකරණය තීරණය කර තිබේ. කොළඹ මීතොටමුල්ල ප්‍රදේශයේ පිහිටි වගුරු බිමක් ගොඩ කිරීම සඳහා අවශ්‍ය අනුමැතිය ලබාදීම සඳහා ව්‍යාපාරිකයෙකුට තර්ජනය කර බලාත්කාරයෙන් රුපියල් මිලියන 64ක මුදලක් ඉල්ලා සිටි බවට පාර්ලිමේන්තු මන්ත්‍රී ප්‍රසන්න රණතුංග සහ ඔහුගේ බිරිඳ මොරින් රණතුංගට චෝදනා එල්ල වී තිබේ. ඊට අදාළ හඩ පටද අධිකරණයට ඉදිරිපත් කර ඇත නඩුව වැඩිදුරවභාගය ලබන මස 25 වනදාට කල් තබා තිබේ.", "URL": "https://lankatruth.com/si/?p=68167", "Category": "පුවත්", "Parent URL": null}