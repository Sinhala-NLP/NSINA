{"Source": "Lankatruth", "Timestamp": "July 12, 2023", "Headline": "යුක්රේනයේ නේටෝ බලාපොරොත්තු සුන්වෙයි – පොකුරු බෝම්බ දුන්නොත් තුන්වෙනි ලෝක යුද්ධයක්!", "News Content": "නේටෝ සංවිධානයේ සාමාජිකත්වය ලබා ගැනීමට යුක්රේන ජනාධිපති සෙලෙන්ස්කි වෙත තිබූ බලාපොරොත්තු සියල්ල සුන් වී තිබෙන අතර ඇමරිකාව විසින් යුක්රේනයට පොකුරු බෝම්බ ලබා දුනහොත් තුන්වන ලෝක යුද්ධයක් ඇති වන බවට දැඩි අනතුරු ඇඟවීම් සිදු කෙරේ. මෙම අනතුරු ඇඟවීම කර තිබෙන්නේ 2024 ජනාධිපතිවරණය සඳහා රිපබ්ලිකන් පක්ෂයේ අපේක්ෂකත්වයේ බලාපොරොත්තුවෙන් සිටින හිටපු ජනාධිපති ඩොනල්ඩ් ට්‍රම්ප්ය. මේ යුද්ධයට පැටලීම මගින් ජෝ බයිඩන් ඇමරිකාව දුර්වත තත්වයට ඇද දමමින් සිටින බවටද අනවශ්‍ය ලේ වැගිරීම් නවත්වා සාමය සඳහා කටයුතු කිරීම ඇමරිකාවේ අභිලාෂය විය යුතු බවද හිටපු ජනාධිපති පෙන්වා දී තිබේ. මේ අතර නේටෝ සංවිධානයේ සමුළුව ලිතුවේනියාවේ පවත්වන අතරතුර යුක්රේනය එම සංවිධානයට ඇතුළත් කර ගැනීමේදී අනුගමණය කළ යුතු කොන්දේසි සහ අදාල කාලරාමුවක් ලබා දෙන්නැයි ජනාධිපති සෙලෙන්ස්කි ඉල්ලා තිබිණි. නමුත් නේටෝ රාජ්‍ය නායකයින් අතරින් බ්‍රිතාන්‍ය, කැනඩාව ඇතුළු රටවල් ගණනාවක් මේ අවස්ථාවේ එරටට සාමාජිකත්වය පිරිනැමීම සම්බන්ධයෙන් සෘජුව විවේචන ඉදිරිපත් කළේය. එසේම එම සංවිධානයේ සාමාජික රටවල් 31 අතරින් සාතිශය බහුතරයක් යුක්රේනයට අදාල කාලරාමුවක් හෝ ලබා දීම මේ මොහොතේ ඉටු කළ යුතු නැති බවද යුද්ධය අවසන් වූ පසු ඒ ගැන සලකා බැලිය යුතු බවද පෙන්වා දී තිබේ. නේටෝ රාජය නායක සමුළුව අවසන් විමටත් පෙර සෙලෙන්ස්කිගේ බලාපොරොත්තු සියල්ල කඩවී තබන ලද ට්විටර් සටහනක් කෙරෙහි ජාත්‍යන්තර මාධ්‍යවල දැඩි අවධානය යොමු වී තිබේ. කාලරාමුවක් හෝ ලබා නොදී රාජ්‍ය නායක සාකච්ඡා අවසන් කිරීමෙන් තම රටට පහරදීම සඳහා රුසියාවට විශාල දිරිගැන්වීමක් ලැබි ඇති බව ඔහු සිය ට්විටර් සටහනෙන් ප්‍රකාශ කර ඇත. එහෙත් යුරෝ මිලියන 700ක යුධ ආධාර ජර්මනිය විසින් කඩිනමින් ලබාදීමට මෙම සමුළුවේදී හමු වූ ජර්මන් චාන්සලර්වරයා සෙලෙන්ස්කිට පොරොන්දු වී තිබේ. එම යුධ ආධාර තොගයට දිගු දුර මිසයිල සහ නවීතම යුධ ටැංකි 25ක්ද ඇතුළත් කෙරෙන පැකේජයකින් සමන්විත බව වාර්තා වේ. යුධ විශ්ලේෂකයන්ට අනුව දෙවන ලෝක යුද්ධ මහා සංග්‍රාමය අවසන් වීමෙන් පසුව යුරෝපය බලවගතුම යුද්ධයකට පැටලී ඇති බවත් එහි කෙලෙවරක් නොපෙනෙන අන්තයකට ඇදී යන බවත් පෙන්වා දී තිබේ.", "URL": "https://lankatruth.com/si/?p=149029", "Category": "පුවත්", "Parent URL": null}