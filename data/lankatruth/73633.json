{"Source": "Lankatruth", "Timestamp": "May 9, 2019", "Headline": "LTTEයට ආධාර අනුබල දුන්නැයි රාජපක්ෂ සමයේ අත්අඩංගුවට ගත් කොස්තාපල් නිදහස්", "News Content": "එල්.ටී.ටී.ඊ. සංවිධානයට ආධාර අනුබල ලබාදෙමින් නීතිවිරෝධී පුපුරණ ද්‍රව්‍ය හා පතොරම් තොගයක් සන්තකයේ තබා ගන්නා ලදැයි චෝදනා කරමින් අත්අඩංගුවට ගෙන සිටි පොලිස් කොස්තාපල්වරයෙකු නිදොස් කර නිදහස් කිරීමට කොළඹ මහාධිකරණ විනිසුරු ප‍්‍රදීප් හෙට්ටි ආරච්චි මහතා අද (09) නියෝග කර තිබේ. ආර්. ධර්මදාස නැමති මෙම කොස්ථාපල්වරයා 2007 සැප්තැම්බර් 20 වැනිදා විත්තිකරු විසින් අනවසරයෙන් ග‍්‍රෑම් 23ක් බරැති අධිබල පුපුරණ ද්‍රව්‍ය සහ පතුරොම් 35ක් සන්තකයේ තබා ගන්නා ලදැයි නීතිපතිවරයා විසින් කොළඹ මහාධිකරණයේ නඩු පවරා තිබිණි. එවකට මෙරට ජනාධිපති ධුරය මහින්ද රාජපක්ෂ මහතා විසින් හෙබවූ අතර ආරක්ෂක ලේකම්වරයා ලෙස කටයුතු කරනු ලැබුවේ ගෝඨාභය රාජපක්ෂ මහතා විසිනි.", "URL": "https://lankatruth.com/si/?p=73633", "Category": "පුවත්", "Parent URL": null}