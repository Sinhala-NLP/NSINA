{"Source": "Lankatruth", "Timestamp": "January 31, 2019", "Headline": "අම්පාරේ ගොවියොත් වන්දි ඉල්ලා විරෝධතාවයේ", "News Content": "සේනා දළඹු උවදුර ඇතුළු විවිධ පීඩාවන්ට ලක්වූ ගොවීන්ට වහා වන්දි ලබාදෙන ලෙසත් විශේෂයෙන් වන අලින් විසින් වගා හානි කිරීම නතර කිරීමට අවශ්‍ය පියවර ගන්නා ලෙසත් ආණ්ඩුවට බලකරමින් අම්පාර දිස්ත්‍රික්කයේ සල්ගස් හන්දියේදී අද (31) විරෝධතාවයක් පැවැත්විණි. සමස්ත ලංකා ගොවිජන සම්මේලනය විසින් සංවිධානය කර තිබූ මෙම විරෝධතාවය සඳහා සමස්ත ලංකා ගොවිජන සම්මේලනයේ විදායක කමිටු සාමාජික, ජනතා විමුක්ති පෙරමුණේ අම්පාර දිස්ත්‍රික් නායක වසන්ත පියතිස්ස මහතා ඇතුළු ගොවි ජනතාව එක්වී සිටියහ.", "URL": "https://lankatruth.com/si/?p=67281", "Category": "පුවත්", "Parent URL": null}