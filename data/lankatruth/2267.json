{"Source": "Lankatruth", "Timestamp": "May 9, 2012", "Headline": "කුනනායගම් කියුබාවට පිටත්කෙරේ!", "News Content": "එක්සත් ජාතීන්ගේ සංවිධානයේ ජිනීවාහි පිහිටි කාර්යාලයේ ශ්‍රී ලාංකික නිත්‍ය නියෝජිතයා ලෙස සේවය නියුතු තමරා කුනනායගම් කියුබාවේ තානාපති වරිය ලෙස පත්කර ඇතැයි වාරතාවේ. ජූලි 01සිට මෙම පත්වීම වලංගුවන බව විදේශ කටයුතු අමාත්‍යංශය නිවේදනයක් නිකුත් කරමින් සඳහන් කරන අතර තමා එම ධූරය භාර ගන්නේද නැද්ද යන්න තාමත් නිල වශයෙන් තහවුරු කර නැතැයි ඇය BBC පුවත්සේවය සමග පවසා ඇත. කුනනායගම්ගේ පුරප්පාඩුව සඳහා බෙල්ජියමේ ශ‍්‍රී ලංකා තානාපති ලෙස සේවය කළ රවිනාථ ආරියසිංහ මහතා පත්කර තිබේ. මේ වන විට ඔහු යුරෝපා කොමිසමට සම්බන්ධ ශ‍්‍රී ලංකා තානාපති ධූරය ද උසුළයි. තමාට ස්ථාන මාරුවක් හිමී ඇති බව තහවුරු කරමින් තමරා කුනනායගම් මහත්මිය ස්විට්සර්ලන්තයේ ජිනීවා නුවර සිට පවසා ඇත්තේ තමා ජිනිවාහී නිත්‍ය නියෝජිත පදවියෙන් ඉවත් කළහොත් එය ශ්‍රී ලංකාවේ දෙමළ හා සිංහල ජනතාව අතර අර්බුදයක් ඇති බව යළි තහවුරු කිරීමක් වනු ඇති බවත් මෙම අවස්ථාව ස්ථාන මාරුවක් සදහා සුදුසු නොවන බවත් තමා මෙය ප්‍රතික්ෂේපකරන බවත්ය. තුන්වසරක කාලයක් තුළ ජිනීවා පදවිය සදහා මේ වන විටද ශ්‍රී ලංකාවේ නියෝජිතයින් තිදෙනෙකු මාරුකර ඇති අතර කුනනායගම් මහත්මිය පත්කර ලද්දේ දෙවසරක කාලය සඳහාය. ආශ්‍රිත පුවත් මෝඩ වුණාට කමක් නැහැ, තකතීරු වෙන්න එපා! – තමරා කුනානායගම්, ජී.එල්.ට ලියයි", "URL": "https://lankatruth.com/si/?p=2267", "Category": "පුවත්", "Parent URL": null}