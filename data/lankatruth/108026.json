{"Source": "Lankatruth", "Timestamp": "January 12, 2021", "Headline": "පාර්ලිමේන්තු පොකුරේ වාසුගේ ආශ්‍රිත මන්ත්‍රීවරු 10ක්", "News Content": "කොවිඩ් – 19 ආසාදනය වී ඇති අමාත්‍ය වාසුදේව නානායක්කාරගේ පළමු පෙළ ආශ්‍රිතයින් ලෙස මන්ත්‍රීවරුන් 10ස දෙනෙකු මේ වනවිට හඳුනාගෙන තිබේ. වාසුදේව නානායක්කාර අමාත්‍යවරයා පසුගිය පාර්ලිමේන්තු රැස්වීම් වාරයේ දී 05, 06, 07 සහ 08 යන දින 04ම පාර්ලිමේන්තුවට පැමිණ තිබූඅතර ඔහුගේ ආශ්‍රිතයින් ලෙස හඳුනාගත් එම මන්ත්‍රීවරු 10ස දෙනාට මේ වනවිටත් නිරෝධායනය සඳහා යොමුවීමට උපදෙස් ලබාදී ඇතැයි වාර්ත වේ. එමෙන්ම අමාත්‍යවරයා පසුගිය 05 වැනිදා බත්තරමුල්ල වෝටර්ස් එජ්හි සම්මන්ත්‍රණයකටද සහභාගි වී සිට ඇත. ලබන 13 සහ 15 යන දිනවල දී පෙ.ව 10 සිට පස්වරු 03 දක්වා PCR පරීක්ෂණ පැවැත්වීමට සෞඛ්‍ය අංශ කටයුතු යොදා ඇති බැවින පාර්ලිමේන්තු මන්ත්‍රීවරුන්ට එම පරීක්ෂණ සඳහා සහභාගී වන ලෙස කථානායකවරයා දන්වා තිබේ. මීට පෙර රවුෆ් හකීම් මන්ත්‍රීවරයාද ආසාදිතයෙකු ලෙස වාර්තා වූ අතර ඔහුගේ ආශ්‍රිතයන් ලෙස මන්ත්‍රීවරු 21 දෙනෙකු හඳුන්ගෙන තිබිණි.", "URL": "https://lankatruth.com/si/?p=108026", "Category": "කොවිඩ් -19 (කොරෝනා ) පුවත්", "Parent URL": null}