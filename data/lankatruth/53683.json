{"Source": "Lankatruth", "Timestamp": "June 6, 2018", "Headline": "හිටපු ඇමති රෝහිත බෝගොල්ලාගමගේ අල්ලස් නඩුව කල්යයි", "News Content": "හිටපු අමාත්‍ය රෝහිත බෝගොල්ලාගම මහතා ශ්‍රී ලංකා ආයෝජන මණ්ඩලයේ සභාපතිවරයා ලෙස කටයුතු කරමින් සිටියදී එම ධූරය අයුතුලෙස භාවිත කරමින් බ්‍රිතාන්‍ය ලන්ඩන් නුවර පැවති ගැනුම්කරුවන්ගේ හමුව සඳහා මහා භාණ්ඩාගාරයේ චක්‍රලේඛනවලට පටහැනිව ඇමරිකා ඩොලර් 3622ක මුදලක් ලබා ගැනීමට, බ්‍රිතාන්‍ය මහ කොමසාරිස් කාර්යාලයේ අධ්‍යක්ෂ ජනරාල් ලක්ෂ්මන් ආර්. වටවල මහතා පොළඹවන ලදැයි යන චෝදනාව යටතේ විභාගකරනලද අස්ලස් නඩුව ලබන ඔක්තෝබර් 22 දක්වා කල් තැබීමට කොළඹ ප්‍රධාන මහේස්ත්‍රාත් රංග දිසානායක මහතා නියෝග කර තිබේ. මෙම සිද්ධියට අදාලව වත්මන් නැගෙනහිර ආණ්ඩුකාරවරයා වන රෝහිත බෝගොල්ලාගම මහතාට අල්ලස් කොමිසම විසින් චෝදනා දෙකක් යටතේ නඩු පවරා ඇත. මෙම දූෂණ සිද්ධිය 2006 වසරේ අගෝස්තු 23දා සිදුව තිබේ.", "URL": "https://lankatruth.com/si/?p=53683", "Category": "පුවත්", "Parent URL": null}