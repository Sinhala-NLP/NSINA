{"Source": "Lankatruth", "Timestamp": "May 2, 2012", "Headline": "ඉන්ධන සහනාධාරය අඩු කරන්නැයි ජගත් ණය වර්ගීකරණ ආයතනය කියයි", "News Content": "ඛනිජ තෙල් මිල ඉහළ නැංවීම නිසා නැගුණු ජනතා විරෝධය හමුවේ දුන් සහනාධාරය අඩු නොකරන්නේ නම් ණය වර්ගීකරණය පහළ දැමීමට සිදුවිය හැකිබවට ස්ටෑන්ඩර්ඩ් ඇන්ඩ් පුවර්ස් ජාත්‍යන්තර ණය වර්ගීකරණ ආයතනය අනතුරු හඟවයි. මෙම ණය වර්ගීකරණ ආයතනය නිකුත් කර තිබෙන ආසියා-පැසිෆික් කළාපය සම්බන්ධ වාර්තාව මගින් මේ බව දක්වා තිබේ. ලංකාවේ ඛනිජ තෙල් සහනාධාර නිසා අයවැය හිඟය වැඩිවී ආර්ථිකයට අහිතකර බලපෑම් ඇතිවන බව මෙහිදී ස්ටෑන්ඩර්ඩ් ඇන්ඩ් පුවර්ස් අවධාරණය කර තිබේ. කෙසේවෙතත්, මේ වනවිට ලංකාව පෙට්රල් හා ඩීසල් පිරිවැයට වඩා වැඩි මිලකට විකුණන අතර විදුලි බලය වෙළඳ පොළ මිලට වඩා අඩුවෙන් විකුණයි.", "URL": "https://lankatruth.com/si/?p=2207", "Category": "පුවත්", "Parent URL": null}