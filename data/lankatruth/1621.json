{"Source": "Lankatruth", "Timestamp": "March 3, 2012", "Headline": "අපේ ගමන", "News Content": "ආණ්ඩුවේ මැති ඇමතිවරුන් සදහා දියතලාවේදී පවත්වන දෙදින නේවාසික වැඩමුළුවට සකසා ඇති නිල ඇදුමේ වම් පස ජනාධිපතිවරයාගේ ඡායාරූපය මුද්‍රණයකර ඇත. මෙම වැඩමුළුව ”අපේ ගමන” යනුවෙන් නම්කර ඇත. මෙම වැඩමුළුවේ මහින්ද චින්තන ප්‍රතිපත්ති මාලාව ක්‍රියාත්මක කිරීම පිළිබදව අධ්‍යනයක් ලබාදීමට පවත්වන බව ආණ්ඩුව නිවේදනය කර තිබේ. එහෙත් ජනාධිපතිවරයාද පැලද සිටියේ තමාගේම රුව සහිත ටී-ශර්ටයකි. පසුගිය දිනවල මහින්ද රාජපක්ෂ ජනාධිපතිවරයාට සහයෝගය පළකරගැනීම සදහා රටපුරා පවත්වන ලද උද්ඝෝෂණවලදීද ජනාධිපතිවරයාගේ රුව මුද්‍රණයකළ පුවරු ප්‍රදර්ශනය කෙරින. මෙය දකින ඇතැම් පුද්ගලයන් පැවසූවේ රනසිංහ ප්‍රේමදාස ජනාධිපතිවරයාට මෙන් කිසියම් දෛවඥයෙකු ලබාදුන් උපදෙස් අනුව මහින්ද රාජපක්ෂ ජනාධිපවරයාද තමාගේම රුව පැලදගෙන ඇමතිවරුන් සහ ජනතාව වෙතටද තම රුව ලබාදුන්නේදැයි සැකයක් මතුවන බවයි.", "URL": "https://lankatruth.com/si/?p=1621", "Category": "පුවත්", "Parent URL": null}