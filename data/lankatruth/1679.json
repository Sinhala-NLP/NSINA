{"Source": "Lankatruth", "Timestamp": "March 8, 2012", "Headline": "ලංගමය කඩාවැට්වීමට තවත් මූලික පියවරක්", "News Content": "ලංකා ගමණාගමන මණ්ඩලයේ පළදායිතා සේවකයින් ලෙස නම්කර ඇති කොන්දොස්තර, රියදුරු හා කාර්මික යන්සේවකයින්ට මෙතෙක් ලබාදුන් ඉලක්ක ආදායමට අදාල ප්‍රසාද දීමනා කප්පාදුකර තිබේ.  එම සේවකයින්ට ලබා දෙන දිරිදීමනාව ලංකා ගමනා ගමන මණ්ඩලයට දරාගත නොහැකි පාඩුවක් බැවින් මෙම තීරණය ගත් බව ලංකා ගමනා ගමන මණ්ඩලය පවසයි. ඉලක්ක ආදායමට අදාල දිරිදීමනා කපා හැරියද ඉලක්ක ආදායම 20%කින් ඉහළ නංවා තිබේ. මෙය ලංගමයේ පළදායිතා සේවකයින්ට කළ බරපතල අසාධාරණයක් බව ලංකා ගමනා ගමන මණ්ඩලයේ සේවකයෝ පවසති. ඔවූහු වැඩිදුරටත් පවසන්නේ ලංකා ගමනා ගමන මණ්ඩලය පාඩුලබන ආයතනයක් බවට පත් කර කඩා වැටීමට ඉඩ හරීමින් තිබෙන බවත්. අවසානයේ ලංගමය පුද්ගලික අංශයට පවරා දෙනු ඇති බවය. මේ එහි ආරම්භය බවත් ඔවූහු පවසති.", "URL": "https://lankatruth.com/si/?p=1679", "Category": "පුවත්", "Parent URL": null}