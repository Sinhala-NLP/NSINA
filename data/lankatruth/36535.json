{"Source": "Lankatruth", "Timestamp": "June 25, 2017", "Headline": "පකිස්ථානයේ තෙල් බවුසර් ගින්නෙන් මිය ගිය ගණන 140ක් දක්වා ඉහළට", "News Content": "අද (25) උදෑසන පකිස්ථානයේ බහවල්පූර් ප්‍රදේශයේදී ඉන්ධන බවුසරයක් පෙරලී ඇති වූ ගින්නෙන් මිය ගිය ගණන මේ වනවිට 140ක් දක්වා ඉහළ ගොස් ඇති බව වාර්තා වේ. මිය ගිය පිරිස අතර ළමුන් 20ක් පමණ වන බවත් තවත් පුද්ගලයින් 100කට ආසන්න පිරිසක් පිළිස්සුම් තුවාල ලබා රෝහල්ගත කර ඇත. මිය ගිය හා තුවාල ලැබූවන් වැඩි පිරිසක් අවට ප්‍රදේශවාසීන් බව පැවසේ. මිය ගිය අයගෙන් වැඩි පිරිසක් හඳුනාගත නොහැකි මට්ටමට පිලිස්සී ඇති අතර ගින්නට හසුවීමෙන් මෝටර් රථ හා යතුරුපැදි විශාල ප්‍රමාණයක්ද විනාශ වීතිබේ. ප්‍රධාන මාර්ගයේ ඉන්ධන බවුසරය පෙරළී යාමත් සමග ඉන් පිටවන ඉන්ධන එක්රැස් ඒ අවට ජනතාව එක්වී ඇති අවස්ථාවේදී ගිනිගැනීම හටගෙන ඇති බවත් වැඩිදුර විමර්ශන කටයුතු සිදු කෙරෙමින් පවතින බවත් වාර්තා වේ.", "URL": "https://lankatruth.com/si/?p=36535", "Category": "විදෙස් පුවත්", "Parent URL": null}