{"Source": "Lankatruth", "Timestamp": "May 22, 2018", "Headline": "දකුණේ පෙරපාසල් සතියක් වැසේ", "News Content": "දකුණු පළාතේ පැතිර යන ඉන්ෆ්ලුවන්සා රෝගී තත්ත්වය හේතුවෙන් දකුණු පළාතේ සියලුම පෙරපාසල් ඊයේ (21) සිට ලබන 28වනදා තෙක් වසා දැමීමට දකුණු පළාත් අධ්‍යාපන අමාත්‍යාංශය තීරණය කර තිබේ. එමෙන්ම එම වෛරසය පැතිර යන ප්‍රදේශ තුළ රජයේ පාසල්වල ප්‍රාථමික අංශය අද (22) සහ හෙට (23) තෙක්ද වසා තබන ලෙස දකුණු පළාත් අධ්‍යාපන අමාත්‍යාංශය නිවේදය කර ඇත. එම වෛරස් රෝගය ළමයින් අතර බහුලව පැතිරී යෑම හේතුවෙන් රෝහල්වල ළමා වාට්ටුවල අධික තදබදයක් ඇති බවත් රෝගය වැඩිපුරම කුඩා ළමයින්ට වැලඳීම හේතුකොට ගෙනත් මේ තීරණය ගෙන තිබේ.", "URL": "https://lankatruth.com/si/?p=52723", "Category": "පුවත්", "Parent URL": null}