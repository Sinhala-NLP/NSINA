{"Source": "Lankatruth", "Timestamp": "October 23, 2019", "Headline": "ජනතා විරෝධතා හමුවේ හොංකොං වැසියන් පිටුවහල් කිරීමේ පනත් කෙටුම්පත හකුලා ගනියි", "News Content": "හොංකොං වැසියන්ගේ විරෝධතා හමුවේ පුරවැසියන් පිටුවහල් කිරීමට එරට රජය ගෙනවිත් තිබූ පනත් කෙටුම්පත නිල වශයෙන් ඉවත්කරගෙන තිබේ. මෙම පනත් කෙටුම්පත මගින් හොංකොං වැසියන් චීනය, තායිවානය සහ මැකාවෝ යන රටවල් වෙත පිටුවහල් කිරීමට නෛතික බලය හිමිවීමට නියමිතව තිබිණි. කෙසේ වෙතත් හොංකොං තරුණනයන් ප්‍රමුඛ විශාල ජනතාවක් මාස කිහිපයක් පුරා දියත්කළ විරෝධතා ව්‍යාපාර හමුවේ එම පනත හකුලා ගැනීමට එරට රජයට සිදුවිය. විරෝධතාකරුවන් සඳහන් කරන්නේ මෙම පනත මගින් හොංකොං වැසියන්ගේ නෛතික නිදහස සීමා කිරීමට චීනය සූක්ෂමව ක්‍රියාකර ඇති බවය.", "URL": "https://lankatruth.com/si/?p=83779", "Category": "විදෙස් පුවත්", "Parent URL": null}