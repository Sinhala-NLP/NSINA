{"Source": "Lankatruth", "Timestamp": "August 21, 2023", "Headline": "රනිල් ඔල්මොරොන්දම් කතා කියයි", "News Content": "ජනාධිපති රනිල් වික්‍රමසිංහ අහම්බෙන් ලැබුණු පදවියේ බලතල යොදා ගනිමින් විවිධ මට්ටමේ රාජ්‍ය සේවකයන් සහ ව්‍යාපාරිකයන් ඉදිරියේදී පම්පෝරි ගැසීමට ගොස් බොරු ප්‍රකාශ කරමින් සිටී.  මේ සඳහා ආසන්නම නිදර්ශනය වන්නේ පළාත් ආණ්ඩුකාරවරුන් සහ පළාත් ලේකම්වරුන් සමඟ සති අන්තයේ ජනාධිපති ලේකම් කාර්යාලයේ පැවැත්වූ සාකච්ඡාවකදී කර තිබෙන ප්‍රකාශයක් ය. එහිදී “රටේ ජනතාවගේ මන්දපෝෂණ තත්වය අවම කර ගැනීමට අස්වැසුම වැඩ සටහන ද හේතු වූ බව කිව යුතුයි. අස්වැසුම වැඩ සටහන යටතේ ජනතාව ලැබෙන ප්‍රතිලාභය සමෘද්ධියට වඩා වැඩි වෙනවා“ යනුවෙන් ප්‍රකාශ කර තිබේ.  පසුගිය ජූනි මස මුල සිට අස්වැසුම වැඩ සටහන ක්‍රියාත්මක කිරීමට නියමිතව තිබුණද මේ දක්වාම එය ක්‍රියාත්මක නොකර තිබියදී ජනාධිපති මෙලෙස ප්‍රකාශ කර තිබේ.", "URL": "https://lankatruth.com/si/?p=150514", "Category": "පුවත්", "Parent URL": null}