{"Source": "Lankatruth", "Timestamp": "November 6, 2017", "Headline": "ට්‍රම්ප්ට එරෙහිව දකුණු කොරියානුවන් වීදි බසී!", "News Content": "ඇමෙරිකානු ජනාධිපති ඩොනල්ඩ් ට්‍රම්ප්ගේ දකුණු කොරියානු සංචාරයට විරෝධය පළකරමින් එරට වැසියන් දහස් ගණනක් සියෝල් අගනුවර වීදී බසිමින් විරෝධතා පළකර ඇති බව වාර්තා වේ. විරෝධතාවයට එක් වූදකුණු කොරියානුවන් ‘අපි යුද්ධයට විරුද්ධයි‘ ‘යුද්ධය නොව අවශ්‍ය සාමයයි‘ ‘ට්‍රම්ප් නැත – යුද්ධ නැත‘ යනාදී විරෝධතා සටන් පාඨ සහිත පුවරු ප්‍රදර්ශනය කරමින් ඊට එක්ව ඇත. ඇමෙරිකානු ජනාධිපතිවරයාට අමතරව උතුරු කොරියානු නායක කිම් ජෝන් උන් ද විරෝධතාකරුවන්ගේ උදහසට ලක්ව ඇති අතර උතුරු කොරියාව හා ඇමෙරිකාවය තම දේශපාලන වුවමනාවන් වෙනුවෙන් දකුණු කොරියානුවන්ගේ ජීවිත බිල්ලට දෙමින් සිටින බව ප්‍රකාශ කර තිබේ. මෙම විරෝධතාවට අමතර ඇමෙරිකාවට පක්ෂපාතීහා ඩොනල්ඩ් ට්‍රම්ප්ගේ සංචාරයට සහාය පළකරමින්ද දකුණු කොරියානුවන් පිරිසක් විරෝධතාවය පළකර ඇති බවද වාර්තා වේ.", "URL": "https://lankatruth.com/si/?p=43487", "Category": "විදෙස් පුවත්", "Parent URL": null}