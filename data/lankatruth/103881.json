{"Source": "Lankatruth", "Timestamp": "December 18, 2020", "Headline": "පොල්ගහවෙලත් කාන්තාවක් ජීවිතක්ෂයට… වසම් තුනක් ලොක්ඩවුන්..", "News Content": "පොල්ගහවෙල පොලිස් බල ප්‍රදේශයේ ග්‍රාමසේවා වසම් තුනක් අද (18) පස්වරුවේ සිට වහාම ක්‍රියාත්මක වන පරිදි හුදකලා කර සංචරණ සීමා පැනවීමට කටයුතු කර තිබේ. ඒ අනුව පොල්ගහවෙල පොලිස් බල ප්‍රදේශයේ මඩලගම, බන්දාව සහ අළුත්ගම යන ගම්මාන මෙසේ හුදෙකලා කර ඇත. ප්‍රදේශයේ සියලු වෙළඳසැල් වසා දැමීමටද පොලිසිය නියෝග කර තිබේ. ඉකුත් 16 වැනිදා පොල්ගහවෙල බන්දාව අළුත්ගම ප්‍රදේශයේ පදිංචි 62 හැවිරිදි කාන්තාවක් හදිසියේ රෝගාතුරව ප්‍රතිකාර සඳහා කුරුණෑගල ශික්ෂණ රෝහලට ඇතුළත් කිරීමෙන් අනතුරුව ඊයේ (17) මිය යාමෙන් පසු කළ PCR පරීක්ෂණයේදී ඇය කොරෝනා ආසාදිතයකු බව වාර්තා වී තිබිණි.", "URL": "https://lankatruth.com/si/?p=103881", "Category": "කොවිඩ් -19 (කොරෝනා ) පුවත්", "Parent URL": null}