{"Source": "Lankatruth", "Timestamp": "November 22, 2021", "Headline": "අයවැයට පිටින් යන මහා සල්ලි කන්දරාවක් ගැන දිනමිණ පුවතෙන් හෙළිවෙයි…", "News Content": "සෞභාග්‍යයේ දැක්ම යටතේ මෙම වසර තුළ රුපියල් ට්‍රිලියන 2.64ක් එනම් රුපියල් කෝටි දෙලක්ෂ හැටහතරදහස් දෙසීයක (රු. ) සංවර්ධන ව්‍යාපෘති 95ක් ක්‍රියාත්මක කරන බව ආණ්ඩුවේ දිනමිණ පුවත්පත හෙළිකරයි. එහෙත් මෙවැනි අති විශාල ධනස්කන්දයක් ව්‍යාපෘති 95ක් වෙනුවෙන් වියදම් කිරීම පිළිබඳව මෙම වසරේ (2021) හෝ ලබන වසරේ (2022) අයවැය නිල ලේකනවල ඇතුළත් කර නැත. එම ප්‍රවෘත්තියෙන් වැඩිදුරටත් හෙලිකර තිබෙන්නේ සෞඛ්‍ය, අධ්‍යාපන, පානීය ජලය, මාර්ග, වාරිමාර්ග, ග්‍රාමීය සහ නගර සංවර්ධන ක්ෂේත්‍රවල මෙම ව්‍යාපෘති 95 ආරම්භ කර ඇති බවයි. එහි වැඩිදුරටත් දැක්වෙන්නේ වසර 2030දී මෙම ව්‍යාපෘති නිමකරන බවය.", "URL": "https://lankatruth.com/si/?p=126064", "Category": "ආර්ථික පුවත්", "Parent URL": null}