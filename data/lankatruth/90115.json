{"Source": "Lankatruth", "Timestamp": "February 25, 2020", "Headline": "කිලෝ 04ක හෙරොයින් සමඟ 06ක් අත්අඩංගුවට", "News Content": "පොලිස් මත්ද්‍රව්‍ය නාශක කාර්යාංශය විසින් දෙහිවල සහ මහරගම ප්‍රදේශයේ සිදුකළ වැටලීමකින් හෙරොයින් කිලෝ ග්‍රෑම් 04යි ග්‍රෑම් 290ක් සමඟ මාලදිවයින් ජාතිකයින් දෙදෙනෙකු ඇතුළු සැකකරුවන් 06 දෙනෙකුද ඔවුන් සතුව තිබූ මෝටර් රථ දෙකක්ද අත්අඩංගුවට ගෙන තිබේ. එසේ අත්අඩංගුවට ගත් පිරිසෙන් සිව්දෙනෙකු ශ්‍රී ලාංකීකයන් බවද වාර්තා වේ. අත්අඩංගුවට ගත් සැකකරුවන් අවුරුදු 26ත් 28ත් වයස්වල පසුවන බවද පොලීසිය පවසයි. සැකකරුවන් අද (25) දින ගල්කිස්ස මහේස්ත්‍රාත් අධිකරණය වෙත ඉදිරිපත් කර රැඳවුම් නියෝග ලබා ගැනීමට නියමිතය. පොලිස් මත්ද්‍රව්‍ය කාර්යංශය මඟින් වැඩිදුර විමර්ශන සිදු කරයි.", "URL": "https://lankatruth.com/si/?p=90115", "Category": "පුවත්", "Parent URL": null}