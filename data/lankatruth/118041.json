{"Source": "Lankatruth", "Timestamp": "June 14, 2021", "Headline": "තෙල් මිල වැඩි කිරිමේ ගින්නේ තවත් පැත්තක් මෙන්න !", "News Content": "ලෝක වෙළෙඳපොළේ තෙල් බැරලයක ඉහළ ම මිල 2013දී වාර්තා වී තිබූ අතර, එය ඩොලර් 110.63ක් වී තිබේ. එම වර්ෂයේ දී මෙරට වෙළෙඳපොළේ පෙට‍්‍රල් මිල ( ඔක්ටේන් 92) රුපියල් 162.00ක්, පෙට‍්‍රල් ( ඔක්ටේන් 95) රුපියල් 170.00කි. සුදු ඩීසල් රුපියල් 121.00ක්, සුපිරි ඩීසල් රුපියල් 145.00ක් සහ භූමිතෙල් රුපියල් 106.00ක් වශයෙන් ලීටරයක මිල නියම කර තිබිණි. පසුගිය 11 වැනිදා ආණ්ඩුව ප‍්‍රකාශ කල ආකාරයට ලෝක වෙළෙඳ පොළේ බොරතෙල් මිල ගණන බැරල් එකක් ඩොලර් 70.00ක් වන විට පෙට‍්‍රල් (ඔක්ටේන් 92) රුපියල් 157,00ක්, පෙට‍්‍රල් (ඔක්ටේන් 95) රුපියල් 184.00ක්, සුදු ඩීසල් රුපියල් 111.00ක් සහ සුපිරි ඩීසල් රුපියල් 144.00ක් වශයෙන් ලීටරයක මිල ඉතිහාසයේ එකවර වැඩි ම අගයකින් ඉහළ දමනු ලැබී ය.", "URL": "https://lankatruth.com/si/?p=118041", "Category": "ආර්ථික පුවත්", "Parent URL": null}