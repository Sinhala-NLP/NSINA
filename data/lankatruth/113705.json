{"Source": "Lankatruth", "Timestamp": "March 25, 2021", "Headline": "කබ්රාල් යුගයේ පිරමීඩ ජාවාරම යළිත් රටපුරා", "News Content": "මෙරට තුළ 2007 – 2014 කාලයේදී මහා පරිමාණයෙන් දියත් කෙරුණු පිරමීඩ මුදල් ජාවාරමක් මේ වනවිට යළිත් වරක් රට පුරා මහා පරිමාණයෙන් දියත් කෙරෙමින් පවතින බව හෙළිවී තිබේ. මේ සම්බන්ධයෙන් කුරුණෑගල ආශ්‍රිතව කළ සොයා බැලීම්වලදී හෙළිකරගත් තොරතුරු විශාල ප්‍රමාණයක් අද දින නිකුත් කර තිබෙන ‘අද‘ පුවත්පත හෙළිකර තිබේ.පිරමීඩ් ජාවාරමේ සම්මන්ත්‍රණ සඳහා භික්ෂුන් වහන්සේලා පවා සහභාගී කරවාගෙන තිබීම විශේෂ කරුණක් ය. අජිත් නිවාඩ් කබ්රාල් වර්තමාන රාජ්‍ය ඇමතිවරයා මහ බැංකු අධිපතිවරයා වී සිටියදී පිරමීඩ මුදල් ජාවාරම රට තුළ ප්‍රසිද්ධියේ විශාල වශයෙන් ව්‍යාප්ත කර තිබිණි. එම ජාවාරම යළිත් වරක් මේ වනවිට රටපුරා ක්‍රියාත්මක කිරීමට පටන්ගෙන තිබේ.", "URL": "https://lankatruth.com/si/?p=113705", "Category": "පුවත්", "Parent URL": null}