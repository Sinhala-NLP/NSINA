{"Source": "Lankatruth", "Timestamp": "April 10, 2020", "Headline": "රටේ සියළුම එළවළු හෙට (11) සිට රජය මගින් මිලදී ගැනීමට තීරණය කරයි", "News Content": "දේශීය එළවළු ගොවියන්ගේ සියලුම එළවළු තොග හෙට (11) සිට මිලදී ගැනීමට රජය තීරණය කර ඇති බව වාර්තා වේ. හෙට දින දඹුල්ල, ගලේවෙල, නාවුල, ලග්ගල හා විල්ගමුව යන ප්‍රදේශවලදී මෙලෙස රජය විසින් එළවළු මිලදී ගැනීමට තීරණය කර ඇත. ඒ අනුව දඹුල්ල්ල ගම්උදාව ක්‍රීඩාපිටිය, දඹුල්ල පරණ සති පොළ භූමිය, විහාරය රථ ගාල, පැල්වෙහෙර රජයේ ගොවිපල, ගලේවෙල ක්‍රීඩාංගනය, දේවහුව ගොවිජන සේවා මධ්‍යස්ථානය, ලග්ගල ගොවිජන සේවා මධ්‍යස්ථානය, වීල්ගමුව ගොවිජන සේවා මධ්‍යස්ථානය, නාවුල අලුගොල්ල ගොව්ජන සේවා මධ්‍යස්ථානය යන ස්ථානවලදී හෙට දින උදේ සිට සවස් වනතුරුම ගොවීන් රැගෙන එන එළවළු තොග සියල්ලම රජය මිලදී ගැනීම සිදුකිරීමට නියමිතය. එහෙත් මහනුවර, නුවරඑළිය, හම්බන්තොට, පුත්තලම, යාපනය, අම්පාර, මොණරාගල ආදී දිස්ත්‍රික්කවල වගා කටයුතු සිදුකරනු ලබන ගොවි ජනතාවගේ එළවළු මිලදී ගැනීම සිදුකරනු ලබන්නේ කුමන ස්ථානයන් හිදීදැයි මෙතෙක් එම ගොවිජනතාවට දැනුම් දී නැත.", "URL": "https://lankatruth.com/si/?p=92365", "Category": "පුවත්", "Parent URL": null}