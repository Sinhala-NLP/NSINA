{"Source": "Lankatruth", "Timestamp": "November 3, 2022", "Headline": "“අනෙක් ළමයි කෑම කද්දි මට ඇඬෙනවා” – දිඹුලාගල දරුවන්ගේ කතාව තව දුරටත් තහවුරු වෙයි", "News Content": "ජනාධිපති මාධ්‍ය ඒකකය සහ රජයේ නිලධාරීන යොදා ගනිමින් දිඹුලාගල දරුවන් ඇතලු ගම් 8ක ජනතාව ආහාර අහේනියකින් නොපෙලෙන බව ප්‍රචාරය කිරීමට රනිල් වික්‍රමසිංහ ගෙන ගිය වැඩපිළිවෙල ආපසු හරවා සත්‍යය හෙළි කිරීමට ලංකාදීප මාධ්‍යවේදී මනම්පිටියේ නිමල් ජයරත්න කටයුතු කර තිබේ.  ඊයේ (02) ලංකාදීප පුවත්පතේ 09 වෙනි පිටුවේ “දලුකානේ තිත්ත ඇත්ත මෙන්න – අනෙක් ළමයි කෑම කද්දී මට ඇඬෙනවා” යන සිරස්තලයෙන් පළකළ ලිපිය මගින් අදාළ කරුණු තවදුරටත් තහවුරු කර තිබේ.  නමුත් සමාජ මාධ්‍ය වෙත අදහස් පළකළ නිලධාරිනියක් එම ප්‍රදේශයේ මව්වරුන් දැඩි අපහාසයට ලක්කර ප්‍රශ්නය වසන් කිරීමට උත්සහා දරා තිබිණි. ඇය ප්‍රකාශ කර තිබුණේ බීමත් මව්වරුන් සිටින පවුල්වල දරුවන් පාසල් නොයන බවයි. එහිදී ඇය තවදුරටත් ප්‍රකාශ කර තිබුණේ “ස්පා” වැටලීමකදී අත්තඩංගුවට පත්වූ මවකගේ දරුවෙකු කුසගින්නේ පෙළී ඇති බවය.  ජනාධිපති ලේකම් සමන් ඒකනායක රාජ්‍ය නිලධාරීන්ට බලපෑම් කරමින් මෙවැනි විවිධ ප්‍රචාර ගෙන ගියද, ලංකාදීප මාධ්‍යවේදියා අදාළ තොරතුරු නැවත තහවුරු කරමින් එම ලිපිය සම්පාදනය කර තිබේ.  මුල් පුවත මෙතනින්", "URL": "https://lankatruth.com/si/?p=141574", "Category": "පුවත්", "Parent URL": null}