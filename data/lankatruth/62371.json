{"Source": "Lankatruth", "Timestamp": "October 31, 2018", "Headline": "ලෝක චෙස් කිරුලට ලංකාවෙන් තරුලි", "News Content": "ලෝක කණිෂ්ඨ චෙස් ශූරතාවයේ වයස අවුරුදු 10න් පහළ කාණ්ඩයේ ශ්‍රී ලංකාව නියෝජනය කරමින් සපුගස්කන්ද යොෂීඩා විද්‍යාලයේ තරුලි විහස්නා රංගාත් සහභාගීවීමට නියමිතව ඇත. මෙම තරඟාවලිය ලෝක චෙස් සම්මේලනය විසින් වාර්ශිකව සංවිධානය කරන අතර මෙවර එය ස්පාඤ්ඤයේ දී පැවැත්වීමට කටයුතු යොදා ඇත. තරුලි විහන්සා 2017 වසරේ දී අවුරුදු (10) දහයෙන් පහළ කාන්තා සමස්ත ලංකා ශූරතාවය දිනාගැනීමටත්, පසුගිය දා තායිලන්තයේ පැවති 14 වන ආසියානු කණිෂ්ඨ චෙස් තරගාවලියේ දී , රටවල් 51 අතරින් අවුරුදු (10) දහයෙන් පහළ කාන්තා අංශයේ තම කණ්ඩායම සමග රිදී හා ලෝකඩ පදක්කම් මෙරටට රැගෙන ඒමටත් සමත් වූවාය. ඇයගේ චෙස් උපදේශකවරයා ලෙස නවගමුවේ ෂෙන්ස කවිෂ්ක කටයුතු කරන අතර ලෝක ශූරතාවයේ දී, එක්සත් අරාබි එමීර් රාජ්‍යයේ රවුඩා, උස්බෙකිස්ථානයයේ අෂ්කූෂා, කසකස්ථානයේ සෙරීන් සහ ඩෙනීෂා යන ප්‍රභල තරඟකාරියන් සමඟ තරුලි විහස්නා තරඟ වැදීමට නියමිතව ඇත.", "URL": "https://lankatruth.com/si/?p=62371", "Category": "ක්‍රීඩා පුවත්", "Parent URL": null}