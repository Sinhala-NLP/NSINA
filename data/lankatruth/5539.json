{"Source": "Lankatruth", "Timestamp": "December 15, 2012", "Headline": "පාසැලේ වෙඩි තැබීමෙන් කුඩා දරුවන් 20 ක් මරුට", "News Content": "ඇමරිකාවේ කනෙක්ටිකට් ප‍්‍රාන්තයේ නිව් ටවුන් නගරයේ ප‍්‍රාථමික පාසැලකට කඩා වැදුනු තුවක්කුකරුවෙකු විසින් සිදුකල වෙඩි තැබීමකින් කුඩා දරුවන් 20 ඇතුළු 26 දෙනෙක් මිය ගොස් ඇතැයි වාර්තා වේ.මියගිය දරුවන් සියළු දෙනාම එම පාසැලේ එකම පන්තියේ ඉගෙනුම ලැබූ වසය අවුරුදු 5- 10 ක් අතර කුඩා දරුවන් වන අතර වෙඩි වැදීමෙන් බරපතළ තත්වයේ පසුවන කිහිපදෙනෙකුගේ ජීවිත බේරාගැනීම සදහා රෝහල් කාර්යමන්ඩල විසින් දැඩි පරිශ‍්‍රමයක් ගනිමින් සිටින බව වාර්තා වේ.මෙම අමානුෂික ඝාතන සිදුකල ඝාතකයා ලෙස හදුනාගෙන ඇති 20 හැවිරිදි ඇඩම් ලන්සා නැමැත්තාද මේ වන විට මරණයට පත්ව ඇති අතර ඔහු මරණයට පත්වූ ආකාරය පිළිබදව නිශ්චිත තොරතුරක් වාර්තා වී නොමැත.වෙඩි නොවදින ජැකට්ටුවක් පැළද ගිනි අවි 4 කින් සන්නද්ධව මෙම අමානුෂික ඝාතන සිදුකල ඇඩම් ලන්සා පාසැලට පැමිණීමට පෙර සිය නිවසේ සිටි තමන්ගේ මවටද වෙඩි තබා ඝාතනය කර ඇත.ඇඩම් ලන්සාගේ මව මෙම කුඩා දරුවන් ඝාතනයට ලක්වූ පාසලේ ගුරුවරියක ලෙස සේවය කරන බව වාර්තා වන අතර ඝාතකයාගේ සොහොයුරා වන 24 හැවිරිදි රයන් ලන්සා ද මේ වන විට මෙම සිද්ධිය සම්බන්ධයෙන් ප‍්‍රශ්න කිරීම සදහා අත්අඩංගුවට ගෙන තිබේ.මෙම අමානුෂික ඝාතන සිදුවූ කනෙක්ටිකට් ප‍්‍රාන්තයේ නිව් ටවුන් නගරය ඇමරිකාවේ ජීවත් වීමට වඩාත් සුදුසු ආරක්ෂාකාරි වටපිටාවකින් යුතු නගරය ලෙසද හදුන්වනු ලැබේ. ඇමරිකාවේ කනෙක්ටිකට් ප‍්‍රාන්තයේ නිව් ටවුන් නගරයේ ප‍්‍රාථමික පාසැලකට කඩා වැදුනු තුවක්කුකරුවෙකු විසින් සිදුකල වෙඩි තැබීමකින් කුඩා දරුවන් 20 ඇතුළු 26 දෙනෙක් මිය ගොස් ඇතැයි වාර්තා වේ. මියගිය දරුවන් සියළු දෙනාම එම පාසැලේ එකම පන්තියේ ඉගෙනුම ලැබූ වසය අවුරුදු 5- 10 ක් අතර කුඩා දරුවන් වන අතර වෙඩි වැදීමෙන් බරපතළ තත්වයේ පසුවන කිහිපදෙනෙකුගේ ජීවිත බේරාගැනීම සදහා රෝහල් කාර්යමන්ඩල විසින් දැඩි පරිශ‍්‍රමයක් ගනිමින් සිටින බව වාර්තා වේ. මෙම අමානුෂික ඝාතන සිදුකල ඝාතකයා ලෙස හදුනාගෙන ඇති 20 හැවිරිදි ඇඩම් ලන්සා නැමැත්තාද මේ වන විට මරණයට පත්ව ඇති අතර ඔහු මරණයට පත්වූ ආකාරය පිළිබදව නිශ්චිත තොරතුරක් වාර්තා වී නොමැත. වෙඩි නොවදින ජැකට්ටුවක් පැළද ගිනි අවි 4 කින් සන්නද්ධව මෙම අමානුෂික ඝාතන සිදුකල ඇඩම් ලන්සා පාසැලට පැමිණීමට පෙර සිය නිවසේ සිටි තමන්ගේ මවටද වෙඩි තබා ඝාතනය කර ඇත. ඇඩම් ලන්සාගේ මව මෙම කුඩා දරුවන් ඝාතනයට ලක්වූ පාසලේ ගුරුවරියක ලෙස සේවය කරන බව වාර්තා වන අතර ඝාතකයාගේ සොහොයුරා වන 24 හැවිරිදි රයන් ලන්සා ද මේ වන විට මෙම සිද්ධිය සම්බන්ධයෙන් ප‍්‍රශ්න කිරීම සදහා අත්අඩංගුවට ගෙන තිබේ. මෙම අමානුෂික ඝාතන සිදුවූ කනෙක්ටිකට් ප‍්‍රාන්තයේ නිව් ටවුන් නගරය ඇමරිකාවේ ජීවත් වීමට වඩාත් සුදුසු ආරක්ෂාකාරි වටපිටාවකින් යුතු නගරය ලෙසද හදුන්වනු ලැබේ.", "URL": "https://lankatruth.com/si/?p=5539", "Category": "විදෙස් පුවත්", "Parent URL": null}