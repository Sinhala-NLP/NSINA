{"Source": "Lankatruth", "Timestamp": "October 2, 2017", "Headline": "ඇන්ටාටිකානු අයිස් තට්ටුවේ විපර්යාසයක්!", "News Content": "ඇන්ටාටිකාව වසාගෙන ඇති අයිස් තට්ටුව මෙම වසර තුළදී ඝනකම අඩුවීමේ අවදානමකට ලක්වී ඇති බව විද්‍යාඥයන් ප්‍රකාශයට පත්කර ඇති අතර, ඒ තුළ මුහුදු යාත්‍රා බලවත් අනතුරකට මුහුණ පා ඇති බවද පවසා තිබේ. ලොවපුරා සිටින විද්‍යාඥයින් තස්මේනියාවේ අගනුවර වන හෝබාට් නුවරදී රැස්වී මෙම මුහුදු අයිස් තට්ටුවේ ඝනකම අඩුවීම පිළිබඳව මෙම සතිය තුළදී සාකච්ඡා කිරීමට යොදාගෙන ඇති අතර, 1979 වසරේදී චන්ද්‍රිකා තාක්ෂණය යොදාගනිමින් සිදුකළ ගවේෂණයන් තුළ මෙම වසරේ ඇති වී ඇති වෙනස ඉහළ අගයක් ගෙන ඇති බව පැවසේ. ඔවුන් ප්‍රකාශ කරන ආකාරයට දේශගුණික විපර්යාසයක් මේ සඳහා ඉවහල් විය හැකි නමුත් මෙම තත්ත්වයට බලපෑ හැකි සැබෑ මූලධර්මයන් හඳුනාගැනීම සඳහා විශාල වැඩ කොටසක් කිරීමට ඉතිරි වී ඇති බවයි.", "URL": "https://lankatruth.com/si/?p=41795", "Category": "විදෙස් පුවත්", "Parent URL": null}