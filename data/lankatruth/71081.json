{"Source": "Lankatruth", "Timestamp": "March 26, 2019", "Headline": "ගෝඨා ගැන තීරණයක් නැහැ – බැසිල් එන්නේ නැහැ – අපේක්ෂකයා තවම සොයනවා", "News Content": "ඉදිරි ජනාධිපතිවරණය සඳහා ගෝඨාභය රාජපක්ෂ මහතා අපේක්ෂකයා ලෙස ඉදිරිපත් කිරීමේ කිසිඳු තීරණයක් ගෙන නැතැයි පාර්ලිමේන්තු මන්ත්‍රී විපක්ෂ නායක මහින්ද රාජපක්ෂ මහතා පවසයි. ඒ මහතා මේ බව සඳහන් කර ඇත්තේ අද(26) පෙරවරුවේ පැවති පුවත්පත් කතෘවරුන් හා ජනමාධ්‍ය ආයතන ප්‍රධානීන් සමඟ පැවති සාකච්ඡාවකදීය. එසේම බැසිල් රාජපක්ෂ මහතා ජනාධිපතිවරණය සඳහා අපේක්ෂකත්වය ගැනීම කල්තියාම ප්‍රතික්ෂේප කර ඇති බවත් සහෝදර සමාගමේ ප්‍රධානියා චමල් රාජපක්ෂ බවත් මහින්ද රාජපක්ෂ මහතා සඳහන් කර තිබේ. පසුගිය දා පැවති පවුලේ සාදයකදී මේ සම්බන්ධව ද කතාවූ බවත් එහිදී ගෝඨාභය රාජපක්ෂ අපේක්ෂකයා කිරීමේ තීරණයක් නොගත් බවත් බැසිල් රාජපක්ෂ එම යෝජනාව ප්‍රතික්ෂේප කළ බවත් මහින්ද රාජපක්ෂ මහතා පැවසීය. වැඩිදුරටත් අදහස් දක්වමින් ඒ මහතා සඳහන් කර සිටියේ තවමත් දිනන්න පුලුවන් අපේක්ෂකයා සොයමින් පවතින බවය.", "URL": "https://lankatruth.com/si/?p=71081", "Category": "පුවත්", "Parent URL": null}