{"Source": "Lankatruth", "Timestamp": "May 31, 2012", "Headline": "යන පාර හරිද බලන්න -IMF ලබන සතියේ එයි", "News Content": "ඩොලර් බිලියන 2.6 ණය මුදලේ අවසන් ණය වාරිකය නිදහස් කිරීම සඳහා ආර්ථීකය නිරීක්ෂණය කීරිමට ජාත්‍යන්තර මුල්‍ය අරමුදලේ නියෝජිත පිරිසක් එලඹෙන සතියේ ශ්‍රී ලංකාවට පැමිණිමට නියමිත බව වර්තාවේ. මෙම IMF දූත පිරිස අවසන් වාරිකය නිදහස් කිරීම සදහා ශ්‍රී ලංකාව විසින් ක්‍රියාත්මක කළ යුතු නිර්දේශයන් ලබා දෙනු ඇති බව ප්‍රකාශිතය. පසුගිය අප්‍රේල් මාසයේ 8 වැනි වාරිකය නිදහස් කරන ලද අතර එලඹෙන ජූලී මාසයේ ඩොලර් මිලියන 400ක අවසන් වාරිකය නිකුත් කිරිමට නියමිතය.    මෙම ණය වාරික ලබාගැනීම සදහා ආණ්ඩුව මූල්‍ය ප්‍රතිපත්ති රැසක් රටතුල ක්‍රියාත්මක කල අතර රුපියල පාවෙන විනිමය අනුපාතිකයට යටත් කිරීම, බදු අනුපාත සහ පොලී අනුපාත ඉහළ නැංවීම එයින් කිහිපයකි. මේ වන විට මහ බැංකුවේ මැදිහත් වීමකකින් තොරව රුපියල 130-132 අතර ස්ථාවර වී ඇති බව මහ බැංකුවේ අදහස වී ඇති අතර IMF යෝජනා ක්‍රියාත්මක කරමින් සිටින බැවින් ණය වාරිකය ලබා ගැනීම ගැටලූවක් නොවනු ඇතැයි මහ බැංකුව අපේක්ෂා කරයි.    එහෙත් වර්ධනය වන ගෝලීය අර්බුදය හමුවේ IMF විසින් ශ්‍රී ලංකාවට තව තවත් දැඩි මූල්‍ය ප්‍රතිපත්ති අනුගමනය කරන ලෙසට බලපෑම් කරනු ඇතැයි මූල්‍ය කෂේත්‍රයේ ආරංචි මාර්ග පවසයි.", "URL": "https://lankatruth.com/si/?p=2533", "Category": "පුවත්", "Parent URL": null}