{"Source": "Lankatruth", "Timestamp": "March 15, 2021", "Headline": "මද්‍රසා පාසල් ගැන තීන්දුවක් ගන්නවා – ජී.එල්", "News Content": "රටේ එකමුතු බවට හා සාමයට තර්ජනයක් වෙන පරිදි මද්‍රසා පාසල් පවත්වාගෙන යයි නම් එම පාසල් නියාමනය කිරීම සඳහා මැදහත් වීමට රජයට අයිතියක් ඇතැයි අධ්‍යාපන අමාත්‍ය මහාචාර් ය ජී.එල්. පීරිස් මහතා පැවසී ය. අමාත්‍යවරයා මේ බැව් පැවසූයේ අද (15) කොළඹ පැවති මාධ්‍ය හමුවකට එක්වෙමිණි. එහිදීවැඩිදුරටත් අදහස් දක්වමින් ඇමතිවරයා පවසන්නේ මෙරට මද්‍රසා පාසල් 1965 ක් පමණ රට පුරා තිබෙන බවත් මෙම පාසල් සම්බන්ධයෙන් ඉදිරියේදී දැඩි ක්‍රියාමාර්ග ගන්නා බවයි. විදේශ රටවලින් 600ක් පමණ පුද්ගලයින් මෙම පාසල් වල ඉගැන්වීම් කටයුතු සිදු කිරීම සඳහා පසුගිය සමයේ මෙරටට පැමිණ ඇති බව පැවසූ අමාත්‍යවරයා මෙම පාසල් නියාමනය සඳහා පසුගිය රජය කිසිදු ක්‍රියාමාර්ගය නොගත් බවයි.", "URL": "https://lankatruth.com/si/?p=112807", "Category": "පුවත්", "Parent URL": null}