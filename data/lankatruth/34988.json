{"Source": "Lankatruth", "Timestamp": "May 28, 2017", "Headline": "තවත් පැය 24කට රතු නිවේදනයක් නිකුත් කරයි", "News Content": "අද (28) පස්වරු 01.00 සිට හෙට (29) පස්වරු 01.00 දක්වා පැය 24ක කාලයකට දිස්ත්‍රික්ක 07කට බලපැවැත්වෙන පරිදි ජාතික ගොඩනැගිලි පර්යේෂණ සංවිධානය විසින් නායයෑම් පිළිබඳ රතු නිවේදනයක් නිකුත් කර තිබේ. ඒ අනුව රත්නපුර, කෑගල්ල, ගාල්ල, කළුතර, මාතර, හම්බන්තොට සහ නුවරඑළිය යන දිස්ත්‍රික්ක 7ට ජාතික ගොඩනැගිලි පර්යේෂණ සංවිධානය නායයෑම් පිළිබඳ පූර්ව අනතුරු ඇඟවීම් නිකුත් කර තිබේ. එම දිස්ත්‍රික්කවලට අදාළ බලපෑමට පත් ප්‍රාදේශීය ලේකම් කොට්ඨාශ මෙසේය. රත්නපුර දිස්ත්‍රික්කය රත්නපුර, ඇලපාත, පැල්මඩුල්ල, කුරුවිට, ඇහැළියගොඩ, කිරිඇල්ල, ඉඹුල්පේ, අයගම, කහවත්ත, කලවාන, කොලොන්න හා නිවිතිගල යන ප්‍රාදේශීය ලේකම් කොට්ඨාස හා ඒ අවට ප්‍රදේශ කෑගල්ල දිස්ත්‍රික්කය බුලත්කොහුපිටිය, දැරණියගල, යටියන්තොට හා දෙහිඕවිට යන ප්‍රාදේශීය ලේකම් කොට්ඨාශ හා ඒ අවට ප්‍රදේශ ගාල්ල දිස්ත්‍රික්කය බද්දේගම, යක්කලමුල්ල, නෙළුව, තවලම, නියගම හා නියගොඩ හා ආශ්‍රිත ප්‍රදේශ කළුතර දිස්ත්‍රික්කය බුලත්සිංහල, අගලවත්ත, වලල්ලාවිට හා බදුරලිය ප්‍රදේශීය ලේකම් කොට්ඨාස හා ඒ අවට ප්‍රදේශ මාතර දිස්ත්‍රික්කය කොටපොල, පස්ගොඩ, පිටබැද්දර හා මූලටියන, හම්බන්තොට දිස්ත්‍රික්කය වලස්මුල්ල සහ කටුවාන හා ඒ ආශ්‍රිත ප්‍රදේශ නුවරඑළිය දිස්ත්‍රික්කය අඹගමුව කෝරළේ ප්‍රාදේශීය ලේකම් කොට්ඨාසය හා ඒ ආශ්‍රිත ප්‍රදේශ", "URL": "https://lankatruth.com/si/?p=34988", "Category": "පුවත්", "Parent URL": null}