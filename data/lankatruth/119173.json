{"Source": "Lankatruth", "Timestamp": "July 7, 2021", "Headline": "ගොවි අරගලයට නායකත්වය දුන්නැයි අනුරුද්ධ හිමි, නාමල්, සමන්ත ඇතුළු 05ක් අත්අඩංගුවට…", "News Content": "බණ්ඩාරවෙල, බොරලන්ද ප්‍රදේශයේදී පසුගිය 01 වෙනිදා පැවති ගොවි උද්ඝෝෂණයට නායකත්වය දීම සම්බන්ධයෙන් ගල්ඒදණ්ඩ විජිතාරාම විහාරස්ථානයේ වැඩවාසය කරන, ජාතික භික්ෂු පෙරමුණේ විභායක සභික වීරකැටියේ අනුරුද්ධ හිමි, සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න, ජනතා විමුක්ති පෙරමුණේ හිටපු පළාත් සභා මන්ත්‍රී සමන්ත විද්‍යාරත්න ඇතුළු පස්දෙනෙකු බෝගහකුඹුර පොලීසිය මගින් අත්අඩංගුවට ගෙන තිබේ. එම පිරිසට අද (07) පෙරවරුවේ බෝගහකුඹුර පොලිසියට පැමිණ ප්‍රකාශයක් ලබා දෙන ලෙස දන්වා තිබූ අතර ඒ අනුව ඔවුන් අද පෙරවරුවේ පොලිස්ථානය වෙත ගිය අතර එහිදී ඔවුන් මෙලෙස අත්අඩංගුවට ගනු ලැබ ඇත. මේ වනවිටත් ඔවුන්ගෙන් අදාල ප්‍රකාශ ලබාගනිමින් සිටින බවත් ප්‍රකාශ ලබාගැනීමෙන් අනතුරුව අධිකරණයට ඉදිරිපත්කිරීමට නියමිත බවත් වාර්තා වේ.", "URL": "https://lankatruth.com/si/?p=119173", "Category": "පුවත්", "Parent URL": null}