{"Source": "Lankatruth", "Timestamp": "September 23, 2012", "Headline": "මිල්කෝ කිරි ඌරන්ට", "News Content": "මිල්කෝ සමාගමේ අඹේවෙල පිහිටි සිය ප‍්‍රධාන නිෂ්පාදනාගාරයෙන් පසුගිය දින කිහිපය තුළ පරිභෝජනයට සුදුසු කිරි ලීටර් දස දහසකට (10,000) අධික ප‍්‍රමාණයක් පශු සම්පත් සංවර්ධන මණ්ඩලයට අයත් මහබෙරිතැන්න සත්ත්ව ගොවිපොළේ ඌරු කොටුවලට මුදාහාර ඇතැයි විශ්වාසවන්ත ආරංචි මාර්ග පවසයි. එමෙන්ම මේ වන විට දියර කිරි කල්තබා ගැනීම සඳහා මිල්කෝ සමාගම නයිට‍්‍රජන් පෙරොක්සයිඩ් (Na2O2) යොදා ගන්නා බවත්, ලෝක සෞඛ්‍ය සංවිධානයේ නිර්ණායකයන්ට අනුව එය බලවත් වරදක් බව පෙන්වා දෙන ඔවුහු කිරි කල්තබා ගැනීමට මෙවැනි ක‍්‍රමයක් අනුගමනය කරද්දී කිරි ඉවත හළන්නේ ඇයි ද, යන උභතෝකෝටිකය මිල්කෝ සේවකයන් තුළ පැන නැගී ඇති බවත් වැඩිදුරටත් පෙන්වා දෙයි. මිල්කෝ ආයතනය මැයි, ජුනි, ජූලි හා අගෝස්තු යන මාසවලදී පන්ලක්ෂ තිස්අටදහසකට (538,000) අධික දියර කිරි ලීටර් ප‍්‍රමාණයක් අඹේවෙල සේවක නේවාසිකාගාරය පිහිටි භූමියේ ඇති ක‍්‍රීඩා පිට්ටනිය තුළ විශාල ප‍්‍රමාණයේ වළවල් හාරා එයට බැහැර කොට ඇත. මෙලෙස ඉවත ලන කිරි මිනිස් පරිභෝජනයට නුසුදුසුබව එහි සභාපතිවරයා පැවසුවත් මිල්කෝ සේවකයන් පවසන්නේ එම කිරි මිනිස් පර්භෝජනයට ඉතා සිදුසු තත්වයේ පවතින කිරි බවයි. මෙම ඡායාරූපවලින් දැක්වෙන්නේ වලවල් කපා කිරි හලන ආකාරයයි.", "URL": "https://lankatruth.com/si/?p=4292", "Category": "පුවත්", "Parent URL": null}