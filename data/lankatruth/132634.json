{"Source": "Lankatruth", "Timestamp": "April 21, 2022", "Headline": "ප්‍රහාරකයන් ගැන ජනතාව හෘදයසාක්ෂිය දන්නවා – මුනීර් මව්ලෆ්ෆර්", "News Content": "වසර 30ක යුද්දෙන් පස්සේ සැනසුම් සුසුම් හෙළහින් ජීවත්වුණු අපට මුස්ලිම් අන්තවාදීන් බෝම්බ තැබූ බව ආරංචි වී බපවත් කම්පණයක් ඇති වූ බව මව්ලවි මුනීර් මව්ලෆ්ෆර් පාස්කු දින එල්ල කළ මරාගෙන මැරෙන ප්‍රහාරයේ වින්දිතයන්ට යුක්තිය ඉටු නොකිරීමට විරෝධය දැක්වීමේ උද්ඝෝෂණ රැලිය අමතමින් ප්‍රකාශ කළේය. ප්‍රහාරයේ වින්ධිතයන්ට මේ දක්වා යුක්තිය ඉටු නොවී තිබෙන බවත් එම යුක්තිය ඉටු කළ හැක්කේ ජාතික ජන බලවේගයේ පාලනයක් යටතේ බවත් ඔහු අවධාරණය කළේය. ප්‍රහාරය සම්බන්ධයෙන් කුමන පරීක්ෂණ පැවැත්වූවද මෙහි සැබෑ චූදිතයන් කවුදැයි ජනතාවගේ හෘදයසාක්ෂිය දන්නා බව වැඩිදුරටත් පැවසීය.", "URL": "https://lankatruth.com/si/?p=132634", "Category": "පුවත්", "Parent URL": null}