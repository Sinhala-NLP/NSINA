{"Source": "Lankatruth", "Timestamp": "April 26, 2020", "Headline": "හෙටත් (27) දිවයින පුරා ඇඳිරිනීතිය", "News Content": "කොරෝනා වෛරසය පැතිර යාම පාලනය කිරීම සඳහා මේ වනවිට රටපුරා පනවා ඇති ඇඳිරිනීතිය හෙට (27) දිනය පුරාම ක්‍රියාත්මක වේ. කොළඹ, ගම්පහ, කළුතර සහ පුත්තලම දිස්ත්‍රික්ක හැර සෙසු දිස්ත්‍රික්කවල ඇඳිරි නීතිය හෙට (27) අලුයම 5.00ට ඉවත් කොට එදිනම රාත්‍රී 8.00 සිට යළි ක්‍රියාත්මක කිරීමට මීට පෙර තීරණය කර තිබිණි. එහෙත් මේ වනවිට තීරණය කර ඇත්තේ ඇඳිරි නීතිය 28 අලුයම 5.00ට ඉවත් කොට එදිනම රාත්‍රී 8.00 සිට යළි ක්‍රියාත්මක කිරීමට ය. මෙම තීරණය ගනු ලැබූ වේ නිවාඩු ගොස් සිටින ත්‍රිවිධ හමුදා නිලධාරීන් කඳවුරු වෙත ගෙන්වා ගැනීම පහසුවන පරිදි බවද රජය නිවේදනය කරයි.", "URL": "https://lankatruth.com/si/?p=92791", "Category": "පුවත්", "Parent URL": null}