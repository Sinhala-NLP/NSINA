{"Source": "Lankatruth", "Timestamp": "February 22, 2012", "Headline": "විජේදාසට කොළඹින් ජය", "News Content": "අද (23) පෙරවරු 8.00 ට ආරම්භ වූ ශී‍්‍ර ලංකා නීතීඥයින්ගේ සංගමයේ වාර්ෂික නිලවරණයෙන් විජේදාස රාජපක්ෂ මහතා විශිෂ්ට ජයක් ලබා ගෙන ඇත. විජේදාස රාජපක්ෂ මහතා ඡන්ද 1297 ලබා ගෙන ඇති අතර, නීතිඥ ටිරන්ත වරලියද්ද මහතා ඡන්ද 676ක් ලබා ගෙන ඇත. ඒ අනුව විජේදාස රාජපක්ෂ මහතා ඡන්ද 621ක විශිෂ්ට ජයක් ලබා ගෙන ඇත. එහි ලේකම් ධූරය සඳහා ලක්ෂමන් අමරසිංහ මහතා පරදවමින් සංජය ගමගේ මහතා වැඩි ඡන්දයෙන් තේරී පත්විය. කොළඹ විශ්වවිද්‍යාලයෙන් නීති උපාධියත්, ජයවර්ධනපුර විශ්වවිද්‍යාලයෙන් දර්ශනපති උපාධියත් රාජපක්ෂ මහතා ලබා ගත්තේය. 1984 වර්ෂයේදී නීතිඥයෙකු ලෙස සිය වෘත්තීය ජීවිතය ඇරඹු ඒ මහතා වසර 11ක් ජනාධිපති නීතිඥයකු ලෙසද සේවය කළේය.", "URL": "https://lankatruth.com/si/?p=1502", "Category": "පුවත්", "Parent URL": null}