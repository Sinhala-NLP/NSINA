{"Source": "Lankatruth", "Timestamp": "February 5, 2020", "Headline": "GMOA දිරි දීමනා ඉල්ලද්දී වූහාන් ගිය ගුවන් සේවකයෝ දිරි දීමනා ප්‍රතික්ෂේප කරති", "News Content": "කොරෝනා වයිරසයේ අවධානම පැමිණීමත් සමග මාධ්‍ය සාකච්ඡාවක් පවත්වමින් එම කටයුතු සඳහා මැදිහත් වෛද්‍යවරු සඳහා දිරිදීමනාවක් ලබා දෙන ලෙස රජයේ වෛද්‍ය නිලධාරීන්ගේ සංගමය පසුගියදා ඉල්ලා සිටි අතර ඒ සම්බන්ධයෙන් සමාජමාධ්‍ය තුළ දැඩි ආන්දෝලනයක් ඇති විය. එහෙත් මෙව් ජාත්‍යන්තර වියසනයක් වැනි අවස්තාවකදී ලෝකය සමග එකට මුහුණ දෙමිනිස් සිටන තත්වයක් තුළ තමන් වෙත ලබාදී ඇති විශේෂ දිරිදීමනාව ප‍්‍රතික්ෂේප කිරීමට, කොරෝනා වයිරසයහේතුවෙන් සිරවී සිටි ශ්‍රී ලාංකිකයන් 33 දෙනා මුදා ගැනීමට චීනයේ වුහාන් බලා ගිය ශ්‍රී ලන්කන් ගුවන් යානයේ ප‍්‍රධාන ගුවන් නියමු චමින්ද ද සොයිසා මහතා ඇතුලු ගුවන් කාර්ය මණ්ඩලය කටුතු කර ඇත. වුහාන් ගුවන් මෙහෙයුමේ භූමි මෙහෙයුම් සඳහා නිරතව සිටි ගුවන් සමාගමේ සේවක මහත්ම මහත්මීන් සඳහා මුඛ ආවරණ, අත් ආවරණ ඇතුළු සනීපාරක්ෂක ද්‍රව්‍ය මිලදී ගැනීම සඳහා එම මුදල් යොදවන ලෙසට ඔවුන් ගුවන් සමාගමේ පරිපාලනයෙන් ඉල්ලීමක් කර තිබේ. වුහාන් බලා පියාසර කළ ශ්‍රී ලන්කන් ගුවන් සමාගමේ UL 1423 ගුවන් යානයේ ප‍්‍රධාන ගුවන් නියමුවන් ලෙස චමින්ද ද සොයිසා සහ සංජය අනුෂ්ක ජීවන්දර යන මහත්වරු සහ සහායක ගුවන් නියමුවන් ලෙස ශෙහාන් සෙනෙවිරත්න, රවීන් රණතුංග යන මහත්වරු කටයුතු කළහ. සෙසු කාර්ය මණ්ඩලය ලෙස ෆර්හාන් හනීෆා, සමින්ද පෙරේරා, ජෙනලි ජාන්ස්සා, කොසාන් අනුරුද්ධ, දනිදු දුනුසිංහ, දිනුක් මාරප්පෙරුම, වසීම් මොහොමඩ්, අමාලි පතිරත්නගේ, එල්,ඩී.එම් පත්බේරිය, දර්ශන දිසානායක, බී.පී.ආර්.ඩී පතිරාජ, මලීෂ ප‍්‍රසාද් යන කාර්ය මණ්ඩලය කටයුතු කළේය. මාරාන්තික කොරොනා වයිරසය හේතුවෙන් සිරවී සිටි ශ්‍රී ලාංකිකයන් 33 දෙනා මුදා ගැනීමට චීනයේ වුහාන් බලා ගිය ශ්‍රී ලන්කන් ගුවන් සමාගමේ සියලුම කාර්ය මණ්ඩලය ස්වේච්ඡ‍ෙවෙන්ම එම අවදානමට මුහුණ දීමද විශේෂත්වයකි.", "URL": "https://lankatruth.com/si/?p=89436", "Category": "පුවත්", "Parent URL": null}