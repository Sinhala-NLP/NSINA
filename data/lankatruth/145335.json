{"Source": "Lankatruth", "Timestamp": "March 9, 2023", "Headline": "පාකිස්තාන හමුදාව දේශපාලනයට මැදිහත් නොවන බව යුද හමුදා මාණ්ඩලික ප්‍රධානියා පවසයි", "News Content": "රට තුළ පවතින දේශපාලනයට මැදිහත් නොවන බව පාකිස්තාන යුද හමුදා මාණ්ඩලික ප්‍රධානියා පවසා ඇතැයි එරට මාධ්‍ය වාර්තා කරයි. ඒ අනුව ඔහු පෙන්වා දී ඇත්තේ පාකිස්තාන හමුදාව එරට දේශපාලනයට ඇඟිලි නොගසන බවය. ඒ සඳහා කිසිඳු කාර්යභාරයක් ඉටු නොකරන බවට යුද හමුදා මාණ්ඩලික ප්‍රධානියා වැඩිදුරටත් සඳහන් කර තිබේ. වැඩසටහනකට එක්වෙමින් ඔහු පවසා ඇත්තේ රටේ දේශපාලන නායකත්වය විසින්ම ගැටළු විසඳාගත යුතු බවය. පාකිස්තානය තුළ පවතින තත්ත්වය සම්බන්ධයෙන් එරට හමුදා ප්‍රධානියා හමුවී සාකච්ඡා කිරීමට තමන් සූදානම් නමුත් කිසිවෙකු ඒ සඳහා ඉදිරිපත් නොවන බව එරට හිටපු අග්‍රාමාත්‍ය ඉම්රාන් ඛාන් ඉකුත් දා සඳහන් කර තිබුණි.", "URL": "https://lankatruth.com/si/?p=145335", "Category": "පුවත්", "Parent URL": null}