{"Source": "Lankatruth", "Timestamp": "February 25, 2019", "Headline": "මහින්දානන්දගේ පුත්‍රයා සමග එජාප මන්ත්‍රීවරයෙකුත් අත්අඩංගුවට", "News Content": "බොරැල්ල රථ වාහන අංශයේ ස්ථානාධිපතිවරයා රිය අනතුරකට ලක් කර පලා යෑමේ සිදුවීම සම්බන්ධයෙන් අත්අඩංගුවට ගත් මහින්ද පිලේ පාර්ලිමේන්තු මන්ත්‍රී මහින්දානන් අලුත්ගමගේ මහතාගේ පුත්‍රයා සමග අත්අඩංගුවට ගත් අනෙකුත් පිරිස සමග එක්සත් ජාතික පක්ෂ නාගරික මන්ත්‍රීවරයෙකුද සිටින බව වාර්තා වේ. දුමින්ද ධම්මික ආර්ටිගල නම් ඔහු කොළඹ මහ නගර සභාවේ මන්ත්‍රීවරයෙකු වන අතර ඔහු සිට ඇත්තේ රථ වාහන අංශයේ ස්ථානාධිපතිවරයා අනතුරට ලක් කර පලා ගිට ඩිෆෙන්ඩර් රථය සමග අත්අඩංගුවට ගත් ප්‍රාඩෝ ජිප් රථයේ බවද වාර්තා වේ. අදාළ අනතුරු දැක ඒ පිළිබඳව පොලිසිය දැනුවත් නොකර පලා යාම සම්බන්ධයෙන් ඔහුටද චෝදනා එල්ලවී ඇත. අත්අඩංගුවට ගත් 08දෙනාම මත්පැන් පානය කර සිට ඇති අතර මොවුන් කොළඹ පිහිටි රාත්‍රී සමාජ ශාලව සිට පිටව යමින් සිටියදී මෙම අනතුර සිදුව ඇති බවද වාර්තා වේ. අනතුරෙන් බරපතල තුවාල ලැබූ බොරැල්ල රථ වාහන අංශයේ ස්ථානාධිපතිවරයා කොළඹ ජාතික රෝහලේ දැඩිසත්කාර ඒකකයේ ප්‍රතිකාර ලබමින් සිටී.", "URL": "https://lankatruth.com/si/?p=69003", "Category": "පුවත්", "Parent URL": null}