{"Source": "Lankatruth", "Timestamp": "July 30, 2018", "Headline": "සුදු වෑන් සිද්ධියේ නාවික හමුදා නිලධාරීන්ට ඇප", "News Content": "2008 වසරේ පැවති කොළඹ ප්‍රදේශයේ ළමුන් ඇතුළු පුද්ගලයින් 11 දෙනෙකු සුදු වෑන් වලින් පැහැරගෙනගොස් අතුරුදන් කිරීමේ චෝදනාව යටතේ රිමාන්ඩ් බාරයේ සිටි හිටපු නාවික හමුදා බුද්ධි අංශ නිධාරීන් දෙදනා ඇප මත නිදහස් කිරීමට අද(30) ‌ෙකාළඹ මහාධිකරණ විනිසුරු චම්පා ජානකී මහත්මිය නියෝග කර තිබේ. සිද්ධියට අදාල හිටපු නාවික හමුදා බුද්ධි අංශ නිලධාරීන් දෙදෙනාට ඇප ලබාදීම ප්‍රතික්ෂේප කරමින් කොටුව මහේස්ත්‍රාත්වරිය ලබාදී තිබූ නියෝගය ප්‍රතිශෝධනය කරමින් ඒක් අයෙකුට රුපියල් ලක්ෂ 11 බැගින් වන මුදල් හා ශරීර ඇප මත සැකකරුවන් නිදහස් කිරීමට කොළඹ මහාධිකරණය විනිසුරුවරිය නියෝග කළාය. 2008 අගෝස්තු 08 වැනිදා සිට සැප්තැම්බර් මස 17 වනදා අතර කාලය තුළදී කොටහේන, වැල්ලවත්ත, ත්‍රිකුණාමලය, මඩකලපුව ඇතුලූ ස්ථාන කිහිපයකදී පුද්ගලයින් 11 දෙනෙකු අතුරුදන් වූ බව කියන සිද්ධියකට අදාළව පරීක්‍ෂණ සිදුකරන ලෙස ඉල්ලමින් හිටපු නාවික හමුදාපතිවරයා මෙම සිද්ධියට අදාළව අපරාධ පරීක්ෂණ දෙපාර්තමේන්තුවට පැමිණීලි කොට තිබිණි. සිද්ධියට අදාලව අත්අඩංගුවට ෙගන සිටි සැකකරුවන් 6 දෙනකු මීට පෙර අවස්ථාවලදී ඇප මත නිදහස් කර අැති අතර හිටපු නාවික හමුදා බුද්ධි අංශ නිලධාරීන් වන නාවලගේ ගාමිණී සහ තුෂාර මෙන්ඩිස් යන අය අද ඇප මත නිදහස් කර තිබේ. ඇප ලබාදීමෙන් අනතුරුව සැකකරුවන්ගේ විදෙස් ගමන් තහනම් කළ අතර ඔවුන්ගේ විදෙස් ගමන් බලපත්‍ර අධිකරණයට බාරදීමට නියම කර ඇත. අප ලබාදෙන්නන්‌ෙගන් අයෙකු බිරිඳ විය යුතු අතර අනෙක් තැනැත්තා රජයේ මාණ්ඩලික ශ්‍රේණියේ නිලධාරියෙකු වියයුතු බවත් ඇප තැබීමෙන් මසකට වරක් රහස් පොලීසිය හමුවේ පෙනී සිටින ලෙසත් ඇප කොන්දේසි පනවා ඇත. ඇප ලැබීමෙන් අනතුරුව සිද්ධිය සම්බන්ධව තව දුරටත් පරීක්ෂණ පවත්වන රහස් පොලිස් නිලධාරීන්හට හෝ පැමිණිල්ලේ සාක්කි කරුවන්ට බලපෑම් හෝ තර්ජනය කළ බවට පැමිණිලි ලැබුණෙහාත් ඇප අවලංගුකොට නඩු විභාගය අවසන් වන තුරු රක්ෂිත බන්ධනාගාර ගත කරන බව ද විනිසුරුවරිය දැනුම් දී තිබේ.", "URL": "https://lankatruth.com/si/?p=56920", "Category": "පුවත්", "Parent URL": null}