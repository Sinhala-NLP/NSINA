{"Source": "Lankatruth", "Timestamp": "January 28, 2020", "Headline": "කොළඹ ඇතුළු නගර කිහිපයක වායුගෝලීය දූලි අංශු ඉහළට", "News Content": "කොළඹ, යාපනය, වව්නියාව, අනුරාධපුරය, පුත්තලම, මහනුවර සහ කුරුණෑගල යන නගරවල වායුගෝලයේ දූවිලි අංශු ප‍්‍රමාණය මේ දිනවල යළිත් ඉහළ ගොස් ඇතැයි ජාතික ගොඩනැගිලි පර්යේෂණ සංවිධානය පවසයි. ඊසාන දිග මුහුදු ප‍්‍රදේශයේ සිට ශ්‍රී ලංකාව දෙසට හමා එන සුළං ධාරා ඔස්සේ පැමිණෙන දූවිලි අංශු වැඩිවීම හේතුවෙන් මෙම තත්ත්වය මතුවී ඇතැයි එම සංවිධානයේ ජ්‍යෙෂ්ඨ විද්‍යාඥ සරත් ප්‍රේමසිරි මහතා පවසයි. මෙහි වැඩි බලපෑමක් එල්ල වී ඇත්තේ කොළඹ නගරයට බව ඔහු සඳහන් කරයි. මෙම නගරවල වායුගෝලීය දූවිලි අංශු ප‍්‍රමාණය අද (28) දිනයේදී සැලකිය යුතු මට්ටමින් ඉහළ ගොස් තිබූ අතර හෙට (29) දිනයේදී එය තරමක් අඩුවනු ඇතැයි බලාපොරොත්තු වන බවද ඒ මහතා සඳහන් කරයි.", "URL": "https://lankatruth.com/si/?p=89098", "Category": "පුවත්", "Parent URL": null}