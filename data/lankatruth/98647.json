{"Source": "Lankatruth", "Timestamp": "October 27, 2020", "Headline": "කොරෝනා හේතුවෙන් කලවාන රෝහලේ ළමා වාට්ටුවකුත් වසා දමයි", "News Content": "කලවාන මූලික රෝහලේ ළමා වාට්ටුව බාරව සිටි වෛද්‍යවරියක ස්වයං නිරෝධානයට ලක් කිරීම හේතුවෙන් එම රෝහලේ ළමා වාට්ටුව වසා දැමිමට පියවර ගෙන තිබේ. එම වෛද්‍යවරිය සමග සිටි තවත් වෛද්‍යවරුන් දෙදෙනකු හා හෙදියන් 16 දෙනෙකුත් කාර්ය මණ්ඩලයේ 10 දෙනෙකු ස්වයං නිරෝධානයට ලක්කර ඇත. ළමා වාට්ටුව බාරව සිටි වෛද්‍යවරියගේ PCR වාර්තා ලැබෙන තෙක් ළමා වාට්ටුව යළි විවෘත නොකරන බවත් එය එම වාට්ටුවට පැමිණෙන අයගේ සෞඛ්‍ය ආරක්ෂාව උදෙසා ගත් පියවරක් බවත් කලවාන මූලික රෝහල පවසයි.", "URL": "https://lankatruth.com/si/?p=98647", "Category": "පුවත්", "Parent URL": null}