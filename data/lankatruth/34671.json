{"Source": "Lankatruth", "Timestamp": "May 20, 2017", "Headline": "මහ බැංකු වාර්තාවෙන් කිපී රවී-ඉන්ද්‍රජිත් ගැටෙති", "News Content": "මහ බැංකු බැඳුම්කර කොල්ලය නිසා මෙරට ජනතාවට විඳීමට සිදුව තිබෙන ආර්ථික ප‍්‍රතිවිපාක ඇතුළු ආර්ථිකයේ පවතින දැඩි අනතුරුදායක තත්ත්වය පිළිබඳ තොරතුරු හෙළි කිරීම සම්බන්ධයෙන් කුපිත වී සිටින මුදල් ඇමති රවි කරුණානායක මහතා මහ බැංකු අධිපති, ආචාර්ය ඉන්ද්‍රජිත් කුමාරස්වාමි මහතා සමඟ අලුත් ගැටුමක් නිර්මාණය කරගෙන සිටින බව හෙළි වේ. පසුගිය 2016 වර්ෂය සඳහා එළිදක්වා තිබෙන මහ බැංකු වාර්තාව මෙයට පදනම් වී ඇති අතර ආර්ථික කළමනාකරණ කමිටුවේ දී මේ පිළිබඳ මත ගැටීම බරපතල තත්ත්වයට වර්ධන වී ඇති බව අනාවරණය වේ. ආර්. පාස්කරලිංගම් සහ ඇමති මලික් සමරවික‍්‍රම මැදිහත් වී තත්ත්වය සමථයකට පත් කළ බවද අනාවරණය වේ. මෙයට පෙර මුදල් ඇමති හා මහ බැංකු අධිපතිවරයා ගැටුණු අවස්ථාවක ඉන්ද්‍රජිත් කුමාරස්වාමි තනතුරින් ඉල්ලා අස් වීමට සූදානම් වූ නමුත් ඔහු පත් කරන ලද්දේ තමන් විසින් වන බැවින් ඉවත් විය යුතු නැති බව ජනාධිපතිවරයා විසින් දන්වා තිබිණි. එය මත පදනම් වී සිටින මහ බැංකු අධිපතිවරයා මෙවර ඉල්ලා අස් වීමට හෝ මෙම ගැටීම හමුවේ පසුබෑමට හෝ සූදානම් වී නැති බව වැඩි දුරටත් අනාවරණය වේ. ලංකා", "URL": "https://lankatruth.com/si/?p=34671", "Category": "පුවත්", "Parent URL": null}