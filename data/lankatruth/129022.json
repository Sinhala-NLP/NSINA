{"Source": "Lankatruth", "Timestamp": "February 21, 2022", "Headline": "කබ්රාල් තෙල් සංස්ථාව හිර කරයි", "News Content": "ලංකා ඛනිජ තෙල් නීතිගත සංස්ථාවට මින් ඉදිරියට ණය ලබා දුනහොත් මෙරට බැංකු පද්ධතිය බිඳ වැටීය හැකි බැවින් ණය ලබාදීම වහාම අත්හිටුවන ලෙස මහ බැංකුව විසින් සියලු බැංකුවලට නියෝග කර ඇතැයි වාර්තා පළකර තිබේ.  අද (21) නිකුත් කරන ලද ලංකාදීප පුවත්පතේ ප්‍රධාන ප්‍රවෘත්තියෙන් මේ බව රටට හෙළිකර තිබේ. අජිත් නිවාඩ් කබ්‍රාල් කැබිනට් බලතල සහිත මහ බැංජකු අධිපති විසින් මෙම නියෝගය බැංකුවලට නිකුත් කර ඇත.  මෙයට පෙර මහ බැංකු අභ්‍යන්තර ආරංචි මාර්ත විසින් සනාථ කර තිබුණේ ඛනිජ තෙල් නීතිගත සංස්ථාවේ මූල්‍ය කලමනාකාර කටයුතු මහ බැංකුවට පවරා ගන්නා බවයි. එම ක්‍රියාමාර්ගයේ තීරණාත්මක පියවරක් වශයෙන් මහ බැංකුව විසින් වාණිජ බැංකුවලට මෙම නියෝගය කර ඇති බව සනාථ වී තිබේ.  මේ අතර ඉතා ඉක්මනින්ම ඉන්ධන මිල ගණන් විශාල වශයෙන් වැඩි කිරීම කෙරෙහි ආණ්ඩුවේු අවධානය යොමු කර තිබේ.  .", "URL": "https://lankatruth.com/si/?p=129022", "Category": "ආර්ථික පුවත්", "Parent URL": null}