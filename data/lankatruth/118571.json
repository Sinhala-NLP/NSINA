{"Source": "Lankatruth", "Timestamp": "June 27, 2021", "Headline": "රජයේ රෝහල්වලින් එන්නත දෙනවා… දිනය වෙලාව අපි කියන්නම්… සෞඛ්‍ය සේවා අධ්‍යක්ෂ ජනරාල්", "News Content": "ළඟදීම දිවයිනේ සියලුම රජයේ රෝහල්වලින් කොවිඩ් – 19 මර්දන එන්නත් ලබා දීමේ වැඩපිළිවෙළක් ආරම්භ කරන බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පැවසයි. තවත් එන්නත් තොග ලැබීමට නියමිත බවත් එම තොග ලැබුණු වහාම එම වැඩපිළිවෙළ අරඹන බවත් ඔහු ප්‍රකාශ රයි. එන්නත් තොග ලැබුණු වහා එන්නත්කරණය කරන රෝහල් සහ එම කටයුතු සිදු කරන වේලාව ජනතාවට දැනුම් දීමට පියවර ගන්නා බවත් වුරුදු 60 ට වැඩි පුද්ගලයන්ට එහිදී වැඩි අවධානය යොමු කෙරෙන බවත් සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන සඳහන් කරයි. කෙසේ වෙතත් රජයේ වෛද්‍ය නිලධාරීන්ගේ සංගමයේ විධායක සභික වෛද්‍ය ප්‍රසාද් කොළඹගේ ඊයේ (26) සඳහන් කර තිබුණේ එලඹෙන සඳුදා දිනයේ සිට අවුරුදු 60ට වැඩි පුද්ගලයින් සඳහා තම ලඟම ප්‍රධාන රොහලෙන් කොවිඩ් එන්නත් ලබාගත හැකි බවය.", "URL": "https://lankatruth.com/si/?p=118571", "Category": "කොවිඩ් -19 (කොරෝනා ) පුවත්", "Parent URL": null}