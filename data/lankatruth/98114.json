{"Source": "Lankatruth", "Timestamp": "October 20, 2020", "Headline": "ළදරුවන්ට බරපතල අනතුරක්", "News Content": "මෙරට වෙසෙන අවුරුදු 02ත් 05ත් අතර ළදරුවන්ගෙන් 39%කටම ඔවුන්ගේ මොළය වර්ධනය වීමට අවශ්‍ය තරම් යකඩ අඩංගු ආහාර නොලැබෙන බව අලුත්ම යුනිසෙෆ් වාර්තාවකින් හෙළි කර තිබේ. දිළිඳුකම පිටුදැකීමේ ජාත්‍යන්තර දිනය වෙනුවෙන් යුනිසෙෆ් ආයතනය එම වාර්තාව ඉදිරිපත් කර ඇති අතර මෙරට දුප්පත්කම සහ ළදරුවන් සම්බන්ධයෙන් මෙම ඛේදනීය තත්වය එමගින් හෙළි කර ඇත. එම වාර්තාවේ වැඩිදුරටත් සඳහන් කර ඇත්තේ මෙරට සෑම පවුල් 10කින් 07කගේම ආදායමේ 40%ක ප්‍රමාණයක් ආහාර වෙනුවෙන් වැය කරන පසුබිමක දරුවන් සම්බන්ධයෙන් මෙම බරපතල ගැටලුව මතුවී තිබෙන බවය. මෙයින් සනාථ කර ඇත්තේ මාපියන්ගේ ආදායම් මට්ටම පහත වැටීමේදී දරුවන්ගේ මන්දපෝෂණය මෙන්ම මොළයේ වර්ධනය පිළිබඳවද බරපතල ගැටලු මතුවී ඇති බවයි.", "URL": "https://lankatruth.com/si/?p=98114", "Category": "පුවත්", "Parent URL": null}