{"Source": "Lankatruth", "Timestamp": "December 27, 2020", "Headline": "වව්නියාවේත් කාන්තාවක් ජීවිතක්ෂයට – ගම්මානයක් ලොක්ඩවුන්", "News Content": "වව්නියාව පෙරියඋළුක්කුලම් ජනඋදා ගම්මානයේ පදිංචි කාන්තාවක් හදිසියේම ඊයේ (26) රාත්‍රියේදී මිය ගොස් ඇති අතර අනුරාධපුර ශික්ෂණ රෝහලේදී සිදු කළ PCR පරීක්ෂණයේදී කොවිඩ් – 19 ආසාදනය වී ඇතැයි අනාවරණය වීම හේතුවෙන් එම ගම්මානය හුදලකලා කර තිබේ. අද (27) උදෑසන සිට එම කාන්තාවගේ ආශ්‍රිතයින් හඳුනාගමනිමින් PCR පරික්ෂණයන් සිදු කිරීමටද සෞඛ්‍ය පරික්ෂක වරුන් විසින් පියවර ගෙන ඇතැයිද වාර්තාවේ. පෙරියඋළුක්කුලම ජනඋදා ගම්මානයේ පදිංචි මෙම කාන්තාවට ඇති වූ අසනීප තත්වයක් හේතුවෙන් වව්නියාව මහරෝහලට ඇතුලත් කිරීමෙන් පසුව සිදුකල PCR පරික්ෂණයකින් කොවීඩ් ආසාදිත බවට හඳුනාගෙන ඇති අතර එම කාන්තාව වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරුකොට යැවීමෙන් පසුව අනුරාධපුර ශික්ෂණ රෝහලේදී මෙලෙස ඊයේ රාත්‍රියේ මිය ගොස් තිබේ. මෙලෙස මිය ගොස් ඇති කාන්තාව ජනඋදා ගම්මානයේ පදිංචි 52 හැවිරිදි කාන්තාවක් වන අතර ඇයගේ අවසන් කටයුතු අද (27) අනුරාධපුර පොදු සුසානභූමියේදී නිරෝධායන නීතිවලට අනුකූලව සිදු කිරීමට නියමිතය.", "URL": "https://lankatruth.com/si/?p=104646", "Category": "කොවිඩ් -19 (කොරෝනා ) පුවත්", "Parent URL": null}