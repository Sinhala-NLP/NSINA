{"Source": "Lankatruth", "Timestamp": "November 27, 2020", "Headline": "ඊයෙත් වැඩිම ආසාදිතයන් කොළඹින්…", "News Content": "ඊයේ (27) වාර්තා වූ කොවිඩ් – 19 ආසාදිතයන් 559 දෙනාගෙන් වැඩිම ආසාදිතයින් ගණන කොළඹ දිස්ත්‍රික්කයෙන් වාර්තා වී ඇති අතර එය 253කි. එමෙන්ම ගම්පහ දිස්ත්‍රික්කයෙන් ඊයේ දින ආසාදිතයින් 65 දෙනෙකු වාර්තා වී තිබේ. කළුතර දිස්ත්‍රික්කයෙන් ආසාදිතයින් 35ක් අම්පාර දිස්ත්‍රික්කයෙන් ආසාදිතයින් 31ක්ද ඊයේ වාර්තා වී ඇත. එමෙන්ම නුවරඑළිය දිස්ත්‍රික්කයෙන් 09 දෙනෙකු, කෑගල්ල දිස්ත්‍රික්කයෙන් 07 දෙනෙකු, මාතලේ දිස්ත්‍රික්කයෙන් 06 දෙනෙකු, මහනුවරින් හා අනුරාධපුර දිස්ත්‍රික්කවලින් සිව් දෙනා බැගින් ඊයේ වාර්තා වී තිබේ. පුත්තලම දිස්ත්‍රික්කයෙන් තිදෙනෙක්, කුරුණැගල දිස්ත්‍රික්කයෙන් දෙදෙනෙක් සහ මාතර දිස්ත්‍රික්කයෙන් එක් අයෙකු ලෙසද ඊයේ දිනයේ ආසාදිතයින් වාර්තා වී ඇත. ඒ අනුව ඊයේ දිනයේ දිස්ත්‍රික්ක 14කින් නව ආසාදිතයින් හඳුනාගෙන තිබේ.", "URL": "https://lankatruth.com/si/?p=101680", "Category": "කොවිඩ් -19 (කොරෝනා ) පුවත්", "Parent URL": null}