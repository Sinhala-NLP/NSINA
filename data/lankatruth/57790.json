{"Source": "Lankatruth", "Timestamp": "August 16, 2018", "Headline": "නේවි සම්පත්ට නාවික හමුදාවෙන් ලක්ෂ 5ක්", "News Content": "පැවති මහින්ද රාජපක්ෂ පාලන සමයේ 2008 – 2009 කාල සීමාවේදී පාසල් සිසුන් ඇතුළු තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධයෙන්, හෙට්ටිආරච්චිගේ චන්දන ප්‍රසාද් සම්පත් හෙට්ටිආරච්චි නොහොත් “නේවී සම්පත්” නැමැති පුද්ගලයාට මැලේසියාව බලා පලායාමට නාවික හමුදාවට අයත් ගිනුමකින් රුපියල් ලක්ෂ පහක මුදලක් ලබා දී ඇති බවට තොරතුරු අනාවරණය වී ඇතැයි අපරාධ පරීක්ෂණ දෙපාර්තමේන්තුව අද(16) කොළඹ කොටුව මහේස්ත්‍රාත් ලංකා ජයරත්න මෙනවියට දැනුම් දුන්නේය. මුදල් ලබා දී ඇති ගිණුම නාවික හමුදාවේ කිනම් ගිණුමක් ද, එයින් මෙම සැකකරුට මුදල් ලබා දී ඇත්තේ කුමන කරුණක් නිසාදැයි යන්න සම්බන්ධයෙන් තොරතුරු අනාවරණය කරගත යතු බව අපරාධ පරීක්ෂණ දෙපාර්තමේන්තුවේ නිලධාරීන් අධිකරණය හමුවේ දැනුම් දී සිටියේය. එසේම අදාල තොරතුරු අනාවරණය කර ගැනීමට ගිණුම අයත් ලංකා බැංකුවේ ප්‍රධාන ශාඛාවේ කළමනාකරු වෙත නියෝගයක් නිකුත් කරන ලෙසද අපරාධ පරීක්ෂණ දෙපාර්තමේන්තු‍ව අධිකරණයෙන් ඉල්ලා සිටි අතර මහේස්ත්‍රාත්වරිය අදාල නියෝගය සිදු කර ඇත.", "URL": "https://lankatruth.com/si/?p=57790", "Category": "පුවත්", "Parent URL": null}