{"Source": "Lankatruth", "Timestamp": "December 11, 2018", "Headline": "රනිල්ගේ මන්ත්‍රී ධුරය අහෝසි කරන්නැයි පෙත්සමක්", "News Content": "සමාගමක කොටස් හිමිකාරිත්වය දරමින් රජයේ ආයතනවල චෙක්පත් මුදුණය කිරීමට ගිවිසුම් වලට එළැඹිමෙන් ආණ්ඩුක්‍රම ව්‍යවස්ථාවේ විධි විධානයන්ට එරෙහිව කටයුතු කර ඇති බැවින් රනිල් වික්‍රමසිංහ මහතා පාර්ලිමේන්තු මන්ත්‍රී ධුරය දැරීම බල රහිත කරන ක්වෝ වොරොන්ටෝ රිට් ආඥාවක් නිකුත් කරන්නැයි ඉල්ලා කොළඹ මහ නගර සභා මන්ත්‍රී ෂර්මිලා ගෝනවල මහත්මිය විසින් අද (11) අධිකරණය හමුවේ රිට් පෙත්සම් ගොනු කර තිබේ. මෙහි වගඋත්තරකරුවන් ලෙස රනිල් වික්‍රමසිංහ, එක්සත් ජාතික පක්ෂ මහ ලේකම් අකිල විරාජ් කාරියවසම්, පාර්ලිමේන්තු මහ ලේකම්, ලංකා බැංකුව සහ මහජන බැංකුව නම් කරනු ලැබ ඇත.", "URL": "https://lankatruth.com/si/?p=65021", "Category": "පුවත්", "Parent URL": null}