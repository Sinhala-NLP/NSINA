{"Source": "Lankatruth", "Timestamp": "February 17, 2012", "Headline": "රජයේ රෝහල්වල ශල්‍ය ද්‍රව්‍ය හිගයක්", "News Content": "බොහෝ රජයේ රෝහල්වල මෙම දිනවල සිරින්ජර්, කැනියුලා හා ශල්‍ය අත්වැසුම් යන ද්‍රව්‍යවල උග්‍ර හිඟයක්‌ පවතින බව වාර්තාවේ. මෙම ශල්‍ය ද්‍රව්‍ය හිඟය වැඩි වශයෙන් බලපා ඇත්තේ පිට පළාත් රෝහල්වලට වන අතර එම ද්‍රව්‍ය පෞද්ගලික අංශයෙන් මිලදී ගෙන පැමිණෙන ලෙස වෛද්‍යවරුන් රෝගීන්ට නිර්දේශ කරන බව රෝගීහු පවති. ශල්‍ය අත්වැසුම් රජයේ රෝහල්වල මෙන්ම රජයේ හා පුද්ගලික ඔසුසල්වලද හිඟව පැවැතීම නිසා රෝගීන්ට ඒවා සපයා ගැනීමට නොහැකි තත්වයක් මතුව ඇත. මේ අතර මාස 24 හා 26 ප්‍රමාණයේ ළමුන් සඳහා භාවිත කරන කැනියුලා හා මිලි ලීටර් 2.5 හා මිලි ලීටර් 5 ප්‍රමාණයේ සිරින්ජර්ස්‌ රෝහල්වල වැඩි වශයෙන් හිඟව පවතින බව වෛද්‍යවරු පෙන්වා දෙති. හිඟව පවතින සිරින්ජර්, ඩෙංගු ඇතුළු ප්‍රධාන රෝගාබාධයන්ගෙන් පෙළෙන රෝගීන්ට මෙන්ම සැත්කම් වලට ලක්‌වන රෝගීන් සඳහා වැඩි වශයෙන් භාවිත වන ඒවා බවද ඔවුහු කියා සිටිති.", "URL": "https://lankatruth.com/si/?p=1433", "Category": "පුවත්", "Parent URL": null}