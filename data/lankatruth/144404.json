{"Source": "Lankatruth", "Timestamp": "February 8, 2023", "Headline": "ජනාධිපති මන්ධිරයෙන් සොයාගත් මුදල් ගෝටා ඉල්ලයි", "News Content": "අරගලය පැවැති අවස්ථාවේදී ජනාධිපති මන්දිරයට ගිය අරගලකරුවන් සොයා ගත් රුපියල් කෝටි දෙකකට ආසන්න මුදල තමන් වෙත නැවත ලබා දෙන ලස ජනතා විරෝධය හමුවේ පලා ගිය ජනාධිපති ගෝඨාභය රාජපක්ෂ අද (08) අධිකරණයට දන්වා ඇත. ඔහු සිය නිතීඥයා වන හරිගුප්ත රෝහණධීර මගින් කළ මෙම ඉල්ලීම කොළඹ කොටුව මහේස්ත්‍රාත් තිළිණ ගමගේ ප්‍රතික්ෂේප කර තිබේ. අපරාධ නඩු විධාන සංග්‍රහ පනේ 431 වගන්තිට අනුව එම මුදල් සම්බන්ධයෙන් නියෝගයක් කිරීමට පෙර විමසීමක් කිරීම අධිකරණයේ වගකීම බවත් මෙය මුදල් පිළිබදව මුදල් විශුද්ධීකරණය වැළැක්වීමේ පනත මෙන්ම අල්ලස් පනත යටතේ විමර්ශනය කිරීමේ හැකියාවක් ඇති බවත් සඳහන් කර ඇති මහේස්ත්‍රාත් තිලින ගමගේ එම ඉල්ලීම ප්‍රතික්ෂේප කර ඇත. එමෙන්ම මෙම මුදල් සම්බන්ධයෙන් වන විමර්ශන මෙතෙක් අවසන්ව නොමැති අතර අදාළ මුදල පිළිබදව වෙනත් අයකු හිමිකමක් නොකීවද එය මුදා හැරීමේ හැකියාවක් නොමැති බවද මහේස්ත්‍රාත් දැනුම් දී තිබේ.", "URL": "https://lankatruth.com/si/?p=144404", "Category": "පුවත්", "Parent URL": null}