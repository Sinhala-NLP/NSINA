{"Source": "Lankatruth", "Timestamp": "August 3, 2022", "Headline": "තරුෂි කරුණාරත්නට ස්තුතියි!!!", "News Content": "ලෝක ශූරතා කනිෂ්ඨ මළල ක්‍රීඩා තරගාවලියට සහභාගි වුනු තරුෂි කරුණාරත්න මීටර් 400 තරඟ ඉසව්වේ මූලික වටයේ තරගයේදී තත්පර 54.13ක කාලයක් වාර්තා කරමින් සිව්වෙනි ස්ථානය ලබාගෙන අවසන් පූර්ව වටයට සුදුසුකම් ලබා ගන්නවා. ශ්‍රි ලංකා ක්‍රීඩා බලධාරීන්ගේ පිස්සු නැටිල්ල හින්දා පැය 25ක පමණ වෙහෙසකර ගුවන් ගමකින් පස්සේ තරුෂි කැලි නුවරට ලඟා වෙන්නේ අලුයම 1.15ට පමණ. එහෙම ආපු තරුෂි උදෑසන 9.50ට පිටියට ඇවිත් මීටර් 400 තරඟ ඉසව්වට සහභාගි වෙලා ජයග්‍රහණය ලබාගෙන අවසන් පූර්ව වටයට යනවා. තරුෂිට මේ තරගාවලියේ එයා සහභාගි වෙන්න හිටිය එයාගේ ප්‍රධාන තරග ඉසව්ව වුන මීටර් 800 තරඟ ඉසව්වත් මේ බලධාරීන්ගේ අමන තකතීරු වැඩ නිසා අහිමි වෙනවා. යුපුන් හරි, “ලංකාවේ කවුරුත් උදව් කරේ නැහැ… මේ ජයග්‍රහණය මගේ ලඟින් හිටපු හැමෝටම සහ මං දුවනකල් බලන් හිටපු ප්‍රේක්ෂකයන්ට යන්න ඕනි” තරුෂිලා අවාසනාවකට මේ වගේ දූෂිත බලධාරීන් ඉන්න ක්‍රීඩකයින් ගැන කිසි වටිනාකමක් නොදන්න රටක ඉපදුනා. හැබැයි එහෙම වෙලත් තරුෂි කොහොම හරි ලක් අම්මා දිනවන්න සටන් කරනවා. අන්න ඒ උත්සහයට අපි මේ පුංචි කෙල්ලට හදවතින්ම ස්තූති කරන්න ඕනි !!!", "URL": "https://lankatruth.com/si/?p=137755", "Category": "ක්‍රීඩා පුවත්", "Parent URL": null}