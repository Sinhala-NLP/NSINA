{"Source": "Lankatruth", "Timestamp": "June 3, 2019", "Headline": "මාවනැල්ල බුදුපිළිම කැඩීමේ සිද්ධියේ සැකකරුවන් 14ක් 13 දක්වා යලි රිමාන්ඩ්", "News Content": "මාවනැල්ල ප්‍රදේශයේ බුදු පිළිමවලට හානි සිදුකිරීමේ සිද්ධිය සම්බන්ධව අත්අඩංගුවට ගෙන සිටින සැකකරුවන් 14 දෙනා ලබන 13 වැනිදා තෙක් යලි රක්ෂිත බන්ධනාගාර ගත කරන ලෙස මාවනැල්ල මහේස්ත්‍රාත් අධිකරණය අද(03) නියෝග කළේය. සිද්ධියට අදාලව සැකකරුවන් 13 දෙනෙකු අත්අඩංගුවේ පසු වූ අතර එම සිද්ධියටම සම්බන්ධ හස්බුල්ලා ඛාන් හමීඩ් නැමති තවත් සැකකරුවෙකු පොලීසිය විසින් අධිකරණයට ඉදිරිපත් කළේය. ඒ අනුව මාවනැල්ල ප්‍රදේශයේ බුදුපිලිමවලට හානි කිරීම සම්බන්ධව සැකකරුවන් 14 දෙනෙකු මේ වනවිට අත්අඩංගුවේ පසුවන අතර ඔවුන් ලබන 13 වැනිදා දක්වා රක්ෂිත බන්ධනාගාර ගත කර ඇත.", "URL": "https://lankatruth.com/si/?p=75008", "Category": "පුවත්", "Parent URL": null}