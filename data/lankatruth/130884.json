{"Source": "Lankatruth", "Timestamp": "March 29, 2022", "Headline": "හෙට පැය 10ක විදුලි කප්පාදුවක්", "News Content": "හෙට (30) දෑසන 8 සිට රාත්‍රී 12 දක්වා කාලය තුළ A සිට L දක්වාත් P සිට W දක්වාත් කලාප 20 සඳහා පැය 10ක විදුලි කප්පාදුවක් සිදුකරන බව මහජන උපයෝගිතා කොමිසමේ සභාපති ජනක රත්නායක අද (29) පැවති මාධ්‍ය හමුවකදී පැවසීය. ඒ අනුව A, B, C, D, E, F යන කලාපවලට හෙට පස්වරු 02 සිට මධ්‍යම රාත්‍රි 12 තෙක් අඛණ්ඩ පැය 10ක විදුලි කප්පාදුවක් සිදුකරනු ලැබේ. එමෙන්ම G, H, I, J, K, L යන කලාප සඳහා උදෑසන 08 සිට සවස 02 දක්වා පැය 06ක කාලයකුත් සවස 06 සිට රාත්‍රී 10 දක්වා පැය 04ක කාලයකුත් විදුලිය කප්පාදු කෙරෙනු ඇත. ඊට අමතරව P, Q, R, S යන කලාප සඳහා සවස 02 සිට මධ්‍යම රාත්‍රි 12 දක්වා පැය 10ක් අඛණ්ඩව විදුලිය කප්පාදු කිරීමට නියමිතය. එමෙන්ම T, U, V, W යන කලාප සඳහා උදෑසන 08 සිට සවස 02 දක්වා පැය 06කුත්, සවස 06 සිට රාත්‍රී 10 දක්වා පැය 04කුත් විදුලිය කප්පාදු කෙරෙනු ඇත. එමෙන්ම M, N, O, X, Y, Z ලෙස නව කලාප 06ක් හඳුන්වා දී ඇති අතර එම කලාපවලට උදෑසන 08 සිට සවස 06 දක්වා අඛණ්ඩ පැය 10ක කාලයක් විදුලිය විසන්ධි කරනු ලැබේ.", "URL": "https://lankatruth.com/si/?p=130884", "Category": "පුවත්", "Parent URL": null}