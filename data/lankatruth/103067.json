{"Source": "Lankatruth", "Timestamp": "December 11, 2020", "Headline": "උපයෝගීතා කොමිසම අස්කළේ ආටිගල දුරකථන ඇමතුම් දීලා…", "News Content": "ශ්‍රී ලංකා මහජන උපයෝගිතා කොමිෂන් සභාව අස්කළේ මුදල් අමාත්‍යාංශ ලේකම් එස්.ආර් ආටිගල දුරකථන ඇමතුමක් ලබාදීමෙන් බවත් එසේ කිරීමට බලයක් ඔහුට නැති බවත් එම කොමිසම ඉවත් කළ හැක්කේ පාර්ලිමේන්තුවේ බහුතර කැමැත්තකින් විශේෂ ක්‍රියාවලියක් මත පමණක් බවත් පාර්ලිමේන්තු මන්ත්‍රී අනුර දිසානායක මහතා ඊයේ (10) පාර්ලිමේන්තුවේදී අවධාරණය කළේය. ඊයේ අවසන් වූ 2021 අයවැය කාරක සභා අවස්ථාවේ විවාදයට එක්වෙමින් අනුර දිසානායක මහතා මේ බව පෙන්වා දුන් අතර මන්ත්‍රීවරයා වැඩිදුරටත් පැවසූවේ පැවති රනිල් + මෛත්‍රී පාලන සමයේ හිටපු ඇමති රවී කරුණානායක විසින් විදේස් සමාගමකින් විදුලිය මිලදී ගැනීමට සූදානම් වූ අවස්ථවේ කැබිනට් මණ්ඩලයේ පවා අනුමැතිය හිමිව තිබියදත් එම විදුලිය මිලදී ගැනීම මහජන උපයෝගීතා කොමිසම විසින් අත්හිටවූ බවයි. එවන් බලයක් සහිත, සෑම විටම ජනතාවාදීව කටයුතු කළ මෙම කොමිස අහෝසි කීරීමේ ප්‍රධාරණ අරමුණක් වන්නේ රවී කරුණානායකගෙන් නතරවූ අධික මිලට විදුලිය මිලදී ගැනීමේ ව්‍යාපෘතිය ඉදිරියට ක්‍රියාත්මක කිරීම බවද අනුර දිසානායක මහතා වැඩිදුරටත් පැවසීය.", "URL": "https://lankatruth.com/si/?p=103067", "Category": "පුවත්", "Parent URL": null}