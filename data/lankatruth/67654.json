{"Source": "Lankatruth", "Timestamp": "February 6, 2019", "Headline": "එජාපය ජාතික ආණ්ඩු යෝජනාව ඉවත්කරගනියි", "News Content": "එක්සත් ජාතික පක්ෂය විසින් පාර්ලිමේන්තුවට ඉදිරිපත් කිරීමට කලින් සැලසුම් කර තිබූ ජාතික ආණ්ඩු යෝජනාවහෙට (07) ඉදිරිපත් නොකිරීමට තීරණය කර ඇති බව වාර්තා වේ. අද (06) පස්වරුවේ පැවති පක්ෂ නායක රැස්වීමේදී විපක්ෂයේ සියළුම පක්ෂ නායකයන් විරෝධතාවය පල කළද එම විරෝධතා නොතකා එක්සත් ජාතික පක්ෂය ප්‍රමුඛ ආණ්ඩුවේ තනි එකඟතාවය මත උක්ත ජාතික ආණ්ඩු යෝජනාව හෙට පාර්ලිමේන්තුවට ඉදිරිපත් කිරීමට නියමිත බවත් එය පරාජය කිරීම සඳහා ඒකාරාෂී කළ හැකි සියළු බලවේග පෙලගස්වන බවත් එම පක්ෂ නායක රැස්වීමෙන්අනතුරුව මාධ්‍ය වෙත විශේෂ ප්‍රකාශයක් සිදු කරමින් ජවිපෙ නායක ආනුර දිසානායක මහතා ප්‍රකාශ කළේ ය. කෙසේ නමුත් ජාතික ආණ්ඩුව පිළිබඳ යෝජනාව හෙට පාර්ලිමේන්තුවට ඉදිරිපත් කරන බව සඳහන් කරමින් සියළුම එක්සත් ජාතික පක්ෂ මන්ත්‍රීවරු අමතා අද (06) දින පාර්ලිමේන්තුවේ ආණ්ඩු පක්ෂයේ ප්‍රධාන සංවිධායක ගයන්ත කරුණාතිල මහතා විසින් ලිපියක්ද නිකුත් කර තිබිණි.", "URL": "https://lankatruth.com/si/?p=67654", "Category": "පුවත්", "Parent URL": null}