{"Source": "Lankatruth", "Timestamp": "September 12, 2022", "Headline": "මේ වසරේ සම්මානනීය ස්වර්ණ පුස්තකය “චන්ද්‍රරත්න බණ්ඩාර”ගේ “ප්‍රේමානිසංශ”", "News Content": "2022 ස්වර්ණ පුස්තක සම්මාන අවසන් වටය සදහා නිර්දේශ වූ නව කතා පහ අතරින් චන්ද්‍රරත්න බණ්ඩාර රචනා කළ “ප්‍රේමානිසංශ”කෘතිය වසරේ හොඳම නව කතාවට හිමි ස්වර්ණ පුස්තක සම්මානයට පාත්‍රවී තිබෙන අතර ඒ පසුගිය සැප්තැම්බර් (10) වනදා කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ පැවති ස්වර්ණ පුස්තක සම්මාන 2022 උළෙලේ දීය. ලංකා පොත් ප්‍රකාශකයින්ගේ සංගමය විසින් කොළඹ ජාත්‍යන්තර පොත් ප්‍රදර්ශනයට සමගාමීව මෙම වාර්ෂිකව ස්වර්ණ පුස්තක සම්මාන උළෙල පවත්වයි. 022 වර්ෂයේ ස්වර්ණ පුස්තක සම්මාන දීර්ඝ වටය සඳහා තේරී පත් වූ නවකතා 12 මෙසේය, ශමෙල් ජයකොඩිගේ – මගේ චිකාගෝ හදවත, දීප්ති මංගලා රාජපක්ෂගේ – කලල් දිය, කීිර්ති වැලිසරගේ – සන්ධ්‍යා නන්දය, සේපාලි මායාදුන්නේගේ – හින් දොස් මාලේ, චුලභය ශාන්ත කුමාර හේරත්ගේ – චක‍්‍රවර්ති, මොහාන් රාජ් මඩවලගේ – නිල් කට්රොල්, සුරත් ද මල්ගේ – සී+, මනෝහාරි ජයලත්ගේ – සංසක්කාරි, සුනේත‍්‍රා රාජකරුණානායකගේ – කැන්ඩි මහල්, එරික් ඉලයප්ආරච්ච්ගේ – නකුල මුනි, මංජුල සේනාරත්නගේ – දෙවැනි ගැහැනිය සහ චන්ද්‍රරත්න බණ්ඩාරගේ – ප්‍රේමානිශංය මෙවර තේරී පත්වු ග‍්‍රන්ථ වේ.", "URL": "https://lankatruth.com/si/?p=139171", "Category": "කලා පුවත්", "Parent URL": null}