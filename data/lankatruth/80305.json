{"Source": "Lankatruth", "Timestamp": "September 4, 2019", "Headline": "වන අලියට කාන්තාවක් බිලි වෙයි", "News Content": "මහවිලච්චිය, උලුක්කුලම ප්‍රදේශයේදී වන අලි පහරදීමකින් කාන්තාවක් ජීවිතක්ෂයට පත්ව තිබේ. වන අලි පැමිණ ඇති බවට ශබ්දයක් ඇසීම හේතුවෙන් නිදා සිටි අදාල කාන්තාව නිවසින් එළියට පැමිණ බැලීමේදී අදාල පහරදීම සිදුව ඇති අතර පහරකෑමෙන් බරපතල තුවාල ලැබු අදාල කාන්තාව මහවිලච්චිය රෝහලට ඇතුළත් කිරිමෙන් පසු මෙලෙස ජීවිතක්ෂයට පත්ව තිබේ. මියගොස් ඇත්තේ 58 හැවිරිදි උලුක්කුලම ප්‍රදේශයේම පදිංචිව සිටි කාන්තාවකි. මෘත ශරිරය මහවිලච්චිය රෝහලේ තැන්පත් කර ඇති අතර පශ්චාත් මරණ පරික්ෂණය අද (04) සිදු කිරිමට නියමිතය.", "URL": "https://lankatruth.com/si/?p=80305", "Category": "පුවත්", "Parent URL": null}