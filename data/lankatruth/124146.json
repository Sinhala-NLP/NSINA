{"Source": "Lankatruth", "Timestamp": "October 5, 2021", "Headline": "ජාතික ජන බලවේගය සහ පෙරටුගාමී සමාජවාදී පක්ෂය අතර හමුවක්", "News Content": "ජාතික ජන බලවේගය සහ පෙරටුගාමී සමාජවාදී පක්ෂය අතර හමුවක් පැලවත්ත ජවිපෙ ප්‍රධාන කාර්යාලයේදී අද (05) පෙරවරුවේ පවත්වා තිබේ. මෙහිදී ආණ්ඩුව හදිසි නීතිය යොදාගනිමින් ගෙන යන ජනතාව මර්දනය කිරීමේ ක්‍රියාමාර්ගවලට එරෙහිව ඒකාබද්ධව ඉදිරි ක්‍රියාමාර්ග ගැනීමේ හැකියාව පිළිබඳව පක්ෂ දෙක අතර සාකච්ඡා පවත්වා ඇති අතර ඉදිරියේදී මතුවන තත්වයන් හමුවේ අනෙකුත් ආණ්ඩු විරෝධී සියලු බලවේග සමග ඒකාබද්ධ ක්‍රියාමාර්ග ගැනීමටත් පක්ෂ නායකයින්ගේ හමුවේදී අවධානයට යොමු වී තිබේ. මෙම අවස්ථාවට ජාතික ජන බලවේගය නියෝජනය කරමින් ලංකා කම්කරු සම්මේලනයේ මහින්ද රත්නායක, ජාතික විද්වත් සංවිධානයේ ප්‍රධාන ලේකම්, විශේෂඥ වෛද්‍ය නිහාල් අබේසිංහ, ජාතික විද්වත් සංවිධානයේ මෙහෙයුම් කමිටු සාමාජික, කැළණිය විශ්වවිද්‍යාලයේ ජ්‍යෙෂ්ඨ කථිකාචාර්ය, ආචාර්ය අනුර කරුණාතිලක පෙරටුගාමී සමාජවාදී පක්ෂය නියෝජනය කරමින් දුමින්ද නාගමුව, සේනාධීර ගුණතිලක, සංජීව බණ්ඩාර යන අය සහභාගි වූහ.", "URL": "https://lankatruth.com/si/?p=124146", "Category": "පුවත්", "Parent URL": null}