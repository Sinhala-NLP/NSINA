{"Source": "Lankatruth", "Timestamp": "May 5, 2022", "Headline": "නියෝජ්‍ය කථානායක තේරීම අද", "News Content": "පාර්ලිමේන්තු මන්ත්‍රී රංජිත් සියඹලාපිටිය නියෝජ්‍ය කථානායක ධුරයෙන් ඉල්ලා අස්වීමත් සමග නියෝජ්‍ය කථානායක ධුරය පුරප්පාඩු වූ අතර එම පුරප්පාඩුව සඳහා නියෝජ්‍ය කථානායකවරයෙක් පත්කිරීම අද (05) පාර්ලිමේන්තුවේදී සිදුකිරීමට නියමිතව තිබේ. ඒ අනුව ඊයේ (04) රැස් වූ පක්ෂ නායක රැස්වීමේ දී පැමිණි එකඟතාවය අනුවය. මේ වනවිට නියෝජ්‍ය කථානායක ධුරය සඳහා නම් කිහිපයක් යෝජනා වී ඇති අතර ආණ්ඩු පක්ෂය නියෝජනය කරමින් පාර්ලිමේන්තු මන්ත්‍රී අජිත් රාජපක්ෂ නියෝජ්‍ය කථානායකවරයා ලෙස පත්කිරීමට ආණ්ඩු පක්ෂ මන්ත්‍රී කණ්ඩායම් රැස්වීමේදී එකඟතාව පළ වී ඇති බව වාර්තා වේ. විපක්ෂය නියෝජනය කරමින් සමගි ජන බලවේගයෙන්ද නියෝජ්‍ය කථානායක ධුරය සඳහා මන්ත්‍රීවරයෙකු නම් කිරීමට නියමිතව ඇතැයි වාර්තා වේ. මේ අතර ආණ්ඩු පක්ෂයේ සිට ස්වාධීන වූ පක්ෂ 11 විසින්ද නියෝජ්‍ය කථානායක ධුරය සඳහා මන්ත්‍රීවරයෙකු යෝජනා කිරීමට නියමිතව ඇතැයි වාර්තා වේ. අද පෙරවරු 10.00ට පාර්ලිමේන්තුව යළි රැස්වීමට නියමිතය.", "URL": "https://lankatruth.com/si/?p=133510", "Category": "පුවත්", "Parent URL": null}