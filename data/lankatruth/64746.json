{"Source": "Lankatruth", "Timestamp": "December 5, 2018", "Headline": "නේවි සම්පත් යලි රිමාන්ඩ්", "News Content": "පාසල් සිසුන් ඇතුළු තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාලව අත්අඩංගුවේ පසුවන නේවි සම්පත් හෙවත් චන්දන ප්‍රසාද් හෙට්ටිආරච්චි ලබන 19 වැනිදා දක්වා යලි රක්ෂිත බන්ධනාගාර ගත කිරිමට කොළඹ කොටුව මහේස්ත්‍රාත් රංග දිසානායක මහතා නියෝග කර තිබේ. 2008 – 2009 කාල වකවානුව තුළදී තරුණයන් 11 දෙනෙකු පැහැරගෙන ගොස් අතුරුදන් කිරීම සම්බන්ධව හිටපු ලුතිනන් කමාන්ඩර් චන්දන ප්‍රසාද් හෙට්ටිආරච්චි යන අයට චෝදනා එල්ලවී ඇත. සිද්ධියට අදාල නඩුව අද(05) කොළඹ කොටුව මහේස්ත්‍රාත් අධිකරණයේ දී විභාගයට ගැනුණි.", "URL": "https://lankatruth.com/si/?p=64746", "Category": "පුවත්", "Parent URL": null}