{"Source": "Lankatruth", "Timestamp": "December 19, 2020", "Headline": "පළාත් සභා මුට්ටියෙන් ආණ්ඩුවේ බෙදීමක්", "News Content": "ලබන වසර සඳහා ආණ්ඩුව ඉදිරිපත්කරන ලද අයවැය විවාදය අවසන් වනවාත් සමගම පළාත් සභා මැතිවරණය පැවැත්වීම පිළිබඳව මතුකළ ප්‍රචාරක ව්‍යාපාරය නිසා ආණ්ඩුව තුළ බෙදීමක් ඇතිවී තිබෙන බව වාර්තා වේ. මේ බව ආණ්ඩු හිතවාදී පුවත්පත් පවා වාර්තා කරන තරම් බෙදීමක් ඇතිවී තිබේ. එක් පාර්ෂවයක් මත දක්වා ඇත්තේ නව ආණ්ඩුක්‍රම ව්‍යවස්ථාවක් සම්මත කර ගැනීමෙන් පසුව පළාත් සභා මැතිවරණය පැවැත්විය යුතු බවය. මේ මතය වෙනුවෙන් ගෙවිඳු කුමාරතුංග මන්ත්‍රීවරයා සහ බන්ධුල ගුණවර්ධන, දිනේෂ් ගුණවර්ධන මෙන්ම සරත් වීරසේකර යන ඇමතිවරුන්ද පෙනී සිට ඇත. එහෙත් පසුගිය ආණ්ඩුව මැතිවරණ කල් දැමීම සම්බන්ධයෙන් බරපතල විවේචනයක් එල්ලකර තිබියදී වර්තමාන ආණ්ඩුව යටතේද මැතිවරණ කල්දැමිය නොකළ යුතු බව ඊට එරෙහිව මත දක්වන ඇමතිවරු ප්‍රකාශ කර ඇත. ප්‍රසන්න රණතුංග, වාසුදේව නානායක්කාර සහ රමේෂ් පතිරණ යන ඇමතිවරු මෙම මතයට පක්ෂපාතීව පසුගිය කැබිනට් මණ්ඩලයේදී කරුණු දක්වා තිබේ. මීට අමතරව පූජ්‍ය ඇල්ලේ ගුණවශ හිමි, මුරුත්තෙට්ටුවේ ආන්නද හිමි සහ ත්‍රිකුණාමලයේ ආනන්ද හිමිවරුන්ද මේ අවස්තාවේදී පලාත් සභා මැතිවරණය නොපැවැත්විය යුතු බව අවධාරණය කර ඇත.", "URL": "https://lankatruth.com/si/?p=103926", "Category": "පුවත්", "Parent URL": null}