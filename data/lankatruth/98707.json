{"Source": "Lankatruth", "Timestamp": "October 27, 2020", "Headline": "රටම වහන්නේ නැහැ – ගෝඨාභය", "News Content": "මේ වනවිට රට තුළ උද්ගතව ඇති කොවිඩ්-19 වසංගත තත්වය නිසා රට වසා දැමීමේ සූදානමක් නැතැයි ජනාධිපති ගෝඨාභය රාජපක්ෂ මහතා ඊයේ (26) පැවැති කැබිනට් රැස්වීමේදී ප්‍රකාශ කර ඇතැයි වාර්තා වේ. කොවිඩ් ආසාදිතයන් වැඩි වශයෙන් වාර්තා වන්නේ නම් පමණක් අදාළ ප්‍රදේශවල සංචරණ සීමා ආදිය පැනවීමට සිදුවන බවද එහිදී ජනාධිපතිවරයා සඳහන් කර ඇත. කොවිඩ් වැළැක්වීමේ ජනාධිපති කාර්යසාධක බලකයා හා රජයේ වෛද්‍ය නිලධාරීන්ගේ සංගමය සමඟද තමා මේ පිළිබඳව සාකච්ඡා කළ බවත් ප්‍රකාශ කර ඇති ජනාධිපතිවරයා රට වසා තැබීමේ අවශ්‍යතාවක් මතුව නැති බවද ප්‍රකාශ කර තිබේ. එමෙන්ම සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන්කරන්නේ තවමත් කොවිඩ් – 19 සමාජගතවී නැති බවය. එහෙත් මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා අනාවරණය කරන්නේ මුලාශ්‍ර සොයාගත නොහැකි රෝගීන්ද වාර්තා වන බවයි.", "URL": "https://lankatruth.com/si/?p=98707", "Category": "පුවත්", "Parent URL": null}