{"Source": "Lankatruth", "Timestamp": "January 7, 2021", "Headline": "මහින්ද ඉන්නේ පීබීටත් යටින්", "News Content": "මේ ආණ්ඩුව තුළ අගමැති මහින්ද රාජපක්ෂගේ බලය අඩුවී ඇති බවත් ඔහු ඉන්නේ ජනාධිපති ලේකම් පී.බී ජයසුන්දරටත් පහළින් බවත් ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා අද (07) බත්තරමුල්ල පැලවත්ත හි පිහිටි ජවිපෙ ප්‍රධාන කාර්යාලයේ පැවති මාධ්‍ය හමුවකදී පැවසීය. ජනාධිපතිවරයා රට පාලනය කරන්නේ ඔහුට හිතවත් කණ්ඩායමක් සමග බවත් ඔහු පැවසීය. ඒ නිසා ඊයේ (06) පාර්ලිමේන්තුවේදී මහින්ද රාජපක්ෂ අගමැතිවරයා විසින් වරායේ නැගෙනහිර ජැටිය කාටවත් විකුණන්නේ නැතැයි යනුවෙන් කළ ප්‍රකාශය මේ රටේ ජනතාවට පිලිගත් හැකි දෙයක් නොවන බවද ප්‍රධාන ලේකම්වරයා පැවසීය. මුදල් ඇමතිවරයා ලෙස අගමැති මහින්ද රාජපක්ෂකටයුතු කරන අතර අගමැතිවරයා යටතේ ඇති රේගුවට නියෝග නිකුත් කරන්නේ පී.බී ජයසුන්දර විසින් බවත් එම නියෝගවල පිටපත් මුදල් ඇමතිවරයාට යොමු කරන බවත් ටිල්වින් සිල්වා වැඩිදුරටත් පැවසීය.", "URL": "https://lankatruth.com/si/?p=106874", "Category": "පුවත්", "Parent URL": null}