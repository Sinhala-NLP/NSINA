{"Source": "Lankatruth", "Timestamp": "March 20, 2023", "Headline": "කාන්තාවන්ටම වෙන් වූ “රේඩ් ඇමසෝන්” මහනුවරට", "News Content": "මෙවර මහනුවරදී පැවැත්වෙන ලෝකයේ කාන්තාවන් පමණක් සහභාගී වන ත්‍රාසජනක, අභියෝගාත්මක “රේඩ් ඇමසෝන්” (Raid Amazones) ක්‍රීඩා තරගාවලිය සදහා සහභාගී වීමට ප්‍රංශයේ සිට එරට තරුණ ක්‍රීඩිකාවන් 250 දෙනෙකුගෙන් යුතු පළමු කණ්ඩායම අද (20) අලුයම පැරිස් නුවර සිට කටුනායක ගුවන් තොටුපළ වෙත පැමිණ තිබිණි. මෙම තරගාවලිය 03/20 දින සිට 03/28 දින දක්වා මහනුවර ප්‍රදේශය කේන්ද්‍ර කරගනිමින් අදියර කීපයක් යටතේ පැවැත්වීමට මෙම තරග සංවිධායක මණ්ඩලය කටයුතු සංවිධානය කර තිබේ. ඔවුන් පිළිගැනීම සදහා ශ්‍රී ලංකා සංචාරක ප්‍රවර්ධන කාර්යාංශයේ මෙන්ම ශ්‍රී ලන්කන් ගුවන් සේවයේ නිලධාරීන් පිරිසක්ද කටුනායක ගුවන් තොටුපළ පැමිණීමේ පර්යන්තය වෙත පැමිණ සිටියහ.", "URL": "https://lankatruth.com/si/?p=145725", "Category": "ක්‍රීඩා පුවත්", "Parent URL": null}