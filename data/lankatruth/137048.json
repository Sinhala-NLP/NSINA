{"Source": "Lankatruth", "Timestamp": "July 18, 2022", "Headline": "අනුර ජනාධිපති වෙයිද?", "News Content": "අනුර දිසානායක මහතා පාර්ලිමේන්තුව තුළ පැවැත්වෙන ජනාධිපතිවරණයට තරග කිරීම සම්බන්ධයෙන් ඔෂානි උමංගා සිය ෆේස්බුක් පිටුවේ තැබූ සටහනක්. ඒත් මේ ජනාධිපති තෝරන්නෙ ජනතාවගේ ඡන්දෙන් නොවෙයි. පාර්ලිමේන්තුවේ ඉන්න 225 ඡන්දවලින්. පහුගිය කාලයක් පුරා මාරුවෙන් මාරුවට මේ රට හොරාකාපු අය තමයි ඔය පුටුවල බහුතරයක් වාඩිවෙලා ඉන්නේ. මිනිස්සු අද තෙල් පෝලිම්වල තියලා මරවන්න ඩොලර් හොරාකාපු උන්, ඒවට උඩගෙඩි දීපු උන්, ඒවා දැක දැක නිහඬව හිටපු උන් ඔය පුටු රත් කරනවා. හම්බන්තොට වරාය, මත්තල ගුවන් තොටුපළ, නෙළුම් කුළුණ, සූරියවැව ක්‍රීඩාංගණය, අධිවේගී මාර්ග පෙන්නලා මේ රටේ මහජන ධනය රාජපක්ෂලා ගසා කනකොට ඒ ව්‍යාපෘතිවලට කැබිනට් එකේ දී අත් උස්සපු ඩලස්, විමල්,වාසුලගෙ ඉඳලා රනිල් මහ බැංකුව හොරා කනකොට කැබිනට් එකේ හිටපු සජිත්, චම්පික, රාජිත, කිරිඇල්ල දක්වා අය ඔය 225 ඉන්නවා. අනුර දිසානායක ජනාධිපති කරන්න පාර්ලිමේන්තුවේ ඡන්දෙ දීලා, අනුර හොරු අල්ලන්න පටන් ගත්තහම තමුන්ම හිරේ යන්න මේ උදවිය කැමති වෙයිද? අනුර කුමාර දිසානායක සහෝදරයව ජූලි 20 පාර්ලිමේන්තුවේ තියෙන ජනාධිපති ඡන්දෙට ඉදිරිපත් කරනවා කියලා ජාතික ජන බලවේගය කිව්වා. මේ වෙලාවේ රට ඉල්ලන දේශපාලනයේ පරිණත, කාර්යක්ශම, උගත්, අදූෂිත තරුණ නායකත්වය දෙන්න පුළුවන් කෙනා ඔහු තමයි. මේ වෙලාවේ ජනාධිපතිවරණයක් තිබ්බොත් රටේ ජනතාවගේ කැමැත්ත ඒක කියලා මිනිස්සු ඔප්පු කරයි. පහුගිය දවස් වල තිබුනු online polls සියල්ලගෙන්ම ඒක පෙනුනා. ඒවා කළේ රටේ නම ගිය මාධ්‍ය සහ සමාජ මාධ්‍ය. අනුර ජනාධිපති කරල 225ම වත්කම් බැරකම් හොයන්න ගත්තහම තමන් අයථා විදියට උපයපු දේපල නැති වෙන බවත් තමන්ට හිරේ යන්න වෙන බවත් දන්නවුන් අනුර ජනාධිපති කරන්න ඡන්දෙ දෙයිද? අනුර ජනාධිපති වෙලා හොරු අල්ලන්න බය නැති එවුන් ඔය පාර්ලිමේන්තුවේ ඉන්නවනම් අනුර දිසානායකට ඡන්දෙ දෙයි. අපි බලමු මේ පාර්ලිමේන්තුව තවදුරටත් තියාගෙන ඉඳලා පොදු ජන අරගලයේ අරමුණු ඉටුකර ගන්න පුළුවන්ද කියලා. ඒ අර්ථයෙන් ජූලි 20 තීරණාත්මකයි.", "URL": "https://lankatruth.com/si/?p=137048", "Category": "පුවත්", "Parent URL": null}