{"Source": "Lankatruth", "Timestamp": "October 20, 2020", "Headline": "බොරැල්ල ළමා රෝහලේ තවත් මකවකට සහ බිළිඳියකටත් කොරෝනා…", "News Content": "බොරැල්ල රිජ්වේ ආර්යා ළමා රෝහලේ ප්‍රතිකාර ලබා ගැනීම සඳහා පැමිණි වයස අවුරුදු 2ක දැරියකට සහ ඇයගේ මවට කොරෝනා වෛරසය ආසාදනය වී ඇති බවට මේ වනවිට හඳුනාගෙන ඇතැයි රෝහල් අධ්‍යක්ෂ වෛද්‍ය ජී විජේසූරිය මහතා පවසයි. වැල්ලම්පිටිය ප්‍රදේශයේ පදිංචි එම දැරියගේ පියාද ආසාදිතයෙකු බවට හඳුනාගෙන ඇති බව වෛද්‍යවරයා සඳහන්ක රයි. පසුගිය 18 වෙනිදා රෝහලට ඇතුළත් වූ රෝගීන් අතරින් කොවිඩ් – 19 රෝග ලක්ෂණ පෙන්නුම් කළ තිදෙනෙකු වෙන්කර වෙනම ස්ථානයක ප්‍රතිකාර කිරීමට කටයුතු කළ බවත් එම තිදෙනා පිළිබඳව ඊයේ (19) ලැබුණු PCR පරීක්ෂණ ප්‍රතිඵල අනුව මවට සහ අවුරුදු 02යි මාස 04ක පමණ වයසැති ළදැරියටත් කොරෝනා ආසාදනය වී ඇති බව තහවුරු වූ බව රෝහල් අධ්‍යක්ෂ වෛද්‍ය ජී විජේසූරිය මහතා පවසයි. මේ රෝගීන් බොරැල්ල ආසන්නයේ වැල්ලම්පිටිය ප්‍රදේශයේ පදිංචිකරුවන් බවත් එම පවුලේ පියාද කොරෝනා ආසාදිත බවට සනාථ කර ගැනීමට හැකිවූ බවත් ඔහු බොරැල්ල ආසන්නයේම පෞද්ගලික ආයතනයක වැඩකරන පුද්ගයෙකු බවත් රෝහල් අධ්‍යක්ෂවරයා සඳහන් කරයි. විශේෂයෙන්ම අනවශ්‍ය ලෙස බොරැල්ල රිජ්වේ ආර්යා ළමා රෝහලට පැමිණිමෙන් වළකින ලෙසත් පැමිණෙන රෝගීන් ඔවුන්ගේ සත්‍ය තොරතුරු ලබා දීමට කටයුතු කළ යුතු බවත් රෝහල් අධ්‍යක්ෂ වෛද්‍ය ජී විජේසූරිය මහතා වැඩිදුරටත් ඉල්ලා සිටියි.", "URL": "https://lankatruth.com/si/?p=98148", "Category": "පුවත්", "Parent URL": null}