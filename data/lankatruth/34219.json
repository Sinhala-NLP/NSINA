{"Source": "Lankatruth", "Timestamp": "May 13, 2017", "Headline": "SAITM විරෝධී ගම්පහ පෙළපාලියට, රැලියට පොලීසියෙන් බාධා", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරමින් පවත්වන විරෝධතා පෙළපාලි, රැලි දිනෙන් දින උත්සන්න වෙමින් පවතින අතර ඊට සමගාමීව අද (13) ගම්පහ නගරයේදී පැවැත්වීමට සූදානම් කර අති රැලියට සහ ඊට සහභාගීවීම සඳහා පිරිස පැමිණි පෙළපාලිවලට පොලීසිය දැඩි ලෙස බාධා කර තිබේ. ගම්පහ නගරයේ දුම්රිප පොළ අසල රැලිය පැවැත්වීමට සූදානම් වනවිට පොලිස් නිලධාරීන් ඊට දැඩි සේ බාධා පමුණුවා තිබේ. එම අවස්ථාවේ වෛද්‍ය ශිෂ්‍යයන්, වෘත්තීය සමිති නායකයන් දේශපාලන පක්ෂ නියෝජිතයින් එහිදී මැදිහත්ව පොලීසියේ බාධා කිරීම් නොතකා රැලිය පැවැත්වීමට කටයුතු කරමින් තිබේ.", "URL": "https://lankatruth.com/si/?p=34219", "Category": "පුවත්", "Parent URL": null}