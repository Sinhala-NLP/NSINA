{"Source": "Lankatruth", "Timestamp": "April 22, 2022", "Headline": "රඹුක්කන සිද්ධියේදී පොලීසිය T56 අවි 04ක් සහ උණ්ඩ 35ක් භාවිතා කරලා – පරීක්ෂණ තහවුරු කරයි", "News Content": "ඉන්ධන අඩු මිලට ඉල්ලා පසුගිය 19 වෙනිදා අළුයම සිට පැවති විරෝධතාවය අතරතුර පොලීසිය විරෝධතාකරුවන්ට වෙඩි තැබීම සඳහා, එම විරෝධතාවය පාලනයට යෙදවූ පොලිස් කණ්ඩායම් විසින් T56 ගිනි අවි 04ක් සහ T56 උණ්ඩ 35ක් භාවිත කර ඇති බව සිද්ධිය සම්බන්ධයෙන් පරීක්ෂණ පවත්වන විශේෂ පොලිස් කණ්ඩායම විසින් අනාවරණය කර තිබේ. සිද්ධිය සම්බන්ධයෙන් වන නඩු විභාගය අද (22) කෑගල්ල මහෙස්ත්‍රාත් අධිකරණයේ දී පැවැත් විය. මේ අතර සිද්ධියෙන් මියගිය චමින්ද ලක්ෂාන් මහතාගේ දේහය අද අලුයම ඔහුගේ නිවසට රැගෙන එනු ලැබීය.", "URL": "https://lankatruth.com/si/?p=132699", "Category": "පුවත්", "Parent URL": null}