{"Source": "Lankatruth", "Timestamp": "June 3, 2014", "Headline": "ආණ්ඩුවේ ප්‍රෝඩාවට එරෙහිව අපි මැදිහත්වෙනවා – ටිල්වින් සිල්වා", "News Content": "වෛද්‍යවරුන්ගේ විරෝධය නොතකා පෞද්ගලික වෛද්‍ය විද්‍යාල ආරම්භකරන ආණ්ඩුව වෛද්‍යවරුන්ගේ විරෝධය නිසා සමසෞඛ්‍ය පාඨමාලාව වසර 4ක් කිරීමට නොහැකිවී ඇතැයි ප‍්‍රකාශ නිකුත් කරීම විහිලු සහග බවත් එයින්ම අධ්‍යාපනය සම්බන්ධයෙන් ආණ්ඩුවේ ඇති දෙබිඩි පිළිවෙත හෙළිවන බවත් ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි.  වෛද්‍යවරුන්ගේ විරෝධය නොතකා පෞද්ගලික වෛද්‍ය විද්‍යාල ආරම්භකරන ආණ්ඩුව වෛද්‍යවරුන්ගේ විරෝධය නිසා සමසෞඛ්‍ය පාඨමාලාව වසර 4ක් කිරීමට නොහැකිවී ඇතැයි ප‍්‍රකාශ නිකුත් කරීම විහිලු සහග බවත් එයින්ම අධ්‍යාපනය සම්බන්ධයෙන් ආණ්ඩුවේ ඇති දෙබිඩි පිළිවෙත හෙළිවන බවත් ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි.  ඒ මහතා මේ බව පැවසූවේ ජවිපෙ ප්‍රධානකාර්යා‍ලයේදී අද (03) පෙරවරුවේ පැවති විශේෂ මාධ්‍යහමුව වස්ථාවේදී මාධ්‍යවේදියෙකු නැගූ ප්‍රශ්නයකට පිලිතුරු ලබාදෙමිණි. එහිදී ඔහු විමසා සිටියේ “ආණ්ඩුව තවමත් සමසෞඛ්‍ය ගැටලුව විසඳන්න කටයුතු කර නැහැ. ඒ වෙනුවට ප‍්‍රශ්නයට අදාළ නොවන දේවල් පවසමින් ඉන්නවා” යනුවෙනි. ටිල්වින් සිල්වා මහතාගේ පිළිතුර වූයේ “ආණ්ඩුව හැම වෙලාවේම උත්සාහ කරන්නේ මෙවැනි ගැටලු පාර්ශ්ව දෙකක් අතර ගැටුමක් බවට හුවා දැක්වීමටයි. රුහුණු විශ්වවිද්‍යාලයේ ගැටුම ප‍්‍රදේශවාසීන් සහ ශිෂ්‍යයින් අතර ගැටුමක් බවට පෙන්වන්න උත්සාහ කරනවා. ඒ වගේම සමසෞඛ්‍ය විද්‍යාපීඨ අර්බුදය සිසුන් සහ වෛද්‍යවරුන් අතර ගැටුමක් බවට පත්කරන්න හදනවා. ආණ්ඩුව එයින් ගැලවීමට සමසෞඛ්‍ය පාඨමාලාව වසර 4ක් කරනවාට වෛද්‍යවරුන් විරුද්ධයි කියලා ප‍්‍රකාශ නිකුත් කරනවා. නමුත් වෛද්‍යවරු විරුද්ධ වෙද්දී මේ ආණ්ඩුව පෞද්ගලික විශ්වවිද්‍යාල, පෞද්ගලික වෛද්‍ය විද්‍යාල ගේනවා. එනිසා ආණ්ඩුවේ මෙම ප්‍රෝඩාවට එරෙහිව ජනතා විමුක්ති පෙරමුණ උපරිම ආකාරයෙන් මැදිහත් වෙනවා. මෙම ගැටලුව විසඳීම සඳහා ආණ්ඩුවට එරෙහිව ගත හැකි සියලුම කි‍්‍රයාමාර්ග ඉදිරියේදී ගන්නවා.” මෙම අවස්ථාවට ජවිපෙ මධ්‍යම කමිටු සාමාජික, සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතාද සහභාගී විය.", "URL": "https://lankatruth.com/si/?p=10212", "Category": "පුවත්", "Parent URL": null}