{"Source": "Lankatruth", "Timestamp": "March 14, 2022", "Headline": "රූපවාහිනීයේ වැටුප් ගෙවන්නත් සල්ලි නැහැ… භාණ්ඩාගාරයෙන් කෝටි 24ක් ඉල්ලයි…", "News Content": "ශ්‍රී ලංකා රූපවාහිනී සංස්ථාවේ හටගෙන ඇති මූළ්‍ය අර්බුදය හේතුවෙන් එහි වැටුප් සහ අනෙකුත් අත්‍යවශ්‍ය වියදම් පියවා ගැනීමට මාස හයක කාලයක් සඳහා රුපියල් කෝටි 24ක මුදලක් ලබා දෙන්නැයි මහා භාණ්ඩාගාරයෙන් ඉල්ලීමක් කර ඇතැයි වාර්තා වේ. මෙම මුදල ඉල්ලා ඇත්තේ ඉකුත් පෙබරවාරි මාසයේ සිට ලබන ජූලි දක්වා කාලය තුළ සේවක වැටුප් හා අත්‍යවශ්‍ය වියදම් පියවා ගැනීමට බවද වාර්තා වේ. සංස්ථාවේ වැටුප් ගෙවීම හා අත්‍යවශ වියදම් පියවා ගැනීමට ප්‍රමාණවත් නොවන තරමට ආදායම පහත වැටී ඇති බව සංස්ථාව මහා භාණ්ඩාගාරයට දැනුම් දී ඇතැයිද වාර්තා වේ. සංස්ථාවේ ආදායම් සහ වියදම් අතර පරතරය රුපියල් කෝටි හය හමාරක් පමණ වන බවද වාර්තා වේ. රූපවාහිනී සංස්ථාවේ සේවක සංඛ්‍යාව 862ක් පමණ වන අතර ඔවුන්ට වැටුප් ගෙවීමට පමණක් මාසිකව රුපියල් කෝටි නවයක පමණ මුදලක් වැයවන බවද සංස්ථාව පෙන්වා දී ඇත.", "URL": "https://lankatruth.com/si/?p=129990", "Category": "පුවත්", "Parent URL": null}