{"Source": "Lankatruth", "Timestamp": "November 11, 2022", "Headline": "ගෝඨාගේ වෙස් මූණුකාරයෙක් හඳුනා ගනී", "News Content": "ගෝල්ෆේස් පිටියේ පැවති සාමකාමී විරෝධතාවලට රාජපක්ෂ මැරයන් ප්‍රහාරයෙන් තුවාල ලත් සහ ඉන්පසුව මියගිය පිරිස ඉටිපන්දම් දැල්වා සැමරීමට සංවිධානය කර තිබූ සාමකාමී ක්‍රියාමාර්ගය කඩාකප්පල් කිරීමට සූපවේදීන් ගෙසින් වෙස් ගන්වා පැමිණ සිටි පිරිසට නායකත්වය දී ඇත්තේ ගෝඨාභය රාජපක්ෂගේ සමීපතමයෙකු වන එස් සුනිල් සිල්වා නැමැත්තෙකු බව හෙළිවී තිබේ.  එම කඩාකප්පල් කිරීම නොවැම්බර් 09 වෙනි දින සිදු කළ අතර එයට නායකත්වය දුන් සුනිල් සිල්වා භික්ෂූන් වහන්සේලාට “අවජාතක බල්ලෝ” යනුවෙන් බැන වැදුණු වීඩියෝ දර්ශන මේ වනවිට සමාජජාලා තුළ සංසරණය වෙමින් පවතී. පසුගිය ජනාධිපතිවරණයේදී සහ මහ මැතිවරණයේදී රාජපක්ෂ පවුල් වෙනුවෙන් මොහු විශාල වශයෙන් කැපවීමෙන් කටයුතු කර ඇත.  මොහු ප්‍රමුඛ කිහිප දෙනෙකු සූපවේදීන්ගේ නිල ඇඳුමෙන් සැරසී ගෝල්ෆේස් පිටියට පැමිණ කඩාකප්පල්කාරී ක්‍රියාවල යෙදීම පිළිබඳව මේ වනවිට සමස්ත සංචාරක හෝටල් ක්ෂේත්‍රයේම විරෝධය එල්ල වෙමින් පවතී.", "URL": "https://lankatruth.com/si/?p=141889", "Category": "පුවත්", "Parent URL": null}