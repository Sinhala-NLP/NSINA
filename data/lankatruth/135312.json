{"Source": "Lankatruth", "Timestamp": "June 9, 2022", "Headline": "තවත් හදිසි ගැසට්ටුවක් – විදුලිය, රෝහල් අත්‍යවශ්‍ය සේවාවක් කරයි", "News Content": "ජනාධිපති ගෝඨාභය රාජපක්‍ෂ විසින් ඊයේ (08) තවත් අති විශේෂ ගැසට් නිවේදනයක් නිකුත් කරමින් විදුලිබල සහ රෝහල් අත්‍යවශ්‍ය සේවා බවට පත්කර තිබේ. විදුලිබල සැපයුම, රෝහල්වල, සාත්තු නිවාසවල, බෙහෙත් ශාලා සහ වෙනත් සමාන ආයතනවල රෝගීන් නඩත්තු කිරීම සහ පිළිගැනීම, රැකවරණය, පෝෂණය කිරීම සහ ප්‍රතිකර කිරීම සම්බන්ධව අවශ්‍ය හෝ කළ යුතු ඕනෑම විස්තරයක සියලුම සේවා, වැඩ හෝ ශ්‍රමය එම ගැසට් නිවේදනයේ උපලේඛණයේ අත්‍යවශ්‍ය සේවා ලෙස සඳහන් වේ. ජනාධිපතිවරයා ලෙස 1979 අංක 61 දරන අත්‍යවශ්‍ය මහජන සේවා පනතේ 2 වගන්තිය ප්‍රකාරව පැවරී ඇති බලතල අනුව ජනාධිපති ලේකම් ගාමිණී සෙනරත් ගැසට් නිවේදනය ඉදිරිපත් කර තිබේ.", "URL": "https://lankatruth.com/si/?p=135312", "Category": "පුවත්", "Parent URL": null}