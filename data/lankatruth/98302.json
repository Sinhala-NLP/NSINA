{"Source": "Lankatruth", "Timestamp": "October 22, 2020", "Headline": "සීතාවක එජාප මන්ත්‍රී ඇතුළු පිරිසක් අත්අඩංගුවට", "News Content": "සීතාවක ප්‍රාදේශීය සභාවේ එක්සත් ජාතික පක්ෂ (සජිත් පිල) මන්ත්‍රී චන්ද්‍රන් චන්ද්‍රකුමාර් ඇතුළු සිව්දෙනෙකු හැටන් පොලිසිය විසින් ඊයේ (22) රාත්‍රියේ අත්අඩංගුවට ගෙන තිබේ. ඔවුන් වාලම්පුරියක්, ඉපැරණි කාසි, ඉපැරණි ඉලෙක්ට්‍රොනික් උපකරණ, ඉපැරණි පිළිම ආදී පෞරාණික වටිනාකමකින් යුත් භාණ්ඩ මිලදී ගැනීම සඳහා එම ප්‍රදේශයට ගොස් ඇති බව මේ වනවිට සිදු කර ඇති විමර්ශනවලින් අනාවරණය වී ඇතත් එම පිරිස හැටන් ප්‍රදේශයට පැමිණියේ කුමන කරුණකටද යන්න වසංකමින් සිටින බව පොලිසිය පවසයි. හැටන් පැති වීදියේ සැකකටයුතු ලෙස කුඩා වෑන් රථයක් නවතා තිබීම සම්බන්ධයෙන් පොලිසිය විසින් පරීක්ෂා කර ඇති අතර එහි සිටි මන්ත්‍රීවරයා ඇතුළු පිරිස එම ප්‍රදේශයට පැමිනි හේතුව සනාත කිරීමට නොහැකිවීම මත ඔවුන්ගේ ජංගම දුරකථන පරීක්ෂා කර තිබේ. එහිදී අනාවරණය වී ඇත්තේ ඔවුන් පුරාවසත්තු මිලදී ගැනීමට පැමිණ ඇති බව ය.", "URL": "https://lankatruth.com/si/?p=98302", "Category": "පුවත්", "Parent URL": null}