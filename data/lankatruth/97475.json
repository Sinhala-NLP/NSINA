{"Source": "Lankatruth", "Timestamp": "October 11, 2020", "Headline": "රිජ්වේ ආර්යා රෝහලේ සිටි බිළිදාගේ පියාට කොරෝනා ඇතැයි කියූ PCR වාර්තාවේ දෝශයක්", "News Content": "ඇට මිදුළු බද්ධ කිරීමේ ශල්‍යකර්මයක් සදහා කොළඹ රිජ්වේ ආර්යා ළමා රෝහලට ඇතුළත් වී සිටින බිළිදෙකුගේ පියා කෝවිඩ් ආසාදියකු බවට තහවුරු වුවද, IDH රෝහල මගින් සිදුකළ දෙවැනි PCR පරීක්ෂණයේදී එම පුද්ගලයා කෝවිඩ් ආසාදිතයකු නොවන බවට තහවුරු වී ඇති බව වාර්තා වේ. මෙම පුද්ගලයා පළමු PCR පරීක්ෂණය පුද්ගලයික රෝහලකින් සිදු කර ඇති අතර එහිදී ඔහු කෝවිඩ් – 19 වයිරසය ආසාදිතයකු වශයෙන් තහවුරු වී ඇත. පසුව ඔහු IDH රෝහලට ඇතුළත් කර ඇති අතර එහිදී සිදු කළ පරීක්ෂණයේදීද මෙම පුද්ගලයා කෝවිඩ් ආසාදිතයකු වශයෙන් තහවුරු වී ඇත. එහෙත් IDH රෝහල මෙම පුද්ගලයා සම්බන්ධයෙන් සිදුකළ දෙවන PCR පරීක්ෂණයේදී ඔහුට කෝවිඩ් – 19 වයිරසය ආසදිත වී නොමැති බවට ඊයේ (10) තහවුරු වී තිබේ. මෙම පුද්ගලයාට තවත් දින කිහිපයකින් තෙවැනි PCR පරීක්ෂණය සිදු කිරීමට නියමිතව ඇති අතර එම පරීක්ෂණයේදීත් ඔහු කෝවිඩ් ආසාදිතයකු නොවන බවට තහවුරු වුවහොත් රෝහලින් මුදා පිටත්කර හැරීමට නියමිත ය. මෙම පුද්ගලයා නවාතැන් ගෙන සිටි කොටිකාවත්තේ නිවසේ සිටි 06 දෙනොද PCR පරීක්ෂණයට භාජනය කර ඇති බවත් එම වාර්තාව අනුව ඔවුන් කෝවිඩ් – 19 ආසාදිතයන් බවට තහවුරු වී නොමැති බවත් වැඩිදුරටත් වාර්තා වේ.", "URL": "https://lankatruth.com/si/?p=97475", "Category": "පුවත්", "Parent URL": null}