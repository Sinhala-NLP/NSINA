{"Source": "Lankatruth", "Timestamp": "May 17, 2018", "Headline": "ශ්‍රීලනිප මධ්‍යම කාරක සභාව අද(17)", "News Content": "අද (17) රාත්‍රියේ ශ්‍රි ලංකා නිදහස් පක්ෂ මධ්‍යම කාරක සභාව ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවැත්වීමට නියමිතව ඇත. එහිදී පක්ෂයේ අභිවෘද්ධියට හේතුවන කරුණු සහ පවතින පක්ෂ අභ්‍යන්තර අර්බුධ පිළිබඳ සාකාච්ඡා කරනු ඇති බව වාර්ථා වේ. මෙහිදී ලක්ෂ්මන් යාපා අබේවර්ධන මහතා සඳහන් කර සිටියේ ශ්‍රී ලංකා නිදහස් පක්ෂයෙන් ඉවත් වූ මන්ත්‍රීවරුන් 16 විසින් පක්ෂයේ අභිවෘද්ධිය වෙනුවෙන් යෝජනා කිහිපයක් ඉදිරිපත් කිරීමට බලාපොරොත්තුවන බවයි. එම මහතා වැඩි දුරටත් සඳහන් කර සිටියේ ශ්‍රී ලංකා නිදහස් පක්ෂය ආණ්ඩුවෙන් ඉවත් විය යුතු බවට තම කණ්ඩායම විසින් මීට පෙර මධ්‍යම කාරක සභාව වෙත ඉදිරිපත් කරන ලද යෝජනාව පිළිබඳව නැවත වරක් අවධානය යොමු කිරීමට නියමිතව සිටින බවයි.", "URL": "https://lankatruth.com/si/?p=52298", "Category": "පුවත්", "Parent URL": null}