{"Source": "Lankatruth", "Timestamp": "December 26, 2020", "Headline": "ලංකාවට සුදුසු එන්නත ; සෞඛ්‍ය අධ්‍යක්ෂ ජනරාල් හා ඖෂධ රාජ්‍ය ඇමති දෙපැත්තට අදී", "News Content": "කොරෝනා වසංගතය සඳහා ලංකාවට සුදුසු වන්නේ Oxford එන්නත බව සෞඛ්‍ය අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන පවසයි. කෙසේ නමුත් අප ලබා ගන්නා එන්නත කුමක්ද යන්න ලෝක සෞඛ්‍ය සංවිධානයේ පිලිගැනීම මත සිදුවන බව ඔහු වැඩිදුරටත් පවසයි. සෞඛ්‍ය අධ්‍යක්ෂ ජෙනරාල්වරයා සඳහන් කරන්නේ දෙවන රැල්ලේ වෛරසයේ ස්වභාවය පළමු රැල්ලට වඩා පැතිරීම වේගවත් බවයි. කෙසේ නමුත් එහි රෝග ලක්ෂණ පෙන්නුම් කිරීම අඩු බවත් බවත් ඔහු සඳහන් කර සිටී. ඖෂධ රාජ්‍ය ඇමති චන්න ජයසුමන මීට දින කිහිපයකට පෙර පැවසූයේ රුසියාවේ නිෂ්පාදිත Sputnik එන්නත ගෙන්වාගැනිම සඳහා මේ වනවිට සාකච්ඡා ආරම්භ කර ඇති බවයි. එම එන්නත පෙබරවාරි මුල් සතිය වනවිට ලංකාවට ගෙන්වා ගැනීමට හැකි වනු ඇතැයිද ඔහු මාධ්‍යයට ප්‍රකාශ කර තිබිණි. නමුත් සෞඛ්‍ය අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මෙම Sputnik එන්නත ගැන කිසිවක් සඳහන් කර නැත.", "URL": "https://lankatruth.com/si/?p=104578", "Category": "කොවිඩ් -19 (කොරෝනා ) පුවත්", "Parent URL": null}