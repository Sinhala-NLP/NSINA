{"Source": "Lankatruth", "Timestamp": "November 11, 2021", "Headline": "මහින්දානන්ගේ ගෙවල් තුනේ කාතවට මෛත්‍රීගෙන් පිළිතුරු…", "News Content": "තමා ගෙවල් තුනක් යා කර සෑදූ නිවෙසක සිටින බවට මහින්දානන්ද අලුත්ගමගේ ඇමැතිවරයා කළ ප්‍රකාශය ඔප්පු කළහොත් තමා මන්ත්‍රීධූරයෙන් ඉවත් වන බව හිටපු ජනාධිපති, පොළොන්නරුව දිස්ත්‍රික් මන්ත්‍රී මෛත්‍රීපාල සිරිසේන අද (11) පාර්ලිමේන්තුවේදී කතානායකවරයාගේ අවසරය ඇතුව විශේෂ ප්‍රකාශයක් කරමින් සඳහන් කර තිබේ. කෘෂිකර්ම ඇමති මහින්දානන්ද අළුත්ගමගේ ඇමැතිවරයාගේ අදාල ප්‍රකාශය ගැන තමා කනගාටු වන බවද හිටපු ජනාධිපතිවරයා සඳහන් කරයි. තමාට මේ නිවස ලැබුණේ කෙහෙළිය රඹුක්වැල්ල ඇමැතිවරයාගෙන් බවත් තමා පාවිච්චි කළ නිවෙස තමා හිටපු ජනාධිපති මහින්ද රාජපක්ෂ මහතාට ලබාදුන් බවත් ඔහු පවසයි. තමා විස්කි බිබි කළැයි කියන සාකච්ඡාවක් ගැනද මහින්දානන්ද අලුත්ගමගේ ඇමතිවරයා සඳහන් කර තිබූ බවත් තමා මත්පැන් සිගරට් බොන අයකු නොවේ යයි තමා සිහිපත් කර දෙන බවත් හිටපු ජනාධිපති මෛත්‍රීපාල සිරිසේන ප්‍රකාශ කර තිබේ. එහිදී නැගී සිටි කෘෂිකර් ඇමති මහින්දානන්ද අලුත්ගමගේ හිටපු ජනාධිපතිවරයාගේ ප්‍රකාශය සම්බන්ධයෙන් තමන් ඉදිරියේදී ප්‍රකාශයක් කරන බව පවසා ඇත.", "URL": "https://lankatruth.com/si/?p=125711", "Category": "පුවත්", "Parent URL": null}