{"Source": "Lankatruth", "Timestamp": "August 31, 2018", "Headline": "තංගල්ල ඩිපෝ වර්ජනය පුළුල් වේ", "News Content": "පසුගිය දා තංගල්ල ඩිපෝවේ සේවකයින් ආරම්භ කළ වර්ජනයට අම්බලන්තොට, ගාල්ල සහ හක්මන ඩිපෝවල සේවකයින් ද අද(31) උදෑසන එක් වී තිබේ. රජයේ සේවකයින් සඳහා ලබාදුන් රුපියල් 10,000ක දීමනාව මූලික වැටුපට එකතු කිරීම ඇතුළු ඉල්ලීම් ගණනාවක් මුල්කර ගනිමින් මෙම වර්ජනය ක්‍රියාත්මක වේ. වෘත්තීය ක්‍රියාමාර්ගය හේතුවෙන් හක්මන, අම්බලන්තොට සහ තංගල්ල ඩිපෝවල බස්රථ ධාවනය සම්පූර්ණයෙන්ම නතර වී ඇති අතර ගාල්ල ඩිපෝවේ බස්රථ කිහිපයක් හැර අනෙකුත් බස්රථ ධාවනයෙන් ඉවත් වී ඇත.", "URL": "https://lankatruth.com/si/?p=58581", "Category": "පුවත්", "Parent URL": null}