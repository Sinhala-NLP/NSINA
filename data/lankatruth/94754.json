{"Source": "Lankatruth", "Timestamp": "July 14, 2020", "Headline": "කැකිරාව,කිතුල්හිටියාව පවුල් හතක පුදගලයින් 30 දෙනෙකු නිරෝධායනයට", "News Content": "කන්දකාඩුව පුනරුත්ථාපන මධ්‍යස්ථානයෙන් හමුවූ කොරෝනා වෛරස් ආසාදිත කාර්ය මණ්ඩලයට අයත් යුධ හමුදා නිලධාරියෙකු කොරෝනා වෛරස් ආසාදිතයෙකු බවට තහවුරු වීමෙන් පසු කැකිරාව,කිතුල්හිටියාව පාසැල් මාවතේ පදිංචි පවුල් හතක පුද්ගලයින් 30 දෙනෙකු නිරෝධායනයට යොමුකළ බව බව කැකිරාව සෞඛ්‍ය වෛද්‍ය කාර්යාලය කියයි. එම හමුදා නිලධාරියා නිවාඩුවට තම නිවෙසට පැමිනීමෙන් පසු ඔහු සමීපව ඇසුරුකළ පුද්ගලයින් මෙසේ නිරෝධායනයට යොමුකර ඇත. එම යුධ හමුදා නිලධාරියා හා ඔහුගේ බිරිඳ ඇතුළු පවුලේ පස්දෙනෙකු 13 දින රාත්‍රියේම දියතලාව නිරෝධායන මධ්‍යස්ථානයට යැවීමට සෞඛ්‍ය අංශ පියවර ගෙන් ඇත.සෙසු පවුල්වල පිරිස් ස්වයං නිරෝධායනයට යොමුකර ඇති බවද සෞඛ්‍ය අංශ කියයි. මෙම පිරිස අතර එම යුධ හමුදා නිලධාරියා සමග සමීප ඇසුරක් පැවැත්වූ සිගිරිය පොලිසියේ නිලධාරියෙකුද සිටීම නිසා සෞඛ්‍ය අංශවල උපදෙස් මත ඔහු සේවය කල සිගිරිය පොලිසියේ නිලධාරීන්ට සෞඛ්‍යාරක්ෂිත ක්‍රමවේද අනුව රාජකාරි කිරීමට උපදෙස් දී ඇති බවත් මහජන පැමිණිලි ලබා ගැනීම හා පැමිණිලි විභාග කිරීමේ මහජනයා ඍජුව සම්බන්ධ වන රාජකාරීන් පොලිස් ස්ථානය පිහිටි ගොඩනැගිල්ලෙන් බාහිර පරිශ්‍රයක සිදුකිරීමට පියවර ගෙනඇති බව දඹුල්ල සහකාර පොලිස් අධිකාරී ගාමිණී මිගහකුඹුර මහතා කියා සිටියේය.", "URL": "https://lankatruth.com/si/?p=94754", "Category": "පුවත්", "Parent URL": null}