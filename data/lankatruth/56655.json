{"Source": "Lankatruth", "Timestamp": "July 25, 2018", "Headline": "විජයකලාගේ ප්‍රකාශය ගැන පැය තුනක් ප්‍රශ්න කරයි", "News Content": "එල්.ටී.ටී.ඊ සංවිධානය යළි ගොඩනැගිය යුතු බවට විජයකලා මහේෂ්වරන් මහත්මිය පසුගියදා යාපනයේදී සිදු කළ ආන්දෝලනාත්මක ප්‍රකාශය පිලිබඳව පොලිස් සංවිධානාත්මක අපරාධ විමර්ශන කොට්ඨාසය විසින් හිටපු ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මියගෙන් ඊයේ (24) පැය තුනකට අධික කාලයක් ප්‍රශ්න කර තිබේ. යාපනේ පිහිටි ඇයගේ කාර්යාලය තුළ දී අද සවස 3.00 සිට 6.30 දක්වා මෙම ප්‍රශ්න කිරීම සිදු කර ඇත. එල්.ටී.ටී.ඊ සංවිධානය යළි ගොඩනැගිය යුතු බවට විජයකලා මහේෂ්වරන් මහත්මිය පසුගියදා යාපනය ප්‍රදේශයේ පැවති රාජ්‍ය උත්සවයකදී සිදුකළ ප්‍රකාශයක් හේතුවෙන් ඇයගෙන් මෙම ප්‍රශ්න කිරීම් සිදු කර තිබයෙන අතර මේ සම්බන්ධයෙන් විමර්ශන සිදු කරන පොලිස් අධිකාරීවරයෙකුගේ අධීක්ෂණය යටතේ ඇයගෙන් ප්‍රකාශ සටන් කර ගත් බවද වාර්තා වේ. හිටපු රාජ්‍ය ඇමතිනි විජයකලා මහේෂ්වරන් මහත්මියගේ ප්‍රකාශය සම්බන්ධයෙන් තවදුරටත් පරීක්ෂණ සිදුකරන බව සංවිධානාත්මක අපරාධ විමර්ශන කොට්ඨාශය පසුගිය 20වන දින කොළඹ මහේස්ත්‍රාත් අධිකරණයට දන්වා සිටියේය.", "URL": "https://lankatruth.com/si/?p=56655", "Category": "පුවත්", "Parent URL": null}