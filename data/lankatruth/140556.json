{"Source": "Lankatruth", "Timestamp": "October 13, 2022", "Headline": "මුහුදුබඩ මාර්ගයේ දුම්රිය කාලසටහන සංශෝධනය කල් යයි", "News Content": "මුහුදුබඩ මාර්ගයේ දුම්රිය කාලසටහන සංශෝධනය කිරීම තාවකාලිකව නතර කර ඇති බව දුම්රිය දෙපාර්තුමේන්තුව නිවේදනය කරයි. මීට පෙර තීරණය කර තිබුණේ අද (13) දිනයේ සිට ක්‍රියාත්මක වන පරිදි මුහුදුබඩ මාර්ගයේ දුම්රිය කාලසටහන සංශෝධනය කිරීමටය. මෙම සංශොධනය යටතේ කාර්යාලීය දුම්රිය දැනට ධාවනය වන වේලාවේ සිට මිනිත්තු 10කට පමණ පෙර ධාවනය කිරීමට සැලසුම් කර තිබිණි. කෙසේවෙතත් මහජනතාවට අදාළ සංශෝධනය පිළිබඳ නිසි දැනුවත් කිරීමක් සිදුවී නොමැති බැවින් අදාළ සංශෝධනය තාවකාලිකව නතර කළ බව දුම්රිය දෙපාර්තමේන්තුව පවසයි. ඉදිරි සතිය තුළ දුම්රිය කාලසටහනේ සිදුකරන සංශෝධනයන් පිළිබඳව නිසි දැනුවත් කිරීමකින් අනතුරුව එය ක්‍රියාත්මක කිරීමට නියමිතය.", "URL": "https://lankatruth.com/si/?p=140556", "Category": "පුවත්", "Parent URL": null}