{"Source": "Lankatruth", "Timestamp": "July 14, 2017", "Headline": "කියුබානු වෛද්‍යවරුන්ට දකුණු අප්‍රිකාවෙන් ඉහළම සම්මානයක්!", "News Content": "කියුබාවේ ‘‘ජාත්‍යන්තර හෙන්රි රීව් වෛද්‍යසංසදය‘‘ සඳහා දකුණු අප්‍රිකානු කොමියුනිස්ට් පක්ෂය විසින් ඉහළම සම්මානයක් පිරිනමා ඇති බව විදෙස් මාධ්‍යවාර්තා කරයි. මෙම සම්මානය දකුණු අප්‍රිකානු කොමියුනිස්ට් පක්ෂයේ ලේකම් ජෙනරාල් බ්ලේඩ් නිස්මන්ඩ් කියුබානු කොමිනිස්ට් පක්ෂයේ ලේකම් ජෙනරාල් කියුබාස් වෙත පිරිනනමා ඇති අතර ඒ පිළිබඳ අදහස් දක්වමින් කියුබානු කොමිනිස්ට් පක්ෂයේ ලේකම්වරයා ප්‍රකාශ කර ඇත්තේ කියුබානු ජනතාවගේ නාමයෙන් කියුබානු වෛද්‍යවරුන්ගේ සේවය ඇගයීම පිළිබඳව අපගේ ප්‍රණාමය පුදකර සිටින බවත් මෙම සම්මානය ලොව සහයෝගීතාව උදෙසා කියුබානු ජනතාවගේ සහභාගීත්වය පෙන්නුම්කරන්නක් බවයි. දකුණු අප්‍රිකානු රටවල සීඝ්‍රයෙන් පැතිරුණු මාරාන්තික ඉබෝලා වසංගතයෙන් අප්‍රිකානු ජනතාව මුදා ගැනීමටත් එය මර්දනය කිරීමටත් කියුබානු වෛද්‍යවරුන් දැක්වූදායකත්වය මෙලෙස ඇගයීමට ලක්කර තිබේ. සියෙරා ලියෝන්,ලයිබීරියා, ගිනි රටේ මාරක ඉබෝලා වසංගතය මර්දනය කිරීම වෙනුවෙන් පසුගිය මැයි මාසයේදීලෝක සෞඛ්‍ය සංවිධානය මගින් මෙම කියුබනු වෛද්‍යවරුන් වෙත වෛද්‍යලී ජොන් – වුක් අනුස්මරණ ත්‍යාගය පිරිනමා ඇත. ඉබෝලා වසංගතය දරුණු ලෙස පැතිරුණු 2015 වසරේදී අප්‍රිකානු රටවල් වෙත කියුබානු වෛද්‍යවරුන් ඇතුළු 250 දෙනෙකුගෙන් සමන්විත ස්වේච්ඡා සහන කණ්ඩායමක් පිටත් කර යැවුණු අතර ඉබෝලා වසංගතය මර්දනය කිරීමට එම කණ්ඩායම විශිෂ්ඨ සේවාවක් ඉටුකරනු ලැබීය.", "URL": "https://lankatruth.com/si/?p=37474", "Category": "විදෙස් පුවත්", "Parent URL": null}