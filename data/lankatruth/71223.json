{"Source": "Lankatruth", "Timestamp": "March 29, 2019", "Headline": "සජින් වාස්ට එරෙහි මිහින්ලංකා නඩුව ජුනිවල කැඳවයි", "News Content": "හිටපු පාර්ලිමේන්තු මන්ත්‍රී සජින් වාස් ගුණවර්ධන මහතාට එරෙහිව ගොනුකර ඇති රජයට මූල්‍ය පාඩු සිදු කිරීම සම්බන්ධ නඩුව ජුනි මස 28 වනදා කැඳවන ලෙස කොළඹ මහේස්ත්‍රාත් අධිකරණය අද (29) නියෝග කර තිබේ. මිහින් ලංකා ගුවන් සමාගමේ ප්‍රධාන විධායක නිලධාරියා ලෙස කටයුතු කළ අවධියේ රුපියල් මිලියන 880ක් වටිනා ටෙන්ඩරයක් පුද්ගලික සමාගමකට නීතිවිරෝධී ලෙස ලබාදීම තුළින් රජයට පාඩුවක් සිදු කළේ යැයි චෝදනා කරමින් අල්ලස් කොමිසම මෙම නඩුව ගොනු කර තිබේ.", "URL": "https://lankatruth.com/si/?p=71223", "Category": "පුවත්", "Parent URL": null}