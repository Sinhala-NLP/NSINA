{"Source": "Lankatruth", "Timestamp": "December 1, 2011", "Headline": "සරත් ෆොන්සේකා වෙනුවෙන් අනෝමා ෆොන්සේකා ශ්‍රේෂ්ඨාධිකරණයට", "News Content": "සුදු කොඩි නඩු තීන්දුවට එරෙහිව හිටපු යුද හමුදාපති සරත් ෆොන්සේකාමහතා වෙනුවෙන් අනොමා ෆොන්සේකා මැතිනය අද(01) ශ්‍රේෂ්ඨාධිකරණයට අභියාචනයක් ගොනුකර තිබේ.     එම අභියාචනයට අදාළ පෙත්සම් ඔහුවුන්ගේ නීතිඥවරුන් විසින් අද කොළඹ මහාධිකරණය වෙත බාර දී ඇත. ත්‍රිපුද්ගල විනිසුරු මඬුල්ලේ බහුතර විනිසුරුවරු විසින් දුන් තීන්දුව නීතියට පටහැනි බවත් ෆොන්සේකා මහතාට ලබා දුන් තීන්දුව බෙදුනු තීන්දුවක් බවත් එම අභියාචනය මගින් සඳහන් කර තිබේ. නඩුවේ ප්‍රධාන සාක්ෂිකාරිය වන සන්ඩේ ලීඩර් කර්තෘ ෆෙඩ්රිකා ජෑන්ස් විසින් ඉදිරිපත් කළ සාක්ෂි නිසි ලෙස ඇගයීමට ලක්නොකොට එහි පැමිණිල්ලට පමණක් වාසිදායක තත්ත්වයන් අධිකරණය විසින් සැලකිල්ලට බඳුන් කිරීම නිසා තමන්ට අසාධාරණයක් සිදුවූ බව ෆොන්සේකා මහතා සිය අභියාචනය මගින් සඳහන් කර තිබේ. එමෙන්ම පැමිණිල්ල විසින් ඉදිරිපත් කළ වැදගත් සාක්ෂිකරුවන් නඩු විභාගය සඳහා නොකැඳවීම ද එම නඩු තීන්දුවේ දක්නට ලැබුණු තවත් දෝෂ සහිත තත්ත්වයක් බව අභියාචනය මගින් ප්‍රකාශ කර ඇත. එමනිසා එම තීන්දුව නීතියට පටහැනි බව සඳහන් කරන අභියාචනය, එබැවින් සරත් ෆොන්සේකා මහතා සියලු චෝදනාවලින් නිදහස් කරන ලෙස අධිකරණයෙන් ඉල්ලා තිබේ. මේ සම්බන්ධයෙන් අප කල විමසුමකදී පාර්ලිමේන්තු මන්ත්‍රී විජිත හේරත් මහතා ප්‍රකාශකර සිටියේ ශ්‍රේෂ්ඨාධිකරණය විසින් පසුගිය දා ලබාදුන් බෙදුනු තීන්දුවට එරෙහිව අපි අද අනෝමා ෆොන්සේකා මහත්මියගේ මූලිකත්වයෙන් ශ්‍රේෂ්ඨාධිකරණයට අභියාචනයක් ඉදිරිපත් කලා යනුවෙනි. මෙම අවස්ථාවට අනොමා ෆොන්සෙක් මහත්මිය, අර්ජුන රණතුංග මහතා, විජිත හේරත් මහතා, ටිරාන් අලස් අමහතා ඇතුළු පිරිසක් සහභාගීවී සිටියහ.", "URL": "https://lankatruth.com/si/?p=407", "Category": "පුවත්", "Parent URL": null}