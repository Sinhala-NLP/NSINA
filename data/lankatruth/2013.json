{"Source": "Lankatruth", "Timestamp": "April 8, 2012", "Headline": "නීතිය ක්‍රියාවේ යොදවන්නන් නීතිවිරෝධී වැඩකදී මාට්ටු", "News Content": "මැදවච්චිය නගරයේ පෞද්ගලික අවන්හලක සූදු ක්‍රීඩාවේ නිරතව සිටි පොලිස් සැරයන්වරයෙකු සහ බන්ධනාගාර නියාමකවරයෙකු ඇතුළු පුද්ගලයන් අට දෙනෙකු අත්අඩංගුවට ගෙන තිබේ. මැදවච්චිය පොලිසියේ නිලධාරීන් කණ්ඩායමක් විසින් අද අලුයම සැකකරුවන් අත්අඩංගුවට ගත් බව වාර්තා වේ. පොලිස් හදිසි ඇමතුම් අංශයට ලැබුණු තොරතුරක් මත වැටලීම සිදුකර තිබේ. අත්අඩංගුවට පත් පොලිස් සැරයන්වරයා මැදවච්චිය පොලිසියේ සේවය කරන අයෙකු බවට අනාවරණය වී තිබේ. අත්අඩංගුවට ගත් සැකකරුවන් අද අනුරාධපුර මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://lankatruth.com/si/?p=2013", "Category": "පුවත්", "Parent URL": null}