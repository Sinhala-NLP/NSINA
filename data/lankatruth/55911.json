{"Source": "Lankatruth", "Timestamp": "July 9, 2018", "Headline": "තායිලන්ත ලෙනක සිරවූ දරුවන්ගෙන් අටක් මුදා ගනියි. (වීඩියෝ)", "News Content": "තායිලන්තයේ චියං රායි ප්‍රාන්තයේ තාම් ලූවන් ලෙන තුළ සිරවූ යොවුන් පාපන්දු කණ්ඩමේ පුහුණුකරු සහ ක්‍රීඩකයින් 12 දෙ‍නාගෙන් ළමුන් 8 දෙනෙකු අද(9) පස්වරුව වන විට මුදාගෙන ඇති බවට තොරතුරු වාර්තා විය පසුගිය 23 වැනිදා පාපන්දු කණ්ඩායම අදාල ලෙන තුළට ඇතුළු වී ඇති අතර ලෙන තුළට ජලය ගලා ඒමෙන් ඔවුන් ලෙන තුළ සිරවිය. දින කිහිපයක සැළසුමකින් අනතුරුව බ්‍රිතාන්‍ය කිමිදුම්කරුවන් 50 දෙනෙකු සහ තායිලන්ත කිමිදුම්කරුවන් 40 දෙනෙකුගෙන් යුත් කණ්ඩායමක් ඊයේ සිට දියත් කරන ලද මෙහෙයුමක ප්‍රතිඵල ලෙස මේ වන විට දරුවන් 8 දෙනෙකු මුදා ගැනීමට හැකිවූ බව විදෙස් මාධ්‍ය වාර්තා කරයි. ප්‍රදේශයේ පවතින අයහපත් කාලගුණය හමුවේ මෙහෙයුම් කටයුතුවලට දැඩි බාධා එල්ලවී ඇති බවත් මුදා ගැනීමේ කණ්ඩායම් දැඩි වර්ශාවද නොතකා ජීවිත බේරා ගැනීම උදෙසා කැපවී කටයුතු කරන බවත් මාධ්‍ය වාර්තා සඳහන් කරයි.", "URL": "https://lankatruth.com/si/?p=55911", "Category": "විදෙස් පුවත්", "Parent URL": null}