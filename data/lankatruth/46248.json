{"Source": "Lankatruth", "Timestamp": "January 16, 2018", "Headline": "තිස්සමහාරාමය පාලනය කළ හැටි ජනතාව අත්දැකීමෙන් දන්නවා – අපිට ඕනෑ ජනතාව රජ කරවන්නයි", "News Content": "“අපි තිස්සමහාරාම සභාව දිනලා පාලනය කරන්නේ කොහොමද කියලා පෙන්නුවා. අපිට ඕනෑ ජනතාව රජ කරවන්න” යැයි ජනතා විමුක්ති පෙරමුණේ නායක අනුර දිසානායක මහතා පසුගිය 10වනදා තිස්ස මහාරාම නගරයේදී පැවති ජනහමුවකදි පැවසීය. හම්බන්තොට දිස්ත්‍රික් පාර්ලිමේන්තු මන්ත්‍රී නිහාල් ගලප්පත්ති, දකුණු පළාත් සභා මන්ත්‍රී සිසිර වාහලතන්ත්‍රී, තිස්ස ප්‍රාදේශීය සභාවේ හිටපු සභාපති එච්.එල්. ජයසිරි යන මහත්වරු එහිදී ජනතාව ඇමතූහ. එහිදී වැඩිදුරටත් ජනතාව ඇමතූ ජවිපෙ නායක අනුර දිසානායක මහතා… “මෙවර මැතිවරණය සුවිශේෂී එකක්. කොට්ඨාශයට වගකියන අපේක්ෂකයෙක්, වැඩ කරන කෙනෙක් තෝරාගන්න මෙවර අවස්ථාව තියනවා. අපි ගොඩක් මහන්සිවෙලා මේ ඡන්ද ක්‍රමය හදාගන්න කටයුතු කළා. රටේ කාන්තාවන් 51%ක් ඉන්නවා. රටට වැඩිපුර විදේශ විනිමය ගේන්නේ කාන්තාවෝ. ඇඟලුම් තේ නිෂ්පාදනයේදී කාන්තාවෝ ඉහළ මට්ටමක ඉන්නවා. දේශපාලනයේදී එය අඩුවුණා. ගෙයි සිටිය කාන්තාවන්ට ප්‍රාදේශීය සභාවේ බලයට එන්න කටයුතු කරලා තියනවා. මෙදාපාර යූ.එන්.පී එකට ඡන්දය දෙනවාද නැද්ද කිය කියා ජනතාව බලාගෙන ඉන්නවා. මේ පාලනයේ දක්ෂාතා කොහොම වෙතත් දැන් අවුරුදු තුනක්ම ඉවරයි. එදා බලය ගන්නකොට රනිල් කිව්වා හොරු අල්ලනවා කියලා. ඒ හොරුන්ගේ සල්ලිවලින් රට හදනවා කිව්වා. ඒත් රනිල් හොරු ආරක්ෂා කළා. රනිල් සාගල, තිලක්, වජිර, හොරුන්ව ආරක්ෂා කරනවා. අපිට ඉන්නවා පොලිස්පතිවරයෙක් පොලිසියේ අයට භාවනා පන්ති පවත්වනවාලු. මේ වගේ රැස්වීමකදී සිදු වූ සිදුවීම රටම දන්නවා. පොලිස්පතිට කෝල් එකක් ආවා. ඔයාලා ටීවී එකෙන් දුක්කා නේද? ඔව් සර් හා සර් ෆයිල් එක ගන්නන් සර් ඕකේ සර්. කවුද මේ පොලිස්පතිට කතා කළේ. සාගල රත්නායක. මොකක්ද ප්‍රශ්නය දෙවුන්දර දේවාලයේ බස්නායක නිලමේගේ ප්‍රශ්නයක්. ඒ නිලමේ නාමල්ගේ හොඳ මිත්‍රයෙක්. ඒ කාලේ නිලමේ පුල්මුඩේ ඛනිජ වැලි එකේ සභාපති වෙලා සිටි සමයේ ලක්ෂ 400කට වෙච්ච දෙයක් නැහැ. මේ දෙගොල්ලොම එකයි. දෙගොල්ලොම හොරු ආරක්ෂා කරනවා. බැඳුම්කර හොරකම කියලා කියන්නේ මොකක්ද? දීර්ඝකාලීන ණය දීමයි බැඳුම්කරය කියන්නේ. බෑණා මාමට දෙනවා. මාමා කොළයක් දෙනවා. ඒක නැවතත් සල්ලි දීලා ගන්නවා. මාමා ඊ.ටී.එෆ්. සල්ලා ටික ගත්තා. දැන් බලනකොට පාඩුව කෝටි 1100යි. බැසිල් ඕස්ට්‍රේලියාවෙන් ගෙන්වපු හරක් ආණ්ඩුව මාරු වුනාට පස්සේ හැරිසන් ලස්සනට බෙදනවා. ගොවීන්ට ඒකෙනුත් සහනයක් නැහැ. මුන් සහනාධාරයත් අන්න ලස්සනට බෙදාගෙන. රනිල් වඳින්න දන්නේ නැතිලු. නියරේ ඇවිදින්න බැහැලු. මේවා බරපතල ප්‍රශ්න නෙවෙයි. රනිල් ආවම ජාත්‍යන්තරය දිනාගෙන රටේ ආර්ථිකේ හදනවා කිවුවා. කෝ ඒක සිද්ද වුනාද? අද මිනිස්සු කඩවලට ඇවිල්ලා බඩු අතගාලා යනවා විතරයි. රටේම ආර්ථිකය කඩා වැටුණා. හාල් 100ට වැඩි වුණා. පොල් 100ට වැඩි වුණා. වෙන රටවල නම් ආහාර සඳහා නීෂ්පාදන කර්මාන්තශාලා ඕන තරම්. කෝ අපේ රටේ. ජෝන් කියනවා හාල් පොල් පිටරටින් ගන්වනවා කියලා. මෙහෙ ඒවා අඩුවෙනකොට පිටරටින් ගෙන්වන්න ආණ්ඩු ඕනද. මේවා නිෂ්පාදනය කරන්න රජයට පුළුවන්නේ. ඇයි හාල් ප්‍රශ්නය මෙච්චර උග්‍ර වුණේ. අද හාල් ටික පාලනය කරන්නේ මෛත්‍රීගේ මල්ලි ඩඩ්ලි සිරිසේන, නිපුන හාල් රත්න මුදලාලිගෙනේ. කිසිමදාක සහල් රුපියල් 72ට වැඩියෙන් වැඩිවෙන්න බැහැ. වී අලෙවි මණඩලයක් තියෙන්නේ මේවා කළමනාකරණය කරන්නයි. රනිල් කිව්වා එයා රස්සාවල් දස ලක්ෂයක් දෙනවා කියලා. කෝ දුන්න රස්සාවක් කියන්න. මෙන්න මේ නිසා යූ.එන්.පියට නම් ඡන්දය දෙන්න එපා. අද වෙනකොට පොහොර ප්‍රශ්නයක් තියනවා. පොහොර සහනාධාරය මේ අය කැපුවා. අපේ නාමල් කරුණාරත්න සහෝදරයා පොහොර සහනාධාරය ගැන සටන් කරලා පොහොර සහනාධාරය ලබා ගත්තා. මේ ආණ්ඩුව සියල්ලම කපාගෙන යනවා. පාසල් ළමයින්ගේ නිල ඇඳුමත් එහෙමයි. එදා බන්දුල ගුණවර්ධනටත් චෝදනා එල්ල වුණා. මම පාර්ලිමේන්තුවේ මේ ගැන ඇහුවා බන්දුලගෙන්. එතකොට එදා බන්දුල කිව්වේ රෙදි ගෙන්වන්නේ බැසිල් කියලා. දැන් මේ අය අවුරුදු තුනක් තිස්සේ රෙදි බෙදනවා. එදා කූපනයම තමයි අදටත් දරුවන්ට දෙන්නේ. රුපියල් 400යි, රුපියල් 700යි දෙනවා. අවුරුදු තුනක්ම දරුවෙක් 400ට රෙද්ද අඳියිද? ළමයි ලොකු මහත්වෙනවා. ඒත් මෙයාලාගේ කූපනයේ මිල තාමත් එතැනමයි. මේවාට නිසි කළමනාකරණයක් නැහැ. මේ පාරත් ඡන්දය යූඑන්පියට දුන්නොත් කියයි ජනතාව ඡන්දය දීලා මේ අයව අනුමත කරලා තියෙන්නේ කියලා. හම්බන්තොට වරාය විකිණීමට ජනතාව අනුමත කරලා තියෙන්නේ. ඒකයි වික්කේ. මත්තල විකුණන්න පුළුවන් ජනතාව ඡන්දය දීලා තියෙන්නේ අනුමතයි කියයි. මගුල් ගෙදරක් මළ ගෙදරක් වෙන්න බැහැ. ජනතාව රජයට හොඳටම බනිනවා. මේ අය එකට බෙදාගෙන කන්නේ. එස්.බී හැම ඇණ්ඩුවේම සමෘද්ධි ඇමති. මේ අය බෙදාගෙන කන්නේ මෙහෙමයි. අමරවීර ධීවර ඇමති සන්ධානයේ. දිලීප් ධීවර රාජ්‍ය ඇමති යූ.එන්.පී. සජිත් නිවාස ඇමති නියෝජ්‍ය ඇමති ඉන්දික සන්ධානේ. එස්.බී. සමෘද්ධි සන්ධානේ, රන්ජන් නියොජ්‍ය යූ.එන්.පි එකේ. මාර්ග කිරිඇල්ල යූ.එන්.පි, නියෝජ්‍ය ඩිලාන් සන්ධානේ. මේ කට්ටිය එකට ආණ්ඩුව කරන්නේ. දෙකට බෙදිලා ඡන්දය ඉල්ලන්නේ. මෛත්‍රීට ඡන්දය දුන්නොත් වෙන්නේ යූ.එන්.පියයි සන්ධානයයි එකතුවෙලා ආයෙමත් මේ රට විනාශ කරන එකයි. ඒ නිසා මෛත්‍රී කියයි ආණ්ඩුවේ වැඩ අනුමත කරලා කියලා. මේ අයටනම් ඡන්දය දෙන්න එපා. මේ රට තවත් විනාශ වෙන එකයි වෙන්නේ. ඊළඟට රාජපක්ෂ නඩය හදන්නේ මෙදාපාර පොහොට්ටුවෙන් ඡන්දය අරගෙන මහින්ද අගමැති කර ගන්නයි. පොහොට්ටුවේ නායකයා ජී.එල්. පීරිස්. චනද්‍රිකාගේ කාලේ පැකේජය ගෙනාවේ මෙයා. එයාට කියන්නේ පැකේජ් පප්පා කියලායි. එදා රනිල්ගේ කාලේ ජී.එල් පීරිස් නෝර්වේ ගිහිල්ලා ඇන්ටන් බාලසිංහම් බදාගත්තා. තායිලන්තේ සාම කතාවලට ගිහිල්ලා තමිල් සෙල්වම් එක්ක එක කාමරේ නිදාගත්තා. ඒ ජී.එල්ගේ පක්ෂෙ තමයි පෙහොට්ටුව. මහින්ද මහත්තයාට ඕනෙ නම් බෙලිඅත්තේ ප්‍රාදේශීය සභාවට තරග කරලා සභාපති වෙන්න පුළුවන්. එයාලා කියනවා මහින්ද අගමැති කරවන ඡන්දයක් කියලා මේක. දැන් එයාලගේ ආපේක්ෂකයින්ගේ මූණ මුද්දරයක් වාගේ පොඩියට ගහලා මහින්දගේ මූණ පත්තරයක් වගේ ගහලා පෝස්ටර් ගහලා. තව එකක් මේ පාර ඡන්දය දුන්නේ නැත්තම් ඊළම හැදෙනවා කියනවා. අද දෙමළ දේශපාලඥයන්වත් ඊළම ගැන කතා කරනනේ නැහැ. 2015 මහින්ද ඡන්දය ඉල්ලුවේ විදුලි පුටුවට ගෙනියනවා මහින්ද පැරදුණොත් කියලා. අනේ අපොයි අපේ ගම්වල අම්මලාගේ පපුව හෝස් ගාලා පිච්චුණා. ඇයි රට බේරාගත්ත නායකයට මෙහෙම වෙයිද කියලා. බොරු කතා කියලා ඡන්දේ ගත්තා. කෝ අද විදුලි පුටුවට ගියාද? ඔය බොරුවලට අහුවෙන්න එපා. මේ රට බෙදනවා කියලා බොරු ප්‍රචාර යවනවා. අපි ජනතාවට කියනවා ජනතා විමුක්ති පෙරමුණ මේ රට බෙදන්න දෙන්නේ නැහැ කියලා. මේ රටේ අපි හැමෝම සහජීවනයෙන් ජීවත් වෙනවා. ජනතාව බෙදුණොත් තමයි රට බෙදෙන්නේ. බැසිල්; අයියා ජනාධිපති වුණාම ලංකාවට ආවා. මහින්දානන්දට, ජොන්ස්ටන්ට චෝදනා තියෙනවා. වීරවංශ ලක්ෂ 740ක් උපයපු හැටි හොයනවා. එතකොට කියනවා එයා අවුරුදු 17ක් තිසසේ පාර්ලිමේන්තු මන්ත්‍රීවරයෙක් ලෙස සතෙන් සතය එකතු කරලා ටිකිරි ගිණුමේ දැම්මාලු. රනිල්, මෛත්‍රී, මහින්ද එකම කණ්ඩායමක් එකට ඉන්නවා. වෙනම තරග කරනවා. හරියට අපි පොඩිඑවුන් ක්‍රිකට් ගහන්න ගියාම වගේ. තරග කරනකොට ගලද මලද කියලා කතා කරගෙන බෙදෙනවා තරගකරනවා. නැවත එයාලා පෙර පරිදි එකතු වෙනවා. මේ අයට ලැජ්ජ නැහැ. චන්ද්‍රිකාගේ කාලේ ඉඳලා මෛත්‍රී දක්වා කවුරුත් ඇමතිවරු ලෙස වැඩකරනවා. ඒ පැත්තෙන් මේ පැත්තට පැන පැන එයාලා හොරකම් කරනවා. ඒ විතරක් නෙවෙයි පක්ෂ ලේකම්වරුත් එහාට මෙහාට පැන පැන හොරකමට දායක වෙනවා. සජිත් ප්‍රේමදාස තුට්ටුදෙකේ දේශපාලනයක් කරන්නේ. මහ ලොකුවට ජනාධිපති වෙන්න හීන මවනවා. සිමෙන්ති කොට්ට බෙදනවා. ගමේ කිසිකෙනෙක් ගහමරා ගන්න එපා. ඇයි ලොකු අය ඩීල් දාගෙන ඉන්නේ. අපේ අය මෙහෙ මරාගන්නවා. එපා රණ්ඩුවෙන්න. චමල් සජිත් එකට බදා ගන්නවා. ඇයි අපි රණ්ඩුවෙන්නේ. රනිල්, මෛත්‍රී, මහින්ද එකට ඉන්නේ. අපේ මිනිස්සු මරාගන්න එපා. අපි තිස්සේ බලයේ ඉන්නකොට කරපු වැඩ මේ වෙනකම් කවුරුත් කරේ නැහැ. අද ඩෙංගු හැමතැනම. අපි පුරවර පුබුදුව යටතේ කළ වැඩසටහන් ජනතාවට බොහොම වටිනවා. තිස්ස කුණු ටික නිසි කලමනාකරණයක් කළා. ප්‍රතිචක්‍රීකරණය මගින් කසළ පොහොර හදන්න අපි කටයුතු කළා. ගමට පරිගණක මධ්‍යස්ථාන සහ පුහුණුව අපි ගෙනාවා. මේවා කවුරුත් කළේ නැති වැඩ. දැන් ආණ්ඩුව තොරතුරු තාක්ෂණ විෂය ළමයින්ට දෙනවා. අපි කලින්ම ගමට දරුවන්ට තොරතුරු තාක්ෂණය හඳුන්වා දුන්නා. මේ අයගේ ගැහිල්ල කොහොමද කියනවා නම්, ගලගෙදර පැත්තේ කිලෝමීටර් 31ක් පාරක් කාපට් කරන්න කිලෝමීටරයකට කෝටි 450ක් අරගෙන. කිරිඇල්ලගේ වැඩක්. ගිං ගඟ ව්‍යාපෘතිය සඳහා 2015 ජනවාරි 07දා කෝටි 370ක් වෙන් කරනවා. ඒ ඇමති මෛත්‍රී වේදිකාවේ ඉන්නේ. මොකද වුනේ කෝටි 370ට කිසිම කථාවක් නැහැ. ලැජ්ජයි මේ රටට කරනා විනාශය. අපිට තිස්ස බලය දෙන්න අපි හොරකම නැති කරනවා. අපි ජනතාව පැත්තේ ඉන්නේ. අම්බලන්තොට, සූරියවැව, අඟුණකොළපෑලැස්ස තිස්ස අපිට වාසියි. අපේ ජයග්‍රහණය ස්ථිර කරන්න අප හා එක්වන්න. ජනතාවට වටිනාකමක් දෙන්න අපි කටයුතු කරනවා.”", "URL": "https://lankatruth.com/si/?p=46248", "Category": "පුවත්", "Parent URL": null}