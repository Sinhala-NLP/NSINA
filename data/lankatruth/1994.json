{"Source": "Lankatruth", "Timestamp": "April 5, 2012", "Headline": "ජවිපෙ කොළඹදී අප්‍රේල් විරුවන් සමරයි", "News Content": "මේ රටේ පංති රහිත සමාජයක් වෙනුවෙන්, ජනතාව වෙනුවෙන් ජීවිත පූජාකරපු සහෝදර සහෝදරියන් මුහුණ දෙන්න සිදුවන කුමන තත්වයන් යටතේ වුව සැමරූ බව ජවිපෙ නායක සෝමවංශ අමරසිංහ මහතා පැවසීය. ඔහු මේ බව පැවසුවේ අද (05) කොළඹ විහාර මහදේවී එළිමහන් රංග පීඨයේදී පැවැති අප්‍රේල් විරැ සමරුවේ සමරු දේශනය පවත්වමිනි. 1971 අප්‍රේල් නැගිටීමේදී දිවි පිදු ජවිපෙ සාමාජික සාමාජිකාවන් ස්මරණය කරන මෙම සැමරුම වර්ෂයක් පාසා සංවිධානය කරනු ලබන අතර මෙවර එය පැවැත්වුණේ 41 වෙනි වරටය. මෙම අවස්ථාවට ජවිපෙ දේශපාලන මණ්ඩල සභිකයින් මධ්‍යම කාරක සභිකයින් සහ ජවිපෙ සාමාජිකයන් විශාල පිරිසක් සහභාගී විය. මෙහිදී ජවිපෙ නිර්මාතෘ රෝහණ විජේවීර මහතා විසින් 1978 කරන ලද දේශන දෙකක් ඇසුරෙන් සම්පාදනය කළ කෘති දෙකක්ද එළිදක්වන ලදී.", "URL": "https://lankatruth.com/si/?p=1994", "Category": "පුවත්", "Parent URL": null}