{"Source": "Lankatruth", "Timestamp": "January 23, 2023", "Headline": "මැතිවරණ වියදම් පාලනය පනත් කෙටුම්පත නීතිපතිට", "News Content": "ඡන්ද අපේක්ෂකයන්ගේ මැතිවරණ වියදම් පාලනය සඳහා විධිවිධාන ඇතුළත් මැතිවරණ වියදම් නියාමන පනත් කෙටුම්පත සංශෝධන ඇතුළත් කර නිසියාකාරව සකස් කිරීම සඳහා නීතිපතිවරයාට සහ නීති කෙටුම්පත් දෙපාර්තමේන්තුවට යොමුකර ඇතැයි කතානායක මහින්ද යාපා අබේවර්ධන පවසයි. පනත් කෙටුම්පත සකස් කිරීමෙන් පසුව මේ සතියේදී තමාට ලැබෙනු ඇතැයි පැවසූ කතානායකවරයා පනත් කෙටුම්පත ලැබුණු පසු ඊට සහතිකය සටහන් කිරීමට පියවර ගන්නා බවද ප්‍රකාශ කරයි. පනත් කෙටුම්පත බලාත්මක වන්නේ තමාගේ අත්සන සහතික කිරීමෙන් පසුව බව කතානායක මහින්ද යාපා අබේවර්ධන වැඩිදුරටත් පවසයි.", "URL": "https://lankatruth.com/si/?p=143984", "Category": "පුවත්", "Parent URL": null}