{"Source": "Lankatruth", "Timestamp": "July 8, 2017", "Headline": "පූටින් – ට්‍රම්ප් මුහුණට මුහුණ හමුවෙයි", "News Content": "රුසියානු ජනාධිපති ව්ලැදිමීර් පූටින් හා ඇමෙරිකානු ජනාධිපති ඩොනල්ඩ් ට්‍රම්ප් අතර සාකච්ඡාවක් ජර්මනියේ හැම්බර්ග් නුවරදී ඊයේ (07) පැවැති බව වාර්තා වේ. ජී -20 සමුළුවට සහභාගී වීම සඳහා දෙරටේ රාජ්‍ය නායකයින් පැමිණි අවස්ථාවේදීමෙම හමුව සිදු කෙරී ඇති අතර සිරියාව ඇතුළු මැදපෙරදිග කලාපයේ ත්‍රස්තවාදය සම්බන්ධයෙන් එහිදීසාකච්ඡා කෙරී ඇති බව පැවසේ. යුක්රේන අර්බුදයත් සමග ඇමෙරිකාව හා රුසියාව අතර බරපතළ දේශපාලන විරසකයක් නිර්මාණය වූ අතර ඉන් බිඳවැටුණු සබඳතා යථා තත්වයට පත් කර ගැනීමටත් සිරියානු අර්බුදය සම්බන්ධයෙනුත් එහිදී සාකච්ඡා කෙරී ඇති බව පැවසේ.", "URL": "https://lankatruth.com/si/?p=37180", "Category": "විදෙස් පුවත්", "Parent URL": null}