{"Source": "Lankatruth", "Timestamp": "June 12, 2017", "Headline": "ඇමෙරිකා ඩොලර් මිලියන ගණනකට පයින් ගැසූ කියුබානු වීරයා!", "News Content": "සමාජවාදීකියුබාව විසින් බිහිකරනු ලැබූ ලොව විශිෂ්ඨතම බොක්සිං ක්‍රීඩකයා වන තියෝෆීලියෝ ස්ටීවන්සන් ගේ අනුස්මරණය ඊයේ (11) දිනට යෙදී තිබූ අතර කියුබානුවන් ඉතා ඉහළින් ඔහුව අගය කර ඇති බව වාර්තා වේ. 1972-1980 කාලයේදී මියුනිච්, මොන්ට්‍රියල්,මොස්කව් යන නගරවල පැවැති ඔලිම්පික් ක්‍රීඩා උළෙලවලදී නොකඩවා තෙවරක්ම බොක්සිං ක්‍රීඩාව වෙනුවෙන් රන් පදක්කම දිනා ගැනීමට ඔහු සමත් වූ අතර ලොව මෙතෙක් බිහි වූ විශිෂ්ඨතම ක්‍රීඩකයින් අතරට ඔහුද ඇතුලත්ව සිටී. ඔහු ලොව පුරා සමාජවාදීන් අතර වීරයකු බවට පත් වූයේ ක්‍රීඩාව නිසාම පමණක් නොව ඔහු තුළ සමාජවාදය කෙරෙහි තිබූ අචල විශ්වාසය නිසාවෙනි. ඩොලර් මිලියන 5ක මුදලකට වරක් ඔහුට ඇමෙරිකාවෙන් ප්‍රදර්ශන තරඟයක් සඳහා ආරාධනා ලැබුණු අතර එය ප්‍රතික්ෂේප කරමින් තියෝෆීලියෝ ප්‍රකාශ කර තිබුණේ ඇමෙරිකාවේ ඩොලර් මිලියන 5ට වඩා මිලියන 8ක් වූකියුබානුවන්ගේ ආදරය තමන්ට වටිනා බවයි. සමාජවාදීකියුබාවේ නිර්මාතෘ කියුබානු හිටපු ජනාධිපති ෆිදෙල් කැස්ත්‍රෝ ඔහු ගැන සඳහන් කරමින් ප්‍රකාශ කර තිබුණේ ඉතා විශාල හදවතක් හිමිව තිබූ‘පිරෝලෝ‘ අන්‍යයන් ගැන ප්‍රබලව සිතූ පුද්ගලයකු මෙන්ම වඩාත් අගය කළ යුත්තේ ඔහු තුළ තිබූමානවවාදී හැඟුම් සමුදාය බවයි. ඉතාම සුවිශේෂීදක්ෂතාවයක් සහිත ක්‍රීඩකයකු මෙන්ම ක්‍රීඩාව මුදලට පාවා නොදුන් ශ්‍රේෂ්ඨ මිනිසකු ලෙසද ලොව පුරා මිනිසුන්ගේ ආදරය හා ගෞරවය සහිතව මිනිසුන් තුළ ඔහු තවමත් ජීවත් වේ.", "URL": "https://lankatruth.com/si/?p=35779", "Category": "විදෙස් පුවත්", "Parent URL": null}