{"Source": "Lankatruth", "Timestamp": "November 18, 2019", "Headline": "හංස කාර්යාලයකට මැර ප්‍රහාරයක් – පොහොට්ටුවේ 6ක් අත්අඩංගුවට", "News Content": "කටුනායක පොලිස් බල ප්‍රදේශයේ වල්පොල, අඩිඅම්බලම නිවසක පවත්වාගෙන ගිය නව ප්‍රජාතන්ත්‍රවාදී පෙරමුණේ පක්ෂ කාර්යාලයකට ඊයේ (17) රාත්‍රීයේ මැර ප්‍රහාරයක් එල්ල කර තිබෙන අතර සිද්ධිය සම්බන්ධයෙන් නව ජනාධිපති ගෝඨාභය රාජපක්ෂ මහතාගේ ආධාරකරුවෝ 06 දෙනෙක් අත්අඩංගුවට ගෙන තිබේ. සැකකරුවන් මෝටර් රථයකින් හා යතුරු පැදි දෙකකින් පැමිණ පක්ෂ කාර්යාල පැවැති නිවස අසළ නවතා තිබු මෝටර් රථයකට හා ත්‍රිරෝද රථයකටද පහරදී ඇත. පක්ෂ කාර්යාලය පැවැති නිවසේ සැමියා සහ බිරිය තුවාල ලබා රෝහල්ගත කර ඇති අතර ඔවුන් මේ පිළිබව කටුනායක පොලීසියට පැමිණිල්ලක්ද කර තිබේ.", "URL": "https://lankatruth.com/si/?p=85832", "Category": "පුවත්", "Parent URL": null}