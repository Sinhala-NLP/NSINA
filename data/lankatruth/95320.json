{"Source": "Lankatruth", "Timestamp": "July 31, 2020", "Headline": "ශානි අබේසේකර අත්අඩංගුවට", "News Content": "අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ, පොලිස් අධිකාරී ශානි අබේසේකර මහතා කොළඹ අපරාධ කොට්ඨාසය මගින් අත්අඩංගුවට ගෙන තිබේ. ශානි අබේසේකර මහතා මෙසේ අත්අඩංගුවට ගෙන ඇත්තේ හිටපු නියෝජ්‍ය පොලිස්පති වාස් ගුණවර්ධන මහතා ඇතුළු සැකකරුවන් 07 දෙනෙකුට අදාළව, පීඩාකාරී ආයුධ සන්තකයේ තබාගැනීමේ සිද්ධියක් සම්බන්ධයෙන් පවතින නඩුවකට අදාළව ය. හිටපු නියෝජ්‍ය පොලිස්පති වාස් ගුණවර්ධන මහතා ඇතුළු සැකකරුවන් 07 දෙනෙකුට අදාළ පීඩාකාරී ආයුධ සන්තකයේ තබාගැනීමේ සිද්ධිය විමර්ශණ සිදු කරනු ලැබුවේ ශානි අබේසේකර මහතා විසිණි. තමන් කෙසේ හෝ ශාණි අබේසේකර මහතාට ජම්පර් අන්දවන බවට වාස් ගුණවර්ධන මහතා ප්‍රකාශ කර තිබූ බවට පසුගිය කාලයේ ප්‍රවෘත්ති පල විය. එමෙන්ම ශ්‍රී ලංකා පොදුජන පෙරමුණු ආණ්ඩුවක් යටතේ අපරාධ පරීක්ෂණ දෙපාර්තමේන්තුවේ අධ්‍යක්ෂ ශානි අබේසේකරව සිරගත කරන බව ශ්‍රී ලංකා පොදුජන පෙරමුණට සම්බන්ධ “නීතීඥ සංවිධාන ජාතික එකමුතුව” නැමති සංවිධානය විසින් මිට ඉහත දී ප්‍රකාශ කර තිබූ අතර එම සංගමයේ සභාපති නීතීඥ මනෝජ් ගමගේ ඉතාම පැහැදිලිව එබව අවධාරණය කර තිබිණි.", "URL": "https://lankatruth.com/si/?p=95320", "Category": "පුවත්", "Parent URL": null}