{"Source": "Lankatruth", "Timestamp": "April 16, 2020", "Headline": "ග්‍රෑන්ඩ්පාස්හි නාගලගං වීදිය ලොක් ඩවුන් කරයි", "News Content": "ග්‍රෑන්ඩ්පාස්හි නාගලගම ප්‍රදේශයෙන් කොරෝනා හෙවත් කොවිඩ්-19 වෛරස ආසාදිතයින් හඳුනාගැනිමත් සමඟ අද (16) සිට එම ප්‍රදේශය හුදකලා කිරිමට සෞඛ්‍ය අංශ උපදෙස් මත ආරක්ෂක අංශ කටයුතු කර තිබේ. ඒ අනුව එම මාර්ගයට පිවිසිය හැකි මාර්ගද මේ වනවිට සම්පුර්ණයෙන්ම වසා දමා ඇත. ජා ඇල සුදුවැල්ල ග්‍රාමයේ නිරෝධායන කටයුතු මඟ හැර සිට කෙරෝනා වෛරසය ආසාධනයවූ පුද්ගලයින් සමඟ සබඳතා පැවැත් වූ කොළඹ ගුණසිංහපුර, වේල්ලවීදිය, ග්‍රෑන්ඩ්පාස් සහ නාගලගම ප්‍රදේශයන්හි පුද්ගලයින් 100 දෙනෙක් ඊයේ (15) නිරෝධායනයට යොමු කර තිබේ. මෙම පිරිස ත්‍රිකුණාමලය, සාම්පූර් ප්‍රදේශයේ පිහිටා ඇති නාවික හමුදා මැරීන් බළඝණ මූලස්ථානයෙහි ස්ථාපිත කර ඇති නිරෝධායන මධ්‍යස්ථානය වෙත යොමු කිරීමට කටයුතු කර ඇත.", "URL": "https://lankatruth.com/si/?p=92525", "Category": "පුවත්", "Parent URL": null}