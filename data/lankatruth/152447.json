{"Source": "Lankatruth", "Timestamp": "September 30, 2023", "Headline": "“ආර්ථිකය අර්බුදයකින් බිඳ වැටීමක් දක්වා ඇද දමලා“ – මහාචාර්ය වසන්ත අතුකෝරළ", "News Content": "මෙරට ආර්ථිකය අර්බුදයකට ලක්වීමෙන් නතර නොවීමේ වනවිට බිඳ වැටීමක් දක්වා ගමන් කර ඇති බව පේරාදෙණිය විශ්ව විද්‍යාලයේ ආර්ථික විද්‍යා අධ්‍යයන අංශයේ මහාචාර්ය වසන්ත අතුකෝරල පෙන්වා දී තිබේ.  මහාචාර්යවරයා සමඟ “අනිද්දා“ පුවත්පත සම්මුඛ සාකච්ඡාවකදී මෙම තත්වය පෙන්වා දී තිබේ. ඔහු වැඩි දුරටත් අවධාරණය කර තිබුණේ කාර්තු 6ක් තුළ අඛණ්ඩව ආර්ථික වර්ධන වේගය ඍණ මට්ටමක පැවතීමෙන් මෙම බිඳ වැටීම දක්වා ගමන් කර ඇති බවය.  “බොහොමයක් අය කියන්නේ ලංකාවේ ආර්ථිකය අර්බුදයක තියෙනවා කියලා. නමුත් ඒක වැරදියි. අද වනවිට අපේ ආර්ථිකය තියෙන්නේ අර්බුදය කියන තැනිනුත් ඔබ්බට ගිහින් ආර්ථික බිඳ වැටීමක් කියන තැන. 2022 වසර තුළ තිබ්බේ ආර්ථික අර්බුදයක්. නමුත් ඍණ ආර්ථික වර්ධනයක් පෙන්වීම තුළ එතනින් පස්සේ තියෙන්නේ දිගටම බිඳ වැටීමක්.“ යනුවෙන් කරුණු පැහැදිලි කර ඇත.", "URL": "https://lankatruth.com/si/?p=152447", "Category": "ආර්ථික පුවත්", "Parent URL": null}