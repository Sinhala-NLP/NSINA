{"Source": "Lankatruth", "Timestamp": "August 9, 2017", "Headline": "වගා වන්දි ඉල්ලා ගොවිජනතාව කෘෂි අමාත්‍යාංශය වටලති", "News Content": "පොරොන්දු වූ වගා වන්දි මුදල් ලබාදෙන ලෙස ඉල්ලමින් සමස්ත ලංකා ගොවිජන සම්මේලනය අද (09) පෙරවරු 11ට පමණ පාර්ලිමේන්තු වටරව්මේ සිට කෘෂිකර්ම අමාත්‍යංශය දක්වා විරෝධතා පාගමනක් ඇරඹීය. මේ වනවිට කෘෂිකර්ම අමාත්‍යාංශ ගොඩනැගිල්ල වෙත පැමිණ ඇති එම පිරිස විරෝධතා පුවරු ඔසවා‍ගෙන විරෝධතාවයේ නිරතව සිටිති. ගොවි ජනතාව විශාල පිරිසක් සහභාගීවීම හේතුවෙන් එම මාර්ගයේ රථවාහන තදබදයක් ද හටගෙන ඇති අතර බත්තරමුල්ල පාර්ලිමේන්තු වටරවුම අසළ මාර්ගයේ එක් මන්තීරුවක් වසා දමා ඇති බව සඳහන් වේ. තමන්ගේ ගැටළු පිළිබඳව සාකච්ඡා කිරීම සඳහා වරින් වර කෘෂිකර්ම අමාත්‍යවරයාගෙන් සාකච්ඡාවක් ඉල්ලුවද ඊට අමාත්‍යවරයා කන් නොදුන් බැවින් මෙසේ ගොවි ජනතාව සමග කෘෂිකර්ම අමාත්‍යාංශයට පැමිණීමට සිදු වූ බවත් කෘෂිකර්ම අමාත්‍ය දුම්නිද සිල්වා මහතාගේ අද දින සාක්චාවක ලැබෙනතුරු අමාත්‍යාශයෙන් නොයන බවත් සමස්ත ලංකා ගොවිජන සම්මේලනයේ ලේකම් ටී.බී. සරත් මහතා පවසයි.", "URL": "https://lankatruth.com/si/?p=39143", "Category": "පුවත්", "Parent URL": null}