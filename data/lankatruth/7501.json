{"Source": "Lankatruth", "Timestamp": "June 14, 2013", "Headline": "විදුලිය නැගිල්ලෙන් ටෙලි නාට්‍ය අර්බුදයක", "News Content": "විදුලි ගාස්තු ඉහළයාම නිසා ටෙලි නාට්‍ය කර්මාන්තය බරපතළ කඩාවැටීමකට ලක්වෙමින් තිබෙන බව වේදිකා සඳහා ටෙලි නාට්‍ය අධ්‍යක්ෂ චන්ද්‍රසෝම බිංදුහේවා පවසයි. ටෙලි නාට්‍ය රූගත කිරීම සඳහා පිටිසර ප‍්‍රදේශ තෝරාගන්නා විට අවශ්‍ය විදුලි බලය සපයා ගැනීම ගැටලුවක් වී ඇත. විදුලි ගාස්තු ඉහළයාම නිසා ටෙලි නාට්‍ය කර්මාන්තය බරපතළ කඩාවැටීමකට ලක්වෙමින් තිබෙන බව වේදිකා සඳහා ටෙලි නාට්‍ය අධ්‍යක්ෂ චන්ද්‍රසෝම බිංදුහේවා පවසයි. ටෙලි නාට්‍ය රූගත කිරීම සඳහා පිටිසර ප‍්‍රදේශ තෝරාගන්නා විට අවශ්‍ය විදුලි බලය සපයා ගැනීම ගැටලුවක් වී ඇත. රූගත කිරීම් සහා ඇතැම් ගම්වල නිවෙස් ලබාදුන්නද උපකරණ ක‍්‍රියාත්මක කිරීමට අවශ්‍ය විදුලිබලය ලබාදීම ගෙහිමියන් විසින් ප‍්‍රතික්ෂේප කරන බව ඔහු පවසයි. මේ නිසා කෙටි රූගත කිරීමක් සඳහා වුවද විදුලි ජනක යන්ත‍්‍ර, අමතර වාහන හා කාර්ය මණ්ඩලයක් සඳහා වියදම් දැරීමට නිෂ්පාදකයන්ට සිදුව ඇත. මෙම අමතර වියදම් පියවාගැනීම සඳහා නළු නිළියන්ට සහ සුළු සේවකයන්ට ලබාදෙන ගෙවීම් සුළු ප‍්‍රමාණයන්ගෙන් කප්පාදු කිරීමට නිෂ්පාදකයන්ට හා අධ්‍යක්ෂවරුන්ට සිදුවී තිබේ. මෙම තත්වය පිළිබඳව කඩිනම් විසඳුමක් නොලැබුණ හොත් කලාවේ බරපතළ කඩාවැටීමක් සිදුවන බව ඒ මහතා කියා සිටියේය.", "URL": "https://lankatruth.com/si/?p=7501", "Category": "පුවත්", "Parent URL": null}