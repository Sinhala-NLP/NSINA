{"Source": "Lankatruth", "Timestamp": "August 9, 2023", "Headline": "රනිල් දිනේෂ් හවුලේ අතීතය හෙළිවෙයි", "News Content": "මේ වනවිට ජනාධිපති රනිල් වික්‍රමසිංහ ක්‍රියාවට නගමින් සිටින නව ලිබරල් ප්‍රතිසංස්කරණ සියල්ලටම පූර්ණ එකඟත්වය පල කරමින් කටයුතුකරන අගමැති දිනේෂ් ගුණවර්ධන අතීතයේ හෙළි කළ රහසක් පාර්ලිමේන්තු හැන්සාඩ් වාර්තාවේ සඳහන් වේ. පැවති 2020 අගෝස්තු මහ මැතිවරණයෙන් පසුව පාර්ලිමේන්තුව රැස් වූ අවස්ථාවේදී දිනේෂ් ගුණවර්ධන ප්‍රකාශ කර තිබුණේ රනිල් වික්‍රමසිංහ තම පාසල් මිතුරෙකු බවය. එසේම “මගේ පාසල් මිත්‍රයාට මම මොනවත් කියන්නේ නැහැ. ඔබතුමන්ලා වැනි අය එතුමා වටකරගෙන රට බංකොලොත් කරලා දැන් ඇවිල්ලා කතාකරනවා, අපි කරන්නේ මොකක්ද කියලා.” යනුවෙන් ප්‍රකාෂ කර ඇත. ඒ වනවිට රනිල් වික්‍රමසිංහ යටතේ මහ බැංකු බැඳුම්කර මංකොල්ලය සිදුකර පොහොට්ටු පක්ෂයේ ප්‍රධාන ඡන්ද ව්‍යාපාරයේ සටන්පාඨය කරගෙන තිබුනද බලය ගත් වහාම දිනේෂ් ගුණවර්ධන රනිල් වික්‍රමසිංහ නිදොස් කරමින් වෙනත් අය පිට වැරදි පැටවූ ආකාරය හැන්සාඩ් වාර්තාවෙන් උපුටාගත් මෙම ප්‍රකාශයෙන් පැහැදිලි වේ. 2020 මැතිවරණයෙන් එක්සත් ජාතික පක්ෂයට මුළු රටෙන්ම ඡන්ද 240,000කට අඩු ප්‍රමාණයක් හිමි වී ජාතික ලයිස්තුවෙන් එක් මන්ත්‍රී ධුරයක් පමණක් ලැබී තිබිණි. එවැනි තත්වයක් තුළ දිනේෂ් ගුණවර්ධන රනිල් වික්‍රමසිංහ නිදොස් කරමින් මෙම ප්‍රකාශය කර තිබෙන්නේ ලක්ෂ්මන් කිරිඇල්ල ඇතුළු කැඩී ගිය මන්ත්‍රීවරුන්ටය.", "URL": "https://lankatruth.com/si/?p=150161", "Category": "පුවත්", "Parent URL": null}