{"Source": "Lankatruth", "Timestamp": "January 4, 2012", "Headline": "සූර්වී පැමිණි සැමියාව මරාදමයි", "News Content": "කාන්තාවක් විසින් සිය සැමියාට පොලුපහරක් දී මරා දැමීමේ සිද්ධියක් බදුල්ල පොලිසියෙන් වාර්තා වේ. සැකකාර කාන්තාව පොලිසියට පවසා ඇත්තේ, මියගිය තැනැත්තා බීමත්ව පැමිණ සිය දරුවන්ට හා තමාට නිතර නිතර කරදර කරන බවත්, ඔහු පෙරේදා රාති‍්‍රයේ අධික ලෙස බීමත්ව පැමිණ තමා සමඟ ආරවුලක් ඇතිකරගත් බවත්, එහිදි ඇතිවූ ගැටුමකින් මොහුගේ මරණය සිදුවූ බවයි. සිද්ධියෙන් මිය ගොස් ඇත්තේ බදුල්ල මැදපතන ප‍්‍රදේශයේ පදිංවි 35 හැවිරිදි සිව්දරු පියෙක් වන සමන්ත දිසානායක නමැති අයෙකි. සිද්ධිය සම්බන්ධයෙන් මියගිය පුද්ගලයාගේ බිරිඳ ඊයේ (03) බදුල්ල පොලීසිය විසින් අත්අඩංගුවට ගෙන තිබේ. මේ සම්බන්ධයෙන් බදුල්ල පොලීසිය වැඩිදුර පරීක්ෂණ සිදු කරයි. මීට පෙරද බීමත් ව පැමිණ හින්සා කිරීමේ සිද්ධියක් මත බිරිඳක විසින් සැමියෙකු මරදැමීමේ පුවතක් වාර්ථා විය.", "URL": "https://lankatruth.com/si/?p=741", "Category": "පුවත්", "Parent URL": null}