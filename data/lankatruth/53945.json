{"Source": "Lankatruth", "Timestamp": "June 8, 2018", "Headline": "සෙවනගල සීනි සමාගමේ වර්ජනය අවසන්", "News Content": "සෙවනගල කර්මාන්ත ශාලාවේ වර්ජනයේ නිරත සේවකයන් සහ ගොවි ජනතාව ඒකාබද්ධව සමස්ත ලංකා ගොවිජන සම්මේලනයේ නායකත්වයෙන් පැවති විරෝධතාවයෙන් අනතුරුව සියළුම සේවක ඉල්ලිම් ලබාදිමට පාලකයින් තීරණය කර තිබේ. පසුගිය 05වනදා පැවති විරෝධතාවයෙන් අනතුරුව පැවති රැස්වීමේදී ගොවීන් සහ සේවකයන් තීරණය කර ඇත්තේ ඉදිරි දින තුන ඇතුළත තම ඉල්ලීම් නොලැබුණහොත් දැඩි විරෝධතා ක්‍රියාමාර්ගවලට අවතීර්ණය වීමටය. මේ සම්බන්ධයෙන් අප කළ විමසීමකදි සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කර සිටියේ අදාළ ඉල්ලිම ලබාදීමට බලධාරීන් එකඟවූ බැවින් සේවක වර්ජනයද අවසන් කළ බවයි. මේ වනවිට යළි යතා පරිදි සීනා කර්මාන්ත ශාලාවේ කටයුතු ආරම්භ කර ඇති බවද ඒ මහතා සඳහන් කළේ ය.", "URL": "https://lankatruth.com/si/?p=53945", "Category": "පුවත්", "Parent URL": null}