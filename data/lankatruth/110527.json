{"Source": "Lankatruth", "Timestamp": "February 12, 2021", "Headline": "වේගයෙන් බෝවන බ්‍රිතාන්‍ය නව කොවිඩ් ප්‍රභේදය මෙරට ප්‍රදේශ කිහිපයකම පැතිරිලා…", "News Content": "බ්‍රිතාන්‍යයේ පැතිර යන කොවිඩ් නව වෛරස ප්‍රභේදයේ (B117UK) ආසාදිතයින් මෙරට කොළඹ, අවිස්සාවේල්ල, බියගම සහ වව්නියාව යන ප්‍රදේශවලින් හඳුනාගෙන තිබේ. ශ්‍රී ජයවර්ධනපුර විශ්වවිද්‍යාලයේ ආසාත්මිකතා හා ප්‍රතිශක්ති විද්‍යාව හා සෛල ජෛව විද්‍යා ආයතනයේ අධ්‍යක්ෂ වෛද්‍ය ආචාර්ය චන්දිම ජීවන්දර පවසන්නේ එම වෛරස ප්‍රභේදය බෝවීමේ ඉහළ ප්‍රවණතාවයකින් යුක්ත බවය. කෙසේ වෙතත් පසුගියදා සෞඛ්‍ය අංශ ඉහළ නිලධාරීන් සඳහන් කර සිටියේ බ්‍රිතාන්‍යයේ පැතිර යන කොවිඩ් නව වෛරස ප්‍රභේදය ලංකාව තුළට ඇතුළුවීම වැලැක්වීමට අවශ්‍ය සියලු පියවර ගෙන ඇති බැවින් ඒ සම්බන්ධයෙන් බිය වියයුතු නැති බවය.", "URL": "https://lankatruth.com/si/?p=110527", "Category": "කොවිඩ් -19 (කොරෝනා ) පුවත්", "Parent URL": null}