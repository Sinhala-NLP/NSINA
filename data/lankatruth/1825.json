{"Source": "Lankatruth", "Timestamp": "March 20, 2012", "Headline": "ආර්ථික අර්බුදය ගැන ජනතාවට ඇත්ත කියමු. ආණ්ඩුවේ පිරිසක් යෝජනා කරති", "News Content": "රටතුළ ඇතිවෙමින් පවතින උග්‍ර ආර්ථීක අර්බුදයේ යථා ස්වභාවය මහජනතාව ඉදිරියේ පැවසිය යුතු බව ආණ්ඩුවේ ප්‍රබලයන් පිරිසක් විසින් ජනාධිපතිවරයාට යෝජනා කර ඇතැයි අනාවරණය වේ. පවතින තත්වය තවදුරටත් සැඟවිය නොහැකි බවත් ඒ නිසා පවතින ඇත්තම තත්වය ජනතාවට හෙළි කර රට ගොඩනැගීමට දායක වන ලෙස ඉල්ලීමක් කළ යුතු බව මෙම පිරිස අවධාරණය කර ඇත. එහෙත් මේ දක්වා ජනතාව හමුවේ රටේ ආර්ථීකය සම්බන්ධයෙන් සුරංගනා හීන මැවීම බිඳවැටීම නිසා ජනතාවට ආණ්ඩුව බොරු කළේ යැයි තර්කයක් මතුවන බැවින් එවැනි සත්‍ය තත්වයක් හෙළිකිරීම නුසුදුසු බවට තව පිරිසක් තර්ක බව හෙළිවේ. ආණ්ඩුව විසින් ජනතාව නොමග යැවීමේ බොරු ප්‍රවෘත්ති හිතා මතා ගොතන ලද්දේ යැයි ජනතාව ඉදිරියේ තහවුරු වුවහොත් එයින් බරපතල තත්වයක් ඇති වනු ඇති බවද එය ආර්ථීක අර්බුදයට වඩා ආණ්ඩුව කෙරෙහි අහිතකර විය හැකි බවද එම පරිසගේ මතයයි.", "URL": "https://lankatruth.com/si/?p=1825", "Category": "පුවත්", "Parent URL": null}