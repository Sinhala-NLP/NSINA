{"Source": "Lankatruth", "Timestamp": "February 23, 2019", "Headline": "ජපාන යානාවක් උල්කාවක් මතට ගොඩබසියි", "News Content": "ජපාන හයෙබූසා – 2 (Hayabusa 2) පර්යේෂකය රයුගු (Ryugu) නම් දැවැන්ත උල්කාවක් මතට ගොඩබැස ඇතැයි විදෙස් මාධ්‍ය වාර්තා කරයි. පෘථිවියේ සිට කිලෝමීටර් මිලියන 300ක් පමණ ඈතින් පරිභ්‍රමණය වන මෙම උල්කාව පර්යේෂණයට ලක් කිරීමෙන් ජීවයේ සම්භවය පිළිබඳ නොවිසඳුනු රහස් බොහෝමයක් අණාවරණය කර ගැනීමට හැකිවනු ඇතැයි විද්‍යාඥයෝ පවසති. උල්කාව ආසන්නයේ රඳවා ඇති අභ්‍යවකාශ යානයේ සිට මේ වනවිට කුඩා පර්යේෂක යානා දෙකක් උල්කාව මතට ගොඩ බස්සවා තිබේ. මෙම උල්කාව පෘථිවිය ආසන්නයේ පවතින පෘථිවයට යම් කාලයකදී බලපෑම් ඇතිකිරීමට සමත් ග්‍රහ වස්තුවක් ලෙස විද්‍යාඥයින් පවසයි. එය මීටර් 400ක විෂ්කම්භයකින් යුක්ත වන අතර කිලෝග්‍රෑම් බිලියන 450ක් බරින් යුක්තය.", "URL": "https://lankatruth.com/si/?p=68835", "Category": "විදෙස් පුවත්", "Parent URL": null}