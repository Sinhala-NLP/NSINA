{"Source": "Lankatruth", "Timestamp": "May 6, 2023", "Headline": "වහාම ගෙදර යන්න… පළාත් තුනක ආණ්ඩුකාරවරුන්ට ජනාධිපතිගෙන් නියෝගයක්…", "News Content": "වහාම ක්‍රියාත්මක වන පරිදි ඉල්ලා අස්වෙන්නැයි ජනාධිපති කාර්යාලයෙන් පළාත් තුනක ආණ්ඩුකාරවරුන්ට දැනුම් දීමක් සිදු කර තිබේ. මෙලෙස දැනුම් දී ඇත්තේ නැගෙනහිර, උතුර හා සබරගමුව පළාත්වල ආණ්ඩුකාරවරුන්ට ය. ජනාධිපතිවරයකු ඉවත් වී නව ජනාධිපතිවරයකු පත් වූ විට ආණ්ඩුකාරවරු ඉවත්වීම සාමාන්‍ය සම්ප්‍රදාය බවත් එය අගමැති ඉවත් වූ විට ඇමති මණ්ඩලය අහෝසි වීමට සමාන බවද ජනාධිපති කාර්යාලය සඳහන් කර ඇත. එහෙත් වත්මන් ජනාධිපති රනිල් වික්‍රමසිංහ පත්වූ පසු ඉහත සම්ප්‍රදාය ඉටු කරමින් ආණ්ඩුකාරවරුන් ඉල්ලා අස් නොවූ නිසා ඔවුන් ස්වෙච්ඡාවෙන් ඉල්ලා අස්වන තෙක් ජනාධිපති කාලයක් බලා සිටි බවත් ජනාධිපති කාර්යාල වැඩිදුරටත් සඳහන් කර තිබේ. අදාල ආණ්ඩුකාරවරු ඉවත් වූ පසු නව ආණ්ඩුකාරවරුන් පත් කිරීම ජනාධිපතිවරයා මෙරටට පැමිණීමෙන් පසු සිදු කිරිමට නියමිත බවද වාර්තා වේ. ලංකාදීප", "URL": "https://lankatruth.com/si/?p=146812", "Category": "පුවත්", "Parent URL": null}