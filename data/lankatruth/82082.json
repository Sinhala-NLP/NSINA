{"Source": "Lankatruth", "Timestamp": "October 2, 2019", "Headline": "ජනාධිපතිවරණ අපේක්ෂකයන්ගේ පක්ෂ ලේකම්වරුන් සහ මැතිවරණ කොමිසම අතර සාකච්ඡාවක්", "News Content": "මෙවර ජනාධිපතිවරණයට ඉදිරිපත් වන අපේක්ෂකයන් අයත් පක්ෂවල ලේකම්වරුන් සහ මැතිවරණ කොමිෂන් සභාවේ සභාපතිවරයා අතර සාකච්ඡාවක් අද(02) පස්වරුවේ පැවැත්වීමට නියමිතව ඇත. වැඩබලන පොලිස්පතිවරයා, මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පතිවරයා ඇතුළු පොලිස් ප්‍රධානීන් ද මෙම සාකච්ඡාව සඳහා එක්වීමට නියමිතය. මේ අතර ජනාධිපතිවරණයට ඉදිරිපත්වන යම් අපේක්ෂකයෙකු හෝ පක්ෂයක් ප්‍රවර්ධනය වන සේ ඩිජිටල් නාම පුවරු හෝ සිනමා ශාලාවල ප්‍රචාරක පට හෝ ප්‍රචාරණය කිරීම මැතිවරණ නීතියට අනුව දඬුවම් ලැබිය හැකි වරදක් බව මැතිවරණ කොමිසම පවසයි. එවැනි ප්‍රචාරණයන් සඳහා කොන්ත්‍රාත්තුවලට එළඹීම ද ප්‍රචාරණය කිරීමද වරදක් බව මැතිවරණ කොමිසම නිවේදනය කර ඇත.", "URL": "https://lankatruth.com/si/?p=82082", "Category": "පුවත්", "Parent URL": null}