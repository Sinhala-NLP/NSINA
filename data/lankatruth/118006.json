{"Source": "Lankatruth", "Timestamp": "June 12, 2021", "Headline": "පෞද්ගලික ඔසුසැල්වලටත් කොවිඩ් එන්නත් ඉල්ලයි", "News Content": "මේ වනවිට අත්‍යවශ්‍ය සේවා සඳහා විවෘතව පවතින පෞද්ගලික ඔසුසැල්වල සේවකයින් සඳහාද කොවිඩ් මර්දන එන්නත් ලබාදීය යුතු බව සමස්ත ලංකා පෞද්ගලික ඔසුසැල් හිමියන්ගේ සංගමය පවසයි. ඔසුසැල්වල සේවය කරන පිරිස් නිරන්තරයෙන් කොවිඩ් රෝගීන්ගේ ආශ්‍රිතයින් සමඟ සම්බන්ධ වන පුද්ගලයින් බැවින් ඔවුන් සඳහා එන්නත් ලබාදීම අත්‍යවශ්‍ය බවත් තම සේවකයින්ට එන්නත් ලබා දීමට කටයුතු නොකරන්නේ නම් ඉදිරියේ දී ඔසුසැල් වසා දැමීමට සිදුවන බව එම සංගමයේ මාධ්‍ය ලේකම් සිදත් සුරංග මහතා පවසා ඇත. සංචරණ සීමා ක්‍රියාත්මක කාලය තුළ ද ඔසුසැල් විවෘතව තබමින් ජනතාව සඳහා අවශ්‍ය ඖෂධ සැපයීම් සිදුකරනු අතර මේ සම්බන්ධයෙන් සෞඛ්‍ය අමාත්‍යවරිය සමඟ සාකච්ඡා කළ ද ඊට සාධනීය පිළිතුරක් මේ දක්වා නොලැබුණු බව සමස්ත ලංකා පෞද්ගලික ඔසුසැල් හිමියන්ගේ සංගමයේ මාධ්‍ය ලේකම්වරයා වැඩිදුරටත් පවසයි.", "URL": "https://lankatruth.com/si/?p=118006", "Category": "පුවත්", "Parent URL": null}