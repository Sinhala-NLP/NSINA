{"Source": "Lankatruth", "Timestamp": "July 6, 2023", "Headline": "සකර්බර්ග්ගේ ත්‍රෙඩ්ස්වල නවතම තත්වය", "News Content": "ෆේස්බුක් නිර්මාතෘ මාර්ක් සකර්බර්ග් විසින් අලු‍තින් දියත් කරන ලද ටිවිටර් ගිණුමට සමාන ත්‍රෙඩ්ස් යෙදවුම සදහා පලමු පැය 07 තුළ මිලියන දහයක පරීශිලකයින් ලියාපදිංචි වි තිබේ. විදෙස් මාධ්‍ය වාර්තා කරන්නේ මෙම යෙදවුම එලෝන් මස්ක්ගේ ටිවිටර් යෙදවුමේ විශේෂාංගවලට සමාන විශේෂාංග රැසක් අඩංගු බවය. බ්‍රිතාන්‍ය ඇතුළු රටවල් 100ක සකර්බර්ගේ ත්‍රෙඩ්ස් යෙදවුම් භාවිතා කරන නමුත් යුරෝපය තුළ තවදුරටත් එම යෙදවුම් භාවිතාව පිළිබද ගැටලු‍ පවිතන බවද වාර්තා වේ. මේ අතර වසර 11 කට පසුව ට්විටර් වෙත පැමිණි මාර්ක් සකර්බර්ග් කිසිවක් නොපවසා රූපමය සටහනක් පමණක් තබා ගොස් ඇත. ට්විටර් සමඟ තරඟ වැදීම සඳහා මෙටා සමාගම දියත් කළ ත්‍රෙඩ්ස් අද (06) උදෑසන එම සමාගම මහ ජනතාව වෙත මුදා හැරීම එයින් සනිටුහන් කිරීම සඳහා මාර්ක් සකර්බර්ග් වසර 11 කට පසුව ට්විටර් වෙත පැමිණ ඇතැයි විශ්ලේෂකයෝ පවසති. ද්විත්ව අනන්‍යතාවයක් සහිත ස්පයිඩර් මෑන් රූ සටහනක් මාර්ක් සකර්බර්ග් ට්විටර් හි තබා ඇති අතර ඉන් අදහස් වන්නේ ට්විටර් සමාජ මාධ්‍යයට 100%ක් සමාන තවත් අමුත්තෙක් සමාජ මාධ්‍ය වෙත පැමිණියා යන්න බව විශ්ලේෂකයෝ වැඩිදුරටත් පවසති.", "URL": "https://lankatruth.com/si/?p=148763", "Category": "පුවත්", "Parent URL": null}