{"Source": "Lankatruth", "Timestamp": "February 6, 2022", "Headline": "කුරුණෑගල ශික්ෂණ රෝහල වෙනුවෙන් වෛද්‍ය පීඨ සිසුන් මහපාරට", "News Content": "දේශපාලන වුවමනාවන් මත දැනට වයඹ වෛද්‍ය පීඨයට අනුබද්ධිත කුරුණෑගල ශික්ෂණ රෝහල, ශික්ෂණ රෝහල් මට්ටමින් පහත හෙලීමට එරෙහිව විරෝධතා පාගමනක් වෛද්‍ය පීඨ ශිෂ්‍ය ක්‍රියාකාරී මාධ්‍යස්ථානය විසින් ඊයේ (05) දින කුරුණෑගල නගරයේදී පවත්වන ලදී.  මීට අමතරව මොරටුව හා සබරගමුව නව වෛද්‍ය පීඨ වල මහාචාර්ය ඒකක පිහිටුවන ලෙසත් මොරටුව වෛද්‍ය පීඨයට හිමි ගොඩනැගිල්ල වහා ඉදිකරන ලෙසත් හා සියලු වෛද්‍ය පීඨ වල සායනික පුහුණුව සඳහා අවශ්‍ය පහසුකම් ඉහළ නංවන ලෙසත් වැඩිදුරටත් ඔවුහු ඉල්ලා සිටියහ. මේ සඳහා වෛද්‍ය පීඨ සිසුන් හා දෙමාපියන් විශාල පිරිසක් සම්බන්ධ විය.", "URL": "https://lankatruth.com/si/?p=128494", "Category": "පුවත්", "Parent URL": null}