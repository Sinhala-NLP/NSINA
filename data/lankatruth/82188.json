{"Source": "Lankatruth", "Timestamp": "October 3, 2019", "Headline": "ජනපති අපේක්ෂකයින්ගේ ඇප තැන්පත් කිරීමේ කාලය 06දා තෙක් දිගු කරයි", "News Content": "ජනාධිපතිවරණයට තරග කරන අපේක්ෂකයන්ට ලබන 06 වනදා දහවල් 12.00 දක්වා ඇප මුදල් තැන්පත් කිරීමට කාලය ලබා දෙන බව මැතිවරණ කොමිෂන් සභාව සඳහන් කරයි. සෙනසුරාදා (05) දින ඇප මුදල් බාර නොගන්නා අතර හෙට (04) දිනයේ කාර්යාල වෙලාව තුළත්, ඉරිදා (06) පෙරවරු 8.30 සිට මධ්‍යහන 12 දක්වාත් ඇප මුදල් තැන්පත් කළ හැකි බව මැතිවරණ කොමිෂන් සභාව කියයි. ජනාධිපතිවරණය සදහා නාමයෝජනා බාරගැනීම 07වනදා (සඳුදා) පෙරවරු 9.00 සිට පෙරවරු 11.00දක්වා රාජගිරිය මැතිවරණ කොමිෂන් සභා කාර්යාලයේදී සිදුකෙරේ.", "URL": "https://lankatruth.com/si/?p=82188", "Category": "පුවත්", "Parent URL": null}