{"Source": "Lankatruth", "Timestamp": "May 6, 2021", "Headline": "කිරි අම්මාවරුන්ගේ දානය කොරෝනා පොකුරකින් කෙළවර වෙයි", "News Content": "දොඩංගොඩ සෞඛ්‍ය වෛද්‍ය නිලධාරී කොට්ඨාසයේ පුහාඹුගොඩ ග්‍රාම නිලධාරී වසමේ ඇටෝරවිල ප්‍රදේශයේ නිවසක පසුගිය දිනක පැවති කිරිඅම්මාවරුන්ගේ දානයකට සහභාගී වූපිරිසකගෙන් කොවිඩ් ආසාදිතයින් 23 දෙනෙකු හමුවීඇති බව වාර්තා වේ. කිරිඅම්මාවරුන්ගේ දානයකට සහභාගී වූ මවකට කොරෝනා ආසාදනය වී ඇති බව හෙළිවීමත් සමග එම කිරි දානයට සම්බන්ධ පිරිස් ආශ්‍රයෙන් සිදුකළ පී.සී.ආර්. පරික්ෂණ වලින් මෙම ආසාදිතයන් පිරිස හඳුනාගෙන ඇත. අසාදිතයින් හමුවීමත් සමඟ දොඩංගොඩ සෞඛ්‍ය වෛද්‍ය නිලධාරී කොට්ඨාසයේ පුහාඹුගොඩ ග්‍රාම නිලධාරී වසමේ ඇටෝරවිල ප්‍රදේශයේ පසුගිය 04 වැනිදා උදෑසන සිට සංචරණ සීමා පනවා වසා දැමීමට කටයුතු කළ බව දොඹංගොඩ පරිපාලන මහජන සෞඛ්‍ය පරීක්ෂක අසංග බලපිටිය මහතා පවසයි. මේ වනවිට කළුතර දිස්ත්‍රික්කයේ ග්‍රාමනිලධාරී වසම් 21ක් හුදකලා කර ඇති අතර අලුත් අවුරුදු සමයෙන් අනතුරුව පසුගිය 04 වැනිදා වනවිට දිස්ත්‍රීක්කයෙන් හඳුනාගෙන ඇති ආසාදිතයින් සංඛ්‍යාව දෙදහස ඉක්මවා ඇති බව වාර්තා වේ.", "URL": "https://lankatruth.com/si/?p=116056", "Category": "කොවිඩ් -19 (කොරෝනා ) පුවත්", "Parent URL": null}