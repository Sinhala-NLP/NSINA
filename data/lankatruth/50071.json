{"Source": "Lankatruth", "Timestamp": "April 4, 2018", "Headline": "සයිටම් සිසුන් කොතලාවලට නොගන්නැයි අන්තරේ සිසුවෝ විරෝධතා දක්වති", "News Content": "මුදලට වෛද්‍යඋපාධිය විකිණීම සඳහා ආරම්භ කළ මාලබේ සයිටම් වෛද්‍ය විද්‍යාලයේ සිසුන් කොතලාවල ආරක්ෂක වෛද්‍ය පීඨයට ඇතුලත් නොකරන ලෙස බල කරමින් අන්තර් විශ්වවිද්‍යාල ශිෂ්‍ය බල මණ්ඩලය සංවිධානය කල විරෝධතා පා ගමනක් ඊයේ (03) කොළඹදී පැවැත්විණි. කොළඹ සෞන්දර්ය විශ්වවවිද්‍යාලය අසලින් ආරම්භ කෙරුණු එම පා ගමන කොළඹ ඩීන්ස් පාර ඔස්සේ මරදානට පැමිණ එතැන් සිට ටෙක්නිකල් හන්දිය ඹස්සේ කොළඹ කොටුව දක්වා ගමන් කෙරිණි. පසුව විරෝධතා කරුවෝ කොටුව දුම්රිය පොළ ඉදිරිපිට රැස්වීමක් පවත්වා විසිර ගියහ.", "URL": "https://lankatruth.com/si/?p=50071", "Category": "පුවත්", "Parent URL": null}