{"Source": "Lankatruth", "Timestamp": "May 9, 2018", "Headline": "බැසිල්ට එරෙහි ලිත් නඩුව තවදුරටත් වාරණය කරයි", "News Content": "හිටපු ආර්ථීක සංවර්ධන ඇමැති බැසිල් රාජපක්ෂ මහතාට එරෙහිව පවරා ඇති නඩුවක් කොළඹ මහාධිකරණ විනිසුරු ගිහාන් කුලතුංග මහතා හමුවේ විභාග කිරිම වළකාලමින් පනවා ඇති අතුරු තහනම් නියෝගය ලබන 18 වැනි දා තෙක් දීර්ඝ කිරිමට අභියාචනාධිකරණය අද (09) තීරණය කර තිබේ. පසුගිය ජනපතිවරණ සමයේ මහින්ද රාජපක්ෂ මහතාගේ ප්‍රචාරක කටයුතුවලට වාසි වන අන්දමින් විශ්‍රාමික ජනපති මහින්ද රාජපක්ෂ මහතාගේ රුව යෙදු ලිත් ලක්ෂ 50ක් ජනතා මුදලින් මුද්‍රණය කර රජයට කෝටි ගණනක් අලාභ කිරීම සම්බන්ධයෙන් ඔහුට එරෙහිව චෝදනා ගොනු කර ඇත. අභියාචනාධිකරණ සභාපති විනිසුරු ප්‍රීති පත්මන් සුරසේන සහ අර්ජුන් ඔබේසේකර යන මහත්වරු හමුවේ නඩුව කැඳවිණි.", "URL": "https://lankatruth.com/si/?p=51790", "Category": "පුවත්", "Parent URL": null}