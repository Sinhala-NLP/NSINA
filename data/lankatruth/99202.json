{"Source": "Lankatruth", "Timestamp": "November 2, 2020", "Headline": "අලි මන්ත්‍රී අලි අර්බුදයක", "News Content": "පසුගිය මහා මැතිවරණයෙන් එක්සත් ජාතික පක්ෂයට තේරීපත්වූ එකම මන්ත්‍රීවරයාට කතානායක වරයා ඉදිරියේ දිවුරුම්දීමේ අවස්ථාව තව දුරටත් කල් ගොස් ඇති බව අනාවරණය වේ. ජාතික ලයිස්තුවෙන් තේරීපත්වූ මෙම මන්ත්‍රී ධුරය සඳහා පත්කරන පුද්ගලයා පිළිබඳව තීරණය කිරීමට මාස දෙකකට අධික කාලයක් එම පක්ෂයට ගත විය. අවසානයේ ඒ සඳහා රුවන් විජේවර්ධන මහතා පත්කිරීමට තීන්දු කර තිබිණි. දේශපාලන ආරංචිමාර්ග අනුව පාර්ලිමේන්තුව පැවැත්වෙන ආසන්නම දිනයේදී ඔහු කතානායකවරයා ඉදිරියේ දිවුරුම්දිමට මුලදී තීරණය කර තිබිණි. එම තීරණයට අනුව හෙට පාර්ලිමේන්තුවේදී දිවුරුම් දියුයුත තිබුනද මේ වනවිට උද්ගතවී ඇති තත්වය අනුව පාර්ලිමේන්තුවේ කාර්යමණ්ඩලය සීමාකිරීමන් සහ වෙනත් නිරෝධායන නීතිරීති අනුව හෙට දිනයේද ඒ සඳහා අවස්ථාව නොලැබෙන බව අනාවරණය වේ.", "URL": "https://lankatruth.com/si/?p=99202", "Category": "පුවත්", "Parent URL": null}