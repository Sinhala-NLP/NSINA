{"Source": "Lankatruth", "Timestamp": "November 4, 2020", "Headline": "රටපුරා කොරෝනා පොකුරු මතුවෙනවා – වෛද්‍ය ජයරුවන් බණ්ඩාර", "News Content": "රටේ විවිධ වූ ස්ථානවලින් නිල නොවන තොරතුරුවලට අනුව කොවිඩ් – 19 පොකුරු නිර්මාණය වෙමින් පවතින බව සෞඛ්‍ය අමාත්‍යංශයේ මාධ්‍ය ප්‍රකාශක වෛද්‍ය ජයරුවන් බණ්ඩාර මහතා අද (04) උදෑසන රූපවාහිනී වැඩසටහනකට එක් වෙමින් පවසයි. මෙරට දිනකට වාර්තාවන ආසාදිතයන් ප්‍රමාණය 400ත් 500ත් අතර සාමාන්‍ය අගයක් ගන්නා බවද ඔහු පෙන්වා දෙයි. වෛද්‍ය ජයරුවන් බණ්ඩාර මහතා එහිදී වැඩිදුරටත් පෙන්වා දුන්නේ ශ්‍රී ලංකාව දරුණු අවදානම් මට්ටමක පවතින බවය. තවද නිදන්ගත රෝග සහිත පුද්ගලයන් රෝහල්ගතවීමට අනියත බියකින් පෙලෙන බවත් ඔහු සඳහන් කළේය. එම නිසා තමන්ට නිදන්ගත රෝගයක් පවතීනම් අදාළ රෝහලට ගොස් ප්‍රතිකාර ලබාගැනීමට කටයුතු කරන ලෙස ඔහු ඉල්ලා සිටියි.", "URL": "https://lankatruth.com/si/?p=99380", "Category": "පුවත්", "Parent URL": null}