{"Source": "Lankatruth", "Timestamp": "March 14, 2019", "Headline": "විෂ රසායනිකයක් හේතුවෙන් මැලේසියාවේ පාසල් 111ක් වහයි", "News Content": "විෂ රසායනික ද්‍රව්‍යක් හේතුවෙන් මැලේසියාවේ ජොහෝර් පළාතේ පාසැල් 111ක් වසා දැමීමට සිදුවූ බව අධ්‍යාපන බලධාරීහු පවසති. මේ හේතුවෙන් පාසල් සිසුන් ඇතුළු පුද්ගලයන් 200ක් පමණ රෝහල් ගතකර තිබේ. ප්‍රදේශය හරහා ගලා බසින ගංගාවකට බැහැර කරන විෂ සහිත අපද්‍රව්‍ය හේතුවෙන් මෙම තත්ත්වය ඇතිවූ බව බලධාරීහු විශ්වාස කරති. පුද්ගලයන් 06දෙනෙකු දැඩිසත්කාර ඒකකයේ ප්‍රතිකාර ලබන අතර මැලේසියාවේ අධ්‍යාපන ඇමතිවරයා සඳහන් කර ඇත්තේ තත්ත්වය බරපතල බවයි.", "URL": "https://lankatruth.com/si/?p=70362", "Category": "විදෙස් පුවත්", "Parent URL": null}