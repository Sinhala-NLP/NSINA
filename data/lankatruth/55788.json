{"Source": "Lankatruth", "Timestamp": "July 8, 2018", "Headline": "ක්‍රොඒෂියාව සහ එංගලන්තය අවසන් පූර්ව වටයේ තරඟ බිමට", "News Content": "පාපන්දු ලෝක කුසලාන තරඟාවලියේ සත්කාරක රුසියාව සහ ක්‍රොඒෂියාව අතර ඊයේ(7) පැවති පළමු අර්ධ අවසාන පූර්ව වටයේ ජය ක්‍රොඒෂියාව සතු විය. තරඟයේ සම්පූර්ණ කාලය අවසානයේ දෙපිලම ගෝල දෙක බැගින් ලබා සම තත්වයේ පසු වූ අතර දඬුවම් පහරවලින් ක්‍රොඒෂියාව ගෝල 4ට 3ක් ලෙස ජය තහවුරු කර ගත්තේය. 1966 වසරේ පාපන්දු ලෝක ශූරයන් වූ එංගලන්තය පසුගිය දා ස්වීඩනය පරදා ගෝල 2ට 0ක් ලෙස ජය වාර්තා කළේ ය. ඒ අනුව එංගලන්තය අවසන් කණ්ඩායම් හතර අතරට තුන්වැනි වතාවටත් පිවිසීමට සමත්විය. ඒ 1990 වසරට පසු එංගලන්තය ලෝක කුසලාන පාපන්දු තරඟාවලියේ අවසන් පූර්ව වටයට පත්වීම ඉතිහාසගත කරමිනි. මේ අනුව ක්‍රොඒෂියාව සහ එංගලන්තය අවසන් පූර්ව තරඟයේ තරඟ වැදීමට නියමිතව ඇත.", "URL": "https://lankatruth.com/si/?p=55788", "Category": "ක්‍රීඩා පුවත්", "Parent URL": null}