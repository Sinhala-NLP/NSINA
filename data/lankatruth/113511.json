{"Source": "Lankatruth", "Timestamp": "March 23, 2021", "Headline": "රුසියානු එන්නත ඩොලර් 9.95 දෙන්න කැමති වෙයි", "News Content": "රුසියාවේ නිෂ්පාදනය කරන ස්පුට්නික් වී(SputniK V) එන්නත් මාත්‍රා මිලියන 6.5 ක් එක මාත්‍රාවක් ඇමරිකානු ඩොලර් 9.95 ක මිලකට ශ්‍රී ලංකාවට ලබාදීමට රුසියානු එන්නත් නිශ්පාදකයා එකඟ වී ඇතැයි වාර්තා වේ.රුසියාව විසින් ස්පුට්නික් වී එන්නත් මාත්‍රා 500000 බැගින් වරකට ලබා දිමට යෝජනා කර ඇති අතර ඔවුන් විසින් එන්නත් තොග ශ්‍රී ලංකාවට ලබාදීමට යෝජනා කරන කාලසටහන මත එන්නත ලබාගැනීමේ අවසන් තීරණය ගනු ඇතැයි රජයේ ඖෂධ නීතිගත සංස්ථාව පවසයි.“රුසියානු නිෂ්පාදකයා විසින් අවසන් මාත්‍රා ලක්ෂ පහ ලබා දෙන්නේ ලබන වසරේදී නම් එයින් පලක් නෑ” රජයේ ඖෂධ නීතිගත සංස්ථා නිළධාරියෙක් වැඩිදුරටත් පවසයි.රුසියානු ස්පුට්නික් වී එන්නතද ඉන්දියානු කොවිඩ්ෂීල්ඩ් එන්නත මෙන්ම මාත්‍රා දෙකක් එක් පුද්ගලයෙකුට ලබා දීය යුතුවේ. ඒ අනුව එක් පුද්ගලයෙකුට ස්පුට්නික් වී එන්නත් මාත්‍රා දෙකම ලබාදීම සඳහා ආසන්න වශයෙන් රුපියල් 4000 ක් පමණ වැය වෙන බව රජයේ ඖෂධ නීතිගත සංස්ථාව පවසයි.", "URL": "https://lankatruth.com/si/?p=113511", "Category": "කොවිඩ් -19 (කොරෝනා ) පුවත්", "Parent URL": null}