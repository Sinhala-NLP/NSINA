{"Source": "Lankatruth", "Timestamp": "June 13, 2018", "Headline": "රෝහලේ බෙහෙත් නහැ-හරි ප්‍රතිකාරයක් ගන්න මුදල් නැහැ", "News Content": "මහනුවර මහ රෝහලේ වකුගඩු ආශ්‍රිත රෝග ඒකකයේ ඖෂධ හිඟතාව හේතුවෙන් රෝගීන් දැඩි අපහසුවට පත් වී ඇතැයි තොරතුරු වාර්තා වේ. වකුගඩු ආශ්‍රිත රෝග සඳහා නියම කරන ඖෂධ ඉතා මිල අධික බවත් මේ හේතුවෙන් තමන්ට නිසි ප්‍රතිකාරයක් ලබා ගැනීමට නොහැකිව අසරණ වී ඇති බවත් රෝගීන් පවසයි. සෞඛ්‍ය බලධාරීන්ගේ අකාර්යක්ෂමතාව හා මේ සම්බන්ධව යොමුකරන අවධානය අඩු වීම මීට හේතු වී ඇති බව වකුගඩු රෝගීන්ගේ සුභසාධක සංගමයේ සභාපති ජයන්ත වාසලමුණි මහතා පැවසීය. මේ සම්බන්ධව සෞඛ්‍ය ඇමතිවරයා සහ අදාල බලධාරීන්ගේ කඩිනම් මැදිහත්වීමක් අවශ්‍යබව රෝගීන් වැඩි දුරටත් පවසයි.", "URL": "https://lankatruth.com/si/?p=54250", "Category": "පුවත්", "Parent URL": null}