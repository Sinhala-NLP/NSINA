{"Source": "Lankatruth", "Timestamp": "January 17, 2021", "Headline": "අදත් ආසාදිතයන් 763ක්", "News Content": "අද (17) දිනයට මේ වනවිට කොවිඩ් – 19 සාදිතයින් 763දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 747ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් ආසාදිතයින් දෙදෙනා වාර්තා වන්නේ බන්ධනාගාර ආශ්‍රිතවය. එමෙන්ම නිරෝධායනයට ලක් වෙමින් සිටින ලෙබනන් සිට පැමිණි 11ක් සහ ඊශ්‍රායලයේ සිට පැමිණි 03ක් ලෙස දේශයන්හි සිට පැමිණි 14කුද වෙති. මේ වනවිට වාර්තා වී ඇති සමස්ත නව කොවිඩ් – 19 පොකුර 49,274ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 7,641 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 53,076කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 264කි.", "URL": "https://lankatruth.com/si/?p=108619", "Category": "කොවිඩ් -19 (කොරෝනා ) පුවත්", "Parent URL": null}