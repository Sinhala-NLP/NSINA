{"Source": "Lankatruth", "Timestamp": "March 6, 2012", "Headline": "කටුනායක ම්ලේච්ඡ පොලිස් ප්‍රහාරය – මූලික අයිතිවාසිකම් පෙත්සම විභාගයට", "News Content": "කටුනායක සේවක විරෝධතාවයේදී එල්ලකරන ලද අමානුෂික පොලිස් ප්‍රහාරයෙන් තමන්ගේ මූලික අයිතිවාසිකම් කඩවුනු බව ප්‍රකාශකරන බව ඉල්ලමින් ශ්‍රේෂ්ඨා‍ධිකරණය ඉදිරියේ එම සේවකයින් 13 දෙනෙකු විසින් ගොනු කරන දල මූලීක අයිතිවාසිකම් පෙත්සම විභාකිරීමට නියමිතය. ඒ පිළීබදව මූලික කරුණු සලකාබැළු ශ්‍රේෂ්ඨාධිකරණය ඊයේ (5) මෙම තීරණයට එලඹියේය. එහි වගඋත්තර කරුවන් කටුනායක, සීදුව හා මීගමුව පොලිස් ස්ථානවල ස්ථානාධිපතිවරු, හිටපු පොලිස්ති මහින්ද බාලසූරිය, වත්මන් පොලිස්පති N.K. ඉලංගකෝන්, ශ්‍රී ලංකා ආයෝජන මණ්ඩලය, නීතිපති හා හමුදාපතිවරයා නම්කර ඇත. මෙම වගඋත්තරකරුවන් අතරින් හමුදාපතිවරයා හැර ඉතිරි වගඋත්තරකරුවන් ශ්‍රේෂ්ඨාධිකරණය පිළිගෙන ඇත. පසුගිය වසරේ මැයි මස 30වන දින කටුනායක කළාපයේ සේවක සේවිකාවන් උද්ඝෝෂණයක නිරත වූයේ තමන්ට හිමි සේවක අර්තසාදක අරමුදල වියාජ විශ්‍රාම වැටුපක් බවට පත්කිරීමට විරෝධය පළකරමිනි. එයට එල්ලකළ පොලිස් ප්‍රහාරයෙන් රොෂේන් චානක නැමති කම්කරුවා මිය ගිය අතර පොලීසිය ඇගළුම් කම්හල් තුලට කඩාවැදී සේවක සේවිකාවන් හට ඉතා ම්ලේච්ඡ ප්‍රහාරයක් දියත්‍කළේය. මෙම මානව හිමිකම් පෙත්සම ගොනුකර ඇත්තේ ඒ පිළිබදවය.", "URL": "https://lankatruth.com/si/?p=1651", "Category": "පුවත්", "Parent URL": null}