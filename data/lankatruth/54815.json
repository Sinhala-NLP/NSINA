{"Source": "Lankatruth", "Timestamp": "June 20, 2018", "Headline": "මහරගම නගරසභාව අදත් උනුසුම්", "News Content": "මහරගම නගරසභාව අද (20) රැස් වූ අවස්ථාවේ හිටපු නගරාධිපතිනී කාන්ති කොඩිකාර මහත්මිය සිදුකළ ප්‍රකාශයක් හේතුවෙන් සභාවේ උනුසුම් තත්වයක් හට ගත් අතර විපක්ෂයේ මන්ත්‍රීවරු සිය විරෝධය ප්‍රකාශකර සභාවෙන් නැගිට යාමෙන් සභාව තාවකාලිකව අත්හිටුවීමට සිදුවිය. මහරගම නගර සභාවට පිට පළාත්වලින් බයිසිකලය සලකුණ යටතේ තේරීපත් වුණ මන්ත්‍රීවරුන් සහ මන්ත්‍රීවරියන්, ඉකුත් මාස තුන තුළදී නගර සභාවෙන් ගෙවන දීමනාව ලබාගෙන ගෙදර යනවා මිස මහරගම ජනතාවට කිසිදු සේවයක් කර නැතැයි හිටපු නගරාධිපතිනී කාන්ති කොඩිකාර මහත්මිය ප්‍රකාශ කර තිබේ. මෙම ප්‍රකාශයත් සමඟ පොදුජන පෙරමුණ හා බයිසිකලය ළකුණින් තරඟකල පිරිස අතර උනුසුම් තත්වය ඇතිවී තිබේ. පසුගිය 7 වැනිදා සභාව රැස්වූ අවස්ථාවේ දැනුම් දීමකින් තොරව පාලක පක්ෂය ලෙස තේරීපත්වූ බයිසිකලය ළකුණින් තරඟකළ ස්වාධීන කණ්ඩායමේ පුරප්පාඩු වූ නියෝජිතයින් වෙනුවට බාහිර කාන්තාවන් හය දෙනෙකු පත්කිරීමට විරෝධතාව පළ කරමින් මන්ත්‍රීවරු පිරිසක් විරෝධතා පුවරු ද රැගෙන විරෝධතාවක නිරත විය. සභාපති ටිරාජ් ලක්රුවන් මහතාගේ ප්‍රධානත්වයෙන් මහරගම නගර සභාව අද රැස්විය.", "URL": "https://lankatruth.com/si/?p=54815", "Category": "පුවත්", "Parent URL": null}