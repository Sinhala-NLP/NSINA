{"Source": "Lankatruth", "Timestamp": "June 2, 2021", "Headline": "ජනපතිගේ නියෝගය පුස්සක් කරමින් පර්ල් නැව ගිලී යයි", "News Content": "ඉන්දියන් සයුරේ මුතු ඇටය යැයි නම්දැරූ ශ්‍රී ලංකාව අසල මුහුදු තීරයේදි ගිනිගැනිමකට ලක් වූ පර්ල් (මුතුඇටය) නම් නෞකාව එය ගිනිගත් ස්ථානයේම ගිලී යාමට පටන් ගත් බව වාර්තා වේ.ශ්‍රී ලංකාව ආසන්නයේදි ගිනිගෙන බලවත් පාරිසරක හානියක් සිදුවීමෙන් පසු ජනාධිපති ගෝටාබය රාජපක්ෂ විසින් නැව ගැඹුරු මුහුදට ඇදගෙන යන ලෙස නියෝගයක් නිකුත් කිරීමෙන් පැය කිහිපයක් යන්නට පෙර නැව තුල ඇති රසායනික සහ අනෙකුත් ද්‍රව්‍ය සමඟ ගිලෙන්නට පටන්ගෙන තිබේ.දින 13 ක් පුරා ගිනිගත් නැව ජනාධිපතිවරයාගේ නියෝගයෙන් පසු පෞද්ගලික ගැලවීමේ ආයතනයක් විසින් ගැඹුරු මුහුදට ඇදගෙන යාමට සූදානම්වූ අවස්ථාවේදි ගිළියාම ආරම්භ වූ බව නාවික හමුදා ආරංචි මාර්ග පවසයි.සිංගපූරු ධජය යටතේ යාත්‍රා කල MV X-Press Pearl නෞකාව තුල ගබඩා කර තිබූ රසායන ද්‍රව්‍ය මගින් ගිනි ගැනීමක් සිදුවී ඇති අතර රටවල් දෙකක වරායන් විසින් නෞකාව ප්‍රතික්ෂේප කර තිබියදී ශ්‍රී ලංකාව විසින් නැවට කොළඹ වරායට ඇතුල්වීමට අවසර ලබාදී ඇතැයි වාර්තා වේ.", "URL": "https://lankatruth.com/si/?p=117469", "Category": "පරිසර", "Parent URL": null}