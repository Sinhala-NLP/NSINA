{"Source": "Lankatruth", "Timestamp": "November 1, 2020", "Headline": "ඇඹිලිපිටියේ උසාවිවල කටයුුතු අත්හිටුවයි", "News Content": "කෝවිඩ් – 19 වෛරස් ව්‍යාප්තිය හේතුවෙන් ඇඹිලිපිටිය මහාධිකරණය, දිසා අධිකරණය, මහේස්ත්‍රාත් අධිකරණය සහ අතිරේක මහේස්ත්‍රාත් අධිකරණය යන අධිකරණවල නඩු විමසීම නොවැම්බර් 02 දින සිට 06දා දක්වා අත්හිටුවා තිබේ. එම දින පහක කාලය තුළ විවෘත අධිකරණයේ නඩු විභාග කටයුතු සිදු නොවන්නේ නීතීඥ සංගමයේ ඇඹිලිපිටිය ශාඛාවේ නීතීඥවරු කළ ඉල්ලීමක් අනුව බව නීතීඥවරු පවසති. එහෙත් පොලිස්ථාන මගින් විවිධ වැරදි සම්බන්‍ධයෙන් බී වාර්තා පදනම් කරගෙන අධිකරණය වෙත ඉදිරිපත් කරන සැකකරුවන් වෙනුවෙන් පෙනී සිටිමට නිතීඥවරු දෙදෙනෙක් නම් කර ඇති බවද නීතීඥවරු පවසති. මෙම දින වකවානුවල විභාග විමට නියමිත නඩු නැවත විභාග කරන දින අධිකරණ ඉදිරිපිට ප්‍රදර්ශනය කිරීමටද පියවර ගෙන ඇතැයි ඔවූහු සඳහන් කරති.", "URL": "https://lankatruth.com/si/?p=99129", "Category": "පුවත්", "Parent URL": null}