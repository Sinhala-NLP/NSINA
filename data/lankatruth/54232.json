{"Source": "Lankatruth", "Timestamp": "June 12, 2018", "Headline": "පිහි ඇනුම් ප්‍රහාරයක් සම්බන්ධව අත්අඩංගුවට ගත් මාධ්‍යවේදියා රිමාන්ඩ්", "News Content": "පුද්ගලයෙකුට පිහියකින් ඇන තුවාල කිරීමේ සිද්ධියකට අදාලව අත්අඩංගුවට ගෙන සිටින ප්‍රවීණ මාධ්‍යවේදියෙකුවන මහේෂ් නිස්සංක මහතා අද(12) මහර මහේස්ත්‍රාත් අධිකරණයට ඉදිරිපත් කිරීමෙන් පසු හෙටදින දක්වා රක්ෂිත බන්ධනාගාර ගත කරන ලෙස නියෝග කර තිබේ. වත්තල එඬේරමුල්ල ප්‍රදේශයේ කායවර්ධන මධ්‍යස්ථානයක හිමිකරුවෙකුට ඉකුත් 9 වැනිදා රාත්‍රියේ පෞද්ගලික ආරවුලක් මත ඇතිවූ ගැටුමකදී මහේෂ් නිස්සංක විසින් පිහි ඇනුමක් සිදු කර ඇති බව පොලීසිය පවසයි. මහේෂ් නිස්සංක මහතා රජයේ රූපවාහිනී නාලිකාවක ප්‍රවීණ නිවේදකයෙකු ලෙස සේවය කරයි. පිහි ඇනුම් ප්‍රහාරයට ලක්වූ වසන්ත කුමාර ලියනගේ මේ වන විට කොළඹ ජාතික රෝහලේ ප්‍රතිකාර ලබන බවට තොරතුරු වාර්තා වේ.", "URL": "https://lankatruth.com/si/?p=54232", "Category": "පුවත්", "Parent URL": null}