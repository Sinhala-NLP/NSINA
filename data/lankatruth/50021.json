{"Source": "Lankatruth", "Timestamp": "April 4, 2018", "Headline": "මෛත්‍රී පිල විශ්වාසභංගයට ඡන්ය දීමෙන් වැලකෙයි", "News Content": "අග්‍රාමාත්‍ය රනිල් වික්‍රමසිංහ මහතාට එරෙහිව ඉදිරිපත්ව ඇති විශ්වාසභංග යෝජනාවට ඡන්දය ප්‍රකාශ කිරීමෙන් වැළකී සිටීමට ශ්‍රී ලංකා නිදහස් පක්ෂ මන්ත්‍රී කණ්ඩායම මීට සුළු මොහොතකට පෙර තීරණය කර ඇති බව වාර්තා වෙයි. මේ වනවිට අග්‍රාමාත්‍ය රනිල් වික්‍රමසිංහ මහතාට එරෙහිව ඉදිරිපත්ව ඇති විශ්වාසභංග යෝජනාවට අදාළ විවාදය ආරම්භ වී ඇති නමුත් ශ්‍රී ලංකා නිදහස් පක්ෂයේ මන්ත්‍රීවරු කිසිවෙකුත් මේ වනවිට පාර්ලිමේන්තුවට පැමිණ නැති බවද වාර්තා වේ. ශ්‍රී ලංකා නිදහස් පක්ෂය ඡන්දය ප්‍රකාශ කිරීමෙන් වැළකී සිටීමට තීරණය කළ බවයි රාජ්‍ය අමාත්‍ය ඒ.එච්.එම්. ෆවුසි මහතාද මාධ්‍ය වෙත ප්‍රකාශ කර ඇත.", "URL": "https://lankatruth.com/si/?p=50021", "Category": "පුවත්", "Parent URL": null}