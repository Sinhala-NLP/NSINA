{"Source": "Lankatruth", "Timestamp": "October 18, 2017", "Headline": "කඳුකරයේ වැසි සමය ඇරඹේ – උමාඔයේ විනාශයද උග්‍රවේ", "News Content": "මේ වනවිට කඳුකරයේ වැසි සමය ආරම්භ වී ඇති බවත් ඉදිරියේදී බහු විනාශකාරී උමාඔය ව්‍යාපෘතිය නිසා ඇති වන විනාශය තව තවත් උග්‍රවන බවත් බහුවිනාශකාරී උමාඔය ව්‍යාපෘතියට එරෙහි ජනතා පෙරමුණේ කැඳවුම්කරු සමන්ත විද්‍යාරත්න මහතා අනතුරු අඟවයි. බණ්ඩාරවෙල නගරයෙන් ආරම්භ වී හපුතලේ ගම්ප්‍රදේශ මධ්‍යයේගම්මාන ගණනාවක් පෝෂනය කරමින් ගලා බසින පස්ගල කුඹුර ඔය හෙවත් ගල්පීල්ල ඔය මේ වනවිට එකඳු දිය බිඳක් හෝ ඉතිරි නොකරමින් සිඳී ගොස් ඇති බවත් ඊයේ දිනයේදී ඔය මධ්‍යයේ ගැඹුරු ගිලාබැස්මක් ඇති වී තිබෙන බවත් අඩි 15ක් පමණ ගැඹුරට අඩි 08ක පමණ විශ්කම්භයකින් යුත් ගිලාබැස්මක් මෙහි සිදුව ඇති බව තමන් නිරීක්ෂණය කළ බවත් සමන්ත විද්‍යාරත්න මහතා පවසයි. මෙම ඔයයේ ජලයෙන් එරණවෙල, හාපත්ගමුව, කොන්තේ හෙළ ගම්මාන හි වගා බිම් අක්කර දහස් ගණනකට දියවර සැපයූ බවත් මේ වනවිට මෙම වගාබිම් අත්හැර දමා ගොවීන් බරපතල පීඩාවකට ලක්ව ඇති බවත් ඒ මහතා පෙන්වා දෙයි. එසේම ගල්පීල්ල ඔය සිඳීයාමත් සමග ඒ වටා වන ගම්මාන සියල්ලෙහිම ලිං උල්පත් ආදියද සිඳීයාමෙන් විශාල පාරිසරික ගැටළු ගණනාවක්ද නිර්මාණය කර ඇති අතර අද (18) ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාරත්න මහතා අතුළු උමාඔය බහුවිනාශකාරී ව්‍යාපෘතියට එරෙහි ජනතා පෙරමුණේ නියෝජිතයන් පිරිසක් මේ පිළිබඳව සොයා බලා අදාළ අංශ දැනුවත් කළ බවත් සමන්ත විද්‍යාරත්න මහතා වැඩිදුරටත් සඳහන් කරයි.   කුඹුරුවල සහ ඔය මධ්‍යයේ සිදු වූ ගිලා බැසීම්  දුල්ගොල්ල 4 කණුව අසල දහස් ගණනක් ජනතාව භාවිතා කළ නාන පීල්ල හා දිය කඳුර සිඳී ගොස් ඇති අයුරු !", "URL": "https://lankatruth.com/si/?p=42720", "Category": "පරිසර", "Parent URL": null}