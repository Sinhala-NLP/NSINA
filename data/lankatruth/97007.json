{"Source": "Lankatruth", "Timestamp": "October 5, 2020", "Headline": "දිවුලපිටියේ කාන්තාව සේවය කළ ඇඟලුම් කම්හලේ තවත් 69කට වෛරසය ආසාදනය වෙලා", "News Content": "කොරෝනා හෙවත් කොවිඩ් – 19 ආසාදිත දිවුලපිටියේ කාන්තාව සේවය කළ ඇඟලුම් කම්හලේ තවත් සේවක සේවිකාවන් 69 දෙනෙකුට කොවිඩ් ආසාදනය වී ඇතැයි වාර්තා වේ. කොවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ලුතිනන් ජෙනරාල් ශවේන්ද්‍ර සිල්වා මහතාද මේ බව තහවුරු කර තිබේ. මේ වනවිටත් අදාළ කාන්තාවගේ ආශ්‍රිතයින් 150ක් දෙනෙකුගේ PCR පරීක්ෂාවට ලක්කර ඇති අතර එම ඉතිරි වාර්තා අද (05) ලැබීමට නියමිතය. කෙසේ වෙතත් එම කාන්තාවගේ 16 හැවිරිදි දියණිය හැර පවුලේ අනෙක් පුද්ගලයින් කිසිවෙකුටත් වෛරසය ආසාදනය වී ඇතැයි මෙතෙක් තහවුරු වී නැති බවද වාර්තා වේ.", "URL": "https://lankatruth.com/si/?p=97007", "Category": "පුවත්", "Parent URL": null}