{"Source": "Lankatruth", "Timestamp": "March 18, 2021", "Headline": "ජල ගැලුම් නිම්නයේ ඇති කුඹුක් ගස් කපා අලෙවි කිරීමේ ජාවාරමක්…", "News Content": "පොළොන්නරුව ජල ගැනීම් නිම්න ජාතික වනෝද්‍යානයේ මෙන්ම අවට විල්ලු පද්ධිතවල දැවැන්ත කුඹුක් ගස්වල පොතු ගලවා ඖෂදවලට සහ කුඹුක් කඳන් ටයිල් නිපදවීමට අලෙවි කරන ජාවාරමක් පිළිබඳව ප්‍රදේශයේ පොලිස් බුද්ධි අංශය සහ පරිසරවේදීහු අනාවරණය කර ගනිති. මේ දිනවල හඳපාන්විල මහකුඹුර, මනම්පිටිය මෙන්ම අවට විල්ලු හා රක්ෂිතවල මෙම කුඹුක් ගස්වල පොතු ගලවා ඖෂධ සඳහා පිට පළාත්වලට යවන ජාවාරමක් ක්‍රියාත්මක බවත් දැනට මාසයක දෙකක පමණ කාලයක සිය මෙම ජාවාරම ක්‍රියාත්මක වෙමින් පවතින බවත් පරිසරවේදීහු සඳහන් කරති. ජල ගැලීම් ජාතික වනෝද්‍යානයේ සහ මහකුඹුර යන ප්‍රදේශවල මෙලෙස දැවැන්ත කුඹුක් ගස් 100ක 150ක පමණ ප්‍රමාණයක කඳන්වල පොතු ගලවා ඇති බවද ඔවූහු පෙන්වා දෙති. ගස මරණයට පත් කර කුඹුක් කඳන් ආශ්‍රිතව ටයිල් නිපදවීමට තැරැව්කරුවන් හරහා අඩු මුදලට පිට පළාත්වලට ප්‍රවාහනය කරන බවද විශ්වාස කටයුතු ආරංචි මාර්ග පවසයි. පසුගිය දිනවල වනජීවි රැකවරණය, අලිවැට හා අගල් ඉදිකිරීම ඇතුළු ආරක්ෂිත වැඩපිළිවෙළ හා කැලෑ නැවත වගාකිරීම හා වන සම්පත් සංවර්ධන රාජ්‍ය ඇමති විමලවීර දිසානායක විසින් වනසංරක්ෂණ නිලධාරීන්ට තර්ජනය කරනු ලැබුවේද මෙම ජල ගැලුම් නිම්න තුළට ජනතාවට මිනිස් ක්‍රියාකාරකම් සඳහා ගමන් කිරීමට අවසර නොදීම හේතුවෙනි.", "URL": "https://lankatruth.com/si/?p=113140", "Category": "පරිසර", "Parent URL": null}