{"Source": "Lankatruth", "Timestamp": "November 5, 2019", "Headline": "බදුල්ල – කොළඹ ප්‍රධාන මාර්ගය 155 කිලෝමීටර් කණුව ආසන්නයෙන් තාවකාලිකව වසා දමයි", "News Content": "බදුල්ල – කොළඹ ප්‍රධාන මාර්ගයේ සීලගම 155 වන කිලෝමීටර් කණුව ආසන්නයේ පස් කන්දක් කඩා වැඩීම හේතුවෙන් වසා දමා තිබේ. අද(05) පස්වරුවේ මාර්ගය වසා දැමීමට පොලීසිය කටයුතු කළ අතර මේ හේතුවෙන් මාර්ගයේ දැඩි රථවාහන තදබදයක් ද හටගෙන තිබේ. මාර්ගයෙන් පස් ඉවත් කිරීමේ කටයුතු මාර්ග සංවර්ධන අධිකාරිය මගින් සිදුකෙරෙමින් පවතින අතර ඒ සඳහා තවත් පැය කිහිපයක් ගතවනු ඇතැයි එම අධිකාරිය සඳහන් කරයි. කොළඹ සිට බදුල්ල දක්වා ධාවනයවන රථ වාහන විකල්ප මාර්ග භාවිත කරන ලෙස පොලීසිය රියදුරන්වෙත දන්වා සිටියි.", "URL": "https://lankatruth.com/si/?p=84794", "Category": "පුවත්", "Parent URL": null}