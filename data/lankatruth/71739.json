{"Source": "Lankatruth", "Timestamp": "April 6, 2019", "Headline": "ලංවිම ඉන්ජිනේරුවන්ගේ වැටුප සියයට 15කින් කපා හැරේ", "News Content": "ලංකා විදුලිබල මණ්ඩල ඉන්ජිනේරුවරුන්ගේ වැටුප අප්‍රේල් මාසයේ සිට සියයට 15කින් අඩු කිරීමට ලංකා විදුලිබල මණ්ඩල පාලනාධිකාරය තීන්දුකර ඇත. පසුගිය 2015 වසරේ සිට ලංකා විදුලිබල මණ්ඩල ඉන්ජිනේරුවරුවන්ට ක්‍රියාත්මක වූ නව වැටුප් තලයක් නීති විරෝධී බව ශ්‍රේෂ්ඨාධිකරණය තීරණය කිරීමෙන් පසු මෙම තීන්දුව ගෙන ඇත. ඒ අනුව ලංකා විදුලිබල මණ්ඩලයේ ඉන්ජිනේරුවන්ට මෙම මස සිට ලබාදෙන්නේ ඉකුත් මාර්තු මාසයේ ඔවුන් ලබාගත් වැටුපෙන් සියයට 85ක ප්‍රමාණයකි. මේ සම්බන්ධව චක්‍රලේකයක් ද විදුලිබල මණ්ඩල පාලනාධිකාරය විසින් නිකුත් කර තිබේ.", "URL": "https://lankatruth.com/si/?p=71739", "Category": "පුවත්", "Parent URL": null}