{"Source": "Lankatruth", "Timestamp": "November 6, 2021", "Headline": "පසුගිය මාස කිහිපයේදී මෙරට කාන්තාවෝ 1,500ක් අතුරුදන්", "News Content": "ආගිය අතක් නොමැති කාන්තාවන් එක්දහස් පන්සිය දෙනකු පිළිබඳව දිවයිනේ විවිධ ප්‍රදේශවලින් පසුගිය මාස කීපයේදී තොරතුරු වාර්තා වී ඇතැයි පොලීසිය පවසයි. අතුරුදන්ව සිටින මෙම කාන්තාවන් අතර විවාහක අයද සිටින බවත් ඇතැම් කාන්තාවන් හොර රහසේ විදේශගත වූවාදැයි සැකයක් මතු වී ඇතැයිද පොලීසිය පවසයි. කෙසේ වෙතත් මෙම අතුරුදන් කාන්තාවන් සම්බන්ධයෙන් විමර්ශන පවත්වන බව උසස් පොලිස් නිලධාරීහු පවසති. සපුගස්කන්ද ප්‍රදේශයේ ගමන් බෑගයක තිබී හමුවූ කාන්තා මළ සිරුර සම්බන්ධයෙන් කළ විමර්ශනවලදී මේ තොරතුරු අනාවරණය වී ඇති බවත් වාර්තා වේ. පසුගිය මාර්තු මාසයේ වේල්ල වීදියේදී ගමන්මල්ලක් තුළ තිබී හමුවූ තරුණ කාන්තා මළ සිරුරේ කඳින් වෙන් කළ හිස මෙතෙක් සොයාගෙන නොතිබීමද විශේෂත්වයකි.", "URL": "https://lankatruth.com/si/?p=125521", "Category": "පුවත්", "Parent URL": null}