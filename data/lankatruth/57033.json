{"Source": "Lankatruth", "Timestamp": "August 1, 2018", "Headline": "සිංගප්පූරු වෙළඳ ගිවිසුමට එරෙහිව වෛද්‍යවරු නැවත වර්ජනයකට සැරසෙයි", "News Content": "රජය විසින් අත්සන් තබා ඇති සිංගප්පූරු – ශ්‍රී ලංකා වෙළඳ ගිවිසුමට අදාලව තම සංගමය විසින් ඉදිරිපත් කළ ගැටලු සම්බන්ධව රජය පාර්ශවයෙන් සාධනීය විසඳුමක් නොලැබෙන්නේ නම් ලබන 03 වන දා අනිවාර්ය ලෙස වැඩවර්ජනයක නිරතවීමට තමන් සූදානම් බව රජයේ වෛද්‍ය නිලධාරීන්ගේ සංගමට පවසයි. රජයේ වෛද්‍ය නිලධාරීන්ගේ සංගමය අද(01) පැවැත්වූ මාධ්‍ය සාකච්ඡාවක් අමතමින් එහි ලේකම් හරිත අලුත්ගේ මහතා මේ බව ප්‍රකාශ කර සිටියේය. සිංගප්පූරු නිදහස් වෙළඳ ගිවිසුම සම්බන්ධව රජයේ වෛද්‍ය නිලධාරීන්ගේ සංගමය දිගින් දිගටම විරෝධය පළ කර සිටි අතර ඔවුන් පවසන්නේ ගිවිසුම හරහා විවිධ වෘත්තීයවේදීන් මෙරටට පැමිනීම මෙරට වෘත්තිකයන් හට තර්ජනයක් වන බවයි.", "URL": "https://lankatruth.com/si/?p=57033", "Category": "පුවත්", "Parent URL": null}