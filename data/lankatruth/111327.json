{"Source": "Lankatruth", "Timestamp": "February 24, 2021", "Headline": "නාරාහේන්පිට MOH කාර්යාලය අසළ නොසන්සුන්තාවයක්", "News Content": "කොරෝනා එන්නත ලබා ගැනීම සඳහා නාරාහේන්පිට සෞඛ්‍ය වෛද්‍ය නිලධාරී කාර්යාලය ඉදිරිපිට ට රැස්වුණු විශාල ජනතාවක් නිසා එම ස්ථානයේ නොසන්සුන්තාවයක් හටගෙන තිබේ. සෞඛ්‍ය අංශ විසින් කළ දැනුම් දීම අනුව පැමිණි ජනතාව උදෑසන පහේ සිට දිගු පෝලිම්වල සිටින බව දක්නට ලැබුණි. එසේම ඊයේ දිනයේදීද මේ ස්ථානයට පැමිණ එන්නත ලබා ගැනීමට නොහැකි වූ අය සිටින බවද වාර්තා වේ. එන්නත ලබාදීමේ වැඩපිළිවෙළ අතිශය අවිධිමත් සහ අකාර්යක්ශම බව පාර්ශව ගණනාවකින් චෝදනා නැගෙමින් තිබේ.", "URL": "https://lankatruth.com/si/?p=111327", "Category": "කොවිඩ් -19 (කොරෝනා ) පුවත්", "Parent URL": null}