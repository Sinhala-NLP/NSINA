{"Source": "Lankatruth", "Timestamp": "January 9, 2019", "Headline": "සාකච්ඡා සාර්ථකයි – පැමිණි එකඟතා ක්‍රියාත්මක නොකොළොත් අපි දැඩි ක්‍රියාමාර්ග ගන්නවා…", "News Content": "සුළු හා මධ්‍ය පරිමාන මොල් හිමියන් මුහුණ පා ඇති ගැටලු මූලික කර ගනිමින් අද (09) වී අලෙවි මණ්ඩලය ඉදිරිපිට දී, සමස්ත ලංකා ගොවිජන සම්මේලනය හා සමස්ත ලංකා මෝල් හිමියන්ගේ සංගමය මුලිකත්වයෙන් විරෝධතාවයක් පවත්වන ලදි. මෙම අවස්ථාවට දිවයිනේ සියළුම දිස්ත්‍රික්කවලින් කුඩා හා මධ්‍යපරිමාණ මොල් හිමියන් සහභාගී වී සිටීමද විශේෂත්වයකි. විරෝධතාවය අතරතුර ගැටලු සම්බන්දව සාකච්ඡා කිරීම සදහා අවස්ථාවක් ලබා දී ඇති අතර එහිදි සිය ගැටලු සදහා කඩිනම් විසදුම් ලබාදීමට අමාත්‍ය රීෂාඩ් බදූර්දීන් මහතා එකග වු බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අවධාරනයකරන ලදි. එහිදි වැඩිදුරටත් අදහස් දැක්වු ඒ මහතා… “අද රට පුරාම ඉන්න විසිරිච්ච කුඩා හා මධ්‍යපරිමාණ මෝල හිමියෝ අතිවිශාල ප්‍රමාණයක් මෙතෙන්ට එකතුවෙලා ඉන්නේ තමුන්ගේ ප්‍රශ්නය ඉදිරිපත් කරන්න. අපි දකිනවා මහාපරිමාන මෝල් හිමියෝ කිහිපදෙනෙක් තමයි අපේ රටේ සහල් වෙළඳපොළ වී වෙළඳපොළ සම්පූර්ණයෙන් හසුරුවන්නේ. මේක තුළ ගොවියට සහ පාරිභෝගිකයාට මහා දැවැන්ත අසාධාරණයක් සිද්ධ වෙනවා. ඒ අසාධාරණය යම් ප්‍රමාණයකට හෝ අවම කරගන්න සහනයක් ලබා ගන්නනම් අනිවාර්යයෙන්ම අපි කුඩා හා මධ්‍යපරිමාණ මෝල් හිමියෝ ආරක්ෂා කරන්න ඕනා. ඒ අය තමයි යම් කිසි තරඟකාරිත්වයක් ලබාදීලා මේ ඒකාධිකාරිත්වය කඩා බිඳදැමීමට කටයුතු කරන්නේ. ඒ තත්වය තුළ විශේෂයෙන්ම ජූලි 31වෙනිදා කැබිනට් මණඩලයේදී අනුමතකෙරුවා කුඩා හා මධ්‍යපරිමාණ මෝල් හිමියන්ට සහන ලබාදීමේ කැබිනට් පේපර් එකක්. ඒක හොඳ එකක්. ඒ අනුව මේ වැහිල යන මොල් හිමියන්ගේ මෝල්වලට අදාළව ණය යම් ප්‍රමාණයකට පොලිය අඩු කරන්නත් ඒ වගේම ඒ සඳහා ගෙවීමට කාලසීමාව දීර්ඝ කරන්නත් ඒ වගේම වි ලබාගැනීම සඳහා සහන පොළියට ණය මුදල් ලබාදීමටත්, සහනාධාර ලබාදීමටත් තීන්දුවකට පැමිණියා. නමුත් එම තීන්දුවට අනුව කැබිනට් පත්‍රිකාව ක්‍රියාත්මක විමේදී ගැටළු විශාල ප්‍රමාණයක් මතු වුනා. විශේෂයෙන් සා/මූ/68 යටතේ ලියාපදිංචි කරපු මෝල් හිමියන්ගේ සංවිධානය තිබියදී සා/මූ/68 යටතේ ලියාපදිංචි කරපු සංවිධානයකට යුනාර් කියන චීන සමාගමෙන් රුපියල් මිලියන 10103ක මුදලක් ඉල්ලා තිබෙනවා. එම මුදල ලබාදීමට අදාළ ක්‍රියාවලියක් මෙතන ගිහිල්ලා තියෙනවා. 7.5% පොලියට අවුරුදු 15කින් ගෙවන්න කියන පදනමෙන්. එතකොට මෙතනදී ඇමතිවරයා ඒක දන්නේ නැහැ කියලා කිව්වා. අමාත්‍යාංශ ලේකම්වරයා දන්නේ නැහැ කියලා කිව්වා. අමාත්‍යාවරයා අදාළ පාරාර්ශවයන්ට එතනදි දොස් කිව්වා. මේ ජනතාවට ඒක ගැන සැකයක් මතුවෙන එක සාධාරණයි කියන කාරණය ඇමතිවරයා මතු කෙරුවා. කොහොම නමුත් අවසානයේ තින්දුවකට ආවා ඒ ක්‍රියාවලිය නතර කරන්නත් ඒ වගේම එම සමාගම හරහා එවැනි අඩු මුදලකට ණය මුදලක් ලබාගන්න පුළුවන්නම් මෙම මෝල් හිමියන්ට, මේ ඇත්ත මෝල් හිමියන්ට එම මුදල ලබාදීමට අදාළව මැදිහත්වීමට තීන්දුවක් ගත්තා. ඒ වගේම තමයි පහුගිය දවස්වල හර්ෂ ද සිල්වා ඇමතිවරයාගේ මූලිකත්වයෙන් තිබුණ සාකච්ඡාවේදී රුපියල් මිලියන 1500ක් බැංකු 09යක් විසින් සහන පොළියට මේ මෝල් හිමියන්ට ලබා දීමට එකඟතාවයක් පල කෙරුවා. මෙම මෝල් හිමියන්ට දැන් වී කිරීම සඳහා සල්ලි අවශ්‍යයි. එ් අනුව සෑම දිස්ත්‍රික්කයකටම මොල් හිමියන්ට මුදල් ලබාදීම සඳහා මෙතන තීන්දුවකට ආවා. ඒ අනුව එය නිශ්චිත කරගන්න අනිද්දා (11) සවස 03ට නැවත වතාවක් අමාත්‍යාංශයේ සාකච්ඡාවක් දාගත්තා මෝල් සංගම්වල නායකයෝ සහ අමාත්‍යාංශයේ ලේකම් ඇතුළු අදාළ බලධාරීන් සමග. ඒ අනුව මෙතන එකඟතාවයකට ආවා ඒ සියළුම මෝල් හිමියන්ට වී ලබාගැනීම සඳහා සාධාරණ පදනමක් යටතේ ණය මුදල් ලබාදීමට අවශ්‍ය ප්‍රතිපාදන ලබාදීමට. ඊට අදාල අනුමැතිය ලබාදීමට මෙතන තීන්දුවකට ආවා. අපි බලාපොරොත්තු වෙනවා ඒක ඒ විදිහටම ඉෂ්ඨ වෙයි කියලා. ඒ වගේම අර්තාපල් ගොවීන්ගේ අස්වැන්න මිලදි ගත්ත සල්ලි ගෙවල නැහැ. ඒ සල්ලිවලින් විශේෂයෙන් වැලිමඩ අර්තාපල් විකුණපු ගොවීන්ගේ තව 38%ක් ගෙවන්න තිබෙව බවත් මෙතනදී අනාවරණය වුනා. රජය තමයි මිලදී ගත්තේ සමූපාකරය හරහා. ඒ මුදලුත් ලබන සතිය වෙනකොට සම්පූර්ණයෙන්ම කෝටි 3.5ක මුදල් ඒ ගොවීන්ට ලබාදීමටත් මෙතනදී එකඟතාවයකට ආවා. ඒ අනුව අපි බලාපොරොත්තු වෙනවා රිශාඩ් බදුර්දීන් අමාත්‍යවරයා මෙතනදි දක්වපු ප්‍රතිචාරය ඒ විදිහටම ඉෂ්ඨවෙයි කියලා. මේක කඩ කරන්න එහෙම ලෑස්ති වෙනවානම් අපි අනිවර්යයෙන්ම මීට එහා දැඩි ක්‍රියාමාර්ගවලට යනවයි කියන කාරණයත් අපි අවධාරණය කරනවා.” මෙහිදී ඇමතිවරයා සමග සාකච්ඡාවට එක්වූසමස්ත ලංකා සහල් නිශ්පාදකයන්ගේ සංගමයේ ලේකම් මුදිත් පෙරේරා මහතා ඇතුළු පිරිසක් මෙහිදි මාධ්‍ය අමතූහ.", "URL": "https://lankatruth.com/si/?p=66384", "Category": "පුවත්", "Parent URL": null}