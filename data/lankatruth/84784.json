{"Source": "Lankatruth", "Timestamp": "November 5, 2019", "Headline": "මඟ වරද්දපු රටට මාලිමා ලක්ෂ ගණනක් අවශ්‍යයි", "News Content": "“අපේ රටේ බහුතරයක් ජනයා තවමත් සත්‍ය මඟ පිහිටලා නැහැ. බොරු පොරොන්දුවලට අහුවෙලා; වංචාවට රැවටිලා; බොරු සිහිනවල පැටලිලා; තවම අපේ රටේ බහුතරයක් දෙනා ඉන්නේ. ඒ ජනතාවට යථාර්ථය පහදලාදීලා ඔවුන් අවිද්‍යාවෙන් විද්‍යාවට අරගෙන ඔවුන්ට මඟ පෙන්වන්න අපට වුවමනායි. අන්න ඒ මඟ වරද්දපු ජනතාවට නිවැරදිව මඟ පෙන්වන්න තමයි ජාතික ජන බලවේගයත් එක්ක, මාලිමාවත් අරගෙන, අනුර කුමාර දිසානායක සහෝදරයා ඇවිල්ලා ඉන්නේ. මඟ වරද්දපු රටට, මඟ වරද්දපු ජනතාවට, වල්මත්වූ ජාතියට අද මාලිමා ලක්ෂ ගණනක් අවශ්‍යයි. ඒ නිසා අපි ඔබට කියනවා ඔබ හැමෝම මාලිමාවක් බවට පත්වෙන්න. රටට, ජනතාවට, මිතුරාට මඟ පෙන්වන මාලිමා දහසක් ලක්ෂයක් බවට ඔබ පත්වෙන්න.” යැයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා ජනතාවට ආරාධනා කරයි. ටිල්වින් සිල්වා මහතා මේ බව අවධාරණය කර සිටියේ පසුගිය නොවැම්බර් 03 වනදා අලුත්කඩේදී පැවති ජනතා රැලිය අමතමිනි. එහිදී වැඩිදුරටත් අදහස් දැක්වූ ටිල්වින් සිල්වා මහතා මහතා… “දුක වෙනුවට සතුට, කඳුල වෙනුවට සිනහව, අසමගිය වෙනුවට සමගිය පිරුණු අලුත් රටක් අපි හදන්න ඕනැ. ආර්ථික සංවර්ධනය තිබෙන, එහි ප්‍රතිලාභ කාටත් සාධාරණව ලැබෙන ජාතික සමගිය තිබෙන, සිංහල, දෙමළ, මුස්ලිම් සියලු දෙනා සතුටින්, සහෝදරත්වයෙන් ජීවත්වෙන, ආගම, භාෂාව, වර්ගය, ලිංගය අනුව නොබෙදා හැමෝටම මනුෂ්‍යත්වයෙන් පිරි රටක් අපි හදන්න ඕනැ. එහෙම රටක් හදන්න මේ පාලකයන්ට කවදාවත්ම බැහැ කියලා දැන් ඔප්පුවෙලා හමාරයි. මේ රට හැදීමේ වගකීම තිබෙන්නේ ඔබෙත්, අපෙත් අතේ. අන්න එහෙම අලුත් රටක් හදන්න නොවැම්බර් 16 ගන්න තීරණය ඉතාම වැදගත්. මේ කාර්යය කරන්න මේ වේදිකාවේ ඉන්න ජාතික ජන බලවේගයේ අපිට තනියෙන් බැහැ. තව තවත් සිංහල, මුස්ලිම්, දෙමළ ජනතාව අපත් සමග එකතු වෙන්න ඕනැ. අපිට තව සතියයි තියෙන්නේ. ඒ කාලය තුළ මුළු වැරයොදා අපි ඡන්ද හදන්න ඕනැ. එකතු කරන්න ඕනැ. අපේ රටේ බහුතරයක් ජනයා තවමත් සත්‍ය මඟ පිහිටලා නැහැ. බොරු පොරොන්දුවලට අහුවෙලා; වංචාවට රැවටිලා; බොරු සිහිනවල පැටලිලා; තවම අපේ රටේ බහුතරයක් දෙනා ඉන්නේ. ඒ ජනතාවට යථාර්ථය පහදලාදීලා ඔවුන් අවිද්‍යාවෙන් විද්‍යාවට අරගෙන ඔවුන්ට මඟ පෙන්වන්න අපට වුවමනායි. අන්න ඒ මඟ වරද්දපු ජනතාවට නිවැරදිව මඟ පෙන්වන්න තමයි ජාතික ජන බලවේගයත් එක්ක, මාලිමාවත් අරගෙන, අනුර කුමාර දිසානායක සහෝදරයා ඇවිල්ලා ඉන්නේ. මඟ වරද්දපු රටට, මඟ වරද්දපු ජනතාවට, වල්මත්වූ ජාතියට අද මාලිමා ලක්ෂ ගණනක් අවශ්‍යයි. ඒ නිසා අපි ඔබට කියනවා ඔබ හැමෝම මාලිමාවක් බවට පත්වෙන්න. රටට, ජනතාවට, මිතුරාට මඟ පෙන්වන මාලිමා දහසක් ලක්ෂයක් බවට ඔබ පත්වෙන්න. මේ ජනාධිපතිවරණයේදී අපේක්ෂකයෝ තිස්පහක් ඉන්නවා. ඒ වුණාට බලය ඉල්ලන්නේ තුන්දෙනයි. එක පැත්තක මාලිමාව ලකුණින් තරග වදින ජාතික ජන බලවේගයේ අපේ අපේක්ෂකයා අනුර කුමාර දිසානායක සහෝදරයා ඉන්නවා. තව පැත්තකින් ගෝඨාභය රාජපක්ෂ සහ සජිත් ප්‍රේමදාස මහත්වරු ඉන්නවා. ඒ දෙන්න දෙන්නෙක් වගේ පෙනුනට එක තැන එකට ඉන්න එක් කෙනෙක්. ගෝඨාභය ඇවිල්ලා කියනවා රට හදන්න එතුමාට බලය දෙන්න කියලා. සජිත් මහත්තයත් ඒක කියනවා. අපි අහන්නේ ඔවුන්ට සදාචාරමය අයිතියක් තියෙනවාද, රට හදන්න බලය දෙන්න කියලා ඉල්ලන්න. නැහැ. ඒ සඳහා සදාචාරමය අයිතිය තිබෙන එකම බලවේගය ජාතික ජන බලවේගයයි. එකම අපේක්ෂකයා අනුර දිසානායක සහෝදරයා පමණයි. ඔබලා මීට කලින් අපව බලයට පත්කරලා නැහැ. එනිසා අපිට අයිතියක් තියෙනවා බලය ඉල්ලන්න. අර දෙගොල්ලෝ වසර 71ක් බලයේ හිටියා. වරක් දෙවරක් නොවෙයි. හැදුවද රට. නැහැ. දැන් සජිත් මහත්තයා වේදිකාවල නැගලා ජනතාවට නොයෙක් දේවල් දෙන්න කථාකරනවා. දැන් දෙන්න පුළුවන්නේ බලයේ ඉන්නේ එයාලනේ. දෙන්න කථාකරනවා. දීල නැහැ. අපිට එකක් කියන්න දීපු දෙයක්. හැබැයි දීපු දේවල් ගොඩක් තිබෙනවා. වද දුන්නා. බදු බර වැඩිකරලා දුන්නා. දුප්පත්කම දුන්නා. ජාතිවාදී ගැටුම් හදලා දුන්නා. වෙන දීපු දෙයක් නැහැ. හැබැයි සජිත් මහත්තයාට මෙහෙම දෙයක් නම් කරන්න පුළුවන්. එයා කියනවා නම් මගේ තාත්තා ජනාධිපතිවෙලා හිටියා. මාත් ආසයි ජනාධිපතිවෙලා ඉන්න. ඒකට මට ආසාවක් තියෙනවා කියලා. ඒක පිළිගන්න පුළුවන්. නැතිනම් රට හදන්න බලය ඉල්ලුවොත් ඒක පිළිගන්න පුළුවන්ද? නැත්නම් එයාට කියන්න පුළුවන්, මගේ නෝනගෙන් මට බේරුමක් නැහැ. එයා හරි ආසයි ජනාධිපති ආර්යාව වෙන්න. එයාට ඒක හීනෙනුත් පේනවලු. ඒනිසා එයාව ටිකකට හරි ආර්යාව කරගන්න මට ටිකකට බලය දෙන්න කියලා කියන්න පුළුවන්. එතකොට ඒක වෙන කථාවක්. හැබැයි රට හදන්න ඉල්ලන්න අයිතියක් නැහැ. ගෝඨාභය මහත්තයත් රට හදන්න බලය ඉල්ලනවා. එයාගෙ අයියා අවුරුදු කීයක් රට කළාද? හැදුවද රට? 2015 ජනතාව විසින් එළවා දැමූ මහින්දව, බැසිල්ව, ගෝඨාභයට නැවත ගෙන්න ගත්තේ කවුද? රනිල්ලම තමයි. දැන් කියනව ගෝඨා එනවලු. බයලු. ඒ නිසා සජිත්ව දිනවන්නලු. කවුරු කාට බය වුණත් ජාතික ජන බලවේගයේ අපි ගෝඨාභයට බය වෙන්නේ නැහැ. රටක් හදන්න ප්‍රතිපත්ති ඕනැ. ඒ නිසා රට හදන සැබෑ විද්‍යාත්මක ප්‍රතිපත්ති තිබෙන්නේ කොතනද? ඒකට අවශ්‍ය දේශපාලන නායකත්වය තිබෙන්නේ මෙතනයි.”", "URL": "https://lankatruth.com/si/?p=84784", "Category": "පුවත්", "Parent URL": null}