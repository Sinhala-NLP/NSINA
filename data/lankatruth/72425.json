{"Source": "Lankatruth", "Timestamp": "April 21, 2019", "Headline": "දිවයින පුරා පිපිරීම්වලින් මියගිය පිරිස 187 දක්වා  ඉහළට", "News Content": "අද(21) උදෑසන සිට මේ වන තෙක් දිවයින පුරා ස්ථාන 7ක බෝම්බ පිපිරීමේ සිදුවීම් වාර්තා වූ අතර එම ප්‍රහාර හේතුවෙන් පුද්ගලයන් 187 දෙනෙකු මියගොස් ඇතැයි පොලීසිය තහවුරු කරයි. කොටහේන කොච්චිකඩේ ශාන්ත අන්තෝනි කතොලික දේවස්ථානය, කටාන පොලිස් වසමේ කටුවපිටිය ප්‍රදේශයේ දේවස්ථානය, මඩකලපුව ප්‍රදේශයේ දේවස්ථානයක, කොළඹ ෂැංග්‍රිලා හෝටල් පරිශ්‍රය,සිනමන් ග්‍රෑන්ඩ් සහකිංග්ස්බරිහෝටල් පරිශ්‍රය ආසන්නව පිපිරීම් 6ක් අද උදෑසන කාලයේ සිදුවිය. මීට සුළු වේලාවකට පෙර දෙහිවල සත්වෝද්‍යානය ආසන්නයේ පිහිටි ලැගුම්හලක ද පිපිරීමක් සිදුවිය. මෙම පිපිරීම්වලින් පුද්ගලයන් 187 දෙනෙකු මියගොස් ඇති අතර 400කට අධික සංඛ්‍යාවක් තුවාල ලබා ඇත.", "URL": "https://lankatruth.com/si/?p=72425", "Category": "පුවත්", "Parent URL": null}