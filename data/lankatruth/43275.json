{"Source": "Lankatruth", "Timestamp": "November 1, 2017", "Headline": "රහසිගත හඬ පටය අද (01) එළියට", "News Content": "මහ බැංකු බැඳුම්කර ගනුදෙනුවට අදාළව පර්පචුවල් ට්‍රෙෂරීස් සමාගමට ණය නිකුත් කිරීමේදී මෙරට ප්‍රධාන මූල්‍ය ආයතන තුනක් සමඟ වූ දුරකතන සංවාදයක දූෂණ විරෝධී හඬ සංවිධානය වෙත ලැබී ඇති මෙතෙක් හෙළි නොවූ හඬපටය, අද (01) පැවැත්වෙන “හෙළිදරව්ව” විශේෂ මාධ්‍ය හමුවේදී මාධ්‍ය වෙත හෙළිදරව් කරන බව දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා සඳහන් කරයි. ඒ වෙනුවෙන් අද (01) පෙරවරු 10.00ට සමාජීය හා සාමයික කේන්ද්‍රයේදී මාධ්‍ය හමුවක් කැඳවා ඇති බවත් එහිදී අදාළ හඩ පටය සියලුම මාධ්‍ය වෙත ඇසීමට සලස්වන බවත් වසන්ත සමරසිංහ මහතා අවධාරණය කළේ ය.", "URL": "https://lankatruth.com/si/?p=43275", "Category": "පුවත්", "Parent URL": null}