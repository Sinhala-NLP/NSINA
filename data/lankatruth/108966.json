{"Source": "Lankatruth", "Timestamp": "January 21, 2021", "Headline": "පොල්ගෙඩි 21ට ලක්ෂ 2ක් ශරීර ඇප", "News Content": "ගාල්ල දුම්රිය නිවාස පිහිටි භූමියේ ගසකින් පොල් කැඩූ පුද්ගලයෙකු රුපියල් ලක්ෂ 02ක ශරීර ඇප මත මුදා හැරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල ඊයේ (20) නියෝග කර තිබේ. ගාල්ල කන්දේවත්ත ප්‍රදේශයේ පදිංචිකරුවෙකු වන මෙම පුද්ගලයා දුම්රිය නිල නිවා පිහිටි භූමියෙන් පොල්ගෙඩි 21ක් කඩා එ අසලම ස්ථානයක පොල් ලෙලි ගසමින් සිට ඇත. ඒ බව දැක ඇති දුම්රිය ආරක්ෂක නිලධාරීන් ඔහුව පොලිසියට භාරදී තිබේ. පවුස පොලිසිය විසින් ඔහුව අධිකරණයට ඉදිරිපත් කිරීමෙන් පසු රුපියල් ලක්ෂ 02ක ශරීර ඇප මත මුදා හැර ඇත.", "URL": "https://lankatruth.com/si/?p=108966", "Category": "පුවත්", "Parent URL": null}