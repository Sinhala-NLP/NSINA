{"Source": "Lankatruth", "Timestamp": "April 16, 2021", "Headline": "ගෝටා මට තර්ජනය කලා, ජීවිතේ ගැන බයයි – විජේදාස රාජපක්ෂ", "News Content": "ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නීතිඥ විජේදාස රාජපක්ෂ මීට සුලු වේලවකට ප්‍රථම සිය නිවසේදී මාධ්‍ය හමුවක් කැඳවමින් ජනාධිපති ගොටාබය රාජපක්ෂ දුරකතනයෙන් කතා කර තමන්ට තමන්ට අවිනීත භාෂාවෙන් කතා කොට තර්ජනය කල බව පවසයි.ජනාධිපතිවරයා එලෙස තර්ජනය කිරීම නිසා තමන්ගේ ජීවිතය පිලිබඳ බයක් ඇතිවී තිබෙන බවත්, සිය ඥාතින්ගේ ජීවිත පිලිබඳ බයක් ඇතිවී තිබෙන බවත් හිටපු අධිකරණ ඇමතිවරයෙකු වන නීතීඥ විජේදාස රාජපක්ෂ පවසයි.අද (16) උදැසන 9 ට පමණ දුරකතන ඇමතුමක් දුන් ජනාධිපති ගෝටාබය රාජපක්ෂ වියරුවෙන් වෙව්ලමින් තමන්ට අවිනීත භාෂාවෙන් බැණ වැදුනේ ඊයේ අභයාරාම විහාරස්ථානයේ මාධ්‍ය හමුවක් කැඳවමින් තමන් වරාය නගරය චීනයට පැවරීම සම්බන්ධයෙන් අදහස් දැක්විම නිසා යැයි විජේදාස රාජපක්ෂ වැඩිදුරටත් පවසයි.", "URL": "https://lankatruth.com/si/?p=114854", "Category": "පුවත්", "Parent URL": null}