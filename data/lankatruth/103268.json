{"Source": "Lankatruth", "Timestamp": "December 13, 2020", "Headline": "කොරල් පර වනසන ස්පියර්ෆිෂින් තහනම ඉවතට", "News Content": "2017 වසරේදී තහනම් කළ ස්පියර්ෆිෂින් (spearfishing) ඇතුළු දියයට මසුන් දඩයම් කිරීමේ ක්‍රීඩා සඳහා පනවා ඇති තහනම ඉවත් කිරීමට ආන්ඩුව කටයුතු කරමින් සිටින බව වාර්තා වේ. ස්කුබා යාත්‍රා යොදාගෙන දියයට කිමිදී ඊතලවලින් විද මසුන් මරණ ක්‍රිඩා හේතුවෙන් ශ්‍රී ලංකාව අවට නොගැඹුරු මුහුදු පතුලේ ඇති කොරල් පර මෙන්ම අවේනික මසුන් ඇතුළු සත්ව ප්‍රජාව විනාශ විම ගැන සාගර විශේෂඥයන් විසින් පෙන්වා දීමෙන් පසු 2017 වසරේදි මෙම ක්‍රිඩා ශ්‍රී ලංකාවේ තහනම් කරන ලදි. කෙසේ වෙතත් පසුගියදා පාර්ලිමේන්තුවේදී අදහස් දක්වූ ක්‍රිඩා රාජ්‍ය ඇමති තේනුක විදානගමගේ ධීවර අමාත්‍යංශය සහ නවික හමුදාව සමඟ සාකච්ඡා කර මෙම තහනම ඉවත් කිරීමට කටයුතු කරන බව පැවසීය. අණ්ඩුව විසින් මෙම තහනම ඉවත් කිරිමට යාම විනාශකාරි ප්‍රතිපල අත්කර දෙන ක්‍රියාවක් බව මේ සම්බන්ධයෙන් අදහස් දක්වන ලොව සුපතල කිමිදුම්කරුවෙකු වන දර්ශන ජයවර්ධන පවසයි. “ශ්‍රී ලංකා මුහුදු තීරයට පමණක් ආවේනික දර්ශණිය මසුන් මුහුදේ පිහිනා යන ආකාරය දකින්නට කැමති සංචාරකයන්ගෙන් රටට ලැබෙන ආදායම විශාලයි. ඒ සංචාරකයින් මත්සයන්ව ඊතලයකින් ඇනල මැරිල ඉන්නව දකින්න කැමති නැහැ.” යැයි දර්ශන ජයවර්ධන වැඩිදුරටත් පවසයි.", "URL": "https://lankatruth.com/si/?p=103268", "Category": "පරිසර", "Parent URL": null}