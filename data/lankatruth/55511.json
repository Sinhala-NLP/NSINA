{"Source": "Lankatruth", "Timestamp": "July 1, 2018", "Headline": "පරිගණක අපරාධ මැඩලීමට නව සැළැස්මක්", "News Content": "අපරාධ පරීක්ෂණ දෙපාර්තමේන්තුව මගින් පරිගණක සහ අන්තර්ජාලය හරහා සිදුවන අපරාධ මැඩලීමට ‘පරිගණක අපරාධ විමර්ශන ඒකක’ නවයක් පිහිටුවීමට කටයුතු කර තිබේ. මෙම ඒකක නවය දිවයිනේ පළාත් නවය ආවරණය වන පරිදි පිහිටුවන අතර එහි පළමු පියවර ලෙස එලඹෙන 4 වැනිදා මධ්‍යම පළාත් පරිගණක අපරාධ විමර්ශන ඒකකය විවෘත කිරීමට නියමිතව ඇත. එහි දෙවැන්න දකුණු පළාත කේන්ද්‍රකර ගනිමින් මාතර නගරයේ විවෘත කරන බව වාර්තා වේ. පරිගණක අපරාධ පරීක්ෂණ පැවැත්වීමට අපරාධ පරීක්ෂණ දෙපාර්තමේන්තුව පරිගණක අපරාධ පරීක්ෂණ විශේෂ ඒකකයට අමතරව ඩිජිටල් වෝහාරික විද්‍යාගාරයක් හා පුහුණු ඒකකයක් ද මෑතක දී පිහිටුවීය.", "URL": "https://lankatruth.com/si/?p=55511", "Category": "පුවත්", "Parent URL": null}