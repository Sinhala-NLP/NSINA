{"Source": "Lankatruth", "Timestamp": "May 3, 2016", "Headline": "මහින්දගේ ආරක්ෂාවට ප්‍රශ්නයක් නෑ – හමුදා මාධ්‍ය ප්‍රකාශක", "News Content": "හිටපු ජනාධිපති කුරුණෑගල දිස්ත්‍රික් පාර්ලිමේන්තු මන්ත්‍රී මහින්ද රාජපක්ෂ මහතාගේ ආරක්ෂාවට සිටි හමුදා සෙබලුන් 50 ක් ඉවත් කිරීමට ගත් තීරණය නිසා ඔහුගේ ආරක්ෂාවට ගැටළුවක් මතු නොකරන බව හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සදහන් කරයි. එසේම ඔහුගේ ආරක්ෂාව වෙනුවෙන් පොලීසිය සහ පොලිස් විශේෂ කාර්ය බලකාය යොදවනු ලබන බවද එය ආරක්ෂක මණ්ඩලය ගත් තීරණයකට අනුව සිදු කරන්නක් බවද ඔහු පැවසීය. එමෙන්ම හිටපු ජනාධිපතිවරයාට ආරක්ෂාව සදහා අනුයුක්ත කළ සෑම සාමාජිකයෙක්ම ප්‍රභූ ආරක්ෂාව සම්බන්ධයෙන් විශේෂ පුහුණුවක් ලත් අය බවද වැඩි දුරටත් පැවසීය.", "URL": "https://lankatruth.com/si/?p=23077", "Category": "පුවත්", "Parent URL": null}