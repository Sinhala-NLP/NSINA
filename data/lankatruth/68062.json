{"Source": "Lankatruth", "Timestamp": "February 13, 2019", "Headline": "වෙනිසියුලාවට අත නොතබනු ! ලොව පුරා විරෝධතාවලට ජවිපෙ සහාය", "News Content": "වෙනිසියුලාවට එරෙහිව සිදු කරනු ලබන අධිරාජ්‍ය මැදිහත්වීම් වහා නවතන ලෙස බල කරමින් ලොව පුරා රටවල කොමියුසින්ස්ට් පක්ෂ, අධිරාජ්‍ය විරෝධී ව්‍යාපාර ඇතුළු ප්‍රගතිශීලී සංවිධාන විසින් සංවිධානය කරනු ලබන විරෝධතාවලට ජනතා විමුක්ති පෙරමුණේ විදෙස් කමිටු සිය දායකත්වය ලබාදෙමින් සිටිති. ඒ අනුව පසුගිය 11 වනදා ඕස්ට්‍රේලියාවේ ඇඩිලඩ් හිදී එරට පාර්ලිමේන්තුව ඉදිරිපිටදී කියුබන් – ඕස්ට්‍රේලියා සහයෝගිතා සංවිධානය විසින් සංවිධානය කර තිබූ විරෝධතාවය සඳහා ජනතා විමුක්ති පෙරමුණේ ඕස්ට්‍රේලියා කමිටුව සහභාගී වී තිබිණි. ඒ සඳහා ඕස්ට්‍රේලියා කොමියුනිස්ට් පක්ෂයද එක්වී තිබිණි. මේ අතර වෙනිසියුලාවේ ජනාධිපති මධුරෝ ! වෙනිසියුලාවට අත නොතබනු ! යනුවෙන් ඉතාලියේදීද විරෝධතාවයක් සංවිධානය කර තිබී ඇති අතර ඊටද ජනතා විමුක්ති පෙරමුණේ සාහය ලබාදී ඇත. වෙනිසියුලාවේ අර්බුදය පිලිබදව පෙබරවාරි 12 දින ඉතාලියේ සෙනට් සභාවේ පැවති විවාදය අතර වෙනිසියුලාවට එරෙහි අධිරාජ්‍යවාදී අතපෙවීම්වලට විරෝධය පළකිරීම සදහාත්, වෙනිසියුලාවේ බොලිවරියානු පාලනයට සහයෝගය දැක්වීම සදහාත් රෝමයේ ප්‍රගතිශීලී සංවිධාන විසින් මෙය මෙහයවනු ලැබ ඇති අතර එය රෝමයේ සෙනට් සභාව අසළදී පැවැත්විණි. ජවිපෙ ඉතාලි කමිටුවේ නියෝජිතයන්ද එම අවස්ථාවට එක්වී ඇත.        ඕස්ට්‍රේලියාව", "URL": "https://lankatruth.com/si/?p=68062", "Category": "පුවත්", "Parent URL": null}