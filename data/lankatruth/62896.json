{"Source": "Lankatruth", "Timestamp": "November 9, 2018", "Headline": "හිටපු ජනාධිපති ආර්යාවට සිරදඬුවම්", "News Content": "නීති විරෝධී මුදල් ගනුදෙනුවල නිරතවීමේ චෝදනා මත පිලිපීනයේ හිටපු ජනාධිපති ආර්යාවට සිර දඬුවම් නියමකර තිබේ. පිලිපීන හිටපු ජනාධිපති ෆර්ඩිනන්ඩ් මාර්කෝස්ගේ 89 හැවිරිදි බිරිඳවන ඉමෙල්ඩා මාර්කෝස් 1970 – 1980 දශකයේ සිය සැමියාගේ පාලන සමය තුළ ස්විට්සර්ලන්ත රාජ්‍ය නොවන සංවිධානයක් සමඟ එක්ව නීති විරෝධී මූල්‍ය ගනුදෙනුවල නිරතව ඇතිබවට එල්ලවී අති චෝදනා හේතුවෙන් සිර දඬුවම් නියම කිරීමට පිලිපීන අධිකරණයක් කටයුතු කර තිබේ. චෝදනාව විභාගයට ගැනුන අවස්ථාවේ ඉමෙල්ඩා මාර්කෝස් අධිකරණය මගහැර සිටීම හේතුවෙන් ඇය අත්අඩංගුවට ගෙන සිරගත කිරීමට අධිකරණය නියෝග කර තිබේ. ඉමෙල්ඩා මාර්කෝස් අති සුකෝපභෝගී දිවියක් ගත කිරීම හේතුවෙන් ප්‍රසිද්ධියට පත් වූ කාන්තාවක් වන අතර ඇය සතුව මිල අධික සපත්තු ජෝඩු දහසක් තිබීම ද ප්‍රසිද්ධියට පත් කරුණකි.", "URL": "https://lankatruth.com/si/?p=62896", "Category": "විදෙස් පුවත්", "Parent URL": null}