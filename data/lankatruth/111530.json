{"Source": "Lankatruth", "Timestamp": "February 26, 2021", "Headline": "කුඩු බිස්නස් කල හමුදා භටයන් ගැන යුධහමුදාපති කිව්ව දේ..", "News Content": "රුපියල් කෝටි 45 කට අධික වටිනාකමකින් යුත් මත්ද්‍රව්‍ය සමඟ අත්අඩංගුවට ගත් යුධහමුදා සාමාජිකයන් දෙදෙනාට විනයානුකුල ක්‍රියාමාර්ග ගෙන උපරිම දඬුවම් ලබාදිමට ක්‍රියාකරන ලෙස යුධහමුදාපති ශවේන්ද්‍ර සිල්වා උපදෙස් දී ඇතැයි ශ්‍රී ලංකා යුධහමුදාව නිවේදනය කරයි.මරදාන සහ අත්තිඩිය යුධ හමුදා කඳවුරු වලට අනුයුක්තව සේවය කරන හමුදා සාමාජිකයන් දෙදෙනා අත්තිඩිය හමුදා කඳවුරේ බි‍්‍රගේඩියර්වරයෙකුට අයත් රථයකින් මෙම මත්කුඩු තොගය ප්‍රවාහනය කරමින් සිටියදී වලාන දූෂණ මර්ධන ප්‍රහාරක ඒකකය විසින් අත්අඩංගුවට ගන්නා ලදි.යුධහමුදා නිළ ලාංඡන සහිත රථයකින් මෙම මත්කුඩු ප්‍රවාහනය කරමින් සිටි හමුදා සාමාජිකයන් දෙදෙනා අත්අඩංගුවට ගන්නා අවස්ථාවේදි හමුදා නිළ ඇඳුම් ඇඳ සිට ඇතැයි වාර්තා වේ.", "URL": "https://lankatruth.com/si/?p=111530", "Category": "පුවත්", "Parent URL": null}