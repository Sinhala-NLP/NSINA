{"Source": "Lankatruth", "Timestamp": "October 6, 2019", "Headline": "කේරළ ගංජා කිලෝ 45ක් සමඟ පුද්ගලයන් දෙදෙනෙකු අත්අඩංගුවට", "News Content": "උතුරු නාවික විධානයේ නිලධාරීන් විසින් ඊයේ(05) මනක්කාඩු මුහුදු ප්‍රදේශයේ සිදුකළ සෝදිසි මෙහෙයුමක් අතරතුර කේරළ ගංජා කිලෝග්‍රෑම් 45ක් සමඟ පුද්ගලයන් දෙදෙනෙකු අත්අඩංගුවට ගෙන තිබේ. සැකකටයුතු යාත්‍රාවක් පරීක්ෂා කිරීමේදී මෙම කේරළ ගංජා තොගය සොයාගත් බව නාවික හමුදා නිලධාරීන් සඳහන් කරයි. සැකකරුවන් භාවිත කළ ඩිංගි යාත්‍රාව ද නාවික හමුදා භාරයට ගෙන ඇත. අත්අඩංගුවට ගත් පුද්ගලයන්, ඩිංගි යාත්‍රාව සහ වෙනත් ධීවර ආම්පන්න පොලිස් විශේෂ කාර්ය බලකාය වෙත ඉදිරිපත් කර ඇති අතර එහිදී වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=82397", "Category": "පුවත්", "Parent URL": null}