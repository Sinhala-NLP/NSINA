{"Source": "Lankatruth", "Timestamp": "August 4, 2021", "Headline": "හීන්කෙන්දට, රෙජිනෝල්ඩ්ට රූපවාහිනියෙන් රූපවාහිනී තෑගි…", "News Content": "මේ වනවිට සේවක වැටුප් පවා ගෙවා ගැනීමට නොහැකිව සිටින රූපවාහිනී සංස්ථාවේ රූපවාහිනීයේ අධ්‍යක්ෂ ජෙනරාල් වරයෙකු වන ජයම්පති බණ්ඩාර හීන්කෙන්දට සහ සභාපති රෙජිනෝල්ඩ් කුරේට අඟල් 65 රූපවාහිනී යන්ත්‍ර දෙකක් කිසිඳු ටෙන්ඩ් පටිපාටියකට යටත් නොකර රුපියල් ලක්ෂ 07කට ආසන්න මුදල් වියදම් කර ලබා ගැනීමට සූදානම් වන බව වාර්තා වේ. ඔවුන්ට වරප්‍රසාද යටතේ හිමිව ඇත්තේ අඟල් 55ක රූපවාහී යන්ත්‍රයක් බවද වාර්තා වේ. රූපවාහිනී සංස්ථාව මේ වනවිට දැඩි ආර්ථික අර්බුදයකට ලක්ව ඇති අතර සේව වැටුප් ගෙවීම පවා සිදු කරන්නේ මහා භාණ්ඩාගාරයෙන් නිකුත් කරන මුදල්වලිනි. එවැනි තත්වයක් තුළ මීට පෙර පසුගිය දිනවල රූපවාහිනියේ කටයුතු කළ විධායක නිලධාරීන් කිසිවෙකුත් තමන්ට හිමි මෙම වරප්‍රසාද (රූපවාහිනී යන්ත්‍ර, ඩීවීඩී යන්ත්‍ර) ආදිය ලබා නොගත් අතර වත්මන් සභාපති රෙජිනෝල්ඩ් කුරේගේ සහ අධ්‍යක්ෂ ජෙනරාල් ජයම්පති බණ්ඩාර හීන්කෙන්දගේ මෙම ක්‍රියාව සම්බන්ධයෙන් රූපවාහිනී සේවකයන් තුළද දැඩි විරෝධයක් එල්ල වෙමින් තිබේ. ජයම්පති බණ්ඩාර හීන්කෙන්ද නුවර දේවාලයක බස්නායක නිලමේ වරයෙකු වන අතර ඔහුට මීට පෙරද දූෂණ චෝදනා රැසක් එල්ලවී තිබිණි. ඔහු මුද්‍රණ නීතිගත සංස්ථාවේ සිදු කළ වංචාවක් සම්බන්ධයෙන් එවකට කෝප් කමිටුව හමුවේ අනාවරණය වූ අතර එහිදී ඔහුගේ සේවය අහිමිවීමට ආසන්නව තිබියදී ඔහුගේ රැකියාව බේරා දී ඇත්තේ වත්මන් කෝප් සභාපති චරිත හේරත් විසිනි. මෙම හීන්කෙන්ද නැමැත්තා මේ වනවිටත් කඩදාසි සංස්ථාවේද අධ්‍යක්ෂ වරයෙකු ලෙස කටයුතු කරන අතර ශ්‍රී ලංකා ගුවන්විදුලි සංස්ථාවේ සභාපති ලෙසද ඔහු කටයුතු කළේය. ශ්‍රී ලංකා ගුවන්විදුලි සංස්ථාවේ වත්මන් සභාපති හඩ්සන් සමරසිංහට එම ධුරල ලබාදීම හේතුවෙන් ඔහු ඉන් ඉවත්විය. ඔහු ඒ වනවිට ජාතික භාෂා අධ්‍යාපන හා පුහුණු ආයතනයේ සභාපති ලෙසද කටයුතු කරමින් සිටියේය. වංචා දූෂණ චෝදනා රැසක් එල්ලවී සිටින මෙම හීන්කෙන්ද නැමැත්තා සම්බන්ධයෙන් මුහුණුපොතේ පළ වූ ලිපියක් පහිතින් පල වේ.", "URL": "https://lankatruth.com/si/?p=120861", "Category": "පුවත්", "Parent URL": null}