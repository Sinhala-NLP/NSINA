{"Source": "Lankatruth", "Timestamp": "June 26, 2018", "Headline": "මහින්ද උදයංගව ගෙන්වයි", "News Content": "මිග් යානා ගණුදෙනුවක් සම්බන්ධයෙන් අධිකරණය මඟින් වරෙන්තු නිකුත් වී සිටින මහින්ද රාජපක්ෂ පාලන සමයේ රුසියාවේ තානාපතිව සිටි උදයංග වීරතුංග මහතාට මෙරටට පැමිණෙන ලෙස විශ්‍රාමික ජනාධිපති මහින්ද රාජපක්‍ෂ මහතා දැනුම්දී ඇතැයි යහපාලන වින්දිතයෝ සංවිධානය සඳහන් කරයි. ඔහු ජීවත්වන රටේ අධිකරණයට ඊයේ (25) මේ සම්බන්ධයෙන් කරුණු වාර්තා කර ඔහුට විදෙස් ගතවීමට ඇති භාදා ඉවත් කර ගැනීමට කටයුතු කරමින් සිටින බවත් එමෙන්ම ඔහුට එරෙහිව මෙරට අධිකරණ මගින් පනවා ඇති විදේස් ගමන් තහනම ඉවත් කරවා ගැනීම සඳහා මෝසමක් මාර්ගයෙන් කොටුව මහේස්ත්‍රාත් අධිකරණයෙන් අද (26) ඉල්ලීමක් කිරීමට නියමිත බවත් වාර්තා වේ. පසුගිය දින කිහිපයේම උදයංග වීරතුංග මහතා විශ්‍රාමික ජනාධිපති මහින්ද රාජපක්ෂ, හිටපු අග්‍රමාත්‍ය ලේකම් එස්. අමරසේකර, මහ බැංකුවේ හිටපු අධිපති අජිත් නිවාඩ් කබ්රාල් ආදී පිරිසක් සමග නිරන්තරයෙන් දුරකථන මගින් අදහස් හුවමාරකරගනිමින් මෙම භාරවීම සැලසුම් කර ඇති බවද වාර්තාවේ. පසුගියදා මහින්ද රාජපක්ෂ මහතාද ප්‍රකාශ කර තිබුනේ තමන් උදයංග වීරතුංග මහතාව ගෙන්වාදීමට සූදානම් බවයි. මෙම විමර්ශනවලට අදාළව අවශ්‍ය තොරතුරු ලබා ගැනීම සඳහා ප්‍රශ්න කිරිමට අවශ්‍ය යැයි විමර්ශන අංශ අධිකරණය මගින් උදංග වීරතුංග මහතාට දන්වා ඇතත් තමන් නීතියට බය නැතැයි පුරසාරම් දොඩමින් සිටි ඔහු පසුව තමන් ජීවත්ව සිටි රටෙන්ද පැන ගොස් සැඟවී ජීවත්වන්නට විය.", "URL": "https://lankatruth.com/si/?p=55217", "Category": "පුවත්", "Parent URL": null}