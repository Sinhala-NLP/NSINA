{"Source": "Lankatruth", "Timestamp": "January 6, 2021", "Headline": "බස්නාහිර පළාතෙන් පිට කොරෝනා පොකුරු රැසක් – PHI සංගමය කියයි", "News Content": "බස්නාහිර පළාතෙන් එපිටට කොරෝනා වෛරසය පැතිරී ගොස් උප පොකුරු රැසක් ඇතිවී ඇතැයි මහජන සෞඛ්‍ය පරික්ෂකවරුන්ගේ සංගමයේ ලේකම් එම්. බාලසුරිය පවසයි. මේ වනවිට ලැබි තිබෙන වාර්තා අනුව මින් පෙර කොරෝනා ආසාදිතයන් එතරම් වාර්තා නොවු දිස්ත්‍රික්ක වූ මාතලේ, අනුරාධපුර, මොනරාගල, වැනි ප්‍රදේශවලද නුවරඑලිය, මහනුවර, කුරුණෑගල දිස්ත්‍රික්කවලද කොරෝනා පොකුරු ඇතිවී තිබෙන බව ඔහු වැඩිදුරටත් පවසයි. කොළඹ උතුර ප්‍රදේශයේ කොරෝනා ව්‍යාප්තියේ යම් අඩුවිමක් දක්නට ලැබුනද කොළඹ දකුණ ප්‍රදේශයේ තත්වය තවමත් අධි අවදානම් බව මහජන සෞඛ්‍ය පරික්ෂකවරුන්ගේ සංගමයේ ලේකම්වරයා වැඩිදුරටත් පවසයි.", "URL": "https://lankatruth.com/si/?p=106583", "Category": "කොවිඩ් -19 (කොරෝනා ) පුවත්", "Parent URL": null}