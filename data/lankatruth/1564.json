{"Source": "Lankatruth", "Timestamp": "February 27, 2012", "Headline": "51% කට ජාතික හැදුනුම්පත් නැහැ – කැෆේ", "News Content": "මුලතීව් දිස්ත‍්‍රික්කයේ මුහුදුබඩපත්තු සහ පුදුකඩිඉරිප්පු ප‍්‍රාදේශීය සභා මැතිවරණයේ දී ඡන්දයප‍්‍රකාශ කිරීම සදහා සුදුසුකම් ලබා ඇති ඡන්ද දායකයින්ගෙන් 51% කට ජාතික හැදුනුම්පත්නොමැති බව කැෆේ සංවිධානයේ විධායක අධ්‍යක්‍ෂ රජිත් කීර්ති තෙන්නකෝන් මහතා පවසයි.  තෙන්නකෝන් මහතා මේ බව පැවසූවේ අද (27) කොළඹ දී පැවති මැතිවරණනිරීක්‍ෂකයින්ගේ පුහුණු වැඩසටහනක් අමතමිනි. පුහුණු වැඩසටහනේ දී අදහස් දැක්වූ තෙන්නකෝන් මහතා තවදුරටත් පැවසූවේ, මුහුදුබඩපත්තුසහ පුදුකුඩුඉරිප්පු ප‍්‍රාදේශීය සභා මැතිවරණයේ දී ඡන්දය ප‍්‍රකාශ කිරීම සදහා ඡන්ද දායකයින්44682 ක් සුදුසුකම් ලබා ඇති අතර එයින් පුද්ගලයින් 22857 කටම ජාතික හැදුනුම්පත් නොමැතිබවයි. මෙයින් පුද්ගලයින් 11259 දෙනෙකු මුහුදුබඩපත්තු ප‍්‍රාදේශීය සභා බල ප‍්‍රදේශයේපදිංචිකරුවන්ය. පුදුකුඩුඉරිප්පු ප‍්‍රාදේශීය සභාවට අයත් ඔඞ්ඩුසුඩාන් ප‍්‍රාදේශීය ලේකම්කොට්ඨාශයේ පදිංචිකරුවන් 2692 කට ද, පුදුකුඩුඉරිප්පු ප‍්‍රාදේශීය ලේකම් කොට්ඨාශයේපදිංචිකරුවන් 8906 දෙනෙකු ද ඡාතික හැදුනුම්පත් නොමැති පිරිස අතර සිටින බවයි.", "URL": "https://lankatruth.com/si/?p=1564", "Category": "පුවත්", "Parent URL": null}