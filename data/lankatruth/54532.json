{"Source": "Lankatruth", "Timestamp": "June 17, 2018", "Headline": "මහින්ද අගමැති කරන්න 16 කල්ලියේ අවශ්‍යතාවයක් නැහැ :- VIDEO", "News Content": "මහින්ද රාජපක්ෂ මහතා අගමැති කරවීමට ආණ්ඩුවෙන් ඉවත්වූ මෛත්‍රී පිලේ16 දෙනාගේ කණ්ඩායම අවශ්‍ය නොවන බව පාර්ලිමේන්තු මන්ත්‍රී කුමාර වෙල්ගම මහතා පවසයි. 16 කණ්ඩායම ලෙස ආණ්ඩුවෙන් ඉවත්ව පැමිණියද ඔවුන් නිදහස් පක්ෂයේ නිලතල දරමින් දෙබිඩි පිළිවෙතක් අනුගමනය කරන බව වෙල්ගම මහතා පෙන්වා දෙයි. එසේම ඔවුන් මීලඟ ජනාධිපතිවරණ අපේක්ෂකයා ලෙස මෛත්‍රිපාල සිරිසේන මහතාට සහයෝගය දක්වන බවත් එය සාර්ථක වන්නක් නොවන බවත් පාර්ලිමේන්තු මන්ත්‍රී කුමාර වෙල්ගම මහතා අවධාරණය කරයි. මහින්ද පිලේ රැඳී සිටින්නේනම් එහි තීරණවලට එකඟ විය යුතු බවත් මහින්ද රාජපක්ෂ මහතා ඉදිරිපත් කරන ජනාධිපතිවරණ අපේක්ෂකයාම ඔවුන්ගේ අපේක්ෂකයා වියයුතු බවත් මන්ත්‍රීවරයා සඳහන් කරයි.", "URL": "https://lankatruth.com/si/?p=54532", "Category": "පුවත්", "Parent URL": null}