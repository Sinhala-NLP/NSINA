{"Source": "Lankatruth", "Timestamp": "August 12, 2018", "Headline": "අය-වැයට පෙර ‍ඵෙතිහාසික ගැටීමක්", "News Content": "ලබන නොවැම්බර් මස ඉදිරිපත් කිරීමට නියමිත අය-වැය ලේඛනය තීරණාත්මක මැතිවරණ අල්ලස් ජනතාවට ලබාදීම මුල් කර ගත් ප්‍රතිපාදන ඇතුළත් කරන ලෙස ජාතික අය-වැය දෙපාර්තමේන්තුවේ නිලධාරීන්ට ආණ්ඩුවෙන් දී තිබෙන උපදෙස්වලට අනුව කිසිසේත්ම ක්‍රියා කළ නොහැකි බව හෙළිවේ. එහෙත් ඉහළම නිලධාරීන්ගේ මෙම ප්‍රතිචාරය නිසා ආණ්ඩුවේ ප්‍රභලයන් බරපතල ලෙස කලබල වී ඇති අතර, ඉදිරියේදී මෙතෙක් සිදු නොවූ ආකාරයේ අතිශය බරපතල තත්වයක් ඇති විය හැකි බවට අනතුරු ඇඟවී තිබේ. ආණ්ඩුව ලබා දෙන උපදෙස්වලට අනුව ක්‍රියා කළ නොහැකි බව ප්‍රකාශ කරන නිලධාරීන්ට විරුද්ධව මේ වන විට ද රාජිත සේනාරත්න ඇමතිවරයා ප්‍රසිද්ධියේ චෝදනා කර ඇත්තේ, මහා භාණ්ඩාගාරයේ ඉහළ නිලධාරීන් ආණ්ඩුව පෙරළීමේ කුමන්තුණයක යෙදී සිටින බවය. නමුත් සත්‍ය තත්වය වී තිබෙන්නේ පසුගිය රාජපක්ෂ පාලන සමයේ දෙවැනි වාරයේ සිට රජය විදේශීය වශයෙන් පවා ව්‍යාපෘති නොවන වාණිජ ණය පුනරාවර්තන වියදම් දැරීම සඳහා ලබා ගැනීම අසීමිතව ඉහළ ගොස් තිබීමය. තොරතුරු හෙළි වන ආකාරයට මෙම තත්වය තවදුරටත් දරා ගැනීමට කිසිසේත්ම නොහැකි ඉහළ අවධියකට ළඟා වී තිබේ. එසේ හෙයින්, ආණ්ඩුව ලබාදෙන උපදෙස් අනුව කිසිසේත්ම මැතිවරණ අයවැයක් ඉදිරිපත් කිරීමට නොහැකි බව හෙලිවී තිබේ. මේ නිසා ඉහළ පෙළේ නිලධාරීන් සහ ආණ්ඩුව අතර ප්‍රභලම ගැටීමක් ඇතිවීම කිසිසේත්ම වැලැක්විය නොහැකි බව අනාවරණය වේ.", "URL": "https://lankatruth.com/si/?p=57608", "Category": "පුවත්", "Parent URL": null}