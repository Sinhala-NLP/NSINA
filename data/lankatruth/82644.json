{"Source": "Lankatruth", "Timestamp": "October 10, 2019", "Headline": "අතුරු සම්මත ගිණුම 23 වැනිදා පාර්ලිමේන්තුවට", "News Content": "ලබන වසරේ පළමු මාස 4 සඳහා වන අතුරු සම්මත ගිණුම මේ මස 23 වැනිදා පාර්ලිමේන්තුවට ඉදිරිපත් කිරීමට නියමිතය. පසුගිය පළමුවැනිදා එය අමාත්‍ය මණ්ඩලය වෙත ඉදිරිපත් කිරීමෙන් පසු පාර්ලිමේන්තුව වෙත ඉදිරිපත් කිරීම සඳහා අනුමැතිය හිමිවූ අතර ඒ අනුව ලබන 23 වැනිදා අතුරු සම්මත ගිනුම පාර්ලිමේන්තුව ඉදිරිපත් කිරීමට නියමිතය. ජනාධිපතිවරණයෙන් පසු ලබන වසර සඳහා නියමිත විසර්්ජන පනත පාර්ලිමේන්තුවේ සම්මත කරගන්නා තෙක් පළමු මාස 4 සඳහා රජයේ කටයුතු සිදුකරගෙන යාමට අවශ්‍ය මූල්‍ය ප්‍රතිපාදන, මෙම අතුරු සම්මත ගිණුමෙන් වෙන්කරගෙන ඇත.", "URL": "https://lankatruth.com/si/?p=82644", "Category": "පුවත්", "Parent URL": null}