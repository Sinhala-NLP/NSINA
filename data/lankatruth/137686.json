{"Source": "Lankatruth", "Timestamp": "August 1, 2022", "Headline": "ප්‍රදේශ රැසකට කාලගුණ ආපදා", "News Content": "මධ්‍යම කඳුකරය ඇතුළු ප්‍රදේශ රැසකට ඇදැලෙන ධාරානිපාත වර්ශාවෙන් විවිධ හානි රැසක් සිදුවී ඇති බවට වාර්තා ලැබෙමින් පවතී. නායයෑම්, ජල ගැලීම්, වගා හානි, දුම්රිය හා මහා මාර්ග අවහිර වීම් ඇතුළු විවිධ ආපදා සිදුවී තිබේ. රත්නපුර නගරය ජලගැල්මට ලක්වී ඇති අතර නාවලපිටියේද නිවාස පවා ජල ගැලීම්වලට ලක්වී තිබේ. මේ අතර මාතර දිස්ත්‍රික්කයේ ප්‍රදේශ රැසකටද ජල ගැලීම් තර්ජන ඉහළ යමින් පවතී. මෙම ආපදා නිසා ප්‍රහාහන කටයුතු බිඳවැටීම් සහ වාසස්ථාන අහිමිවීම් වාර්තාවෙමින් තිබේ. මේ වනවිට ජල සැඩපහරකට හසු වීමෙන් මිත්තනියක මියගොස් ඇති අතර ඇය සමග ගමන් කරමින් සිටි මිනිබිරිය අතුරුදහන් වී ඇත.", "URL": "https://lankatruth.com/si/?p=137686", "Category": "පුවත්", "Parent URL": null}