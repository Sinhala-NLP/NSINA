{"Source": "Lankatruth", "Timestamp": "November 5, 2020", "Headline": "මධ්‍යම තැපැල් හුවමාරුවේ සේවකයෙකුට කොරෝනා", "News Content": "කොළඹ මධ්‍යම තැපැල් හුවමාරු ප්‍රධාන කාර්යාලයේ සේවකයෙකුට කොවිඩ් – 19 ආසාදනය වී ඇතැයි වාර්තා වේ. තැපැල්පති රංජිත් ආරියරත්න මහතා සඳහන් කරන්නේ මේ හේතුවෙන් මධ්‍යම තැපැල් හුවමාරුව වහාම ක්‍රියාත්මක වන පරිදි තාවකාලිකව වසා දැමීමට පියවර ගත් බවය. එහි එක් අංශයක සේවකයෙකුට කොරෝනා වයිරසය වැළඳී ඇතැයි අද (05) පෙරවරුවේ හෙළිවීමත් සමග ආශ්‍රීත සේවකයින් PCR පරික්ෂණ සඳහා යොමු කර එහි ප්‍රතිඵල අනුව කටයුතු කරන බවත් ගොඩනැගිලි විෂබීජහරණය කිරීමෙන් පසු හැකි ඉක්මනින් යළි විවෘත කරන බවත් නියෝජ්‍ය තැපැල්පති මෙහෙයුම් රාජිත රණසිංහ මහතා පවසයි.", "URL": "https://lankatruth.com/si/?p=99465", "Category": "පුවත්", "Parent URL": null}