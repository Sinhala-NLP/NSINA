{"Source": "Lankatruth", "Timestamp": "September 19, 2019", "Headline": "දුම්රිය වෘත්තීය සමිති කිහිපයක් මධ්‍යම රාත්‍රියේ සිට අකුරට වැඩ", "News Content": "ඉල්ලීම් කිහිපයකට විසඳුම් ඉල්ලා දුම්රිය වෘත්තීය සමිති කිහිපයක් අද(19) මධ්‍යම රාත්‍රියේ සිට දීප ව්‍යාප්ත අකුරට වැඩ කිරීමේ වෘත්තීය ක්‍රියාමාර්ගයක නිරත වීමට තීරණය කර තිබේ. අද කොළඹ පැවති මාධ්‍ය හමුවකට එක්වෙමින් දුම්රිය වෘත්තීය සමිති මේ බව සඳහන් කෙළේය. මෙම වෘත්තීය ක්‍රියාමාර්ගය සඳහා පිළිතුරු ලබා නොදෙන්නේ නම් ලබන අඟහරුවාදා දින දීප ව්‍යාප්ත වැඩවර්ජනයක් සිදුකරන බවද දුම්රිය වෘත්තීය සිමිති සඳහන් කරයි. මෙම වෘත්තීය සමිති ක්‍රියාමාර්ගය සඳහා දුම්රිය නියාමකවරු, රියදුරුවරුන්, ස්ථානාධිපතිවරුන්, දුම්රිය පාලකවරුන් හා දුම්රිය අධීක්ෂණ කළමනාකරුවන් එක්ව ඇත.", "URL": "https://lankatruth.com/si/?p=81150", "Category": "පුවත්", "Parent URL": null}