{"Source": "Lankatruth", "Timestamp": "December 14, 2019", "Headline": "පැවති රාජපක්ෂ රජයේ අනීතික ක්‍රියාවලට සම්බන්ධ වූ බව කිව් දෙදෙනා අත්අඩංගුවට", "News Content": "සුදු වෑන් රියදුරන් බව පවසමින් හිටපු අමාත්‍ය රාජිත සේනාරත්න මහතා සමඟ මාධ්‍ය සාකච්ඡා පැවැත්වූ පුද්ගලයන් දෙදෙනා ඊයේ(13) අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබේ. මෙම පුද්ගලයන් දෙදෙනාගෙන් එක් අයෙකු තමා හඳුන්වා දී තිබුනේ පුද්ගලයින් පැහැරගත් සුදුවෑන් රථයක රියදුරෙකු ලෙස කටයුතු කළ බවත් අනෙක් පුද්ගලයා එල්.ටී.ටී.ඊ. සංවිධානයට අයත්ව තිබූ රත්‍රන් තොගයක් ප්‍රවාහනය කිරීමට තමා දායක වූ බවත් ය. ඊයේ රාත්‍රියේ මහර ප්‍රදේශයේදී මෙම පුද්ගලයන් අත්අඩංගුවට ගෙන ඇති අතර අපරාධ පරීක්ෂණ දෙපාර්තමේන්තුව ඉදිරි විමර්ශන සිදුකරයි.", "URL": "https://lankatruth.com/si/?p=87247", "Category": "පුවත්", "Parent URL": null}