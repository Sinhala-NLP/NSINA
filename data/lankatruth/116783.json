{"Source": "Lankatruth", "Timestamp": "May 21, 2021", "Headline": "පිට පිට තෙවන දිනටත් ආසාදිතයන් 3000ස ඉක්මවයි…", "News Content": "අද (21) දිනයේ මේ වනවිට කොවිඩ් – 19 සාදිතයින් 3,547 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් සහ විදෙස්ගතව සිට පැමිණි අයගෙන් බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 151,944ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 31,884 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 158,333කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 1,089කි. මේ වනවිට ශ්‍රී ලංකාව පසුවන්නේ වැඩිම ආසාදිතයින් වාර්තා වී ඇති රටයල් අතර 81වන ස්ථානයේය.", "URL": "https://lankatruth.com/si/?p=116783", "Category": "කොවිඩ් -19 (කොරෝනා ) පුවත්", "Parent URL": null}