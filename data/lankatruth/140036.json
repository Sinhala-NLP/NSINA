{"Source": "Lankatruth", "Timestamp": "October 1, 2022", "Headline": "පොහොට්ටු ඇමති ධුර පත් කිරීම තව දුරටත් ප්‍රමාදයි", "News Content": "පොහොට්ටු පක්ෂය යෝජනා කර තිබෙන මන්ත්‍රීවරුන්ට කැබිනට් ඇමති ධුර සහ රාජ්‍ය අමාත්‍ය ධුර මෙම සතිය තුළ ලබාදීම මහජන විරෝධය හමුවේ තව දුරටත් කල් දැමීමට රනිල් වික්‍රමසිංහට සිදුවී ඇත.  එම ඇමති ධුර පත් කිරීමේදී පොහොට්ටු පක්ෂයෙන් ලබාදීතිබෙන ලේඛනය අනුව පත් කිරීම් සිදු කිරීමට රනිල් වික්‍රමසිංහට නොහැකි වී තිබේ. පසුගිය කාලයේ දැඩි ජනතා විරෝධයට පාත්‍රවූ මන්ත්‍රීවරුන්ගේ නම් ගණනාවක් ඒ අතර පවතී. ඔවුන්ට කැබිනට් ඇමති ධුර හෝ රාජ්‍ය ඇමති ධුර ලබාදීමෙන් රට තුළ සහ ජාත්‍යන්තර වශයෙන් රනිල් වික්‍රමසිංහට විරුද්ධව දැඩි බලපෑම් එල්ල වනු ඇති බවට මේ වෙනවිට තහවුරු වී තිබේ.  එසේ වුවත් පොහොට්ටු පක්ෂයේ මීලඟ දේශපාලන අරමුණු ඉටුකර ගැනීම සඳහා එම මන්ත්‍රීවරුන්ට ඇමති ධූර ලබාදීමට බල කෙරෙමින් පවති.", "URL": "https://lankatruth.com/si/?p=140036", "Category": "පුවත්", "Parent URL": null}