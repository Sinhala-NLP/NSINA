{"Source": "Lankatruth", "Timestamp": "October 8, 2020", "Headline": "ගැබිණි කාන්තාවකටත් කොරෝනා…", "News Content": "කොළඹ, කාසල් වීදිය කාන්තා රෝහලේ සිටි ගැබිණි මවකටද කොරෝනා හෙවත් කොවිඩ් – 19 ආසාදනය වී ඇති බවට තහවුරු වී තිබේ. මෙලෙස වෛරසය ආසාදනය වී ඇත්තේ ගම්පහ, මීරිගම ප්‍රදේශයේ පදිංචිව සිටින 28 හැවිරිදි කාන්තාවකට බව කාසල්වීදිය කාන්තා රෝහලේ අධ්‍යක්ෂ වෛද්‍ය ප්‍රදීප් විජේසිංහ මහතා සඳහන් කරයි. අදාළ කාන්තාව මේ වනවිට මුල්ලේරියාව රෝහල වෙත මාරු කර හැරීමට කටයුතු කර තිබේ. ඇයට වෛරසය ආසාදනය වූ මූලාශ්‍ර මෙතෙක් තහවුරු වී නැතැයිද වාර්තා වේ.", "URL": "https://lankatruth.com/si/?p=97169", "Category": "පුවත්", "Parent URL": null}