{"Source": "Lankatruth", "Timestamp": "September 15, 2017", "Headline": "බැංකුවට ගෙනා මුදල් බෑගයක් නාවික සෙබළෙකු පැහැරගෙන", "News Content": "පුත්තලම රාජ්‍ය බැංකුවක තැන්පත් කිරීමට රැගෙන ආ මුදල් පාර්සලයක් පැහැරගත් නාවික හමුදා සෙබළකු, පුත්තලම පොලිසිය විසින් අත් අඩංගුවට ගෙන තිබේ. පුත්තලම නගරයේ ව්‍යාපාරිකයකු රුපියල් එක්ලක්ෂ හැත්තෑපන්දහසක් (රු. 175,000) බැංකුවේ තැන්පත් කිරීමට රැගෙන විත් එය එක් පසෙක තබා රිසිට් පත් රැගෙන ඒමට ගිය මොහොතේ මේ මුදල් බෑගය අතුරුදහනවී ඇත. පසුව මේ පිළිබදව පුත්තලම පොලීසියට කරන ලද පැමිණිල්ලකට අනුව බැංකුවේ ආරක්ෂිත කැමරා දර්ශන ඇසුරෙන් විමර්ශන ආරම්භ කර තිබේ. ඒ අනුව සැකකාර නාවික සෙබළා අත්අඩංගුවට ගෙන ඇත.", "URL": "https://lankatruth.com/si/?p=40978", "Category": "පුවත්", "Parent URL": null}