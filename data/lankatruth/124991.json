{"Source": "Lankatruth", "Timestamp": "October 25, 2021", "Headline": "අර්බුදයන් විසඳන්න ජවිපෙන් නව ජාතික සැලැස්මක්", "News Content": "වර්තමානයේ රට මුහුණ දී ඇති සමාජ, ආර්ථික සහ දේශපාලනික අර්බුදයන්ට විසඳුම් සෙවීම සඳහා ජනතා විමුක්ති පෙරමුණ නව ජාතික සැලැස්මක් එළි දැක්වීමට තීරණය කර ඇත. එහිදී විද්වතුන්, වෘත්තිකයන්, කලාකරුවන්, වෘත්තිය සමිති නියෝජිතයන්, සිවිල් සංවිධාන ක‍්‍රියාකාරීන් ඇතුළු සියලු ක්ෂේත‍්‍ර නියෝජනය වන පරිදි අදහස් ලබා ගැනීමට නියමිත බව ජනතා විමුක්ති පෙරමුණේ නායක අනුර දිසානායක පවසයි. අධ්‍යාපනය, ආර්ථිකය, නීතිය, සෞඛ්‍යය, කෘෂිකර්මය ආදී සෑම ක්ෂේත‍්‍රයකම වෙනස්කම් රැසක් සිදු කිරීමට ඇති බවත් ණය කළමනාකරණය, සංවර්ධන ව්‍යාපෘතීන් නැවත තක්සේරුව කඩිනමින් කළ යුතු දෑ බවත් ඔහු අවධාරණය කරයි. ඒ අනුව එය පදනම් කරගනිමින් මේ වනවිට රට මුහුණ දී ඇති සමාජ, ආර්ථික සහ දේශපාලනික අර්බුදයන්ට විසඳුම් සෙවීම සඳහා ජනතා විමුක්ති පෙරමුණ විසින් නව ජාතික සැලැස්මක් එළි දැක්වීමට නියමිතය.", "URL": "https://lankatruth.com/si/?p=124991", "Category": "පුවත්", "Parent URL": null}