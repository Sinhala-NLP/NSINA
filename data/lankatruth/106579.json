{"Source": "Lankatruth", "Timestamp": "January 5, 2021", "Headline": "යුක්රේන සංචාරකයන් ගෙන්වූ ඒජන්සි උදයංගගේලු", "News Content": "කොරොනා ආසාදිතයන් සහිත යුක්රේන සංචාරකයන් කන්ඩායමක් ගෙන්වා සෞඛ්‍ය මාර්ගෝපදේශ කඩමින් කටයුතු කළ උදයංග වීරතුංගට රජයේ පාර්ශවයෙන්ම බලවත් විරෝධයක් එල්ල වෙද්දී ඔහුව සුද්ද කිරීමට මාධ්‍ය හමුවට ආ ඇමති නාමල් රාජපක්ෂගේ මාමණ්ඩිය වූ තිලක් වීරසිංහ මාධ්‍ය හමුවේ පැවසුයේ එම යුක්රේන ජාතිකයන් මෙරටට ගෙන්වූයේ උදයංගගේම සංචාරක ඒජන්සි විසින් බවයි. මහින්ද රාජපක්ෂ පාලන සමයේදී යුක්රේනයේ ශ්‍රී ලංකා තානාපති ලෙස කටයුතු කළ උදයංග විරතුංග කූප්‍රකට මිග් යානා ගණුදෙනුවේ ප්‍රධාන චූදිතයා මෙන්ම ජාත්‍යන්තර රතු වරෙන්තුකරුවෙකි. නාමල් රාජපක්ෂගේ මාමණ්ඩිය වූ තිලක් වීරසිංහ සංචාරක ව්‍යාපාරය ආශ්‍රිතව surfing කර්මාන්තයේ නිරත වූවෙකු මෙන්ම මේ වනවිට ගුවන් තොටුපල හා සිවිල් ගුවන් සේවා සමාගමේ සහ ශ්‍රී ලංකා සංචාරක සංවර්ධන අධිකාරියේ (SLTDA) අධ්‍යක්ෂ මණ්ඩලයද නියෝජනය කරන්නෙකි.", "URL": "https://lankatruth.com/si/?p=106579", "Category": "පුවත්", "Parent URL": null}