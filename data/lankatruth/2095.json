{"Source": "Lankatruth", "Timestamp": "April 19, 2012", "Headline": "ජවිපෙ, චීන තානාපතිනිය හමුවක්", "News Content": "ජනතා විමුක්ති පෙරමුණ හා ශී‍්‍ර ලංකාවේ චීන තානාපතිවරිය යැංග් ෂියු පිං මහත්මිය අතර විශේෂ හමුවක් අද (19) දින පෙ.ව.10.00ට පැලවත්ත ජනතා විමුක්ති පෙරමුණේ පක්ෂ මූලස්ථානයේදී පැවැත්වා ඇතැයි එම පක්ෂයේ මාධ්‍ය ඒකකය මගින් නිකුත් කළ නිවේදනයක සදහන් වේ. ජනතා විමුක්ති පෙරමුණ වෙනුවෙන් ඒ සඳහා සෝමවංශ අමරසිංහ මහතා සහ විජිත හේරත් මහතා සහභාගී වී තිබේ. චීන තානාපතිතුමිය තමන්ගේ ධූර කාලය අවසන් කර රටින් පිටත්ව යෑමට නියමිත අතර ඒ බව දැනුම්දීම මෙම හමුවේ අරමුණ වී ඇත. එහිදී ඇය චීන ආණ්ඩුව සහ චීන කොමියුනිස්ට් පක්ෂය වෙනුවෙන් තම රාජකාරී කිරීමේදී දැක්වූ සහයෝගය සහ මිත‍්‍රත්වය පිළිබඳ ජනතා විමුක්ති පෙරමුණට සිය සිතූතිය පළ බව සදහන්වේ. මෙම හමුවේදී ජවිපෙ නායක සෝමවංශ අමරසිංහ මහතා විසින් චීන තානාපතිවරිය ශී‍්‍ර ලංකාවේදී සිදුකළ සේවය වෙනුවෙන් ස්තූතිය පළ කරන ඇත. එමෙන්ම ජවිපෙ සහ චීන කොමියුනිස්ට් පක්ෂය අතර පවතින මිත‍්‍රත්වය සහ සහයෝගිතාවට අඛණ්ඩව ශක්තිමත්ව ඉදිරියට ගෙනයන බවටත් ප‍්‍රකාශ කළේය. චීනයේ ආර්ථික ශක්තිය සහ විශේෂයෙන්ම විදේශ ප‍්‍රතිපත්තිය පිළිබඳ සතුටුවන බව ප‍්‍රකාශ කළ අතර ඇයගේ ඉදිරි කටයුතු සාර්ථකව සිදුකරගෙන යෑමට ජවිපෙ සිය සුභ පැතුම් ඇය වෙත පිරිනමා තිබේ. මෙහිදී ඇය වෙනුවෙන් සමරු තිළිනයක් ද ජනතා විමුක්ති පෙරමුණ විසින් පිරිනමා ඇත.", "URL": "https://lankatruth.com/si/?p=2095", "Category": "පුවත්", "Parent URL": null}