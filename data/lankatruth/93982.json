{"Source": "Lankatruth", "Timestamp": "June 13, 2020", "Headline": "හංවැල්ලේදීත් වෙඩි තැබීමක්", "News Content": "ඊයේ (12) පස්වරුවේ හංවැල්ල, එලමලවල ප්‍රදේශයේදී යතුරුපැදියකින් පැමිණි පුද්ගලයෙකු ත්‍රිරෝදරථ රියදුරෙකුට සිදු කළ වෙඩි තැබීමකින් ත්‍රිරෝදරථ රියදුරු තුවාල ලබා තිබේ. වෙඩි තැබූ පිරිස පලාගොස් ඇති බව පොලිසිය පවසයි. තුවාල ලැබූ ත්‍රිරෝද රථ රියදුරු ප්‍රතිකාර සඳහා අවිස්සාවේල්ල රෝහලට ඇතුළත් කර ඇත. මෙලෙස තුවාල ලබා ඇත්තේ 43 හැවිරිදි වැලිපිල්ලෑව ප්‍රදේශයේ පදිංචිව සිටි පුද්ගලයෙක්. වෙඩි තැබීමට හේතුව මෙතෙක් අනාවරණය වී නොමැති අතර හංවැල්ල පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://lankatruth.com/si/?p=93982", "Category": "පුවත්", "Parent URL": null}