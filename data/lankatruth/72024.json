{"Source": "Lankatruth", "Timestamp": "April 9, 2019", "Headline": "විදුලි පාලනාධිකාරිය නීති විරෝධීව අධික වැටුප් ලැබීමේ තවත් තැතකට සැරසේ", "News Content": "ලංකා විදුලි බල මණ්ඩලයේ පාලනාධිකාරයට අධික වැටුප් ලබාදෙමින් නිකුත්කර ඇති චක්‍රලේකය නීති විරෝධී බව අධිකරණ තීන්දු මගින් ද ලබාදී තිබිය දී කැබිනට් පත්‍රිකාවක් මගින් නැවත එම චක්‍රලේකය බලාත්මක කිරීමේ උත්සාහයක් පවතින බව ලංකා විදුලි බල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් මහතා පවසයි. ඒ මහතා මේ බව පවසා සිටියේ අද(09) මරදාන පිහිටි සමාජ හා සාමායික කේන්ද්‍රයේ පැවති මාධ්‍ය හමුවක් අමතමිනි. ලංකා විදුලි බල මණ්ඩලයේ පාලනාධිකාරියට පමණක් අධික ලෙස වැටුප් වැඩිකරමින් නිකුත් කළ 2014/ 46 දරණ චක‍්‍රලේඛය නීති විරෝධි බවට වෘත්තීය සමිති දිගින් දිගටම ප‍්‍රකාශ කර සිටියේය. පසුව ශ්‍රේෂ්ඨාධිකරණය හමුවේ ගොනුකර තිබූ පැමිණිල්ලකට අනුව චක්‍රලේකය නීති විරෝධී බව අධිකරණය තීන්දු කළේය. ඉන් පසුද කැබිනට් පත්‍රිකවක් සම්මත කර නැවත අසාධාරණ ලෙස වැටුප් ලබාගැනීම නීත්‍යානුකූල කිරීමට උත්සාහ දරන බව රන්ජන් ජයලාල් මහතා වැඩිදුරටත් පැවසීය. කෙසේ වෙතත් මෙම උත්සාහය පරාජය කිරීමට දැවැන්ත වෘත්තීය සමිති ක්‍රියාමාර්ගයකට අවතීර්ණ වන බවද ඒ මහතා පැවසීය. ටට නිසි පරිදි විදුලිය ලබා දීමටවතත් නොහැකි අවස්ථාවක මෙවැනි චක‍්‍රලේඛ තවදුරටත් නීත්‍යානුකූල කිරීමට රජය ගන්නා උත්සාහය නින්දිත ක‍්‍රියාවක් බවද රන්ජන් ජයලාල් මහතා වැඩිදුරටත් පැවැසීය.", "URL": "https://lankatruth.com/si/?p=72024", "Category": "පුවත්", "Parent URL": null}