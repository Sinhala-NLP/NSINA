{"Source": "Lankatruth", "Timestamp": "July 10, 2020", "Headline": "කන්දකාඩු කොරෝනා පොකුර වර්ධනය වෙයි… ආසාදිතයින් 252ක් දක්වා ඉහළට", "News Content": "කන්දකාඩු හි පිහිටි මත්ද්‍රව්‍ය සඳහා ඇබ්බැහිවූවන් පුනරුත්ථාපන මධ්‍යස්ථානයෙන් හඳුනා ගත් කොරෝනා හෙවත් කොවිඩ්-19 නයින්ටීන් වෛරසය ආසාදිත පොකුර තව දුරටත් වර්ධනය වෙමින් තිබේ. මේ වනවිට ඉන් ආසාදිතයින් 252 දෙනෙකු වාර්තා වී ඇත. ඊයේ (09) දින සිදු කළ PCR පරීක්ෂණවලින් පළමුව 56දෙනෙකු හමු වී ඇති අතර ඉන් පසු තවත් 196 දෙනෙකු හමුවී තිබේ. එම පොකුර වත දුරටත් වර්ධනය වීමේ ප්‍රවනතාවයක් පවතින බව සෞඛ්‍ය සේවා අධයක්ෂ ජනරාල් විශේෂ වෛද්‍ය අනිල් ජාසිංහ මහතා සඳහන් කරයි. එසේම අදාළ කාලය තුළ, මත්ද්‍රව්‍යයන්ට ඇබ්බැහිවුවන් පුනරුත්ථාපනය කිරීමේ කන්දකාඩු මධ්‍යස්ථානයෙන්, පුනරුත්ථාපනය අවසන් කර පිටතට යවන ලද රැඳවියන් සහ ආශ්‍රිතයන් ද හඳුනාගනිමින් PCR පරීක්ෂණ සහ නිරෝධායන කටයුතු අඛණ්ඩව ක්‍රියාත්මක කර ඇති බවත් ඒ අනුව මෙම ස්ථානයෙන් සමාජය තුළට කොවිඩ්-19 පැතිර යාම වැළැක්වීමට සියලු පියවර ගනිමින් පවතින බවත් රජයේ ප්‍රවෘත්ති දෙපාර්තමේන්තුව පවසයි.", "URL": "https://lankatruth.com/si/?p=94681", "Category": "පුවත්", "Parent URL": null}