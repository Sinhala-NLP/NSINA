{"Source": "Lankatruth", "Timestamp": "September 17, 2018", "Headline": "බස් ගාස්තු වැඩිවීමක්?", "News Content": "සතියක කාලයක් ඇතුළත අවම බස් ගාස්තුව රුපියල් 15 දක්වා ඉහළ දැමීමට රජය කටයුතු නොකරන්නේ නම් එළඹෙන 24 වැනිදා වෘත්තීය ක්‍රියාමාර්ගයකට අවතීර්ණ වන බව සමස්ථ ලංකා බස් සමාගම් සමිති සම්මේලනය නිවේදනය කර සිටියි. ඉන්ධන මිල ඉහළයාමට සාපේක්ෂව බස් ගාස්තු ඉහළ දැමීමට සිදුවන බව සමස්ථ ලංකා බස් සමාගම් සමිති සම්මේලනයේ ප්‍රධාන ලේකම් අංජන ප්‍රියන්ජිත් මහතා අද(17) පැවති මාධ්‍ය හමුවකට එක්වෙමින් සඳහන් කළේය. එය බස්ගාස්තුවේ 10%ක වැඩිවීමකි. මේ පිළිබඳව අදහස් දක්වමින් ප්‍රවාහන හා සිවිල් ගුවන් සේවා අමාත්‍ය නිමල් සිරිපාල සිල්වා මාධ්‍ය හමුවේ සඳහන් කර සිටියේ ඒ පිළිබඳ තීරණයක් ගැනීමට තමාට නොහැකි බවත් අමාත්‍ය මණ්ඩලය විසින් එය තීරණය කරනු ලබන බවත්ය.", "URL": "https://lankatruth.com/si/?p=59515", "Category": "පුවත්", "Parent URL": null}