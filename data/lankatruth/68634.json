{"Source": "Lankatruth", "Timestamp": "February 19, 2019", "Headline": "රැකියා දෙන්නේ පගාවට – මම සිරිකොත ඉදිරිපිට මාරාන්තික උපවාසයක් කරනවා", "News Content": "“ඇමැතිවරු මට රැකියා දෙන්නේ නැහැ. ඒ නිසා පාක්ෂිකයන්ට සලකන්න විදිහක් නැහැ. ලැබුණු රැකියා හරියට බෙදුවා නම් කළුතර රැකියා ප්‍රශ්නය ඉවරයි. විපක්ෂයට වැඩ කරපු අයට රැකියා මුදලට විකුණලා කියලා මට ආරංචියි. මම පාක්ෂියකුට රැකියාවක් ගන්න ලිපියක් දුන්නම එතැන වැඩේ වෙන්නේ සල්ලිවලට. මම සිරිකොත ඉදිරිපිට මාරාන්තික උපවාසයක් කරනවා” යැයි කළුතර දිස්ත්‍රික් පාර්ලිමේන්තු මන්ත්‍රි ලක්ෂ්මන් විජේමාන්න මහතා පවසයි. “අද තියෙන්නේ නූලෙන් ගැටගහගන්න එල්ලෙන ආණ්ඩුවක්. අපිට පාක්ෂිකයන්ට මුහුණ දෙන්න බැහැ. පාක්ෂිකයන් ඉන්නේ පක්ෂය පිළිබඳ දැඩි කලකිරීමෙන්. ප්‍රධාන හේතුව සන්ධාන ගහලා ආණ්ඩු හැදිමයි. මම ඉදිරියේදී මේ සියලු තනතුරුවලන් ඈත් වෙනවා” යැයිද ඒ මහතා සඳහන් කරයි. ඒ මහතා මේ බව පැවසුවේ පසුගිය 17වනදා පොතුපිටිය උතුර එක්සත් ජාතික පක්ෂ ක්‍රියාකාරී හමුවකදීය.", "URL": "https://lankatruth.com/si/?p=68634", "Category": "පුවත්", "Parent URL": null}