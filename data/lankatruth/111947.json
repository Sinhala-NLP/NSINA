{"Source": "Lankatruth", "Timestamp": "March 4, 2021", "Headline": "සඳ වටේ යන්න ජපන් කෝටිපතියෙකුගෙන් ටිකට් අටක් නොමිලේ…", "News Content": "ජපානයේ ප්‍රකෝටිපති යුසාකු මෙෂාවා (Yusaku Maezawa) විසින් සිය වියදමින් පුද්ගලයින් අට දෙනෙකුට නොමිලේ අභ්‍යාවකාශ චාරිකාවක් සඳහා අවස්ථාව ලබා දීමට ඉදිරිපත්ව තිබේ. සිය ට්විටර් ගිණුමේ මේ පිළිබඳව සටහනක් තබමින් ”සියලුම මට්ටමේ ජන කණ්ඩායම් නියෝජනය කෙරෙන ආකාරයෙන් මගේ අභ්‍යවකාශ ගමන් සගයන් අටදෙනා හවුල්කර ගැනීමට මට අවශ්‍ය කරනවා” යනුවෙන් පවසා ඇත. මෙම අභ්‍යාවකාශචාරිකාව සඳවට සිදු කිරීමට සැළසුම් කර ඇත්තේ ඊලොන් මස්ක් ගේ ‘SpaceX’ අභ්‍යවකාශ යානයකිනි. යුසාකු මෙෂාවා මෙම අභ්‍යවකාශ චාරිකාව ”ආදරණීය සඳ” යන තේරුම දෙන ‘dear Moon’ලෙස නම්කරනු ලැබ ඇත. ලොව පුරා වෙසෙන ඕනෑම පුද්ලගයකුට මෙම අවස්ථාව ලබා ගැනීම සඳහා අයදුම් කර හැකි අතර ඒ සඳහා වන ඉල්ලුම් පත්‍රයක් ද ඔහු පළකරනු ලැබ ඇත. මෙම සඳවට චාරිකාව සඳහා හවුල්වීමට අපේක්ෂාකරන අභ්‍යවකාශ මගීන් විසින් සපුරාලිය යුතු නිර්නායක දෙකකි. ඉන් පළමුවැන්න; ‘SpaceX’ මගීන් සිය සෙසු ගමන් සගයන්ට ඕනෑම මට්ටමක උපකාරයක් සිදුකිරීමට ඉදිරිපත්විය යුතුය. දෙවැන්න; සමාන අපේක්‍ෂා හුවමාරුකර ගනු ලබන යානයේ කාර්යමණ්ඩලයට සහයෝගය දීමට කැමැති විය යුතුය.”මම සියලුම ආසන මුදල්ගෙවා වෙන්කර ගත්තා. මෙය සම්පූර්ණයෙන්ම පෞද්ගලික සංචාරයක්” යුසාකු පවසයි. මෝස්තර නිර්මාණකරණයේ ව්‍යාපාරයක් හිමි ධන කුවේරයෙකු වන යුසාකු මෙෂාවා පෞරාණික වටිනාකම් සහිත නිර්මාණ, කලා කෘතීන් එක්රැස් කරන්නකු ද වෙයි. යුසාකු තවත් ගමන් සගයන් අටදෙනෙකුත් පිරිවරා ගනිමින් 2023 දී මෙම සඳවට චාරිකාව සිදු කිරීමට නියමිත අතර 1972න් පසුව කෙරෙන පළමු චන්ද්‍ර චාරිකාව මෙය වනු ඇත.", "URL": "https://lankatruth.com/si/?p=111947", "Category": "පුවත්", "Parent URL": null}