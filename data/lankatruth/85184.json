{"Source": "Lankatruth", "Timestamp": "November 9, 2019", "Headline": "මාලිමාවේ මාතර ජන රැලියටත් ජන ගඟක්", "News Content": "මෙවර ජනාධිපතිවරණය සඳහා මාලිමාව ලකුණෙන් ඉදිරිපත්වන ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ මාතර ජන රැලියටද විශාල ජන සංඛ්‍යාවක් සහභාගී වී සිටියහ. ඊයේ (07) පැවති එම රැලියේදී ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා, ගේය පද රචක රවී සිරිවර්ධන මහතා, නීතීඥ ජයන්ත පතිරණ මහතා, සම්මානනීය චිත‍්‍රපට අධ්‍යක්ෂ, කොළඹ විශ්විවිද්‍යාලයේ ජ්‍යෙෂ්ඨ කථිකාචාර්ය, ශ‍්‍රමාභිමානී සංවිධානයේ විශාකේෂ චන්ද්‍රසේකරන් මහතා, ජනතා විමුක්ති පෙරමුණේ මධ්‍යම කාරක සභික, පාර්ලිමේන්තු මන්ත්‍රී, කෝප් සභාපති සුනිල් හඳුන්නෙත්ති මහතා, නීතීඥ උපුල් කුමරප්පෙරුම මහතා, අයිතීන් උදෙසා කාන්තාවෝ සංවිධානයේ සම සභාපතිනී සරෝජා පෝල්රාජ් මහත්මිය ඇතුළු පිරිසක් මෙහිදී ජවතාව ඇමතූහ.", "URL": "https://lankatruth.com/si/?p=85184", "Category": "පුවත්", "Parent URL": null}