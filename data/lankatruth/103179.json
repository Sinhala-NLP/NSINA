{"Source": "Lankatruth", "Timestamp": "December 12, 2020", "Headline": "ලබන අවුරුද්දෙත් අපි වාහන ගෙන්වන්න දෙන්නේ නැහැ – කබ්රාල්", "News Content": "රථවාහන මෙරටට ගෙන්වීම තහනම් කිරීමට ගත් තීරණය ලිහිල් කිරීමේ කිසිදු අවශ්‍යතාවයක් නොමැති බවත් තවත් වසරක් යනතුරු රථවාහන ආනායනය කිරීම තහනම් බවත් මුදල් රාජ්‍ය අමාත්‍ය අජිත් නිවාඩ් කබ්රාල් පවසයි. ඔහු මේ බව පවසන්නේ රූපවාහිනී ආයතනයක වැඩසටහක් සමග එක්වෙමිණි. එහිදී වාහන ආනයනය තහනම් කිරීම සම්බන්ධයෙන් මාධ්‍ය වේදියාට පිළිතුරු දෙන මුදල් රාජ්‍ය අමාත්‍ය අජිත් නිවාඩ් කබ්රාල්, “තහනමක් දැම්මේ යම්කිසි ජාතික හේතුවක් නිසා. අපේ මතය තමයි අපේ රටේ තව අවුරුද්දක් යනකල් අලුත් වාහන තියෙනවා කියන එක. එකෙන් ලොකූ හානියක් වෙන්නේ නැහැ මාර්කට් එකට. ගානත් වැඩි කරලා තමයි විකුණන්නේ දැන්. ඒ වාසියත් ඒ අයට ලැබෙනවා. මේක ලිහිල් කිරීමට එච්චර ලොකු අවශ්‍යතාවයක් මෙතනදී පෙන්නේ නැහැ.” යනුවෙන් සඳහන් කරයි.", "URL": "https://lankatruth.com/si/?p=103179", "Category": "පුවත්", "Parent URL": null}