{"Source": "Lankatruth", "Timestamp": "January 2, 2022", "Headline": "රට පාලනය කෙසේ වෙතත් මිල පාලනයක්වත් කර ගන්න බැරි ආණ්ඩුවක් – ටිල්වින් සිල්වා", "News Content": "ජනතාවට අත්‍යවශ්‍ය ආහාර ද්‍රව්‍ය ටිකේ මිල පාලනය කර ගැනීමටත් නොහැකි ආණ්ඩුවකින් රටක පාලනය බලා පොරොත්තු විය නොහැකි බව ජවිපෙ ප්‍රධාන ලේකම් ටිල්වින් සිල්වා පවසයි. අද (02) පෙරවරුවේ එම පක්ෂ මූලස්ථානයේ කැඳවා තිබූමාධ්‍ය හමුවකදීඅදහස් දක්වමින් ජවිපෙ ප්‍රධාන ලේකම්වරයා මේ අදහස් පලකරනු ලැබීය. එම මාධ්‍ය හමුවේදීවැඩිදුරටත් අදහස් දැක්වූටිල්වින් සිල්වා මහතා… “අවුරුදු 73ක් තිස්සේ ආපු මේ තට්ටුමාරු දේශපාලනය නවත්වන්න ඕන. පහුගිය වසර පහක මෛත්‍රීරනිල් යහපාලන ආණ්ඩුවේ අසාර්ථකත්වය දැකලා ඒක එපා වූ ජනතාව තමයි ගෝටාබය රාජපක්ෂ ඇතුළු කණ්ඩායමට බලය ලබා දුන්නේ. දැන් ගෝටාබය රාජපක්ෂ පාලනය ඊට එහා ගිහිල්ලා. අඩුම තරමේ ජනතාවගේ අත්‍යවශ්‍ය ආහාර ද්‍රව්‍ය ටික සපයන්න බැරි වගකීමක් නැති ආණ්ඩුවක්. අඩුම තරමේ රට පාලනය තියා මිල පාලනයක්වත් කර ගන්න බැරි ආණ්ඩුවක් නම් මේ හොර කණ්ඩායම් දෙක දැන් හිටියා ඇති. මේ හොර කණ්ඩායම් දෙක ඉවත් කරලා අපේ රට හදන්න පුළුවන්, රට රකින්න පුළුවන් ජනතාවගේ ආණ්ඩුවක් අලුත් පාලනයක් බලයට ගේන්න ඕන. මේ අසාර්ථක පාලනය ඉස්සරහා දැන් තියෙන උත්තරය තමයි ඒක. මේ අලුත් අවුරුද්දේ ජනතාව ඒ වටා එකතු වෙන්න ඕන.” යනුවෙන් පැවසීය.", "URL": "https://lankatruth.com/si/?p=127513", "Category": "පුවත්", "Parent URL": null}