{"Source": "Lankatruth", "Timestamp": "September 24, 2021", "Headline": "යුගදනවි ඇමරිකාවට විකිණීම; අගමැති සහ හවුල්පක්ෂ හමුව එකඟතාවකින් තොරව අවසන් වෙයි", "News Content": "කෙරවලපිටිය යුගදනවි බලාගාරයේ කොටස්වලින් 40%ක් ඇමෙරිකානු සමාගමකට පැවරීම සම්බන්ධයෙන්, අගමැති මහින්ද රාජපක්ෂ සහ ආණ්ඩුවේ පක්ෂ නායකයන් අතර ඊයේ (23) පස්වරුවේ අරලියගහ මන්දිරයේදී පැවැති සාකච්ඡාව අවසන් වීඇත්තේ එකඟතාවකින් තොරව ය. ජනාධිපති මෛත්‍රීපාල සිරිසේන, ඇමැතිවරුන් වන බැසිල් රාජපක්ෂ, දිනේෂ් ගුණවර්ධන, වාසුදේව නානායක්කාර, විමල් වීරවංශ, ඩග්ලස් දේවානන්ද, ජොන්ස්ටන් ප්‍රනාන්දු, පාර්ලිමේන්තු මන්ත්‍රීවරුන් වන ටිරාන් අලස්, සාගර කාරියවසම්, වීරසුමන වීරසිංහ ගෙවිඳු කුමාරතුංග ඇතුළු පිරිසක් දෙපාර්ශවයම නියෝජනය කරමින් එම සාකච්ඡාවට සහභාගි වීතිබේ. මෙම ආයෝජකයෙන් ඇමරිකානු ඩොලර් මිලියන 250ක පමණ ආයෝජන මෙරටට ලැබෙන බවත්, එය රටට වාසිදායක ආයෝජනයක් බවත් මෙහිදී මුදල් ඇමති බැසිල් රාජපක්ෂ පෙන්වා දී ඇත. යුගදනවි බලාගාරයේ කොටස් පැවරීම ගැටලුකාරී බව හිටපු ජනාධිපති මෛත්‍රීපාල සිරිසේන, ඇමති වාසුදේව නානායක්කාර සහ වීරසුමන වීරසිංහ පෙන්වා දී ඇත. එම සාකච්ඡාව පැය දෙකක් පමණ පැවති නමුත් එකඟතාවකින් තොරව අවසන් වීම හේතුවෙන් මේ සම්බන්ධයෙන් ජනාධිපතිවරයා දිවයිනට පැමිණි පසු ඔහු සමඟ සාකච්ඡා කිරීමට බලාපොරොත්තු වන බව ඇමැති විමල් වීරවංස මාධ්‍ය වෙත ප්‍රකාශ කර තිබේ.", "URL": "https://lankatruth.com/si/?p=123530", "Category": "පුවත්", "Parent URL": null}