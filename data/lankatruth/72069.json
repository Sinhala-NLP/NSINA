{"Source": "Lankatruth", "Timestamp": "April 11, 2019", "Headline": "හෙරෝයින් ජාවාරම්කරුවෙකු අත්අඩංගුවට ගත් පොලිස් කොස්තාපල්ට උදලු ප්‍රහාරයක්  ", "News Content": "යතුරුපැදියකින් හෙරෝයින් මත්කුඩු ප්‍රවාහනය කරමින් එම ජාවාරමේ නිරතව සිටි පුද්ගලයෙකු මතුගම වෑත්තෑව ඇල්ල පාර හන්දිය අසළදි අත්අඩංගුවට ගැනිමත් සමඟ පොලිස් කොස්තාපල්වරයෙකුට උදැල්ලකින් පහර දි යතුරුපැදිය දමා සැකකරු පළා ගොස් තිබේ. තුවාල ලද පොලිස් කොස්තාපල් පියල් මහතා වෑත්තැව රජයේ රෝහලට ඇතුළත් කර ඇත. සැකකරු සන්තකයේ තිබි හෙරෝයින් මිලිග්‍රැම් දෙදහස් හත්සිය හතක්, පහර දිමට යොදා ගත් උදැල්ලක් සහ සැකකරු පැදවු යතුරුපැදිය පොලිසිය විසින් සිය භාරයට ගෙන තිබේ. සැකකරු සිදු කළ පහර දිමෙන් ඒ අසළ නවතා තිබු වෑන් රථයක ඉදිරිපස විදුලි ලාම්පුවකටද හානි වි ඇති බව වාර්තා වේ. මෙම සැකකරු මිට පෙරද ගංජා හා හෙරෝයින්වලට හසුවී වරදකරුවෙකු වු අයෙකු බවද වාර්තා වේ.", "URL": "https://lankatruth.com/si/?p=72069", "Category": "පුවත්", "Parent URL": null}