{"Source": "Lankatruth", "Timestamp": "November 5, 2011", "Headline": "ලංකා පුත්‍රබැංකුව බංකොලොත්ද ?", "News Content": "සංවර්ධනාභිමුක ණය දීම මූලික අරමුණ බව ප්‍රකාශකරමින් මහින්ද රාජපක්ෂ ආණ්ඩුවවිසින් 2006 වසරේදී ආරම්භ කරණ ලද”ලංකාපුත්‍ර සංවර්ධනබැංකුවේ” අය කරගතනොහැකි (අක්‍රීය) ණය අනුපාතය 56.3% බව හෙලිවේ. 2011 වසරේ සැප්තැම්බර්මාසයෙන් ‍වසන්වූ මාස 9ට අදාල බැංකුවේ වාර්ථාවේන මේ බව හෙලිවේ. ඔනෑම බැංකුවක් තම ගනුදෙනු කරුවන්‍ට ලබා‍දෙන මුළු ණය ප්‍රමාණයෙන් ආපසුඅයකැගත නොහැකි (අක්‍රීය) ණය ප්‍රමාණය 20%ක සීමාව කිසි සේත්ම ඉක්මවියනොහැකි බව පළිගත් බැංකැ ප්‍රමිතියයි. එහේත් ලංකා පුත්‍ර සංවර්ධන බැංකුවේ එමප්‍රමාණය 56.3% දක්වා ඉතා විශාල අගයක පවතී. අදාල කලසීමාවේදී බැංකව රුපියල් 222,316,731‍/= ක් ණය දී ඇති අතර රුපියල්125,170,251/= ක් ආපසු අයකරගත නොහැකි මට්ටමට පත්වී ඇති බව එමබැංකුවේ පසුගිය මාස නවයට අදාල වාර්ථාවෙන් දැක්වේ. අක්‍රීය ණය හෙවත් ආපසුලබාගත නොහැකි ණය අනුපාතය ලංකාබැංකුවේ 3.3% මහජන බැංකුවේ 5.0% සහජාතික ඉතිරිකිරීමේ බැංකුවේ 2.6%ක් වශයෙන් පැවතිනි. ලංකාපුත්‍ර සංවර්ධන බැංකුව කොළඹ මූලස්ථානය හැර හම්බන්තොට,පොලොන්නරුව, කෑගල්ල, මහනුවර, වෙන්නපුව සහ මඩ කපුවේ ශාකා පවත්වාගෙනයයි. බැංකුවේ මුළු කාර්ය මණ්ඩලය 162කි.", "URL": "https://lankatruth.com/si/?p=198", "Category": "පුවත්", "Parent URL": null}