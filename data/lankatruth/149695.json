{"Source": "Lankatruth", "Timestamp": "July 27, 2023", "Headline": "රුපියල දෙපත් නයෙක් බවට පත් වේ", "News Content": "බ්ලූම්බර්ග් ආයතනය විසින් පළකර තිබෙන අලුත්ම සමීක්ෂණ වාර්තා අනුව ශ්‍රී ලංකා රුපියල ආසියාවේ දුර්වලම ක්‍රියාකාරීත්වයක් ඇති මුදල් එකකය බවට නම් කර තිබේ.  එහෙත් මෙම වසරේ මුල් මාස 6 සම්බන්ධයෙන් එම ආයතනය පළකළ වාර්තාවේ සඳහන් කර තිබුණේ මෙරට රුපියල ආසියාවේ හොඳම ක්‍රියාකාරී මුදල් ඒකකය බව ය. රටේ ආර්ථිකය ගොඩ ගනිමින් තිබෙන බව ආණ්ඩුවේ විවිධ ප්‍රකාශකයන් තර්ක කළ ද, එය එසේ නොවන බව බ්ලූම්බර්ග් ආයතනය පෙන්වා දී ඇත.  ජූලි මාසයේදී රුපියල 6%කට වඩා වැඩි ප්‍රමාණයකින් දුර්වල වී මෙම මාසය තුළ පිට පිට දින 14ක් අගය පහත වැටී ඇති බව හෙළිකර ඇත. අවුරුදු 5කදී රුපියලේ බිඳ වැටීම සලකා බැලූ විට දින 14ක් අඛණ්ඩව පහත වැටී ඇත්තේ මෙම ජූලි මාසයේදී බව ද එම ආයතනයේ වෙබ් අඩවිය හෙළිකර යි.", "URL": "https://lankatruth.com/si/?p=149695", "Category": "ආර්ථික පුවත්", "Parent URL": null}