{"Source": "Lankatruth", "Timestamp": "September 7, 2023", "Headline": "නන්දලාල් වීරසිංහ රනිල්ටත් වඩා ආවේශ වෙයි", "News Content": "මහ බැංකු අධිපති නන්දලාල් වීරසිංහ මේ වනවිට ක්‍රියා කරන ආකාරය සම්බන්දයෙන් දැඩි විවේචන එල්ල  වී ඇති අතර සේවක අර්ථ සාධක අරමුදලෙන් රජය ලබා ගෙන ඇති ණය කපා හැරීම සම්බන්ධයෙන් පැවති සාකච්ඡාවේදී ඔහු ක්‍රියා කළ අන්දම වීඩියෝවක් ඔස්සේ කරුණු සහිතව අනාවරණය වී තිබේ.  අර්ථ සාධක අරමුදලට සිදුවන බලපෑම පිළිබඳව වෘත්තීය සමිති කිහිපයක නියෝජිතයන් සහ සිවිල් සංවිධාන නියෝජිතයන් මහ බැංකුවේ අධිපතිවරයා සහ එම නිලධාරීන් පිරිස සමඟ පැවති සාකච්ඡාවේදී දිගින් දිගටම නුරුස්සන සහ අත්තනෝමතික ලෙස වෙනස් අදහස් යටපත් කිරීමේ ක්‍රියාමාර්ග දැකිය හැකි විය. EPF අරමුදල වෙනුවෙන් කරුණු දැක්වූ පිරිස නොයෙකුත් ගණනය කිරීම් සහ ඒ මත තර්ක කරමින් කරුණු දැක්වූ අතර මහ බැංකු අධිපති නන්දලාල් වීරසිංහ එවැනි කරුණුවලට සාවධානව ඇහුන්කන්දීමක් සිදු නොකළේය.  ගෝඨාභය රාජපක්ෂ පලවා හැරීමට ආසන්නයේ අජිත් නිවාඩ් කබ්‍රාල් මහ බැංකු අධිපතිව තනිකරම දේශපාලන රූකඩයක් සේ ක්‍රියා කළ ආකාරයට වර්තමාන අධිපති ආචාර්ය නන්දලාල් වීරසිංහ ද ක්‍රියා කරමින් සිටින බව මහ බැංකුවම නිකුත් කර තිබෙන එම සාකච්ඡාවට අදාළ වීඩියෝවෙන් සනාථ වේ.", "URL": "https://lankatruth.com/si/?p=151084", "Category": "පුවත්", "Parent URL": null}