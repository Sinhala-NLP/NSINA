{"Source": "Lankatruth", "Timestamp": "May 26, 2017", "Headline": "අධික වර්ෂවෙන් දිස්ත්‍රික් රැසක ජනජීවිත අඩාල වෙයි", "News Content": "පවතින අධික වර්ෂාවත් සමග මතුව ඇති ගංවතුර හේතුවෙන් මේ වනවිට පුද්ගල මරණ අටක් හා අතුරුදන් වීම් කිහිපයක් සිදුව ඇති බව වාර්තා වේ. මේ වනවිට රත්නපුර, කළුතර,ගාල්ල, මාතර, යන දිස්ත්‍රික්කවල පහත් බිම් රැසක ගංවතුර තත්වයක් මතුව ඇති අතර කැළණි ගඟේ ජලමට්ටමද අවදානම් මට්ටමට පැමිණ ඇති බවත් කැළණි ගඟ දෙපස ජනතාව ඒ පිළිබඳව විමසිලිමත්ව සිටින ලෙස අපදා කළමණාකරන මධ්‍යස්ථානය නිවේදනය කරයි. ගිං ගගේ හා නිල්වලා ගගේ ජල මට්ටම ඉහළ යාම හේතුවෙන් නෙලූව, හබරකඩ ,මොරවක, යක්කලමුල්ල, ඉමදූව, වල්පොල, බද්දේගම, තවලම, නාගොඩ හා වැලිවිටිය ඇතුළු පහත් බිම්වල ජනතාව ඉවත් කිරීමට කටයුතු කර ඇත. රත්නපුර දිස්ත්‍රික්කයට ඇද හැලුණු අධික වර්ෂාවත් සමඟ කලවාන, ඇලපාත, අයගම, කිරිඇල්ල සහ ඇහැලියගොඩ යන ප්‍රදේශ ජලයෙන් යටව ඇති බව වාර්තා වේ. මාතර කතරගම ප්‍රධාන මාර්ගය රන්න ප්‍රදේශයෙන් හා හුංගම ප්‍රදේශයෙන් ජලයෙන් යටවීමෙන් ගමනාගමනය සම්පූර්ණයෙන්ම ඇණහිට ඇති බව වාර්තා වේ.", "URL": "https://lankatruth.com/si/?p=34868", "Category": "පුවත්", "Parent URL": null}