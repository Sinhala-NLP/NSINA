{"Source": "Lankatruth", "Timestamp": "September 3, 2022", "Headline": "පාන් රාත්තල රුපියල් 300යි", "News Content": "මේ වනවිට පාන් රාත්තලක මිල රුපියල් 300ක් දක්වා ඉහළ ගොස් තිබේ. සමස්ත ලංකා බේකරි හිමියන්ගේ සංගමය පවසන්නේ පාන් රාත්තලක් රුපියල් 300ක මිලකට අලෙවි කිරීමට පියවර ගත් බවය. එහි සභාපති එන්.කේ ජයවර්ධන පැවසුවේ පාන් පිටි මිල සීඝ්‍රයෙන් ඉහළ යාම හමුවේ පාන් ගෙඩියක් රුපියල් 300කට අලෙවි කරන්නැයි දිවයිනපුරා බේකරි හිමියන්ට උපදෙස් ලබා දී ඇති බවය. බේකරි හිමියන් පවසන්නේ පානි පිටිවල මිල ඉහළ යාමට අමතරව පාන් නිෂ්පාදනය සඳහා අවශ්‍ය පිපුම්කාරක, තෙල් වර්ග ඇතුළු අනෙකුත් අමුද්‍රව්‍යවල මිලද සීඝ්‍ර ලෙස ඉහළ ගොස් ඇති බවය. එමෙන්ම පාන් නිෂ්පාදනයේදී ප්‍රවාහන වියදම් ඉහළ යාමද මේ වනවිට දැඩි ලෙස බලපා ඇති බවය.", "URL": "https://lankatruth.com/si/?p=138846", "Category": "ආර්ථික පුවත්", "Parent URL": null}