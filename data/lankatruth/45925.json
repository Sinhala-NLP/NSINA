{"Source": "Lankatruth", "Timestamp": "January 7, 2018", "Headline": "ඡන්ද වැඩ කරන රාජ්‍ය නිලධාරීන්ට දුෂ්කර මාරු", "News Content": "පළාත් පාලන මැතිවරණය පැවැත්වෙන කාල සීමාව තුළ රාජකාරි වේලාවේදී හෝ රාජකාරි වේලාවෙන් බැහැර නිවාඩු ලබා හෝ සිට රාජකාරි නිලය උපයෝගී වන අයුරින් ඡන්ද අපේක්ෂකයන් ප්‍රවර්ධනය කිරීම නැතහොත් ඔවුන් ඇගයීම සිදුකරන රාජ්‍ය හා ක්ෂේත්‍ර නිලධාරීන් වහාම දුර බැහැර ප්‍රදේශවලට මාරු කිරීම හෝ අදාළ ආයතනවල ප්‍රධාන කාර්යාලවලට අනුයුක්ත කරන ලෙස මැතිවරණ කොමසාරිස්වරයා සියලුම ආයතන ප්‍රධානීන් වෙත දැනුම්දී ඇත. සමෘද්ධි සංවර්ධන නිලධාරීන්, කාෂි පර්යේෂණ නිලධාරීන්, නිවාස සංවර්ධන දෙපාර්තමේන්තු ක්ෂේත්‍ර නිලධාරීන් ඇතුළු සියලුම ක්ෂේත්‍ර නිලධාරීන්ගේ මෙවැනි ක්‍රියාකාරකම් පිළිබඳ අවධානය යොමුකරන ලෙස මැතිවරණ කොමසාරිස්වරයා ආයතන ප්‍රධානීන් වෙත දැනුම්දී තිබේ.", "URL": "https://lankatruth.com/si/?p=45925", "Category": "පුවත්", "Parent URL": null}