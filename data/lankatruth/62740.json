{"Source": "Lankatruth", "Timestamp": "November 6, 2018", "Headline": "මහින්දට එකතුවුනේ හමුදා කඳවුරු තියෙන ඉඩම් නිදහස් කරන බවට පොරොන්දු වුන නිසා – වියලේන්දිරන්", "News Content": "තමන් මෛත්‍රී – මහින්ද ආණ්ඩුව සමග එක්වුනේ දෙසැම්බර් 31 වැනිදාට පෙර උතුරු – නැගෙනහිර හමුදාව යටතේ පවතින සියළුම ඉඩම් නිදහස් කර දීමටත්, දේශපාලන සිරකරුවන් සම්බන්ධයෙන් ලද ධනාත්මක පිළිතුර නිසාත් යැයි දෙමළ ජාතික සන්ධානයේ මන්ත්‍රී වත්මන් නියෝජ්‍ය අමාත්‍ය එස්.වියලේන්දිරන් මහතා පවසයි. අග්‍රාමාත්‍ය කාර්යාලයේ අද (06) පැවැති මාධ්‍ය හමුවකට එක්වෙමින් ඔහු මේ බව ප්‍රකාශ කර තිබේ. එහිදී වැඩිදුරටත් අදහස් දැක්වු නියෝජ්‍ය අමාත්‍යවරයා මෙසේ පැවසීය. “ජනාධිපතිවරයා පොදුවේ ආරාධනා කළා , මම ගිහින් එකතු වුණා. දෙසැම්බර් 31 වැනිදාට පෙර උතුරු – නැගෙනහිර හමුදාව යටතේ පවතින සියළුම ඉඩම් නිදහස් කරලා දෙනවා කියලා කිව්වා. දේශපාලන සිරකරුවන් ගැනත් ජනාධිපතිතුමා ධනාත්මක පිළිතුරක් දීලා තියෙනවා. මම පක්ෂයෙන් ඉවත් වෙලා නැහැ.” තමන් මුදල් ලබා නොගත් බවද ඔහු සඳහන් කර තිබේ.", "URL": "https://lankatruth.com/si/?p=62740", "Category": "පුවත්", "Parent URL": null}