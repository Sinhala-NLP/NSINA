{"Source": "Lankatruth", "Timestamp": "July 28, 2021", "Headline": "“තක්සලාව” යන වෙලාවට දරුවෝ සුව නින්දේ", "News Content": "මාර්ගගත ක්‍රමය යටතේ පවත්වනු ලබන අධ්‍යාපන ක්‍රමවේදය අනුව රජයේ රූපවාහිනී නාලිකාවක් මගින් සිදුකරණ “තක්සලාව” දහම්පාසල් වැඩසටහන මේ මස 25 වනදා සිට ආරම්භ කළ අතර එය පැවැත්වෙන්නේ අළුයම 4.00 සිට අළුයම 5.00 දක්වාය. බෞද්ධ කටයුතු දෙපාර්තමේන්තුව, සමස්ත ලංකා ශාසනාරක්ෂක මණ්ඩලය හා ස්වාධීන රූපවාහිනී සේවය එක්ව මෙම දහම් අධ්‍යාපන වැඩසටහන ක්‍රියාත්මක කෙරේ. දෙමව්පියන් පවසන්නේ මෙතරම් පාන්දරින් නිවසක රූපවාහිනී යන්ත්‍රයක් ක්‍රියාත්මක කිරීම ප්‍රායෝගික නොවන බවයි. විශේෂයෙන් දරුවන් අවදි කරවා රූපවාහිනී යන්ත්‍රක් ඉදිරියේ තැබීමත් ප්‍රායෝගික නොවන බවත් බොහෝ නිවාසවල වයෝවෘධ මෙන්ම රෝගීවූ දෙමව්පියන් සිටින බැවින් ඔවුන්ටම මෙය බාධාවක් වන බවත් ඔවූහු පවසති. දහම්පාසල් ප්‍රධානාචාර්ය නායක හිමිනමක් සඳහන් කර සිටියේ මාර්ගගත අධ්‍යාපනය සඳහා රූපවාහනී නාලිකාවක් ඉල්ලා රට තුළින් මතු වන විරෝධය සමනය කර ගැනීම සඳහා පමණක් මෙවැනි තීරණ ගන්නා බව හැඟී යන බවයි. මෙය ප්‍රායෝගික නොවන තත්වයක් බවද ඒ නායක හිමියෝ පැවසූහ.", "URL": "https://lankatruth.com/si/?p=120334", "Category": "පුවත්", "Parent URL": null}