{"Source": "Lankatruth", "Timestamp": "April 30, 2012", "Headline": "අධිරාජ්‍ය විරෝධී පෙරමුණක්, සමාජවාදී පාලනයක් වෙනුවෙන්", "News Content": "ජනතා විමුක්ති පෙරමුණ මෙවර ජාත්‍යන්තර කම්කරු දින සැමරුම කොළඹදී පැවැත්වීමට කටයුතු සූදානම් කරමින් සිටී. එහි මැයි දින පෙළපාලිය දෙහිවල සරණංකර ක්‍රීඩාපිටියෙන් දහවල් 12.00ට ආරම්භ කිරීමට නියමිත අතර එම පෙළපාලිය පාමංකඩ, හයිවල් පාර ඔස්සේ හැව්ලොක්ටවුන් බී.ආර්.සී ක්‍රීඩාංගනයට පැමිණීමට නියමිතය. මැයි රැලිය එදින සවස 3.30ට පමණ ආරම්භ කිරීමට නියමිතය. අධිරාජ්‍ය විරෝධී පෙරමුණක්, සමාජවාදී පාලනයක් යන්න මෙවර තේමාවයි. ජවිපෙ මැයි දිනයට සමගාමීව අධිරාජ්‍යවාදී මැදිහත්වීම් පැරදවිය හැක්කේ කෙසේද.. මැයෙන් වර්තමාන දේශපාලන තත්වය විග්‍රහ කෙරෙන පොතක් එළිදැක්වීමට නියමිතය. මැයිදින රැලිය www.jvpsrilanka.com වෙබ් අඩවිය මගින් සජීවි විකාශයක් කිරීමටද නියමිතයි. ඡායාරූපවල දැක්වෙන්නේ ජවිපෙ සාමාජිකයින් විසින් කොළඹ බී.ආර්.සී පිටියේදී ඉදිකරන දැවැන්ත වෙදිකාවයි.", "URL": "https://lankatruth.com/si/?p=2189", "Category": "පුවත්", "Parent URL": null}