{"Source": "Lankatruth", "Timestamp": "December 5, 2020", "Headline": "අද තවත් ආසාදිතයන් 168ක්", "News Content": "අද (05) දිනයට මේ වනවිට තවත් කොවිඩ් – 19 සාදිතයින් 168දෙනෙකු මෙරටින් වාර්තාවී ති⁣බේ. ඒ අනුව අද මෙරටින් වාර්තා වී ඇති සමස්ත ආසාදිතයන් ගණන 669කි. එම ආසාදිතයින් අතරින් 487 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 182නා වාර්තා වන්නේ බන්ධනාගාර ආශ්‍රිතවය. මේ වනවිට වාර්තා වී ඇති සමස්ත නව කොවිඩ් – 19 පොකුර 23,674ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 7,008 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 27,228කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 130කි. ශ්‍රී ලංකාව මේ වනවිට ලොව වැඩිම ආසාදිතයන් සිටින රටවල් අතර 96වන ස්ථානයේ පසුවෙයි.", "URL": "https://lankatruth.com/si/?p=102560", "Category": "කොවිඩ් -19 (කොරෝනා ) පුවත්", "Parent URL": null}