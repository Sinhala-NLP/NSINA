{"Source": "Lankatruth", "Timestamp": "September 18, 2021", "Headline": "මනුෂ නානායක්කාර CIDයට කැඳවයි", "News Content": "අපරාධ පරීක්ෂණ දෙපාර්තමේන්තුවේ පරිගණක වෝහාරික අංශය සිදුකරන විමර්ශනයකට අදාලව තොරතුරු ලබාගැනීම සදහා අපරාධ පරීක්ෂණ දෙපාර්තම්න්තුව හමුවේ පෙනී සිටින ලෙස සමගි ජන බලවේගය නියෝජනය කරන පාර්ලිමේන්තු මන්ත්‍රී මනුෂ නානායක්කාරට දැනුම් දී තිබේ. තමා එහි කැඳවා ඇත්තේ කුමන පැමිණිල්ලක් සම්බන්ධයෙන්, කවරාකාරයේ විමර්ශනයකට දැයි සදහන් කර නැති බව මන්ත්‍රී මනූෂ නානායක්කාර සඳහන් කරයි. විමර්ශන අධිකාරියක් විසින් සිදුකරනු ලබන ඕනෑම නීත්‍යානුකූල විමර්ශනයකට අදාලව සාක්ෂි ලබාදීමටත් එකී පරීක්ෂණ ඉදිරියට ගෙන යාමටත් උපරිම සහාය ලබාදීමට සෑම විටම බැදී සිටින බවද එහෙත් සිදුවන විමර්ශනය පිළිබද නිසි කරුණු දැක්වීමකින් තොරව කරනු ලබන කැදවීමක් සම්බන්ධයෙන් වැඩිදුර නීතිමය උපදෙස් පැතිය යුතුව ඇති බවද ඔහු සඳහන් කරයි.", "URL": "https://lankatruth.com/si/?p=123290", "Category": "පුවත්", "Parent URL": null}