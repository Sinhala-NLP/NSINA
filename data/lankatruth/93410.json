{"Source": "Lankatruth", "Timestamp": "May 23, 2020", "Headline": "නොරෝච්චෝල ලක් විජය සේවකයෝ 09ක් හදිසියේ ලෙඩ වෙති… 600ක් නිරෝධායනයට යොමු කරති…", "News Content": "නොරෝච්චෝල ලක් විජය බලාගාරයේ සේවකයින් පිරිසක් හදිසියේ උණ හා අනිකුත් රෝග ලක්ෂණ පෙන්නුම් කිරිමත් සමග අදාල සේවක පිරිස වෛද්‍ය පරික්ෂණ සදහා යොමු කර රාජකාරියට පැමින සිටි 600 කට ආසන්න පිරිසක් නැවත නිවෙස් වෙත යාම නවතා ආරක්ෂිතව නේවාසිකාගාර තුළ රදවා නිරෝධායනයට ලක් කර ඇති බව වාර් තා වේ. ලක් විජය බලාගාරයේ ගිණුම් හා මානව සම්පත් ඒකකයේ සේවය කරන 09 දෙනෙකු මෙසේ උණ, උගුර අමාරුව ඇතුළු කොරෝනාදැයි සැක සහිත රෝග ලක්ෂ පෙන්නුම් කර ඇති බව පැවසේ. අදාල රෝග ලක්ෂණ පෙන්නුම් කළ 09 දෙනා පුත්තලම මුලික රෝහලේ දී පි.සි.ආර් පරික්ෂණ සදහා අදාල ජෛව පටල සාම්පල ලබා ගෙන ඇති බවද ආපසු මොවුන් රැගෙන ගොස් විදුලිබල මණ්ඩල නේවාසිකාගාර තුළ ආරක්ෂීතව රදවා ඇති බවද වාර්තා වෙයි. ලක් විජය බලාගාරය රටේ විදුලි අවශ්‍යතාවයෙන් 60%කට ආසන්න දායකත්වක් දක්වන ප්‍රධාන විදුලි සැපයුම් කරු වෙයි. රට තුළ පැවති කොරෝනා තත්වය හමුවේ පසුගිය මාස තුනකට ආසන්න කාලයක් ලක් විජය සේවකයින් හා නිළධාරින් 30%ක දායකත්වය දක්වා තිබිනි. නමුත් දැනට දින කිපයක සිට සුපුරුදු ලෙස සේවක පිරිස් පැරණි ක්‍රමයටම සේවයට පැමිනිම ආරම්භ කර තිබිනී.", "URL": "https://lankatruth.com/si/?p=93410", "Category": "පුවත්", "Parent URL": null}