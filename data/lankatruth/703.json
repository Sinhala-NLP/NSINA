{"Source": "Lankatruth", "Timestamp": "January 2, 2012", "Headline": "පළමු ශ්‍රේණියේ බර දෙමාපියන්ට – කරුණාරත්නයේ අකාරුණික වැඩක්", "News Content": "නව වසරට පාසල් ආරම්භ කිරීමත් සමග පාසල් වල මුදල් එකතු කිරීමේ ව්‍යාපෘති හේතුවෙන් දෙමාපියන් ඉමහත් දුෂ්කරතාවයට පත්වී ඇති බව වාර්තා වේ.අලුත් ඉදිකිරීම් සදහා, ආරක්ෂක වියදම් සදහා, පිරිසිදු කිරීම් ආදී වෙනත් වියදම් සදහා යැයි කියමින් පහසුකම් ගාස්තුවලට අමතරව තවත් විශාල මුදලක් මෙලෙසඅය කෙරෙන බව සදහන්ය. අධ්‍යාපන අමාත්‍යංශය මෙබදු මුදල් එකතු කිරීම් නීති විරෝධී යැයි ප්‍රකාශ කලද මෙබදු නීති විරෝධී ක්‍රියා වලට නිහඩව සිටීමෙන් ආණ්ඩුවඅනියමින් සහය දක්වන බවට දෙමාපියෝ චෝදනා කරති. මේ පිළිබදව ලංකා ටෘත් වෙත වාර්තා වූ එක් සිදුවීමක් වන්නේ කැළණිය අධ්‍යාපන කලාපයේ මත්තුමගල කරුණාරත්න බෞද්ධ මහා විද්‍යාලයේ මුදල් එකතු කිරීමේ අක්‍රමිකතාවයයි.වාර්තා වන අන්දමට 2012 වසරේ 1 ශ්‍රේණිය සදහා තෝරාගත් ළමුන්ගෙන් රුපියල් 3500 මුදලක් අයකරමින් තිබේ.අලුතින් පන්ති කාමරයක් ඉදිකිරීමට යැයි පවසමින් එක් ළමයකුගෙන් 2000 ක මුදලක්ද 1 ශ්‍රේණිය සදහා අවශ්‍ය පොත්ලැයිස්තුවද පාසලෙන්ම මිලදී ගත යුතු බව කියමින් රුපියල් 1500 ක මුදලක්ද වශයෙන් මෙම මුදල් අයකරන බව වාර්තා වේ.අදාල පොත් ලැයිස්තුව වෙළදපොළෙන් මිලදීගැනීම සදහා රුපියල් 600 කට වඩා වැය නොවන බවත් ඒ තුල මහා පරිමාණ මුදල් වංචාවක් සිදුවන බවත් දෙමාපියෝ වැඩි දුරටත් පැවසීය.", "URL": "https://lankatruth.com/si/?p=703", "Category": "පුවත්", "Parent URL": null}