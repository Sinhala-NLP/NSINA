{"Source": "Lankatruth", "Timestamp": "February 19, 2021", "Headline": "බස් රථයක් තුළ සිහිසුන් වී මියගිය තරුණයාට කොරෝනා", "News Content": "කැකිරාව – මරදන්කඩවල ඇටවීරවැව ප්‍රදේශයේ පදිංචි 29 හැවිරිදි තරුණයෙකු පසුගිය දා බස් රථයක් තුළ ගමන් කරමින් සිටිය දී අසාධ්‍ය ලෙස රෝගීවීමෙන් අනතුරුව මියගොස් තිබේ. ප්‍රදේශය භාර මහජන සෞඛ්‍ය පරීක්ෂකවරයා පවසන්නේ බස් රථය තුළ දී තරුණයා සිහිසුන් වී ඇති බවත් රෝහල්ගත කරන විටත් ඔහු මියගොස් සිටි බවත්ය. අනතුරුව අනුරාධපුර ශික්ෂණ රෝහලේදී සිදුකළ PCR පරීක්ෂණයේ දී එම තරුණයා කොවිඩ් ආසාදිතයෙකු බවට හඳුනාගෙන තිබේ.", "URL": "https://lankatruth.com/si/?p=110929", "Category": "කොවිඩ් -19 (කොරෝනා ) පුවත්", "Parent URL": null}