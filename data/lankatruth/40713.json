{"Source": "Lankatruth", "Timestamp": "September 11, 2017", "Headline": "යෝෂිත රාජපක්ෂ FCIDයට කැඳවයි", "News Content": "ගල්කිස්ස හා රත්මලාන ප‍්‍රදේශයේ ඉඩම් මිළදී ගත් ආකාරය සහ එක් ඉඩමක සුඛෝපභෝගී නිවසක් ඉදිකිරීමට මුදල් යෙදවු ආකාරය සම්බන්ධයෙන් ප‍්‍රකාශ ලබා ගැනීමට යෝෂික රාජපක්ෂ මහතාට හෙට (12) පොලිස් මුල්‍ය අපරාධ විමර්ශන කොට්ඨාසය වෙත පැමිණෙන ලෙස දන්වා ඇති බව වාර්තාවේ. ගල්කිස්ස මිහිදු මාවතේ පර්චස් 31ක ඉඩමක් මිළදී ගැනීම සහ රත්මලාන කෙකටිය පෙදෙසේ පර්චස් 31.5ක ඉඩමක් සහ එහි තෙමහල් සුඛෝපභෝගී නිවසක් ඉදිරි කිරීමට මුදල් යෙදවු ආකාරය සම්බන්ධයෙන් හෙළි කර ගැනීමට පොලිස් මුල්‍ය අපරාධ විමර්ශන කොට්ඨාසය සිදුකරන පරීක්ෂණක් වෙනුවෙන් මෙම ප‍්‍රකාශ ලබා ගැනීමට නියමිත බව වැඩිදුරටත් වාර්තා වේ.", "URL": "https://lankatruth.com/si/?p=40713", "Category": "පුවත්", "Parent URL": null}