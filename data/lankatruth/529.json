{"Source": "Lankatruth", "Timestamp": "December 16, 2011", "Headline": "කෝප් කමිටුව ගැන ප්‍රශ්ණ කිරීම හදුන්නෙත්තිට තහනම්", "News Content": "පොදුව්‍යාපාර පිළිබද පාර්ලිමේන්තු තේරීම් කාරක සභාව හෙවත් කෝප් කමිටු වාර්තාවෙන් දූෂණ හා අක්‍රමිකතා නිසා පාඩුවී තිබෙන රාජ්‍ය ආයතන 11ක ඉවත් කර ප්‍රතිශෝධන වාර්තාවක් ඉදිරිපත් කිරීම පාර්ලිමේන්තුවබරපතල ලෙස හෑල්ලුකිරී‍මක් ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ත් මහතා පෙන්වා දෙයි. අමාත්‍ය ඩිව් ගුණසේකර මහතාගේ ප්‍රධානත්වයෙන් යුතු කෝප් කමිටුව රාජ්‍ය ආයතන 48කටසම්බන්ධ වාර්තාවක් ඉදිරිපත් කළ අතර එය රටතුළ මහත් ආන්දෝලනයකට ලක්විය. ඒ නිසා පාඩුලබන රාජ්‍ය ආයතන 11ක් කමිටුවාර්තාවෙන් ඉවත් කිරීමට ආණ්ඩුව ක්‍රියා කලේය.      මේ පිළිබදව අද (16) පාර්ලිමේන්තුවේදී සුනිල් හදුන්නෙත්ති මන්ත්‍රීවරයා ප්‍රශ්ණකිරීමට සූදානම් වූ අවස්ථාවේදී කථානායක වරයා ඊට ඉඩ නොදුන්නේය. ඉන්පසු කථානායක ප්‍රකාශ කලේ ලබන සදුදා එම කමිටුව නැවතරැස්කර කමිටු වාර්තාව පිළිබදව සාකච්ඡා කරන බවය. එහෙත් හදුන්නෙත්ති මන්ත්‍රීවරයා පෙන්වා දෙන්නේ රාජ්‍ය ආයතනවලට අදාල පරීක්ෂණ හා නිරීක්ෂණ මගින් පාඩු ලබන බවට කමිටුවක් විසින් තීරණය කළ ආයතනයක් ලාභ ලබන බව කමිටු සභාපතිවරයාගේ හෝවෙනත් බලවතෙකුගේ තනි මතයට අනුව වෙනස් කළ නොහැකි බවය. එසේ කිරීමට සූදානම් වීම ජනතා පරමාධිපත්‍ය නියෝජනය කරන පාර්ලිමේන්තුව බරපතල හෑල්ලුකීරීමක් බව පවසයි. එම නිසා කෝප් කමිටුව නැවතකැදවා වාර්තාව වෙනස්කිරීම පිළිබදව සාකච්ඡාකිරීම වෙනුවට එම කමිටුවට ඉදිරිපත් කළ රාජ්‍ය ආයතන වලට අදාල සියළුම වාර්තා පාර්ලිමේන්තුවේ සභාගත කරන ලෙස මන්ත්‍රීවරයා කථානායකගෙන් ඉල්ලා සිටින ලදී.", "URL": "https://lankatruth.com/si/?p=529", "Category": "පුවත්", "Parent URL": null}