{"Source": "Lankatruth", "Timestamp": "July 3, 2019", "Headline": "බැටිකලෝ කැම්පස් පෞද්ගලික ආයතනය සම්බන්ධ නිර්දේශ අධ්‍යනයට අනුකාරක සභාවක්", "News Content": "බැටිකලෝ කැම්පස් පෞද්ගලික අධ්‍යාපන ආයතනය සම්බන්ධව, අධ්‍යාපන හා මානව සම්පත් සංවර්ධනය පිළිබඳ ආංශික අධීක්ෂණ කාරක සභාවේ නිරීක්ෂණ වාර්තාව අමාත්‍ය මණ්ඩලයේ අවධානය පිණිස යොමුකර ඇත. ඒ අනුව වාර්තාවේ සඳහන් නිර්දේශ අධ්‍යනය කර අමාත්‍ය මණ්ඩලය වෙත වාර්තා කිරීමට අමාත්‍ය මණ්ඩල අනුකාරක සභාවක් ද පත්කිරීමට අමාත්‍ය මණ්ඩලය ඊයේ(02) තීරණය ඇතැයි ද වාර්තා වේ. අමාත්‍ය මණ්ඩල අනුකාරක සභාව මුදල්, නගර සැලසුම්, ජල සම්පාදන සහ උසස් අධ්‍යාපන, ජාතික ඒකාබද්ධතා, රාජ්‍ය භාෂා, සමාජ ප්‍රගති සහ හින්දු ආගමික කටයුතු සහ සංවර්ධන උපායමාර්ග සහ ජාත්‍යන්තර වෙළඳ අමාත්‍යවරුන්ගෙන් සමන්විත වේ.", "URL": "https://lankatruth.com/si/?p=76929", "Category": "පුවත්", "Parent URL": null}