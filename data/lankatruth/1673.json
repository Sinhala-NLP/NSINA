{"Source": "Lankatruth", "Timestamp": "March 8, 2012", "Headline": "සමාජවාදී කාන්තා සංගමයේ ජාත්‍යන්තර කාන්තා දිනය පණිවිඩය", "News Content": "මහින්ද චින්තනයේ පිටු අංක 8 සඳහන්ව තිබූ ගර්බනී මව්වරුන්ගේ පෝෂණ මල්ල ලබා දී නැති බවත්, මහින්ද චින්තනයේ පිටු අංක 9 සඳහන් කුඩා දරුවන්ගේ කිරි වීදුරුව නැතිබවත්, පසුගිය අවුරුද්දේ විදේශගත කාන්තාවන්ගේ දුරකතන අරමුදලින් මිලියන 1000ක් රජයට එකතු කර ගනු ලැබුවද ඔවුනට මේ වන විටත් විශ‍්‍රාම වැටුපක් ලබා දී නැති බවත් හා උතුර නැගෙනහිර 80,000 කට වඩා සිටින වැන්දඹු කාන්තාවන්ට ජීවිතය ගොඩ නගා ගැනීමට ලබාදෙන බව පැවසූ සමාජ සංරක්‍ෂණ අරමුදල ලබා දී නැතිබවත් සදහන් කරමින් සමාජවාදී කාන්තා සංගමය විසින් 102 වැනි ජාත්‍යන්තර කාන්තා දිනය වෙනුවෙන් පණිවිඩයක් නිකුත් කරමින් කියා සිටී. එම සංගමයේ ජාතික සංවිධායිකා ජනතා විමුක්ති පෙරමුනේ මධ්‍යමකාරකසභික සමන්මලී ගුණසංහ මහත්මිය විසින් එවන ලද එම නිවේදනය සම්පූර්ණයෙන් පහතින් පළවේ. ජාත්‍යන්තර කාන්තා දිනය සමරන මොහොතේ සිංහල, දෙමළ, මුස්ලිම් කාන්තාවගේ හදවතේ ගැස්ම වේගවත් වීමට පටන් ගෙන ඇත. ගෘහයේ පාලිකාව හා පවුල් බර කරගසන්නිය ලෙස ඇයට ආර්ථිකය තුළ සිදු වන සියුම් වෙනස්කම් පවා වහාම හදවතට දැනෙන්නේය. පෙබරවාරි මස 11 වන දින මධ්‍යම රාත‍්‍රියේ සිට ආණ්ඩුව විසින් ඉන්ධන මිල මහා පරිමානයෙන් ඉහළ දැමීය. මෙවර තෙල් මිල වැඩි වූයේ ඉතිහාසයේ වැඩිම තෙල්මිල වැඩි වීම ලෙසටය. ඒ පෙට‍්‍රල් රු.12ක්ද ඞීසල් රු.31ක් හා භූමිතෙල් රු.35ක් ලෙසටය. පවුලේ ජීවන බර දරාගතනොහැකිව පීඩා විඳින ඇයට කාන්තා දිනය සැමරීමට සිදු වී ඇත්තේ හදවතේ ගැස්ම මෙලෙස වේගවත් වී ඇති මොහොතකය.එදා ඇමරිකාවේ ඇඟලූම් සේවිකාවන් පිරිසක් 1857දී පැය 16ක වැඩ දිනය පැය 12ක් කරන ලෙස ඉල්ලා උද්ඝෝෂණය කළෝය. එමෙන්ම 1908 මාර්තු 08 නිව්යෝර්ක් නුවර ඉඳිකටු කම්හලක සේවිකාවන් උද්ඝෝෂණය කළේ අඩු වාතාශ‍්‍රයක් සහිත බිම් ගෙවල් තුළ වැඩ කිරීමට සිදු වූ නිසාය. 1911දී ටි‍්‍රයැන්ගල් ෂර්ට්වෙස්ට් නමැති ඉඳිකටු සමාගමේ 141ක් පමණ සේවිකාවන් පිරිසක් පිළිස්සී මිය ගියේ කර්මාන්ත ශාලාව තුළ ඔවුන් සිරකර අගුළු දමා තිබූ නිසාය. ඉල්ලීම් ඉල්ලා සටන් කළ සේවිකාවන් හට එදා පාලකයින් දරුණු ලෙස වෙඩි තබා මර්දනය කළෝය. මෙම අරගලයන් සිහිකරනු පිණිස හා ඔවුනට ගරු කිරීමක් ලෙස 1910 කෝපන්හේගන් නුවර පැවැති සමාජවාදී කාන්තාවන්ගේ 2 වන සමුළුවට සමාජවාදී නායිකාවක් වූ ක්ලාරා සෙට්කින් විසින් ජාත්‍යන්තර කාන්තා දිනය මාර්තු 8 ලෙසට ප‍්‍රකාශ කිරීමට මැදිහත් වීය.102 වැනි ජාත්‍යන්තර කාන්තා දිනය යෙදී ඇති අද දින ලාංකේය කාන්තාව පත්වී ඇත්තේද එවැනිම ඉරණමකටය. පෞද්ගලික අංශයේ සේවකයෝ 40%කින් වැටුප් වැඩි වීමක් ඉල්ලමින් උද්ඝෝෂණය කරන විට ඔවුන්ට පහරදෙමින්ද වෙඩි තබමින්ද ඔවුන්ව මර්දනය කරයි. පෞද්ගලික අංශයේ සේවය කරන සේවකයින්ගේ බහුතරයක් කාන්තාවන්ය. ඔවුන්ගේ අර්ථසාධක අරමුදල සොරකම් කිරීමේ ව්‍යායාමයක ආණ්ඩුව මේ වන විටත් නිරතවෙමින් සිටී. ධීවර කාන්තාවද රටේ ජනතාව සමග මහ පාරට පැමිණ ඇත්තේ ජීවත් වීමට නොහැකි තරම් ජීවිතය පීඩාවට ලක්වි ඇති නිසාය. මුළු ජනගහනයෙන් 45%කගේ දෛනික ආදායම රු. 220ක් බව ආණ්ඩුවේ තොරතුරු වලින් පෙන්වන අතර එක් පුද්ගලයෙක්ගේ මාසික ආදායම රු. 22,000ක් බවද ආණ්ඩුව ප‍්‍රකාශ කරයි. නමුත්, හතරදෙනෙක්ගෙන් යුත් පවුලක මාසික වියදම රු. 44,000කට වඩා වැඩි බව ඔවුන්ගේ වාර්තා වලින්ම පෙන්වා දෙයි. තෙල් මිල, විදුලි බිල ඉහළ යාම නිසා සියළුම භාණ්ඩ හා සේවා මිල ඉහළ ගොස් ඇත. දරුවන් ලයට තුරුලූකර මවට පැවසීමට ඉතිරි වී ඇත්තේ ‘අහෝ දරුවනි, අපේ හදවත ගැහෙනමුත් පාලකයින්ගේ හදවත් ගල් ගැසී ඇති නිසා උණු නොවන බවය.මහින්ද චින්තනයේ පිටු අංක 8 සඳහන්ව තිබූ ගර්බනී මව්වරුන්ගේ පෝෂණ මල්ල ලබා දී නැත. මහින්ද චින්තනයේ පිටු අංක 9 සඳහන් කුඩා දරුවන්ගේ කිරි වීදුරුව නැත. පසුගිය අවුරුද්දේ විදේශගත කාන්තාවන්ගේ දුරකතන අරමුදලින් මිලියන 1000ක් රජයට එකතු කර ගනු ලැබුවද ඔවුනට මේ වන විටත් විශ‍්‍රාම වැටුපක් ලබා දී නැත. උතුර නැගෙනහිර 80,000 කට වඩා සිටින වැන්දඹු කාන්තාවන්ට ජීවිතය ගොඩ නගා ගැනීමට ලබාදෙන බව පැවසූ සමාජ සංරක්‍ෂණ අරමුදල ලබා දී නැත.මෙම ආණ්ඩුව ජීවත් වීමට නොහැකිව වෙර දරන කාන්තාව වහල් සේවයට පටවා ජාතික ආර්ථිකයට ආදායමක් එකතු කර ගැනීම පමණක් ඉලක්ක කරගෙන ඇති නිසා රිසානලා වැනි සහෝදරියන් මැදපෙරදිග සිරකඳවුරු වල ජීවත් වෙන අතර විවිධ වදහිංසා වලට ලක්වෙමින් මිය යන ප‍්‍රමාණයද වැඩි කරමින් පවතී. විදේශගතව සේවය කරන පුද්ගලයන්ගේ ප‍්‍රමාණය ලක්‍ෂ 18ක් වන අතර ලක්‍ෂ 15ක්ම ඇත්තේ ගෘහසේවයේ යෙදි ඇති සහෝදරියන්ය. ඔවුන් ඉල්ලා සිටි විශ‍්‍රාම වැටුප වෙනුවට ඔවුන්ගේ පවුල් වල ජීවිතද බිලි ගැනීමට වත්මන් ආණ්ඩුව කටයුතු කර ඇත. ධීවර උද්ඝෝෂණයේදී මරාදැමුවේ විදේශගතව ගෘහසේවයේ යෙදී සිටින සහෝදරියකගේ සැමියා වන ඇන්තනීය.නව ලිබරල්වාදය ලෙස විවිධ නම් වලින් හඳුන්වන ලාභය පමණක් මුල්කරගත් ධනවාදී ආර්ථිකය තුළ කාන්තාව විකිණෙන, පෑගෙන, පීඩාවට පත්වෙන තවත් භාණ්ඩයක් පමණක් බව පොලිස් වාර්තා පෙන්නා දෙන වාර්තාගත කාන්තා ඝාතන හා අපරාධ වලින් පෙන්නුම් කරයි.ජනතාවට ජීවත් වීමට නොහැකි ආර්ථික වටපිටාවක් තුළ කාන්තාව නිවස තුළත් සමාජය තුළත් වරින් වර පීඩාවට පත්වේ. පාලකයින්ට කාන්තාවන්ගේ අයිතීන් මෙන්ම ඔවුන්ගේ ආරක්‍ෂාවද සැලසීමට නොහැකි බව මනාව පෙන්නුම් කර ඇත. එබැවින් ඇගේ ලෝකය ගොඩනගා ගැනීමට හැක්කේ, ඇගේ අයිතිවාසිකම් ඇයට ලබාගත හැක්කේ සාධාරණ සමාජ වටපිටාවක් තුලින් පමණක් බව මනාව ඔප්පු වී ඇත. එබැවින් වහ වහාම වතුකරයේ ජීවත් වන කාන්තාව, මැදපෙරදිග සේවය කරන කාන්තාව හා විවිධ ක්‍ෂේත‍්‍ර වල සේවය කරන අපගේ ආදරණීය කාන්තාව හා වැඩි වැඩකොටසක් නිවස තුළ විවිධ කාර්යන් කරමින් ගතකරන කාන්තාව ඇතුළු සමස්ත කාන්තාවන්ද රටේ සියළු ජනතාවද, පීඩාවට පත් කරන මෙම අසාධාරණ සමාජ ක‍්‍රමයට එරෙහිව අධිෂ්ඨානයෙන් යුතුව පෙළ ගැසෙන ලෙසට සමාජවාදී කාන්තා සංගමයේ අපි ජාත්‍යන්තර කාන්තා දිනය සමරන අද දිනයේදී ඉල්ලා සිටිමු. ජාත්‍යන්තර කාන්තා දිනය සමරන මොහොතේ සිංහල, දෙමළ, මුස්ලිම් කාන්තාවගේ හදවතේ ගැස්ම වේගවත් වීමට පටන් ගෙන ඇත. ගෘහයේ පාලිකාව හා පවුල් බර කරගසන්නිය ලෙස ඇයට ආර්ථිකය තුළ සිදු වන සියුම් වෙනස්කම් පවා වහාම හදවතට දැනෙන්නේය. පෙබරවාරි මස 11 වන දින මධ්‍යම රාත‍්‍රියේ සිට ආණ්ඩුව විසින් ඉන්ධන මිල මහා පරිමානයෙන් ඉහළ දැමීය. මෙවර තෙල් මිල වැඩි වූයේ ඉතිහාසයේ වැඩිම තෙල්මිල වැඩි වීම ලෙසටය. ඒ පෙට‍්‍රල් රු.12ක්ද ඞීසල් රු.31ක් හා භූමිතෙල් රු.35ක් ලෙසටය. පවුලේ ජීවන බර දරාගතනොහැකිව පීඩා විඳින ඇයට කාන්තා දිනය සැමරීමට සිදු වී ඇත්තේ හදවතේ ගැස්ම මෙලෙස වේගවත් වී ඇති මොහොතකය. එදා ඇමරිකාවේ ඇඟලූම් සේවිකාවන් පිරිසක් 1857දී පැය 16ක වැඩ දිනය පැය 12ක් කරන ලෙස ඉල්ලා උද්ඝෝෂණය කළෝය. එමෙන්ම 1908 මාර්තු 08 නිව්යෝර්ක් නුවර ඉඳිකටු කම්හලක සේවිකාවන් උද්ඝෝෂණය කළේ අඩු වාතාශ‍්‍රයක් සහිත බිම් ගෙවල් තුළ වැඩ කිරීමට සිදු වූ නිසාය. 1911දී ටි‍්‍රයැන්ගල් ෂර්ට්වෙස්ට් නමැති ඉඳිකටු සමාගමේ 141ක් පමණ සේවිකාවන් පිරිසක් පිළිස්සී මිය ගියේ කර්මාන්ත ශාලාව තුළ ඔවුන් සිරකර අගුළු දමා තිබූ නිසාය. ඉල්ලීම් ඉල්ලා සටන් කළ සේවිකාවන් හට එදා පාලකයින් දරුණු ලෙස වෙඩි තබා මර්දනය කළෝය. මෙම අරගලයන් සිහිකරනු පිණිස හා ඔවුනට ගරු කිරීමක් ලෙස 1910 කෝපන්හේගන් නුවර පැවැති සමාජවාදී කාන්තාවන්ගේ 2 වන සමුළුවට සමාජවාදී නායිකාවක් වූ ක්ලාරා සෙට්කින් විසින් ජාත්‍යන්තර කාන්තා දිනය මාර්තු 8 ලෙසට ප‍්‍රකාශ කිරීමට මැදිහත් වීය. 102 වැනි ජාත්‍යන්තර කාන්තා දිනය යෙදී ඇති අද දින ලාංකේය කාන්තාව පත්වී ඇත්තේද එවැනිම ඉරණමකටය. පෞද්ගලික අංශයේ සේවකයෝ 40%කින් වැටුප් වැඩි වීමක් ඉල්ලමින් උද්ඝෝෂණය කරන විට ඔවුන්ට පහරදෙමින්ද වෙඩි තබමින්ද ඔවුන්ව මර්දනය කරයි. පෞද්ගලික අංශයේ සේවය කරන සේවකයින්ගේ බහුතරයක් කාන්තාවන්ය. ඔවුන්ගේ අර්ථසාධක අරමුදල සොරකම් කිරීමේ ව්‍යායාමයක ආණ්ඩුව මේ වන විටත් නිරතවෙමින් සිටී. ධීවර කාන්තාවද රටේ ජනතාව සමග මහ පාරට පැමිණ ඇත්තේ ජීවත් වීමට නොහැකි තරම් ජීවිතය පීඩාවට ලක්වි ඇති නිසාය. මුළු ජනගහනයෙන් 45%කගේ දෛනික ආදායම රු. 220ක් බව ආණ්ඩුවේ තොරතුරු වලින් පෙන්වන අතර එක් පුද්ගලයෙක්ගේ මාසික ආදායම රු. 22,000ක් බවද ආණ්ඩුව ප‍්‍රකාශ කරයි. නමුත්, හතරදෙනෙක්ගෙන් යුත් පවුලක මාසික වියදම රු. 44,000කට වඩා වැඩි බව ඔවුන්ගේ වාර්තා වලින්ම පෙන්වා දෙයි. තෙල් මිල, විදුලි බිල ඉහළ යාම නිසා සියළුම භාණ්ඩ හා සේවා මිල ඉහළ ගොස් ඇත. දරුවන් ලයට තුරුලූකර මවට පැවසීමට ඉතිරි වී ඇත්තේ ‘අහෝ දරුවනි, අපේ හදවත ගැහෙනමුත් පාලකයින්ගේ හදවත් ගල් ගැසී ඇති නිසා උණු නොවන බවය. මහින්ද චින්තනයේ පිටු අංක 8 සඳහන්ව තිබූ ගර්බනී මව්වරුන්ගේ පෝෂණ මල්ල ලබා දී නැත. මහින්ද චින්තනයේ පිටු අංක 9 සඳහන් කුඩා දරුවන්ගේ කිරි වීදුරුව නැත. පසුගිය අවුරුද්දේ විදේශගත කාන්තාවන්ගේ දුරකතන අරමුදලින් මිලියන 1000ක් රජයට එකතු කර ගනු ලැබුවද ඔවුනට මේ වන විටත් විශ‍්‍රාම වැටුපක් ලබා දී නැත. උතුර නැගෙනහිර 80,000 කට වඩා සිටින වැන්දඹු කාන්තාවන්ට ජීවිතය ගොඩ නගා ගැනීමට ලබාදෙන බව පැවසූ සමාජ සංරක්‍ෂණ අරමුදල ලබා දී නැත. මෙම ආණ්ඩුව ජීවත් වීමට නොහැකිව වෙර දරන කාන්තාව වහල් සේවයට පටවා ජාතික ආර්ථිකයට ආදායමක් එකතු කර ගැනීම පමණක් ඉලක්ක කරගෙන ඇති නිසා රිසානලා වැනි සහෝදරියන් මැදපෙරදිග සිරකඳවුරු වල ජීවත් වෙන අතර විවිධ වදහිංසා වලට ලක්වෙමින් මිය යන ප‍්‍රමාණයද වැඩි කරමින් පවතී. විදේශගතව සේවය කරන පුද්ගලයන්ගේ ප‍්‍රමාණය ලක්‍ෂ 18ක් වන අතර ලක්‍ෂ 15ක්ම ඇත්තේ ගෘහසේවයේ යෙදි ඇති සහෝදරියන්ය. ඔවුන් ඉල්ලා සිටි විශ‍්‍රාම වැටුප වෙනුවට ඔවුන්ගේ පවුල් වල ජීවිතද බිලි ගැනීමට වත්මන් ආණ්ඩුව කටයුතු කර ඇත. ධීවර උද්ඝෝෂණයේදී මරාදැමුවේ විදේශගතව ගෘහසේවයේ යෙදී සිටින සහෝදරියකගේ සැමියා වන ඇන්තනීය. නව ලිබරල්වාදය ලෙස විවිධ නම් වලින් හඳුන්වන ලාභය පමණක් මුල්කරගත් ධනවාදී ආර්ථිකය තුළ කාන්තාව විකිණෙන, පෑගෙන, පීඩාවට පත්වෙන තවත් භාණ්ඩයක් පමණක් බව පොලිස් වාර්තා පෙන්නා දෙන වාර්තාගත කාන්තා ඝාතන හා අපරාධ වලින් පෙන්නුම් කරයි. ජනතාවට ජීවත් වීමට නොහැකි ආර්ථික වටපිටාවක් තුළ කාන්තාව නිවස තුළත් සමාජය තුළත් වරින් වර පීඩාවට පත්වේ. පාලකයින්ට කාන්තාවන්ගේ අයිතීන් මෙන්ම ඔවුන්ගේ ආරක්‍ෂාවද සැලසීමට නොහැකි බව මනාව පෙන්නුම් කර ඇත. එබැවින් ඇගේ ලෝකය ගොඩනගා ගැනීමට හැක්කේ, ඇගේ අයිතිවාසිකම් ඇයට ලබාගත හැක්කේ සාධාරණ සමාජ වටපිටාවක් තුලින් පමණක් බව මනාව ඔප්පු වී ඇත. එබැවින් වහ වහාම වතුකරයේ ජීවත් වන කාන්තාව, මැදපෙරදිග සේවය කරන කාන්තාව හා විවිධ ක්‍ෂේත‍්‍ර වල සේවය කරන අපගේ ආදරණීය කාන්තාව හා වැඩි වැඩකොටසක් නිවස තුළ විවිධ කාර්යන් කරමින් ගතකරන කාන්තාව ඇතුළු සමස්ත කාන්තාවන්ද රටේ සියළු ජනතාවද, පීඩාවට පත් කරන මෙම අසාධාරණ සමාජ ක‍්‍රමයට එරෙහිව අධිෂ්ඨානයෙන් යුතුව පෙළ ගැසෙන ලෙසට සමාජවාදී කාන්තා සංගමයේ අපි ජාත්‍යන්තර කාන්තා දිනය සමරන අද දිනයේදී ඉල්ලා සිටිමු.", "URL": "https://lankatruth.com/si/?p=1673", "Category": "පුවත්", "Parent URL": null}