{"Source": "Lankatruth", "Timestamp": "February 24, 2023", "Headline": "වාහන අමතරකොටස් මිල 300%කින් ඉහළට", "News Content": "වෙළඳපෙළේ වාහන අමතර කොටස් මිළ 300%ක් වැනි අධික ප්‍රමාණයකින් ඉහළ ගොස් ඇති බව වෙළඳපල ආරංචි මාර්ග පවසයි. ප්‍රධාන වශයෙන් බැටරි, ආලෝක ලාම්පු, කණ්නාඩි, වාහන තහඩු සහ එන්ජින් ඇතුළු වාහන අමතර කොටස්වල මිල මෙලෙස ඉහළ ගොස් ඇති බවත් වෙළඳපළේ වාහන අමතර කොටස් හිඟයක් පවතින බවත් පංචිකාවත්ත අමතර කොටස් අලෙවිකරුවෝ පවසති. අමතර කොටස් ආනයනකරුවන් චෝදනා කරන්නේ ආනයනය කිරීමේ දී ඇතැම් මුල්‍ය ආයතන ණයවර ලිපි නිකුත් නොකිරිම හේතුවෙන් අමතර කොටස් ගෙන්වීමට බාධා එල්ල වී ඇති බවය.", "URL": "https://lankatruth.com/si/?p=144907", "Category": "පුවත්", "Parent URL": null}