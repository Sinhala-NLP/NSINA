{"Source": "Lankatruth", "Timestamp": "December 15, 2020", "Headline": "හිටපු නියෝජ්‍ය අමාත්‍යවරයෙක් CID අත්අඩංගුවේ", "News Content": "ලංකා සතොස ආයතනයේ 2015 – 2019 යන වසරවල සිදුවී ඇති වාහන අවභාවිතාවක් සම්බන්ධයෙන් හිටපු නියෝජ්‍ය අමාත්‍ය සහ ත්‍රිකුණාමල දිස්ත්‍රික් හිටපු පාර්ලිමේන්තු මන්ත්‍රී අබ්දුල්ලා ⁣මොහොමඩ් මහරූෆ් සහ ෆාරුක් මොහොමඩ් ඉස්ලාම් යන දෙදෙනා අපරාධ පරීක්ෂණ දෙපාර්තමේන්තුව විසින් ඊයේ (14) රාත්‍රියේ අත්අඩංගුවට ගෙන තිබේ. හිටපු පාර්ලිමේන්තු මන්ත්‍රීවරයා ඔහුගේ කින්නියා නිවසේදීද සෙසු පුද්ගලයා මාතලේ ප්‍රදේශයේදීද අත්අඩංගුවට ගෙන තිබිණි.", "URL": "https://lankatruth.com/si/?p=103550", "Category": "පුවත්", "Parent URL": null}