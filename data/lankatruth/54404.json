{"Source": "Lankatruth", "Timestamp": "June 15, 2018", "Headline": "ඉහළ රාජ්‍ය නිලධාරීන් 7කගේ ක්‍රියාකලාපය සෙවීමට මහජන සහය පතයි", "News Content": "රාජ්‍ය ආයතන 7කට පත්කර ඇති නිලධාරීන් සම්බන්ධයෙන් විශේෂ විමර්ශනයක් සිදු කිරීමට පාර්ලිමේන්තුව තීරණය කර ඇතැයි වාර්තා වේ. ඒ අනුව රුසියානු සමූහාණ්ඩුව සඳහා අලුතින් පත් කළ ශ්‍රි ලංකා තානාපති ආචාර්ය දයාන් ජයතිලක මහතා, ජාතික ජලජ සම්පත් පර්යේෂණ හා සංවර්ධන නියෝජිතියින්ගේ සභාපති මහාචාර්ය දයා එදිරිසිංහ, රාජ්‍ය දැව සංස්ථාවේ සභහපති කේ.ඩබ්ලිව් ශාන්ත බණ්ඩාර, ජාතික පශූ සම්පත් සංවර්ධන මණ්ඩලයේ සභාපති කේ.මුතුවිනයාගම්, ලංකා පුත්‍ර සංවර්ධන බැංකුවේ සභාපති ජේ.ටී.එස්.ටී කාරියවසම්, ශ්‍රි ලංකා ජලජීවී වගා සංවර්ධන අධිකාරියේ සභාපති නුවන් ප්‍රසන්න මාධව ආරච්චි හා ලංකා ධීවර සංස්ථාවේ සභාපති හේමාල් ගුණසේකර යන මහත්වරුන් පිළිබඳ විශේෂ විමර්ශනයක් සිදු කරනු ලබයි. මෙහිදී මෙම රාජ්‍ය නිලධාරීන්ගේ පත්වීම් ලැබීම හා ක්‍රියාකලාපය සම්බන්ධව විමර්ශනයකර පාර්ලිමේන්තුවට වාර්තාවක් ඉදිරිපත් කිරීමට නියමිතය. පාර්ලිමේන්තුවේ උසස් නිලතල පිළිබඳ කාරක සභාව ඉහත නිලධාරීන්ගේ පත්වීම් සම්බන්ධව විරෝධයක් ඇත්නම් එය දැනුම් දෙන ලෙස මහජනතාවගෙන් ඉල්ලා සිටියි.", "URL": "https://lankatruth.com/si/?p=54404", "Category": "පුවත්", "Parent URL": null}