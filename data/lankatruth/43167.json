{"Source": "Lankatruth", "Timestamp": "October 29, 2017", "Headline": "අද සිට තද වැසි", "News Content": "දිවයින ආසන්න පහළ වායුගෝලයේ ඇතිවෙමින් පවතින කැළඹිලි ස්වභාවය හේතුවෙන් ඉදිරි දිනවලදී පවතින වැසි තත්ත්වයේ වැඩිවීමක් අපෙක්ෂා කෙරෙන බව කාලගුණ විද්‍යා දෙපාර්තමේන්තුව සඳහන් කරයි. දිවයිනේ බොහෝ ප්‍රදේශවල අද (29) සවස 2.00න් පමණ පසු වැසි හෝ ගිගුරුම් සහිත වැසි ඇති ‍වන බවද ඔවූහු සඳහන් කරති. උතුරු සහ නැගෙනහිර පළාත්වල උදැසන කාලයේදීත් වැසි ඇති විය හැති බවත් විශේෂයෙන් බස්නාහිර, සබරගමුව, මධ්‍යම, උතුරු මැද, වයඹ සහ ඌව පළාත්වලත් වවුනියාව දිස්ත්‍රික්කයේත් මි.මී. 100ට අධික තද වැසි අපේක්ෂා කෙරේ. දිවයිනේ බස්නාහිර, සබරගමුව, මධ්‍යම, වයඹ සහ ඌව පළාත්වල සමහර ප්‍රදේශවල උදය කාලයේදී මිහිදුම් සහිත තත්ත්වයක් අපේක්ෂා කළ හැකි බවද කාලගුණ විද්‍යා දෙපාර්තමේන්තුව සඳහන් කරයි.", "URL": "https://lankatruth.com/si/?p=43167", "Category": "පුවත්", "Parent URL": null}