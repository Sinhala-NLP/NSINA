{"Source": "Lankatruth", "Timestamp": "April 7, 2021", "Headline": "ආණ්ඩුවේ සිටින දඩ බල්ලන් කවුද?", "News Content": "ආණ්ඩුවේ පසුපෙළ මන්ත්‍රීවරු දඩ බල්ලන් ලෙස හැසිරෙමින් රාජ්‍ය නිලධාරීන් දැඩි අපහසුතාවයකට පත්කරන බව ‘ශ්‍රී ලංකා රාජ්‍ය නිලධාරීන්ගේ වෘත්තීය සමිති සම්මේලනය “ නම් වෘත්තීය සංවිධානයක් මහනුවරදී පැවති මාධ්‍ය හමුවකදී හෙළිකර තිබේ. එම වෘත්තීය සමිති සම්මේලනයේ සභාපති සුමිත් කොඩිකාර එම මාධ්‍ය හමුවේදී ප්‍රකාශ කර ඇත්තේ ‘ආණ්ඩුවේ පසුපෙළ මන්ත්‍රීවරු පිරිසක්, ප්‍රාදේශීය ලේකම්වරුන්ට, සහකාර ප්‍රාදේශීය ලෙකම්වරුන්ට හා ග්‍රාම නිලධාරීවරුන්ට දැඩි චෝදනා එල්ලකර තිබෙනවා. දේශපාලකයන්ගේ ඕනෑ එපාකම් අනුව කටයුතු නොකිරීම නිසයි මෙසේ චෝදනා එල්ලකර තිබෙන්නේ. තවදුරටත් මේ ආකාරයෙන් බලපෑම් කළ හොත් ආණ්ඩුවට අනිසි ප්‍රතිඵලවලට අනිවාර්යයෙන්ම මුහුණ දෙන්න වෙනවා, යැයි එහිදී අවධාරණය කර ඇත. පසුපෙළ මන්ත්‍රීවරුන් සහ රාජ්‍ය අමාත්‍යවරුන් දඩබල්ලන් ලෙස කටයුතු කරන බව එම වෘත්තීය සමිති සම්මේලනය ප්‍රකාශ කර තිබේ.", "URL": "https://lankatruth.com/si/?p=114506", "Category": "පුවත්", "Parent URL": null}