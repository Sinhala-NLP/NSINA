{"Source": "Lankatruth", "Timestamp": "December 1, 2019", "Headline": "ආපදා ප්‍රදේශවල සා.පෙළ අපේක්ෂකයින් ළඟම විභාග මධ්‍යස්ථානයට", "News Content": "හෙටින්(02) ආරම්භවන අධ්‍යන පොදු සහතිකපත්‍ර සමාන්‍ය පෙළ විභාගය සඳහා පෙනී සිටීමට නියමිත, ආපදාවන්ට ලක්වූ ප්‍රදේශවල විභාග අපේක්ෂකයන් ළඟම පිහිටි විභාග මධ්‍යස්ථානය වෙත යොමු කිරීමේ වැඩපිළිවෙලක් ක්‍රියාත්මක කෙරෙන බව විභාග දෙපාර්තමේන්තුව පවසයි. පළාත් අධ්‍යාපන කාර්යාල සහ කලාප අධ්‍යාපන කාර්යාල හරහා මෙම වැඩපිළිවෙල ක්‍රියාත්මක කෙරේ. ආපදා තත්වයේ ස්වභාවය මත මෙම වැඩපිළිවෙල ඉදිරියට ක්‍රියාත්මක කරනවාද යන්න තීරණය කිරීමට නියමිතය. බදුල්ල දිස්ත්‍රික්කයේ පස්සර සහ නුවරඑළිය දිස්ත්‍රික්කයේ වලපනේ යන ප්‍රදේශවල ආපදා තත්වයන් පවතින බව සහ එම ප්‍රදේශවල විභාග මධ්‍යස්ථානවලට ප්‍රවේශ වන මාර්ග වැසී ඇති බවත් විභාග දෙපාර්තමේන්තුවට දැනුම්දී ඇතැයි ද වාර්තා වේ.", "URL": "https://lankatruth.com/si/?p=86512", "Category": "පුවත්", "Parent URL": null}