{"Source": "Lankatruth", "Timestamp": "September 19, 2019", "Headline": "හිටපු නාවික සහ ගුවන් හමුදාපතිවරුන් ගෞරව නාමයන්ගෙන් පිදුම් ලබයි", "News Content": "හිටපු ගුවන් හමුදාපති රොෂාන් ගුණතිලක මහතා සහ හිටපු නාවික හමුදාපති වසන්න කරන්නාගොඩ මහතා ගෞරව නාමයන්ගෙන් පිදුම් ලබා තිබේ. හිටපු ගුවන් හමුදාපති රොෂාන් ගුණතිලක මහතා මාර්ෂල් ඔෆ්ද එයාර් ෆෝස් සහ හිටපු නාවික හමුදාපති වසන්න කරන්නාගොඩ මහතා අද්මිරාල් ඔෆ්ද ෆ්ලිට් යන ගෞරව නාමයෙන් පිදුම් ලබා තිබේ. ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද(19) කොළඹ වරායේ නැගෙනහිර බහාලුම් පර්යන්තයේදී පැවති උත්සවයකදී මෙම ප්‍රධානය කිරීම් සිදුකර ඇත. දශක තුනකට අධික කාලයක් පැවති ත්‍රස්තවාදය අවසන් කිරීමේ මානුෂීය මෙහෙයුම් සඳහා දැක්වූ දායකත්වය හේතුවෙන් මෙම තනතුරු ප්‍රධානය කිරීම් සිදුකර ඇත. කෙසේ වෙතත් හිටපු නාවික හමුදාපති වසන්ත කරන්නාගොඩ මහතාට පසුගිය රජය සමයේ පාසල් සිසුන් ඇතුළු තරුණයක් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධව චෝදනා ද එල්ලවී ඇති අතර ඊට අදාල නඩු කටයුතු සිදුවෙමින් ඇත.", "URL": "https://lankatruth.com/si/?p=81118", "Category": "පුවත්", "Parent URL": null}