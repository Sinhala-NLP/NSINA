{"Source": "Lankatruth", "Timestamp": "July 21, 2021", "Headline": "මහමග අනතුරුවලින් 07ක් මරණයට…", "News Content": "ගතවු පැය 24 තුළ සිදුවු රිය අනතුරුවලින් පුද්ගලයින් 07 දෙනෙකු මියගොස් තිබේ. ඉන් වැඩි සංඛ්‍යාවක් මියගොස් ඇත්තේ යතුරුපැදි අනතුරුවලින් බව පොලීසිය පවසයි. පසුගිය සතියේ සිට මේ දක්වා දෛනිකව රිය අනතුරුවලින් දස දෙනෙකුට ආසන්න පුද්ගලයින් සංඛ්‍යාවක් මියයාමේ තත්වයක් පෙන්නුම් කරන බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා ප්‍රකාශ කරයි. එම සති අන්තය තුළ බීමත් රියදුරන් සහ අපරික්ෂාකාරීව රිය ධාවනය කරන පිරිස් අත්අඩංගුවට ගැනීම සඳහා විශේෂ පොලිස් මෙහෙයුම් ක්‍රියාත්මක බව පොලිස් මාධ්‍ය ප්‍රකාශකවරයා පවසයි.", "URL": "https://lankatruth.com/si/?p=120002", "Category": "පුවත්", "Parent URL": null}