{"Source": "Lankatruth", "Timestamp": "April 26, 2020", "Headline": "ශ්‍රී ලංකන් ගුවන් ගමන් තවදුරටත් අත්හිටුවයි", "News Content": "කොරෝනා හෙවත් කොවිඩ්-19 වෛරසයේ ව්‍යාප්තිය හේතුවෙන් අත්හිටුවන ලද ශ්‍රී ලංකන් සේවයේ ගුවන් ගමන් තව දුරටත් අත්හිටුවීමට එම සමාගම තීරණය කර ඇත. ඒ අනුව ගුවන් ගමන් තාවකාලිකව අත්හිටුවීම මැයි මස 15 දින දක්වා දීර්ඝ කර තිබේ. අත්‍යාවශ්‍ය බෙහෙත් ඖෂධ, වෛද්‍ය සම්පත්, උපකරණ සහ අත්‍යාවශ්‍ය සේවා සදහා පහසුකම් සැපයීමට ශ්‍රී ලන්කන් ගුවන් සේවයේ ගුවන් භාණ්ඩ ප්‍රවාහන ජාලය අඛණ්ඩව ක්‍රියාත්මක වේ. මේ පිළිබඳව වැඩිදුර තොරතුරු, ඔබගේ සංචාරක නියෝජිතයාගෙන් හෝ ළගම ඇති ශ්‍රී ලන්කන් ගුවන් සේවා කාර්යාලයෙන් විමසීමෙන් හෝ +94117771979 යන දුරකථන අංකය ඇමතීමෙන් හෝ www.srilankan.com වෙබ් අඩවියට පිවිසීමෙන් දැනගත හැකිය.", "URL": "https://lankatruth.com/si/?p=92768", "Category": "පුවත්", "Parent URL": null}