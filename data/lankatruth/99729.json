{"Source": "Lankatruth", "Timestamp": "November 9, 2020", "Headline": "පාර වැරදීමෙන් මහමොදර රෝහල් අධ්‍යක්ෂකවරයා නිරෝධායනයට…", "News Content": "ගාල්ල මහමෝදර මාතෘ රෝහලේ අධ්‍යක්ෂකවරයා නිරෝධායනයට ලක් කිරීමට පියවර ගෙන ඇති බව ගාල්ල දිස්ත්‍රික් සෞඛ්‍ය සේවා අධ්‍යක්ෂක කේ.ඒ. ප්‍රියන්ත ජීවරත්න මහතා පවසයි. නිරෝධායන මධ්‍යස්ථානයක් ලෙස පවත්වාගෙන ගොස් දැනට කොරෝනා ආසාදිතයින්ට ප්‍රතිකාර කරනු ලබන කොග්ගල ප්‍රදේශයේ පිහිටි හෝටලයකට අද (09) දින අළුයම හොරණ පිහිටි ඇගලුම් කම්හලකින් ආසාදිත සේවක සේවිකාවන් පිරිසක් වෙත රැගෙනවිත් ඇත. එම අවස්ථාවේදී එහි පැමිණි සිටි මහ මෝදර රෝහලේ අධ්‍යක්ෂකවරයා කොරෝනා ආසාදිතයින් ගමන්ගන්නා කොරිඩෝව දිගේ වැරදීමකින් ගමන් කිරීම නිසා මෙලෙස ඔහු නිරෝධායනටය ලක් කිරීමට සිදුව තිබේ. කොග්ගල හෝටලයේ පවත්වාගෙන යනු ලබන එම ප්‍රතිකාර මධ්‍යස්ථානය පාලනය කරනු ලබන්නේ මහමෝදර රෝහල මගිනි. මහමෝදර මාතෘ රෝහලේ අධ්‍යක්ෂකවරයා එම හෝටලයේම පිහිටි වෛද්‍ය කාර්ය මණ්ඩලය නිරෝධායන කිරීම සඳහා වෙනකොට ඇති ස්ථානයකට මේ වනවිට නිරෝධායනය සඳහා යොමු කොට ඇති බව ගාල්ල දිස්ත්‍රික් සෞඛ්‍ය සේවා අධ්‍යක්ෂක ජනරාල්වරයා වැඩිදුරටත් පවසයි.", "URL": "https://lankatruth.com/si/?p=99729", "Category": "පුවත්", "Parent URL": null}