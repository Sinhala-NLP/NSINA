{"Source": "Lankatruth", "Timestamp": "September 14, 2017", "Headline": "යෝෂිත අද FCIDයට එයි", "News Content": "විශ්‍රාමික ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතා අද (14) පොලිස් මුල්‍ය අපරාධ විමර්ශන ඒකකයට පැමිණ තිබේ. කෙසේ පසුගිය 12වනදා ප්‍රකාශයක් ලබා ගැනීමට පොලිස් මූල්‍ය අපරාධ විමර්ශන කොට්ඨාසය හමුවේ පෙනී සිටින ලෙස යෝෂිත රාජපක්ෂ මහතාට දැනුම්දී තිබුණද පුද්ගලික කරුණක් යැයි කියමින් ඔහු එහි පැමිණිම ප්‍රතික්ෂෙප කර තිබිණි. ගල්කිස්ස හා රත්මලාන ප‍්‍රදේශයේ ඉඩම් මිළදී ගත් ආකාරය සහ එක් ඉඩමක සුඛෝපභෝගී නිවසක් ඉදිකිරීමට මුදල් යෙදවු ආකාරය සම්බන්ධයෙන් ප්‍රකාශයක් ලබාගැනීම සඳහා යෝෂිත රාජපක්ෂ මහතාට එදින මූල්‍ය අපරාධ විමර්ශන කොට්ඨාසය හමුවේ පෙනී සිටින ලෙස මීට පෙර දැනුම් දී තිබුණි.", "URL": "https://lankatruth.com/si/?p=40898", "Category": "පුවත්", "Parent URL": null}