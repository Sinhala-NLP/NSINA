{"Source": "Lankatruth", "Timestamp": "March 27, 2012", "Headline": "ශ්‍රී ලංකා – මාලදිවයින් නව තානාපතිනිය නම් කෙරේ", "News Content": "ශ්‍රී ලංකාවට හා මාලදිවයිනට ඇමරිකානු නව තානාපතිවරි ලෙස එක්සත් ජනපද විදේශ සේවයේ කැපීපෙනෙන මෙහෙවරක් කළ මිෂෙල් එච්.සිසොන් නම් කර ඇති බව විදෙස් මාධ්‍ය උපුටා දක්වයි. අමෙරිකා එක්සත් ජනපද ජනාධිපති බැරක් ඔබාමා විසින් නව තානාපතිනිය ඊයේ දිනයේ නම්කර තිබේ. මේ අතර, ඇමරිකානු රාජ්‍ය ලේකම් හිලරි ක්ලින්ටන් සී.එන්.එන්. රූපවාහිනී සේවය හා අදහස් දක්වමින් පවසා ඇත්තේ, ශ‍්‍රී ලංකාවට සිය ඉලක්කයන් සපුරා ගැනීම සඳහා සහාය වීමට ඇමරිකාව ඇපකැපවී සිටින බවයි. ශ‍්‍රී ලංකාවට තිරසාර සාමයක් උදාකර ගත හැකි වන්නේ සැබෑ ප‍්‍රතිසන්ධානයක් හා පරාදෘශ්‍යභාවයක් තුලින් පමණක් බවත් එම ඉලක්ක ඉටු කර ගැනීම සඳහා ශ‍්‍රී ලංකාවට උදවු කිරීමට ඇමරිකාව හා අන්තර්ජාතික ප‍්‍රජාව සැමවිටම සූදානමින් සිටින බවත් ඇය පැහැදිලි කර ඇත.", "URL": "https://lankatruth.com/si/?p=1910", "Category": "පුවත්", "Parent URL": null}