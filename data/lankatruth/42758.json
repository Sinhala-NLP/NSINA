{"Source": "Lankatruth", "Timestamp": "October 19, 2017", "Headline": "ජවිපෙට මඩ ගහන්න ගිහින් ජොන්ස්ටන් කට වරද්දාගත්තා VIDEO", "News Content": "එක්සත් ජාතික පක්ෂයේ සිටියදී එවකට ජනපති මහින්ද රාජපක්ෂ මහතා ඝාතනය කිරීමට එල්ටීටීඊ කතක් ගෙන්වූයේ යැයි චෝදනා එල්ල වූ මන්ත්‍රි ජොන්ස්ටන් ප්‍රනාන්දු මහතා අද ජවිපෙට අසත්‍ය චෝදනා එල්ල කර කට වරද්දා ගත් බව ඔහු තේරුම් ගත යුතු යැයි ජවිපෙ දේශපාලන මණ්ඩල සභික කේ.ඩී. ලාල්කාන්ත මහතා පවසයි. මන්ත්‍රි ජොන්ස්ටන් ප්‍රනාන්දුට පවතින චෝදනාවට එරෙහිව ඔහු අධිකරණයට යවන බවද ලාල්කාන්ත මහතා අවධාරණය කරයි. මේ සම්බන්ධයෙන් නීතිමය කටයුතු සිදු කරන බවත් ජොන්ස්ටන් ප්‍රනාන්දු මහතා පැවති පාලනය කාලවලදී මෙරට ජනතා මුදල් කෝටි ප්‍රකෝටි ගණනින් අවභාවිතා කළ ආකාරයද හෙළිවන ලෙස නීතිමය කටයුතු කළ යුතු බවත් මෙහිදී මහින්ද රාජපක්ෂ මහතා ඝාතනය කිරීමට එල්ටීටීඊ කතක් එවීම සම්බන්ධ ජොන්ස්ටන් ප්‍රනාන්දුට එරෙහි බරපතළ චෝදනාව සහිත ලිපි ගොනුද ඉදිරිපත් වනු ඇති බවත් ලාල්කාන්ත මහතා පසුගිය 17වනදා කෙළඹදී පැවති රැස්වීමදී අවධාරණය කළේය. මේ අතර ඊයේ (18) ජනතා විමුක්ති පෙරමුණේ ප්‍රධාන කාර්යාලයේ පැවති මාධ්‍ය හමුවකදී නීතීඥ සුනිල් වටගල මහතා අවධාරණය කර සිටියේ පාර්ලිමේන්තු මන්ත්‍රි ජොන්ස්ටන් ප්‍රනාන්දුට එරෙහිව රුපියල් මිලියන 500ක වන්දියක් ලබාදෙන ලෙස ඉල්ලා අපහාස නඩු පවරණ බවය. අපහාස නඩුවක් යටතේ අධිකරණය හමුවේ කරන ප්‍රශ්න කිරීම් හරහා හරස් ප්‍රශ්න විමසීමේ අවස්ථාවද පවතින බැවින් ජොන්ස්ටන් ප්‍රනාන්දු හිටපු ඇමැතිවරයා ලෙස සතොසේ භාණ්ඩ සම්බන්ධ වංචාව ගැනද ප්‍රශ්න කිරීමට හැකි වන බවත් මන්ත්‍රි ජොන්ස්ටන් ප්‍රනාන්දු විසින් සිදු කළ වංචා හා දූෂණ පිළිබඳ ජනතාවට තොරතුරු හෙළිදරව් කිරීමට ඉඩකඩ සලසාදීම පිළිබඳව ඔහුට පක්ෂයක් ලෙස ස්තුතිවන්ත වන බවත් ඒ මහතා පැවැසීය.", "URL": "https://lankatruth.com/si/?p=42758", "Category": "පුවත්", "Parent URL": null}