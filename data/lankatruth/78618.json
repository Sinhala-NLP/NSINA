{"Source": "Lankatruth", "Timestamp": "August 3, 2019", "Headline": "ප්‍රගතිශීලී ආගමික නායකයන්ගේ විරෝධය මැද අන්තගාමී උලමාවරු පිරිසක් බුර්කාව තහනමට එරෙහිව කාන්තාවෝ පොලඹවති", "News Content": "බුර්කාව තහනම් කිරීමට අධිකරණ අමාත්‍ය තලතා අතුකෝරාල මහත්මිය විසින් පනත් කෙටුම්පතක් පසුගිය 30වනදා කැබිනට් මණ්ඩලයට ඉදිරිපත් කළ අතර එය අධ්‍යයනය කිරිම සඳහා සතියක් කල් ලබාදෙන ලෙස රාවුෆ් හකීම් ඇමැතිවරයා විසින් කරන ලද ඉල්ලීම අනුව එය අනුමත කිරීම සතියකින් කල් දැමීමට කැබිනට් මණ්ඩලය තීරණය කරන ලදී. එම අවසරයෙන් මේ වනවිට එක්තරා අන්තගාමී උලමාවරු පිරිසක් බුර්කා තහනමට එරෙහිව මුස්ලිම් කාන්තාවෝ පොලඹවීමේ සංවිධානාත්මක ක්‍රියාවලියක නිරතවෙමින් සිටින බව වාරත්තාවේ. ප්‍රගතිශීලී සහ මධ්‍යස්ත ඉස්ලාම් ආගමික නායකයින් බුර්කාව තහනම් කිරීමේ තීරණයට කැමැත්තෙන් සිටින අතර මෙලෙස අන්තගාමී උලමාවරු විසින් සිදු කරනු ලබන ක්‍රියාව සම්බන්ධයෙන් ඔවුන් දැඩි කලකිරීමකට පත්ව සිටිති. එමෙන්ම ප්‍රගතිශීලී සහ මධ්‍යස්ත ඉස්ලාම් ආගමික නායකයින් සඳහන් කරන්නේ අන්තගාමී උලමාවරුන්ගේ මෙම ක්‍රියාව සම්බන්ධයෙන් තමන් කනගාටුවන බවය. එම උලමාවරු පිරිස කාන්තාවන් 1000ක පිරිසක් සමග බුර්කාව තහන්මට එරෙහිට මානවහිමිකම් කොමිසමට පැමිණිලි කිරීමට කටයුතු සූදානම් කරමින් සිටින බවත් එම උලමාවරු විසින් අදාල පැමිණිල්ල යොමු කිරීමට කාන්තාවන් පොළඹවමින් මානවහිමිකම් කොමිසමේ පෝරමයක් සමග ලිපියක් බෙදාහරිමින් සිටින බවත් වාර්තා වේ. ඔවුන් විසින් නිකුත් කර ඇති පෝරමය පහතින් පල වේ.", "URL": "https://lankatruth.com/si/?p=78618", "Category": "පුවත්", "Parent URL": null}