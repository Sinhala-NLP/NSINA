{"Source": "Lankatruth", "Timestamp": "December 26, 2020", "Headline": "බන්ධනාගාර පොකුර 3,500යත් ඉක්මවයි", "News Content": "බන්ධනාගාර ආශයෙන් මේ දක්වා හමුවී ඇති කොවිඩ් – 19 ආසාදිතයින් ගණන 3615ක් දක්වා ඉහළ ගොස් ඇතැයි වාර්තා වේ. ඒ අතරට බන්ධනාගාර නිලධාරීන් 121 දෙනෙකු අයත් ව සිටිති. වෛරසය ව්‍යාප්ත වූ බන්ධනාගාර අතරින් වැඩිම ආසාදිතයින් සංඛ්‍යාවක් වාර්තා වන්නේ මැගසින් බන්ධනාගාරයෙනි. ඉන් වාර්තා වී සංඛ්‍යාව 827ක් බව බන්ධනාගාර දෙපාර්තමේන්තුව පැවසයි. බන්ධනාගාර ආශ්‍රිත කොවිඩ් ආසාදිතයින් ගණන 1000ක් පමණ වනවිට බන්ධනාගාර කොමසාරිස්වරයා සඳහන් කර සිටියේ බන්ධනාගාර තුළ කොවිඩ් පැතිරිම සම්පූර්ණයෙන් පාලනය කර ඇති බවයි. එහෙත් එම ප්‍රකාශය සිදු කර මේ වනවිට මාසයක් පමණ ගතවන අතර දැන් එහි ආසාදිතයින් ගණන 3500ද ඉක්මවා ගොස් ඇත.", "URL": "https://lankatruth.com/si/?p=104584", "Category": "කොවිඩ් -19 (කොරෝනා ) පුවත්", "Parent URL": null}