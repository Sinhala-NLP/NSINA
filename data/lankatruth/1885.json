{"Source": "Lankatruth", "Timestamp": "March 26, 2012", "Headline": "මැතිවරණ ප‍්‍රචාරණ කටයුතු අතර තුර සු කි ලෙඩ වේ", "News Content": "බුරුමයේ විපක්‍ෂ නායිකා අවු සාන් සූ කී ගේ මැතිවරණ ප‍්‍රචාරණ කටයුතු හදිසියේ අත්හිටුවා ඇතැයි වාර්තා වේ. සු කී අසනීප වීම හේතුවෙන් මෙම පියවර ගෙන ඇති බව විදෙස් වාර්තා සඳහන් කරයි.පසුගිය කාලය පුරාවට මැතිවරණ ප‍්‍රචාරණ කටයුතු සඳහා දැඩි ලෙස වෙහෙස වූ සු කී, දැඩි ලෙස තෙහෙට්ටු වී ඇති බවත් ඇය අඩු රුධිර පීඩනයෙන් ද පීඩා විඳින බවත් බීබීසී පුවත් සේවය වාර්තා කරයි. වෛද්‍ය වාර්තාවලට අනුව මේ දිනවල පවතින දැඩි උශ්නත්වයද ඇය රෝගී වීමට බලපා ඇති බව එම පුවත් සේවය වැඩිදුරටත් වාර්තා කරයි.ඇය රැන්ගූන් හි පිහිටි සිය නිවෙස කරා පිටත් වී ඇති බවත්, ඇයට විවේක ගන්නා මෙන් වෛද්‍යවරුන් උපදෙස් දී ඇති බවත් එහි තවදුරටත් සඳහන් වේ.වසර ගණනාවක් නිවාස අඩස්සියේ සිටි සු කී ලබන සතියේ පැවැත්වීමට නියමිත බුරුමයේ මහමැතිවරණයට තරග කරන අතර ඇය මෙලෙස මැතිවරණයකට ඉදිරිපත් වන්නේ වසර 1990න් පසුවයි. එනම් වසර 21 කට පසුවය. සු කී අසනීප වීම හේතුවෙන් මෙම පියවර ගෙන ඇති බව විදෙස් වාර්තා සඳහන් කරයි. පසුගිය කාලය පුරාවට මැතිවරණ ප‍්‍රචාරණ කටයුතු සඳහා දැඩි ලෙස වෙහෙස වූ සු කී, දැඩි ලෙස තෙහෙට්ටු වී ඇති බවත් ඇය අඩු රුධිර පීඩනයෙන් ද පීඩා විඳින බවත් බීබීසී පුවත් සේවය වාර්තා කරයි. වෛද්‍ය වාර්තාවලට අනුව මේ දිනවල පවතින දැඩි උශ්නත්වයද ඇය රෝගී වීමට බලපා ඇති බව එම පුවත් සේවය වැඩිදුරටත් වාර්තා කරයි. ඇය රැන්ගූන් හි පිහිටි සිය නිවෙස කරා පිටත් වී ඇති බවත්, ඇයට විවේක ගන්නා මෙන් වෛද්‍යවරුන් උපදෙස් දී ඇති බවත් එහි තවදුරටත් සඳහන් වේ. වසර ගණනාවක් නිවාස අඩස්සියේ සිටි සු කී ලබන සතියේ පැවැත්වීමට නියමිත බුරුමයේ මහමැතිවරණයට තරග කරන අතර ඇය මෙලෙස මැතිවරණයකට ඉදිරිපත් වන්නේ වසර 1990න් පසුවයි. එනම් වසර 21 කට පසුවය.", "URL": "https://lankatruth.com/si/?p=1885", "Category": "විදෙස් පුවත්", "Parent URL": null}