{"Source": "Lankatruth", "Timestamp": "September 14, 2021", "Headline": "ඇවිදින මංතීරු පිටුපස ඉන්නේ නාමල් ද?", "News Content": "මේ වන විට කොළඹින් දුර බැහැර වැව් කන්ඩිවල පවා ගොවි ජනතාවගේ විරෝධය නොතකා ඇවිදින මංතීරු ඉදි කිරීමට ආණ්ඩුව ගෙන යන ප්‍රයත්නය පිටුපස නාමල් රාජපක්ෂ ඇමතිවරයා සිටින්නේ දැයි බලවත් සැකයක් මතුව තිබේ. මෙම සැකයට හේතු වී තිබෙන්නේ වීරවිල ප්‍රදේශයේ අද (14) ඔහු සහභාගීවූ වැඩසටහනකදී දක්වන ලද අදහස් තුළින් ය. එහිදී ඔහු ප්‍රකාශ කළේ රට පුරා කන්ටේනර් තුළ ශරීර සුවතා මධ්‍යස්ථාන ස්ථාපිත කිරීමට වෙන්කළ මුදල් ආපසු මහා භාණ්ඩාගාරයට යැව් බවද, නමුත් ශරීර සුවතා සඳහා ඇවිදින මංතීරු අවශ්‍ය බව අවධාරණය තුළින් ය.  කොරෝනා ව්‍යාප්තිය හමුවේ සැලකිය යුතු පිරිසක් පිරිවරා ගනිමින් නාමල් ඇමතිවරයා සෞඛ්‍ය නීතිරීති කඩකරමින් ක්‍රියාකළ අතර අවම වශයෙන් සෞඛ්‍ය අංශ විසින් නිර්දේශ කර තිබෙන පුද්ගලයන් අතර මීටරයක දුර පවත්වා නොගැනීම සහ වසංගතය පාලනය කිරීම සඳහා පනවා ඇති නිරෝධායන ඇඳිරි නීතිය සම්පූර්ණයෙන්ම කඩකර තිබීම අතිශය බරපතළ ය.", "URL": "https://lankatruth.com/si/?p=123074", "Category": "පුවත්", "Parent URL": null}