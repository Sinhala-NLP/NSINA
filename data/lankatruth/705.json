{"Source": "Lankatruth", "Timestamp": "January 2, 2012", "Headline": "ජවිපෙට නව දේශපාලන මණ්ඩලයක් – යෝජනා 4කුත් සම්මතයි", "News Content": "ඊයේ (01) දින තිස්සමහාරාම දෙබරවැව කී‍්‍රඩාංගණයේදී පැවති ජනතා විමුක්ති පෙරමුණේ විශේෂ මහ සමුළුවේදී ජවිපෙ විසින් ඉදිරියේදී එලඹෙන දේශපාලන කි‍්‍රයාමාර්ගවලදී පදනම් විය යුතු කරනු සම්බන්දව විශේෂ යෝජනා 4ක් සම්මත කර ගෙන තිබේ. එම යෝජනා සහ එම පක්‍ෂයේ නව දේශපාලන මණ්ඩලය නම්කරමින් ජනතා විමුක්ති පෙරමුණේ මාධ්‍ය ඒකකය විසින් මාධ්‍ය නිවේදනයක් නිකුත්කර ඇත. ඒ අනුව පක්‍ෂ නායක සෝමවංශ අමරසිංහ මහතා, ටිල්වින් සිල්වා මහතා, විජිත හේරත් මහතා, අනුර දිසානායක මහතා සහ ලාල් කාන්ත මහතා නව දේශපාලන මණ්ඩලය ලෙස තේරීපත්ව ඇත. විශේෂ යෝජනා 4 සම්පූර්ණයෙන් පහත පළවේ. 1.ශී‍්‍ර ලාංකීය සිංහල, දෙමළ, මුස්ලිම් හා සෙසු ජනතාවට නිදහස් සාධාරණ ජනාධිපතිවරණ, පාර්ලිමේන්තු, පළාත් සභා හා පළාත් පාලන මැතිවරණ අහිමි කරමින් තව දුරටත් බලය පවත්වාගෙන යන ජනාධිපතිවරයා හා ආණ්ඩුව 17 වැනි ආණ්ඩුක‍්‍රම ව්‍යවස්ථා සංශෝධනය අහෝසි කර ඒ වෙනුවට 18 වැනි ව්‍යවස්ථා සංශෝධනය පාර්ලිමේන්තුවේ සුජාත නොවන 2/3 බලය යොදාගෙන සම්මත කර ගැනීමට සමත්විය. එතැන් සිට තවදුරටත් ජනතාවගේ ප‍්‍රජාතන්ත‍්‍රවාදී අයිතීන් උදුරා ගැනීමටත්, මානව අයිතීන් අහෝසි කිරීමටත් විරුද්ධවාදීන් පැහැරගෙන යාමටත් අතුරුදහන් කිරීමටත් විරුද්ධ මත දරන්නන්ගෙන් පළිගැනීමටත් සාහසික අපරාධකාරී කි‍්‍රයාවල නිරත වීමටත් වැඩි වැඩියෙන් පෙළඹෙමින් ඇත. රටතුළ ස්ථාපිත වෙමින් ඇති මෙකී ප‍්‍රජාතන්ත‍්‍ර විරෝධී, බලහත්කාරී පවුල් පාලනය පරාජය කිරීම සඳහා සංවිධානය වන ලෙසටත් සටන් කරන ලෙසත් ප‍්‍රජාතන්ත‍්‍රවාදය අගයන සියලූ ජනතාවට ජනතා විමුක්ති පෙරමුණේ මෙම විශේෂ සමුළුව අවධාරණය කරයි. 2. 2009 මැයි මස 19වැනිදා බෙදුම්වාදී යුද්ධය අවසාන වීමෙන් පසු මේ වන විට අවුරුදු තුනකට ආසන්න කාලයක් ගතවී තිබේ. එහෙත් රාජපක්‍ෂ පාලනය මේ දක්වා ශී‍්‍ර ලංකාවේ ජාතික සමඟිය ඇති කිරීම සඳහා වූ අර්ථාන්විත පියවර කිසිවක් ගැනීමට සමත් වී නැත. තවමත් එම ප‍්‍රදේශවල සිවිල් පරිපාලනය ස්ථාපිත කරලීමට ආණ්ඩුව අසමත්ව තිබේ. තවදුරටත් තම ප‍්‍රජාතන්ත‍්‍ර විරෝධී පාලනය එම ප‍්‍රදේශවල පවත්වාගෙන යාම වෙනුවෙන් අර්ධ මිලිටරි පාලනයක් පවත්වාගෙන යයි. යළි පදිංචි කරන ලද ජනතාවගේ ගැටළු විසඳීමට අසමත් ඇතිවා මෙන්ම තව දුරටත් පවුල් විශාල ප‍්‍රමාණයක් පදිංචි කරවීමටද ඇත. ඔවුන්ගේ ජීවිත යථාවත් කරවීම සඳහා කිසිදු වැඩ පිළිවෙලක් නොමැතිවීම හේතුකොට ගෙන ප‍්‍රශ්නය තවතවත් සංකීර්ණ කොට තිබේ. ඒ නිසා රටතුළත්, විදේශගතවත් බෙදුම්වාදී ප‍්‍රවණතා යළි හිස ඔසවමින් තිබේ. ගෙවෙන හැම මොහොතක් මොහොතක් පාසා නැවත නැවතත් ඔප්පු වෙමින් ඇත්තේ ජනතාවට ප‍්‍රජාතන්ත‍්‍රවාදය අහිමි කරන ජාතිකත්වයන් අතර පවතින අසමානතාවයන් වඩ වඩා උත්සන්න කරන ධනපති ක‍්‍රමය තුල ජාතික ප‍්‍රශ්නයට ස්ථිරසාර විසඳුම් නැති බවය. ඒ අනුව ධනපති ක‍්‍රමය පරාජය කර ජාතික ප‍්‍රශ්නය ඇතුළු දේශපාලන, ආර්ථික හා සමාජයීය ප‍්‍රශ්න ස්ථිරසාර ලෙස විසඳීම සඳහා සමාජ පරිවර්තනයක් වෙනුවෙන් සමගි සම්පන්නව පෙළ ගැසෙන ලෙස සිංහල, දෙමළ, මුස්ලිම් ඇතුළු සියලූ ජන කොටස් වලට ජනතා විමුක්ති පෙරමුණේ මෙම විශේෂ සමුළුව ආයාචනා කර සිටී. 3. දේශපේ‍්‍රමී සලූ පිළි පෙරවාගත් මහින්ද රාජපක්‍ෂගේ අධිරාජ්‍යගැති පවුල් පාලනය මේ වන විට ශී‍්‍ර ලාකීය වැඩකරන ජනතාව, ගොවි ජනතාව, ධීවර ජනතාව, රැුකියා විරහිත තරුණ ජනතාව, ශිෂ්‍ය පරපුර, වෘත්තීය වේදීන් හා තාක්‍ෂණවේදීන් විද්වතුන් හා සාහිත්‍ය කලාශූරීන් හා මාධ්‍යවේදීන් නව ලිබරල් ධනවාදයේ ගොදුරු බවට පත්කොට අවිනිශ්චිත අනාගතයකට තල්ලූ කෙරෙමින් ඇත. රට ණය බරින් මිරිකී ඇති අතර ජනතාවගේ වටිනා ඉඩම් ඇතුළු වටිනා සම්පත් විකුණා දැමීම ආණ්ඩුව විසින් දිගටම කරගෙන යයි. මේ මගින් ඔප්පුකර ඇත්තේ ලාංකීය පසුගාමී ධනවාදයට ජනතාවත්, රටත් විනාශ කරනවා මිස අන් යමක් කළ නොහැකි බවය. එබැවින්මෙම කාලකන්ණිභාවයෙන් මිදීම සඳහා අධිරාජ්‍යවාදයටත් එහි නූතන ප‍්‍රකාශනය වූ නව ලිබරල් ධනවාදයටත් එරෙහිව සටන් කිරීම සඳහාත් ධනවාදය පරදා සමාජවාදී සමාජ ක‍්‍රමයේ ජයග‍්‍රහණය සඳහාත් ජනතා විමුක්ති පෙරමුණේ නායකත්වයෙන් සංවිධානය වී පළල් අධිරාජ්‍ය විරෝධී පෙරමුණ ගොඩනැගීමට සියලූ ප‍්‍රගතිශීලීන්ට ප‍්‍රජාතන්ත‍්‍රවාදීන්ට, සැබෑ දේශපේ‍්‍රමීන්ට, මානව හිතවාදීන්ට හා පරිසර හිතවාදීන්ට ජනතා විමුක්ති පෙරමුණේ මෙම විශේෂ සමුළුව ආයාචනය කරයි. 4. ධනවාදය වර්තමානයේදී එහි ඉතිහාසයේ මෙතෙක් නොවූ විරූ මාරාන්තික අර්බුදයේ ගිලෙමින් ඇත. 2007දී පමණ අධිරාජ්‍යවාදීන්ගේ බැංකු හා ණය දෙන වෙනත් මූල්‍ය ආයතනවල ණයදීමේ හැකියාව සිඳීයාම ලෙස ප‍්‍රකාශයට පත්වුණ ධනවාදයේ අර්බුදය දැන් අධිරාජ්‍යවාදී රටවල් සතුව පැවති ණයදීමේ හැකියාව සිඳීයාම දක්වා උග‍්‍රවී ප‍්‍රකාශයට පත්වෙමින් ඇත. මේ තත්වය තුළ අධිරාජ්‍යවාදයේ මූලස්ථානය වූ එක්සත් ජනපදයේද, යුරෝපා සංගමයට අයිතිරටවල් වලද, පාලකයෝ ඒවායේ ජනතාවගේ සුභසාධනය, වැටුප්, දැවැන්ත කප්පාදුවකට භාජනය කරමින් අධිරාජ්‍යවාදයේ අර්බුදයේ බර ජනතාවන් මත පටවති. එය ඉවසා ගත නොහැකි ජනතාවෝ පාලකයන්ට එරෙහිව වීදි බසිති. උද්ඝෝෂණය තරති. වාඩිලා ගනිති. පාලකයෝ අයිතීන් ඉල්ලා සටන් කරන ලක්‍ෂ සංඛ්‍යාත වූ ජනතාව පොලීසියේ හා හමුදාවේ සාහසික මර්දනයට ලක් කරති. එමගින් අධිරාජ්‍යවාදී රටවල් තුළ ස්ථාපිතව පවතින්නේ යයි කියන ප‍්‍රජාතන්ත‍්‍රවාදයේ හෙළුව ප‍්‍රදර්ශනය කිරීමට කටයුතු කරති. සාහසික මර්දනය ඉදිරියේදී වුවද වැඩකරන ජනතාව සමඟ තරුණ හා ශිෂ්‍ය ව්‍යාපාර වැඩි වැඩියෙන් ඒකරාශිවීම ජයග‍්‍රහණයේ සලකුණකි. කෙසේ වුවද, නව ලිබරල්වාදී ධනපති ක‍්‍රමයේ සාහසික කප්පාදුවට එරෙහිව එක්සත් ජනපදයේ හා යුරෝපයේ ජනතා පළගැස්මටත්, උතුරු අපි‍්‍රකාවේ හා අරාබිකරයේ ප‍්‍රජාතන්ත‍්‍රවාදය සඳහා වූ ජනතා පෙළගැස්මටත් වෙනත් බොහෝ රටවල් තුළත් පැන නැගී ඇති පාලක විරෝධී පෙළ ගැසීම්වලටත් ස්වාභාවික සම්පත් කොල්ලකෑම සඳහා අධිරාජ්‍යවාදීන් විසින් කරන ලද ආක‍්‍රමණවලට ලක්ව යුදමය තත්වයන්ට මුහුණ දී ඇති ඇෆ්ගනිස්ථානය ඉරාකය, ලිබියාව වැනි රටවල අරගල කරන ජනතාවටත් මේ දක්වා නිවැරදි නායකත්වයක් ලැබී නැති බව පෙනෙන්නට තිබේ. මේ තත්වය වෙනස් කොට අධිරාජ්‍යවාදයත් එහි වර්තමාන ප‍්‍රකාශනය වූ නව ලිබරල්වාදී ධනවාදයත් පරාජයට පත් කිරීම සඳහා සමස්ත ලෝකයේ ජනතාව මෙහෙයවිය යුතුව ඇත. ඊට වමේ ව්‍යාපාරයන්ගේ නායකත්වය ලබාදිය යුතුව ඇත. ඒ සඳහා ජනතාව මතවාදීමය හා සංවිධානමය වශයෙන් ඒකරාශී කළ යුතුව ඇත. අරගලයට කැඳවිය යුතුව ඇත. ඒ සඳහා ආසියාවේ, අපි‍්‍රකාවේ, ලතින් ඇමරිකාවේ, යුරෝපයේ, අරාබිකරයේ හා උතුරු ඇමරිකාවේ අධිරාජ්‍ය වීරෝධී ජාත්‍යන්තර මූලස්ථානය ගොඩනැගිය යුතුය. ඒ වෙනුවෙන් වහාම පෙරමුණ ගන්නා ලෙස ජනතා විමුක්ති පෙරමණේ මෙම විශේෂ සමුළුව ලොව පුරා සියලූ දේශයන්හි වෙසෙන කොමියුනිස්ට්වාදීන්ගෙන් ඉල්ලා සිටී.", "URL": "https://lankatruth.com/si/?p=705", "Category": "පුවත්", "Parent URL": null}