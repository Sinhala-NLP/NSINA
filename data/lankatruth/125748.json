{"Source": "Lankatruth", "Timestamp": "November 12, 2021", "Headline": "අයවැයට පෙර අනතුරු ඇඟවීමක් මෙන්න…", "News Content": "ලබන 2022 වසර සඳහා අයවැය ඉදිරිපත් කරන අද (12) දිනයේම ශ්‍රී ලංකා මහ බැංකුව විසින් නිකුත් කරනලද ප්‍රකාශනයකින් මෙම වසරේ මුල් මාස 07 තුළ ආදායම මෙන් දෙගුණයකටත් වඩා රජයේ වියදම් වැඩි වී ඇති බව අනාවරණය වේ. ආර්ථික ක්‍රියාකාරිත්වය සහ ඉදිරි දැක්ම නම් ප්‍රකාශනයේ මෙයට අදාල දත්ත ඇතුළත් වේ. ඒ අනුව මුල් මාස 07 තුළදී රජයේ ආදායම රුපියල් බිලියන 779.8ක් (රු. 779,800,000,000) වී ඇති අතර වියදම රුපියල් බිලියන 1814.4ක් (රු. 1,814,400,000,000) වී ඇති බව අනාවරණය වේ. මේ අනුව මේ වසරේ මුල් මාස 07 තුළ ආදායමෙට වඩා රජයේ වියදම රුපියල් බිලියන 1014.6ක් (රු. 1,014,600,000,000) වී තිබේ. මෙම වියදම් පියවා ගැනීම සඳහා දේශීය හා විදේශීය වශයෙන් ණය ගෙන ඇත. මේ නිසා රජයේ මුළු ණය බර තවත් විශාල වශයෙන් ඉහළ ගොස් තිබේ. මේ අනුව රටේ මුළු ණය බර රුපියල් බිලියන 16751.7ක් (රු. 16,751,700,000,000) දක්වා ඉහළ ගොස් තිබිණි.", "URL": "https://lankatruth.com/si/?p=125748", "Category": "ආර්ථික පුවත්", "Parent URL": null}