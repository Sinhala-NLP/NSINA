{"Source": "Lankatruth", "Timestamp": "October 27, 2018", "Headline": "එජාප ඇමතිවරු පිරිසක් රාජපක්ෂට එක්වෙනවා", "News Content": "එක්සත් ජාතික පක්ෂයේ කැබිනට්, රාජ්‍යසහ නියෝජ්‍යඅමාත්‍යරවරුන් කණ්ඩායමක් ඉදිරියේදී නව අගමැති මහින්ද රාජපක්ෂට සහයෝගය පළකර නව ආණ්ඩුව සමඟ එක්වීමට සුදානමින් සිටින බව පාර්ලිම්නේතු මන්ත්‍රී එස්.බී දිසානායක මහතා මාධ්‍ය වෙත සඳහන් කරයි. ඒ අනුව පාර්ලිමේන්තුවේ බහුතරය මහින්ද රාජපක්ෂ මහතාට හිමිවන බවත් මෙහිදී මන්ත්‍රීවරයා ප්‍රකාශ කර ඇත. මේ අතර නව අග්‍රාමාත්‍ය මහින්ද රාජපක්ෂට තම පක්ෂයේ සහය ලබාදෙන බව ලංකා කම්කරු කොංග්‍රසයද ප්‍රකාශ කර තිබේ. පක්ෂයේ මන්ත්‍රීවරුන් දෙදෙනා පාර්ලිමේන්තුවේදී නව අග්‍රාමාත්‍යවරයා සමඟ එක්වන බව එහි පාර්ලිමේන්තු මන්ත්‍රී මුත්තුසිවලිංගම් මහතා මාධ්‍ය වෙත අදහස් දක්වමින් පවසා ඇත. පක්ෂයේ මන්ත්‍රීවරුන් දෙදෙනා පාර්ලිමේන්තුවේදී නව අග්‍රාමාත්‍යවරයා සමඟ එක්වන බව එහි පාර්ලිමේන්තු මන්ත්‍රී මුත්තුසිවලිංගම් මහතා මාධ්‍ය වෙත අදහස් දක්වමින් පවසා ඇත. එමෙන්ම ලංකා කම්කරු කොංග්‍රසයේ නායක, පාර්ලිමේන්තු මන්ත්‍රීආරුමුගම් තොණ්ඩමන් මහතා ඊයේ (26) දිනයේදී නව අග්‍රාමාත්‍ය මහින්ද රාජපක්ෂ වෙත සුබ පැතීම සඳහා ද පැමිණ සිටියා. එමෙන්ම ලංකා කම්කරු කොංග්‍රසයේ නායක, පාර්ලිමේන්තු මන්ත්‍රීආරුමුගම් තොණ්ඩමන් මහතා ඊයේ (26) දිනයේදී නව අග්‍රාමාත්‍ය මහින්ද රාජපක්ෂ වෙත සුබ පැතීම සඳහා ද පැමිණ සිටියා.", "URL": "https://lankatruth.com/si/?p=61987", "Category": "පුවත්", "Parent URL": null}