{"Source": "Lankatruth", "Timestamp": "October 14, 2022", "Headline": "සනත් නිශාන්තලාගේ අඩිපාරේ යන ලොක්කෙක්ට වැඩ වරදී", "News Content": "නිවාස හා නාගරික සංවර්ධන අමාත්‍යංශය යටතේ පවතින ඉදිකිරීම් කර්මාන්ත සංවර්ධන අධිකාරියේ සභාපති මහාචාර්ය සොහාන් විජේසේකර අධිකරණයේ තීන්දු කඩකිරීමක් සම්භන්ධයෙන් වගඋත්තර කරුවෙකු කර ඇත. ඔහු එම සභාපති ලෙස බලය අයුතු ලෙස යොදාගනිමින් මූල්‍ය අධ්‍යක්ෂ සහ මානව සම්පත් අධ්‍යක්ෂ ඇතුලු නිලධාරීන්ගෙන් දිගින් දිගටම පලිගැනීමේ ක්‍රියාවලියක් දියත් කර තිබේ. මෙම පලිගැනීමට ලක්වූ සේවක සේවිකාවන් විශාල ප්‍රමාණයක් රැකියාව අතහැරගොස් ඇති බවද වාර්තා වේ. මූල්‍ය අධ්‍යක්ෂවරයා මෙයට වසර දෙකකට පමණ පෙර අනිවාර්ය නිවාඩු යවා රැකියාවෙන් ඉවත් කිරීමට කටයුතු කිරීම සම්භන්ධයෙන් අධිකරණය නැවත සේවයෙහි පිහිටුවා ලක්ෂ 16ක හිඟ වැටුප් සහ දීමනා ගෙවන ලෙස නියෝග කර තිබේ. නමුත් එම සභාපති අධිකරණයේ තීන්දුව කඩකරමින් ක්‍රියාකර ඇති අතර ඒ සම්බන්දයෙන්ද අගතියට පත් පාර්ශවය අධිකරණය හමුවට ගොස් ඇත. මෙම පැමිනිල්ල විභාග කිරීමට ගෙන ඇති අතර ඉදිකිරීම් සංවර්ධන කර්මාන්ත අධිකාරියේ අධ්‍යක්ෂ මන්ඩලය ඇතු‍‍‍‍ළු කලමණාකාරීත්වයේ 16 දෙනෙකු වගඋත්තර කරුවන් කර තිබේ.", "URL": "https://lankatruth.com/si/?p=140605", "Category": "පුවත්", "Parent URL": null}