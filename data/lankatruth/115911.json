{"Source": "Lankatruth", "Timestamp": "May 2, 2021", "Headline": "කැස්බෑවෙන් අහඹුලෙස හමුවන ආසාදිතයින් ප්‍රමාණය වැඩි වෙලා – වෛද්‍ය සමන්තිකා විජේසුන්දර", "News Content": "නිරෝධායනට ලක්කළ ස්ථාන හා නිවෙස්වලට සාපේක්ෂව නිරෝධායනයට ලක් නොවූ පුද්ගලයින් හා ආයතන ආශ්‍රිතව සිදුකරන අහඹු PCR පරීක්ෂණවලදී ආසාදිතයින් වාර්තාවීමේ ප්‍රවණතාව 60% දක්වා ඉහළ ගොස් ඇතැයි කැස්බෑව සෞඛ්‍ය වෛද්‍ය නිලධාරිනි වෛද්‍ය සමන්තිකා විජේසුන්දර පවසයි. එමෙන්ම කැස්බෑව සෞඛ්‍ය වෛද්‍ය නිලධාරි කොට්ඨාසයෙන් මේ දක්වා කොවිඩ් -19 ආසාදිතයින් 700 දෙනෙකු හඳුනාගෙන ඇති බවද ඇය පවසයි. ඊයේ (01) දිනයේ නිකුත් වූ PCR පරීක්ෂණ වාර්තා 200කින් නව ආසාදිතයින් 63 දෙනෙකු හඳුනාගෙන ඇති බවද කැස්බෑව සෞඛ්‍ය වෛද්‍ය නිලධාරිනි වෛද්‍ය සමන්තිකා විජේසුන්දර මහත්මිය පවසයි. කැස්බෑව සෞඛ්‍ය වෛද්‍ය නිලධාරි කොට්ඨාසයට අයත් ග්‍රාම නිලධාරි වසම් 26යෙන්ම මේ වනවිට ආසාදිතයින් වාර්තා වන අතර ගත වූ සතිය තුළ ආසාදිතයින්ගේ විශාල වර්ධනයක් පෙන්නුම් කළ බවද ඇය කියා සිටියි.", "URL": "https://lankatruth.com/si/?p=115911", "Category": "කොවිඩ් -19 (කොරෝනා ) පුවත්", "Parent URL": null}