{"Source": "Lankatruth", "Timestamp": "August 27, 2022", "Headline": "රුපියල් 50ක මාසික ජල ගාස්තුව 06 ගුණයකින් වැඩිවෙයි", "News Content": "මේ වනවිට රුපියල් 50ක්ව පවතින මාසික ජල ගාස්තුව රුපියල් 300 දක්වා 06 ගුණයකින් ඉහළ දැමීමට ජල සම්පාදන අමාත්‍යංශය පියවර ගෙන තිබේ. ඒ අනුව, ජල පාරිභෝගිකයෙකු වෙනුවෙන් මාසිකව ලබාදෙන ජල ලීටර් 5000ක් වෙනුවෙන් රුපියල් 300ක් අය කිරීමට නියමිත ය. මාසිකව ජල ලීටර් 5000ට වඩා පරිභෝජනය කරන ජල පාරිභෝගිකයන් වෙනුවෙන් මේ අනුව අමතර ජල ගාස්තුවක් අය කරන බවද ජල සම්පාදන අමාත්‍ය කෙහෙළිය රඹුක්වැල්ල රූපවාහිනී නාලිකාවක් සමග පැවති සාකච්ඡාවකදී පැවසීය. පස් දෙනෙකුගෙන් යුත් පවුලක් සඳහා දිනකට ජල ලීටර් 500ක් ප්‍රමාණවත් බවට ලෝක මතයක් තිබෙන බවද ඔහු පවසයි. ඒ අනුව, රුපියල් 300ක ජල ගාස්තුවකට යටත්ව එක් පවුලක් වෙත මාසිකව ජල ලීටර් 5000ක් ලබා දෙන බවද ඔහු සඳහන් කරයි.", "URL": "https://lankatruth.com/si/?p=138570", "Category": "ආර්ථික පුවත්", "Parent URL": null}