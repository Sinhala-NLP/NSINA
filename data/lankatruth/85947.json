{"Source": "Lankatruth", "Timestamp": "November 20, 2019", "Headline": "කැස්බෑ මස් කිලෝ 14ක් සමඟ දෙදෙනෙක් අත්අඩංගුවට", "News Content": "කැස්බෑ මස් කිලෝ 14යි ග්‍රෑම් 500ක් සමඟ සැකකරුවන් දෙදෙනෙකු, මන්නාරම, සවුත්බාර් වෙරළ තීරයේදී නාවික හමුදාව විසින් අද(20) අත්අඩංගුවට ගෙන තිබේ. ධීවර කටයුතු සඳහා ගොස් නැවත පැමිණ තිබූ සැකකටයුතු යාත්‍රාවක් පරීක්ෂාකිරීමේදී මෙම කැස්බෑ මස් තොගය සොයාගෙන තිබේ. අත්අඩංගුවට ගත් සැකකරුවන් මන්නාරම ප්‍රදේශයේ පදිංචි පුද්ගලයන් බවත් සැකකරුවන් සහ ඔවුන් පැමිණි ධීවර යාත්‍රාව අත්අඩංගුවට ගෙන ඉදිරි නීතිමය කටයුතු සඳහා මන්නාරම සහකාර ධීවර අධ්‍යක්ෂකවරයා වෙත භාරදීමට නියමිත බව නාවික හමුදාව සඳහන් කරයි. වඳවී යන සත්වයින්ගේ නාමලේඛනයට ඇතුළත්ව ඇති කැස්බෑවන් සංරක්ෂණය කිරීමේ කටයුතු නාවික හමුදාවේ මැදිහත්වීමෙන් සිදුවන අතර එම සත්වයන් ආරක්ෂාකර ගැනීම ශ්‍රී ලාංකික සැමගේ වගකීමක් බව ද නාවික හමුදාව සඳහන් කරයි.", "URL": "https://lankatruth.com/si/?p=85947", "Category": "පුවත්", "Parent URL": null}