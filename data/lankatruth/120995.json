{"Source": "Lankatruth", "Timestamp": "August 6, 2021", "Headline": "අත්අඩංගුවට ගත් ගුරුවරුන්ට ඇප", "News Content": "ජනාධිපති ලේකම් කාර්යාලය ඉදිරිපිට පසුගියදා පැවති ගුරු – විදුහල්පති විරෝධතාවයට සම්බන්ධ වීයමින් සිටියදී අත්අඩංගුවට ගනු ලැබූගුරුවරුන් ඇතුළු 44 දෙනා රුපියල් ලක්ෂය බැගින් වූ පුද්ගලික ඇප මත නිදහස් කර තිබේ. කොටුව මහේස්ත්‍රාත් ප්‍රියන්ත ලියනගේ මහතා හමුවට ඊයේ (05) අත්අඩංගුවට ගත් පිරිස ඉදිරිපත් කරමින් පොලිසිය කරුණු වාර්තා කර තිබෙන්නේ මංමාවත් පනත, නිරෝධායන ආඥා පනත සහ ලංකා දණ්ඩ නිති සංග්‍රහය ප්‍රකාරව මෙම සැකකරුවන් වරදක් සිදුකර ඇතැයි සඳහන් කරමිනි. එහෙත් සැකකරුවන්ගේ ඇප ප්‍රතික්ෂේප කිරීමට තරම් ප්‍රමාණවත් කරුණු පැමිණිල්ලෙන් ඉදිරිපත් කර නැතැයි සඳහන් කළ මහේස්ත්‍රාත්වරයා ඔවුන් එසේ ඇප මත මුදා හැරීමට නියෝග කර තිබේ. මෙලෙස අත්අඩංගුවට ගනු ලැබූපිරිස අතර ගුරුවරු 40 දෙනකු සහ සෙසු හතර දෙනා ගුරුවරුන් ප්‍රවාහනය කළ වාහනවල රියදුරන් වශයෙන් කටයුතු කල අය බව පැවසේ.", "URL": "https://lankatruth.com/si/?p=120995", "Category": "පුවත්", "Parent URL": null}