{"Source": "Lankatruth", "Timestamp": "May 24, 2020", "Headline": "රාමසාන් අදයි", "News Content": "ඉස්ලාම් බැතිමතුන් මහත් භක්තියෙන් සමරන රාමසාන් උත්සවය අදට යෙදී තිබේ. ඊයේ පස්වරුවේ දිවයිනේ ප්‍රදේශ කිහිපයක නව සඳ දැකීම හේතුවෙන් අද (24) රාමසාන් උත්සවය සමරන බව කොළඹ මහ පල්ලිය නිවේදනය කර ඇත. ඉස්ලාම් බැතිමතුන් මාසයක පමණ කාලයක් උපවාසයේ නිරතවීමෙන් පසු එළඹෙන රාමසාන් උත්සවය ඔවුන්ගේ උත්සව අතර වැදගත්ම අවස්ථාවක් ලෙස සැලකෙයි.", "URL": "https://lankatruth.com/si/?p=93435", "Category": "පුවත්", "Parent URL": null}