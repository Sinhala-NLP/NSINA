{"Source": "Lankatruth", "Timestamp": "October 31, 2021", "Headline": "යුගදනවි ගිවිසුමේ ඇත්ත ජනාධිපතිගෙන් එළියට පනියි", "News Content": "කෙරවලපිටිය යුගදනවි බලාගාරයේ ඇමරිකානු නිව් ෆෝට්‍රස් සමාගමට විකිනීමේ ගිවිසුම සකස් කර ඇත්තේ ඇමරිකානු සමාගක් විසින් බව ජනාධිපති ගොටාබය රාජපක්ෂ හෙළි කර තිබේ. මේ සම්බන්ධයෙන් පසුගිය 28 වනදා දෙරණ රූපවාහිනී නාලිකාව තොරතුරු අනාවරණය කර තිබිණි. යුගදවි බලාගාරය විකිනීමට අදාල ගිවිසුම ඇමරිකානු සමාගමක් විසින් සකස් කර ඇති බවත් එහි දුර්වලතා ඇත්නම් නැවත ලිඛිතව පෙන්වා දෙන ලෙසත් ජනාධිපති පැවසූ බව එම ප්‍රවෘත්ති විකාශනයේදී හෙළි කර තිබිණි. එදින ආණ්ඩුවේ හවුල්කාර පක්ෂ සමග ශ්‍රී ලංකා පොදුජන පෙරමුණ වෙනුවෙන් ජනාධිපති අගමැති මුදල් ඇමති සහ දිනේෂ් ගුණවර්ධන යන අයගේ මූලිකත්වයෙන් විශේෂ සාකච්ඡාවක් පැවැත්විණි. යුගදනවි බලාගාරය සම්බන්ධ සාකච්ඡාව එදින න්‍යාය පත්‍රයේ යොදාගෙන තිබී ඇත්තේ අවසන් අංකය ලෙසය.", "URL": "https://lankatruth.com/si/?p=125300", "Category": "ආර්ථික පුවත්", "Parent URL": null}