{"Source": "Lankatruth", "Timestamp": "November 7, 2017", "Headline": "සයිටම් ආයතනයට විරෝධය පළකරමින් හලාවත පාසල් සිසුන් පාරට බහියි", "News Content": "සයිටම් ආයතනයට විරෝධය පළකරමින් කොළඹ පැවැත්වෙන උපවාසයට සහය පල කරමින් අද (07) දහවල් හලාවතදී පාගමනක් හා රැළියක් පැවැත්විණි. පාගමනේදී ජනාධිපතිවරයාගේ අගමැතිවරයාගේ හා රාජිත අමාත්‍යවරයාගේ රුවට සමාන මුහුණු ඇති පඹයන් තිදෙනෙකු රැගෙන ගිය අතර රැලිය ආරම්භයේදී හලාවත නගර මධ්‍යයේ මේ පඹයන් පුලුස්සන ලදී.පාගමන පැය එකහමාරකට ආසන්න කාලයක් පැවති අතර රැලිය පැය භාගයකට ආසන්න කාලයක් පැවතිණි. මේ හේතුවෙන් හලාවත කොළඹ ප්‍රධාන මාර්ගයේ මෙන්ම හලාවත කුරුණෑගල ප්‍රධාන මාර්ගයේ ගමනා ගමන කටයුතු වලටද බධා සිදු විණි. මේ පාගමනට හා රැලියට හලාවත ප්‍රධාන පෙලේ පාසල් කීපයක සිසු සිසුවියන් මෙන්ම වෛද්‍යවරුන් වෛද්‍ය සිසුසිසුවියන් හා මව්පියන්ද ජනතා විමුකිති පෙරමුණේ පුත්තලම දිස්ත්‍රික්කයේ ක්‍රියාකාරිකයන් පිරිසක්ද එක්ව සිටියේය. සයිටම් ආයතනය වසා දැමීමට පියවර නොගතහොත් අද හලාවත සිසුන් පාරට බැස්සා මෙන් ශ්‍රී ලංකාවේම සිසු සිසුවියන් පාරට බසින දිනය වැඩි ඈතක නොවන බව වෛද්‍ය පිඨ ශිෂ්‍ය ක්‍රියාකාරී කමිටුවේ සාමාජික දේශාන් නිම්රොත් පැවසිය. සයිටම් ආයතනයට විරෝධය පල කරමින් සිසුන් පාසල් නිල ඇදුමින් පාරට බැසීම ඉතිහාස ගත වන බවද ඒ මහතා පැවසිය .", "URL": "https://lankatruth.com/si/?p=43514", "Category": "පුවත්", "Parent URL": null}