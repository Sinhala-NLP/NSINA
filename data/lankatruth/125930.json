{"Source": "Lankatruth", "Timestamp": "November 18, 2021", "Headline": "නිහඬ මාරයා හිසඔසවා ඇති බවට සෞඛ්‍ය අංශ අනතුරු හඟවයි", "News Content": "අධික වැසි සහිත කාලගුණ තත්වය ආරම්භ වීමත් සමඟ ඩෙංගු ව්‍යාපතිය සීඝ්‍රයෙන් වැඩි වී ඇති බවත් ඩෙංගු වැළඳෙන ළමුන් ප්‍රමාණයද මේ වනවිට සැළකිය යුතු ලෙස ඉහළ ගොස් ඇති බවත් සෞඛ්‍ය අංශ පවසයි. ඩෙංගු රෝගය වැළදී මේ වනවිට රිජ්වේ ආර්යා ළමා රෝහලේ ළමුන් 20ක් පමණ ප්‍රතිකාර ලබන බව පැවසේ. විශේෂයෙන්ම සමාජය තුළ කොවිඩ් වෛරසය කෙරෙහි වැඩි අවධානයක් යොමුවීමත් ඩෙංගු වසංගතය වෙත පැවති ජනතාවගේ අවධානය යම් ප්‍රමාණයකට ගිළිහී ගොස් තිබේ. එසේම එසේම රාජ්‍ය ආයතන,පාසැල්, මෙන්ම බොහෝ පෞද්ගලික ආයතනවලද කොවිඩ් තත්වයත් සමග පවිත්‍රතා කටයුතු නිසි ආකාරයට සිදු නොවන තත්වයක් තුළ නිහඬ මාරයට රිසි සේ ව්‍යාප්ත වීමේ අවකාශය උදා වී ඇත. එම නිසා ජනතාව තමන් ජීවත්වන වටපිටාව සම්බන්ධයෙන් වැඩි අවධානයක් යොමු කර ඩෙංගු පැතිරීම වළක්වා ගැනීමට කටයුතු කරන ලෙස සෞඛ්‍ය අංශ ඉල්ලා සිටී.", "URL": "https://lankatruth.com/si/?p=125930", "Category": "පුවත්", "Parent URL": null}