{"Source": "Lankatruth", "Timestamp": "June 23, 2023", "Headline": "පුපුරා ගිය ටයිටන් යානය මත කිලෝ 2,230 ඉක්ම වූ පීඩනයක්!", "News Content": "ටයිටැනික් නැව මුහුදු බත් වී තිබෙන ගැඹුරු අගාදය අඩි 13,000 ඉක්මවන අතර එහි තිබෙන වස්තුවක වර්ග අඟලක් මත අවම වශයෙන් කිලෝ ග්‍රෑම් 2,230 ඉක්වූ (රාත්තල් 5,800) ඉක්ම වූ පීඩනයක් පවතින බව විද්‍යාඥයෝ හෙළි කර තිබේ. ටයිටැනික් නැව නැරඹීම සඳහා පිටත්ව ගිය ටයිටන් යානය එම පීඩනයට ඔරොත්තු දීමේ හැකියාවක් නොතිබීමෙන් පුපුරා ගොස් ජීවිත 05ක් අහිමි වූ බව මේ වනවිට තහවරු කරගෙන ඇත. තවදුරටත් විශේෂඥයන් කරුණු ඉදිරිපත් කරන්නේ එවැනි පීඩණයකට ඔරොත්තු දීම සඳහා ටයිටේනියම් ලෝහයෙන් තැනූ අති විශාල ශක්තිමත් බඳක් තිබිය යුතු වුවත් මුහුදු පතුළට යැවූ ටයිටන් යානය කාබණික ෆයිබර් මිශ්‍රණයක් යොදා ගැනීමෙන් නිර්මාණය කර ඇති බවයි. එම යානය මෙයට පෙර ගමන් වාර 50ක් පමණ අදාල මුහුදු පතුළට ගොස් තිබුණත් මෙවර එය කුමණ හෝ හේතුවක් මත පුපුරා ගොස් තිබේ.", "URL": "https://lankatruth.com/si/?p=148120", "Category": "පුවත්", "Parent URL": null}