{"Source": "Lankatruth", "Timestamp": "April 25, 2017", "Headline": "ජවිපෙ තරුණ සංගමයෙන් කුණුවලට එරෙහිව නිර්මාණාත්මක විරෝධයක්", "News Content": "මිතොටමුල්ල කුණු කන්ද නාය යාමා තේමා කරගනිමින් ජනතා විමුක්ති පෙරමුණේ තරුණ සංවිධානය වන සමාජවාදී තරුණ සංගමය විසින් ඉතාමත් නිර්මාණාත්මක ලෙස සමාජ අවාධානය යොමුකරවමින් ජනතාව දැනුවත් කිරීමේ කටයුත්තක යෙදුණි. ඔවූහු ඊයේ (24) පස්වරුවේ කොටුව දුම්රිය පල ඉදිරිපිට, බොරැල්ල උමං පදික මාරුව හා බම්බලපිටිය MC ගොඩනැගිල්ල ඉදිරිපිට දී මෙසේ ජනතාව දැනුවත් කිරීමේ කටයුතුවල යෙදුනහ. පරිසර හිතකාමී තරුණ තරුණියන්, සෞන්දර්ය විශ්වවිද්‍යාලයේ සිසු සිසුවියන් සහ සමාජවාදී තරුණ සංගමය එක්ව සංවිධානය කළ සජීවී අනුරූ ඉදිරිපත් කිරීමේදී කසල ගැටලුව සහ ලාංකේය දේශපාලනය පිලිබඳ ජනතාවට යලි සිතාබැලීමට උත්තේජනයක් සැපයීමට උත්සාහයක ගෙන තිබිණි. අසීමාන්තික පරිභෝජනවාදී ජිවන රටාව හේතුවෙන් සහ සම්පතක් කරගත හැකිව තිබූ කැළි කසළ තම ජීවනෝපාය කරගත් ගඳ ගහන දේශපාලකයන් හා ක්‍රමයත් ස්ව කැමැත්තෙන්ම පවත්වාගත් සියල්ලෝම මෙම අපරාධයට වග කිව යුතු නොවේදැයි ඔවූහු එහිදී ජනතාව හමුවේ ප්‍රශ්න කර සිටියහ.", "URL": "https://lankatruth.com/si/?p=33315", "Category": "පුවත්", "Parent URL": null}