{"Source": "Lankatruth", "Timestamp": "December 26, 2020", "Headline": "කොරෝනා වෛරසයේ නව ප්‍රභේදය ප්‍රංශයෙනුත් හමුවේ", "News Content": "මහා බ්‍රිතාන්‍යයෙන් ආරම්භ වී රටවල් කීපයක පැතිර යන කොවිඩ් – 19 වෛරසයේ නව ප්‍රභේදය සහිත රෝගියෙක් ප්‍රංශයෙන් හමුවී ඇත. පසුගිය 19දා බ්‍රිතාන්‍යයේ සිට ප්‍රංශයට පැමිණි අයෙක් වන ඔහු මේ වන තෙක් කිසිදු රෝග ලක්ෂණයක් පෙන්නුම් කර නැත. කොවිඩ් වෛරසයේ මෙම නව ප්‍රභේදය මහා බ්‍රිතාන්‍යට අමතරව දකුණු අප්‍රිකාව, නෙදර්ලන්තය, ඩෙන්මාර්කය, ජපානය සහ ඕස්ට්‍රේලියාව යන රටවලින් වාර්තා වේ. පැතිර යන කොරෝනා වසංගතය හමුවේ ප්‍රංශ නැවතත් lockdown කර ඇති අතර රාත්‍රි 8සිට උදෑසන 6 දක්වා ඇඳිරි නීති පනවා ඇත. එසේම පසුගිය කාලේ විවෘත කර තිබූ සිනමා ශාලා, නාට්‍ය ශාලා,ආපන ශාලා සහ මත්පැන් හල්ද යළි වසා දමා ඇත. ප්‍රංශයෙන් වාර්තා වන කොරෝනා ආසාදිතයන් ප්‍රමාණය ලක්ෂ 25 ඉක්මවා ඇති අතර මරණ 62,000ක් මේ වන විට සිදුව ඇත.", "URL": "https://lankatruth.com/si/?p=104576", "Category": "කොවිඩ් -19 (කොරෝනා ) පුවත්", "Parent URL": null}