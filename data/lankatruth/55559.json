{"Source": "Lankatruth", "Timestamp": "July 2, 2018", "Headline": "20 අරමුණ ජනාධිපති ධුරයේ අත්තනෝමතික බලතල පාර්ලිමේන්තුවට හා ඇමති මණ්ඩලයට පැවරීමයි.", "News Content": "පාර්ලිමේන්තුවෙන් ජනාධිපතිවරයා පත්කරගැනීමේදී මන්ත්‍රීවරු මුදලට ගෙන 113 හදාගත හැකියැයිපසුගිය කාලයේ ඇතැම් අය ප්‍රකාශ කල අතර මේ වනවිට නිව්යොක් ටයිම්ස් පුවත්පතේ හෙලිදරව් කිරිම් අනුව හිටපු ජනාධිපතිවරයා චීනයට ඩොලර් මිලියන 7.6කට විකිණුනා කියන එක දැන් එළියටපැමිණ ඇතැයි ජවිපෙ ප්‍රධාන ලේකම් ටිල්වින් සිල්වා මහතා පවසයි.තනි පුද්ගලකෙු අතේ විධායක බලතල පැවතීම රටකට ඉතාම අහිතකර වන අතරප්‍රජාතන්ත්‍රවාදයට යහපක් වන්නේ කණ්ඩායමක් අත සාමුහිකව බලය පැවතීම බවද 20 වන සංශෝදනයේ අරමුණ තනි පුද්ගලයෙකු අත පවතින අත්තනෝමතික බලතල පාර්ලිමේන්තුවට හා ඇමති මණ්ඩලයට පැවරීම බවද ටිල්වින් සිල්වා මහතා පවසයි. විධායක ජනාධිපති ධූරය අහෝසි කිරීම සඳහා ජනතා විමුක්ති පෙරමුණ විසින් පාර්ලිමේන්තුවට ඉදිරිපත් කරන ලද 20 වන ආණ්ඩුක්‍රම ව්‍යවස්ථා සංශෝධනය පිළිබඳ ජනතාව දැනුවත් කරමින් අද(02) දින කොළඹ කොටුව දුම්රිය ස්ථානය ඉදිරිපිට අත්පත්‍රිකා බෙදා හැරීමේ වැඩසටහනකට එක්වෙමින් ජවිපෙ ප්‍රධාන ලේකම්වරයා මේ බව ප්‍රකාශ කරන ලදි. එහිදී තවදුරටත් අදහස් දැක්වු ජවිපෙ ප්‍රධාන ලේකම් ටිල්වින් සිල්වා මහතා.. “20 පිලිබද සමාජයේ සංවාදයක් මතුව ඇති බවත්20 සංශෝදනයගෙන ඒමට පෙර ඇතැම් කණ්ඩායම් තම පටු පෞද්ගලික අරමුණු වෙනුවෙන් බොරු බිල්ලො මවන්න උත්සහ කලා. මෙම සංශෝදයෙන් රට කැඩෙනවාය. අහමැතිවරයට වැඩි බලයක් ලැබෙනවාය කියා බොරු කියන්න උත්සහ කලා. නමුත් මෙම සංශෝදනය ඉදිරිපත් කලාට පසු අපි සමත්වෙලා තියෙනවා ඒ බොරු මත බිදින්න. නමුත් තවමත් ඔවුන් ජනතාව මුලා කරමින් ඉන්නවා. එම නිසා අපි බලාපොරොත්තු වෙනවා ජනතාව මේ පිලිබදව තව දුරටත් දැනුවත් කරන්න. එම නිසා මේසතියතුල රටපුරා ජනතාව දැනුවත් කිරීමට අප බලාපොරොත්තු වෙනවා” යැයිද ටිල්වින් සිල්වා මහතා පැවසීහ. මේ අවස්ථාව සඳහා ජනතා විමුක්ති පෙරමුණේ ප්‍රචාරක ලේකම් විජිත හේරත්, දේශපාලන මණ්ඩල සභික කේඩී ලාල් කාන්ත , පාර්ලිමේන්තු මන්ත්‍රී සුනිල් හඳුන්නෙත්ති යන මහත්වරුන් ඇතුළු ජවිපෙ බහුජන නියෝජිතයින් පිරිසක් සහභාගී විය.", "URL": "https://lankatruth.com/si/?p=55559", "Category": "පුවත්", "Parent URL": null}