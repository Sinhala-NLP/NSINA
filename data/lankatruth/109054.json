{"Source": "Lankatruth", "Timestamp": "January 22, 2021", "Headline": "දේශපාලනය මැදිහත් වෙයි – පොලිසිය රත්වෙයි..", "News Content": "පසුගිය පාලන සමයේ දේශපාලන පළිගැනීම්වලට ලක්වූ බව කියමින් ආණ්ඩුවේ ප්‍රබලයකුගේ මැදිහත්වී හරහා පොලිස් නිලධාරීන් 79 දෙනෙකුට උසස්වීම් ලබාදීමට සූදානම් බව වාර්තා වේ. නියමිත කාර්ය පටිපාටිය අනුව ජ්‍යෙෂ්ඨ පොලිස් නිලධාරීන්ට උසස් වීම් ලබා නොදී දේශපාලනඥයන්ගේ ආරක්ෂකයින් වශයෙන් හිඳිමින් ඔවුන් හා සමීපව කටයුතු කළ නිලධාරීන් 79 දෙනෙකුට හොරපාරෙන් මෙලෙස උසස්වීම් ලබාදීමට නිර්දේශ කර ඇත. සුදුසුකම් අනුව උසස්වීම් ලැබිය යුතු ජ්‍යෙෂ්ඨ පොලිස් අධිකාරීවරුන් 150කට පමණ මෙම ක්‍රියාමාර්ගය නිසා අසාධාරණයක් සිදුවන අතර ඔවුන් මේ වනවිට දැඩිලෙස කළකිරීමට පත්ව ඇති බව පොලිස් අභ්‍යන්තර ආරංචිමාර්ග මගින් ආනාවරණය කරයි. දේශපාලන පළිගැනීම්වලට ලක්වූ බව කියමින් උසස්වීම් ලබාදීමට නිර්දේශ කර ඇති මෙම පිරිස කිසිදු දේශපාලන පළිගැනීමකට ලක්වූවන් නොවන බව පොලිස් අභ්‍යන්තර ආරංචි මාර්ග වැඩිදුරටත් පවසයි.", "URL": "https://lankatruth.com/si/?p=109054", "Category": "පුවත්", "Parent URL": null}