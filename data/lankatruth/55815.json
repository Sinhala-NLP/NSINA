{"Source": "Lankatruth", "Timestamp": "July 8, 2018", "Headline": "එකම රටක් මනු පවුරක් මනුෂත්වයේ පහන්සිළු දල්වයි", "News Content": "සමාජවාදී තරුණ සංගමය මාස දෙකක් මුළුල්ලේ පැවැත්වු එකම රටක් මනුපවුරක් වැඩසටහනේ තවත් එක් සංදිස්ථානයක් පසුකරමින් ඊයේ (07) ජාතික සමගිය වෙනුවෙන් පහන් සිළු දැල්වීමේ වැඩසටහනක් රට පුරා ක්‍රියාත්මක කරන ලදී. එහි ආරම්භක අවස්ථාව කොළඹ විහාරමහාදේවී උද්‍යානයේදී ‘අඳුරු “කළු ජූලිය” මනුෂ්‍යත්වයේ පහන් සිළුවලින් ආලෝකමත් කරමු!’ යන්න මුලික කර ගනිමින් පහන් සිළු දල්වීම සිදුකරන ලදී. සමාජවාදී තරුණ සංගමය, ජාතික භික්ෂු පෙරමුණ, ජාතික මාධ්‍ය සංසදය, ශ්‍රී ලංකා තොරතුරු තාක්ෂණ වෘත්තීයවේදීන්ගේ සංගමය, ශ්‍රී ලංකා මුස්ලිම් කවුන්සිලය, තරුණ හින්දු සංගමය, ජාතික විද්වත් සංවිධානය, ලංකා ගුරුසේවා සංගමය, සමාජ හා සාමයික කේන්ද්‍රය (CSR), තරුණ ජනමාධ්‍යවේදීන්ගේ සංගමය, තරුණ මුස්ලිම් සංගමය, සමස්ත ලංකා මුස්ලිම් තරුණ පෙරමුණ, එකමුතුව සඳහා ජන රැලිය, දමිළ මාධ්‍ය සංගමය, සමාජවාදී කලා සංගමය, අන්තර් සමාගම් සේවක සංගමය, ශ්‍රී ලංකා මුස්ලිම් මධ්‍යස්ථානය ඇතුළු සංවිධාන රැසක් මෙම අවස්ථාවට එක්වී තිබේ.", "URL": "https://lankatruth.com/si/?p=55815", "Category": "පුවත්", "Parent URL": null}