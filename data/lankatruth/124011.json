{"Source": "Lankatruth", "Timestamp": "October 3, 2021", "Headline": "අන්තරේ සහ ජවිපෙ අතර සාකච්ඡාවක්…", "News Content": "අන්තර් විශ්වවිද්‍යාල ශිෂ්‍ය බලමණ්ඩලයේ නියෝජිතයින් පිරිසක් සහ ජනතා විමුක්ති පෙරමුණ අතර හමුවක් ඊයේ (02) එම පක්ෂ ප්‍රධාන කාර්යාලයේදී සිදු කර තිබේ. එහිදී ජාතික කොතලාවල විශ්වවිද්‍යාල පනත හරහා සිදු කිරීමට යන අධ්‍යාපනය පෞද්ගලීකරණ වැඩපිළිවෙළ පිළිබඳවත්, කොතලාවල පනතට එරෙහිව විරෝධතා පැවැත්වීම නිසා සිසුන් හා කම්කරුවන් සිරගත කරමින් ආණ්ඩුව සිදුකරනු ලබන මර්දනය පිළිබඳවත් මෙහිදී සාකච්ඡා කර ඇත. මෙම අස්ථාවට ජනතා විමුක්ති පෙරමුණේ මධ්‍යම කාරක සභිකයින් වන වෛද්‍ය නලින්ද ජයතිස්ස, නීතීඥ සුනිල් වටගල එක්වී සිටියහ. අන්තර් විශ්වවිද්‍යාල ශිෂ්‍ය බල මණ්ඩලය වෙනුවෙන් පූජ්‍ය කොබෙයිතුඩුවේ සමිත හිමි ඇතුළු පිරිසක් එක්වී සිටියහ.", "URL": "https://lankatruth.com/si/?p=124011", "Category": "පුවත්", "Parent URL": null}