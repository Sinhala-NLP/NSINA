{"Source": "Lankatruth", "Timestamp": "February 23, 2019", "Headline": "කංජිපානි ඉම්රාන්ගේ ගෝලයෙකු අත්අඩංගුවට", "News Content": "ඩුබයි පොලිස් අත්අඩංගුවේ පසුවන කංජිපානි ඉම්රාන් නැමැත්තාගේ ගෝලයෙකු බවට සැකකෙරෙන පුද්ගලයෙක් ඊයේ(22) රාත්‍රියේ පොලීසිය විසින් අත්අඩංගුවට ගෙන ඇත. සංවිධානාත්මක අපරාධ නිවාරණ කොට්ඨාශයට ලද තොරතුරක් මත කොලොන්නාව සාලමුල්ල ප්‍රදේශයේ සිදුකළ වැටලීමකදී මෙම පුද්ගලයා අත්අඩංගුවට ගත් බවත් අත්අඩංගුවට ගන්නා අවස්ථාවේ ඔහු සතුව තිබී හෙරොයින් ග්‍රෑම් 10යි මිලිග්‍රෑම් 480ක් සොයාගත් බවත් පොලීසිය පවසයි. කොළොන්නාව ප්‍රදේශයේ පදිංචි වයස අවුරුදු 50ක් වන නවුෆර් මොහොමඩ් අලි නැමති මොහු අද(23) අලුත්කඩේ මහේස්ත්‍රාත් අධිකරණයට ඉදිරිපත් කිරීමට කටයුතු කරන බව පොලීසිය පවසයි.", "URL": "https://lankatruth.com/si/?p=68827", "Category": "පුවත්", "Parent URL": null}