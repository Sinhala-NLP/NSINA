{"Source": "Lankatruth", "Timestamp": "July 14, 2019", "Headline": "නවසීලන්තය සහ එංගලන්තය ලෝක කුසලාන ක්‍රිකට් අවසන් තරඟය අරඹයි", "News Content": "ලෝක කුසලාන ක්‍රිකට් තරඟාවලියේ අවසන් මහා තරඟය එංගලන්තය සහ නවසීලන්තය අතර ලන්ඩනයේ ලෝඩ්ස් ක්‍රීඩාංගනයේදී මේ වනවිට පැවැත්වේ. කාසියේ වාසිය හිමිකරගත් නවසීලන්ත නායක කේන් විලියම්සන් පළමුව පන්දුවට පහරදීමට තීරණය කළේය. ප්‍රභල ඉන්දීය කණ්ඩායම පරදා නවසීලන්තය පසුගිය දා අවසන් පූර්ව වටයට සුදුසුකම් ලැබූ අතර ඕස්ට්‍රේලියානු කණ්ඩායම පරදා එංගලන්තය අවසන් පූර්ව වටයට තේරී පත්විය. මෙවර ලෝක කුසලාන ක්‍රිකට් තරඟාවලියේ විශේෂත්වය වන්නේ මීට ඉහත වසරවල දක්ෂතා පෙන්වූ කණ්ඩායම් සියල්ල මේ වනවිට පරාජය වී තිබීමත් මෙතෙක් ක්‍රිකට් ලෝක කුසලානය හිමිව නොමැති කණ්ඩායම් දෙකක් මේ වනවිට තරඟ වැදීමත්ය. එංගලන්ත කණ්ඩායම ඔයින් මෝගන් (නායක), ජෝ රූට්, ජේසන් රෝයි, ජොනී බෙස්ටෝව්, බෙන් ස්ටොක්, ජෝෂ් බට්ලර්, ක්‍රිස් වෝක්ස්, ලියම් ප්ලන්කට්, අඩිල් රෂීඩ්, මාර්ක් වුඩ් යන ක්‍රීඩකයන්ගෙන් සමන්විතය. නවසීලන්ත කණ්ඩායම කේන් විලියම්සන් (නායක), හෙන්ඩ්රි නිකලස්, මාටින් ගප්ටිල්, රෝස් ටේලර්, ජීම්ස් නීෂම්, ජොෆර අචාර්,ටොම් ලෙතම්, කොලින් ඩි ග්‍රෑන්ඩ්හෝම්, මිචෙල් සැන්තර්, මැට් හෙන්ඩ්රි, ට්‍රේන් බෝල්ට්, ලුකී ෆගසන් නියෝජනය කරයි.", "URL": "https://lankatruth.com/si/?p=77656", "Category": "ක්‍රීඩා පුවත්", "Parent URL": null}