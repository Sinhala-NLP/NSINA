{"Source": "Lankatruth", "Timestamp": "March 5, 2019", "Headline": "විශ්‍රාමලත් මහාධිකරණ විණිසුරුවරියකගේ නීතිවිරෝධී අලිවැටට වන අලියෙක් බිළි", "News Content": "විශ්‍රාමලත් මහාධිකරණ විණිසුරුවරියක විසින් වන රක්ෂිත භූමියක පවත්වාගෙන යන වගාවක ආරක්ෂාවට ඉදිකර ඇති නීති විරෝධී අලි වැට හේතුවෙන් වන අලියෙකු ජීවිතක්ෂයට පත්ව ඇති බව වාර්තාවේ. හල්දුම්මුල්ල ප්‍රාදේශීය ලේකම් කොට්ඨාසයේ වෑඑලිය ග්‍රාමනිළධාරි වසමට අයත් පතන (වල්මීතලාව) ප්‍රදේශයේ පිහිටි වන රක්ෂිතයකින් අක්කර 1000ක පමණ ප්‍රමාණයක් මෙම විශ්‍රාමික මහාධිකරණ විනිසුරුවරිය විසින් නීතිවිරෝධීව අත්පත්කරගෙන තිබේ. එහි කෙසෙල්, ගම්මිරිස් සහ හෙන් බෝග වගාවක් සිදු කර ඇති අතර වන අලි තර්ජන නිසා අධිබලැති විදුලියද සහිතව නීතිවිරෝධී ලෙස අලිවැටක්ද ඉදි කර තිබේ. ඊයේ (04) මෙම අලි වැටේ වැදුණු වන අලියෙකු ජීවිතක්ෂයට පත්ව ඇත. මේ ආකාරයට ජාවාරම්කරුවන් විසින් මෙම ප්‍රදේශයේ වන රක්ෂිත එළි පෙහෙලි කිරීම් නිසාත් රජය මැදිහත්වී වන රක්ෂිත එළි කරමින් අත්තනෝමතික ලෙස ඉදිකිර ඇති ගොල්ෆ් පිටිය නිසාත් මෙම ප්‍රදේශයේ ජනතාවට ඛේදජනක ලෙස වන අලි තර්ජනයවලට මුහුණදීමට සිදුව තිබේ.", "URL": "https://lankatruth.com/si/?p=69754", "Category": "පුවත්", "Parent URL": null}