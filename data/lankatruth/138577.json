{"Source": "Lankatruth", "Timestamp": "August 27, 2022", "Headline": "රට පුරාම මූසල නිහැඬියාවක් පැතිරිලා ! ජාතික භික්ෂු පෙරමුණ", "News Content": "“අද මේ වනවිට මූසල නිහඬතාවයක් රට පුරාම පැතිරිලා තියෙනවා. එහි ප්‍රතිපලය කුමක්දෝයි කියන්න බැරි තරමට එය බයානක වෙලා” යැයි ශ්‍රී ලංකා රාමඤ්ඤ අධිකරණ නායක, ජාතික භික්ෂු පෙරමුණේ ප්‍රධාන අනුශාසක, මහාචාර්ය අතිපූජ්‍ය අත්තන්ගනේ රතනපාල නායක හිමියෝ පැවසූවහ. එම හිමියෝ මේ බව පැවසූවේ ජාතික භික්ෂු දිනය වෙනුවෙන් ජාතික භික්ෂු පෙරමුණ ඊයේ (26) අනුරාධපුරයේදී පැවැත්වූ ජාතික කතාකාවත වැඩසටහනේ ප්‍රධාන දේශනය සිදුකරමිණි. එම අවස්ථාවට ශ්‍රී ලංකා රාමඤ්ඤ අධිකරණ නායක, ජාතික භික්ෂු පෙරමුණේ ප්‍රධාන අනුශාසක, මහාචාර්ය අතිපූජ්‍ය අත්තන්ගනේ රතනපාල ස්වාමීන්වහන්සේ, ජාතික භික්ෂු පෙරමුණේ ප්‍රධානලේකම් ශාස්ත්‍රපති පූජ්‍ය වකමුල්ලේ උදිත ස්වාමීන්වහන්සේ, පූජ්‍ය අඟුනොච්චියේ කුමාරකස්සප ස්වාමීන්වහන්සේ, හිටපු පාර්ලිමේන්තු මන්ත්‍රී වසන්ත සමරසිංහ, කථිකාචාර්ය ජේ.ඩී.ටී මධුශංක ඇතුළු පිරිසක්ද මහා සංඝරත්නයද මෙම අවස්ථාවට එක්වී සිටියහ. එහිදී වැඩිදුරටත් දැක්වූ අදහස්, ශ්‍රී ලංකා රාමඤ්ඤ අධිකරණ නායක, ජාතික භික්ෂු පෙරමුණේ ප්‍රධාන අනුශාසක, මහාචාර්ය අතිපූජ්‍ය අත්තන්ගනේ රතනපාල නායක හිමියෝ “පහුගිය කාලවකවානුව තුළ අවංකව ජීවිත පරිත්‍යාගයෙන් මේ රටේ 74 වසරක ජරාජීරණ දේශපාලන සංස්කෘතිය වෙනස් කරලා නව සංස්කෘතියක ආරම්භය සනිටුහන් කරන්න කැපවීමෙන් කටයුතු කළ අපේ තරුණ පරම්පරාව ඉතාම අවංකව ජීවිත පරිත්‍යාගයෙන් ඉදිරිපත් උනා කටයුතු කලා, ඒක මැඩපවත්වා යටපත් කොට තියෙනවා. අද මේ වනවිට මූසල නිහඬතාවයක් රට පුරාම පැතිරිලා තියෙනවා, එහි ප්‍රතිපලය කුමක්දෝයි කියන්න බැරි තරමට එය බයානක වී ඇති බවයි.” ජාතික භික්ෂු පෙරමුණේ ලේකම්, ශාස්ත්‍රපති පූජ්‍ය වකමුල්ලේ උදිත ස්වාමීන්වහන්සේ “අපටත් මාර්ග තුනක් තිබෙනව. මේ නව නිදහස් අරගලයේ ආර්ථික නිදහස දිනාගන්න ඕන. දේශපාලන නිදහස දිනාගන්න ඕන. සමාජ සංස්කෘතික නිදහස දිනා ගන්න ඕන. මේ මාවත් තුනෙන් මේ අරගලය ජයක්ග්‍රහණය කිරීමෙන් තමයි එදා 1818 ආරම්භ වෙච්ච මේ නිදහස් අරගලය ජයග්‍රහනය කළ හැක්කේ, ඒ නව නිදහස් අරගලය අනිවාර්ය ලෙසම අපේ ජීවිතකාල තුළ අපි ජයග්‍රහණය කරන්න ඕන.” ජාතික ජන බලවේගයේ ජාතික විධායක සභික වසන්ත සමරසිංහ “පුදුම සහගත කරුණ කියන්නේ අපේ පොලීසියට අපේ ආරක්ෂක ඇමතිට මැයි 9 තියන්නේ හවස්වරුව විතරයි. මැයි නව වෙනිදා උදේ අරලිය ගහ මන්දිරයේ සිදුවුනේ මොනවද කියල පරීක්ෂණ නෑ. අර පිට්යටනිය මැදට ඇවිල්ලා නියෝජ්‍ය පොලිස්පති අනදෙනවා මන් බලාගන්නම් ඔ්ගොල්ලෝ යන්න කියල කියනව වීඩියොවල තියෙනව දැන් ගන් එපැයි අත්අඩංගුවට. මේ දිනවල ශිෂ්‍ය නායකයින් වෘත්තීය සමිති නායකයින් සියලුදෙනා පසුපස හබා යනවා, ඒ නිසා මේ මර්ධනය එන්නේ නිකන් නෙවෙයි.”", "URL": "https://lankatruth.com/si/?p=138577", "Category": "පුවත්", "Parent URL": null}