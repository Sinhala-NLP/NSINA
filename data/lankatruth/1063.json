{"Source": "Lankatruth", "Timestamp": "January 23, 2012", "Headline": "තරුණ නව රැල්ල සිනමා සංවිධානයෙන් කෙටි චිත්‍රපට තරගාවලියක්", "News Content": "තරැණ නව රැල්ල සිනමා සංවිධානය කරනු ලබන ජංගම දුරකථන හා කෙටි චිත්‍රපට තරගාවලිය පිළිබද මාධ්‍ය දැනුවත් කිරීමක් හා කැළණිය විශ්ව විද්‍යාලයේ ජ්‍යෙෂ්ඨකථිකාචාර්ය ප්‍රියංකර රත්නායක මහතාගේ ප්‍රධානත්වයෙන් පැවති සිනමා සංවාදයක් ද ඊයේ (23) කොළඹ සමාජීය හා සාමයික කේන්ද්‍රයේදී පැවැත් විය.මීට සමගාමීව තරුණ නව රැල්ල සිනමා සංවිධානයේ වෙබ් අඩවිය විවෘත කිරීමද සිදුවිය. 3rd MO & SHORT FILM FESTIVAL 2012 නමින් නම්තර ඇති මෙම කෙටි චිත්‍රපට තරගාවලිය සදහා ‘තාරුණ්‍යයේ හීන’ යන මාතෘකාව පදනම් කරගෙන නිර්මාණසාදා ඉදිරිපත් කළ හැකි බව තරුණ නව රැල්ල සංවිධානය පවසයි. මෙම තරගාවලිය සම්බන්ධ වැඩි විස්තර ප්‍රේම් – 077 8826112 සහ එරංග – 071 8457920 යන අංක ඇමතීමෙන් ලබාගත හැකි බව එහි ප්‍රකාශකයෙකු අප සමගපැවසීය.    ‍", "URL": "https://lankatruth.com/si/?p=1063", "Category": "පුවත්", "Parent URL": null}