{"Source": "Lankatruth", "Timestamp": "September 1, 2017", "Headline": "මධ්‍යම කඳුකරයට තද වැසි – බටහිර බෑවුමේ ජල ගැලීම්", "News Content": "මධ්‍යම කදුකරයේ බටහිර බෑවුම් ප්‍රදේශවල පිහිටි ජල පෝෂක ප්‍රදේශවලට අද (01) දහවල් 12.00 සිට පස්වරු 1.00 දක්වා පැයකට ආසන්න කාලයක් අධික වර්ෂාව ලැබී ඇත. මේ වනවිටත් විටින් විට වර්ෂාව ලැබෙන බවද වාර්තා වේ. අධික වැසි සමග තද සුළං තත්ත්වයක්ද හටගෙන ඇති අතර අධික වර්ෂාව නිසා හැටන් නගර මධ්‍යයේ සුළු ගංග වතුර තත්ත්වයක්ද ඇති වී තිබේ. වර්ෂාව සහ සුළං හේතුවෙන් විදුලි බලයද වරින් වර විසන්ධි වීම්වලට ලක්වී ඇත.", "URL": "https://lankatruth.com/si/?p=40275", "Category": "පුවත්", "Parent URL": null}