{"Source": "Lankatruth", "Timestamp": "April 24, 2019", "Headline": "ප්‍රහාරවලට සම්බන්ධවූවන්ගේ තවත් ඡායාරූපයක් එළියට", "News Content": "පසුගිය පාස්කු ඉරිදා ශ්‍රී ලංකාවේ කතෝලික දේවස්ථාන සහ සංචාරක හෝටල් ඇතුළු ස්ථාන 08ක් ඉලක්ක කර එල්ල වූ බෝම්බ ප්‍රහරවල සම්බන්ධ පුද්ගලයින් 08 දෙනෙකුගේ ඡායාරූපයක් විදෙස් මාධ්‍ය විසින් ප්‍රසිද්ධ කර තිබේ. එම මාධ්‍ය වාර්තා වැඩිදුරටත් සදහන්කරන්නේ ISIS සංවිධානයේ AMAQ ප්‍රවෘත්ති සේවය මඟින් මෙම ඡායාරූපය ප්‍රසිද්ධ කර ඇති බවයි. මෙම ඡායාරුපයේ සිටින 08 දෙනාගෙන් 07 දෙනෙකු තම මුහුණු ආවරණය කර ගෙන සිටිය අතර එක් පුද්ගලයෙක් තම මුහුණ ආවරණය කර නොමැති අතර අදාළ පුද්ගලයා මෙම ප්‍රහාරය මෙහෙයවූ සාරාන් හෂීම් නැමත්තා බව විදෙස් මාධ්‍ය වාර්තා කරයි. පසුගිය පාස්කු ඉරිදා දිවයිනේ දේවස්ථාන සහ හෝටල් සංකීර්ණ ඉලක්ක කර ගනිමින් සිදුවූ ප්‍රහාර මාලාවෙන් මියගිය පුද්ගලයින් සංඛ්‍යාව විදෙස් ජාතිකයින් 38 දෙනෙකුද ඇතුළුව 359ක් දක්වා ඉහළ ගොස් ඇත. මෙම ප්‍රහාර මාලාවෙන් විදෙස් ජාතිකයින් 19 දෙනෙකු ඇතුළු පුද්ගලයින් 500ක පමණ පිරිසක් තුවාල ලැබූ අතර ඉන් 375 දෙනෙකු මේ වන විටත් රෝහල්ගතව ප්‍රතිකාර ලබමින් සිටිති.", "URL": "https://lankatruth.com/si/?p=72725", "Category": "පුවත්", "Parent URL": null}