{"Source": "Lankatruth", "Timestamp": "January 10, 2022", "Headline": "පෝලිම් එපා ගෑස් තියෙනවා – ලිට්රෝ නිවේදනය කරයි", "News Content": "ලිට්රෝ ගෑස් සමාගම සතුව වෙළඳ පොල අවශ්‍යතාව සැපිරීමට ප්‍රමාණවත් තරම් ගෑස් පවතින බව නිවේදනයක් නිකුත් කරමින් ලිට්රෝ ගෑස් සමාගම පවසයි. නිවේදනයේ වැඩිදුරටත් ඔවුන් පවසන්නේ පාරිභෝගිකයින් සිය දෛනික අවශ්‍යතාවය ඉක්මවමින් අමතර ගෑස් සිලින්ඩර සදහා ගෑස් ලබාගැනීම හේතුවෙන් අධික වෙළඳපල ඉල්ලුමක් මතුව ඇති බවයි. එබැවින් දෛනික අවශ්‍යතාවයට ප්‍රමාණවත් තරම් ගෑස් මිලදී ගන්නා ලෙස ලිට්රෝ ගෑස් සමාගම පාරිභෝගිකයින්ගෙන් ඉල්ලා සිටියි. සමාගම එසේ පැවසුවද ගත වූදින කිහිපයේදීම ගෑස් බෙදාහැරීමේ මධ්‍යස්ථාන අසළ ගැසීගෑස් මිලදී ගැනීමට ජනතාව විශාල ලෙස පෝලිම්වල රැඳීසිටිනු මාධ්‍ය වාර්තා කරනු ලැබීය.", "URL": "https://lankatruth.com/si/?p=127673", "Category": "පුවත්", "Parent URL": null}