{"Source": "Lankatruth", "Timestamp": "April 3, 2022", "Headline": "සමාජ මාධ්‍ය අවහිර කිරිමට මම විරුද්ධයි – නාමල් රාජපක්ෂ", "News Content": "ඊයේ (02) මධ්‍යම රාත්‍රී 12 සිට ක්‍රියාත්මක වන පරිදි සමාජ මාධ්‍ය අවහිර කිරීම සම්බන්ධයෙන් තමන් පෞද්ගලිකව විරුද්ධ බව ක්‍රීඩා ඇමති නාමල් රාජපක්ෂ සිය ට්විටර් ගිණුමේ සටහනක් තබමින් පවසයි. සමාජ මාධ්‍ය ජාල අවහිර කිරීම වැනි ක්‍රියා අතිශයින්ම නිෂ්ඵල ක්‍රියාවක් බවද ඔහු පවසයි. තමන්ද මේ වනවිට VPN ක්‍රමවේදය භාවිත කරමින් සමාජ මාධ්‍ය ජාල පරිශීලනය කරන බවත් මෙවැනි ක්‍රියාමාර්ග ගනිමින් තවදුරටත් අර්බුද ඇති නොකර ප්‍රගතිශීලි අයුරින් ක්‍රියාකිරීමට බලධාරීන් පියවර ගත යුතු බවත් ඇමති නාමල් රාජපක්ෂ සිය ට්විටර් ගිණුමේ සටහන මගින් වැඩිදුරටත් පෙන්වා දෙයි.", "URL": "https://lankatruth.com/si/?p=131244", "Category": "පුවත්", "Parent URL": null}