{"Source": "Lankatruth", "Timestamp": "April 8, 2022", "Headline": "ඉතිහාසයේ පළමු වතාවට ඇමතිකම් බාර ගැනීමට කෙනෙක් නෑ", "News Content": "ජනාධිපතිවරයා විසින් අමාත්‍ය මණ්ඩලය අද (08) දිනය තුළදී පත්කරන බවට මාධ්‍ය වාර්තා පළ වුවද, එය සිදු කිරීම දැඩි අවිනිශ්චිත බවක පවතී. මීට ප්‍රධානම හේතුව වී ඇත්තේ ඇමති ධුර බාර ගැනීමට ආණ්ඩු පක්ෂයේ ජේෂ්ඨයන් ඉදිරිපත් නොවීම ය. කැබිනට් මණ්ඩලය ඉල්ලා අස්වීමෙන් පසුව ජනාධිපතිවරයා විසින් මුදල් අමාත්‍යවරයා ලෙස පත්කළ සහ පත්වීම් ලබා ගත් අලි සබ්‍රි පැය විසි හතරක් ඇතුලත ඉල්ලා අස්විය. ඒතැන් සිට මේ දක්වා ඇමති මණ්ඩලයේ සිටින්නේ දිනේෂ් ගුණවර්ධන ජොන්ස්ටන් ප්‍රනාන්දු සහ ජී ඒල් පීරිස් පමණි.  ආණ්ඩු පක්ෂයේ පසුපෙළ පිරිසක් ඇමතිකම් බාර ගැනීමට සූදානම් වුවද එය තව දුරටත් අර්බුදය වර්ධනය කරන බැවින් ජනාධිපති ඊට සූදානම් නැති බව හෙළි වේ. මේ අතර අද හෝ හෙට කැබිනට් මණ්ඩලය පත් කරන බවට අවසන් තීන්දු ගැනීමේ විශේෂ සාකච්ඡාවක් ජනාධිපතිවරයා සහ උපදේෂකයින් කිහිප දෙනෙකු සිදුකර ඇතැයි වාර්තා වේ.", "URL": "https://lankatruth.com/si/?p=131664", "Category": "පුවත්", "Parent URL": null}