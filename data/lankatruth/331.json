{"Source": "Lankatruth", "Timestamp": "November 24, 2011", "Headline": "දැනුමේ හබ් එකද නූගත්කමේ හබ් එකද?", "News Content": "අධ්‍යාපනය සම්බන්ධයෙන් ආණ්ඩුවේ ඉදිරි දැක්ම ප‍්‍රකාශයට පත්වී තිබේ. ඒ, ලංකාව ආසියාවේ දැනුමේ කේන්ද්‍රස්ථානය හෙවත් හබ් එක බවට පත්කිරීමය. බැලූ බැල්මට එය ඉතා අලංකාර සටන්පාඨයක් ලෙස පෙනී යනවා පමණක් නොව සෑහෙන කලකට ජනතාවට අලෙවි කළ හැකි බවක්ද පෙනී යයි. එහෙත් මේ අලංකාර වචන පිටුපස සඟවා ඇති කටුක යථාර්ථය හා සටකපට මෑනවීම්, අත්දැකීම් තුළ බොහෝ දෙනෙකුට තේරුම් යාමට යම් කලක් ගතවීමට ඉඩ ඇති බැවින් සාකච්ඡාව පමා කළ නොහැකිය.1977දී ජේ. ආර්. ජයවර්ධන නව ලිබරල්වාදී විවෘත ආර්ථිකය මේ රටට හඳුන්වා දීමේදී අපේක්ෂා කළේ, සියලූ ක්ෂේත‍්‍ර වෙළඳපොළ බලවේග අනුව තීරණය වන්නට ඉඩදෙන්නටය. අධ්‍යාපනයද එහි ඉලක්කයක් නොවී බේරුණේ නැත. 1981දී අධ්‍යාපන ධවල පත‍්‍රිකාව දිගහරිනු ලබන්නේ, ඒ වෙනුවෙනි. එහෙත් ශිෂ්‍ය හා ජනතා බලවේගවල විරෝධය හේතුවෙන් ඊට අදාල ප‍්‍රතිසංස්කරණ මුළුමනින්ම ක‍්‍රියාත්මක කර ගැනීමට ඔහුට හැකිවූයේ නැත. විවෘත ආර්ථිකය ඉදිරියට තල්ලූ කරනු ලැබුවද ඊට ගැලපෙන මිනිසෙක් අධ්‍යාපනය මගින් නිර්මාණය කරගැනීම පසුවට තල්ලූ විය. අනතුරුව 1984 කාලයේ රාගම පෞද්ගලික වෛද්‍ය විද්‍යාලයක් ආරම්භ කර පවත්වාගෙන යාමට ගන්නා ලද උත්සාහයද ශිෂ්‍ය ජීවිත පවා අහිමි වූ විරෝධතා හේතුවෙන් අසාර්ථක වීමෙන් පසු අධ්‍යාපනය සෘජුව පෞද්ගලීකරණය කිරීමට ගන්නා ලද පියවර තාවකාලිකව යටපත් විය. ඒ, මහින්ද රාජපක්ෂ ජනාධිපතිවරයා තම දෙවන ධූර කාලයේ වැඩ අරඹන තෙක්ය.දැන් රාජපක්ෂ ආණ්ඩුවේ නව ලිබරල්වාදී ගමනට සරිලන සේ අධ්‍යාපනය ප‍්‍රතිව්‍යුහගත කිරීමේ කාර්යය පැවරී ඇත්තේ, එස්.බී. දිසානායක අමාත්‍යවරයාටය. ඔහු ලවා ඊට අදාල කැපවීම ඉහළින්ම ලබාගැනීමට රාජපක්ෂ ජනාධිපතිවරයාට හැකිය. මන්ද ඔහු ජනාධිපති සමාව ලබා අධිකරණ දඬුවමින් නිදහස් වූවකු පමණක් නොව තම පක්ෂය මාරු කොට ඇමති පුටුවට පැනගත්තෙකුද වන නිසාය. අනෙක් අතට පොරමඩුල්ල මධ්‍ය මහා විද්‍යාලය වැනි ඈත දුෂ්කර පාසලක ඉගෙනුම ලබා නිදහස් අධ්‍යාපනයේ වරමින් විද්‍යෝදය සරසවියේ උසස් අධ්‍යාපනය හිමිකර ගත්තෙකු වශයෙන් ඔහුට ශ‍්‍රී ලංකාවේ නිදහස් අධ්‍යාපනය අවසන් කිරීමේ කොන්ත‍්‍රාත්තුව පැවරී තිබීම ඉතිහාසයේ සරදමක් බඳුය.අධ්‍යානය සම්බන්ධයෙන් රාජපක්ෂ ආණ්ඩුවේ ප‍්‍රවේශය දෙයාකාරය. පළමුවැන්න අධ්‍යාපන විෂය පථයන් නව ලිබරල්වාදී ආර්ථිකයට සරිලන ශ‍්‍රමිකයන් බිහිවන ලෙසට වෙනස් කරලීමය. 8වැනි ශ්‍රේණියෙන් සහතිකයක් නිකුත් කොට පාසල් අධ්‍යාපනය හමාර කිරීමේ අවස්ථාව ලබාදීමේ යෝජනාව එවැන්නකි. සරසවි පාඨමාලා වෙළඳපොළ ඉලක්ක කරගෙන සැකසීමට යෝජනා කෙරෙන්නේද මේ වෙනුවෙනි. ආණ්ඩුවේ දෙවැනි ප‍්‍රවේශය සෘජුවම අධ්‍යාපනය පෞද්ගලීකරණය කිරීමය. දැනට සමාගම් ලෙස ලියාපදිංචි වී ඇති පෞද්ගලික පාසල් අධ්‍යාපන දෙපාර්තමේන්තුවේ පියාපත් යටතට ගැනීමේ යෝජනාව මගින්ද පෞද්ගලික විශ්වවිද්‍යාල ඇරඹීමට ඉඩකඩ විවර කිරීම මගින්ද ප‍්‍රකට වනුයේ එම වුවමනාවය. ආණ්ඩුව දැනටමත් මතභේදාත්මක මාලබේ පෞද්ගලික වෛද්‍ය විද්‍යාලයක් සඳහා උපාධි පිරිනැමීමේ අවසරය ලබා දී තිබේ.ආණ්ඩුව තමන්ගේ අරමුණ සඟවාලන්නේ, මෙම උත්සාහය මගින් උසස් අධ්‍යාපන අවස්ථා පූළුල් වන බව කියමිනි. කෙසේ වුවද ඇත්ත තත්වයනම් ආණ්ඩුව අධ්‍යාපනය සඳහා වෙන් කරන මුදල් ප‍්‍රතිපාදන දිගින් දිගටම කපා දැමීම මගින් අධ්‍යාපනය සඳහා වන නිදහස් ප‍්‍රවේශය සීමා කරමින් එහි දොරටු අවුරාලීමය. නිදසුනක් ලෙස උසස් අධ්‍යාපනය සඳහා ආණ්ඩුව වෙන් කරන ලද මුදල රාජ්‍ය වියදමේ ප‍්‍රතිශතයක් ලෙස 2009 වසරේ සිට මේ දක්වා (2012) අඩුවීයාම දැක්විය හැකිය. 2009දී එය පැවතුණේ, සියයට 2.15ක අගයක් ලෙසටය. 2010දී හා 2011දී පිළිවෙළින් 2.06ක් හා 1.95ක් වූ එම අගය 2012 අයවැය ඇස්තමේන්තු අනුව සියයට 1.89කි.දැන් ආණ්ඩුව විශ්වවිද්‍යාලවලට කියන්නේ, තමන්ගේ පාඨමාලා විකුණමින් නඩත්තු සොයාගන්නා ලෙසටය. එය දේශීය වශයෙන් පමණක් නොව විදේශීය සිසුන් ඉලක්ක කරගෙන සිදුකර ගාස්තු ලෙස අයකරගන්නා මුදලින් සරසවි නඩත්තු හා සංවර්ධන කටයුතු සිදුකරගත හැකි බවට ආණ්ඩුව සුරංගනා සිහින දල්වයි. මේ තුළ තමන්ගේ කප්පාදුව සඟවාලීමටත් තම වගකීමෙන් නිදහස්වීමටත් ආණ්ඩුව දරන උත්සාහය ලැජ්ජා සහගතය. ආසියානු කලාපයේ රටවලින් සිසුන් ඇදගැනීමේ දැනුමේ හබ්එක බවට පත්කිරීමේ කතාන්දරයේ කටුක යථාර්ථය එබඳුය. බිහිවන ධනවත් පෞද්ගලික විශ්වවිද්‍යාලවලට පවතින සරසවි පද්ධතියේ දියුණු මානව සම්පත ඇදගත් පසු ඒවායේ ඉතිරිවන්නේ කුමක්ද? අධ්‍යාපනයේ නිදහස් ප‍්‍රවේශය ලබන සිසුන්ට සිදුවනු ඇත්තේ, මෙම ‘කෝම්බ’ සරසවිවලට ඇතුලූවී අසම්පූර්ණ අධ්‍යාපනයක් තුළ රස්තියාදු වීමටය.අනෙක් අතට ආණ්ඩුව කියන පෞද්ගලික විශ්වවිද්‍යාල මගින් අධ්‍යාපනයේ අවස්ථා පුළුල්වීම පිළිබඳ අදහස තවත් ප‍්‍රබන්ධයක් පමණි. නිදහස් ප‍්‍රවේශය ලකුණු කිහිපයකින් අහිමි වූ දුප්පත් දරුවෙකු හූල්ලමින් සිටියෙදී ඊට බොහෝ අඩු ලකුණු ලැබූ ලක්ෂ 60ක් ඇති ‘වාසනාවන්තයෙකුට’ වෛද්‍යවරයෙකු වී පැමිණ ඔහුට ප‍්‍රතිකාර කළ හැකිය! දිනෙන් දින ඉහළ යන පෞද්ගලික සරසවි පාඨමාලා ගාස්තු ගෙවීමට නොහැකිව අරගල කරන බටහිර රටක සරසවි සිසුන්ගේ උද්ඝෝෂණ අසන දකින ජනතාවට ආණ්ඩුව කොළ කඩා පාමින් දඟලන්නේ ඇයිද යන්න ගැටලූවකි. මේ තත්වය තුළ සැබැවින්ම පුළුල් වනු ඇත්තේ, අවස්ථා නොව අපේක්ෂාභංගත්වය බවට සැක නැත.එසේම ආණ්ඩුව ප‍්‍රාථමික පාසල් විශාල ප‍්‍රමාණයක් වසා දමමින් හෝ වැසී යන තැනට කටයුතු සලස්වමින් අනාගතයේ අධ්‍යාපනයේ නිදහස් ප‍්‍රවේශයට ඇතිවන පීඩනය කල් ඇතිවම පාලනය කරගැනීමට කල්පනා කරනවා විය හැකිය. පාසලේ නඩත්තුව දැනටමත් පැවරී ඇත්තේ දෙමව්පියන් මතටය. පංති කාමරයේ තීන්ත ආලේප කිරීමේ සිට කුලියට ගන්නා ගුරුවරුන් වෙනුවෙන් ගාස්තු ගෙවීම දක්වා පරාසයක බර, දරුවන් පාසල් යැවීමේ ‘වරදට’ දෙමව්පියන්ගේ හිස මත පැටවී තිබේ. ඒ, විභාග ආධාරක පොතපතට, ටියුෂන් ගාස්තුවලට හා ප‍්‍රවාහන වියදම්වලට අමතරවය. පොදුවේ අධ්‍යාපනයේ ‘නිදහස්’ ප‍්‍රවේශයේ මූල්‍ය වියදමද ඉහළ නගිමින් තිබියෙදී අධ්‍යාපනයේ පෞද්ගලීකරණයේ සාහසිකත්වය තවමත් ඒ පිළිබඳව සිතා නොමැති අයෙකුට උපකල්පනය කරගත හැකිය. මේ තත්වය තුළ වඩා වැඩි ඉඩකඩක් ඇත්තේ, ලංකාව ආසියාවේ දැනුමේ හබ් එක වනවා වෙනුවට නූගත්කමේ හබ් එක බවට පත්වීමටය. අධ්‍යාපනය සම්බන්ධයෙන් ආණ්ඩුවේ ඉදිරි දැක්ම ප‍්‍රකාශයට පත්වී තිබේ. ඒ, ලංකාව ආසියාවේ දැනුමේ කේන්ද්‍රස්ථානය හෙවත් හබ් එක බවට පත්කිරීමය. බැලූ බැල්මට එය ඉතා අලංකාර සටන්පාඨයක් ලෙස පෙනී යනවා පමණක් නොව සෑහෙන කලකට ජනතාවට අලෙවි කළ හැකි බවක්ද පෙනී යයි. එහෙත් මේ අලංකාර වචන පිටුපස සඟවා ඇති කටුක යථාර්ථය හා සටකපට මෑනවීම්, අත්දැකීම් තුළ බොහෝ දෙනෙකුට තේරුම් යාමට යම් කලක් ගතවීමට ඉඩ ඇති බැවින් සාකච්ඡාව පමා කළ නොහැකිය. 1977දී ජේ. ආර්. ජයවර්ධන නව ලිබරල්වාදී විවෘත ආර්ථිකය මේ රටට හඳුන්වා දීමේදී අපේක්ෂා කළේ, සියලූ ක්ෂේත‍්‍ර වෙළඳපොළ බලවේග අනුව තීරණය වන්නට ඉඩදෙන්නටය. අධ්‍යාපනයද එහි ඉලක්කයක් නොවී බේරුණේ නැත. 1981දී අධ්‍යාපන ධවල පත‍්‍රිකාව දිගහරිනු ලබන්නේ, ඒ වෙනුවෙනි. එහෙත් ශිෂ්‍ය හා ජනතා බලවේගවල විරෝධය හේතුවෙන් ඊට අදාල ප‍්‍රතිසංස්කරණ මුළුමනින්ම ක‍්‍රියාත්මක කර ගැනීමට ඔහුට හැකිවූයේ නැත. විවෘත ආර්ථිකය ඉදිරියට තල්ලූ කරනු ලැබුවද ඊට ගැලපෙන මිනිසෙක් අධ්‍යාපනය මගින් නිර්මාණය කරගැනීම පසුවට තල්ලූ විය. අනතුරුව 1984 කාලයේ රාගම පෞද්ගලික වෛද්‍ය විද්‍යාලයක් ආරම්භ කර පවත්වාගෙන යාමට ගන්නා ලද උත්සාහයද ශිෂ්‍ය ජීවිත පවා අහිමි වූ විරෝධතා හේතුවෙන් අසාර්ථක වීමෙන් පසු අධ්‍යාපනය සෘජුව පෞද්ගලීකරණය කිරීමට ගන්නා ලද පියවර තාවකාලිකව යටපත් විය. ඒ, මහින්ද රාජපක්ෂ ජනාධිපතිවරයා තම දෙවන ධූර කාලයේ වැඩ අරඹන තෙක්ය. දැන් රාජපක්ෂ ආණ්ඩුවේ නව ලිබරල්වාදී ගමනට සරිලන සේ අධ්‍යාපනය ප‍්‍රතිව්‍යුහගත කිරීමේ කාර්යය පැවරී ඇත්තේ, එස්.බී. දිසානායක අමාත්‍යවරයාටය. ඔහු ලවා ඊට අදාල කැපවීම ඉහළින්ම ලබාගැනීමට රාජපක්ෂ ජනාධිපතිවරයාට හැකිය. මන්ද ඔහු ජනාධිපති සමාව ලබා අධිකරණ දඬුවමින් නිදහස් වූවකු පමණක් නොව තම පක්ෂය මාරු කොට ඇමති පුටුවට පැනගත්තෙකුද වන නිසාය. අනෙක් අතට පොරමඩුල්ල මධ්‍ය මහා විද්‍යාලය වැනි ඈත දුෂ්කර පාසලක ඉගෙනුම ලබා නිදහස් අධ්‍යාපනයේ වරමින් විද්‍යෝදය සරසවියේ උසස් අධ්‍යාපනය හිමිකර ගත්තෙකු වශයෙන් ඔහුට ශ‍්‍රී ලංකාවේ නිදහස් අධ්‍යාපනය අවසන් කිරීමේ කොන්ත‍්‍රාත්තුව පැවරී තිබීම ඉතිහාසයේ සරදමක් බඳුය. අධ්‍යානය සම්බන්ධයෙන් රාජපක්ෂ ආණ්ඩුවේ ප‍්‍රවේශය දෙයාකාරය. පළමුවැන්න අධ්‍යාපන විෂය පථයන් නව ලිබරල්වාදී ආර්ථිකයට සරිලන ශ‍්‍රමිකයන් බිහිවන ලෙසට වෙනස් කරලීමය. 8වැනි ශ්‍රේණියෙන් සහතිකයක් නිකුත් කොට පාසල් අධ්‍යාපනය හමාර කිරීමේ අවස්ථාව ලබාදීමේ යෝජනාව එවැන්නකි. සරසවි පාඨමාලා වෙළඳපොළ ඉලක්ක කරගෙන සැකසීමට යෝජනා කෙරෙන්නේද මේ වෙනුවෙනි. ආණ්ඩුවේ දෙවැනි ප‍්‍රවේශය සෘජුවම අධ්‍යාපනය පෞද්ගලීකරණය කිරීමය. දැනට සමාගම් ලෙස ලියාපදිංචි වී ඇති පෞද්ගලික පාසල් අධ්‍යාපන දෙපාර්තමේන්තුවේ පියාපත් යටතට ගැනීමේ යෝජනාව මගින්ද පෞද්ගලික විශ්වවිද්‍යාල ඇරඹීමට ඉඩකඩ විවර කිරීම මගින්ද ප‍්‍රකට වනුයේ එම වුවමනාවය. ආණ්ඩුව දැනටමත් මතභේදාත්මක මාලබේ පෞද්ගලික වෛද්‍ය විද්‍යාලයක් සඳහා උපාධි පිරිනැමීමේ අවසරය ලබා දී තිබේ. ආණ්ඩුව තමන්ගේ අරමුණ සඟවාලන්නේ, මෙම උත්සාහය මගින් උසස් අධ්‍යාපන අවස්ථා පූළුල් වන බව කියමිනි. කෙසේ වුවද ඇත්ත තත්වයනම් ආණ්ඩුව අධ්‍යාපනය සඳහා වෙන් කරන මුදල් ප‍්‍රතිපාදන දිගින් දිගටම කපා දැමීම මගින් අධ්‍යාපනය සඳහා වන නිදහස් ප‍්‍රවේශය සීමා කරමින් එහි දොරටු අවුරාලීමය. නිදසුනක් ලෙස උසස් අධ්‍යාපනය සඳහා ආණ්ඩුව වෙන් කරන ලද මුදල රාජ්‍ය වියදමේ ප‍්‍රතිශතයක් ලෙස 2009 වසරේ සිට මේ දක්වා (2012) අඩුවීයාම දැක්විය හැකිය. 2009දී එය පැවතුණේ, සියයට 2.15ක අගයක් ලෙසටය. 2010දී හා 2011දී පිළිවෙළින් 2.06ක් හා 1.95ක් වූ එම අගය 2012 අයවැය ඇස්තමේන්තු අනුව සියයට 1.89කි. දැන් ආණ්ඩුව විශ්වවිද්‍යාලවලට කියන්නේ, තමන්ගේ පාඨමාලා විකුණමින් නඩත්තු සොයාගන්නා ලෙසටය. එය දේශීය වශයෙන් පමණක් නොව විදේශීය සිසුන් ඉලක්ක කරගෙන සිදුකර ගාස්තු ලෙස අයකරගන්නා මුදලින් සරසවි නඩත්තු හා සංවර්ධන කටයුතු සිදුකරගත හැකි බවට ආණ්ඩුව සුරංගනා සිහින දල්වයි. මේ තුළ තමන්ගේ කප්පාදුව සඟවාලීමටත් තම වගකීමෙන් නිදහස්වීමටත් ආණ්ඩුව දරන උත්සාහය ලැජ්ජා සහගතය. ආසියානු කලාපයේ රටවලින් සිසුන් ඇදගැනීමේ දැනුමේ හබ්එක බවට පත්කිරීමේ කතාන්දරයේ කටුක යථාර්ථය එබඳුය. බිහිවන ධනවත් පෞද්ගලික විශ්වවිද්‍යාලවලට පවතින සරසවි පද්ධතියේ දියුණු මානව සම්පත ඇදගත් පසු ඒවායේ ඉතිරිවන්නේ කුමක්ද? අධ්‍යාපනයේ නිදහස් ප‍්‍රවේශය ලබන සිසුන්ට සිදුවනු ඇත්තේ, මෙම ‘කෝම්බ’ සරසවිවලට ඇතුලූවී අසම්පූර්ණ අධ්‍යාපනයක් තුළ රස්තියාදු වීමටය. අනෙක් අතට ආණ්ඩුව කියන පෞද්ගලික විශ්වවිද්‍යාල මගින් අධ්‍යාපනයේ අවස්ථා පුළුල්වීම පිළිබඳ අදහස තවත් ප‍්‍රබන්ධයක් පමණි. නිදහස් ප‍්‍රවේශය ලකුණු කිහිපයකින් අහිමි වූ දුප්පත් දරුවෙකු හූල්ලමින් සිටියෙදී ඊට බොහෝ අඩු ලකුණු ලැබූ ලක්ෂ 60ක් ඇති ‘වාසනාවන්තයෙකුට’ වෛද්‍යවරයෙකු වී පැමිණ ඔහුට ප‍්‍රතිකාර කළ හැකිය! දිනෙන් දින ඉහළ යන පෞද්ගලික සරසවි පාඨමාලා ගාස්තු ගෙවීමට නොහැකිව අරගල කරන බටහිර රටක සරසවි සිසුන්ගේ උද්ඝෝෂණ අසන දකින ජනතාවට ආණ්ඩුව කොළ කඩා පාමින් දඟලන්නේ ඇයිද යන්න ගැටලූවකි. මේ තත්වය තුළ සැබැවින්ම පුළුල් වනු ඇත්තේ, අවස්ථා නොව අපේක්ෂාභංගත්වය බවට සැක නැත. එසේම ආණ්ඩුව ප‍්‍රාථමික පාසල් විශාල ප‍්‍රමාණයක් වසා දමමින් හෝ වැසී යන තැනට කටයුතු සලස්වමින් අනාගතයේ අධ්‍යාපනයේ නිදහස් ප‍්‍රවේශයට ඇතිවන පීඩනය කල් ඇතිවම පාලනය කරගැනීමට කල්පනා කරනවා විය හැකිය. පාසලේ නඩත්තුව දැනටමත් පැවරී ඇත්තේ දෙමව්පියන් මතටය. පංති කාමරයේ තීන්ත ආලේප කිරීමේ සිට කුලියට ගන්නා ගුරුවරුන් වෙනුවෙන් ගාස්තු ගෙවීම දක්වා පරාසයක බර, දරුවන් පාසල් යැවීමේ ‘වරදට’ දෙමව්පියන්ගේ හිස මත පැටවී තිබේ. ඒ, විභාග ආධාරක පොතපතට, ටියුෂන් ගාස්තුවලට හා ප‍්‍රවාහන වියදම්වලට අමතරවය. පොදුවේ අධ්‍යාපනයේ ‘නිදහස්’ ප‍්‍රවේශයේ මූල්‍ය වියදමද ඉහළ නගිමින් තිබියෙදී අධ්‍යාපනයේ පෞද්ගලීකරණයේ සාහසිකත්වය තවමත් ඒ පිළිබඳව සිතා නොමැති අයෙකුට උපකල්පනය කරගත හැකිය. මේ තත්වය තුළ වඩා වැඩි ඉඩකඩක් ඇත්තේ, ලංකාව ආසියාවේ දැනුමේ හබ් එක වනවා වෙනුවට නූගත්කමේ හබ් එක බවට පත්වීමටය.", "URL": "https://lankatruth.com/si/?p=331", "Category": "වදය", "Parent URL": null}