{"Source": "Lankatruth", "Timestamp": "December 14, 2020", "Headline": "කමල්ටත් චමල්ටත් උඩින් බැසිල් යයි", "News Content": "ජනාධිපතිවරයාගේ කටයුතු පහසු කිරීම සඳහා පිහිටුවා තිබෙන ජනාධිපති කාර්ය සාදක බලකායක ප්‍රධානියෙකු වන බැසිල් රාජපක්ෂ ඇමතිවරු, අමාත්‍යාංශ ලේකම්වරු, අභිබවාගොස් දිස්ත්‍රික් ලේකම්වරුන්ට සෘජු බලපෑම් කිරීම දක්වා බලය පතුරවා ඇති බව අනාවරණය වේ. රාජ්‍ය ආරක්ෂක ස්වදේශ කටයුතු හා ආපදා කළමනාකරණ රාජ්‍ය අමාත්‍ය චමල් රාජපක්ෂ සහ එම අමාත්‍යාංශයේ ලේකම් කමල් ගුණරත්ද අභිබවා බලය පතුරවින් ක්‍රියා කරමින් සිටී. මේ වනවිට ආණ්ඩුව ආනයන පාලනයට ගෙන තිබෙන ප්‍රතිපත්තිමය තීරණය පවා කඩ කරමින් රජයේ ක්ෂේත්‍ර නිලධාරීන්ට යතුරු පැදි ලබාදීම සඳහා ව්‍යාපෘතියක් දියත්කොට තිබේ. පළාත් සභා මැතිවරණය පැවැත්වීම පිළිබඳව ආණ්ඩුවේ අවධානය යොමු කර තිබෙන අතර රජයේ සේවකයන් පිරිසක් සඳහා මෙම ක්‍රියාමාර්ගය අනුගමණය කිරීම විශේෂත්වයකි. යතුරපැදි ලබාදීම සම්බන්ධයෙන් ආණ්ඩුව තීරණය කර තිබේනම් ස්වේදශ කටයුතු හා ආපදා කළමනාකරණ අමාත්‍යාංශයේ ලේකම් හරහා අනිකුත් අමාත්‍යංශවලට මෙන්ම දිස්ත්‍රික් ලේකම්වරුන්ට නිල වශයෙන් දැන්විය යුතුය. එසේ තිබියදී ආර්ථික පුනර්ජීවන හා දරිද්‍රතාව තුරන් කිරීම සඳහා ජනාධිපති කාර්ය සාධක බලකායේ ප්‍රධානියා වශයෙන් දිස්ත්‍රික් ලේකම්වරුන්ට සෘජු බලපෑම් සිදුකරමින් ඇත.", "URL": "https://lankatruth.com/si/?p=103358", "Category": "පුවත්", "Parent URL": null}