{"Source": "Lankatruth", "Timestamp": "July 17, 2021", "Headline": "ඇමති හයකගේ පට්ටම් මාරු?", "News Content": "ආණ්ඩුවේ නව දේශපාලන ප්‍රතිසංස්කරණ යටතේ කැබිනට් සංශෝධනයක් සිදු කිරිමට නියමිතව ඇති බව ආණ්ඩුවේ ඉහළ පෙළේ දේශපාලන ආරංචි සඳහන් කරයි. ආණ්ඩුවේ ඉහළ පෙළේ නම් සඳහන් කිරීමට අකමැති ප්‍රකාශකයෙකු සඳහන් කළ ආකාරයට කැබිනට් අමාත්‍යාංශ 06 පමණ විෂයන් මාරු කිරීමටත් නව පත්වීම් කිහිපයක් සිදු කිරීමටත් නියමිත බවය. එලෙස මාරු කෙරෙන විෂයන් වන්නේ විදේශ, අධ්‍යාපන, කර්මාන්ත, බලශක්ති, ප්‍රවාහන හා නිවාස යන විෂයන් බවද සඳහන් වෙයි. මේ හැර තවත් විෂයන් දෙකක් මාරු කළ යුතු බවට ඉහළ පෙළේ සාකච්ඡාවක් ඇතිවී තිබේ. එහෙත් ඒ ගැන අවසන් තීරණයකට එළඹී නැත. මෙම අමාත්‍ය මණ්ඩල සංශෝධනයේදී දැනට පුරප්පාඩුව පවත්නා කැබිනට් අමාත්‍ය ධුර දෙක සහ රාජ්‍ය අමාත්‍ය ධුරය සඳහා නව පත්වීම් සිදුකළ යුතු බවද යෝජනා වී ඇත. මූලාශ්‍ර දේශය", "URL": "https://lankatruth.com/si/?p=119766", "Category": "පුවත්", "Parent URL": null}