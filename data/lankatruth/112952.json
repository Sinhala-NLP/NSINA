{"Source": "Lankatruth", "Timestamp": "March 16, 2021", "Headline": "ඩොලරය 200 පනී", "News Content": "අද (16) දින ඩොලර් එකක් සඳහා ගෙවිය යුතු මිල රුපියල් 200 ඉක්මවා ගොස් තිබේ. රට හමුවේ පවතින විදේශ විනිමය හිඟය පියවා ගැනීම සඳහා චීනයෙන් ඩොලර් කෝටි 150කට වැඩි ණය මුදලක් ලබා දීමට එකඟ වී ඇති බව ආණ්ඩුව ප්‍රකාශ කරන පසුබිමක යළිත් වරක් ඩොලරය රුපියල් දෙසීයේ සීමාව ඉක්මවා ගොස් ඇත. මේ වනවිට ආණ්ඩුව දැඩි ආනයන පාලන ප්‍රතිපත්තියක් ක්‍රියාත්මක කරමින් සිටින අතර ඒ මගින් විදේශ විනිමය ඉතිරි කර ගැනීමට උත්සාහ දැරීය. නමුත් මෙම වසර තුළ ඩොලර් කෝටි 700කට ආසන්න ණය වාරික සහ පොළියක් විදේශීය වශයෙන් ගෙවීමට තිබියදී රුපියල වේගයෙන් කඩා වැටෙන බවට අනතුරු අඟවා තිබිණි. මේ අතර භාණ්ඩ ආනයනය සම්බන්ධයෙන් තිබූසීමාවන් ක්‍රමයෙන් ඉවත් කිරීමට ආණ්ඩුව පියවර ගනිමින් සිටී. සහල් ආනයනයට සැරසීම, වාහන ආනයනය කිරීමට කෝටා ක්‍රමයකට අවසර ලබා දීම මේ වනවිටත් සිදු කර ඇත. එසේම සීනි බදු වංචාව සිදු වූසමයේ විශාල සීනි තොගයක් මෙරටට ආනයනය කිරීම වෙනුවෙන් එකවර විදේශ විනිමය මුදා හැර තිබිණි. මෙම තත්වය තුළ ඩොලරය යළිත් වරක් රුපියල් දෙසීයේ සීමාව ඉක්මවා ගොස් තිබේ.", "URL": "https://lankatruth.com/si/?p=112952", "Category": "ආර්ථික පුවත්", "Parent URL": null}