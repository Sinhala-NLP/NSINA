{"Source": "Lankatruth", "Timestamp": "January 2, 2020", "Headline": "බදුල්ල මධ්‍ය මහා විද්‍යාලයේ ආදිත්‍ය රටවල් 162ක් අභිබවා රන් පදක්කම දිනාගනියි", "News Content": "අන්තර් ජාතික ගණිත ඔලිම්පියාඩ් තරගාවලියේ දී රටවල් 162ක් අභිබවා රන් පදක්කම දිනා ගැනීමට බදුල්ල මධ්‍ය මහා විද්‍යාලයේ 06වන ශ්‍රේණියේ ඉගෙනුම ලබන රෙහාන් ආදිත්‍ය වීරකෝන් සිසුවා සමත්ව තිබේ. ජපානයේ ටෝකියෝ නුවර පැවැති අන්තර් ජාතික ගණිත ඔලිම්පියාඩ් තරගාවලියේ ප්‍රාථමික 06 කාණ්ඩයේ තරගයෙන් ආදිත්‍ය ජයග්‍රහණය හිමිකරගෙන ඇත. මෙම තරගාවලියේ දී ලකුණු 180න් ලකුණූ 144ක් ලබාගනිමින් ප්‍රථම ස්ථානය හිමිකර ගැනීමට ආදිත්‍ය වීරකෝන් සිසුවා සමත් වී තිබේ. එම තරගාවලියේ දෙවැනි ස්ථානය ඉන්දියාව දිනාගත් අතර ඉන්දීය සිසුවා ලකුණු 132ක් හිමිකර ගෙන ඇත. මෙම තරගාවලියට එම කාණ්ඩයෙන් තරග වැදුණූ ලාබාලම ශිෂ්‍යයා වන්නේද ආදිත්‍ය වීරකෝන් සිසුවා වේ.", "URL": "https://lankatruth.com/si/?p=88220", "Category": "පුවත්", "Parent URL": null}