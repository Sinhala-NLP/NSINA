{"Source": "Lankatruth", "Timestamp": "October 17, 2021", "Headline": "ලංකාව විනෝදාස්වාදයේ තෝතැන්නක් බවට පත්කෙරේ", "News Content": "පෝට්සිටි පනත සම්මත කර ගැනීමෙන් පසු මේ දක්වා ආයෝජන ගලා ඒමක් සිදු නොවීම නිසා එය ජාත්‍යන්තර විනෝදාස්වාද මධ්‍යස්ථානයක් ලෙස පරිවර්තනය කිරීමට ආණ්ඩුව ක්‍රියාකරමින් සිටින බවට තොරතුරු අනාවරණය වේ.  මේ අනුව එම පනත සම්මතකර ගැනීමේදී මූල්‍ය නගරයක් වශයෙන් හැඳින්වීම සම්පූර්ණයෙන් ඉවත් කර විනෝදාස්වාද පුරයක් බවට පත්කිරීමට අදාළ යෝජනා අයවැය ප්‍රතිපාදන තුළ ඇතුලත් කෙරෙමින් පවතින බව හෙළිවේ.  මේ අනුව, පෝට්සිටිය තුළ පමණක් නොව ඒ ආශ්‍රිත මුළු කලාපය තුළම අදාළ විනෝදාස්වාද මධ්‍යස්ථාන ඉදිකිරීමට සූදානම් වන බව හෙළිවේ. සෙළන්දිවා ආයනතනය විසින් අත්පත් කර ගන්නා ගොඩනැගිලි යම් ප්‍රතිසංස්කරණවලට ලක්කර ඉක්මනින් එම මධ්‍යස්ථාන බවට පත් කිරීමට ආණ්ඩුව සැලසුම් කර ඇති බව අනාවරණය වේ.", "URL": "https://lankatruth.com/si/?p=124700", "Category": "ආර්ථික පුවත්", "Parent URL": null}