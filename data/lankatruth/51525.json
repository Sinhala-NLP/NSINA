{"Source": "Lankatruth", "Timestamp": "May 2, 2018", "Headline": "ආගමික වතාවත් අතරතුරු ලෙස්ටර්ගේ ‘රණ මයුර‘ සම්මානය අතුරුදහන්", "News Content": "සිනමාවේදී අභාවප්‍රාප්ත ලෙස්ටර් ජේම්ස් පීරීස් මහතාගේ දේහය පිළිබඳ අවසන් කටයුතු මේ වනවිට සිදු කෙරෙමින් පවතින අතර ඒ මහතාට 1565දී ඉන්දියාවේ නවදිල්ලි සිනමා උළෙලේදී ගම්පෙරළිය චිත්‍රපටයට හිමිවු “රණ මයුර” සම්මානය අද (02) උදෑසන අතුරුදන්ව ඇතැයි වාර්තාවේ. අද උදෑසන 10.00ට නිවසේ පැවැති ආගමික වතාවත් සිදු කිරීමේදීද සම්මානය ඒ අසළ තිබී ඇති අතර ආගමික වතාවත් අතරතුරදි කිසිවවකු මෙම සම්මානය සොරාගත්තේ දැයි සැකයක් පවතින බව පවුලේ ඥාතීහු කියති. ඒ වනවිටත් එතුමාගේ දේහයට අවසන් ගෞරව දැක්වීම සඳහා අති විශාල ජනකායක් නිවසට පැමිණ සිට ඇති අතර පවුලේ ඥාතීන් මේ සම්බන්ධයෙන් පොලීසියට පැමිණිල්ලක් කිරීමටද නියමිත බව වාර්තා වේ.", "URL": "https://lankatruth.com/si/?p=51525", "Category": "කලා පුවත්", "Parent URL": null}