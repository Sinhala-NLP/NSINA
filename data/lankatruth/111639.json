{"Source": "Lankatruth", "Timestamp": "February 28, 2021", "Headline": "අමනුෂ්‍ය දෝෂයක් යැයි පවසා යකැදුරෙකු වේවැලකින් පහරදී දැරියක් ජීවිතක්ෂයට", "News Content": "යම් අසනීප තත්වයකින් පසු වූ මීගහවත්ත කඳුබොඩ ප්‍රදේශයේ නව හැවිරිදි දැරියකට අමනුෂ්‍ය දෝෂයක් ඇතැයි පැවසූ දේවාලයක් පවත්වාගෙන යනු ලබන යකැදුරු කාන්තාවක් විසින් එම දෝෂය ඉවත් කිරීම සඳහා යැයි පවසා වේවැලකින් පහර දීම හේතුවෙන් එම දැරියක් මියගොස් තිබේ. එම දැරියට අමනුෂ්‍ය දෝෂයක් ඇති බව පවසමින් ඇගේ මව විසින් දේවාලයක් පවත්වාගෙන යනු ලබන යකැදුරු කාන්තාවක් වෙත ඉදිරිපත් කර ඇත. එහිදී අදාළ කාන්තාව දැරියගේ සිරුරේ තෙල් ආලේප කර වේවැලකින් පහර දී ඇති අතර දැරිය සිහිසුන්වී තිබේ. එම නිසා බියගම රෝහලට ඇතුළත් කර ඇති අතර එසේ ඇතුළත් කරන අතරතුරදී ඇය මියගොස් ඇතැයි පොලිසිය සඳහන් කරයි. එම සිද්ධිය සම්බන්ධයෙන් අදාළ යකැදුරු කාන්තාව අත්අඩංගුවට ගෙන ඇති අතර මීගහවත්ත පොලීසිය ඒ පිළිබඳ වැඩිදුර විමර්ශන ආරම්භ කර තිබේ.", "URL": "https://lankatruth.com/si/?p=111639", "Category": "පුවත්", "Parent URL": null}