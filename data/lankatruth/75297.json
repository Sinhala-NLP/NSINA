{"Source": "Lankatruth", "Timestamp": "June 7, 2019", "Headline": "බැදුම්කර කොල්ලයට සම්බන්ධ 10කට අධි චෝදනා", "News Content": "මහ බැංකු බැඳුම්කර සිද්ධිය සම්බන්ධයෙන් හිටපු මහබැංකු අධිපති අර්ජුන මහේන්ද්‍රන් ඇතුළු දස දෙනෙකුට සම්පුර්ණ චෝදනා 23ක් අඩංගු අධි චෝදනා සූදානම් කර ඇති බව නීතිපතිවරයාගේ සම්බන්ධීකරණ නිලධාරිනිය වන රජයේ අධිනීතිඥ නිශාරා ජයරත්න මහත්මිය පවසයි. අදාළ නඩුව විභාග කිරීම සඳහා ස්ථිර ත්‍රිපුද්ගල මහාධිකරණ විනිසුරු මඩුල්ලක් පනවන ලෙස නීතිපති දප්පුලි ද ලිවේරා මහතා අගවිනිසුරුවරයාගෙන් ඉල්ලා ඇති බව රජයේ අධිනීතිඥ නිශාරා ජයරත්න මහත්මිය සඳහන් කළේය. අදාළ ඉල්ලීම නීතිපතිවරයා විසින් අගවිනිසුරු ජයන්ත ජයසූරිය වෙත ලිඛිතව යොමුකර ඇති බව නීතිපතිවරයාගේ සම්බන්ධීකරණ නිලධාරිනිය වැඩිදුරටත් පැවසීය. එලෙස අධි චෝදනා සූදානම් කර ඇති පිරිසගේ වන්නේ ලක්ෂ්මන් අර්ජුන් මහේන්ද්‍රන්, පත්තිනිගේ සමරසිරි, පර්පෙචුවල් ට්‍රෙෂරීස් සමාගම, අර්ජුන් ජෝශප් ඇලෝසියස්, කසුන් ඕෂධී පළිසේන, ජෙෆ්රි ජෝශප් ඇලෝසියය්, පුශ්‍ය මිතු ගුණවර්ධන, විත්ත රන්ජන් හුලුගල්ල, මුතුරාජා සුරේන්ද්‍රන්, අජගාන් ගාර්දිය පුංචිහේවා යන පුද්ගලයින්ය.", "URL": "https://lankatruth.com/si/?p=75297", "Category": "පුවත්", "Parent URL": null}