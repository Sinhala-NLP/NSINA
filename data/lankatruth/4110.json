{"Source": "Lankatruth", "Timestamp": "September 12, 2012", "Headline": "අජිත් කුමාරට මැණීකේගෙන් ප්‍රහාරයක්", "News Content": "එක්සත් ජනතා නිදහස් සන්ධානයෙන් පොළොන්නරුව දිස්ත්‍රික්කයට තරඟ කළ දම්මිකා මැණිකේ අපේක්ෂිකාව‍ගේ සහෝදරයෙකු බකමූණ ඇලහැර ප්‍රාදේශීය සභාවේ සේවකයෙකු වන අජිත් කුමාර මහතාට පහරදීමක් සිදුකර ඇතැයි වාර්තාවේ. ඇයගේ සහෝදරයෙකු ඇතුළු පිරිසක් පැමිණ මොහුට පහරදුන් බවට පැමිණිල්ලක් බකමූණ පොලීසියට ලැබී ඇතැයි පොලිස් ආරංචිමාර්ග පවසයි. මෙයට විරෝධය පළකරමින් ඇලහැර ප්‍රාදේශීය සභා සේවකයෝ අද (12) වැඩවර්ජනයක නිරතවූ අතර බකමූණ නගරයේ උද්ඝෝෂණයකද නිරත වූහ. ප්‍රහාරයට ලක්වූ අජිත් කුමාර මහතා බකමූණ රෝහලේ නේවාසිකව ප්‍රතිකාර ලබමින් සිටී. මේ සම්බන්ධයෙන් බකමූණ පොලීසිය විසින් වැඩිදුර පරීක්ෂණ මෙහෙයවනු ලැබේ.", "URL": "https://lankatruth.com/si/?p=4110", "Category": "පුවත්", "Parent URL": null}