{"Source": "Lankatruth", "Timestamp": "June 29, 2019", "Headline": "බදියුදීන් ත්‍රස්ත ක්‍රියාවකට සම්බන්ධ නැහැ – CID ය කියයි", "News Content": "හිටපු අමාත්‍ය රිෂාඩ් බදියුදීන් මහතා ත්‍රස්ත ක්‍රියාවකට සම්බන්ධ නැතැයි අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයා විසින්, අප්‍රේල් 21 ප්‍රහාරය සම්බන්ධව විමර්ශනය කිරීම සඳහා පත්කර ඇති පාර්ලිමේන්තු විශේෂ තේරීම් කාරක සභාව හමුවට ඉදිරිපත් කර ඇති වාර්තාවක දක්වා ඇත. එම වාර්තාව ඊයේ(28) තේරීම් කාරක සභාවේ සභාපති නියෝජ්‍ය කතානායක ආනන්ද කුමාරසිරි මහතා විසින් ප්‍රකාශයට පත්කර ඇත. ඊයේ දින තේරීම් කාරක සභාව හමුවට හිටපු අමාත්‍ය රිෂාඩ් බදියුදීන් මහතා කැඳවා සාක්ෂි සටහන් කර ගැනීම සිදුකෙරිණි. එහිදී හිටපු අමාත්‍ය රිෂාඩ් බදියුදීන් මහතා පාස්කු ඉරුදින ප්‍රහාරයට හෝ ත්‍රස්ත ක්‍රියාවකට සම්බන්ධ නැති බව රහස් පොලීසිය කළ විමර්ශනවලදී අනාවරණය වී ඇති බව අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයා විසින් ඉදිරිපත් කළ වාර්තාවේ සඳහන් වී ඇත.", "URL": "https://lankatruth.com/si/?p=76610", "Category": "පුවත්", "Parent URL": null}