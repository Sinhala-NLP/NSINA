{"Source": "Lankatruth", "Timestamp": "October 23, 2021", "Headline": "තෙල්, වරාය, විදුලි ඒකාබද්ධ සන්ධානය සහ කාදිනල් හිමියන් අතර හමුවක්", "News Content": "ජාතික සම්පත් විකිණීමට එරෙහි තෙල්, වරාය, විදුලි ඒකාබද්ධ සන්ධානය ඊයේ (22) පස්වරුවේ ජඅගරදගුරු නිල නිවසේදී අතිඋතුම් මැල්කම් කාදිනල් රංජිත් හිමියන් හමුවී තිබේ. එම සාකච්ඡාවෙන් අනතුරුව මාධ්‍යයට අදහස් දක්වමින් එහි කැඳවුම්කරු රන්ජන් ජයලාල් සඳහන් කර සිටියේ මෙරට ජාතික සම්පත් විකිණීමට ආණ්ඩුව කටයුතු කරන්නේ නම් ඊට එරෙහිව පාරට බැසීමට තෙල්, වරාය, විදුලි ඒකාබද්ධ වෘත්තීය සමිති සන්ධානය සූදානම් බවය. “ඇත්තමට කාදිනල් හිමියන්ව දැනුවත් කිරීමක් අපිට කරන්න ඉතුරු වෙලා තිබුණේ නෑ. මේ ප්‍රශ්න ගැන කාදිනල් හිමියන් දැනුවත්. අනාගතයේ රට පත්වෙන්න යන තත්වය ගැන කාදිනල් හිමි දැඩි කනගාටුවෙන් ඉන්නේ. අපි ආණ්ඩුවට කියන්නේ අමෙරිකානු සමාගම් එක්ක ගහන්න යන ගිවිසුම්, අනාගතයේ ගහන්න ඉන්න ගිවිසුම් කරුණාකරලා ඉල්ලා අස් කරගන්න.” යැයිද ඔහු එහිදී පැවසීය.", "URL": "https://lankatruth.com/si/?p=124945", "Category": "පුවත්", "Parent URL": null}