{"Source": "Lankatruth", "Timestamp": "July 24, 2013", "Headline": "ඡන්ද නිරීක්‍ෂණයට ජාත්‍යන්තර සංවිධාන කැඳවයි", "News Content": "උතුරු පළාත් සභා මැතිවරණය නිරීක්‍ෂණය කිරීම සඳහා මැතිවරණ කොමසාරිස්‌ මහින්ද දේශප්‍රිය මහතා විසින් ජාත්‍යන්තර නිරීක්‍ෂක සංවිධාන තුනක් වන ආසියානු මැතිවරණ බලධාරීන්ගේ සංවිධානය ,  මැතිවරණ කළමනාකරණය පිළිබඳ දකුණු ආසියානු සංසදය හා පොදු රාජ්‍ය මණ්‌ඩල නිරීක්‍ෂණ සංවිධාන යන සංවිධාන වෙත ඊයේ (23) ලිඛිතව ආරාධනා කර ඇත. උතුරු පළාත් සභා මැතිවරණය නිරීක්‍ෂණය කිරීම සඳහා මැතිවරණ කොමසාරිස්‌ මහින්ද දේශප්‍රිය මහතා විසින් ජාත්‍යන්තර නිරීක්‍ෂක සංවිධාන තුනක් වන ආසියානු මැතිවරණ බලධාරීන්ගේ සංවිධානය, මැතිවරණ කළමනාකරණය පිළිබඳ දකුණු ආසියානු සංසදය හා පොදු රාජ්‍ය මණ්‌ඩල නිරීක්‍ෂණ සංවිධාන යන සංවිධාන වෙත ඊයේ (23) ලිඛිතව ආරාධනා කර ඇත. මැතිවරණ නිරීක්‍ෂණයට යුරෝපා සංගමයට ආරාධනා කරන ලෙස දේශපාලන පක්‍ෂ කිහිපයක්‌ මැතිවරණ කොමසාරිස්‌වරයාගෙන් ඉල්ලීමක්‌ කර තිබූ නමුත් ජාතික මට්‌ටමේ මැතිවරණයකට හැර කුඩා හෝ ප්‍රාදේශීය මට්‌ටමේ මැතිවරණ නිරීක්‍ෂණ නොකරන බව එම සංගමය දැනුම්දී ඇතැයිද වාර්තා වෙයි.  එමෙන්ම හදිසියේ පවත්වන මැතිවරණවලට නිරීක්‍ෂණය සඳහා මුදල් වෙන්කර ගැනීමට නොහැකි බවද ඔයුන් දැනුම් දී ඇතැයි වාර්තා වෙයි.", "URL": "https://lankatruth.com/si/?p=7811", "Category": "පුවත්", "Parent URL": null}