{"Source": "Lankatruth", "Timestamp": "May 5, 2019", "Headline": "බේරුවලින් කඩු 16ක් සොයාගනියි", "News Content": "පාස්කු ඉරිදා බෝම්බ ප්‍රහාර සම්බන්ධව අත්අඩංගුවට ගෙන සිටින සැකකරුවෙකු හෙලිකළ තොරතුරකට අනුව බේරුවල හා අවට ප්‍රදේශවල සඟවා තිබූ කඩු 16 ක් සොයා ගැනීමට කොළඹ අපරාධ කොට්ඨාසය සමත් වී ඇත. අත්අඩංගුවේ පසුවන සැකකරු පවසා ඇත්තේ කොළඹදී කිසියම් පුත්ගලයෙකු තමාට කඩු 50ක් ලබාදුන් බවත් ඒවා බේරුවලට ගෙන ගොස් පුද්ගලයන් කිහිපදෙනෙකුට සඟවා තබාගැනීම සඳහා බෙදා දුන් බවත් ය. සිද්ධිය සම්බන්ධව තවදුරටත් විමර්ශන ක්‍රියාත්මක වේ.", "URL": "https://lankatruth.com/si/?p=73370", "Category": "පුවත්", "Parent URL": null}