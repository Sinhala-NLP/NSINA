{"Source": "Lankatruth", "Timestamp": "March 15, 2012", "Headline": "අධ්‍යාපනය විකිනීමට එරෙහි සම්මන්ත්‍රණය මාතරදී", "News Content": "නිදහස් අධ්‍යාපනය සුරැකීමේ ජාතික ව්‍යාපාරය විසින් ඊයේ (14) මාතරදී සම්මන්ත්‍රණයක් පවත්වන ලදී. ඒ සදහා ජයවර්ධන පුර විශ්වවිද්‍යාලවේ ජ්‍යේෂ්ඨ කතිකාචාර්ය පුජ්‍ය දඹර අමිල හිමි, සමාජවාදී ශිෂ්‍ය සංගමයේ ජාතික සංවිධායක වෛද්‍ය නලින්ද ජයතිස්ස මහතා, ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා ඇතුළු පිරිසක් සහභාගීවී සිටියහ. “නිදහස් අධ්‍යාපණයේ අයිතිය සුරකිනු!” යනුවෙන් මෙහි තේමාව සටහන් කර තිබූ අතර දේශන පවත්වනු ලැබූ දේශකයන් පවසා සිටියේ රටේ නිදහස් අධ්‍යාපනය පුද්ගලීකරණය කිරීමට පසුගිය සෑම ආණ්ඩුවක් ම වාගේම වත්මන් ආණ්ඩුවත් සැරසෙන බවයි. එය පරාජය කිරීම සදහා විශ්වවිද්‍යාල සිසුන්, ආචාර්යවරුන්, දෙමාපියන් සහ නිදහස් අධ්‍යාපනයෙන් බිහිවූ විවිධ වෘත්තිකයන් එක්වී අරගල කළයුතුබව අවධාරණය කරන ලදී.මෙම සම්මන්ත්‍රණය සියළුම දිස්ත්‍රික්කවල පවත්වන බව නිදහස් අධ්‍යාපනය සුරැකීමේ ජාතික ව්‍යාපරය පවසයි. “නිදහස් අධ්‍යාපණයේ අයිතිය සුරකිනු!” යනුවෙන් මෙහි තේමාව සටහන් කර තිබූ අතර දේශන පවත්වනු ලැබූ දේශකයන් පවසා සිටියේ රටේ නිදහස් අධ්‍යාපනය පුද්ගලීකරණය කිරීමට පසුගිය සෑම ආණ්ඩුවක් ම වාගේම වත්මන් ආණ්ඩුවත් සැරසෙන බවයි. එය පරාජය කිරීම සදහා විශ්වවිද්‍යාල සිසුන්, ආචාර්යවරුන්, දෙමාපියන් සහ නිදහස් අධ්‍යාපනයෙන් බිහිවූ විවිධ වෘත්තිකයන් එක්වී අරගල කළයුතුබව අවධාරණය කරන ලදී. මෙම සම්මන්ත්‍රණය සියළුම දිස්ත්‍රික්කවල පවත්වන බව නිදහස් අධ්‍යාපනය සුරැකීමේ ජාතික ව්‍යාපරය පවසයි.", "URL": "https://lankatruth.com/si/?p=1769", "Category": "පුවත්", "Parent URL": null}