{"Source": "Lankatruth", "Timestamp": "November 12, 2020", "Headline": "පේරාදෙණිය කෘෂි පීඨයට පැමිණි අයෙක් ඇද වැටී මිය යයි…", "News Content": "පේරාදෙණිය විශ්වවිද්‍යලයේ කෘෂිකර්ම පීඨයේ කාර්යාලය වෙත ටෙන්ඩර් පත්‍රිකාවක් ලබාගැනීම සඳහා ඊයේ (11දා) දහවල් පැමිණි පුද්ගලයකු එම පරිශ්‍රයේ ඇදවැටී මරණයට පත්ව ඇත. විශ්වවිද්‍යාල සේවා සැපයුම් සඳහා ටෙන්ඩර් පත්‍රිකාවක් ලබාගැනීමට මෙම පුද්ගලයා කෘෂිකර්ම පීඨ කාර්යාලය වෙත පැමිණ ඇති අතර එහිදී හදිසියේම ඇද වැටීමෙන් අනතුරු ඔහු පේරාදෙණිය ශික්ෂණ රෝහල වෙත යැවීමට විශ්වවිද්‍යාල කාර්ය මණ්ඩලය පියවර ගෙන තිබේ. මිය ගොස් ඇත්තේ මහනුවර, අනිවත්ත ප්‍රදේයේ පදිංචි එස්.කේ. කුලතුංග නමැති 71 හැවිරිදි පුද්ගලයකු බවට හඳුනාගෙන තිබේ. මරණය සම්බන්ධයෙන් පශ්චාත් මරණ පරීක්ෂණය සිදුකිරීමෙන් අනතුරුව පී.සී.ආර්. පරීක්ෂණයකටද යොමු කිරීමට නියමිත බව සෞඛ්‍ය බලධාරීහු පවසයි.", "URL": "https://lankatruth.com/si/?p=99907", "Category": "පුවත්", "Parent URL": null}