{"Source": "Lankatruth", "Timestamp": "November 4, 2022", "Headline": "අභිනව අටමස්ථානාධිපති පල්ලේගම හේමරතන නා හිමි", "News Content": "අනුරාධපුර අභිනව අටමස්ථානාධිපති ලෙස නුවර කලාවියේ ප්‍රධාන සංඝනායක පල්ලේගම හේමරතන නා හිමියෝ පත්කිරීමට අටමස්ථාන කාරක සභාව තීරණය කර තිබේ. මෙම පත්කිරීම සිදු කර ඇත්තේ අටමස්ථාන කාරක සභාවේ සභාපති වෛද්‍ය ජනක අනුරාධ බුලංකුලමගේ මූලිකත්වයෙන් පසුගියදා රැස්වූ එම කාරක සභාවේ ඒකමතික තීරණය අනුවය. අටමස්ථානාධිපති උතුරු මැද දිශාවේ ප්‍රධාන සංඝනායක පල්ලේගම සිරිනිවාස නා හිමියෝ පසුගිය 18 වැනිදා අපවත් වීමෙන් පසු අටමස්ථානාධිපති ධුරය පුරප්පාඩු විය. ඒ අනුව පල්ලේගම හේමරතන නා හිමියන් නොවැම්බර් 11 වැනි දා නිල වශයෙන් අටමස්ථානාධිපති ධුරයේ කටයුුතු ආරම්භ කිරීමට නියමිතය.", "URL": "https://lankatruth.com/si/?p=141602", "Category": "පුවත්", "Parent URL": null}