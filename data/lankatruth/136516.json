{"Source": "Lankatruth", "Timestamp": "July 8, 2022", "Headline": "වෙඩි ප්‍රහාරයට ලක් වූ ජපාන හිටපු අගමැති ජීවිතක්ෂයට", "News Content": "වෙඩි ප්‍රහාරයට ලක් වූ ජපානයේ හිටපු අග්‍රාමාත්‍ය ෂෙන්සෝ අබේ ජීවිතක්ෂයට පත්ව තිබේ. හිටපු අගමැතිවරයා ඝාතනය කෙරුණේ නාගා නගරයේ ජනතා රැළියකට සහභාගී වී ජනතාව අමතමින් සිටියදීය. වෙඩි තැබීම කළේ ජනතාව අතරේ සිටි 41 හැවිරිදි ජපන් ජාතිකයකු බවත්, ආරක්ෂක අංශ කඩිනමින් ඔහු අත්අඩංගුවට ගත් බවත් පැවැසෙයි. තමන් හිටපු අගමැතිවරයාට වෙඩි තැබුවේ, ඔහුගේ ක්‍රියා කලාපයට විරෝධය දැක්වීමක් ලෙස යැයි අත්අඩංගුවට ගත් පුද්ගලයා පවසා තිබේ. වෛද්‍ය ආධාරකරුවන් පැමිණ හිටපු අග්‍රාමාත්‍යවරයා රෝහල්ගත කරන විටත් ඔහු ජීවිතක්ෂයට පත්ව සිට ඇති බව වාර්තා වේ. 2012 සිට 2020 සැප්තැම්බරය තෙක් අග්‍රාමාත්‍ය ධුරය හෙබවූ අබේ, එරට වැඩිම කාලයක් අග්‍රාමාත්‍ය ධුරය හෙබවූ තැනැත්තා ලෙස සැලකේ. 67 හැවිරිදි ෂෙන්සෝ අබේ අග්‍රාමාත්‍ය ධුරයෙන් ඉල්ලා අස්වූයේ අයහපත් සෞඛ්‍ය තත්වය හේතුවෙනි.", "URL": "https://lankatruth.com/si/?p=136516", "Category": "පුවත්", "Parent URL": null}