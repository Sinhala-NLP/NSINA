{"Source": "Lankatruth", "Timestamp": "June 8, 2022", "Headline": "ජොන්ස්ටන් දුටු තැන අල්ලනු – අධිකරණයෙන් වරෙන්තු", "News Content": "පසුගිය 09 වනදා මයිනාගෝගමට සහ ගෝටාගෝගමට එල්ල කළ මැර ප්‍රහාරයට අදාළ නඩුවේ ප්‍රධාන සැකකරුවෙකු ලෙස නීතිපතිවරයා විසින් නම් කර සිටින, හිටපු ඇමතිවරයෙකු වන පාර්ලිමේන්තු මන්ත්‍රී ජොන්ස්ටන් ප්‍රනාන්දු වහාම අත්අඩංගුවට ගන්නැයි කොළඹ කොටුව මහේස්ත්‍රාත් තිලිණ ගමගේ අද (08) වරෙන්තු නිකුත් කර තිබේ. මහේස්ත්‍රාත් තිලිණ ගමගේ මෙම නියෝග කර ඇත්තේ, අධිකරණය මඟහැර සිටිම සහ අධිකරණයට පැමිණ නියමිත ස්ථානවල රැඳී නොසිටීම සම්බන්ධයෙන් නීතිපතිවරයා අධිකරණයට ඉදිරිපත් කළ කරුණු සැලකිල්ලට ගනිමිනි.", "URL": "https://lankatruth.com/si/?p=135297", "Category": "පුවත්", "Parent URL": null}