{"Source": "Lankatruth", "Timestamp": "April 24, 2017", "Headline": "ප‍්‍රාචීන මධ්‍යම විභාගය වැරැද්දූ සැමට නීතිය ක්‍රියාත්මක කරවා අසාධාරණයට පත් විභාග අපේක්‍ෂකයින්ට සාධාරණය ඉටුකරනු!", "News Content": "මෙතෙක් ගැටලුවකින් තොරව පවත්වාගෙන එන ලද නමුත් ඊයේ (23) ආරම්භ කරන ලද ප‍්‍රාචීන මධ්‍යම විභාගය විභාගාපේක්‍ෂකයින් සැමට අතිමහත් අසාධාරණයක් සිදුකරන විභාගයක් බවට පත්කර ඇති බවත් එම විභාගය වැරැද්දූ සැමට නීතිය ක්‍රියාත්මක කරවා අසාධාරණයට පත් විභාග අපේක්‍ෂකයින්ට සාධාරණය ඉටුකරන ලෙසත් සඳහන් කරමින් ලංකා පිරිවෙන් ගුරුසේවා සංගමය විභාග කොමසාරිස්වරයා වෙත ලිපියක් යොමුකරමින් සඳහන් කර සිටියි. මෙවර අපේක්‍ෂකයෝ පැරණි හා නව නිර්දේශ වශයෙන් විෂය නිර්දේශ දෙකක් යටතේ විභාගයට පෙනී සිටි නමුත් නව නිර්දේශය යටතේ විභාගයට සූදානම් වූ අපේක්‍ෂකයින්ට ලැබී ඇත්තේ කිසිදු දිනක අධ්‍යයනය නොකරන ලද විෂය නිර්දේශයක් යටතේ සකසා ඇති පිළිතුරු සැපයිය නොහැකි ප‍්‍රශ්න පත‍්‍රයක් බවත් එනිසා විභාග අපේක්‍ෂයින් මහත් මානසික පීඩනයට පත්ව ඇති බවත් වසර කීපයක් තිස්සේ බොහෝ බලාපොරෝත්තු තබා විභාගයට සූදානම් වූ ඔවුන්ට ඉදිරි ප‍්‍රශ්න පත‍්‍ර සඳහාද පිළිතුරු ලිවිය නොහැකි තත්වයට පත්ව ඇති බවත් ඇතැමෙක් සපුරා විභාගයෙන් ඉවත්වීමට පවා තීරණය කර ඇතිබවට ලංකා පිරිවෙන් ගුරුසේවා සංගමය වෙත කරුණු දැනගැනීමට ඇති බවත් එහි වැඩිදුරටත් සඳහන් වේ. සම්පූර්ණ නිවේදනය පහතින් පල වේ…", "URL": "https://lankatruth.com/si/?p=33301", "Category": "පුවත්", "Parent URL": null}