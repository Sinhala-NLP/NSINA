{"Source": "Lankatruth", "Timestamp": "January 18, 2013", "Headline": "සෙල්ල කතරගම කඩ හෙල්ලෙයි", "News Content": "සෙල්ල කතරගම වෙළඳ සංකීර්ණයේ වෙළඳහල් නාගරික සංවර්ධන අධිකාරිය විසින් අත්පත් කරගැනීමට එරෙහිව ව්‍යපාරිකයින් නොසන්සුන් වී ඇත. සෙල්ල කතරගම වෙළඳ සංකීර්ණයේ වෙළඳහල් නාගරික සංවර්ධන අධිකාරිය විසින් අත්පත් කරගැනීමට එරෙහිව ව්‍යපාරිකයින් නොසන්සුන් වී ඇත. ඊයේ (17) රාත්‍රියේ සිට පොලිස් විශේෂ කාර්ය බලකාය යොදාගනිමින් නාගරික සංවර්ධන අධිකාරිය විසින් කඩ අත්පත් කරගැනීමට දරන ලද උත්සාහය කඩ හිමිකරුවන්ගේ විරෝධය හේතුවෙන් නතර වී තිබිණි. කෙසේ වුවද අද උදෑසන නැවත් එස්.ටී.එෆ්. මැදිහත්වීමෙන් කඩ කාමරවලට යොදා තිබූ ඉබි අගුළු කඩා දමා බලහත්කාරයෙන් නව ඉබි අගුළු දමා වසා දමමින් තිබූ බව සඳහන්ය.  මෙම කඩ කාමර සෙල්ල කතරගම ප්‍රාදේශීය සභාව විසින් ව්‍යාපාරිකයින්ට ලබා දී තිබූ ඒවා වන අතර ප්‍රාදේශීය සභාව හා නාගරික සංවර්ධන අධිකාරිය අතර ගැටුමට ව්‍යාපාරිකයිනට මැදි වීමට සිදු තිබේ. නාගරික සංවර්ධන අධිකාරිය ආරක්ෂක ලේකම්වරයා යටතේ පවතින්නක් වන අතර එස්.ටී.එෆ්. යොදා තමන්ගේ දොරගුළු කඩා දැමුවේ ඒ බලය අනුව විය හැකි බව ව්‍යාපාරිකයෝ පවසති.", "URL": "https://lankatruth.com/si/?p=5986", "Category": "පුවත්", "Parent URL": null}