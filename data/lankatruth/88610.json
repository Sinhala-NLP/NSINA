{"Source": "Lankatruth", "Timestamp": "January 12, 2020", "Headline": "ගුරු තරුව නිවී යයි", "News Content": "ප්‍රවීණ නාට්‍යවේදියකු, රංගධරයකු, ගුරුවරයෙකු, ග්‍රන්ත රචකයෙකු වන ආචාර්ය ජයලත් මනෝරත්න මහතා අද (12) අලුයම බොරලැස්ගමුව අබේරත්න මාවතේ පිහිටි සිය නිවසේදී අභාවප්‍රාප්ත වී තිබේ. මිය යනවිට 71 වැනි වියේ පසුවූ ඒ මහතා වේදිකාවේ, රූපවාහිනියේ මෙන්ම සිනමාවේද අත්දැකීම් රැසක් රටට දායද කළ ගුරුවරයෙකු ලෙස ජනතා ගෞරවය පාත්‍රවූවෙකි. අස්ප ගුඩුං වේදිකා නාට්‍යය සිය පළමු වේදිකා නාට්‍යය වන අතර තලමල පිපිලා, අන්දරේලා, ගුරු තරුව, පුත්‍ර සමාගම, බූරුවා මහත්තයා, සෙල්ලම් නිරිඳු, සොක්‍රටීස්, අපේ පන්ති කාමරය, මහාසාර, වාසුදේව, සිංහබාහු, මනමේ, ප්‍රේමතො ජායති සොකො, මකරා, දුන්න දුනු ගමුවේ, අසාත මන්තරේ, හිරු නැති ලොව, රතු හැට්ටකාරී,ගජමන් පුවත, සතුරු මිතුරු, නරිබෑනා, නරියා සහ කේජු, අන්ගාරා ඟඟ ගලා බසී, මා වැනි බිලින්ඳා, සිරිසඟබෝ, තවත් උදෑසනක්, අහස් මාලිගා, අඬිරැළේ නාඩගම, පොකුරු වැස්ස, සත සහ සත, වෙස්සන්තර, තාරාවෝ ඉගිලෙති, මෝදර මෝල, දිවැස් හෙලනු මැන, එලොව ගිහින් මෙලොව අවා, සිහින සාප්පුව, මධුර ජවනිකා, මායා දේවී, සුභසාධක, රයිනෝසිරස්, සුභ සහ යස, නෙළුම් පොකුණ, දෙබිඩ්ඩෝ, රාස්ස සහ පරාස්ස, සහතික නොකල මරණයක්, සුද්දෙක් ඔබ අමතයි, හොරු සමඟ හෙළුවෙන්, මාල වලලු, ලුසින්දේ, ද්විත්ව, නාග ගුරුළා, උක්දඬු ගින්න, ඔත්තුකාරයා වැනි වේදිකා නාට්‍ය රැසකම රංගන කාර්යයෙන් දායක වී තිබේ. හඬ නිහඬ, මහගිරිදඹ, පුත්‍ර සමාගම, තලමල පිපිලා, අන්දරේලා, ගුරුතරුව, සඳගිර, කනේරු මල්, ලෝකය තනි යායක්, මකරා, සුදුරෙදි හොරු, බූරුවා මහත්තයා, සෙල්ලම් නිරිඳු ඇතුළු වේදිකා නාට්‍ය ජයලත් මනෝරත්නයන් අතින් ලියැවී ඔහු විසින්ස නිෂ්පාදනය කර තිබේ. මඩොල් දූව, කන්දෙ ගෙදර 2, දූ දරුවෝ, පුංචි පැටව්, ඉරට හඬන මල් 2, මොරගිරි කන්ද, නොපිපෙන මල් ඇතුළු ටෙලිනාට්‍ය රැසකට ඔහු රංගණයෙන් දායකත්වය ලබාදී ඇත. රංසිරිගේ සංග්‍රාමය, සෙක්කු ගෙදර, තුන්පත් රටාවක ලස්සන, ඊලඟට මොකද වෙන්නේ, හොඳම දවස හෙට, මහ පොළොව අපේ නෙවෙයි ඇතුළු ටෙලිනාට්‍ය රැසක් ඔහු විසින් රචනා කර අධ්‍යක්ෂණය කර තිබේ. දවස තවමත් තරුණයි සිනමා පටය ඔහු විසින් රචනා කර නිෂ්පාදනය කර ලද්දකි. දරුවනේ, හෝ ගානා පොකුණ, සූවිසි විවරණ, හිරිපොද වැස්ස, ගෝල්, සිරිබෝ අයියා, හිත හොඳ චණ්ඩියා, මංගල තෑග්ග, ස්ත්‍රී, උමයංගනා, සිසිල ගිනිගනී, පුංචි සුරංගනාවී, සුදු කළුවර, සූරිය අරණ, ප්‍රේමවන්තයෝ, ගිනි කිරිල්ලි, භේරුන්ඩ පක්ෂියා, සිරි රජ සිරි, වලා පටල, බිංදු, බඹර වලල්ල, ප්‍රවේගය ඇතුළු සිනමා පට රැසකටම ඔහු සිය රංගන දායකත්වය ලබාදී ඇත. වේදිකා, සිනමා සහ ටෙලිනාට්‍ය ගණනාවකට ඔහු රාජ්‍ය සම්මාන රැසක් හිමිකර ගෙන තිබේ. ලාංකේය වේදිකා නාට්‍ය ක්ෂේත්‍රයට සුවිසල් මෙහෙවරක් කළ ජයලත් මනෝරත්න මහතා විශිෂ්ට කලාකරුවෙකි. ජයලත් මනෝ රත්න මහතාගේ පළමු ටෙලි නාට්‍යය ඇබැද්දිය වන අතර හඳයා ඔහුගේ පළමු චිත්‍රපටිය වේ. වැහි එනතුරු ඒ මහතාගේ පළමු ග්‍රන්තය වේ. අද අළුයම අභාවප්‍රාප්ත වූ ඒ මහතාගේ දේහය පිළිබද අවසන් කටයුතු බදාදා (15) සිදුකිරීමට නියමිතය.", "URL": "https://lankatruth.com/si/?p=88610", "Category": "කලා පුවත්", "Parent URL": null}