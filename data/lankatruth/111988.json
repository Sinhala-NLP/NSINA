{"Source": "Lankatruth", "Timestamp": "March 4, 2021", "Headline": "කොටගල කොරෝනා හිස ඔසවයි…. 05ක් ගුරුවරු, 07ක් සිසුන්…", "News Content": "කොටගල සෞඛ්‍ය වෛද්‍ය නිලධාරී කාර්යාල බල ප්‍රදේශයෙන් ඊයේ (03) දින කොවිඩ් – 19 වෛරස අසාදිතයන් 16 දෙනෙකු හමුවී ඇති අතර ඉන් 05 දෙනෙකුම ගුරුවරු බවත් 07 දෙනෙකුම පාසල් සිසුන් බව කොටගල මහජන සෞඛ්‍ය පරීක්ෂක සෞන්දර් රාගවන් පවසයි. එම ආසාදිතයින් හඳුනාගෙන ඇත්තේ ඉකුත් පළමු දින හඳුනාගත් අසාදිතයන් 12 දෙනෙකුගේ ළඟම ආශ්‍රිතයන් 164 දෙනෙකුගේ සිදු කළ PCR පරීක්ෂණ වාර්තා අනුවය. එම PCR පරීක්ෂණ වාර්තා අනුව ප්‍රධාන පාසල් 04ක ගුරුවරුන් 05 දෙනෙකු සහ සිසු සිසුවියන් 07 දෙනෙකුට කොවිඩ් – 19 වෛරසය අසාදනය වී ඇති බවද මහජන සෞඛ්‍ය පරීක්ෂකවරයා පවසයි. සෙසු අසාදිතයන් 04 දෙනා වතු ආශ්‍රිත පදිංචිකරුවන්ය. ඒ අනුව නව අසාදිතයන් 16 දෙනාගේ ළගම ආශ්‍රිතයින් හඳුනාගෙන ඔවුන් ස්වයං නිරෝධානයට යොමු කිරීමට පියවරගෙන තිබේ.", "URL": "https://lankatruth.com/si/?p=111988", "Category": "කොවිඩ් -19 (කොරෝනා ) පුවත්", "Parent URL": null}