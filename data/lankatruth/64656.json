{"Source": "Lankatruth", "Timestamp": "December 3, 2018", "Headline": "මහින්ද කළේ මෝඩ වැඩක් – නීතීඥ ගෝමින් දයාශ්‍රී", "News Content": "මේ වනවිට රටේ දේශපාලන තීන්දුවක් ගැනීමට බලය ඇති පුද්ලයා ජනාධිපතිවරයා බව ජනාධිපති නීතීඥ ගෝමින් දයාශ්‍රී මහතා පවසයි. කුමන්ත්‍රණ ආණ්ඩුවේ අග්‍රාමාත්‍යවරයා සහ කැබිනට් මණ්ඩලයේ තනතුරු දැරීම අත්හිටුවමින් අභියාචනාධිකරණය අද(03) නිකුත්කළ අතුරුතහනම් නියෝගයට අනුව අනුව මේ වන විට අග්‍රාමාත්‍යවරයෙකු හෝ කැබිනට් මණ්ඩලයක් නොමැති බව ජනාධිපති නීතීඥ ගෝමින් දයාශ්‍රී මහතා පවසයි. මේ වනවිට රටේ ඉතාම අස්ථාවර තත්වයක් නිර්මාණය වී ඇති බවත් විධායක ජනාධිපතිවරයා ලෙස මෛත්‍රිපාල සිරිසේන මහතාට තීරණ ගැනීමේ බලය පැවරී ඇති බවත් ඒ මහතා පවසයි. එසේම මේ මොහොතේ ජනාධිපතිවරයා ඉතා නිවරදි තීන්දු ගතයුතු අවස්ථාවක් යැයි ද ඒ මහතා පෙන්වා දෙයි. එසේම මහමැතිවරණයකට යෑමට ව්‍යවස්ථාවෙන් ප්‍රතිපාදන නොමැති වුවද ජනාධිපතිවරණයකට යා හැකි නීතිමය පසුබිමක් පවතින බව ගෝමින් දයාශ්‍රීමහතා පවසයි. පසුගිය ඔක්තෝබර් 26 වැනිදා ජනාධිපති මෛත්‍රිපාල සිරිසේන මහතා සමඟ එක්වීමහින්ද රාජපක්ෂ මහතා සිදුකළේ අඥාන ක්‍රියාවක් බව ද ඒමහතා වැඩිදුරටත් පවසයි. “මහින්ද කළේ මහ මෝඩ වැඩක්. ඔහුට කවුරු උපදෙස් දුන්නද කියලා තේරෙන්නේ නැහැ. ඔහුගේ නීතිඥවරුන්ද මේ උපදෙස් දී තිබෙන්නේ කියන ප්‍රශ්නය තියෙනවා. කාලයක් මමත් ඔහුගේ නීතිඥවරයා ලෙස කටයුතු කළා. ඒ කාලේ මම දුන් උපදෙස් ඔහු නිවැරදිව ක්‍රියාත්මක කළා.” ගෝමින් දයාශ්‍රී මහතා වැඩිදුරටත් සඳහන් කළේ මේ වනවිට සිදුවන දේශපාලන වෙනස්කම් අනුමත කළ නොහැකි බවයි.", "URL": "https://lankatruth.com/si/?p=64656", "Category": "පුවත්", "Parent URL": null}