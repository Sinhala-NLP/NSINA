{"Source": "Lankatruth", "Timestamp": "April 24, 2012", "Headline": "ජනාධිපතිවරයා ඇතුලු පිරිසක් කොරියානු සංචාරයක", "News Content": "දකුණු කොරියානු ජනාධිපති ලී මියොං බක්‌ මහතාගේ විශේෂ ආරාධනයකට අනුව ශ්‍රී ලංකා ජනාධිපතිවරයා සහ එම ආර්යාව ඊයේ (23 දා) පෙරවරුවේ සිව් දින නිල සංචාරයක් ඇරඹීය. මෙම සංචාරයට අමාත්‍යවරුන් වන මහාචාර්ය ජී.එල්.පීරිස්‌, ඩලස්‌ අලහප්පෙරුම, පාර්ලිමේන්තු මන්ත්‍රීන්වන සජින් වාස්‌ ගුණවර්ධන, නාමල් රාජපක්‍ෂ, නිශාන්ත මුතුහෙට්‌ටිගම, සනී රෝහණ, රොෂාන් රණසිංහ, ජනාධිපති ලේකම් ලලිත් වීරතුංග, විදේශ ලේකම් කරුණාතිලක අමුණුගම යන මහත්වරු මෙන්ම ශ්‍රී ලාංකික ප්‍රමුඛ පෙළේ ව්‍යාපාරික පිරිසක්‌ද එක්‌වූහ.ශ්‍රී ලංකා රාජ්‍ය නායකයකු වසර 16 කට පසු දකුණු කොරියාවේ සිදුකෙරෙන ප්‍රථම නිල සංචාරය මෙය වේ. මෙයට ප්‍රථම මහින්ද රාජපක්‍ෂ මහතා අගමැතිව සිටියදී දකුණු කොරියාවේ නිල සංචාරයක යෙදිණි.අද (24 දින) දිනයේදී ශ්‍රී ලංකා ජනාධිපතිවරයා දකුණු කොරියානු ජනාධිපති ලී මියොං බක්‌ මහතා සමඟ ද්විපාර්ශ්වීය සාකච්ඡා පැවැත්වීමට නියමිතව ඇති අතර එහිදී දෙරට අතර ගිවිසුම් කිහිපයකටද අත්සන් තැබීමට නියමිතය.මෙයට අමතරව ජනාධිපතිවරයා මෙම නිල සංචාරයේදී සෝල් නුවර ප්‍රධාන පෙළේ ව්‍යාපාරික සංගම් කිහිපයක්‌ විසින් සංවිධානය කෙරෙන ව්‍යාපාරික භෝජන සංග්‍රහයකට මෙන්ම බුසාන් වාණිජ හා කර්මාන්ත මණ්‌ඩලයේ අනුග්‍රහයෙන් පැවැත්වෙන ශ්‍රීලංකා – කොරියානු ව්‍යාපාරික සංසදය හමුවේ විශේෂ දේශනයක්‌ පැවැත්වීමටද නියමිතය. මෙම සංචාරයට අමාත්‍යවරුන් වන මහාචාර්ය ජී.එල්.පීරිස්‌, ඩලස්‌ අලහප්පෙරුම, පාර්ලිමේන්තු මන්ත්‍රීන්වන සජින් වාස්‌ ගුණවර්ධන, නාමල් රාජපක්‍ෂ, නිශාන්ත මුතුහෙට්‌ටිගම, සනී රෝහණ, රොෂාන් රණසිංහ, ජනාධිපති ලේකම් ලලිත් වීරතුංග, විදේශ ලේකම් කරුණාතිලක අමුණුගම යන මහත්වරු මෙන්ම ශ්‍රී ලාංකික ප්‍රමුඛ පෙළේ ව්‍යාපාරික පිරිසක්‌ද එක්‌වූහ. ශ්‍රී ලංකා රාජ්‍ය නායකයකු වසර 16 කට පසු දකුණු කොරියාවේ සිදුකෙරෙන ප්‍රථම නිල සංචාරය මෙය වේ. මෙයට ප්‍රථම මහින්ද රාජපක්‍ෂ මහතා අගමැතිව සිටියදී දකුණු කොරියාවේ නිල සංචාරයක යෙදිණි. අද (24 දින) දිනයේදී ශ්‍රී ලංකා ජනාධිපතිවරයා දකුණු කොරියානු ජනාධිපති ලී මියොං බක්‌ මහතා සමඟ ද්විපාර්ශ්වීය සාකච්ඡා පැවැත්වීමට නියමිතව ඇති අතර එහිදී දෙරට අතර ගිවිසුම් කිහිපයකටද අත්සන් තැබීමට නියමිතය. මෙයට අමතරව ජනාධිපතිවරයා මෙම නිල සංචාරයේදී සෝල් නුවර ප්‍රධාන පෙළේ ව්‍යාපාරික සංගම් කිහිපයක්‌ විසින් සංවිධානය කෙරෙන ව්‍යාපාරික භෝජන සංග්‍රහයකට මෙන්ම බුසාන් වාණිජ හා කර්මාන්ත මණ්‌ඩලයේ අනුග්‍රහයෙන් පැවැත්වෙන ශ්‍රීලංකා – කොරියානු ව්‍යාපාරික සංසදය හමුවේ විශේෂ දේශනයක්‌ පැවැත්වීමටද නියමිතය.", "URL": "https://lankatruth.com/si/?p=2121", "Category": "පුවත්", "Parent URL": null}