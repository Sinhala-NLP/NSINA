{"Source": "Lankatruth", "Timestamp": "September 7, 2012", "Headline": "වෛද්‍යවරු දීපව්‍යාප්ත වර්ජන තීරණයක", "News Content": "රජයේ රෝහල්වල වෛද්‍යවරුන් 6,000කගේ සහ පළාත් සෞඛ්‍ය සේවා අධ්‍යක්ෂයවරුන් 04කගේ ස්‌ථාන මාරුවීම් සෞඛ්‍ය අමාත්‍යංශය මගින් ක්‍රියාත්මක නොකිරීම නිසා මේ වනවිට ප්‍රාදේශීය රෝහල්වල සේවා කටයුතු බොහෝමයක්‌ අඩාල වන තත්ත්වයක්‌ උද්ගතව ඇතැයි වෛද්‍ය සංගම් පවසයි. මෙම වසරේ අදාළ ස්‌ථාන මාරුවීම් නියමිත කාලයේදී ක්‍රියාත්මක නොකිරීම හේතුවෙන් ප්‍රාදේශීය රෝහල්වලින් ප්‍රතිකාර ලබාගැනීමට පැමිණෙන ජනතාවට දැඩි දුෂ්කරතාවලට මුහුණපෑමට සිදුව තිබෙන බවද වාර්තාවේ. මෙම තත්ත්වය මත අදාළ ස්‌ථාන මාරුවීම් ක්‍රියාත්මක නොකිරීමට බලපා ඇති හේතූන් නිරාකරණය කිරීමට සෞඛ්‍ය අමාත්‍යංශය ඉදිරි දෙසතිය ඇතුළතදී සක්‍රීයව මැදිහත් නොවුවහොත් දැඩි වෘත්තීය සමිති ක්‍රියාමාර්ගයක්‌ කරා යොමුවීමට වෛද්‍ය සංගම් තීරණය කර ඇතැයිද වාර්තාවේ.", "URL": "https://lankatruth.com/si/?p=3980", "Category": "පුවත්", "Parent URL": null}