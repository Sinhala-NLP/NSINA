{"Source": "Lankatruth", "Timestamp": "February 13, 2012", "Headline": "බඩගින්නේ මළත් තෙල් මිල අඩුකරනතුරු අපි මුහුදු යන්නෑ – ධීවරයින්", "News Content": "තෙල් මිල පහළ දමනතෙක් යළි මුහුදු නොයන බව මීගමුව කුඩාපාඩුව සුළුපන්න ධීවරයින් පවසයි. එක් ධීවරයෙක් පවසා සිටියේ ”අපි බඩගින්නේ මළත් මහුදුයන්නෑ. අපිට සහන වැඩක්නෑ තෙල් මිල අඩුකරනතුරු අපි මුහුදු යන්නෑ” යනුවෙණි.  වැල්ලවීදිය, කුඩාපාඩුව ධීවර ඒකාබද්ධ සංවිධානයේ සභාපති ඩෙනිටස් ප්‍රනාන්දු පවසන්නේ මීගමුව කල්පිටිය සිට මන්නාරම දක්වා සුළුපන්න ධීවරයින් මෙම ක්‍රියාමාර්ගයට එක්වන බවය. භූමිතෙල් ලීටරයක මිල රුපියල් 35 කින් ඊයේ මධ්‍යම රාත්‍රියේ සිට ඉහළ දැමීමත් සමග තමන්ට ධීවර කටයුතුවල නිරත වීමට නොහැකි තත්ත්වයක් උද්ගතව ඇති බවද සුළුපන්න ධීවරයින් පවසයි.", "URL": "https://lankatruth.com/si/?p=1366", "Category": "පුවත්", "Parent URL": null}