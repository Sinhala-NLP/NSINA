{"Source": "Lankatruth", "Timestamp": "October 4, 2019", "Headline": "මැතිවරණ නීති කඩකිරීම් සම්බන්ධව රාජ්‍ය ආයතන 4කට චෝදනා", "News Content": "මැතිවරණයක් ප්‍රකාශයට පත්කර තිබියදී රාජ්‍ය ආයතන 4ක නීති විරෝධීව රැකියා ලබාදෙමින් සිටින බව පැෆරල් සංවිධානයට පැමිණිලි 26ක් ලැබී ඇතැයි එම සංවිධානය සඳහන් කරයි. මහවැලි සංවර්ධන හා පරිසර අමාත්‍යංශය, මධ්‍යම සංස්කෘතික අරමුදල, සමෘද්ධි දෙපාර්තමේන්තුව හා අධ්‍යාපන අමාත්‍යංශය සම්බන්ධව මෙම පැමිණිලි ඉදිරිපත්ව ඇත. මේ අතර මහවැලි අමාත්‍යංශයේ ඉඩම් බෙදා දීම්, සමෘද්ධි අමාත්‍යංශයේ පරිගණක පුහුණු කරුවන් බඳවා ගැනීම්, මධ්‍යම සංස්කෘතික අරමුදලේ රැකියා ලබාදීම් සහ අධ්‍යාපන අමාත්‍යංශයේ විදුහල්පති ශ්‍රේණියට උසස් කිරීම් සම්බන්ධව පැමිණිලි ඉදිරිපත්ව ඇතැයි පැෆරල් සංවිධානය සඳහන් කරයි. මෙම පැමිණිලි සම්බන්ධව විමර්ශන සිදුකරන බවත් ප්‍රචණ්ඩ ක්‍රියා සම්බන්ධව මෙතෙක් පැමිණිලි ඉදිරිපත්ව නොමැති බවත් පැෆරල් සංවිධානය සඳහන් කරයි.", "URL": "https://lankatruth.com/si/?p=82292", "Category": "පුවත්", "Parent URL": null}