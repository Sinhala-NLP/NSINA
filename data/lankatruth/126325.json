{"Source": "Lankatruth", "Timestamp": "November 28, 2021", "Headline": "තෙල් මිල පහළ දැමීමට ඇමරිකාව තම තෙල් සංචිත වෙළඳපලට නිකුත් කරයි !", "News Content": "ඔපෙක් සංවිධානය විසින් තෙල් නිෂ්පාදනය සීමා කිරීම හේතුවෙන් දිනෙන් දින ඉහළ යන තෙල් මිලත්, තෙල් නිෂ්පාදනය කරන රටවල් වන ඉරාන හා වෙනිසුවේලා වැනි රට වලට එරෙහිව පණවා ඇති ආර්ථික සම්බාධක නිසාත් තෙල් අර්බුධය විසඳීම සඳහා ඇමරිකාව ටෙක්සාස් හි තම ගබඩා තුල ගබඩා කර ඇති තෙල් බැරල් මිලියන 600 යෙන් තෙල් බැරල් මිලියන 50ක් වෙළඳපලට නිකුත් කිරීමට තීරණය කර ඇති බව වාර්තා වේ. ඇතිවී ඇති අර්බුධය සමනය කරලීම සඳහා ඔපෙක් රටවල සාමාජිකයින් දෙසැම්බර් දෙවන දා රැස්වීමට නියමිතව ඇතත් තෙල් මිල සම්බන්ධයෙන් රැඩිකල් වෙනසක් සිදු නොවනු ඇති බව බටහිර මාධ්‍ය වාර්තා කර සිටි. කොරෝනා වසංගතය හේතුවෙන් උග්‍ර වී ඇති ආර්ථික අර්බුධය තම වාසියට හරවා ගනිමින් තෙල් නිපදවන ඔපෙක් රටවල් තම නිෂ්පාදණයන් සීමා කරන(දිනකට77 000 බැරල් බැගින්) ලද අතර ඇමරිකාව දිගින් දිගටම සෞදි අරාබිය ඇතුළු රටවල්වලට බලපෑම් කරනා ලද්දේ තෙල් මිල සම්බන්ධයෙන් සාමාජිකයින් ස්ථාවර මිලකට පැමිණිය යුතුබවට අවධාරණය කරමිනි. මේ වනවිට බටහිර හා ඇමරිකානු ආර්ථික සම්බාධකවලට පාත්‍ර වී සිටින රුසියාවද ගෑස් හා තෙල් බටහිරට ආනයනය සීමා කිරීම හෝ මිල ඉහළ දැමීම හේතුවෙන් අර්බුධ රාශියක් පසුගිය දා යුරෝපා සංගමයේ රටවල් තුළ නිර්මාණය කරනු දක්නට ලැබිණි. ඒ අතරේ ඇමරිකාව හා ඇතුළු බටහිර රටවල් ඉරානයේ න්‍යෂ්ටික අර්බුධය හා වෙනිසුවේලාවේ ප්‍රන්ත්‍ර සභා චන්දය උපයෝගී කර ගනිමින් හෝ යම් රාජතාන්ත්‍රික එකඟතාවයකට පැමිණීමට පසුගිය කාලය පුරාවටම උත්සාහ දරන ලදී. ඇමරිකාව තම ෂෙල් ගෑස් නිපදවීම සීමා කිරීමට glasgow pact පරිසර සම්මුතියට අත්සන් කරන රාජ්‍යයක් ලෙස පසුගියදා සහතික කර මසක් ගත වීමටත් පෙර මෙසේ තම ෂෙල් ගෑස් නැවත වෙළඳපලට එවීමට තීරණය කිරීම සමබන්ධයෙන් පරිසර සංවිධාන තම නොසතුටට පල කර ඇත. අධික පරිසර දුෂණයක් සිදුකරන ෂෙල් ගෑස් 2030 දී 50% කින් අඩුකිරීමට එමගින් එකඟතාවයකට පැමිණ තිබිණි. එසේම පසුගිය සතියේ ඇමරිකාවේ තෙල් මිල 60%කින්(ගැළුමක් ඩොලර් 3.41) ඉහළ යාම හේතුවෙන් එරට තුළ සමාජ, දේශපාලන හා ආර්ථික අර්බුධයක් දක්වා වර්ධනය වෙමින් තිබිණි. මේ අතර ඇමරිකාවට සහයෝගය ලබා දෙමින් මහා බ්‍රිතාන්‍යය, චීනය, ඉන්දියාව, ජපානය හා දකුණු කොරියාවද තම තෙල් සංචිත වෙළපලට මුදා හැරීමට තීරණය කර ඇත්තේ මෙම උද්ධමන තත්වය හේතුවෙන් කම්කරු සටන් ත්‍රීව වීම හේතුවෙනි. කෙසේවුවත් මේ සම්බන්ධයෙන් දේශපාලන නිරීක්ෂකයින් පවසනුයේ මේ වනවිට ඇමරිකාවේ ආර්ථික උද්ධමනය ඉහළ යාම හේතුවෙන් ජනප්‍රියතාවයෙන් පහළ ස්ථානයක සිටින ජෝ බයිඩන් තම දේශපාලන ප්‍රතිරූපය යළි ගොඩනගා ගැනීම සඳහා ගන්නා ලද ජනප්‍රියවාදී තීරණයක් බවයි. මෙවැනි සංකේතාත්මක තීරණ මගින් ලෝක තෙල් මිල පහත හෙළිය නොහැකි බවත් සිදු විය යුත්තේ අසාධාරණ ලෙස ආර්ථික සම්බාධක පනවා ඇති ඉරානය හා වෙනිසුවේලාව සමග ආර්ථික හා දේශපාලන එකඟත්වයට පැමිණීම පමණක් බව ඔවූහු පෙන්වා දෙති. 2015 ජූලි 14 වැනිදා ඉරානය හා එජා ආරක්‍ෂක මණ්ඩලය සමග අත්සන් කරන ලද න්‍යෂ්ටික අවි සීමා කිරීමේ ගිවිසුමෙන් පසු ඉරානය නැවත තෙල් ආනයනය ඉහළ දැමීමත් සමග ලෝක තෙල් මිල(බැරලයක මිල ඩොලර් 110 සිට 22 දක්වා) පහත වැටුණු ආකාරය උදාහරණයක් ලෙස පෙන්වා දෙති.", "URL": "https://lankatruth.com/si/?p=126325", "Category": "පුවත්", "Parent URL": null}