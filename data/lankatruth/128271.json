{"Source": "Lankatruth", "Timestamp": "January 31, 2022", "Headline": "ඩෙංගුත් හිස ඔසවයි… දිස්ත්‍රික්ක 12ක් අධි අවධානමක…", "News Content": "මේ වනවිට රට තුළ ඩෙංගු හිස ඔසවින් තිබෙන බවත් ඒ අනුව ඩෙංගු අධි අවධානම් කළාප ලෙස දිස්ත්‍රික්ක 12ක් සහ සෞඛ්‍ය වෛද්‍ය නිලධාරී බල ප්‍රදේශ 81ක් හදුනාගෙන ඇති බවත් ජාතික ඩෙංගු මර්දන ඒකකය පවසයි. කොළඹ, ගම්පහ, කළුතර, කුරුණෑගල, පුත්තලම, ගාල්ල, යාපනය, මහනුවර, රත්නපුර, අම්පාර, ත්‍රිකුණාමලය සහ මාතර යන දිස්ත්‍රික්ක මෙසේ අධි අවධානම් දිස්ත්‍රික්ක ලෙස හදුනාගෙන ඇති බවත් මෙම ජනවාරී මාසය තුළ පමණක් ඩෙංගු රෝගීන් 7000ක් වාර්තා වී ඇති බවත් ජාතික ඩෙංගු මර්දන ඒකකය අනාවරණය කරයි. මෙම මස වැඩිම ඩෙංගු රෝගීන් සංඛ්‍යාව කොළඹ දිස්ත්‍රික්කයෙන් වාර්තා වූ බවත් ගම්පහ, කළුතර සහ කුරුණෑගල යන දිස්ත්‍රික්කවලින්ද ඉහළ රෝගීන් සංඛ්‍යාවක් වාර්තා වන බවත් ජාතික ඩෙංගු මර්දන ඒකකය සඳහන් කරයි.", "URL": "https://lankatruth.com/si/?p=128271", "Category": "පුවත්", "Parent URL": null}