{"Source": "Lankatruth", "Timestamp": "November 20, 2020", "Headline": "හෙරොයින් ග්‍රෑම් 02ට වඩා අඩු අයට එවෙලේම ඇප…", "News Content": "හෙරොයින්වලට ඇබ්බැහි වූ පුද්ගලයන් සම්බන්ධයෙන් පෙර පැවති නීතිමය තත්වය ලිහිල් කරමින් වැඩබලන පොලිස්පති සී.ඩී වික්‍රමරත්න විසින් 2693/2020 ලෙස නව චක්‍රලේඛයක් නිකුත් වී තිබේ. පෙර පැවතියේ මිලි ගෑම් 500 වඩා වැඩි හෙරොයින් ප්‍රමාණයක් ළඟ තබා ගත් පුද්ගලයන්ව අදාළ රස පරීක්ෂක වාර්තාව ලද පසුව මහාධිකරණයේ නඩුපැවරීමේ පදනම මත මහේස්ත්‍රාත් අධිකරණය විසින් රක්ෂිත බන්ධනාගාර ගත කිරීමේ ක්‍රමවේදයයි. රක්ෂිත බන්ධනාගාරගත කළ පසු ඔවුනට මහාධිකරණයෙන් ඇප ලැබුනොත් මිසක රස පරීක්ෂක වාර්තාව එන තෙක් ඇතැම් විට වසරකට ආසන්න කාලයක් පවා ඔවුනට රක්ෂිත බන්ධනාගාරගතව සිටීමට සිදුවේ. එහෙත් නව චක්‍රලේඛය මගින් මිලි ගෑම් 500 සීමාව ග්‍රෑම් 02ක දක්වා ලිහිල් කර ඇති අතර ඒ අනුව හෙරොයින් දළ බර ප්‍රමාණය ග්‍රෑම් 02ට අඩු ප්‍රමාණයක් ළඟ තබා ගැනීම මත අත්අඩංගුවට ගන්නා පුද්ගලයකුට මහේස්ත්‍රාත් අධිකරණයේදී වරද පිළිගැනීමට හෝ ඇප ලබාගැනීමට හැකියාව ලැබේ. මෙම ග්‍රෑම් 02කේ සීමාව සඳහා පාදක කරගන ඇත්තේ රජයේ රසපරීක්ෂක වරයාගේ මතයයි. ඔහුගේ මතය වී ඇත්තේ සාමන්‍යයෙන් රසපරීක්ෂක වෙත ලැබෙන දළ බර ප්‍රමාණය ග්‍රෑම් 02ක් වන හෙරොයින් සාම්පලයක ශුද්ධ බර 500mg ඉක්මවන අවස්ථා ඉතා අඩු අතර එය 5%කි. එම සාම්පලය ශුද්ධ බර ග්‍රෑම් 01ක ප්‍රමාණය ඉක්මවීම ඉතාමත් විරල වන අතර එය 1% ටත් වඩා අඩු ප්‍රතිශතයකි. නමුත් මෙම ලිහිල් කිරීම හෙරොයින් ජාවාරම් කිරීම සම්බන්ධ චෝදනා ලබන්නන්ට ආදල නොවන අතර හෙරොයින් සඳහා ඇබ්බැහිවුවෙකු වුවත් හෙරොයින් ග්‍රෑම් 01ට වඩා ප්‍රමාණයක් ළඟ තබාගැමේ එක පෙර වැරද්දක් හො පවතින නඩු තුනක් හො ඊට වැඩියෙන් තිබෙන පුද්ගලයන්ටද ආදල නොවේ. ඔවුන්ව පෙර පැවතී ආකාරයෙන්ම 54 වගන්තිය යටතේ රක්ෂිත බන්ධනාගාර කිරීමක් සිදුවේ.ෙ මීට අමතරව මෙම චක්‍රලේඛය මගින් පෙර ගංජාවලට තිබු කිලෝ එකේ සීමාව කිලෝ 05 දක්වා ලිහිල් කර තිබෙනවා. මෙම චක්‍රලේක නිකුත් කිරීමට බලපා ඇත්තේ මත්ද්‍රව්‍යවලට ඇබ්බැහි වුවන්ව දෙස මත්ද්‍රව්‍ය ජාවාරම්කරුවන් දෙස බලන්නා සේම නොබැලිය යුතුය යන්න සහ දැඩි දඬුවම්වලට වඩා පුනුරුත්ථාපනය මගින් මත්ද්‍රව්‍යවලටට ඇබ්බැහිවූවන් යහමගට ගත හැකිවනු ඇතැයි යන්නත්, රක්ෂිත බන්ධනාගාරගත කිරීමෙන් මත්ද්‍රව්‍ය ජාවාරම්කරුවන්ගේ ග්‍රහණයට තව තවත් අසු වෙනවායැයි වන පදනම සහ බන්ධනාගාරවල පවතින අධික තදබදය ඇතුලු කරුණුය. බොහෝ විට හෙරොයින්වලට ඇබ්බැහි වූවන් නිවෙස්වල බඩු මුට්ටු විකුණමින් පමණක් නොව තම දෙමව්පියන්ගේ කණකර ආභරණ කඩාගෙන විකිණීමද ඊටත් ඔබටත් ගොස් තම බිරින්දෑවරුන් අන් පුරුෂයන්ට විකුණා හෙරොයින් පානය අවස්ථා ඕනෑ තරම් දකින්නට තිබෙනවා. එම නිසා මෙම ලිහිල් කිරීමත් සමග එහි ආනුෂාංගත් එහි සමාජ බලපෑමත් සංවාදයට බඳුන් විය යුතුවේ. සමීර සාලින්ද පෙරේරාගේ ෆේස්බුක් පිටුවෙන් 2693/2020 චක්‍රලේකය IGP Circular 2693 – 2020", "URL": "https://lankatruth.com/si/?p=100851", "Category": "පුවත්", "Parent URL": null}