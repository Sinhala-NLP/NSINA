{"Source": "Lankatruth", "Timestamp": "October 9, 2017", "Headline": "තායිවානයේ බැංකු කොල්ලයට සම්බන්ධ ලාංකිකයෙක් අත්අඩංගුවට", "News Content": "තායිවානයේ බැංකුවක පරිගණකවලට අනවසරයෙන් පිවිස ඩොලර් මිලියන ගණනක් සොරකම් කිරීමට ජාත්‍යන්තර අපරාධකරුවන් පිරිසකට උපකාර කිරීම සම්බන්ධයෙන් ශ්‍රී ලාංකිකයන් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබේ. එම සැකකරුවා කොළඹ අලුත්කඩේ අංක තුන මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර ඇත. තවත් සැකකරුවෙකු සොයා පොලිස් පරීක්ෂණ ක්‍රියාත්මක බවද වාර්තා වේ. කොළඹ පිහිටි බැංකු ශාඛාවකින් රුපියල් කෝටි 08ක මුදලක් ලබා ගැනීමට උත්සාහ කරද්දී සැකකරුවන් අත්අඩංගුවට ගෙන තිබේ. මෙම සැකකරුවන් ඊට පෙර රුපියල් කෝටි 03ක් ලබා ගෙන ඇතැයිද පරීක්ෂණවලින් හෙළිවී ඇත. පරිගණකවලට අනවසරයෙන් පිවිසුණු පිරිස සොයාගැනීම සඳහා ශ්‍රී ලංකා පොලිසියේ අපරාධ විමර්ශන දෙපාර්තමේන්තුව තායිවානයේ පොලිස් හා විමර්ශන අංශ එක්ව කටයුතු කරමින් සිටින අතර මෙම සොරකම සිදුව ඇත්තේ පසුගිය සතියේදී යැයි ද වාර්තා විණි. තායිවානයේ බැංකුවකින් සොරකම් කළැයි කියන රුපියල් කෝටි 11ක් ලංකාවේ බැංකුවකුවකට බැර කර තිබෙන අතර අනෙක් රටවල සහායද ඇතිව සොරකම් කරන ලද මුදලින් වැඩි ප්‍රමාණයක් නැවත ලබාගැනීමට තායිවාන පොලිසිය සමත්වූ බවද එම වාර්තා සඳහන් කරයි.", "URL": "https://lankatruth.com/si/?p=42180", "Category": "පුවත්", "Parent URL": null}