{"Source": "Lankatruth", "Timestamp": "February 4, 2012", "Headline": "විදේශිකයා ඝාතනයේ සැකකරුවන් පෙබරවාරි 16 තෙක් රක්ෂිත බන්ධනාගාරයට", "News Content": "මැඩිල්ල ප්‍රදේශයේ සංචාරක හෝටලයක බ්‍රිතාන්‍ය ජාතික සංචාරකයකු ඝාතනය කිරීමේ සිද්ධියේ බන්ධනාගාරගතව සිටි තංගල්ල ප්‍රාදේශීය සභාවේ සභාපතිවරයා ඇතුළු තවත් සැකකරුවන් පස්‌දෙනකු පෙබරවාරි 16 වැනිදා දක්‌වා රක්‌ෂිත බන්ධනාගාරගත කරන ලෙසටද මහෙස්‌ත්‍රාත්වරිය නියෝග කළාය. තංගල්ල මහෙස්‌ත්‍රාත් සුරේෂා ද සිල්වා මෙනෙවිය මෙම නියෝගය කරනු ලැබුවේ තංගල්ල, ඉකුත් ජනවාරි 18 වැනි දින නීතිඥවරයකු මගින් අධිකරණයට භාරවූ සැකකරුවන් තිදෙනා හඳුනාගැනීම සඳහා ඊයේ (03 වැනිදා) හඳුනාගැනීමේ පෙරෙට්‌ටුවේදීය. හඳුනාගැනීම සඳහා පැවැති එම පෙරෙට්‌ටුවේදී සාක්‍ෂිකරුවන්ටඑම සැකකරුවන් තිදෙනා හඳුනාගැනීමට නොහැකි වී ඇත. අත්අඩංගුවට ගැනීමට අපරාධ පරීක්‌ෂණ දෙපාර්තමේන්තුව සොයමින් සිටියදී ඉකුත් ජනවාරි 18 වැනි දින නීතිඥවරයකු මගින් අධිකරණයට භාරවූ තංගල්ල පදිංචි ජානක චතුරංග, නුවන් චින්තක හා නදීර ශාමන් යන සැකකරුවන් තිදෙනා මෙම හඳුනාගැනීමේ පෙරෙට්‌ටුවට ඉදිරිපත් කළේය. සැකකරුවන් හඳුනාගැනීම සඳහා සාක්‌ෂිකරුවන් දසදෙනකු කැඳවා තිබූ අතර සිද්ධියෙන් තුවාල ලැබූ රුසියානු ජාතික තරුණිය අධිකරණයට පැමිණ සිටියේ නැත. ටී. 56 ගිනිඅවියක්‌, හිස්‌ පතරොම්, මත්පැන් බෝතල් ඇතුළු නඩු භාණ්‌ඩ 30 ක්‌ අධිකරණයට ඉදිරිපත් කළ අතර ඒවා රජයේ රස පරීක්‌ෂක වෙත සහ රාගම වෛද්‍ය ආයතනය වෙත ඉදිරිපත් කොට වාර්තාවක්‌ ලබාගන්නා ලෙසටද මහෙස්‌ත්‍රාත්වරිය නියෝග කළාය. ආශ්‍රිත පුවත් තංගල්ල ප්‍රාදේශීය සභාවේ සභාපති පොලීසියට භාරවේ චන්ද්‍රපුෂ්ප ඇතුළු සැකකරුවන් හඳුනාගැනීමේ පෙරට්ටුවකට තංගල්ල පෙරෙට්ටුව රාත්‍රී දහය වනතුරුම සැකකාර සභාපති ප්‍රාදේශීය සභාවේ අසුන්ගනී  විදේශිකයෙකු ඝාතනය කිරිමේ සිද්ධිය ගැන සංචාරකයින් පිරිසක් ජාත්‍යන්තර මාධ්‍යට තොරතුරු හෙළි කරයි සංචාරකයා ඝාතනය කළ රාජපක්ෂ පවුලේ හිතවතා මෙන්න", "URL": "https://lankatruth.com/si/?p=1229", "Category": "පුවත්", "Parent URL": null}