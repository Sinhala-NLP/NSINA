{"Source": "Lankatruth", "Timestamp": "February 21, 2021", "Headline": "අදත් ආසාදිතයන් 10 දෙනෙක් ජීවිතක්ෂයට – සමස්ත ගණන 445ක් දක්වා ඉහළට", "News Content": "අද (21) දිනය අවසන් වනවිට මෙරට වාර්තා වූ කොවිඩ් – 19 ආසාදිතයන්ගේ මරණ 10ක් පිළිබඳව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කයි. මෙසේ මියගොස් ඇත්තේ කොළඹ, කළුතර, කුරුණෑගල, නුවරඑළිය, මොණරාගල සහ බදුල්ල දිස්ත්‍රික්කවල පදිංචි වයස අවුරුදු 58, 65, 68, 72, 74, 82, 83 සහ 90 වයස්වල පසුවූ පිරිමි පුද්ගලයන් 07 දෙනෙකු සහ කාන්තාවන් තිදෙනෙකි. මෙම 10 දෙනාගෙන් දෙදෙනෙකුම ජීවිතක්ෂයට පත්ව ඇත්තේ සිය නිවාසවලදීය. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 445කි.", "URL": "https://lankatruth.com/si/?p=111072", "Category": "කොවිඩ් -19 (කොරෝනා ) පුවත්", "Parent URL": null}