{"Source": "Lankatruth", "Timestamp": "December 16, 2020", "Headline": "බන්දුල – පී.බී ගැටුම උග්‍ර වෙයි.", "News Content": "2015ට කලින් මුදල් අමාත්‍යාංශයේ බලවත් තනතුරක් දැරූ අයෙකු මහ බැංකුවේ හා මුදල් අමාත්‍යාංශයේ නිලධාරීන්ට බලපෑම් කරමින් සිටින බව වෙළඳ අමාත්‍ය බන්දුල ගුණවර්ධන චෝදනා කරයි. පසුගිය අයවැය විවාදයේදීද ඔහු මේ බව පැවසූ අතර මාධ්‍ය ඉදිරියේද මේ ගැන අනාවරණය කරමින් සිටී. බන්දුල ගුණවර්ධන ඇමතිවරයා මේ චෝදනා කරන්නේ ගෝටාබය රාජපක්ෂ ජනාධිපතිවරයාගේ ලේකම් පී.බී ජයසුන්දර පිළිබඳවය. පසුගියදා පැවති ආණ්ඩු පක්ෂ රැස්වීමේදීද මැති ඇමතිවරු ගණනාවක් පී.බී ජයසුන්දර මහතාට එරෙහිව අදහස් පළ කර තිබේ. මුදල් අමාත්‍යාංශය පවතින්නේ අගමැති මහින්ද රාජපක්ෂ යටතේ වන අතර පී.බී. ජයසුන්දරගේ මෙම අධිකාරීවාදී මැදිහත්වීම ජනාධිපති ගෝටාබය රාජපක්ෂගේ අනුදැනුම මත සිදුවන බවටද වාර්තාවේ. 2014 අවසාන භාගයේ එකල ආණ්ඩුවේ සමහර ඇමතිවරුන් පී.බී ජයසුන්දර හැඳින්වූයේ “ආර්ථික ඝාතකයා” ලෙසය.", "URL": "https://lankatruth.com/si/?p=103586", "Category": "පුවත්", "Parent URL": null}