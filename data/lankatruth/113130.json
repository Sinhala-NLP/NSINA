{"Source": "Lankatruth", "Timestamp": "March 18, 2021", "Headline": "හමුදා වාහනයෙන් කුඩු ජාවාරම් කළ තවත් හිටපු සෙබළෙක් අල්ලයි", "News Content": "හමුදා වාහනයකින් හෙරොයින් ඇතුළු මත්කුඩු කිලෝ 45ක් ප්‍රවාහනය කරමින් සිටියදී ඉකුත් පෙබරවාරි 24 වැනි දින පානදුර වලාන දූෂණ මර්දන ඒකකයේ නිලධාරී විසින් හොරණ දී හමුදා සෙබළකු දෙදෙනකු අත්අඩංගුවට ගැනීමේ සිද්ධියට සම්බන්ධ තවත් හිටපු හමුදා සෙබළකු පොලිස් මත්ද්‍රව්‍ය නාශක කාර්යාංශය පොල්පිතිගම ප්‍රදේශයේදී අත්අඩංගුවට ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසයි. වෑන් රථය අත්අඩංගුවට ගන්නා අවස්ථාවේදී එම වෑන් රථයේ හමුදා සෙබළකු සහ හමුදාවෙන් පලාගිය සෙබලෙකු අත්අඩංගුවට ගෙන තිබිණි. සිද්ධිය සම්බන්ධයෙන් දීර්ඝ විමර්ශනයක් සිදුකළ පොලිස් මත්ද්‍රව්‍ය නාශක කාර්යාංශයේ නිලධාරීන් මෙම සැකකරුද අත්අඩංගුවට ගෙන ඇත.", "URL": "https://lankatruth.com/si/?p=113130", "Category": "පුවත්", "Parent URL": null}