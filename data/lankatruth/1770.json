{"Source": "Lankatruth", "Timestamp": "March 15, 2012", "Headline": "ඉරානයෙන් තෙල් ගැනීම නවතා දමයි", "News Content": "ලංකාවේ ප්‍රධානම බොරතෙල් සැපයුම්කරු වන ඉරානයෙන්, මිලදීගැනීම් කටයුතු හෙට සිට නවතා දමන බව ඉතා විශ්වාස කටයුතු ආරංචි මාර්ගයකින් වාර්තාවේ. ඉරානයට එරෙහිව ඇමරිකාව ඇතුළු නේටෝ සංවිධානයේ රටවල් ගණනාවක් විසින් සම්බාධක පැනවීම ඉදිරියේ උද්ගතවූ තත්වයට ශ්‍රී ලංකාවේ ආණ්ඩුව යටත්වීමෙන් මෙම මිලදී ගැනීමේ කටයුතු නතරකෙරේ. නමුත් ආණ්ඩුවේ ප්‍රබලයින් දිගින් දිගටම දැඩි ඇමරිකන් සහ බටහිර විරෝධී මතයක් රට තුළ වපුරමින් සිටින අතර ක්‍රියාකාරීත්වයෙන් එම අධිරාජ්‍යවාදීන් ඉදිරියේ යටත්වී ඇති බව මෙයින් පැහැදිලි වේ. ඉරානයෙන් ලබාගත් බොරතෙල් වෙනුවට කුමන රටකින් එම මිලදී ගැනීම් කටයුතු කරන්නේදැයි මේ වන විට පැහැදිලි නැත. සිංගප්පූරු වෙළදපොළෙන් විශාල වශයෙන් පිරිපහදු තෙල් දැනටමත් අනයනය කෙරේ.", "URL": "https://lankatruth.com/si/?p=1770", "Category": "පුවත්", "Parent URL": null}