{"Source": "Lankatruth", "Timestamp": "April 28, 2012", "Headline": "බුද්ධශාසන අමාත්‍යංශය ෆෙන්ග්ෂුයි සරණ යයි", "News Content": "බුද්ධශාසන අමාත්‍යංශයේ ලේකම් කැෂියන් හේරත් මහතාගේ බිරිද වන නිලංගනී හේරත් මහත්මිය අමාත්‍යංශයේ බලතල යොදාගනිමින් ෆෙන්ග්ෂුයි පොත්පත් සහ සංඛේත විකිනීමේ ජාවාරමක යෙදී සිටින බව අනාවරණය වේ. රාජ්‍ය අනුග‍්‍රහය ලබමින්, නීති රීති උල්ලංඝනය කරමින් සහ අමාත්‍යංශ සම්පත් භාවිතා කරමින් සම්මන්ත‍්‍රණ, වැඩමුළු, පුවත්පත්, සගරා ඔස්සේ ජන මනස විකෘති කරමින්, ආනයන රජයට හිමි විය යුතු බදු මුදල් පවා වංචා කරමින් ෆෙන්ග්ෂුයි සදහා ප්‍රචාරය සිටී. මේ සදහා අන්තර්ජාල පහසුකම් ද යොදාගනිමින් මහාපරිමාණයෙන් ක්‍රියාත්මක කෙරෙන ජාලයක් පවතී. ෆෙන්ග්ෂුයි දහම ඇදහීම චීනයේ උපතලැබූ බව අනාවරණය වේ. එහෙත් ෆෙන්ග්ෂුයි යනු ආගමක් නොව මිනිසුන් මුලාකරන ව්‍යාපාරයක් බව ප්‍රකාශකරමින් චීන මහජන සමූහාණ්ඩුව එය තහනම් කොට තිබේ.", "URL": "https://lankatruth.com/si/?p=2172", "Category": "පුවත්", "Parent URL": null}