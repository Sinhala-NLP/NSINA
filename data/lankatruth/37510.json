{"Source": "Lankatruth", "Timestamp": "July 14, 2017", "Headline": "හිටපු රූපවාහිනී සභාපති, වැඩසටහන් නිෂ්පාදකවරුන්ගෙන් සමාව ගනියි", "News Content": "රූපවාහිනි සංස්ථාවේ වැඩසටහන් නිෂ්පාදකවරු තිදෙනෙකුට බැන තර්ජනය කිරීමේ සිද්ධියකට අදාලව එම සංස්ථාවේ හිටපු සභාපති මහාචාර්ය ආරියරත්න ඇතුගල ඇතුළු තිදෙනෙකු කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා ඉදිරියේ එම වැඩසටහන් නිෂ්පාදකවරු තිදෙනාට ආචාර කොට සමාව ගෙන තිබේ. 2010 වසරේදී රූපවාහිනි සංස්ථාව ඇතුලතදී වැඩ සටහන් නිෂ්පාදකවරු තිදෙනෙකු වු රවී අබේවික්‍රම, හර්බට් කුමාර අලගියවන්න, කාංචන මාරසිංහ යන තිදෙනාට බැන තර්ජනය කළැයි කුරුදුවත්ත පොලිසිය විසින් මෙම නඩුව අධිකරණයට ඉදිරිපත් කර තිබිණි. එම අනුව මෙලෙස ඔවුන්ගෙන් සමාව ගනු ලැබුවේ මහාචාර්ය ආරිරත්න ඇතුගල, එවකට රූපවාහිනි සංස්ථාවේ අතිරේක අධ්‍යක්ෂ ජනරාල් දේවප්‍රිය අබේසිංහ සහ එවකට සහකාර ප්‍රවාහන නිලධාරී ටී.ජි. සෝමපාල යන අය වේ.", "URL": "https://lankatruth.com/si/?p=37510", "Category": "පුවත්", "Parent URL": null}