{"Source": "Lankatruth", "Timestamp": "August 22, 2019", "Headline": "ලක්ෂ 21ක රත්රන් සමඟ 23 හැවිරිදි සැකකරුවෙකු අත්අඩංගුවට", "News Content": "ලක්ෂ 21ක වටිනාකමින් යුත් ස්වර්ණාභරණ තොගයක් සමඟ සැකකරුවෙකු ඊයේ(21) රේගු මත්ද්‍රව්‍ය පාලන අංශයේ නිලධාරීන් විසින් අත්අඩංගුවට ගෙන තිබේ. ස්වර්ණාභරණ තොගය කටුනායක ගුවන් තොටුපළින් පිටතට ගෙනවිත් කොළඹ බලා ගමන් කිරීමට බස් රථයකට ගොඩවී සිටිය දී සැකකරු අත්අඩංගුවට ගත් බව ගුවන් තොටුපළ රේගුව සඳහන් කරයි. අත්අඩංගුවට ගෙන ඇතතේ 23 හැවිරිදි කොළඹ ප්‍රදේශයේ පදිංචිකරුවෙකි. ඔහු සතුව තිබූ ස්වර්ණාභරණ තොගයේ බර ග්‍රෑම් 369ක් වන අතර එහි වටිනාකම රුපියල් ලක්ෂ 21ක් බව රේගුව සඳහන් කරයි. ඉන්දියාවේ සිට පැමිණි මගියෙකු මෙම ස්වර්ණාභරණ තොගය කොළඹ දක්වා ගෙනගොස් භාරදෙන ලෙස තමන්ට පැවරූ බව සැකකරු පවසා ඇත.", "URL": "https://lankatruth.com/si/?p=79506", "Category": "පුවත්", "Parent URL": null}