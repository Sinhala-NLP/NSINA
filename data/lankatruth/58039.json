{"Source": "Lankatruth", "Timestamp": "August 20, 2018", "Headline": "වැලිකඩ කාන්තා රැඳවියෝ අදත් වහලයට නගිති", "News Content": "වැලිකඩ බන්ධනාගාරයේ කාන්තා රැදවියන් පිරිසක් අද(20) දිනත් බන්ධනාගාර වහලය මත නැගී විරෝධතාවයක නිරත වී ඇත. හිටපු ජේලර්වරිය මාරු කර යැවීමට විරෝධය පල කරමින් ඔවුන් මෙම විරෝධතාවයේ නිරත වී ඇතැයි ආරංචි මාර්ග සඳහන් කරයි. පසුගිය 13 වැනි දින ද කාන්තා රැදවියන් මෙලෙස බන්ධනාගාර වහලය මත නැගී සිය මූලික අයිතිවාසිකම් කඩ වන බවට චෝදනා කරමින් දින දෙකක විරෝධතාවයක නිරත වූ අතර තලතා අතුකෝරල ඇමතිවරිය සමඟ පැවති සාකච්ඡාවකින් අනතුරුව රැදවියෝ විරෝධතාව අත හැර තිබුණි. අද දිනය තුල රැදවියන් කලහකාරී ලෙස හැසිරීම හේතුවෙන් ඇතිවූ ගැටුමින් පොලිස් නිලධාරීන් 8 දෙනෙකු සහ රැදවියන් තිදෙනෙකු තුවාල ලබා රෝහල් ගත කර තිබේ. එසේම රැදවියන් පනස් දෙදෙනෙකු අත්අඩංගුවට ගෙන ඇති අතර තත්වය පාලනය කර ඇති බව බන්ධනාගාර මාධ්‍ය ප්‍රකාශක නිවේදනය කරයි.", "URL": "https://lankatruth.com/si/?p=58039", "Category": "පුවත්", "Parent URL": null}