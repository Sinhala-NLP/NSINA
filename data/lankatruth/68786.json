{"Source": "Lankatruth", "Timestamp": "February 22, 2019", "Headline": "පෞද්ගලික අධ්‍යාපන ආයතන සඳහා උපාධි ප්‍රධානය කිරීමේ බලය ලබාදී ඇත්තේ කෙසේද?", "News Content": "පසුගිය වසර හතරක ආසන්න කාලය තුළ පෞද්ගලික අධ්‍යාපන ආයතනවලට උපාධි ප්‍රධානය කිරීමේ බලය ලබාදීම සම්බන්ධ වාර්තාවක් පාර්ලිමේන්තුවට ඉදිරිපත් කරන ලෙස ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා අධ්‍යාපන අමාත්‍යවරයාට පැවසීය. පසුගිය දා පාර්ලිමේන්තු සභාවාරය අතරතුරදී බිමල් රත්නායක මහතා මේ බව පැවසීය. වැඩිදුරටත් අදහස් දක්වමින් ඒ මහතා ප්‍රකාශ කර සිටියේ උසස් අධ්‍යාපන අමාත්‍යවරයා විසින් සභාගත කර ඇති අංක 210531 යන ගැසට් නිවේදනයට අනුව Highly advance medical technologies training center සහ SLT campus pvt.Ltd යන ආයතන සඳහා උපාධි ප්‍රධානය කිරීමේ බලය ලබාදී ඇති බවයි. නමුත් විශ්වවිද්‍යාල පණතේ 70/ඈ වගන්තිය යටතේ දක්වා ඇති පරිදි නිසිආකාරව පත්කරන ලද මණ්ඩලයක් මගින් ලබාදෙන නිර්දේශ අනුව පමණක්, පෞද්ගලික අධ්‍යාපන ආයතන සඳහා උපාධි ප්‍රධානය කිරීමේ බලය අධ්‍යාපන ඇමතිවරයාට අනුමත කළ හැකි බව බිමල් රත්නායක මන්ත්‍රීවරයා පෙන්වා දෙයි. ඒ අනුව පසුගිය වසර හතරක කාලය තුළ උපාධි ප්‍රධානය කිරීමේ බලය ලබාදී ඇති පෞද්ගලික අධ්‍යාපන ආයතන මෙන්ම එම ආයතනවලට උපාධි ප්‍රධානය කිරීම අනුමත කළ කරුණු සහ විශේෂඥ මණ්ඩලයේ සාමාජිකයින් පිළිබඳ තොරතුරු ඇතුළත් වාර්තාවක් පාර්ලිමේන්තුවට ඉදිරිපත් කරන ලෙස මන්ත්‍රීවරයා වැඩිදුරටත් පැවසීය.", "URL": "https://lankatruth.com/si/?p=68786", "Category": "පුවත්", "Parent URL": null}