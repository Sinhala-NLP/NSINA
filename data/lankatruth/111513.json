{"Source": "Lankatruth", "Timestamp": "February 25, 2021", "Headline": "අදත් මෙරටින් ආසාදිතයන් 466ක් හමුවෙයි…", "News Content": "අද (25) දිනය අවසන් වනවිට කොවිඩ් – 19 සාදිතයින් 466 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් අතරින් 464 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. විදේශයන්හි සිට පැමිණි ආසාදිතයන් ගණන 02කි. මේ වනවිට වාර්තා වී ඇති සමස්ත නව කොවිඩ් – 19 පොකුර 77,827ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 4,513 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 81,933කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 459කි. ශ්‍රී ලංකාව මේ වනවිට කොවිඩ් – 19 ආසාදිතයන් වැඩිම රටවල් අතර 88වන ස්ථානයේ පසුවේ.", "URL": "https://lankatruth.com/si/?p=111513", "Category": "කොවිඩ් -19 (කොරෝනා ) පුවත්", "Parent URL": null}