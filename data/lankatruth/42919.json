{"Source": "Lankatruth", "Timestamp": "October 22, 2017", "Headline": "අයවැය ගැන ගිනි පුපුරු එළියට", "News Content": "ලබන නොවැම්බර් 09 වැනි දින පාර්ලිමේන්තුවට ඉදිරිපත් කිරීමට නියමිත 2018 වර්ෂය සඳහා වන අයවැය ඇස්තමේන්තුව අනුව එම වර්ෂය තුළ අයවැය හිඟය පියවීමට රුපියල් කෝටි එක්ලක්‍ෂ අසූදහස් හත්සියය (රු. කෝටි 1,80,700)ක ණය ලබා ගැනීමට සිදුව තිබේ. ගෙවී යන මෙම වසර වෙනුවෙන් ලබා ගත යුතු ණය වශයෙන් ඇස්තමේන්තු කර තිබුණේ රුපියල් කෝටි එක් ලක්‍ෂ හතළිස්තුන් දහස් හාරසිය විස්ස (රු. කෝටි 1,43,420)ක් ය. මේ අනුව ලබන වසරේ ණය ගැනීම් රුපියල් කෝටි තිස්හත් දහස් දෙසිය අසූව (රු. කෝටි 37,280)කින් ඉහළ ගොස් තිබේ. ණය වාරික සහ පොලී ගෙවීම් ඇතුළත්ව මෙම වසරේ මුළු වියදම රුපියල් කෝටි තුන්ලක්‍ෂ තිස්තුන් දහස් හාරසියවිස්ස (රු. කෝටි 3,33,420)ක්  වී තිබෙන අතර ලබන වසරේ දී එම වියදම රුපියල් කෝටි තුන් ලක්‍ෂ අනූඅට දහස් දෙසියය (රු. කෝටි 3,98,200)ක් දක්වා ඉහළ නැඟ තිබේ.", "URL": "https://lankatruth.com/si/?p=42919", "Category": "ආර්ථික පුවත්", "Parent URL": null}