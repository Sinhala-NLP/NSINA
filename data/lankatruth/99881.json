{"Source": "Lankatruth", "Timestamp": "November 12, 2020", "Headline": "ස්වාධීන මැතිවරණ කොමිසම අදින් අවසන්…", "News Content": "19 වන ආණ්ඩුක්‍රම ව්‍යවස්ථා සංශෝධනය මගින් ඇති කරනු ලැබූ ස්වාධීන මැතිවරණ කොමිෂන් සභාවේ නිල කාලය අද (12) දිනෙන් අවසන් වීමත් සමග එහි සභාපති මහින්ද දේශප්‍රිය මහතා එම ධූරයෙන් විශ්‍රම ගැනීමට නියමිතව තිබේ. 2015 වසරේදීස්වාධීන මැතිවරණ කොමිෂන් සභාව පිහිටුවීමෙන් අනතුරුව පැවති පළාත් පාලන මැතිවරණය , ජනාධිපතිවරණය හා මහ මැතිවරණය ඊට පෙර පැවති මැතිවරණ හා සැසඳීමේදීනිදහස් හා සාධාරණව පැවති බවට මැතිවරණ නිරීක්ෂකයින් ඇතුළු බොහෝ පිරිසකගේ අදහස විය. එසේම මහින්ද දේශප්‍රිය මහතා අතිශයින්ම ජනප්‍රිය රාජ්‍ය නිලධාරියකු වූ අතර මාධ්‍ය සහ මාධ්‍යවේදීන් සමඟ ඉතාම සුහදශීලී ගනුදෙනුවක් පවත්වාගත් අයෙකු ද වෙයි. පසුගියදා සම්මත කරගනු ලැබූ20 වන ආණ්ඩුක්‍රම ව්‍යවස්ථා සංශෝධනය යටතේ පිහිටුවෙන නව මැතිවරණ කොමිෂන් සභාව එළඹෙන සතියේදීපත් කිරීමට නියමිත අතර එහි සියලුම සාමාජිකයින් පත් කරනු ලබන්‌නේ ජනාධිපතිවරයා විසිනි.", "URL": "https://lankatruth.com/si/?p=99881", "Category": "පුවත්", "Parent URL": null}