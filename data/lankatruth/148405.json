{"Source": "Lankatruth", "Timestamp": "June 29, 2023", "Headline": "සබිමැරීනයේ ගොඩගත් සුන්බුන්වලින් අනාවරණය වූ දේ", "News Content": "ටයිටැනික් නැවේ සුන්බුන් නැරැඹීමට මුහුදු පතුළට යමින් සිටියදී පිපිරී විනාශ වූ ටයිටන් සබ්මැරීනයේ කොටස් මෙන්ම එහි ගමන් කළ පස් දෙනාගේ සිරුරු කොටස්ද මේ වනවිට ගොඩ ගෙන ඇති අතර එම සුන්බුන් අතරින් හමු වූ වැදගත් කොටස් කිහිපයක් පිළිබඳව මේ වනවිට පරීක්ෂකයන්ගේ අවදානය යොමු වී ඇත. ඒ, මෙලෙස ගොඩගත් කොටස් අතර සබ්මැරීනයේ ඉදිරිපස නියමුවා සහිත කොටසට සහ පිටුපස කොටසට අදාලව හමුව ඇති කොටස් මෙන්ම සබ්මැරීනයේ සන්නිවේදන උපකරණවලට අදාල කොටස් පිළිබඳවය. සබ්මැරීනයේ ඉදිරිපස කොටසත් පසු පසු කොටසත් නිමවා තිබී ඇත්තේ ටයිටේනියම්වලින් වන අතර එය බොහෝ දුරට සැලකියයුතු මට්ටමක නිරුපද්දිතව ඇති බව පරීක්ෂකයෝ අනාවරණය කරගෙන ඇත. එමෙන්ම සබ්මැරීනයේ බඳ කොටස එසේත් නැතිනම් මගීන් සහිත කොටස නිර්මාණය කර තිබී ඇත්තේ කාබන් මිශ්‍ර ෆයිබර්වලිනි. එම කොටස මුළු මනින්ම පුපුරා කුඩා කැබලිවට ගැඩී ගොස් තිබේ. සබ්මැරීනයේ සන්නිවේදන උපකරන සහිත කොටස් හමුවී තිබීමෙන් සබ්මැරීනයේ සිදුවීම් සම්බන්ධයෙන් යම් තොරතුරක් එහි දත්ත මගින් සොයාගැනීමට හැකි වනු ඇතැයිද පරීක්ෂකයෝ විශ්වාසය පල කරති. පරීක්ෂකයින් මත පල කරන්නේ යාත්‍රාවේ ටයිටේනියම් සංරචක ව්‍යසනයට වඩාත් හොඳින් ඔරොත්තු දුන් බව විශ්වාස කරන බවත් සබ්මැරීනයේ බඳ ඇතුළු දුර්වල කාබන් ෆයිබර් කොටස් කුඩා කැබලිවලට කැඩී යාමට වැඩි ඉඩක් ඇති බවත්ය. ගොඩ බිමේදී පවා විවිධ සතුන්ගේ අනතුරුවලට මිනිසාට මුහුණපෑමට සිදුවන බැවින් මෙවන් මුහුදු පතුළකදී බොහෝ දෑසිදුවිය හැකි බවත් එහි ගමන් ගත් මගීන්ගේ සිරුරු සම්බන්ධයෙන් අදහස් දක්වමින් එම පරීක්ෂකයෝ වැඩිදුරටත් පවසති.", "URL": "https://lankatruth.com/si/?p=148405", "Category": "පුවත්", "Parent URL": null}