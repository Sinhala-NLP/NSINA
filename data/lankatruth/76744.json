{"Source": "Lankatruth", "Timestamp": "July 1, 2019", "Headline": "හම්බන්තොට අපේ ඉඩම්වලට අත නොතබනු! – ජනතාව නැවත සංවිධානය කිරීමේ සම්මන්ත්‍රණයක්", "News Content": "හම්බන්තොට ඉඩම් නැවත විකිණීමේ ආණ්ඩුවේ උත්සාහය සම්බන්ධව ජනතාව දැනුවත් කිරීමේ සම්මන්ත්‍රණයක් ” හම්බන්තොට අපේ ඉඩම් වලට අත නොතබනු” මැයෙන් ඊයේ(30) පැවැත්විණි. 2016 වසරේ චීන ආයෝජන කලාපයක් ලෙස හම්බන්තොට ඉඩම් අක්කර 15000ක් පවරාදීමට ආණ්ඩුව පිඹුරුපත් සකස් කර තිබූ අතර හම්බන්තොට ජනතා අයිතීන් සුරැකීමේ එකමුතුව සමඟ ජනතාව සිදුකළ දැවැන්ත විරෝධතා හමුවේ එම උත්සාහයන් හකුලා ගැනීමට ආණ්ඩුවට සිදුවිය. කෙසේ වෙතත් නැවත වටයකින් එම කුමන්ත්‍රණය ක්‍රියාත්මක කර ඇති බවත් සිය ගම්බිම් සහ ජීවන වෘත්තීය රැදී පවතින මෙම භූමිය විදේශයන්ට පවරාදීමේ දීන උත්සාහය පරාජය කිරීමට නැවත සංවිධානය වීම වැදගත් බව එම එකමුතුව පවසයි. ඊයේ පස්වරුවේ පැවති සම්මන්ත්‍රණය සඳහා සමස්ථ ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා, ස්විඩනයේ ලෝකල් පාර්ලිමේන්තු මන්ත්‍රී සුනිල් ජයසූරිය මහතා, හම්බන්තොට ජනතා අයිතීන් සුරැකිමේ එකමුතුවේ ලේකම් හම්බන්තොට ජනතා විමුක්ති පෙරමුණේ ප්‍රාදේශීය සභා මන්ත්‍රී සුමිත් කුමාර මහතා, හම්බන්තොට ජනතා අයිතීන් සුරැකිමේ එකමුතුවේ විධායක සභික සුනිල් රත්නායක මහතා ඇතුලු පිරිසගේ මුලිකත්වයෙන් හම්බන්තොට මයුරපුර පොල අසලදී පවත්වන ලදී.මේ සදහා ගම්වාසීන් විශාල පිරිසක් ද සහභාගී විය.", "URL": "https://lankatruth.com/si/?p=76744", "Category": "පුවත්", "Parent URL": null}