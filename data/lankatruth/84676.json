{"Source": "Lankatruth", "Timestamp": "November 3, 2019", "Headline": "හතරවැනි කාර්මික විප්ලවයට රට සූදානම් කරන්න ඕනෑ", "News Content": "“ජනතා විමුක්ති පෙරමුණත් එක්ක සංවිධාන තිස්දෙකක් එකතු වෙලා ඉන්නේ, රැවටිලි බස්වලට අහුවෙලා, බොහෝ දුක් පීඩා විඳලා අලුත් විදියට හිතන, අලුත් ජනාධිපතිවරයෙක් පත් කර ගන්න. මේක සෙල්ලම් කාරණයක් නොවෙයි. හතරවැනි කාර්මික විප්ලවයට අදාළ විදියට රට සූදානම් කරන්න ඕනෑ. පෞද්ගලික ලාභ, වරප්‍රසාද ගැන කල්පනා කරන මිනිසුන්ට එතෙන්ට යන්නට බැහැ. මේක සාමුහික ප්‍රයත්නයක්. ඔබට මතක ඇති සුනාමිය . කෝච්චිය පෙරළුවා. හම්බන්තොට, කිරින්ද සමතලා කළා. සුනාමියට එච්චර බලයක් තිබුණාට ඒ වාගේ සිය දහස් ගුණයක බලයක් මේ රටේ ජනතාව සංවිධානය වෙලා, ගොඩනඟන්න පුළුවන්. මේ මැතිවරණයෙන් පස්සෙත් අපි සංවිධානය වෙන්න ඕනෑ. ‘මාලිමා’ වමට කරකවා ගත්ත දවසක තමයි. මේ රටේ ජනතාවට සැබෑ ජයග්‍රහණය අත් වෙන්නේ. දහසය වැනිදා ජන බලවේගයේ අපේක්‍ෂක අනුර කුමාර දිසානායක සහෝදරයා ඉදිරියෙන් ඡන්දය පාවිච්චි කරලා අලුත් රටක් හදා, හෙට දවස අපේ කර ගමු කියලා ඉල්ලා සිටිනවා.” යැයි 71 සහෝදරත්ව සංසදයේ ජේ. නානායක්කාර මහතා අවධාරණය කරයි. ඒ මහතා මේ බව අවධාරණය කර සිටියේ ඊයේ (02) දෙබරවැව පොළ භූමියේ පැවති ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ තිස්සමහාරාම ජන රැලිය අමතමිණි. එහිදී වැඩිදුරටත් අදහස් දැක්වූ ජේ. නානායක්කාර මහතා… “පාසලක හිටපු විදුහල්පතිවරයකු විදියට මේ මැතිවරණය විභාගත් එක්ක සංසන්දනය කරලා කතා කරන්න හිතුවා. එක්දහස් නවසිය තිස්එකේ සර්වජන ඡන්ද බලය ලැබුණු තැන ඉඳලා එක්දහස් නවසිය හතළිස්අටේ නිදහස ලැබෙන කොට අවුරුදු දහහතක් ගත වෙලා. නිදහසෙන් පස්සේ අවුරුදු හැත්තෑඑකක් වාර ගණනාවක දී අපි කතිරේ ගහලා තියෙනවා. මම අර කියපු විදියට පාසල් දරුවන්ට විභාග දෙපාර්තමේන්තුව විසින් පවත්වනු ලබන තරග විභාග තුනක් තියෙනවා. පළමුවැනි එක ශිෂ්‍යත්ව විභාගය නැත්නම් අම්මලාගේ විභාගය. පළාත් පාලන මැතිවරණය කියන්නෙත්, ඒ වාගේ එකක්. ඊ ළඟට පළාත් සභා, ඊ ළඟට පාර්ලිමේන්තු මැතිවරණය, ඊ ළඟට ජනාධිපතිවරණය. අර විභාගයක දී වාගේ එන්න එන්න ඡන්දදායකයෝ වැඩි වෙනවා. විභාගයක දී ප්‍රතිඵල නිකුත් කරනවා වාගේ ඡන්දයක දීත් ප්‍රතිඵල නිකුත් කරනවා. තිස්සමහාරාම ප්‍රාදේශීය සභාව තුළ ඉන්න ජනතාව ඒ විභාගයෙන් දෙසැරයක් සමත් වුණා. ජනතා විමුක්ති පෙරමුණට බලය දෙන්න මේ අය හොඳින් විභාගයට ලිව්වා. ඒක නිසා මේ අය පාස් වුණා. අදටත් මිනිස්සු කියන්නේ, තිස්සමහාරාම ප්‍රාදේශීය සභාව හොඳයි කියලා. මැතිවරණ විභාගවලට ලියන අය තානාපතිකම්, ඇමතිකම්, බලාගෙන ඉදිරිපත් වෙන්නේ. හැබැයි, මේ සංවිධානය ඇතුළේ ඉන්න කිසි කෙනෙක් වරප්‍රසාද, තනතුරු ඉල්ලාගෙන විභාගය තනියෙන් පාස් වෙන්න බලන්නේ නැහැ. අපි බලාපොරොත්තු වෙන්නේ මේකෙන් සාමුහික ප්‍රතිඵලයක්. පාර්ලිමේන්තු මැතිවරණ විභාගයෙන් අපිට ලැබුණු එක ප්‍රතිඵලයක් මම කියන්නම්. පහුගිය කාලේ සිංගප්පූරුවත් එක්ක ගිවිසුමක් ගැහුවා නේ. ඒකෙත් ප්‍රතිඵලය දැන් අපට ලැබෙන්න පටන්ගෙන. කොහොම ද? සිංගප්පූරුවේ කුණු මේ රටට ගේනවා. මේ ජනාධිපතිවරණයට තරග කරන්න හිටපු කෙනෙක් තමයි, කුණු ගෙන්වලා තියෙන්නේ. මෙන්න මෙහෙ ම කට්ටිය තමයි, මැතිවරණවලට ඉදිරිපත් වන්නේ. ගෝඨාභය රාජපක්‍ෂ මහත්තයලාට අත්වැල් ගායනා කරන වීරවංශලා, ගම්මන්පිලලා වාගේ අය ඉන්නවා. තව කට්ටියක් ඩලස් අලහප්පෙරුමලා වාගේ ප්‍රබුද්ධ ගීත කියන අයත් ඉන්නවා. හැබැයි, මේ වේදිකාවේ ඉන්න අත්වැල් ගායකයෝ කිසි කෙනෙක් තනතුරු බලාපොරොත්තුවෙන්වත්, උසස් වීමක් ගන්නවත්, වෙන වරප්‍රසාද ගන්නවත් ඉදිරිපත් වුණු අය නොවෙයි. සජි්ත් මහත්තයාට අලුත් අත්වැල් ගායකයෝ දෙන්නෙක් ඇවිත් ඉන්නවා. සජින් වාස්, මර්වින් සිල්වා වාගේ අයත් එකතු වෙලා ඉන්නවා. හැබැයි, ජනතා විමුක්ති පෙරමුණත් එක්ක සංවිධාන තිස්දෙකක් එකතු වෙලා ඉන්නේ, රැවටිලි බස්වලට අහුවෙලා, බොහෝ දුක් පීඩා විඳලා අලුත් විදියට හිතන, අලුත් ජනාධිපතිවරයෙක් පත් කර ගන්න. මේක සෙල්ලම් කාරණයක් නොවෙයි. හතරවැනි කාර්මික විප්ලවයට අදාළ විදියට රට සූදානම් කරන්න ඕනෑ. පෞද්ගලික ලාභ, වරප්‍රසාද ගැන කල්පනා කරන මිනිසුන්ට එතෙන්ට යන්නට බැහැ. මේක සාමුහික ප්‍රයත්නයක්. ඔබට මතක ඇති සුනාමිය . කෝච්චිය පෙරළුවා. හම්බන්තොට, කිරින්ද සමතලා කළා. සුනාමියට එච්චර බලයක් තිබුණාට ඒ වාගේ සිය දහස් ගුණයක බලයක් මේ රටේ ජනතාව සංවිධානය වෙලා, ගොඩනඟන්න පුළුවන්. මේ මැතිවරණයෙන් පස්සෙත් අපි සංවිධානය වෙන්න ඕනෑ. ‘මාලිමා’ වමට කරකවා ගත්ත දවසක තමයි. මේ රටේ ජනතාවට සැබෑ ජයග්‍රහණය අත් වෙන්නේ. දහසය වැනිදා ජන බලවේගයේ අපේක්‍ෂක අනුර කුමාර දිසානායක සහෝදරයා ඉදිරියෙන් ඡන්දය පාවිච්චි කරලා අලුත් රටක් හදා, හෙට දවස අපේ කර ගමු කියලා ඉල්ලා සිටිනවා.”", "URL": "https://lankatruth.com/si/?p=84676", "Category": "පුවත්", "Parent URL": null}