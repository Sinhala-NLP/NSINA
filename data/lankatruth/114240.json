{"Source": "Lankatruth", "Timestamp": "April 2, 2021", "Headline": "අවුරුද්දට පරිප්පුත් කාල හමාරයි… පරිප්පුවලත් පිළිකා කාරක…", "News Content": "වැලිගම විවිධ සේවා සමුපකාර සමිතියේ තිබි ඇෆ්ලාටොක්සීන් පිළිකාකාරක අඩංගු කල් ඉකුත් වූ පරිප්පු තොගයක් හමුවී තිබේ. වැලිගම ප්‍රධාන මහජන සෞඛ්‍ය පරීක්ෂක එම්.එම්.එච් නිහාල් පවසන්නේ ඇෆ්ලාටොක්සීන් පිළිකා කාරකය අඩංගු බව රස පරීක්ෂක වාර්තාවෙන් හෙළි වී ඇති බවය. ඒ අනුව වැලිගම විවිධ සේවා සමුපකාර සමිතියේ සඟවා තිබියදී ඇෆ්ලාටොක්සීන් පිළිකාකාරක අඩංගු කල් ඉකුත් වූ පරිප්පු කිලෝ තුන්දහස් එකසිය පනහක් පමණ සොයාගෙන ඇත. මෙම පරිප්පු තොගය පිළිබඳ කරුණු අනාවරණය වි ඇත්තේ එම සමිතිය මගින් කල් ඉකුත් වූ යෝගට් විකුණන බවට පාරිභෝගිකයකුගෙන් ලද පැමිණිල්ලක් අනුව කළ පරීක්ෂාවකදීය.", "URL": "https://lankatruth.com/si/?p=114240", "Category": "පුවත්", "Parent URL": null}