{"Source": "Lankatruth", "Timestamp": "March 16, 2022", "Headline": "ආපනශාලාවලින් හෙට සිට කෑම නැහැ", "News Content": "මේ වනවිට රට තුළ උද්ගතව ඇති ගෑස් අර්බුදය හේතුවෙන් ආපනශාලාවට අවශ්‍ය ගෑස් නොලැබීම් නිසා ආපනශාලා වල ආහාර සැපයුම හෙට (17) දිනයේ සිට සම්පූර්ණයෙන්ම නතර කිරීමට සිදුවනු ඇතැයි බොහෝ ආපනා ශාලා හිමියෝ පවසති. ගෑස් බෙදාහැරීම සම්පූර්ණයෙන් නතර කිරීමට ගෑස් සමාගම් ගත් තීරණයත් සමඟ ආපනශාලා හිමියෝ දැඩි අසීරුතාවයකට පත්ව සිටිති. ආපන ශාලා වසා දැමීමට සිදු වීමෙන් ලක්ෂ පහක පමණ ජනතාවකගේ රැකියා අවස්ථා අහිමි විමේ අවදානමක්ද හටගෙන තිබේ. සාමාන්‍ය ආපන ශාලාවකට පවා දිනකට ගෑස් ටැංකි දෙකක් තුනක් හෝ පහක් අවශ්‍ය බවත් ආපනා ශාලා හිමියෝ කියති.", "URL": "https://lankatruth.com/si/?p=130114", "Category": "පුවත්", "Parent URL": null}