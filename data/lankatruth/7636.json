{"Source": "Lankatruth", "Timestamp": "July 3, 2013", "Headline": "වීරවංශගෙන් අල්ලස්", "News Content": "අමාත්‍ය විමල් වීරවංශ ග්‍රාමසේවා නිලධාරීන් පිරිසකට ජංගම දුරකතනයක් හා බෑගයක් බැගින් ලබාදීම දේශපාලන අල්ලසක් ලබාදීමක් බව කියමින් කඩුවෙල නගර සභාවේ නගරාධිපති ජී. එච්. බුද්ධදාස මහතා මැතිවරණ කොමසාරිස්ට පැමිණිල්ලක් ඉදිරිපත් කිරීමට නියමිත බව වාර්තා වේ. අමාත්‍ය විමල් වීරවංශ ග්‍රාමසේවා නිලධාරීන් පිරිසකට ජංගම දුරකතනයක් හා බෑගයක් බැගින් ලබාදීම දේශපාලන අල්ලසක් ලබාදීමක් බව කියමින් කඩුවෙල නගර සභාවේ නගරාධිපති ජී. එච්. බුද්ධදාස මහතා මැතිවරණ කොමසාරිස්ට පැමිණිල්ලක් ඉදිරිපත් කිරීමට නියමිත බව වාර්තා වේ. කඩුවෙල මහනගර සභා බල ප්‍රදේශයේ ඇති ග්‍රාමසේවා වසම් පනස්‌ හතෙහි (57) සිටින ග්‍රාමසේවා නිලධාරීන්ට මේ ආකාරයෙන් සංතෝෂම් ලබාදීම හරහා දේශපාලන අල්ලස්‌ ලබාදීමක්‌ සිදුවන බවත් කඩුවෙල මහ නගර සභාවේ නගරාධිපති ජී. එච්. බුද්ධදාස මහතා පවසා සිටී. මේ දිනවල ඡන්දහිමි නාමලේඛන සකසන බවත් ග්‍රාමසේවක නිලධාරීන්ට විමල් වීරවංශ ඇමැතිවරයා ඔහුගේ දේශපාලන පක්‍ෂය වන ජාතික නිදහස්‌ පෙරමුණට දේශපාලන වාසි ලබාගැනීම සඳහා ස්‌වාධීන රාජ්‍ය නිලධාරීන් පිරිසක්‌ වන ග්‍රාමසේවක නිලධාරීන්ට මෙවැනි සංතෝෂම් බෙදාදීම පිළිබඳව, මැතිවරණ කොමසාරිස්‌වරයාට මෙන්ම රාජ්‍ය පරිපාලන හා ස්‌වදේශ කටයුතු ඇමැතිවරයාටත් අල්ලස්‌ හෝ දූෂණ විමර්ශන කොමිසමටත් පැමිණිලි කරන බවද නගරාධිපතිවරයා කියා සිටී.", "URL": "https://lankatruth.com/si/?p=7636", "Category": "පුවත්", "Parent URL": null}