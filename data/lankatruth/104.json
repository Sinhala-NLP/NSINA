{"Source": "Lankatruth", "Timestamp": "October 25, 2011", "Headline": "කැටික් ඉඩම් ගනුදෙනුවෙන් ආණ්ඩුව හිරවෙයි", "News Content": "ගාලු මුවදොර අසල හෝටලයක් ඉදිකිරීමට චීනයේකැටික් සමාගම China Aviation Technology Import-Export Corporation (CATIC)වෙත විකුණූ ඉඩම වෙනුවට වෙනත් ඉඩමක් ලබාදීමට ආණ්ඩුව සූදානම් වන බව අනාවරණය වේ. පසුගියදා වාර්තා වූයේ චීනයේ සමාගමට හෝටලයක් ඉදිකිරීම සඳහා ගාලුමුවදොරඅසලින් අක්කර 07ක රජයේ ඉඩමක් ලබාදීමට රජය පොරොන්දු වූ බවත් ඒවෙනුවෙන් සමාගම ඩොලර් මිලියන 54.4ක් රජයට ගෙවීම නිසා අදාල ඉඩමෙන් අක්කර 04ක් ඔවුන්ට ලබාදුන් බවය. වත්මන් රාජපක්ෂ ආණ්ඩුව කිසිදු නීත්‍යානුකූලටෙන්ඩර් පටිපාටියකින් තොරව මෙම ඉඩම් විදේශීය ආයෝජකයන් වෙත විකිණීමේ ප්‍රතිපත්තියක සිටි අතර මෙම ඉඩමදඑලෙස විකුණා දමා තිබිණි.එහෙත් මෙම විකිණීමේ ක්‍රියාවලියට ජනතාවගේ දැඩි විරෝධය පළ වී තිබූ අතර ටෙන්ඩර්ක්‍රියාවලියට සම්බන්ධවීමට නොහැකිවීම පිළීබදව ව්‍යාපාරිකයන්ගේද ‍නොමනාපය පළ විය. මේ වන විට ආණ්ඩුව එලෙස ඉඩම් විකිණීම වෙනුවට දිගුකාලීන බද්දට දීමේ ක්‍රමයක් අනුගමනය කිරීමට අදහස් කර ඇති බවඅද (25) බැසිල් රාජපක්ෂ අමාත්‍යවරයාකොලඹදී පැවති මාධ්‍ය හමුවකදී පවසීය.ඔහු වැඩිදුරටත්කියාසිටියේ,මෙම සමාගමට ගාලු මුවදොර අසලින් ලබාදුන් ඉඩමවෙනුවට වෙනත් ඉඩමක් දිගුකාලීන කල්බදු ක්‍රමයට ලබාදීමටත් අදාළ ඉඩම සඳහා වෙනත් ආයෝජකයෙකු සොයා ගැනීමසඳහාත් මේ වනවිට සාකච්ඡා පැවැත්වෙමින් තිබෙන බවය.", "URL": "https://lankatruth.com/si/?p=104", "Category": "පුවත්", "Parent URL": null}