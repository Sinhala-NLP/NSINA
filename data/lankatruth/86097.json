{"Source": "Lankatruth", "Timestamp": "November 24, 2019", "Headline": "මත්ද්‍රව්‍ය ජාවාරමේ නිරත කාන්තාවක් ඇතුළු සිව්දෙනෙකු රත්නපුරේදී අත්අඩංගුවට", "News Content": "රත්නපුර – වේවැල්වත්ත – ගල්කඳුර ප්‍රදේශයේදී කේරළ ගංජා සහ අයිත් මත්ද්‍රව්‍ය සමඟ සැකකාර කාන්තාවක් ඇතුළු 5 දෙනෙකු අත්අඩංගුවට ගෙන තිබේ. ඊයේ(23) පස්වරුවේ මෝටර් රථයක් පරීක්ෂා කිරීමේදී සැකකරුවන් සහ මත්ද්‍රව්‍ය සොයාගෙන ඇති අතර එම අවස්ථාවේ ඔවුන් සතුව තිබී කේරළ ගංජා ග්‍රෑම් 19ක් සහ අයිස් මත්ද්‍රව්‍ය ග්‍රෑම් 15ක් අත්අඩංගුවට ගෙන ඇත. අත්අඩංගුවට ගත් කාන්තාව රත්නපුර ප්‍රදේශයේ පදිංචිකාරියක වන අතර ඇය කලක පටන් මත්ද්‍රව්‍ය ජාවාරම් කටයුතුවල නිරතව ඇතැයි මූලික විමර්ශනවලදී අනාවරණය වී තිබේ. අත්අඩංගුවට ගෙන සිටින අනෙක් සැකකරුවන් මත්ද්‍රව්‍ය මිලදී ගැනීමට කැළණිය ප්‍රදේශයේ සිට පැමිණ ඇතැයි ද පොලීසිය සඳහන් කරයි.", "URL": "https://lankatruth.com/si/?p=86097", "Category": "පුවත්", "Parent URL": null}