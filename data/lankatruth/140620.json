{"Source": "Lankatruth", "Timestamp": "October 15, 2022", "Headline": "ආහාර අහේනියට ලක්වන ජනතාව සම්බන්ධයෙන් වේදනාකාරී තවත් දත්ත හෙළිවේ", "News Content": "තම දෛනික ආහාර වේල් ප්‍රමාණවත් තරම් ලබා ගැනීමට නොහැකි පවුල් සංඛ්‍යාව ලක්ෂ 07 සිට ලක්ෂ 24 දක්වා වසරකට ආසන්න කෙටි කාලයක් තුළ අසාමාන්‍ය ලෙස වර්ධනය වී ඇති බව පේරාදෙණිය විශ්ව විද්‍යාලය සිදුකළ නවතම සමීක්ෂණයකින් අනාවරණය වී ඇත.  එම විශ්ව විද්‍යාලයේ ආර්ථික අධ්‍යයන අංශයේ මහාචාර්ය වසන්ත අතුකෝරල ප්‍රමුඛ විද්වතුන් සහ විශ්ව විද්‍යාල ශිෂ්‍යයන්ගේ සහභාගීත්වයෙන් මෙම සමීක්ෂණය සිදුකර ඇත. ජන හා සංඛ්‍යා ලේඛන දෙපාර්තමේන්තුවේ වාර්ශික වාර්තාවලට අනුව 2019 වසර අවසන් වන විට දරිද්‍රතාවයෙන් පෙලුනු පවුල් සංඛ්‍යාව ලක්ෂ 07ක් විය.  නමුත්, 2022 ජනවාරි සිට ජූලි දක්වා කාල සීමාවේදී මූලික ජීවන අවශ්‍යතා වෙනුවෙන් පුද්ගලයෙකු මාසිකව රුපියල් 13,138/-ක් දැරිය යුතු මට්ටමට අධි උද්ධමනකාරී තත්වයක් නිර්මාණය විය. මෙම තත්වය හමුවේ තම දෛනික ආහාර අවශ්‍යතා ඇතුළු මූලික අවශ්‍යතා සපුරා ගැනීමට නොහැකි තත්වයට පවුල් ලක්ෂ 17ක් අලුත් එක්වීමෙන් සම්මත දරිද්‍රතා රේඛාවෙන් පහල පවුල් සංඛ්‍යාව ලක්ෂ 24 දක්වා ඉහල ගොස් තිබේ.", "URL": "https://lankatruth.com/si/?p=140620", "Category": "පුවත්", "Parent URL": null}