{"Source": "Lankatruth", "Timestamp": "February 13, 2019", "Headline": "පොලිස් කොස්තාපල්ට පහරදුන් එජාප මන්ත්‍රී චමින්ද විජේසිරිට ඇප", "News Content": "කොළඹ මත්ද්‍රව්‍ය කාර්යාංශයේ පොලිස් කොස්තාපල්වරයෙකුට පහරදීමේ සිද්ධිය සම්බන්ධයෙන් අත්අඩංගුවට ගැනීමට පොලිසිය සොයමින් සිටි බණ්ඩාරවෙල දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතා අද (13) අධිකරණයට ඉදිරිපත් වු අතර ඔහු රුපියල් 10,000ක මුදල් ඇපයක් සහ ලක්ෂ පහක ශරීර ඇප දෙකක් මත නිදහස් කිරීමට බණ්ඩාරවෙල මහෙස්ත්‍රාත් කීර්ති කුඹුරුහේන මහතා නියෝග කර තිබේ. ඉකුත් 10 වැනිදා මෙම මන්ත්‍රීවරයා ගමන් ගනිමින් සිටි රථයට ඉස්සර කර අදාළ පොලිස් කොස්තාපල්වරයා ඔහු පදවාගෙන ගිය රථය ධාවණය කළැයි කෝපයට පත් වී ඇති මන්ත්‍රීවරයා බණ්ඩාරවෙල තැපැල් කාර්යාලය ඉදිරිපිටදී පොලිස් රථය හරස් කර එම කොස්තාපල්වරයාට පහර දී ඇත. අද (13) මන්ත්‍රීවරයා නීතීඥවරයෙක් මාර්ගයෙන් බණ්ඩාරවෙල අධිකරණයට ඉදිරිපත් වීමෙන් අනතුරුව මෙලෙස ඇප නියම වීතිබේ.", "URL": "https://lankatruth.com/si/?p=68121", "Category": "පුවත්", "Parent URL": null}