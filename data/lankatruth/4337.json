{"Source": "Lankatruth", "Timestamp": "September 25, 2012", "Headline": "අධ්‍යාපනයේ අර්බුදය ගැන ජවිපෙ ගම්පහදී කතාකරයි", "News Content": "“අධ්‍යාපනයේ අර්බුදය සහ දරුවන්ගේ අනාගතය” යනුවෙන් ජනතා විමුක්ති පෙරමුණ විසින් දිවයිනපුරා පැවැත්වීමට සංවිධානයකර ඇති සම්මන්ත්‍රණ මාලාවේ තවත් සම්මන්ත්‍රණයක් පසුගිය 22වනදා ගම්පහ සණස ශාලාවේදී පැවැත්වින. එම අවස්ථාවට ජනතා විමුක්ති පෙරමුණේ මධ්‍යම කාරක සභික සමාජවාදී තරුණ සංගමයේ ජාතික සංවිධායක බිමල් රත්නායක මහතා, ජනතා විමුක්ති පෙරුමුණේ මධ්‍යම කාරක සභික සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතා, ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා සහ විශ්වවිද්‍යාල ආචාර්ය සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතාද දේශන පැවැත්වූහ. විශාල පිරිසක් මෙම අවස්ථාවට සහභාගීවී සිටි අතර දිවයින පුරා මෙම සම්මන්ත්‍රණ මාලාව පැවැත්වීමට නියමිත බව එම පක්ෂයේ මාධ්‍ය ඒකකය සඳහන් කළේය.", "URL": "https://lankatruth.com/si/?p=4337", "Category": "පුවත්", "Parent URL": null}