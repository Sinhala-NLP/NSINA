{"Source": "Lankatruth", "Timestamp": "June 4, 2021", "Headline": "නැව් ගින්නේ වන්දි ගැනීම අඩමානයි…", "News Content": "පසුගියදා රසායනික ද්‍රව්‍ය ගිණිගැනීමෙන් මේ වනවිට මුහුදුබත් වෙමින් තිබෙන එක්ස්ප්‍රස් පර්ල් නැව නිසා මෙරටට සිදුවූහානිය සම්බන්ධයෙන් වන්දි ලබාගැනීම පිළිබඳව බරපතල සැක සංකා මතුවී තිබේ. මෙයට පෙර නැගෙනහිර මුහුදු තීරයේදී ගිණිගත් නිව් ඩයමන්ඩ් නැව නිසා මෙරට මුහුදු තීරය අතුළු පරිසර පද්ධතියට සිදුවූ හානි සම්බන්ධයෙන් මේ දක්වාම වන්දි ලබාගෙන නැති පසුබිමක් තුළ මෙම බරපතල සැකය මතුවී ඇත. නිවු ඩයමන්ඩ් නැවෙන් සිදුවූ හානියට වඩා අති විශාල පාරිසරික හානියක් මෙන්ම ධීවර කර්මාන්තයේ යෙදෙන්නන්ගේ ආදායම් මාර්ග බිඳවැටීමෙන් මෙරටට විශාල ආර්ථික හානියක් සිදුවී තිබේ. එවැනි තත්වයක් තුළ මෙම නැව් සමාගමෙන් වන්දි ගැනීම පිළිබඳව මතුවී ඇති බරපතල සැකය ඊයේ (03) රාත්‍රියේ සිරස රූපවාහිනියෙන් විකාශය කෙරුණු මාවත සංවාදයේදී කරුණු මතු කෙරිණ. එම වැඩසටහනට එක් වූ විද්වතුන් අතරින් සමෘද්‍රීය පරිසර ආරක්ෂණ අධිකාරියේ සාමාන්‍යාධිකාරී ආචාර්ය ටර්නි ප්‍රදීප් කුමාර සඳහන් කර සිටියේ නිවු ඩයමනඩ් නෞකාවේ සිදු වූ හානිය සම්බන්ධයෙන් මෙරටට ලැබී ඇත්තේ රුපියල් මිලියන 454ක් පමණක් බවය. එම මුදල ලැබී ඇත්තේ ගින්න නිවීම සඳ﻿හා ලංකාව දරන ලද වියදම් ආවරණය කරගැනීම සඳහා පමණි.", "URL": "https://lankatruth.com/si/?p=117589", "Category": "පුවත්", "Parent URL": null}