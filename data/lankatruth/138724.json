{"Source": "Lankatruth", "Timestamp": "August 31, 2022", "Headline": "ජී.එල් පීරිස් ඇතුළු පොහොට්ටුවේ 13ක් විපක්ෂයේ අසුන් ගනිති", "News Content": "පොහොට්ටු පක්ෂයේ සභාපති මහාචාර්ය ජී.එල්. පීරිස් ඇතුළු එම පක්ෂයේ මන්ත්‍රීවරුන් 13න් දෙනෙකු මීට සුළු මොහොතකට පෙර ආණ්ඩුවෙන් ඉවත්ව ස්වාධීන මන්ත්‍රීවරු ලෙස විපක්ෂයේ අසුන් ගැනීමට කටයුතු කළේය. පාර්ලිමේන්තු මන්ත්‍රී මාහාචාර්ය ජී.එල් පීරිස්ට අමතරව ඩලස් අලහප්පෙරුම, නීතිඥ ඩිලාන් පෙරේරා, ආචාර්ය නාලක ගොඩහේවා, මහාචාර්ය චරිත හේරත්, මහාචාර්ය චන්න ජයසුමන, එස්. කුමාරසිරි, ආචාර්ය ගුණපාල රත්නසේකර, නීතිඥ උදයන කිරිඳිගොඩ, නීතිඥ වසන්ත යාපා බණ්ඩාර, වෛද්‍ය උපුල් ගලප්පත්ති, වෛද්‍ය තිලක් රාජපක්ෂ, ලලිත් එල්ලාවල යන මන්ත්‍රීවරු මෙසේ විපක්ෂයට ගොස් අසුන් ගත් පිරිසට එක්වී සිටියහ.", "URL": "https://lankatruth.com/si/?p=138724", "Category": "පුවත්", "Parent URL": null}