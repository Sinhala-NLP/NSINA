{"Source": "Lankatruth", "Timestamp": "November 6, 2022", "Headline": "‘ආශාවරී’ ළමා සංගීත කණ්ඩායමට අපෙන් බාධාවක් නැහැ – පොලීසිය", "News Content": "දරුවන් පිරිසක් එක්ව පවත්වාගෙන යන ආශාවරී සංගීත කණ්ඩායමට පොලීසියෙන් කිසිදු බාධාවක් නැතැයි පොලිස් මාධ්‍ය ප්‍රකාශක කාර්යාලය පවසයි. එම සංගීත කණ්ඩායමට එරෙහිව කිසිදු ක්‍රියාමාර්ගයක් ගෙන නොමැති බවත් පොලීසිය මැදිහත් වී එම සංගීත කණ්ඩායමට බාධා කරන බවට සමාජ මාධ්‍ය ජාලාවල පළ වන වාර්තා ප්‍රතික්ෂේප කරන බවත් පොලිස් මාධ්‍ය ප්‍රකාශක කාර්යාලය අවධාරණය කරයි. පොලිස් මාධ්‍ය ප්‍රකාශක කාර්යාලය වැඩිදුරටත් සදහන් කරන්නේ, ළමුන්ගේ ප්‍රාසාංගික කටයුතු මෙන්ම වෙනත් ක්‍රියාකාරකම් සම්බන්ධවද ඒවායේ ගැලපීම් සහ නොගැලපීම් සීමාවන් පිළිබදවද කටයුතු කරනු ලබන්නේ වෙනත් ආයතනයක් බවත් ළමයෙකුට සිදුවන අපරාධමය වැරදි සම්බන්ධව සහ ඒවායෙන් ඔවුන් මුදවා ගැනීම සදහා දැනුවත් කිරීමේ කාර්යයන් හැර වෙනත් කිසිදු කටයුත්තක් සදහා පොලීසිය මැදිහත් නොවන බවතය.", "URL": "https://lankatruth.com/si/?p=141679", "Category": "කලා පුවත්", "Parent URL": null}