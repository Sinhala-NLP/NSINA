{"Source": "Lankatruth", "Timestamp": "October 18, 2019", "Headline": "ජාතික ජන බලවේගය මගින් රට හොඳ පැත්තට හැරවීමට අපිට අවස්ථාව ලැබී තිබෙනවා", "News Content": "“මම අවුරුදු 35ක මුහුදු රක්ෂාව ගැන අත්දැකීම් තියෙන කෙනෙක්. සමස්ත ලංකා පොදු ධීවර සමිතිය වන අපි සටන් කරන්නේ ධීවරයන් වෙනුවෙන්. ධීවරයා කියන්නේ දේශපාලුවන්ට බැලමෙහෙවර කළ යුතු පුද්ගලයෙක් නෙමෙයි. ඔවුන්ගේ රැවටිලිවලට පුංචි පුංචි වරප්‍රසාදවලට යටවිය යුතු පුද්ගලයකු නෙමෙයි. මහ මුහුද එක්ක පොරබදනවා වගේ රට නිවැරැදි දිසාවට ගන්නත් ඔහු පොරබදන්න ඕනෑ. ධීවරයෝ කියනවා දැන් තමන්ට යනඑනමං නැහැ කියලා. නමුත් ඔවුන් ඉන්න තැන්වලිනුත් එළියට එන්න තාමත් සූදානම් නැති බවයි පෙනෙන්නට තිබෙන්නේ. අපි අපේ වගකීම මෙවරවත් ඉෂ්ටකරන්න ඕනෑ. ඒ නිසා තමයි ජාතික ජන බලවේගයේ වේදිකාවට අපි ගොඩවුණේ. ජාතික ජන බලවේගය හරහා අපිට හොඳ අවස්ථාවක් ලැබිල තියෙනවා රට හොඳ පැත්තට හරවන්න.” යැයි හලාවත ඒකාබද්ධ ධීවර සංගමයේ ලේකම් බී.කේ. ඇන්ටන් ප්‍රනාන්දු මහතා සඳහන් කරයි. ඒ මහතා මේ බව සඳහන් කර සිටියේ ඊයේ (17) තංගල්ල, කුඩාවැල්ලේදී “රළ පරදා රට දිනවන” යනුවෙන් ජාතික ජන බලවේගයේ ජනාධිපති ධුර අපේක්ෂක අනුර දිසානායක මහතාගේ ප්‍රධානත්වයෙන් පැවති සමස්ත ලංකා පොදු ධීවර සම්මේලනයේ ධීවර සමුළුවට එක්වෙමිනි. එහිදී වැඩිදුරටත් අදහස් දැක්වූ හලාවත ඒකාබද්ධ ධීවර සංගමයේ ලේකම් බී.කේ. ඇන්ටන් ප්‍රනාන්දු මහතා “ධීවර අමාත්‍යාංශය ඇතුළු ධීවර කර්මාන්තයට අදාල ආයතන රාශියක් අපේ රටේ තිබෙනවා. ඒත් මේ අවුරුදු 71 තුළ ධීවරයගේ තත්වය ඉහළ නංවන්න හෝ ධීවර කර්මාන්තයේ වර්ධනයට එම ආයතන කිසිදු දෙයක් කර නැහැ. රටේ භූමියට වඩා කිහිප ගුණයකින් විශාල මුහුදක් අපට තිබුණත් ධීවරයට වෙච්ච සුගතියක් නැහැ. රටේ අනෙකුත් කර්මාන්ත සම්බන්ධයෙන්ද කිසිදු ප්‍රතිපත්තියක් නැති මේ රටේ පාලකයන්ට ධීවර කර්මාන්තය ගැන ප්‍රතිපත්තියක් නැති එක පුදුමයට කරුණක් නොවේ. මම අවුරුදු 35ක මුහුදු රක්ෂාව ගැන අත්දැකීම් තියෙන කෙනෙක්. සමස්ත ලංකා පොදු ධීවර සමිතිය වන අපි සටන් කරන්නේ ධීවරයන් වෙනුවෙන්. ධීවරයා කියන්නේ දේශපාලුවන්ට බැලමෙහෙවර කළ යුතු පුද්ගලයෙක් නෙමෙයි. ඔවුන්ගේ රැවටිලිවලට පුංචි පුංචි වරප්‍රසාදවලට යටවිය යුතු පුද්ගලයකු නෙමෙයි. මහ මුහුද එක්ක පොරබදනවා වගේ රට නිවැරැදි දිසාවට ගන්නත් ඔහු පොරබදන්න ඕනෑ. ධීවරයෝ කියනවා දැන් තමන්ට යනඑනමං නැහැ කියලා. නමුත් ඔවුන් ඉන්න තැන්වලිනුත් එළියට එන්න තාමත් සූදානම් නැති බවයි පෙනෙන්නට තිබෙන්නේ. අපි අපේ වගකීම මෙවරවත් ඉෂ්ටකරන්න ඕනෑ. ඒ නිසා තමයි ජාතික ජන බලවේගයේ වේදිකාවට අපි ගොඩවුණේ. ජාතික ජන බලවේගය හරහා අපිට හොඳ අවස්ථාවක් ලැබිල තියෙනවා රට හොඳ පැත්තට හරවන්න. මේ රටේ පාර්ලිමේන්තු ඉතිහාසයේ අද්විතීයම මිනිසා අනුර කුමාර දිසානායක සහෝදරයා අපේ ජනාධිපතිවරණ අපේක්ෂකයා ලෙස ඔබ හමුවට ඇවිත් තිබෙණවා. ඔහුව ජයග්‍රහණය කරනවයි කියන්නේ රට ජයග්‍රහණය කරනවා කියන එකයි. ඒක අපෙන් පස්සේ මතුපරපුරේත් ජයග්‍රහණයක් වෙනවා. ධීවරයන් වෙනුවෙන් සටන් කළ හලාවත ඇන්ටනී සහෝදරයාව වෙඩි තබා මරා දැම්මේ රාජපක්ෂ ආණ්ඩුවෙන්. එතකොට ආරක්ෂක ලේකම් වෙලා හිටපු කෙනා තමයි දැන් මේ ජනාධිපතිවරණයට ඉල්ලන්නේ. ඇන්ටනී සහෝදරයලා එදා ඉල්ලුවේ, තම දරුවන්ගේ බඩ ගින්දර නිවා ගන්න රාජපක්ෂ ආණ්ඩුවෙන් වැඩි කළ ඉන්ධන මිල අඩුකරන්න කියලා. ඒ වෙනුවට රාජපක්ෂ ආණ්ඩුව ඔහුට දුන්නේ වෙඩි උණ්ඩයයි. එදා ධීවර ඇමති රාජිත සේනාරත්න මේවා මේ රටේ ජනතාවට නැවත, නැවත මතක්කර දෙන්න ඕනෑ. ජාතික ජන බලවේගය වැඩිකල් නොගොස් මේ රට පාලනය කරනවා. ඒක ස්ථිරයි. විශ්වාසයෙන් යුතුව ඔබත් ඊට එකතුවන්න.”", "URL": "https://lankatruth.com/si/?p=83311", "Category": "පුවත්", "Parent URL": null}