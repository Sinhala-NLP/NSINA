{"Source": "Lankatruth", "Timestamp": "May 16, 2020", "Headline": "අයහපත් කාලගුණයෙන් පුද්ගලයෙක් ජීවිතක්ෂයට… අයෙක් අතුරුදහන්…", "News Content": "පවතින අයහපත් කාලගුණික තත්වය හේතුවෙන් දිස්ත්‍රික්ක කිහිපයක ජනතාව පීඩාවට පත්ව සිටින අතර කෑගල්ල, වට්ටාරම ඇල පාරේදී පුද්ගලයෙකු දිගේ ගසාගෙන ගොස් ජීවිතක්ෂයට පත්ව ඇත. ප්‍රදේශවාසීන් එම පුද්ගලයා මුදාගෙන රෝහල්ගත කළද රෝහලේදී ඔහු මියගොස් ඇති බව පොලිසිය පැවපසයි. මියගොස් ඇත්තේ ඉඹුල්ගස්දෙණිය, ෆෙයර්ෆීල්ඩ් ප්‍රදේශයේ පදිංචිව සිටි 48 හැවිරිදි පුද්ගලයෙකි. මේ අතර කෑගල්ල, වල්දෙණිය ප්‍රදේශයේ නිවසකට ඊයේ (15) රාත්‍රීයේ පස් කන්දක් කඩා වැටීම හේතුවෙන් 65 හැවිරිදි කාන්තාවක් අතුරුදන්ව ඇති බව ආපදා කලමනාකරණ මධ්‍යස්ථානය සදහන් කරයි.", "URL": "https://lankatruth.com/si/?p=93204", "Category": "පුවත්", "Parent URL": null}