{"Source": "Lankatruth", "Timestamp": "December 15, 2019", "Headline": "හෙරොයින්, අයිස් සහ හඳුනා නොගත් මත්ද්‍රව්‍ය තොගයක් සමඟ තිදෙනෙකු දැලේ", "News Content": "හදුනා නොගත් මත්ද්‍රව්‍ය කරල් 30ක් සහ අයිස් මත්ද්‍රව්‍ය ග්‍රෑම් 1යි මිලි ග්‍රෑම් 310ක් ළඟ තබාගෙන සිටි පුද්ගලයෙකු ගල්කිස්ස ප්‍රදේශයේදී ඊයේ(14) අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් විසින් සිදුකළ වැටලීමකදී සැකකරු අත්අඩංගුවට ගෙන ඇත. සැකකරු සම්බන්ධ වැඩිදුර විමර්ශන ගල්කිස්ස පොලිස් ස්ථානය විසින් සිදුකරයි. මේ අතර හොරණ, මොරගහහේන ප්‍රදේශයේදී හෙරොයින් මත්ද්‍රව්‍ය කිලෝග්‍රෑම් 3ක් සමඟ සැකකරුවන් දෙදෙනෙකු පොලිස් මත්ද්‍රව්‍ය කාර්යාංශයේ නිලධාරීන් විසින් අත්අඩංගුවට ගෙන තිබේ. එම මත්ද්‍රව්‍යතොගය යතුරුපැදියක් සහ මෝටර් රථයක්මගින් ප්‍රවාහනය කරමින් සිටියදී සැකකරුවන් අත්අඩංගුවට ගෙන ඇති අතර ඔවුන් කුලියාපිටිය සහ හෝමාගම ප්‍රදේශවල පදිංචිකරුවන් බව මූලික පරීක්ෂණවලදී හෙලිව තිබේ. මත්ද්‍රව්‍ය තොගයේ වටිනාකම රුපියල් කෝටි 3කට අධික බව පොලීසිය පවසයි. සැකකරුවන් දෙදෙනා පොලිස් මත්ද්‍රව්‍ය නාශක කාර්යාංශයේ රඳවා ප්‍රශ්න කෙරෙන බවත් දුරකථන වාර්තා ඔස්සේ ඉදිරි විමර්ශන සිදුකෙරෙන බවත් වාර්තා වේ.", "URL": "https://lankatruth.com/si/?p=87274", "Category": "පුවත්", "Parent URL": null}