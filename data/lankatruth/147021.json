{"Source": "Lankatruth", "Timestamp": "May 13, 2023", "Headline": "රනිල් ජපානයට යයි – අගමැති මහින්ද බවට ප්‍රචාරයක්", "News Content": "රනිල් වික්‍රමසිංහ නිල සංචාරයක් සඳහා ජපානය බලා පිටත්ව යාමට සැලසුම් කර තිබෙන අතර මහින්ද රාජපක්ෂ අග්‍රාමාත්‍ය ධුරයේ දිවුරුම්දීම සිදු කෙරෙන බවට ආන්දෝලාත්මක ප්‍රචාරයක් පවතී.  සමාජ මාධ්‍යවල පළවන මෙම ප්‍රචාරය පිළිබඳව මේ වනතුරු රනිල් වික්‍රමසිංහ පාර්ශවය හෝ මහින්ද රාජපක්ෂ පාර්ශවයෙන් කිසිදු පැහැදිලි කිරීමක් සිදු කර නොමැත. බ්‍රිතාන්‍ය චාල්ස් මෞලි මංගල්ල උත්සවයට සහභාගීවී පෙරලා පැමිණි විගස අගමැති ධුරය වෙනස් කිරීම පිළිබඳ විශාල ප්‍රචාරයක් දියත් කර තිබිණි. මේ පිළිබඳ අදහස් පළකරන ඇතැම් දේශපාලන විචාරකයන් දක්වන්නේ එම ප්‍රචාරය රනිල් වික්‍රමසිංහ පාර්ශවයෙන් සිදු කරනු ඇති බවයි. ආණ්ඩුකාරවරුන් සිව් දෙනෙකුට ඉල්ලා අස්වන ලෙස නියෝග කර තිබුණත් ඒ ප්‍රතික්ෂේප කිරීමත් සමඟ රනිල් වික්‍රමසිංහගේ ප්‍රතිරූපය බිඳ වැටීම වළක්වා ගැනීමේ අරමුණින් මෙම ප්‍රචාරය ගෙන යන බවට එම විචාරකයන් මත පළකර තිබේ.", "URL": "https://lankatruth.com/si/?p=147021", "Category": "පුවත්", "Parent URL": null}