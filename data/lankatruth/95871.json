{"Source": "Lankatruth", "Timestamp": "August 21, 2020", "Headline": "ජොන්ස්ටන්ට එරෙහි අල්ලස් නඩුව යළි කල් යයි", "News Content": "පැවති රාජපක්ෂ පාලන සමයේ එනම් සර 2010 – 2014 කාලසීමාව තුළ වෙළඳ අමාත්‍යවරයා ලෙස කටයුතු කරමින් ස.තො.ස ආයතනයේ සේවකයින් 153 දෙනෙකු ඔවුන්ගේ නීත්‍යානුකූල රාජකාරිවලින් ඉවත් කර දේශපාලන ක්‍රියාකාරකම් සඳහා යෙදවීම තුළින් රජයට රුපියල් කෝටි 04ක පාඩුවක් සිදුකිරීම සම්බන්ධයෙන් අමාත්‍ය ජොන්ස්ටන් ප්‍රනාන්දු මහතා ඇතුළු විත්තිකරුවන් තිදෙනෙකුට එරෙහිව අල්ලස් කොමිසම විසින් ගොනුකර තිබෙන නඩුව සැප්තැම්බර් මස 11 වන දා යළි කැඳවන ලෙස කොළඹ මහෙස්ත්‍රාත් අධිකරණය අද (21) නියෝග කර තිබේ. ඒ මෙම නඩුව කොළඹ ප්‍රධාන මහෙස්ත්‍රාත් ලංකා ජයරත්න මෙනෙවිය ඉදිරියේ අද කැඳවූ අවස්ථා වේදී ය. එදිනට නඩුවේ සාක්ෂි විභාගය ආරම්භ කරන දිනය නියම කරන බව මහෙස්ත්‍රාත්වරිය ප්‍රකාශ කර ඇත. අමාත්‍ය ජොන්ස්ටන් ප්‍රනාන්දු අමාත්‍යවරයාට අමතරව ස.තො.ස ආයතනයේ හිටපු සභාපති එරාජ් ප්‍රනාන්දු සහ තවත් පුද්ගලයෙකු මෙහි සෙමු චූදිතයෝ වෙති.", "URL": "https://lankatruth.com/si/?p=95871", "Category": "පුවත්", "Parent URL": null}