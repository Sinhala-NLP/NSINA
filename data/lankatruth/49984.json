{"Source": "Lankatruth", "Timestamp": "April 3, 2018", "Headline": "ජනපති අගමැති අදත් හදිසි හමුවක‍", "News Content": "අග්‍රාමාත්‍ය රනිල් වික්‍රමසිංහ මහතා ජනපති මෛත්‍රීපාල සිරිසේන මහතා අතර හමුවක් මේ වනවිට නැවත වරක් හදිසියේම පැවැත්වෙමින් තිබෙන බව වාර්තා වේ. අග්‍රාමාත්‍ය රනිල් වික්‍රමසිංහ මහතා හා ජනපති මෛත්‍රීපාල සිරිසේන මහතා අතර ඊයේ (02) පැවැති සාකච්ඡාවෙන් අනතුරුව තීරණය වී තිබී ඇත්තේ අද දින ආණ්ඩුව නියෝජනය කරන ශ්‍රීලනිප මැති ඇමතිවරු සහ එජාපය නියෝජනය කරන මැති ඇමතිවරුද ඇතුළුව ජනාධිපතිවරයා හා අග්‍රාමාත්‍යවරයා අතර හමුවක් පැවැත්වීමටය. කෙසේ නමුත් එම හමුවට පෙර මෙසේ අද දින යළි හදිසියේම අග්‍රාමාත්‍යවරයා, ජනපති මෛත්‍රීපාල සිරිසේන මහතා හමුවීමට ගොස් ඇත. කොළඹ පිහිට ජනපති නිල නිවසේදි මෙම හමුව පැවැත්වෙමින් තිබෙන අතර අග්‍රාමාත්‍යවරයා සමග මෙම හමුවට එක්සත් ජාතික පක්ෂයේ අමාත්‍යවරු කිහිපදෙනෙක්ද එක්ව ඇති බව වාර්තා වෙයි.", "URL": "https://lankatruth.com/si/?p=49984", "Category": "පුවත්", "Parent URL": null}