{"Source": "Lankatruth", "Timestamp": "October 15, 2020", "Headline": "ජනතාවට ණය බර පටවන හැටි මෙන්න…", "News Content": "මහාපරිමාණ ව්‍යාපෘති සඳහා ලබාගන්නා ණය මුදල රටේ සාමාන්‍ය ජනතාව මත පැටවෙන ආකාරය කොළම විශ්වවිද්‍යාලයේ ආර්ථික විද්‍යා අධ්‍යන අංශයේ මහාචාර්ය ලලිතසිරි ගුණරුවන් මහතා පෙන්වා දී තිබේ. අද (15) ලංකාදීප පුවත්පතට අදහස් දක්වමින් මහාචාර්යවරයා හෙළි කර ඇත්තේ එම ණය ව්‍යාපෘතිවල බර දිනකට රුපියල් 370ට (ඩොලර් 2කට) අඩුවෙන් ආදායම් ලබන මෙරටේ මුලු ජනතාවගෙන් 40%ක් මත පැටවී තිබෙන බවය. මහාචාර්යවරයා ඒ සම්බන්ධයෙන් අදස් පල කර ඇත්තේ මෙසේය. “ඉහළ ආදායම් රටවලට ගැලපෙන ව්‍යාපෘති මෙරටෙහි ක්‍රියාත්මක කිරිමෙන් ඒ ණය බරට කර ගැසීමට දිනකට ඩොලර් 2කට අඩු ආදායමක් ලබන මේ රටේ ජනගහනයෙන් බාගයකටද සිදුවෙයි. ඇතැම්විට ඔවුනට ඒ ව්‍යාපෘතියේ ප්‍රතිලාභ භුක්ති විඳීමටද නොලැබෙයි. ඒ ව්‍යාපෘතිවල ප්‍රතිලාභ භුක්ති විඳින්නේ ඉහළ ආදායම් ලබන සුළු තරයකි. ඔවුනට දෙන සැප පහසුකම්වල වැය බර අසරණයන් මත පැටවීම යුක්ති සහගත කළ නොහැකිය.”", "URL": "https://lankatruth.com/si/?p=97829", "Category": "ආර්ථික පුවත්", "Parent URL": null}