{"Source": "Lankatruth", "Timestamp": "August 7, 2018", "Headline": "මෛත්‍රී, විජේදාස ත්‍රීකුණාමල මණ්ඩපයේ සිසුන්ව මගහැරීමේ උත්සාහයක – විශ්වවිද්‍යාලය ඉදිරිපිට උණුසුම් තත්වයක්", "News Content": "නැගෙනහිර විශ්වවිද්‍යාලයේ ත්‍රීකුණාමල මණ්ඩපයේ පිහිටුවා ඇති සන්නිවේදන හා කළමණාකරන අධ්‍යයන පීඨය වසා දැමීම සම්බන්ධයෙන් අද (07) දින ජනාධිපතිවරයා සමග සාකච්ඡාවක් ලබා දෙන බවට අධ්‍යාපන ඇමති විජේදාස රාජපක්ෂ මහතා පසුගිය පළමුවෙනිදා පොළොන්නරුවේදී එම පීඨ සිසුන්ට ලබාදුන් පොරොන්දුවක් මත එම සිසුන් අද අදාළ සාකච්ඡාව සඳහා පැමිණියද ජනාධිපති මෛත්‍රීපාල සිරිසේන මහතා සහ අධ්‍යාපන අමාත්‍යවරයා සිසුන් සමග සාකච්ඡා නොකර ඔවුන් මගහැර යාමේ සූදානමක් පවතින බව වාර්තා වේ. අද දින ත්‍රීකුණාමල මණ්ඩපයේ ගොඩනැගිල්ලක් විවෘත කිරීම සඳහා ජනාධිපතිවරයා සහ අධ්‍යාපන අමාත්‍යවරයා සහභාගීව සිටි අතර එහිදී අදාළ සාකච්ඡාව ලබාදෙන බවට අධ්‍යාපන අමාත්‍යවරයා පොරොන්දුවී ඇත. ඒ අනුව සිසු සිසුවියන් එම සාකච්ඡාවට සූදානම්ව උත්සව භූමියට යාමට පැමිණයද ආරක්ෂක අංශ යොදවා මාර්ගය හරස් කර එම සිසුන්ගේ මග අහුරා ඇත. මාධ්‍යවේදීන්ටද සිසුන් රඳවාගෙන තිබෙන ස්ථානයට පැමිණීමට ආරක්ෂක අංශ ඉඩ නොදෙන බව පැවසේ. මෙම තත්වය හේතුවෙන් මේ වනවිට ත්‍රීකුණාමල මණ්ඩපය තුළ උණුසුම්කාරී තත්වයක් වර්ධනය වෙමින් තිබේ.", "URL": "https://lankatruth.com/si/?p=57276", "Category": "පුවත්", "Parent URL": null}