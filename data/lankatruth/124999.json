{"Source": "Lankatruth", "Timestamp": "October 25, 2021", "Headline": "ගෝටා, අදානි විශේෂ සාකච්ඡාවක…", "News Content": "අදානි සමුහ ව්‍යාපාරයේ සභාපති ගෞතම් අදානි සහ ශ්‍රී ලංකා ජනාධිපති ගෝටාබය රාජපක්ෂ අතර අද (25) විශේෂ සාකච්ඡාවක් පැවැත්වීමට නියමිත බව ඉන්දියාවේ ද හින්දු පුවත්පත වාර්තාකරයි. කොළඹ වරායේ බටහිර පර්යන්තය සංවර්ධන කටයුතු අදානි සමුහ ව්‍යාපාරයට ලබාදී ඇති අතර ඒ සම්බන්ධයෙන් ගෞතම් අදානි ජනාධිපති ගෝටාබය රාජපක්ෂ හමුවී සාකච්ඡා කිරීමට නියමිත බවද හින්දු පුවත්ප වාර්තා කරයි. එම හමුව සඳහා ගෞතම් අදානි පෞද්ගලික සංචාරයක් ලෙස අද දිවයිනට පැමිණෙන අතර ජනාධිපතිවරයාට අමතරව රජයේ උසස් නිලධාරීන් කිහිපදෙනෙකුද සිය සංචාරයේදී ඔහු හමුවීමට නියමිත බව වාර්තා වෙයි. කොළඹ වරාය බටහිර පර්යන්ත ව්‍යාපෘතියේ සංවර්ධන කටයුතු ලබන නොවැම්බර් මස ආරම්භ කිරිමට නියමිත බව අදානි සමුහ ව්‍යාපාරය විසින් මීට පෙර ප්‍රකාශයට පත්කර තිබුණි.", "URL": "https://lankatruth.com/si/?p=124999", "Category": "ආර්ථික පුවත්", "Parent URL": null}