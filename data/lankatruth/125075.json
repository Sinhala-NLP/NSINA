{"Source": "Lankatruth", "Timestamp": "October 26, 2021", "Headline": "මුල්ලේරියාවේ වෙඩි තැබීමෙන් පුද්ගලයෙක් මරුට", "News Content": "මුල්ලේරියාව, මීගහවත්ත ප්‍රදේශයේ අද (26) පෙරවරුවේ සිදුවූ වෙඩි තැබීමකින් වයස අවුරුදු 42ක පමණ පුද්ගලයෙකු ජීවීතක්ෂයට පත්ව ඇතැයි පොලිස් මාධ්‍ය ප්‍රකාශක, ජ්‍යේෂඨ පොල්ස් අධීකාරී නිහාල් තල්දූව පවසයි. එමෙන්ම 45 හැවිරිදි පුද්ගලයෙකුද මෙම වෙඩි තැබීමෙන් තුවාල ලබා ප්‍රතිකාර සඳහා ජාතික රෝහල ඇතුළත් කළ බවද ඔහු පවසයි. වෙඩි තැබීම සිදු කරනු ලැබ ඇත්තේ, යතුරු පැදියකින් පැමිණි පුද්ගලයින් දෙදෙනෙකු විසින් බවත් අදාළ සිදුවීමට හේතුව සම්බන්ධයෙන් සොයා බැලීම සඳහා මේ වනවිට නුගේගොඩ පොලිස් කොට්ඨාසය සහ තවත් පොලිස් නිලධාරීන් පිරිසක් යොදා ඇති බවත් ඔහු පවසයි. අපරාධය සිදුවූ ස්ථානය පිළිබඳව මුල්ලේරියාව පොලිසිය විමර්ශන සිදුකරන බව ඔහු වැඩිදුරටත් පවසයි.", "URL": "https://lankatruth.com/si/?p=125075", "Category": "පුවත්", "Parent URL": null}