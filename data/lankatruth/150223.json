{"Source": "Lankatruth", "Timestamp": "August 10, 2023", "Headline": "අන්තරේ විරෝධතාවයට ජල ප්‍රහාර – 22ක් අත්අඩංගුවට", "News Content": "“NSBM ලයිසියම් KDU ඇතුළු උපාධි කඩ එපා” යනුවෙන් පැවති අන්තර් විශ්වවිද්‍යාලයීය ශිෂ්‍ය බලමණ්ඩලයේ විරෝධතා පා ගමනක් විසුරුවා හැරීමට හැව්ලොක් සිටි හිදි සහ පුරහල අසළදි පොලිසිය ජල ප්‍රහාර එල්ල කර තිබේ. මෙසේ ප්‍රහාරයට ලක් වූයේ අන්තර් විශ්වවිද්‍යාලයීය ශිෂ්‍ය බලමණ්ඩලය ටවුන්හෝල්හි පැවැත්වීමට සංවිධානය කළ විරෝධතාවයට එක්විමට හැව්ලොක් සිටිහි විලාසිතා නිවස අසළන් ආරම්භ කළ විරෝධතා පා ගමනට එක්වු සිසු සිසුවියන්ටය. මෙහිදී සිසුන් 22කු අත්අඩංගුවට ගෙන ඇති අතර ඔවුන් හෙට (11) අධිකරණයට ඉදිරිපත් කිරීමට නියමිත බවද වාර්තා වේ. ශ්‍රී ජයවර්ධනපුර විශ්වවිද්‍යාලයේ හා නාවල විවෘත විශ්වවිද්‍යාලයේ සිසු සිසුවියෝ එයට එක්වී තිබේ.", "URL": "https://lankatruth.com/si/?p=150223", "Category": "පුවත්", "Parent URL": null}