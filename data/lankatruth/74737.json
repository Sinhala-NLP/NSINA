{"Source": "Lankatruth", "Timestamp": "May 29, 2019", "Headline": "අප්‍රේල් 21 ප්‍රහාරය ගැන සෙවීමට පත්කළ කොමිසම රැස්වේ", "News Content": "අප්‍රේල් 21 ප්‍රහාර මාලාව සම්බන්ධව සොයා බැලීමට පත් කළ පාර්ලිමේන්තු විශේෂ කාරක සභාව අද (29)පෙරවරු 9.00ට පළමුවරට රැස්විමට නියමිතව ඇත. මාධ්‍යවේදීන් සදහා ද මෙම කාරක සභාව විවෘතව ඇත. මෙම පාර්ලිමේන්තු විශේෂ කාරක සභාව පාස්කු ඉරුදින ප්‍රහාරය පිළිබඳව මෙන්ම රිෂාඩ් බදියුදීන් අමාත්‍යවරයාට එරෙහිව එල්ල වී ඇති චෝදනා සම්බන්ධයෙන් විමර්ශන කිරීමට නියමිතව ඇත. අදාල කරුණු පිළිබඳව විමර්ශනය කිරිමෙන් අනතුරුව එහි අතුරු වාර්තාව සති 02ක් තුළ ඉදිරිපත් කිරිමට සැළසුම් කර ඇත. නියෝජ්‍ය කතානායක ආනන්ද කුමාරසිරි, රවී කරුණානායක, රවුෆ් හකීම්, රාජිත සේනාරත්න යන අමාත්‍යවරුන් සහ සරත් ෆොන්සේකා, නලීන්ද ජයතිස්ස, කාවින්ද ජයවර්ධන, ආශු මාරසිංහ සහ එම්.ඒ සුමන්තිරන් යන මන්ත්‍රීවරුන් විශේෂ කාරක සභාව නියෝජනය කරයි. මේ අතර ජාතික ආරක්ෂාව පිළිබඳ ආංශික අධීක්ෂණ කාරක සභාව ද අද පස්වරු 02.00ට පාර්ලිමේන්තු සංකීර්ණජෙය්දී රැස්විමට නියමිතයි.", "URL": "https://lankatruth.com/si/?p=74737", "Category": "පුවත්", "Parent URL": null}