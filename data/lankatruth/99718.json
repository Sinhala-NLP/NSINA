{"Source": "Lankatruth", "Timestamp": "November 9, 2020", "Headline": "මොරටුව අඟුලාන කොටසක් ලොක්ඩවුන් කෙරේ…", "News Content": "වහාම ක්‍රියාත්මක වන පරිදි කොළඹ දිස්ත්‍රික්කයේ මොරටුව පොලිස් බලප්‍රදේශයේ අඟුලාන උතුර හා අඟුලාන දකුණ යන ග්‍රාම නිලධාරී වසම් දෙක අද (09) සන්ධ්‍යාවේ සිට නැවත දැනුම්දෙන තුරු හුදෙකලා කර තිබේ. කොරෝනා වෛරසය එම ප්‍රදේශවල පැතිරීම සැළකිල්ලට ගනිමින් මෙම ක්‍රියාමාර්ගය ගෙන ඇති අතර ඒ බව කොරෝනා පැතිරීම වැලැක්වීමේ ජාතික ක්‍රියාන්විත මධ්‍යස්ථානය නිකුත් කළ නිවේදනයේ දැක්වේ.", "URL": "https://lankatruth.com/si/?p=99718", "Category": "පුවත්", "Parent URL": null}