{"Source": "Lankatruth", "Timestamp": "February 1, 2019", "Headline": "ජාතික ආණ්ඩුවක් පිහිටුවා ඇතැයි කිරිඇල්ල පාර්ලිමේන්තු මහලෙක්ම්ට දන්වයි", "News Content": "පාර්ලිමේන්තුවේ බහුතර ආසන සංඛ්‍යාවක් හිමිකර ගනිමින් එක්සත් ජාතික පක්ෂය ජාතික රාජ්‍යයක් පිහිටුවා ඇතිබව පවසමින් එම පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා විසින් යෝජනාවක් පාර්ලිමේන්තු මහලේකම්වරයා වෙත භාර දී තිබේ. ඒ අනුව ආණ්ඩුක්‍රම ව්‍යවස්ථාවේ 46(4) වගන්තියට අනුව කැබිනට් අමාත්‍යවරුන් සංඛාව 48 නොයික්ම විය යුතු අතර කැබිනට් හා කැබිනට් නොවන අමාත්‍යවරුන් හා නියෝජ්‍ය අමාත්‍යවරුන්ගේ සංඛ්‍යාව 45 නොඉක්මවිය යුතු බවට පාර්ලිමේන්තුව තීරණය කර ඇතැයි එම යෝජනාවේ අඩංගු වේ. කෙසේ වෙතත් එක්සත් ජාතික පක්ෂය ජාතික ආණ්ඩුවක් නිර්මාණය කර ඇත්තේ මුස්ලිම් කොංග්‍රසය සමඟ ගිවිසුම් ගත වීමෙනි. එම පක්ෂයට හිමි පාර්ලිමේන්තුවේ එකම අසුන භාවිත කරමින් ජාතික ආණ්ඩු සංකල්පය හරහා අමාත්‍ය ධුර සංඛ්‍යාව වැඩිකර ගැනීමට එක්සත් ජාතික පක්ෂය උත්සාහ දරා ඇත. මේ සම්බන්ධව ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත් මහතා පවසා සිටියේ එජාපය ඇතුළේ පවතින ඇමති පොරයට විසඳුමක් ලබාදීමේ අරමුණින් මෙම උත්සාහයේ නිරතව ඇති බවයි. එසේම විජිත හේරත් මන්ත්‍රීවරයා වැඩිදුරටත් සඳහන් කර සිටියේ එජාප ඇමති පොරයට උවමනා රට හැදීමට නොව තමන්ගේ සුඛ විහරණය සළසා ගැනීමට බවයි.", "URL": "https://lankatruth.com/si/?p=67351", "Category": "පුවත්", "Parent URL": null}