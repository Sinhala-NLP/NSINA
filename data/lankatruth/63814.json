{"Source": "Lankatruth", "Timestamp": "November 21, 2018", "Headline": "සාවද්‍ය ලිපියට එරෙහිව කතානායක CID යයි", "News Content": "කතානායක කරූ ජයසූරිය මහතා විසින් අගවිනිසුරු නලීන් ජයලත් පෙරේරා මහතාට යවන ලද බවට මාධ්‍ය ඔස්සේ පල වූ ව්‍යාජ ලිපිය සම්බන්ධව අපරාධ පරීක්ෂණ දෙපාර්තමේන්තුවේ පැමිණිල්ලක් ඉදිරිපත් කිරීමට පාර්ලිමේන්තු මහ ලේකම්වරයා කටයුතු කර ඇති බව කථානායක මාධ්‍ය අංශය නිවේදනය කරයි. අද(21) පස්වරුවේ කතානායකවරයාගේ උපදෙස් පරිදි මෙම පැමිණිල්ල සිදුකර තිබේ. කතානායක කරූ ජයසූරිය මහතාගේ අත්සනින් යුතුව ප්‍රචාරය වූ සාවද්‍ය ලිපිය ශ්‍රී ලංකා පාර්ලිමේන්තුව යන ලිපි ශීර්ෂය යටතේ පළකර තිබුණි.", "URL": "https://lankatruth.com/si/?p=63814", "Category": "පුවත්", "Parent URL": null}