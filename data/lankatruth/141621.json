{"Source": "Lankatruth", "Timestamp": "November 4, 2022", "Headline": "ක්‍රීඩා ඇමතිගේ වැඩ නිසා අපේ ක්‍රීඩකයින්ට ලෝක කායවර්ධන ශූරතාවලිය අහිමි වෙයි", "News Content": "ක්‍රීඩා අමාත්‍යවරයාගේ නොසැලකිලිමත්කම නිසා මෙරට කායවර්ධන ක්‍රීඩකයින්ට ලෝක කායවර්ධන ශූරතාවලියට සහභාගී වීමේ අවස්ථාව අහිමිවී ගොස් ඇතැයි වාර්තා වේ. මෙරව ලෝක කායවර්ධන ශූරතාවලිය ස්පාඤ්ඤයේ පැවැත්වෙන අතර ඊට සහභාගීවීමට සුදුසුකම් ලැබු ශ්‍රී ලංකා ක්‍රීඩකයන්ට ඊට සහභාගීවීමට අවශ්‍ය ක්‍රීඩා අමාත්‍යවරයාගේ අනුමැතිය නිසි කළට ලබාදී නැති අතර එය ලබාදීම ප්‍රමාදවී තිබේ. ඒ නිසා එම අවස්ථාව එම ක්‍රීඩකයින්ට අහිමිවී ඇත.‍ ලෝක කායවර්ධන ශූරතාවලිය නොවැම්බර් 02 වනදා සිට 07 වනදා දක්වා ස්පාඤ්ඤයේදී පැවැත්වෙන අතර මෙම තරගාවලිය නියෝජනය කිරීමට ශ්‍රී ලංකාවෙන් ක්‍රීඩකයන් තිදෙනෙක් සුුදුසුකම් ලබාගෙන සිට තිබේ. ශ්‍රී ලංකා කායවර්ධන සම්මේලනයද චෝදනා කරන්නේ එම තරගාවලිය නියෝජනය කිරීමට ශ්‍රී ලංකාව සුදුසුකම් ලැබුවත් ක්‍රීඩා අමාත්‍යවරයාගේ අතපසුවීමක් නිසා මෙම ක්‍රීඩකයින්ට ලෝක කායවර්ධන ශූරතාවලිය නියෝජනය කිරීමට අවස්ථාව අහිමිවී ගිය බවය.", "URL": "https://lankatruth.com/si/?p=141621", "Category": "ක්‍රීඩා පුවත්", "Parent URL": null}