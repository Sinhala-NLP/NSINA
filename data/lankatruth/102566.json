{"Source": "Lankatruth", "Timestamp": "December 5, 2020", "Headline": "අදත් කොරෝනා මරණ 07ක්…", "News Content": "කොවිඩ් – 19 ආසාදනය වූ තවත් 07 දෙනෙකු අදත් (05) ජීවිතක්ෂයට පත්ව තිබේ. එම 07 දෙනා⁣ගෙන් දෙදෙනෙකු බන්ධනාගාර රැඳවියන් වන අතර තවත් දෙදෙනෙකු කළුතර දිස්ත්‍රික්කයේ බන්ඩාගම ප්‍රදේශයේ පදිංචිකරුවන්ය. අනෙක් තිදෙනා කොළඹ දිස්ත්‍රික්කයේ පදිංචිකරුවන්ය. ඔවුන් 53, 56, 62, 66, 81, 84 සහ 91 යන වයස්වල පසූවන් වන කාන්තාවන් සිව් දෙනෙකු සහ පිරිමි පුද්ගලයින් තිදෙනෙකි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 137කි.", "URL": "https://lankatruth.com/si/?p=102566", "Category": "කොවිඩ් -19 (කොරෝනා ) පුවත්", "Parent URL": null}