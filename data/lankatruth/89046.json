{"Source": "Lankatruth", "Timestamp": "January 27, 2020", "Headline": "වෝහාරික විගණන වාර්තාවට පදනම්ව නීතිය ක‍්‍රියාත්මක කරන්නැයි හිටපු කෝප් සභාපති සුනිල් හඳුන්නෙත්ති ජනපතිගෙන් ලිඛිතව ඉල්ලයි", "News Content": "මහ බැංකු බැඳුම්කර පිළිබඳ වෝහාරික විගණන වාර්තාව පදනම් කරගනිමින් නීතිය ක‍්‍රියාත්මක කරන ලෙස ඉල්ලීමින් කෝප් කමිටුවේ හිටපු සභාපති, ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ජනාධිපතිවරයා වෙත ලිපියක් යොමු කර තිබේ. සුනිල් හඳුන්නෙත්ති මහතාගේ අත්සනින් නිකුත් කර ඇති එම ලිපිය සම්පූර්ණයෙන් පහතින් පල වේ… ගරු ජනාධිපති, ශ‍්‍රී ලංකා ප‍්‍රජාතාන්ත‍්‍රික සමාජවාදී ජනරජය, කොළඹ 01. ගරු ජනාධිපතිතුමනි, මහ බැංකු බැඳුම්කර පිළිබඳ වෝහාරික විගණන වාර්තාව පදනම් කරගනිමින් නීතිය ක‍්‍රියාත්මක කරන ලෙස ඉල්ලීමයි මහත් ආන්දෝලනයට තුඩු දුන් හා රටේ සිදුවූ දැවැන්තම මූල්‍ය අපරාධය වන මහ බැංකු බැඳුම්කර ගනුදෙනු පිළිබඳව විශේෂඥ දැනුමැති ආයතන සම්බන්ධ කරගනිමින් ශ‍්‍රී ලංකා මහ බැංකුව විසින් සකස් කරන ලද වෝහාරික විගණන වාර්තාව මේ වන විට පාර්ලිමේන්තුව හමුවේ සභාගත කර තිබේ. සුනිල් හඳුන්නෙත්ති හිටපු කෝප් කමිටු සභාපති පාර්ලිමේන්තු මන්ත‍්‍රී ජනතා විමුක්ති පෙරමුණ 2020.01.27", "URL": "https://lankatruth.com/si/?p=89046", "Category": "පුවත්", "Parent URL": null}