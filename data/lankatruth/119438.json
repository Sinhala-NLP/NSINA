{"Source": "Lankatruth", "Timestamp": "July 10, 2021", "Headline": "ඇමති මහින්දානන්දගේ වත්කම් නඩුවක් කල් යයි", "News Content": "බොරැල්ල ප‍්‍රදේශයේ සුපිරි නිවසක් මිලදී ගැනීමේදීඅයථා ලෙස උපයාගත් මුදල් යොදවා ඇති බවට චෝදනා කරමින් ඇමති මහින්දානන්ද අළුත්ගමගේ මහතාට එරෙහිව පනවා තිබෙන නඩුව සැප්තැම්බර් දක්වා කල්දමා ඇති බව පැවසේ. මෙම නඩුකරයට හේතු වූ සිද්ධියට අදාලව නීතිපතිවරයා විසින් මහාධිකරණයක පවරා තිබූ නඩුවකින් සිය සේවා දායකයා නිදොස්කොට නිදහස් කර ඇති බැවින් තව දුරටත් මෙම නඩුව පවත්වාගෙන යාම ගැටළු සහගත බව ඇමති මහින්දානන්ද වෙනුවෙන් පෙනී සිටි නීතීඥවරයා අධිකරණයට පවසා තිබේ. ඒ අනුව, මෙම නඩුව ඉවත්කරගන්නා ලෙස නීතිපතිවරයාගෙන් ඉල්ලා සිටින බව ද නීතිඥ මහතා දැනුම් දීමෙන් පසුව, නඩුව සැප්තැම්බර් පළමුවැනිදා දක්වා කල් තැබීමට විනිසුරුවරයා නියෝග කර ඇත.", "URL": "https://lankatruth.com/si/?p=119438", "Category": "පුවත්", "Parent URL": null}