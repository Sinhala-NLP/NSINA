{"Source": "Lankatruth", "Timestamp": "September 24, 2022", "Headline": "බලමු කවුද දිනන්නේ කියලා – ආචාර්ය හරිනී රනිල්ට කියයි", "News Content": "“ජන වරමක් නැති, මේ රට පාලනය කරන්න කිසිම අයිතියක් නැති ජනාධිපති කෙනෙක් පුරවැසියන් එක්ක තමයි මේ යුද්ධ කරන්නේ. බලමු කවුද දිනන්නේ කියලා. ඔහුට දිනන්න හම්බවෙන්නේ නැහැ කවදාක්වත්. මෙතන මිලියන 21ක් ජනතාව ඉන්නේ ඔහුට විරුද්ධව.” යැයි ජාතික ජන බලවේගයේ පාර්ලිමේන්තු මන්ත්‍රී, ආචාර්ය හරිනී අමරසූරිය ජනාධිපති රනිල් වික්‍රමසිංහට අවධාරණය කරයි. ඇය මේ බව අවධාරණය කර සිටියේ අද (24) පස්වරුවේ පැවති සමාජවාදී තරුණ සංගමයේ විරෝධතා පෙළපාලියට එල්ල කර ම්ලේච්ච පොලිස් ප්‍රහාරයට ලක්වූ සහ අත්අඩංගුවට ගත් පිරිස මුණගැසීමට මරදාන පොලීසිය වෙත ගිය අවස්ථාවේදීය. එහිදී වැඩිදුරටත් ජාතික ජන බලවේගයේ පාර්ලිමේන්තු මන්ත්‍රී, ආචාර්ය හරිනී අමරසූරිය දැක්වූ අදහස්, “මේ වෙනකොට මරදාන පොලීසිය 61 දෙනෙක් අත්අඩංගුවට අරගෙන තියෙනවා උද්ඝෝෂණයට සම්බන්ධ වුන. කොම්පඤ්ඤවීදිය පොලීසියේ තව 24 දෙනෙක් ඉන්නවා. අපිට ආංචිවෙන විදිහට රෝහල්ගතවෙලා තියෙනවා 05 දෙනෙක්. එක්කෙනෙක් බරපතල තුවාල ලබල. මේක තමයි රනිල්ගේ නීතිය. මේක තමයි ඔහුගේ ප්‍රජාතන්ත්‍රවාදය.සාමකාමී ලෙස තමන්ගේ අදහස් දක්වන්න ආපු තරුණ පිරිසකට මේ සලකන විදිහ. අපි දැක්කා ඊයේ රෑ, කොළඹ විශාල ප්‍රදේශ රාශියක් අධි ආරක්ෂක කලාප කියලා දැන් ඔහු ප්‍රකාශයට පත්කරලා. මේ යුද්ධ කාලයක් නෙවෙයි. ඔහු යුද්ධ කරන්නේ මේ රටේ පුරවැසියන් එක්ක. ජන වරමක් නැති, මේ රට පාලනය කරන්න කිසිම අයිතියක් නැති ජනාධිපති කෙනෙක් පුරවැසියන් එක්ක තමයි මේ යුද්ධ කරන්නේ. බලමු කවුද දිනන්නේ කියලා. ඔහුට දිනන්න හම්බවෙන්නේ නැහැ කවදාක්වත්. මෙතන මිලියන 21ක් ජනතාව ඉන්නේ ඔහුට විරුද්ධව. ඒක නිසා බලමු මේක කරලා කවුද දිනන්නේ කියලා.”", "URL": "https://lankatruth.com/si/?p=139681", "Category": "පුවත්", "Parent URL": null}