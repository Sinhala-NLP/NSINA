{"Source": "Lankatruth", "Timestamp": "June 9, 2023", "Headline": "බන්දුල ගුණවර්ධනගෙන් ප්‍රාදේශිය ලේකම්ට තර්ජන", "News Content": "හංවැල්ල ප්‍රාදේශිය ලේකම් කොට්ඨාසයට අයත් වග දුම්රිය නැවතුම්පොල ආශ්‍රිතව යොදා ගෙන තිබූ රුක් රෝපණ වැඩ සටහනක් වහාම නතර කරන ලෙස බන්දුල ගුණවර්ධන ඇමති නිලධාරීන්ට තර්ජනය කර තිබේ.  මෙම රුක් රෝපණ වැඩ සටහන හංවැල්ල ප්‍රාදේශිය ලේකම්වරයා විසින් සංවිධානය කර තිබූ අතර අද (09) පෙරවරු 09ට පැල සිටුවීම ආරම්භ කිරීමට යොදා ගෙන තිබිණි. මේ වෙනුවෙන් අදාළ වලවල් සකස් කිරීම ඇතුළු මූලික කටයුතු සියල්ල සම්පූර්ණ කර තිබියදී බන්දුල ගුණවර්ධන ඇමති විසින් එය නතර කරන ලෙස නියෝග කර ඇත.  “මම නොදැනුවත්ව ඔය වැඩ කරන්න බෑ. වහාම නවත්වන්න.“ යන නියෝගය ප්‍රාදේශිය ලේකම් ඇතුළු නිලධාරීන්ට වාචිකව ලබා දී තිබේ.", "URL": "https://lankatruth.com/si/?p=147740", "Category": "පුවත්", "Parent URL": null}