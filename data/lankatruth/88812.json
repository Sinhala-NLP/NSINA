{"Source": "Lankatruth", "Timestamp": "January 16, 2020", "Headline": "ප්‍රකට පුරාවිද්‍යාඥ ‘බෙල්’ට තෑගි දුන් බුදුපිළිමය වසර 100කට පසු ලංකාවටම ගෙනෙයි", "News Content": "ප්‍රකට පුරාවිද්‍යාඥයකු වූ එච්.සී.පී.බෙල් මහතා වසර 100කට ඉහතදී තිලිණයක් වශයෙන් ලැබී, දළඳා මාළිඟයෙන් බ්‍රිතාන්‍යයට රැගෙන ගිය බවට සැලකෙන බුදු පිළිමයක් ඔහුගේ මුණුබුරකු විසින් නැවත ශ්‍රී ලංකාවට පරිත්‍යාග කිරීමේ පුවතක් වාර්තා වේ. බෙල් මහතා 19 වන සියවසෙහිදී ශ්‍රී ලංකාවේ පුරාවිද්‍යාත්මක වටිනාකම් සහිත ස්ථානවල කැනීම් කරමින් සිටි කාලයේ විහාරස්ථානය වැඳ පුදා ගැනීමට ගිය අවස්ථාවක ඔහුට මෙම බුදුපිළිමය තෑග්ගක් ලැබී ඇති බව පැවසේ. එච්. සී.පී.බෙල් මහතාගේ මුණුබුරකු වන කෙනෙත් බෙල් මහතා සහ ඇගේ දුව වන ෆියෝනා මහත්මිය විසින් මෙම බුදුපිළිමය නැවත දළදාමාලියගට බාරදී ඇති අතර ඔවුන් බ්‍රිතාන්‍යවේ හැම්ප්ෂයර් ප්‍රාන්තයේ ජීවත්වන යුවලකි. මෙම පිළිමය ඔවුන්ට පරම්පරාවෙන් හිමි වූ නමුත්, එය ශ්‍රී ලංකාවට අයත් විය යුතු බව සිතා පරිත්‍යාග කිරීමට අදහස් කළ බවත් එයින් ඔවුන් තෘප්තියක් ලැබූ බවත් ඔවුන් සඳහන් කර තිබේ. (බීබීසී ඇසුරිනි)", "URL": "https://lankatruth.com/si/?p=88812", "Category": "පුවත්", "Parent URL": null}