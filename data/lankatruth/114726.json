{"Source": "Lankatruth", "Timestamp": "April 12, 2021", "Headline": "ප්‍රාදේශීය සභා මන්ත්‍රීවරු 80කට අල්ලස් චෝදනා", "News Content": "අල්ලස් ගැනීම්, දූෂණ හා අයථා ලෙස වත්කම් ඉපයීම සම්බන්ධයෙන් ප්‍රාදේශීය දේශපාලනාඥයන් 80 දෙනකුට විරුද්ධව විමර්ශන පවත්වන බව අල්ලස් හෝ දූෂණ චෝදනා විමර්ශන කොමිෂන් සභාව සඳහන් කරයි. චෝදනා එල්ලවී ඇති මෙම ප්‍රාදේශීය දේශපාලනාඥයන්ගෙන් වැඩි දෙනකු ප්‍රාදේශීය සභා හා නගර සභා මන්ත්‍රීවරුන් යැයියද එම කොමිසම ස﻿ඳහන් කරයි. එම පරිස අතර බහුතරයක් දෙනා පොහොට්ටු පක්ෂය සහ එක්සත් ජාතික පක්ෂය යටතේ තේරීපත්වූ මන්ත්‍රීවරු බවද වාර්තා වේ. මේ අතර අල්ලස් කොමිසමට වැඩිම පැමිණිලි සංඛ්‍යාවක් ඉදිරිපත් වී ඇත්තේ අධ්‍යාපන ක්ෂේත්‍රය සම්බන්ධයෙන් යැයි අල්ලස් කොමිසම වැඩිදුරටත් පවසයි. මීට කලකට පෙර අල්ලස් කොමිසමට වැඩිම පැමිණිලි සංඛ්‍යාවක් ඉදිරිපත් වී තිබුනේ පොලිස් දෙපාර්තමේන්තුව සම්බන්ධයෙනි.", "URL": "https://lankatruth.com/si/?p=114726", "Category": "පුවත්", "Parent URL": null}