{"Source": "Lankatruth", "Timestamp": "October 1, 2021", "Headline": "ජගත් ළමා දිනය සහ වැඩිහිටි දිනය අද", "News Content": "ලෝක ළමා දිනය සහ ලෝක වැඩිහිටි දිනය අදට (ඔක්තෝබර් 01) යෙිදී තිබේ. මෙවර ලෝක ළමා දින සැමරුම් තේමාව “සියල්ලටම පෙර දරුවන්” යන්න වන අතර වැඩිහිටි දින සැමරුම් තේමාව වී ඇත්තේ ‘සියලු වයස් කාණ්ඩ සඳහා ඩිජිටල් තාක්‍ෂණය’ යන්නයි. ලෝක ළමා දිනය වෙනුවෙන් ජාතික සහ පළාත් මට්ටමින් වැඩසටහන් රැසක් සංවිධානය කර ඇත. එහි ජාතික උත්සවය අධ්‍යාපන ඇමති දිනේෂ් ගුණවර්ධන, ජනමාධ්‍ය ඇමති ඩලස් අලහප්පෙරුම යන මහත්වරුන්ගේ ප්‍රධානත්වයෙන් ජාතික රූපවාහිනී ප්‍රධාන මැදිරියේදී පැවැත්වීමට කටයුතු යොදා ඇති බවත් කාන්තා හා ළමා සංවර්ධන රාජ්‍ය අමාත්‍ය පියල් නිශාන්ත පවසයි. මේ අතර මෙවර වැඩිහිටි දින සැමරුම ප්‍රාථමික සෞඛ්‍ය සේවා, වසංගත රෝග සහ කොවිඩ් රෝග පාලන රාජ්‍ය ඇමතිනී සුදර්ශනී ප්‍රනාන්දුපුල්ලේගේ ද සහභාගීත්වයෙන් සූම් තාක්‍ෂණය ඔස්සේ රටපුරා වැඩිහිටියන් සම්බන්ධ කරගනිමින් සංකේතවත්ව සැමරීමට කටයුතු යොදා ඇත.", "URL": "https://lankatruth.com/si/?p=123921", "Category": "පුවත්", "Parent URL": null}