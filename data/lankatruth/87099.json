{"Source": "Lankatruth", "Timestamp": "December 11, 2019", "Headline": "උදුවප් පුර පසළොස්වක පොහොය දිනය අදයි", "News Content": "උදුවප් පුර පසළොස්වක පොහොය දිනය අද(11)ට යෙදී තිබේ. වසරේ අවසාන පොහොයවන උදුවප් පොහොය දිනය බෞද්ධ ශාසන ඉතිහාසයේ ඉතා සුවිශේෂී සිදුවීම් ගණනාවක් සිදුවූ දිනයක් ලෙස සටහන්ව ඇත. සංඝමිත්තා මහ රහත් තෙරණිය විසින් ජය ශ්‍රී මහා බෝධිය මෙරටට වැඩම කරවනු ලැබුවේ උදුවප් පොහොය දිනක බව ලාංකීය ශාසන ඉතිහාසයේ සඳහන් වේ. සංඝමිත්තා තෙරණියගේ වැඩමවීමෙන් පසු මෙරට භික්ෂුණී ශාසනය ආරම්භවීම ද වැදගත් සිදුවීමකි. එසේම උදුවප් පොහොය එළඹීමත් සමඟ ශ්‍රී පාද වන්දනා සමය ඇරඹේ. උදුවප් පොහොය දිනයේ සිට වෙසක් පොහොය දක්වා ශ්‍රී පාද වන්දනා සමය පැවැත්වේ.", "URL": "https://lankatruth.com/si/?p=87099", "Category": "පුවත්", "Parent URL": null}