{"Source": "Lankatruth", "Timestamp": "March 18, 2018", "Headline": "රනිල් ඉවතට ! – සජිත්, කරූ, නවීන් බලපොරයට", "News Content": "එක්සත් ජාතික පක්ෂයේ නායකත්වය වෙනස් කළ යුතු බවට තිබෙන කැරැල්ල වර්ධනය වීම නිසා රනිල් වික්‍රමසිංහ නායකත්වයෙන් ඉවත් කිරීමට තීරණය ගෙන ඇති බව අනාවරණය වේ. එම පක්ෂයේ නායකත්වයට සජිත් ප්‍රේමදාස, කරූ ජයසූරිය හා නවීන් දිසානායක අතර බල තරඟයක් නිර්මාණය වී තිබෙන බවත්, ඔවුන් අතරින් සජිත් ප්‍රේමදාස රාජ්‍ය නොවන සංවිධාන රැසක සහ බාහිර පාර්ශවවල අනුග්‍රහය ලබා ගැනීමට වෙහෙසෙමින් සිටින බව වැඩිදුරටත් අනාවරණය වේ. කෙසේ වෙතත් රනිල් හිතවාදී කණ්ඩායමක් සහ පක්ෂයේ මධ්‍යස්ත ජ්‍යෙෂ්ඨයන් කණ්ඩායමක් මේ මොහොතේ සජිත්ට පක්ෂ නායකත්වය ලබාදීම කිසිසේත්ම සුදුසු නොවන බවට මත පළකර ඇත. ඒ අනුව එක්සත් ජාතික පක්ෂයේ නායකත්ව වෙනස තවදුරටත් අර්බුදයක් බවට පත්වෙමින් පවතින බවට තොරතුරු වාර්තා වේ. ලංකා ඉරිදා සංග්‍රහය", "URL": "https://lankatruth.com/si/?p=49237", "Category": "පුවත්", "Parent URL": null}