{"Source": "Lankatruth", "Timestamp": "September 14, 2021", "Headline": "කබ්රාල්ගේ බාගයක් කපයි", "News Content": "මහ බැංකු අධිපති ධුරයටපත්වීමේදී කැබිනට් ඇමති බලතල සහ විශ්‍රාම වැටුපක් අවශ්‍ය බවට අජිත් නිවාඩ් කබ්රාල් කරන ලද ඉල්ලීම කපා හැර තිබේ.  ශ්‍රී ලංකා පොදුජන පෙරමුණේ ලේකම් නීතිඥ සාගර කාරියවසම් ඊයේ පැවති මාධ්‍ය හමුවකදී මේ බව ප්‍රකාශ කර තිබේ. ඔහු එහිදී ප්‍රකාශ කර ඇත්තේ මහ බැංකු අධිපතිවරයෙකුට කැබිනට් ඇමති බලතල ලබාදීම කළ නොහැකි බව සහ වැටුපක් ලබන්නේ නම් විශ්‍රාම වැටුපක්ද ලබාදිය නොහැකි බවයි.  එම පක්ෂයේ මහ ලේකම්වරයා මෙම ප්‍රකාශය කරන අවස්ථාව වනවිට අජිත් නිවාඩ් කබ්රාල් මන්ත්‍රී ධුරයෙන් ඉල්ලා අස්වීමේ ලිපිය පාර්ලිමේන්තු මහ ලේකම්වරයාට බාර දී තිබූ බව වාර්තා වේ. මේ අතර ජනාධිපති ගෝඨාභය රාජපක්ෂගේ අතිශය සමීපතමයෙකු සහ වියත්මග සංවිධානයේ මුල් පෙළේ ක්‍රියාකාරිකයෙකු ලෙස අජිත් නිවාඩ් කබ්රාල් සිටින අතර බැසිල්වාදියෙකු ලෙස සාගර කාරියවසම් කටයුතු කරයි. නව මහ බැංකු අධිපති ලෙස කබ්රාල්ට ලබා දෙන බලතල සහ වරප්‍රසාද පිළිබඳව සාගර කාරියවසම් අවධාරණය කර තිබෙන්නේ මෙම පසුබිම තුළ ය.", "URL": "https://lankatruth.com/si/?p=123055", "Category": "පුවත්", "Parent URL": null}