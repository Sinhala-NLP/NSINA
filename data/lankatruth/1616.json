{"Source": "Lankatruth", "Timestamp": "March 3, 2012", "Headline": "අත්‍යවශ්‍ය බෙහෙත් ද්‍රව්‍යවල දැවැන්ත හිගයක්", "News Content": "හදිසි සහ බරපතල ශල්‍යකර්ම සිදුකරන කරාපිටිය ශික්‍ෂණ ඇතුළු රෝහල් ගණනාවක දියවැඩියාව, අධිරුධිර පීඩනය, හෘද රෝග ඇතුළු රෝගාබාධවලට ලබාදෙන අත්‍යවශ්‍ය බෙහෙත් හා ශල්‍ය ද්‍රව්‍ය වර්ග 14 ක්‌ හිඟව පවතින බව එම රෝහල් ආරංචි මාර්ග පවසයි. මෙට්‌ෆෝමින්, එනලප්‍රිල්, වෙරපමිල්, ඇටෝවැස්‌ටමින්, අයි. එස්‌. එම්. එන්, ක්‌ලෝපිඩොග්‍රල්, ඩයික්‌සෝඩියම්, ඉයුප්‍රොපෝන්, ක්‌ලැරත්‍රොමයිසින්, ශල්‍ය අත්වැසුම් ඇතුළු බෙහෙත් හා ශල්‍ය ද්‍රව්‍ය හිඟව පවතින බව එම ආරංචි මාර්ග සදහන්කළේය. මෙසේ හිඟව පවතින ඇතැම් බෙහෙත් වර්ග එම ප්‍රදේශවල ඔසු සල්වල පවා මිලදී ගැනීමට නොමැති බව අනාවරණය වී ඇති අතර සෙසු බෙහෙත් වර්ගද පෞද්ගලික ඔසු සල් හරහා මිලදී ගැනීමට රෝගීන්ට සිදුව තිබේ. බාල ‍ඖෂධ මාෆියාව යලිත් වරක් රටපුරා ක්‍රියාත්මක වෙමින් පවතින බවද එම ආරංචිමාර්ග වැඩිදුරටත් අනාවරණය කරයි.", "URL": "https://lankatruth.com/si/?p=1616", "Category": "පුවත්", "Parent URL": null}