{"Source": "Lankatruth", "Timestamp": "June 3, 2019", "Headline": "පාස්කු ප්‍රහාරයෙන් පසු පුද්ගලයන් 2289ක් අත්අඩංගුවට", "News Content": "අප්‍රේල් 21 ප්‍රහාරයෙන් පසු පුද්ගලයින් 2289ක් මේ වන විට අත්අඩංගුවට ගෙන ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. පොලිස් මාධ්‍ය ප්‍රකාශකවරයා මේ බව පවසා සිටියේ, රටතුළ පවතින ආරක්ෂක තත්වය සම්බන්ධව අද(03) කොළඹ පැවති මාධ්‍ය හමුවක් අමතමිනි. පාස්කු ඉරිදා ප්‍රහාරයෙන් පසු දිවයින පුරා සිදුකළ විමර්ශනවලදී විවිධ හේතු මත මෙම පුද්ගලයන් අත්අඩංගුට ගෙන ඇති අතර ඔවුන් අතරින් සිංහල ජාතිකයින් 330ක්, දමිල ජාතිකයින් 139ක් සහ මුස්ලිම් ජාතිකයින් 1820ක් අයත් ය. ඔවුන් අතරින් පුද්ගලයන් 423 දෙනෙකු මේ වනවිට රක්ෂිත බන්ධනාගාර ගතව ඇති අත, තවත් පුද්ගලයන් 211 දෙනෙකු පොලිස් ස්ථාන කිහිපයක රඳවාගෙන විමර්ශන කටයුතු සිදුකරයි. අතඅඩංගුවට ගත් සැකකරුවන් අතරින් 1655 දෙනෙකු ඇප මත මුදාහැර ඇත.", "URL": "https://lankatruth.com/si/?p=75040", "Category": "පුවත්", "Parent URL": null}