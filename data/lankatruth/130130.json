{"Source": "Lankatruth", "Timestamp": "March 17, 2022", "Headline": "කේ.පීගෙ ළමා නිවාසයේ වධ හිංසා නිසා දැරියන් දෙදෙනකු කනේරු ඇට කාලා", "News Content": "එල්ටීටී ඊ සංවිධානයේ නායකයෙකු ලෙස කටයුතු කර කේ.පී හෙවත් කුමරන් පද්මනාදන් විසින් පවත්වාගෙන යන ළමා නිවාසයක දැරියන් දෙදෙනෙකු කනේරු ඇට කා ඇතැයි වාර්තා වේ. අවුරුදු 13 සහ 14 පසුවන මෙම දැරියන් දෙදෙනාට සිද්ධිය වූ දිනයේද ළමා නිවාසයේ පාලිකාවගේ කුරිරු වද හංසා නිසා දැරියන් දෙදෙනා පාසලට ගොස් කනේරු ඇට කා ඇතැයි කියති. මේ දැරියන් දෙදෙනා ළමා නිවාසයේදී තමන්ට විඳීමට සිදුව ඇති පීඩා සියල්ලම තම මිතුරියන් සමඟ ප්‍රකාශ කොට ඇති අතර මුලතිව් පොලිසිය ඒ ඔස්සේ පරීක්ෂණ කටයුතු ආරම්භ කොට තිබේ. ළමා නිවාසයේ පාලිකාව ඉතා කුරිරු අන්දමට පහර දෙන බවත් නිතරම ළමයින්ට වධ හිංසා කරන බවත් ප්‍රකාශ වී ඇති අතර මේ ක්‍රියාවන් ඉවසා ගැනීමට නොහැකිව මීට සතියකට පමණ ඉහතදී මෙම ළමා නිවාසයේ දැරියන් පස් දෙනකු ළමා නිවාසයෙන් පැන ගොස් ඇති බවටද මුලතිව් පොලිසියට තොරතුරු ලැබී තිබේ. මෙම ළමා නිවාසයේ ජීවත් වන්නේ යුද්ධය හේතුවෙන් මවුපියන් හා ඥාතීන් අහිමි වී ගිය පවුල්වල දැරියන් පිරිසකි. එල්ටීටීඊ සංවිධානයේ මූල්‍ය කටයුතු පිළිබඳව වගකීම් දැරුවේ කේ.පී විසින් වන අතර මොහුට විරුද්ධව මෙතෙක් ත්‍රස්තවාදී චෝදනා යටතේ නීතිය ක්‍රියාත්මක කර නැත.", "URL": "https://lankatruth.com/si/?p=130130", "Category": "පුවත්", "Parent URL": null}