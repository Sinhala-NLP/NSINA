{"Source": "Lankatruth", "Timestamp": "December 17, 2021", "Headline": "ගෑස් සමාගම්වලට අතුරු නියෝගයක්", "News Content": "ශ්‍රී ලංකා ප්‍රමිති ආයතනයේ නියමිත ප්‍රමිතීන්ට අනුකූල ගෘහස්ථ ගෑස් සිලින්ඩර පමණක් ඉදිරියට වෙළඳපොළට මුදාහැරීමට පියවර ගන්නා ලෙසටත් දැනට වෙළෙඳපොලේ මුදාහැර ඇති භාවිතා නොකළ ගෑස් සිලින්ඩර ආපසු කැඳවීමට පියවර ගන්නා ලෙසටත් නියෝග කරමින් අභියාචනාධිකරණය අද (17) ලිට්‍රෝ සහ ලාෆ් ගෑස් සමාගම් දෙකට එරෙහිව අතුරු නියෝගයක් නිකුත් කර තිබේ. දැනට පාරිභෝගිකයින් සතුව තිබෙන අඩක් භාවිත කළ ගෑස් සිලින්ඩර ආපසු කැඳවා ඒ සඳහා නව ගෑස් සිලින්ඩර් ලබා දෙන ලෙසත් ඊට මුදල් අය කිරීමක් සිදු නොකරණ ලෙසත් මෙහිදී අධිකරණය නියෝග කර ඇත. එමෙන්ම ගෘහස්ථ ගෑස් සිලින්ඩරයක අන්තර්ගත සංයුතිය එහි ප්‍රදර්ශනය කරන ලෙසද අධිකරණ විසින් අදාළ සමාගම්වලට නියම කර තිබේ. මෙම නියෝග නිකුත් කර ඇත්තේ රුවන් ප්‍රනාන්දු සහ සම්පත් විජයරත්න යන අභියාචනාධිකරණ විනිසුරු මඩුල්ල විසිනි.", "URL": "https://lankatruth.com/si/?p=127136", "Category": "පුවත්", "Parent URL": null}