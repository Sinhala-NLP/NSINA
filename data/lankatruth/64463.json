{"Source": "Lankatruth", "Timestamp": "November 30, 2018", "Headline": "බැසිල්ගේ හිටපු අමාත්‍යාංශ ලේකම්ට පනවා තිබූ විදෙස් ගමන් තහනම ඉවතට", "News Content": "ආර්ථික සංවර්ධන අමාත්‍යාංශයේ හිටපු ලේකම් විලී ගමගේ මහතාගේ විදෙස් ගමන් තහනම තාවකාලිකව ඉවත්කර තිබේ. හිටපු ආර්ථික සංවර්ධන අමාත්‍ය බැසිල් රාජපක්ෂ මහතාගේ කාර්යාලයක් එම අමාත්‍යාංශය යටතේ පවත්වාගෙන යාමට ඉඩ සළසාදීම මගින් රාජ්‍ය මුදල් අවභාවිත කිරීම යන චෝදනාව යටතේ හිටපු ආර්ථික සංවර්ධන අමාත්‍යාංශයේ ලේකම්වරයාගේ විදෙස් ගමන් අත්හිටුවා තිබූ අතර ඊට අදාල නඩුව අද(30) කැඳවූ අවස්ථාවේ ගම්පහ මහේස්ත්‍රාත් ඩී. ඒ. රුවන් පතිරණ මහතා ලබන වසරේ මාර්තු 01 වැනිදා දක්වා ඔහුගේ විදෙස් ගතවීමේ තහනම තාවකාලික ඉවත්කළේය. රුපියල් 5,000ක බැඳුම්කරයක් මත අධිකරණය භාරයේ ඇති ගුවන් ගමන් බලපත්‍රය මුදාහරින ලෙසට නියම කළ මහේස්ත්‍රාත්වරයා විදේශ ගතවීමේ තහනම ඉවත් කිරීම සම්බන්ධව ආගමන විගමන පාලක වෙත සහ බුද්ධි තොරතුරු ඒකකය වෙත දැනුම්දෙන ලෙස අධිකරණ රෙජිස්ට්‍රාර්වරයාට නියම කළේය.", "URL": "https://lankatruth.com/si/?p=64463", "Category": "පුවත්", "Parent URL": null}