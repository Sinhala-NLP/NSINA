{"Source": "Lankatruth", "Timestamp": "January 3, 2021", "Headline": "බන්දුල තවත් 10ක් ස්ථාවර කරයි", "News Content": "මේ වනවිට වේගයෙන් ඉහළ යමින් පවතින අත්‍යාවශ්‍ය ආහාර ද්‍රව්‍යවල මිල ගණන් පෙබරවාරි මාසයේ සිට ස්ථාවර කිරීමට වෙළඳ ඇමතිවරයා සූදානම් බව එම අමාත්‍යංශයේ නිවේදනයකින් ප්‍රකාශ කර තිබේ. මේ අනුව හාල්, පිටි, සීනි, පරිප්පු, ටින් මාළු, හාල්මැස්සන්, ලූණූ, අර්තාපල්, බිත්තර සහ කුකුල් මස් වැනි අත්‍යවශ්‍ය ආහාර ද්‍රව්‍ය වර්ග 10ක් සඳහා මිල පාලනය කිරීමට‌ වෙළඳ ඇමතිවරයා තීරණය කර තිබේ. මෙය සතොස, සමූපකාර හා කිව් ශොප් ජාලය හරහා මාස 06ක් දක්වා ක්‍රියාත්මක කෙරෙන බවද එම නිවේදනයේ සඳහන්ය. මෙයට පෙර පළමු කොරෝනා රැල්ල සමයේ පරිප්පු සහ ටින් මාළු මිල අඩු කළ බව ජනාධිපතිවරයා ජාතිය අමතා ප්‍රකාශ කළ අතර ඉන් පසු අවස්ථා ගණනාවකදීසහල් ඇතුළු අත්‍යවශ්‍ය ආහාර ද්‍රව්‍ය සඳහා මිල පාලනය කරන ගැසට් නිවේදන ගණනාවක් මෙම ආණ්ඩුව විසින් නිකුත් කරනු ලැබීය. කෙසේ වෙතත් මෙම ගැසට් නිවේදන සහ ආණ්ඩුවේ ඇමතිවරුන් ආහාර මිල ගණන් ගැන කරන ප්‍රකාශ සම්බන්ධයෙන් ජනතාවගේ දැඩි විරෝධය එල්ල වී තිබේ. වෙළඳ ඇමතිවරයා මෙවැනි ප්‍රකාශ සිදුකළද ඔහුගේ අමාත්‍යංශයට ආර්ථක මධ්‍යස්ථාන පවා ලබා දී නොමැත.", "URL": "https://lankatruth.com/si/?p=106381", "Category": "පුවත්", "Parent URL": null}