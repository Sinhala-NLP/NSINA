{"Source": "Lankatruth", "Timestamp": "July 26, 2021", "Headline": "විශ්‍රාමිකයෝත් පාරට බසිති", "News Content": "වත්මන් ආණ්ඩුව බලයට පත්වූ පසු චක්‍රලේඛයක් මගින් අත්හිටවූ, 2016-2019 අතර කාලයේ රාජ්‍ය සේවයෙන් විශ්‍රාම ලැබුවන්ට 2020.01.01 සිට ගෙවීමට නියමිතව තිබූ විශ්‍රාම වැටුප වහාම ලබාදෙන්නැයි ඉල්ලමින් විශ්‍රාමිකයින්ගේ හිමිකම් සුරැකීමේ ජාතික සංවිධාන විසින් අද (26) දහවල් අනුරාධපුරයේදී පාගමනක් හා උද්ඝෝෂණයක් පැවැත්විණි. මෙම පෙළපාලියට එක්වූ විශ්‍රාමිකයෝ අනුරාධපුර නගරයේ ඩී.එස් සේනානායක වටරවුම අසළ සිට මහාවීදිය ඔස්සේ ඔරලෝසු කණුව වටරවුම දක්වා ගොස් එතැනදී පැය භාගයකට වැඩි කාලයක් උද්ඝෝෂණයේ නිරතවූහ.", "URL": "https://lankatruth.com/si/?p=120276", "Category": "පුවත්", "Parent URL": null}