{"Source": "Lankatruth", "Timestamp": "December 13, 2018", "Headline": "සරත් ගුණරත්න ඇතුළු 06 දෙනාට එරෙහි නඩුවත් 2019ට කල් යයි", "News Content": "මීගමු කලපු සංවර්ධනයට මහා භාණ්ඩාගාරයෙන් ලබා දුන් රුපියල් කෝටියකට අධික මුදලක් අවභාවිතා කරමින් පසුගිය ජනාධිපතිවරණයේ දී හිටපු ජනාධිපති මහින්ද රාජපක්‍ෂ මහතාගේ අවසන් රැළිය මීගමු නගර සභා ක‍්‍රීඩාංගනයේ පැවැත්වු බවට හිටපු ධීවර කටයුතු නියෝජ්‍ය ඇමති සරත් කුමාර ගුණරත්න මහතා ඇතුළු හයදෙනෙකුට එරෙහි නඩුව ලබන පෙබරවාරී 26 වැනිදා කැඳවීමට කොළඹ මහාධිකරණ විනිසුරු ප‍්‍රදීප් හෙට්ටිආරච්චි මහතා අද (13) නියෝග කර තිබේ. මෙම නඩුව කැඳවනු ලැබු අවස්ථාවේදී විත්ති කරුවන් අධිකරණයේ පෙනී සිටි අතර ඉදිරිපත් වු කරුණු සැළකිල්ලට ගත් විනිසුරුවරයා මෙම නියෝග කර ඇත. මෙහි සෙසු චූදිතයන් වන්නේ චන්දන පැල්පිට, පියල් අබේසේකර, හිටපු ධීවර කටයුතු නියෝජ්‍ය ඇමැති සරත් කුමාර ගුණරත්න මහතාගේ බෑණා වන උපුල් චමින්ද පෙරේරා කුමාරසිංහ, ධීවර සංස්ථාවේ හිටපු සභාපති උපාලි ලියනගේ සහ ලක්මිණ මුනිදාස නමැත්තාය.", "URL": "https://lankatruth.com/si/?p=65238", "Category": "පුවත්", "Parent URL": null}