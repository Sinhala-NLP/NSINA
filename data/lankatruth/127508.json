{"Source": "Lankatruth", "Timestamp": "January 2, 2022", "Headline": "ජනාධිපතිගේ හූවේ පෝස්ට් එකක් ෂෙයාර් කළ කාන්තාවක් CID යට ගෙන යයි", "News Content": "පසුගියදා මිරිහාන ප්‍රදේශයේ කිරිපිටි පෝලිමක සිටි ජනතාවට ජනාධිපතිවරයාට හූ තැබූ බවට පැවසෙන සටහනක් සිය සමාජ ජාලා ගිණුම හරහා හුවමාරු කළ බව පැවසෙන කාන්තාවක් අපරාධ පරීක්ෂණ දෙපාර්තමේන්තුව විසින් රැගෙන ගොස් ප්‍රශ්න කර ඇති බව වාර්තා වේ. ආශා දිල්රුක්ෂි නැමති සිවිල් සමාජ ක්‍රියාකාරිනියක් මෙලෙස ඊයේ (01) දිනයේදී අපරාධ පරීක්ෂණ දෙපාර්තමේන්තුව හමුවට කැඳවා ප්‍රශ්න කර ඇති අතර එම ප්‍රශ්න කිරීම සම්බන්ධයෙන් ඊයේ පස්වරුවේ පැවැත්වූමාධ්‍ය හමුවකදී ඇය කරුණු අනාවරණය කර තිබේ. අපරාධ පරීක්‍ෂණ දෙපාර්තමේන්තු නිලධාරින් විසින් සිය ජංගම දුරකතනයේ දත්ත සියල්ල පිටපත් කර ගත් බවත් ජනාධිපතිවරයාට අපහාස කිරීම බරපතළ වරදක් බවත් ඉදිරියට එවන් දේ නොකරන ලෙස තමනට ඔවුන් අවවාද කල බවත් ඇය එම මාධ්‍ය හමුවේදී ප්‍රකාශ කර තිබේ. පසුගිස සමයේ මහත් ආන්දෝලනයක් ඇති කර තිබෙන ලිට්‍රෝ ගෑස් සිලින්ඩර පුපුරා යෑම සම්බන්ධයෙන් මෙම කාන්තාව අවස්ථා කිහිපයකදීඅපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කරනු ලැබූබවද පැවසේ.", "URL": "https://lankatruth.com/si/?p=127508", "Category": "පුවත්", "Parent URL": null}