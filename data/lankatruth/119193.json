{"Source": "Lankatruth", "Timestamp": "July 7, 2021", "Headline": "හිටපු නායකයා විශ්‍රාම යන්න සූදානම්", "News Content": "දැනට උද්ගතවී ඇති තත්වයන් මනා ලෙස සමාලෝචනය කර ඉදිරි සති කිහිපයේදී සිය විශ්‍රාම ගැනිම සම්බන්ධයෙන් ස්ථිර ප්‍රකාශයක් කරන බව ශ්‍රි ලංකා ක්‍රිකට් පිලේ හිටපු නායක ඇන්ජෙලෝ මැතිව්ස් පවසයි. ශ්‍රී ලංකා ක්‍රිකට් ආයතනයේ ආරංචිමාර්ග වලට අනුව ඇන්ජෙලෝ මැතිව්ස් මේ සම්බන්ධයෙන් ක්‍රිකට් ආයතන නිළධාරින් දැනුවත් කර ඇතැයි වාර්තා වේ. බටහිර ඉන්දීය කොදෙව් සංචාරයේ තමන් සහභාගි වූ අවසන් එක්දින තරඟයේ වීරයා වූ ඇන්ජෙලෝ ව ඉන්පසු එළඹි බංග්ලාදේශ සහ එංගලන්ත සංචාර වලින් ඉවත් කල අතර ක්‍රීඩකයන් වර්ගීකරණය කල ක්‍රමවේදයේ පාරදුෂ්‍යභාවය පිලිබඳ ගැටලු ඇතැයි කියමින් ඇන්ජෙලෝ ඇතුලු ජේ්‍යෂඨ ක්‍රිඩකයන් ක්‍රීඩක කොන්ත්‍රාත්තුව අත්සන් කිරීමද ප්‍රතික්ෂේප කරන ලදි. 2009 වසරේදී ශ්‍රී ලංකා ටෙස්ට් වරම් දිනාගත් ඇන්ජෙලෝ මැතිව්ස් මේ වන විට 34 වන වියේ පසුවේ.", "URL": "https://lankatruth.com/si/?p=119193", "Category": "ක්‍රීඩා පුවත්", "Parent URL": null}