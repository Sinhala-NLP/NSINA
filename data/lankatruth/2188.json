{"Source": "Lankatruth", "Timestamp": "April 29, 2012", "Headline": "ජනාධිපතිගේ කොරියානු ගමන – අතින් පාඩුයි", "News Content": "ජනාධිපතිවරයා සමග විශාල පිරිසක් පසුගියදා දකුනු කොරියානු සංංචාරයේ යෙදීමෙන් ලැබුනු ප්‍රතිලාභ පිළිබඳව “සිළුමිණ” පුවත්පත තොරතුරු හෙලිකර ඇත. ඒ පුවතට අනුව ශ්‍රී ලංකාවට සිවුවසරකට වරක් ඩොලර් බිලියන 200ක් ලැබේ. එමෙන්ම 90 දශකයේ සිට තරුණ ශ්‍රමිකයන් මහින්ද රාජපක්ෂ මහතාගේ මැදිහත්වීමෙන් කොරියාවට යැවූ බවත් මෙ වන විට ශ්‍රී ලාංකික ශ්‍රමිකයන් 23,000ක් එහි සේවය කරණ බවත් එහි පළකර තිබේ. මෙයට අමතරව වරාය, ගුවන්තොටුපොළ, සංචාරක හා විනෝදාස්වාද කටයුතු සඳහා ශ්‍රිමිකයන් ආයෝජනයකරන බව සදහන්ය. කොරියාවෙන් වසර 4කට වරක් අපට ලැබෙන්නේ වර්තමාන රුපියලේ වටිනාකම අනුව රුපියල් කෝටි 2,600ක් වැනි මුදලකි. මේ අනුව එක් වසරකට ලැබෙන්නේ රුපියල් කෝටි 650කි. නමුත් සතිපතා භාණ්ඩාගාර බිල්පත් නිකුත් කිරීම මගින් රජය සතියකට වරක් රුපියල් කෝටි දහසක ණය මුදලක් ලබා ගණී. ඊට අමතරව 1990 වසරේ සිට ක්‍රියාත්මක වන කොරියානු රැකියා අවස්ථා හිමිවී ඇත්තේ 23,000ක් පමණවූ පිරිසකටය. එම සංචාරය සඳහා ජනාධිපතිවරයා සමග ශිරන්ති රාජපක්ෂ, ජී.එල්. පීරිස්, නාරමල් රාජපක්ෂ, සචින්වාස් ගුණවර්ධන, නිශාන්ත මුතුහෙට්ටිගම, රෝෂාන් රණසිංහ, සනී රෝහණ, ජනාධිපති ලේකම් ලලිත් වීරතුංග, මහබැංකු අධිපති අජිත් නිවාඩ් කබ්රාල් ඇතුළු විශාල පිරිසක් සහභාගී වූහ.", "URL": "https://lankatruth.com/si/?p=2188", "Category": "පුවත්", "Parent URL": null}