{"Source": "Lankatruth", "Timestamp": "October 21, 2019", "Headline": "කලා වැවේ ජල මට්ටම ඉහළයාමෙන් පුත්තලම – මන්නාරම පරණ පාර ජලයෙන් යටවේ", "News Content": "අධික වර්ශාවත් සමඟ කාලා ඔයේ ජල මට්ටම ඉහළයාම හේතුවෙන් පුත්තලම – මන්නාරම මාර්ගය එළුවන්කුලම – සපත්තු පාලම ප්‍රදේශයෙන් ජලයෙන් යටවී තිබේ. මේ හේතුවෙන් මාර්ගයේ ගමනාගමන කටයුතු ඇණහිට ඇත. පුත්තලම ආපදා කළමනාකරණ ඒකකය සඳහන් කර සිටියේ කලා ඔයේ ජල මට්ටම අඩි 8ක් පමණ ඉහළ ගොස් ඇති බවය. එළුවන්කුලම නාවික හමුදා කඳවුර සහ වනජීවී කාර්යාලය ද ජලයෙන් යටවී ඇති අතර ඒවා වෙනත් ස්ථානවලට ගෙනයාමට කටයුතු කර ඇතැයි ද වාර්තා වේ.", "URL": "https://lankatruth.com/si/?p=83569", "Category": "පුවත්", "Parent URL": null}