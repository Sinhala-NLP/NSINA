{"Source": "Lankatruth", "Timestamp": "August 21, 2020", "Headline": "නව පාර්ලිමේන්තුවේ පළමු සභා වාරයේ තේරීම් කාරක සභාව මෙන්න", "News Content": "නවවන පාර්ලිමේන්තුවේ පළමු සභා වාරය සඳහා තේරීම් කාරක සභාව පත්කර තිබේ. කථානායක මහින්ද යාපා අබේවර්ධන මහතාගේ සභාපතිත්වයෙන් යුතු එම කාරක සභාව සාමාජිකයින් 12 දෙනෙකුගෙන් සමන්විතය. තේරීම් කාරක සභාවේ සෙසු සාමාජිකයින් මෙසේය. ආණ්ඩු පක්ෂය නියෝජනය කරමින් නිමල් සිරිපාල ද සිල්වා, දිනේෂ් ගුණවර්ධන, පෝන්ස්ටන් ප්‍රනාන්දු, ඩග්ලස් දේවානන්ද, ඩලස් අලහප්පෙරුම, විමල් වීරවංශ, ප්‍රසන්න රණතුංග යන මන්ත්‍රීවරු සහ සමගි ජනබලවේගය නියෝජනය කරමින් ලක්ෂ්මන් කිරිඇල්ල, ගයන්ත කරුණාතිලක, රවුෆ් හකීම් යන මන්ත්‍රීවරු පත්කර තිබේ. එමෙන්ම මාලිමාව පක්ෂ නියෝජනය කරමින් විජිත හේරත් මහතාත් ටෙලෝ පක්ෂය නියෝජනය කරමින් එමි නායක පාර්ලිමේන්තු මන්ත්‍රී සෙල්වම් අඩෙක්කලනාදන් මහතාත් පත් කර ඇත. තේරීම් කාරක සභාවේ පළමු රැස්වීම අද (21) පස්වරු 2.00ට කථානායකතුමාගේ නිල කාමරයේ දී රැස්විය.", "URL": "https://lankatruth.com/si/?p=95869", "Category": "පුවත්", "Parent URL": null}