{"Source": "Lankatruth", "Timestamp": "August 29, 2018", "Headline": "ඇමති නවීන්ට ගාල්ලේ දී විරෝධතා", "News Content": "වැවිලි කර්මාන්ත අමාත්‍ය නවීන් දිසානායක මහතාගේ ප්‍රධානත්වයෙන් අද(29) ගාල්ල දිස්ත්‍රික්කයේ කුඩා තේ වතු සංවර්ධන අධිකාරියේ නව ප්‍රාදේශීය කාර්යාලය විවෘතකිරීම අතරතුර ප්‍රදේශවාසීන්ගෙන් විරෝධතාවයක් එල්ල වී තිබේ. ප්‍රදේශය පුරා සීඝ්‍රයෙන් පැතිරයන කටුපොල් වගාව හේතුවෙන් තමන් මහත් අසීරුතාවලට මුහුන දෙන බව පවසමින් උත්සව භූමියෙන් පිටත විරෝධතාවක් සංවිධානය කර තිබුණි. විනාශකාරී කටුපොල් වගාවට එරෙහි ජනතා ව්‍යාපාරය විසින් විරෝධතාව සංවිධානය කර තිබූ අතර උත්වය සභාව අවසානයේ විරෝධතාකරුවෝ වැවිලි කර්මාන්ත අමාත්‍යවරයාට සන්දේශයක් භාර දී ඇත. එහිදී ඇමතිවරයා දැක්වූ ප්‍රතිචාරය හේතුවෙන් විරෝධතාවයේ නිරත පිරිස ඇමතිවරයාට එරෙහිව දැඩි විවේචන එල්ල කර ඇත.", "URL": "https://lankatruth.com/si/?p=58489", "Category": "පුවත්", "Parent URL": null}