{"Source": "Lankatruth", "Timestamp": "December 28, 2020", "Headline": "කතානායක සමග සිටින 28ක් නිරෝධායනයට", "News Content": "කතානායක නිල නිවසේ කළමනාකාරවරයා ඇතුළු කාර්යමණ්ඩල 10 දෙනෙකු සහ ප්‍රභූ ආරක්ෂකයින් 18 දෙනෙකු කොවිඩ් – 19 ආසාදනය හේතුවෙන් එම නිල නිවසේම නිරෝධායනයට ලක්කර ඇතැයි වාර්තා වේ. මෙසේ මෙම 28දෙනා නිරෝධායනයට ලක්කර ඇත්තේ කතානායකවරයාට ආරක්ෂාව සපයන ප්‍රභූ ආරක්ෂක පෙර ගමන් රථයක රියදුරෙකුට කොවිඩ් ආසාදනය වීම හේතුවෙනි. මෙම 28 දෙනා සම්බන්ධ PCR පරීක්ෂණය පසුගියදා සිදුකර ඇති අතර එහි ප්‍රතිඵල අනුව කතානායකවරයා නිරෝධායනයට යොමු කරන්නේද නැද්ද යන්න තීන්දු කිරීමට නියමිතය. මෙම කොවිඩ් ආසාදිත රියාදුරා ඇසුරු කළ සියලුම දෙනා හඳුනා ගැනීම සඳහා තව දුරටත් විමර්ශන ක්‍රියාත්මක බවද වාර්තා වේ.", "URL": "https://lankatruth.com/si/?p=105388", "Category": "කොවිඩ් -19 (කොරෝනා ) පුවත්", "Parent URL": null}