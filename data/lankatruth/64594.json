{"Source": "Lankatruth", "Timestamp": "December 3, 2018", "Headline": "මහින්දට එරෙහි පෙත්සම විභාගයට ගන්නවාද? නැද්ද? තීරණය හවස 3.00ට", "News Content": "අග්‍රාමාත්‍ය මහින්ද රාජපක්ෂ මහතාට එම ධුරයේ කටයුතු කිරීමට නීතියානුකූල හිමිකමක් නොමැති බැවින් අග්‍රාමාත්‍යවරයා සහ ඔහුගේ අමාත්‍ය මන්ඩලයේ පත්වීම් බල රහිත කිරීමේ ආඥාවක් නිකුත් කරන මෙන් ඉල්ලා ගොනු කර ඇති පෙත්සම විභාගයට ගන්නවාද නැද්ද යන නියෝගය පස්වරු 3.00 ට ප්‍රකාශ කරන බව අභියාචනාධිකරණය නිවේදනය කළේය. අභියාචනාධිකරණය සභාපති විනිසුරු ප්‍රීති පද්මන් සූරසේන සහ අර්ජුන ඔබේසේකර යන විනිසුරු මඩුල්ල මෙම නියෝග කරනු ලැබීය. එක්සත් ජාතික පෙරමුණ, දෙමළ ජාතික සන්ධානය, ජනතා විමුක්ති පෙරමුණ, ශ්‍රී ලංකා මුස්ලිම් කොංග්‍රසය යන පක්ෂ නියෝජනය කරන පාර්ලිමේන්තු මන්ත්‍රීවරුන් 122 දෙනෙකු විසින් අදාළ පෙත්සම ගොනු කර තිබේ. පසුගිය නොවැම්බර් 30 වනදා එය පළමුව්‍රට විභාගයට ගනු ලැබූ අතර වැඩිදුර සලකා බැලීම දෙසැම්බර් 03 වනදාට කල් තබන ලදී", "URL": "https://lankatruth.com/si/?p=64594", "Category": "පුවත්", "Parent URL": null}