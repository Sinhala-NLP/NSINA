{"Source": "Lankatruth", "Timestamp": "July 5, 2019", "Headline": "හැඳුනුම්පත් නිකුත් කිරීමේ එක්දින සේවාව අද නැහැ", "News Content": "ජාතික හැඳුනුම්පත් නිකුත් කිරීමේ එක්දින සේවාව අද(05) දිනය තුළ ක්‍රියාත්මක නොවන බව පුද්ගලයින් ලියාපදිංචි කිරීමේ දෙපාර්තමේන්තුව දන්වා සිටියි. එක්දින සේවාව ක්‍රියාත්මක කරන පරිඝනක පද්ධතියේ සිදුව ඇති බිඳවැටීමක් හේතුවෙන් අද දිනය තුළ එක්දින සේවාව සැපයීමට නොහැකි වී ඇතැයි පුද්ගලයින් ලියාපදිංචි කිරීමේ කොමසාරිස් ජනරාල් වියානි ගුණතිලක මහතා සඳහන් කර ඇත. මෙම තත්වය එක්දින සේවාව සඳහා පමණක් බලපා ඇති බවත් අනෙකුත් සේවාවන් සාමාන්‍ය පරිදි ක්‍රියාත්මක බවත් පුද්ගලයින් ලියාපදිංචි කිරීමේ දෙපාර්තමේන්තුව පවසයි.", "URL": "https://lankatruth.com/si/?p=77102", "Category": "පුවත්", "Parent URL": null}