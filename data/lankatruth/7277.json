{"Source": "Lankatruth", "Timestamp": "May 22, 2013", "Headline": "ශ්‍රී ලංකාවේ Youtube බැලීම හතරගුණයකින් ඉහළට – Google", "News Content": "ශ්‍රී ලංකාව තුළ පාරිභෝගික භාණ්ඩ තොරතුරු අන්තර් ජාලයෙන් සෙවීම අති විශාල ලෙස වැඩිවී තිබෙන බවත් එයින් මෙරට ව්‍යාපාර ක්ෂේත්‍රයේ වෙනසක් ඇති වෙමින් තිබෙන බවත්  Google  සමාගමේ ඉහළ නිළධාරියෙකු පවසයි. ශ්‍රී ලංකාව තුළ පාරිභෝගික භාණ්ඩ තොරතුරු අන්තර් ජාලයෙන් සෙවීම අති විශාල ලෙස වැඩිවී තිබෙන බවත් එයින් මෙරට ව්‍යාපාර ක්ෂේත්‍රයේ වෙනසක් ඇති වෙමින් තිබෙන බවත් Google සමාගමේ ඉහළ නිළධාරියෙකු පවසයි.ලංකා බිස්නස් රිපෝර්ට් සහ ලංකා බිස්නස් ඔන් ලයින් විසින් කොළඹදී පැවැත්වූ ඉහළ පෙළේ ප්‍රධාන විධායක නිළධාරීන් සහභාගී වූ Building Resilient Brands නැමති ව්‍යාපාරික සමුළුවේදී අදහස් දක්වමින් Google සමාගමේ ආයතනික ව්‍යාපාරික සහ අලෙවි සංවර්ධන කටයුතු පිළිබඳ කළාපීය කළමනාකරු, ආනන්ද් තිලක් මහතා මෙම කරුණු අනාවරණය කළේය.ඔහු මෙහිදී පෙන්වා දුන්නේ, ශ්‍රී ලංකාව තුළ අන්තර් ජාලය ඔස්සේ සියළුම අංශවල සෙවීමේ ප්‍රවණතා වාර 12ක මට්ටමේ සිට 25ක් දක්වා මේ වනවිට වර්ධනය වී තිබෙන බවයි. පසුගිය වසර දෙක තුළදී Youtube නැරඹීමේ කාලය හතර ගුණයකින් පමණ ලංකාව තුළ වැඩිවී ඇති බවත් ඔහු පවසයි.වසර දහයක් තුළදී ඩිජිටල් මාධ්‍ය ඔස්සේ ජනතාව ලබාගත් තොරතුරු ප්‍රමාණයට සමාන තොරතුරු වර්ධනයක් පසුගිය වසර දෙක තුළදී සිදුව තිබෙන බව තිලක් මහතා කීය.ඔහු වැඩිදුරටත් සඳහන් කළේ මිනිසුන් අන්තර් ජාලය පරිහරණය කරනවා පමණක් නොව සමහරුන් එයට ඇබ්බැහි වී සිටින බවත් ඔවුන් නින්දට යන්නේද ජංගම දුරකතන ළඟ තබාගෙන බවයි.මෙම සමුළුවේදී අදහස් දක්වමින් ගූගල් ආසියා පැසිෆික් කළාපයේ ශ්‍රී ලංකා නේවාසික උපදේශක, රොහාන් ජයවීර මහතා පැවසුවේ මුළු ආසියාව පුරාම රූපවාහිනී වැනි සාම්ප්‍රදායික මාධ්‍ය භාවිතයන් වේගයෙන් අභාවයට යමින් තිබෙන බවත් ජනතාව අන්තර් ජාලය ඔස්සේ මාධ්‍ය භාවිතා කිරීමට වේගයෙන් යොමුවී තිබෙන බවයි.ශ්‍රී ලංකාව, ඉන්දුනීසියාව, පිලිපීනය, වියට්නාමය වැනි රටවල් ගත්විට ඒවායින් 40%ක් පමණම මාධ්‍ය භාවිතා කරන්නේ අන්තර් ජාලය ඔස්සේ බව හෙතෙම මෙහිදී පෙන්වා දුන්නේය.කෙසේවෙතත්, ශ්‍රී ලංකාව තුළ තවමත් ඩිජිටල් අංශයේ වෙළඳ දැන්වීම්කරණය සියයට 01ක් තරම් කුඩා ප්‍රමාණයක් බවත් ඔහු සඳහන් කළේය. ශ්‍රී ලංකාව තුළ පාරිභෝගික භාණ්ඩ තොරතුරු අන්තර් ජාලයෙන් සෙවීම අති විශාල ලෙස වැඩිවී තිබෙන බවත් එයින් මෙරට ව්‍යාපාර ක්ෂේත්‍රයේ වෙනසක් ඇති වෙමින් තිබෙන බවත්  Google  සමාගමේ ඉහළ නිළධාරියෙකු පවසයි. ශ්‍රී ලංකාව තුළ පාරිභෝගික භාණ්ඩ තොරතුරු අන්තර් ජාලයෙන් සෙවීම අති විශාල ලෙස වැඩිවී තිබෙන බවත් එයින් මෙරට ව්‍යාපාර ක්ෂේත්‍රයේ වෙනසක් ඇති වෙමින් තිබෙන බවත් Google සමාගමේ ඉහළ නිළධාරියෙකු පවසයි. ලංකා බිස්නස් රිපෝර්ට් සහ ලංකා බිස්නස් ඔන් ලයින් විසින් කොළඹදී පැවැත්වූ ඉහළ පෙළේ ප්‍රධාන විධායක නිළධාරීන් සහභාගී වූ Building Resilient Brands නැමති ව්‍යාපාරික සමුළුවේදී අදහස් දක්වමින් Google සමාගමේ ආයතනික ව්‍යාපාරික සහ අලෙවි සංවර්ධන කටයුතු පිළිබඳ කළාපීය කළමනාකරු, ආනන්ද් තිලක් මහතා මෙම කරුණු අනාවරණය කළේය. ඔහු මෙහිදී පෙන්වා දුන්නේ, ශ්‍රී ලංකාව තුළ අන්තර් ජාලය ඔස්සේ සියළුම අංශවල සෙවීමේ ප්‍රවණතා වාර 12ක මට්ටමේ සිට 25ක් දක්වා මේ වනවිට වර්ධනය වී තිබෙන බවයි. පසුගිය වසර දෙක තුළදී Youtube නැරඹීමේ කාලය හතර ගුණයකින් පමණ ලංකාව තුළ වැඩිවී ඇති බවත් ඔහු පවසයි. වසර දහයක් තුළදී ඩිජිටල් මාධ්‍ය ඔස්සේ ජනතාව ලබාගත් තොරතුරු ප්‍රමාණයට සමාන තොරතුරු වර්ධනයක් පසුගිය වසර දෙක තුළදී සිදුව තිබෙන බව තිලක් මහතා කීය. ඔහු වැඩිදුරටත් සඳහන් කළේ මිනිසුන් අන්තර් ජාලය පරිහරණය කරනවා පමණක් නොව සමහරුන් එයට ඇබ්බැහි වී සිටින බවත් ඔවුන් නින්දට යන්නේද ජංගම දුරකතන ළඟ තබාගෙන බවයි. මෙම සමුළුවේදී අදහස් දක්වමින් ගූගල් ආසියා පැසිෆික් කළාපයේ ශ්‍රී ලංකා නේවාසික උපදේශක, රොහාන් ජයවීර මහතා පැවසුවේ මුළු ආසියාව පුරාම රූපවාහිනී වැනි සාම්ප්‍රදායික මාධ්‍ය භාවිතයන් වේගයෙන් අභාවයට යමින් තිබෙන බවත් ජනතාව අන්තර් ජාලය ඔස්සේ මාධ්‍ය භාවිතා කිරීමට වේගයෙන් යොමුවී තිබෙන බවයි. ශ්‍රී ලංකාව, ඉන්දුනීසියාව, පිලිපීනය, වියට්නාමය වැනි රටවල් ගත්විට ඒවායින් 40%ක් පමණම මාධ්‍ය භාවිතා කරන්නේ අන්තර් ජාලය ඔස්සේ බව හෙතෙම මෙහිදී පෙන්වා දුන්නේය. කෙසේවෙතත්, ශ්‍රී ලංකාව තුළ තවමත් ඩිජිටල් අංශයේ වෙළඳ දැන්වීම්කරණය සියයට 01ක් තරම් කුඩා ප්‍රමාණයක් බවත් ඔහු සඳහන් කළේය.", "URL": "https://lankatruth.com/si/?p=7277", "Category": "පුවත්", "Parent URL": null}