{"Source": "Lankatruth", "Timestamp": "January 25, 2018", "Headline": "සුන්දරාහෙළ කුණු කන්ද ගිනි ගනී", "News Content": "කුරුණෑගල මහා නගර සභාවට අයත් සුන්දරාහෙළ කසළ එක්රැස් කිරීමේ ස්ථානය අද (25) අලුයම හදිසියේ ගින්නකට ලක්වී තිබේ. මෙම ස්ථානයේ විශාල කසළ කන්දක් ඇති අතර ඒ හේතුවෙන් අවට පදිංචි කරුවෝ දැඩි අපහසුතාවයකටද ලක්ව සිටිති. පවතින වියළි කාලගුණය හේතුවෙන් ගින්න ඉතා ඉක්මණින් පැතිර ගොස් තිබේ. කසළ කන්දේ හටගන්නා මීතේන් වායුව හේතුවෙන් මෙම ගින්න හටගන්නට ඇතැයි සැක කෙරේ.", "URL": "https://lankatruth.com/si/?p=46750", "Category": "පුවත්", "Parent URL": null}