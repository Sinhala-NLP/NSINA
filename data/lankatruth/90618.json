{"Source": "Lankatruth", "Timestamp": "March 6, 2020", "Headline": "රවී ඇතුළු පිරිසට වරෙන්තු නිකුත් කරනවාද නැද්ද තීරණය පස්වරු 2.30ට", "News Content": "රනිල් + මෛත්‍රී ආණ්ඩුවේ හිටපු අමාත්‍ය රවි කරුණානායක මහතා ඇතුළු 12 දෙනාට එරෙහිව වරෙන්තු නිකුත් කරනවාද නැද්ද යන්න පිළිබඳ නියෝගය ලබා දීම අද (06) පස්වරු 2.30 තෙක් කල් තැබීමට කොළඹ කොටුව මහෙස්ත්‍රාත් රංග දිසානායක මහතා නියෝග කර තිබේ. මහබැංකු බැඳුකර සිද්ධිය සම්බන්ධ නඩුව අද කැඳවූ අවස්ථාවේදී මහේස්ත්‍රාත් වරයා මේ බව ප්‍රකාශ කර ඇත. වරෙන්තු නිකුත් කිරීම සම්බන්ධයෙන් මහෙස්ත්‍රාත්වරයා විසින් නීතීපතිට ප්‍රශ්න 07 කින් යුත් ප්‍රශ්නාවලියක් ඉදිරිපත් කර ඇති අතර ඒ සඳහා පිළිතුරු දිය හැකි දැයි විමසා තිබේ. එහිදී පිළිතුරු දීමට හැකියාවක් ඇතැයි නීතීපතිපති නියෝජන කරමින් පෙනී සිටි නියෝජ්‍ය සොලිසිටර් ජනරාල් හරිප්‍රියා ජයසුන්දර මහත්මිය පැවසා ඇති අතර ඒ වෙනුවෙන් වේලාවක් ලබා දෙන ලෙසද මහෙස්ත්‍රාත්වරයාගෙන් ඉල්ලා තිබේ. ඒ අනුව නඩුව යළි 2.30 ට කැඳවීමට මහෙස්ත්‍රාත්වරයා නියෝග කර ඇත. එම ප්‍රශ්න අතර අදාල වර්ෂයේදී බැදුකර වංචාවට අදාළව කොපමණ බැඳුකර නිකුත් කර තිබුණාද?, එයින් කොපමණ වංචාවක් සිදු වූවාද?, සේව අර්ථසාධක අරමුදලේ ආයෝජනය සඳහා කොපමණ මුදලක් යොදා තිබුණාද?, අර්ජුන් මහේන්ද්‍රන් සමඟ පර්පෙචුවල් ටෙෂරීස් සමාගම ඇති සබඳතාවය කුමක්ද?, මහ බැංකු බැඳුකර සිද්ධිය සම්බන්යෙන් සැකකරුවන් ලෙස නම්කර සිටින මහ බැංකුවට සම්බන්ධ නිලධාරීන්ට වරෙන්තු නිකුත් කිරීමට අදාල සාක්ෂි කෙසේ පදනම් වනවාද? යන ප්‍රශ්නද ඇතුළත් ය. බැඳුකර වෙන්දේසිවල සිදු කරන ලද අපරාධමය වැරදි සම්බන්ධයෙන් චෝදනා එල්ල වී සිටින රවී කරුණානායක, පර්පෙචුවල් ට්‍රෙෂරීස් ලිමිටඩ්, අර්ජුන මහේන්දුන්, අර්ජුන් ඇලෝෂියස්, කසුන් පළිසේන, ජෙෆ්රි ආලෝෂියස්, රංජන් හුළුගල්ල, මුත්තුරාජා සුරේන්ද්‍රන්, අජාන් ගාර්දියෙ පුංචිහේවා, බුද්ධික සරත්චන්ද්‍ර, සංගරපිල්ලේ පදුමනාපන්, ඉන්දික සමන් කුමාර යන සැකකරුවෝ 12 දෙනාගේ විදෙස් ගමන්ද තහනම් කරමින් පසුගිය 4 වනදා අධිකරණය නියෝගයක් නිකුත් කළේ ය.", "URL": "https://lankatruth.com/si/?p=90618", "Category": "පුවත්", "Parent URL": null}