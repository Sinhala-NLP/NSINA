{"Source": "Lankatruth", "Timestamp": "December 13, 2019", "Headline": "UNP – පොහොට්ටු සහයෝගයෙන් වත්තල ප්‍රාදේශීය සභාවේ අයවැය, දෙවැනිවර කියවීමේදී සම්මත කර ගනියි", "News Content": "පොහොට්ටු පක්ෂයට බලය හිමි වත්තල ප්‍රාදේශීය සභාවේ අයවැය දෙවැනිවර කියවීම එක්සත් ජාතික පක්ෂයේ සහයෝගයෙන් සම්මත කරගෙන තිබේ. ලබන වසර සඳහා නියමිත අයවැය ලේඛනය පළමුවරට කියවූ අවස්ථාවේ එයට පක්ෂව ඡන්ද 8ක් ලැබුණු අතර විපක්ෂව ඡන්ද 21ක් ලැබී තිබිණි. ඒ අනුව අයවැය පළමුවර කියවීම පරාජයට පත්වූ අතර අද(13) එහි දෙවැනිවර කියවීම සිදුකර ඇත. පොහොට්ටු පක්ෂයේ සභාපතිවරයා විසින් අයවැය දෙවැනිවර කියවීම සිදුකර ඇති අතර එක්සත් ජාතික පක්ෂය විසින් එය ස්ථිර කර තිබේ. ජනතා විමුක්ති පෙරමුණේ මන්ත්‍රීවරුන් දෙදෙනා සහ එක්සත් ජාතික පක්ෂයේ එක් මන්ත්‍රීවරයෙකු විරුද්ධව ඡන්දය භාවිත කර ඇති අතර එක්සත් ජාතික පක්ෂයේ සහයෝගයෙන් අයවැය දෙවැනිවර කියවීමේදී සම්මත වී ඇත.", "URL": "https://lankatruth.com/si/?p=87237", "Category": "පුවත්", "Parent URL": null}