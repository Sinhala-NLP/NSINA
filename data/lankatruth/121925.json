{"Source": "Lankatruth", "Timestamp": "August 24, 2021", "Headline": "විනය කඩ කළ පොලිස් ලොක්කන්ට පරීක්ෂණ නෑ", "News Content": "ජේෂ්ඨ නියෝජ්‍ය පොලිස්පති දේශබන්දු තෙන්නකෝන් සහ නන්දන මුනසිංහ ඇතුළු ඉහලම පොලිස් නිලධාරීන් පිරිසක් ප්‍රසිද්ධියේ විනය කඩ කිරීම පිළිබඳව පොලිස්පතිවරයා හෝ පොලිස් කොමිෂන් සභාව මේ දක්වා කිසිම ක්‍රියාමාර්ගයක් නොගැනීම සම්බන්ධයෙන් බලවත් විරෝධයක් එල්ල වෙමින් තිබේ. හිටපු පොලිස්පති එච්. එම්. ජී. ඩී. කොටකදෙණිය මෙන්ම හිටපු පොලිස්පතිවරයෙකු වන මෙරිල් ගුණරත්න යන අය මේ සම්බන්ධයෙන් මාධ්‍යයට කරුණු දක්වා තිබේ. හිටපු නියෝජ්‍ය පොලිස්පති මෙරිල් ගුණරත්න “අවශේෂ පොලිස් නිලධාරීන්ද කැටුව මේ වගේ ගමනක් යන්නේ නම් පොලිස්පතිවරයාගේ පූර්වාසරයක් ගත යුතුයි. එසේ නොමැතිව මෙහෙම ගමන් නිල ඇඳුම් ඇඳගෙන නිල වාහනවල යන්න බැහැ. මේ ගැන පොලිස්පති හා පොලිස් කොමිසම පරීක්ෂණ පවත්වන්න ඕනෑ”. යනුවෙන් ප්‍රකාශ කර තිබේ.  ඊට අමතරව හිටපු අමාත්‍යංශ ලේකම්වරයෙකු වන අශෝක පීරිස් සහ මාධ්‍යට නම හෙළිකර නැති තවත් අමාත්‍යංශ ලේකම්වරු මේ සම්බන්ධයෙන් කරුණු දක්වා ඇත.  දේශබන්දු තෙන්නකෝන් ඇතුළු ඉහලම පොලිස් නිලධාරීන්ට පිරිසකට පාස්කු ප්‍රහාරය වළක්වා නොගැනීම පිළිබඳව චෝදනා එල්ලවීමෙන් මුදවා ගන්නා ලෙස මහා නාහිමිවරුන් හමුවී ඉල්ලීමක් කිරීම සහ එම ඉල්ලීම පිළිබඳව ජනමාධ්‍ය රැස් කරවා දේශපාලනික පක්ෂග්‍රාහී ලෙස කරුණු දක්වමින් බරපතල විනය විරෝධී ක්‍රියාවක් සිදු කර තිබේ. මූලාශ්‍රය – ද ලීඩර්", "URL": "https://lankatruth.com/si/?p=121925", "Category": "පුවත්", "Parent URL": null}