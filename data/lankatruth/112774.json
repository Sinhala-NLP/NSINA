{"Source": "Lankatruth", "Timestamp": "March 14, 2021", "Headline": "කෙසෙල්වත්තේ දිනුක ඩුබායි හිදී මරුට", "News Content": "පාතාල මත්ද්‍රව්‍ය ජාවාරම්කරුවෙකු වන රාජපක්ෂ ආරච්චිලාගේ දිනුක මදුෂාන් හෙවත් කෙසෙල්වත්තේ දිනුක ඩුබායි රාජ්‍යයේදි මියගොස් ඇතැයි වාර්තා වේ. පිටකොටුව, කෙසෙල්වත්ත ප්‍රදේශය කේන්ද්‍ර කරගෙන පාතාල ක්‍රියාකාරකම් සහ මත්ද්‍රව්‍ය ජාවාරම් සිදුුකල දිනුක පසුව ඩුබායි රාජ්‍යයට පලා ගොස් එහි සිට මහාපරිමාණයෙන් මත්ද්‍රව්‍ය ජාවාරම් කරමින් සිට ඇතැයි පොලිස් ආරංචිමාර්ග කියයි. ඩුබායි හිදි දිනුකට හදිසියේ ඇතිවූ හෘද්‍යාබාධයක් හේතුවෙන් මරණය සිදුවී ඇතැයි වාර්තා වන අතර පිටකොටුව මිහිදු මාවතේ පොලිස් සංවිධානාත්මක අපරාධ අංශය අසළ පිහිටි දිනුක ගේ නිවස අසල සුදු කොඩි ඔසවා ඇතැයි වාර්තා වේ.", "URL": "https://lankatruth.com/si/?p=112774", "Category": "පුවත්", "Parent URL": null}