{"Source": "Lankatruth", "Timestamp": "August 29, 2017", "Headline": "සියැටෙල්හි ලෙනින් ප්‍රතිමාව ඉවත් කිරීමේ සූදානමක්!", "News Content": "ඇමෙරිකා එක්සත් ජනපදයේ සියැටෙල් නගරයේ ඉදිකර තිබූ සෝවියට් දේශයේ නිර්මාතෘ වී.අයි. ලෙනින්ගේ ප්‍රතිමාව ඉවත් කිරීමට එහි නගර පාලකයින් විසින් ගෙන ඇති තීරණයට රුසියානු කොමියුනිස් පක්ෂය දැඩි ලෙස හෙළා දැක ඇති බව වාර්තා වේ. ඇමෙරිකාව ගෙන ඇති මෙම තීරණය සම්බන්ධයෙන් අදහස් දක්වන රුසියානු කොමියුනිස්ට් පක්ෂය අවධාරණය කර ඇත්තේ ඇමෙරිකාව ලොව පුරා සිදු කරන රුසියානු විරෝධයේ තවත් එක් පියවරේ තවත් එක් අවස්ථාවක් ලෙස හැඳින්විය හැකි බවයි. රුසියානු කොමියුනිස් පක්ෂයේ මධ්‍යම කමිටුවේ ලේකම් සර්ගෙ ඔබුක්හොව් ප්‍රකාශයක් නිකුත් කරමින් පවසා ඇත්තේ මෙවැනි ද්වේශසහගත දේපළ විනාශයක් තමන් කිසිසේත් අනුමත නොකරන අතර සියැටෙල් නගරාධිපතිවරයා පවසන්නේ ඇමෙරිකානු සිවිල් යුද සමය අනුස්මරණය කරන සොල්දාදුවාගේ ප්‍රතිමාව ඉවත් කිරීම සහ ලෙනින් ප්‍රතිමාව ඉවත් කිරීම කිසිසේත්ම සැසඳිය නොහැකි අතර ලෙනින් යනු සියලු වර්ගයේ වහල් භාවයන්ට සහ සමාජ ප්‍රචණ්ඩත්වයට එරෙහි වූ අයෙකු සේම සමාජ සාධාරණත්වය සහ සැබෑ පුද්ගල නිදහස වෙනුවෙන් පෙනීසිටියෙකු බවයි. මේ අතර ඇමෙරිකාවේ වර්ජිනියා ප්‍රාන්තයේ චාලට්ස්විල් නගරයේ වර්ගවාදී විරෝධතාවයේදී මෙන් සියැටෙල් නගරයේදීද ට්‍රම්ප් හිතවාදීන් පිරිසක් ලෙනින් යනු හිට්ලර් වැනි නායකයකු බවත් ඔහුගේ ප්‍රතිමාව බිඳදමන ලෙසත් කෑ කෝ ගසමින් විරෝධතා පළකර ඇති බව පැවසේ.", "URL": "https://lankatruth.com/si/?p=40096", "Category": "විදෙස් පුවත්", "Parent URL": null}