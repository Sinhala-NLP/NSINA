{"Source": "Lankatruth", "Timestamp": "July 6, 2018", "Headline": "ඉන්ධන මිල වැඩිකිරිමට එරෙහිව ජවිපෙන් විරෝධතා මාලාවක්", "News Content": "ආණ්ඩුව අසාධාරණ ලෙස ඉන්ධන මිල වැඩිකිරීමට විරෝධය පළකරමින් ජනතා විමුක්ති පෙරමුණ විසින් විරෝධතා මාලාවක් සංවිධානය කිරීමට තීරණය කර ඇති බව වාර්තා වේ. ආණ්ඩුව වැඩිකළ ඉන්ධන මිල අඩුකිරීමට පියවර නොගන්නේ නම් ඉදිරි දින කිහිපය තුළදී දිස්ත්‍රික් මට්ටමින් උද්ඝෝෂණ මාලාවක් දියත් කිරීමට නියමිත බවත් වාර්තා වේ. ආණ්ඩුව මීට පෙර එනම් 2018 මැයි මස 10වෙනිදා ඉන්ධන මිල ඉහළ දැමූ අතර එසේ ඉන්ධන මිල වැඩි කර මසක් ගත වෙන්නටත් පෙර නැවතත් ඉන්ධන මිල ඉහළ දමා තිබේ.", "URL": "https://lankatruth.com/si/?p=55723", "Category": "පුවත්", "Parent URL": null}