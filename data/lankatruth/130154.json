{"Source": "Lankatruth", "Timestamp": "March 18, 2022", "Headline": "“ආණ්ඩුව පන්නමු, ගෝටාබය පන්නමු” තරුණ හඬින් කොළඹ ගිගුම්දෙයි..", "News Content": "සම්පත් විකුණා දමන, ජනතාව පෝලිම් ගස්සන ආණ්ඩුවට එරෙහි මේ වනවිට ජනාධිපති ලේකම් කාර්යාලය ඉදිරිපිට පැවැත්වෙන සමාජවාදී තරුණ සංගමයේ දැවැන්ත විරෝධතා රැලිය සඳහා අතිවිශාල තරුණ තරුණයින් පිරිසක් සහභාගී වී සිටිනු දක්නට ලැබේ. තෙල් පෝලිම් තවත් එපා!, ඉන්දියාවට බිලිදුන් තෙල් ටැංකි, ඇමරිකාවට බිලිදුන් යුගදනවි වහා පවරා ගනු!, රට රැකීමට දේශප්‍රේමී තරුණ තරුණයින් එක්වවු!, තොපි සෙල්ලම් කරන්නේ අපේ අනාගතය එක්කයි, රටේ සම්පත් විකුණන ආණ්ඩුව ගෙදර යනු! ආදී සටන් පාට රැගත් බැනර් ප්‍රදර්ශනය කරමින් ඔවුන් මරදාන ටෙක්නිකල් මංසන්දියේ සිට විරෝධතා පාගමණින් ජනාධිපති ලේකම් කාර්යාලය දක්වා පැමිණි අතර මේ වනවිට එහිදී විරෝධතා රැලිය පැවැත්වෙමින් තිබේ.", "URL": "https://lankatruth.com/si/?p=130154", "Category": "පුවත්", "Parent URL": null}