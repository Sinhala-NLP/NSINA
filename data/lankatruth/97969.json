{"Source": "Lankatruth", "Timestamp": "October 18, 2020", "Headline": "මේ කාර්තුවේ ආර්ථික වර්ධන වේගය රජය ප්‍රකාශ නොකරයි", "News Content": "මේ වසරේ දෙවන කාර්තුව සඳහා වන දළ ජාතික නිෂ්පාදිත වර්ධනය ප්‍රකාශයට පත් නොකිරීමට ජන හා සංඛ්‍යාලඛෙන දෙපාර්තමේන්තුව තීරණය කර ඇත. සාමාන්‍යයෙන් ජාතික ආර්ථික පුරෝකථන කාර්තුමය හා වාර්ෂික ලෙස දින 75ක් තුළ සිදුකිරීම මෙම දෙපාර්තමේන්තුවට පැවරී ඇති කාර්යයකි. නමුත් මෙම කාර්තුවේදී එය ප්‍රකාශයට පත් නොකර තුන්වන කාර්තුව සඳහා මේ වර්ෂය අගදී එම තොරතුරු ප්‍රකාශයට පත්කිරීමට එම දෙපාර්තමේන්තුව තීරණය කර ඇත. ආර්ථික වර්ධන වේගය ශ්‍රි ලංකා රජය විසින් ප්‍රකාශයට පත් නොකිරීමට ශ්‍රී ලංකා රජය විසින් තීන්දු කර ඇත්තේ ජාත්‍යන්තර මූල්‍ය අරමුදල ලංකාවේ ආර්ථික වර්ධන වේගය – 4.6ක් වනු ඇති බවට මේ සතියේදී පුරෝකතනය කර ඇති තත්වයක් තුළ වීම විශේෂත්වයකි.", "URL": "https://lankatruth.com/si/?p=97969", "Category": "ආර්ථික පුවත්", "Parent URL": null}