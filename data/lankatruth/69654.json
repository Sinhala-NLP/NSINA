{"Source": "Lankatruth", "Timestamp": "March 4, 2019", "Headline": "ත්‍රස්තවාදයට එරෙහිව ඉන්දියාව සහ පාකිස්ථානය එක් ‌වෙයි", "News Content": "ඉන්දියාවේ කාෂ්මීරයේ පුල්වාමාහිදී ඉන්දීය ආරක්ෂක අංශවෙත එල්ලකළ බෝම්බ ප්‍රහාරයට සම්බන්ධ ජයිෂ් ඊ මොහොමඩ් ත්‍රස්ත කල්ලියට එරෙහිව ඒ්කාබද්ධ ක්‍රියාමාර්ග ගැනීමට ඉන්දියාව සහ පාකිස්ථානය සූදානම් වේ. ද හින්දු පුවත්පත වාර්තා කර ඇති පරිදි, ලබන ජගත් සංවිධාන ආරක්ෂක මණ්ඩල රැස්වීමේදී තහනම් ත්‍රස්ත සංවිධාන ලැයිස්තුවට ජයිෂ් ඊ මොහොමඩ් සංවිධානයේ නම සහ එහි නායක මසූඩ් අසාර්ගේ නම යෝජනා කිරීමට ඉන්දියාව සූදානම්ව ඇත. ප්‍රංශයේ සහය ඇතිව ඉදිරිපත් කෙරෙන මෙම යෝජනාවලිය සකස් කිරීම මේ වනවිටත් ආරම්භ කර ඇති අතර, ජයිෂ් ඊ මොහොමඩ් ත්‍රස්ත සංවිධානය ඉන්දියාවට පමණක් නොව බටහිර රටවලට ද එල්ලවී ඇති තර්ජන ඊට ඇතුළත් කිරීමට ඉන්දියාව සූදානම්ව ඇත. එසේම පාකිස්ථාන තොරතුරු අමාත්‍ය ෆවාඩ් චෞද්රි ප්‍රකාශකර සිටියේ පාකිස්තානය කේන්ද්‍ර කර ගනිමින් ඇති අන්තවාදී සහ සන්නද්ධ කණ්ඩායම්වලට එරෙහිව දැඩි ක්‍රියාමාර්ග ගන්නා බවයි.", "URL": "https://lankatruth.com/si/?p=69654", "Category": "විදෙස් පුවත්", "Parent URL": null}