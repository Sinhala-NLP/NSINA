{"Source": "Lankatruth", "Timestamp": "August 2, 2020", "Headline": "අනුරුද්ධ සම්පායෝ අත්අඩංගුවට කුරුණෑගලදී අත්අඩංගුවට", "News Content": "මීගමුව බන්ධනාගාරයේ හිටපු අධිකාරි අනුරුද්ධ සම්පායෝ කුරුණෑගල දී අත්අඩංගුවට ගෙන තිබේ. පොලීසිය පැවසුවේ, අනුරුද්ධ සම්පායෝ මීගමුව පොලිස් කණ්ඩායමකට බාර වීමෙන්ම පසුව, අත්අඩංගුවට ගත් බවය. මීගමුව බන්ධනාගාරයේ රැඳවියන්ට සැප පහසුකම් සැපයීම සම්බන්ධයෙන් එල්ල වී ඇති චෝදනා මත මීගමුව බන්ධනාගාරයේ හිටපු අධිකාරි අනුරුද්ධ සම්පායෝ වැඩ තහනමට ලක්ව සිටිති. එල්ල වී ඇති චෝදනා සම්බන්ධයෙන් සිදු කරන විමර්ශන ගැන අපරාධ පරීක්ෂණ දෙපාර්තමේන්තුව අධිකරණයට කරුණු වාර්තා කර තිබිණි. වැඩ තහනමට ලක්ව සිටින මීගමුව බන්ධනාගාරයේ හිටපු අධිකාරි අනුරුද්ධ සම්පායෝ සහ ජේලර්වරු වන සරත් බණ්ඩාර, නිශාන්ත සේනාරත්න මෙන්ම දෙවන පෙළ ජේලර් කාලිංග කළුඅග්ගල යන පුද්ගලයින් අත්අඩංගුවට ගැනීමට වරෙන්තු ලබා ගන්නැයි නීතිපති දෙපාර්තමේන්තුව පසුගිය 21 වැනිදා අපරාධ පරීක්ෂණ දෙපාර්තමේන්තුවට උපදෙස් ලබාදුන්නේය. ඉන්පසු සම්පායෝ සහ අනෙක් නිළධාරින් තිදේනා වහාම අත්අඩංගුවට ගෙන අධිකරණයට ඉදිරිපත් කරන ලෙස මීගමුව වැඩබලන මහේස්ත්‍රාත් ඉන්දික සිල්වා මහතා ජුලි 22වනදා නියෝග කළේය. ඉන්පසු අනෙක් නිළධාරින් තිදෙනා බාර වු අතර ඔවුන් බන්ධනාගාර ගත කර සිටිති.", "URL": "https://lankatruth.com/si/?p=95424", "Category": "පුවත්", "Parent URL": null}