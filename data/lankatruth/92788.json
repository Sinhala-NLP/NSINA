{"Source": "Lankatruth", "Timestamp": "April 26, 2020", "Headline": "ත්‍රිවිධ හමුදාවේම නිවාඩු අවලංගු කරයි", "News Content": "ආරක්ෂක අමාත්‍යාංශයේ උපදෙස් පරිදි නැවත දැනුම්දෙන තුරු ත්‍රිවිධ හමුදාවට අයත් නීලධාරි හා සෙසු නිලයින්ගේ නිවාඩු හා කෙටි නිවාඩු අවලංගු කර ඇත. ඒ අනුව දැනට නිවාඩු මත සිටින නිලධාරි හා සෙසු නිලයින් කඩිනමින් තමන් සේවය කරන කඳවුරු වෙත වාර්තා කල යුතු අතර එලෙස නිවාඩු මත සිටින නිලධාරි හා සෙසු නිලයින් වහාම තමන් සේවය කරන කදවුරේ ප්‍රධානියා හෝ වගකිවයුතු නිලධාරියෙකු දුරකථන මාර්ගයෙන් අමතා වැඩිදුර උපදෙස් ලබා ගැනීමට කටයුතු කළ යුතු ය. ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න මහතා විසින් අද (26) ත්‍රිවිධ හමුදාධිපතිවරුන්ට නිකුත් කළ නියෝගයකින් මේබව සදහන් කර තිබුණි.", "URL": "https://lankatruth.com/si/?p=92788", "Category": "පුවත්", "Parent URL": null}