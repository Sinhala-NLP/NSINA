{"Source": "Lankatruth", "Timestamp": "February 12, 2020", "Headline": "රන්ජන් යළිත් රක්ෂිත බන්ධනාගාරයට", "News Content": "රක්ෂිත බන්ධනාගාරගත කර සිටින පාර්ලිමේන්තු මන්ත්‍රී රන්ජන් රාමනායක මහතා ලබන 26 වැනිදා තෙක් රක්ෂිත බන්ධනාගාරගත කිරීමට නුගේගොඩ මහේස්ත්‍රාත් හර්ෂ පැල්පොල මහතා අද (12) යළි නියෝග කර තිබේ. සැකකරු අධිකරණයට රැගෙන එන අවස්ථාවේදී මාධ්‍ය වෙත යම් යම් නිවේදන නිකුත් කිරීම තුළින් සාක්ෂිකරුවන්ට සහ වින්දිතයන්ට බලපෑමක් ඇතිවේ යැයි සඳහන් කරමින් සැකකරුට ඇප ලබා නොදෙන ලෙසට නීතිපතිවරයා කළ ඉල්ලීම මත සැකකරු ලබන 26 දක්වා රක්ෂිත බන්ධනාගාර ගතකිරීමට මහේස්ත්‍රාත්වරයා නියෝග කර ඇත.", "URL": "https://lankatruth.com/si/?p=89722", "Category": "පුවත්", "Parent URL": null}