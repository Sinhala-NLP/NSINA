{"Source": "Lankatruth", "Timestamp": "December 26, 2020", "Headline": "ඇමෙරිකාවේ දැවැන්ත පිපිරීමකින් නගරයක් පුරා සන්නිවේදන කටයුතු බිඳවැටේ", "News Content": "නත්තල් දින උදෑසන එක්සත් ජනපදයේ ටෙනිසිහි නැෂ්විල් නගරයේ නවතා තිබූ කැම්පර් වෑන් රථයක් පුපුරා යාමෙන් පුද්ගලයින් තිදෙනෙකුට තුවාල සිදු වූ අතර ප්‍රාන්තය පුරා සන්නිවේදන පද්ධති බිඳ වැටි ඇති බව වාර්තා වේ. උදෑසන 6.30ට පමණ සිදුවූමෙම පිපිරීමෙන් පුද්ගලයින් තිදෙනෙකු තුවාල ලබා ඇති බවත් අවට ගොඩනැගිලි රැසකටම දැඩිලෙස හානීවීඇති බවත් පැවසේ. විනෝදාත්මක වාහනයක් (ආර්වී) ලෙස සකසා ඇති මෙම රථයෙන් පැමිණි පිරිස් ශබ්ද විකාශ යන්ත්‍රයක් මගින් පිපිරීමක් සිදුවන බවට උදෑසන ප්‍රචාරය කර තිබේ. ඉන් පසු එම ස්ථානයට පැමිණි පොලිස් නිලධාරීන් එම කැම්පර් වෑන් රථයක් ප්‍රදේශයෙන් ඉවත්ව යන ලෙස අනතුරු ඇඟවීමේ පණිවිඩයක් විකාශනය කිරීමෙන් අනතුරුව මෙලෙස පුපුරවා හැරීමට ලක් කර ඇති බවත් පිපිරීමෙන් පෙලිස් නිලධාරියෙකු ඇතුළු පුද්ගලයින් කිහිප දෙනෙකු තුවාල ලබා ඇති බවත් වාර්තා වේ. එක්සත් ජනපද මාධ්‍ය වාර්තාවලට අනුව පිපිරීමෙන් අනතුරුව එම ස්ථානය පරීක්ෂා කිරීමේදීමිනිස් සිරුරු කොටස් හඳුනා ගැනීමට හැකිව තිබේ. ප්‍රහාරය එල්ල වූ ආකාරය පිලිබඳව පුළුල් පරීක්ෂණයක් ආරම්භ කර ඇති අතර නගරය පුරා ආරක්ෂක අංශ විසින් පුළුල් සෝදිසියක් අරම්භ කර ඇති බව වාර්තා වේ. ටෙලිකොම් දැවැන්තයා වන ඒටී ඇන්ඩ් ටී සමාගමට අයත් ගොඩනැගිල්ල ආසන්නයේ වෑන් රථය පුපුරා යාම නිසා නගරය පුරා සන්නිවේදන කටයුතු බිඳවැටීමට ලක්ව ඇති බව පැවසේ. ප්‍රහාරය එල්ල කරනු ලැබූවෑන් රථයේ මෙම ඡායාරූපය සිකුරාදා අලුයම පොලිසිය විසින් නිකුත් කර තිබේ.", "URL": "https://lankatruth.com/si/?p=104555", "Category": "විදෙස් පුවත්", "Parent URL": null}