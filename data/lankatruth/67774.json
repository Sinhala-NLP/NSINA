{"Source": "Lankatruth", "Timestamp": "February 9, 2019", "Headline": "මධුෂ් සමග අත්අඩංගුවට ගත් “ජංගා”ගේ නිවසෙන් යුද ඇඳුම් හා පතොරොම් හමුවෙයි", "News Content": "ඩුබායි හීදී පොලිස් අත්අඩංගුවට ගත් දකුණේ ප්‍රබල පාතාල කල්ලි නායක මාකදුරේ මධූෂ් නැමැත්තා සමග අත්අඩංගුවට ගත් අනුෂ්ක කවිශාද් නොහොත් “ජංගා” නැමැත්තාට අයත් දික්වැල්ල ප්‍රදේශයේ පිහිටි නිසවසේ තිබී යුද හමුදා ඇඳුම් කට්ටල 09ක්, යුද හමුදා හිස්වැසුම් තුනක්, ටී 56 ජීව උණ්ඩ 32ක්, හිස්පතුරම් කොපු 38 සහ යතුරුපැදි 03ක් ඇතුළු භාණ්ඩ කිහිපයක් සොයාගෙන තිබේ. එම නීතීවිරෝධි භාණ්ඩ සමඟ අනුෂ්ක කවිශාදි නොහොත් “ජංගා” ඥාතියෙකුද පොලිස් අත්අඩංගුවට පත්ව ඇති බව වාර්තා වෙයි. මධූෂ්ට අයත් මාකඳුරේ පිහිටි නිවස හා ඔහුගේ පුංචි අම්මාට අයත් නිවස ද සෝදිසි කර තිබු අතර සැකකටයුතු කිසිවක් සොයා ගත හැකිවී නැත. මදුෂ්ගේ නිවස වටා ආරකාෂිත කැමරා (CCTV) පද්ධතියක් සවිකර තිබෙන බවද පොලිසිය සඳහන් කරයි. තම දරුවාද මධූෂ් විසින් ඩුබායිවලට රැගෙන ගොස් තිබෙන බවත් එම දරුවා ගෙනවිත් දෙන්නැයි මධූෂ්ගේ පළමු විවාහයේ බිරිඳ එහිදී පොලීසියෙන් ඉල්ලීමක් ද කර තිබේ.", "URL": "https://lankatruth.com/si/?p=67774", "Category": "පුවත්", "Parent URL": null}