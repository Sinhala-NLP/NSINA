{"Source": "Lankatruth", "Timestamp": "February 22, 2021", "Headline": "නොනවතින රිස්වාන්", "News Content": "1992 වසරේ ජූනි මස 01 දින ඉපදුන මොහොමඩ් රිස්වාන් පකිස්තානය වෙනුවෙන් මුලින්ම ජාත්‍යන්තර විස්සයි විස්ස වරම් දිනා ගන්නේ 2015 වසරේ… හැබැයි අතරින් පතර ඉදහිට ලැබුනු එක අවස්ථාවකවත් සාර්ථක වෙලා පකිස්තානය වෙනුවෙන් විස්සයි විස්ස අර්ධ ශතකයක්වත් ලබා ගන්න මොහොමඩ් රිස්වාන්ට නොහැකි වෙනවා. කොහොම හරි කඩුලු රකින්නෙක් වුන රිස්වාන්ට සර්ෆරාස් අහමඩ්ගේ අසාර්ථකත්වය හමුවේ කන්ඩායමේ ස්ථානයක් මෙන්ම විටෙක නායකත්වය පවා උරුම වෙනවා. එහෙම ආපු රිස්වාන් ඔහුගේ නොනවතින ලකුණු යන්ත්‍රය පණ ගන්වන්නේ තරග ආකෘති ඕනෑම වර්ගයකට මොහොමඩ් රිස්වාන් කියන මනුස්සයා පකිස්තානයට නැතුවම බැරි මිනිහෙක් කියලා අපූරුවට පෙන්වලා. 2015 වසරේ ජාත්‍යන්තර විස්සයි විස්ස වරම් දිනා ගන්න මොහොමඩ් රිස්වාන් එයාගේ මංගල විස්සයි විස්ස අර්ධ ශතකය රැස් කරන්නේ 2020 අවුරුද්දේ… අවුරුදු පහක් යනවා රිස්වාන්ට එයාගේ මංගල අර්ධ ශතකය රැස් කරන්න. එතැනින් පස්සේ පිට පිට ඉනිම් තුනකදී ඔහු ශතක අර්ධ ශතක රැස් කරනවා. ඔහු අන්තිමට ක්‍රීඩා කරපු ජාත්‍යන්තර විස්සයි විස්ස ඉනිම් හතර තුළ රිස්වාන් ලකුණු 89ක් 104*ක් 51ක් සහ 42ක් රැස් කරනවා. ඊට පස්සේ රිස්වාන් ගහන විස්සයි විස්ස තරගය තමයි ඊයේ (21) තිබ්බ පකිස්තාන සුපර් ලීග් තරගාවලියේ ඔහුගේ කන්ඩායම ක්‍රීඩා කරපු තරගය. ඒ තරගයේ රිස්වාන් ලකුණු 71ක් පන්දු 53කදි ලබා ගන්නවා. ඊට දර්ශනීය හතරේ පහරවල් අටකුත් රමණීය හතරේ පහරවල් දෙකකුත් ඇතුලත් කරන්න රිස්වාන් අමතක කරන්නේ නැහැ… ඒ අනුව ඔහු ක්‍රීඩා කරපු අවසාන විස්සයි විස්ස ඉනිම් පහ මෙලෙස හදුන්වන්න පුළුවන්, 88, 104*, 51, 42, 71ක් විදිහට ඔහු ක්‍රීඩා කරපු අවසාන විස්සයි විස්ස ඉනිම් පහ සටහන් වෙනවා. මේ රිස්වාන් ක්‍රීඩා කරපු අන්තිම විස්සයි විස්ස ඉනිම් පහ විතරයි. මෑත කාලයේ ඔහුගේ ටෙස්ට් සහ එක්දින ඉනිම් ගත්තත් මේ වගේම ඔහු අතිසාර්ථකයි. ඇත්තටම කාලයක් තිස්සේ දැඩි නියගයෙන් ලකුණු පිපාසයෙන් හිටපු රිස්වාන්ට දැන් වසන්තය උදා වෙලා ඉවරයි. වර්තමාන ක්‍රිකට් පිටියේ සාර්ථකම පිතිකරුවන් අතර තරග රටා ත්‍රිත්වයෙම උඩින්ම ඉන්න අතිදක්ෂයෙක් ලෙස මොහොමඩ් රිස්වාන් කියන පන්දු යවන්නන්ගේ අලුත් භීතිකාව හදුන්වන්න පුළුවන් !!! ©️ Rishie Bro", "URL": "https://lankatruth.com/si/?p=111121", "Category": "ක්‍රීඩා පුවත්", "Parent URL": null}