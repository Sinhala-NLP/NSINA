{"Source": "Lankatruth", "Timestamp": "November 21, 2011", "Headline": "තවත් මිය ගිය මළසිරුරක් දිවයිනට", "News Content": "ජෝර්දානයේදී ඇඟළුම් කම්හලක සේවය කරමින් සිටියදී අභිරහස් ලෙස මියගිය ශ්‍රී ලාංකික තරුණයෙකුගේ මළ සිරුරක් දිවයිනට රැගෙනවිත් තිබේ. මෙසේ මියගොස් ඇත්තේ ඇල්පිටිය, නවඳගල ප්‍රදේශයේ පදිංචි සුරංග චතුරංග නැමැති 26 හැවිරිදි තරුණයෙකි. ඔහුගේ ඥාතීන් පැවසුවේ අදාළ තරුණයා සිය බිරිඳ සමග ජෝර්දානයේ ඇඟළුම් කම්හලක සේවය කරමින් සිටි බවය. කෙසේ වෙතත් එම මරණය සැක සහිත බවට ඔහුගේ ඥාතීන් පවසයි. ඒ සම්බන්ධයෙන් විදේශ සේවා නියුක්ති කාර්යාංශයෙන් අප විමසීමක් කළේය. එහි සාමාන්‍යාධිකාරි හරිස්චන්ද්‍ර බටුගොඩ පැවසුවේ එම තරුණයාගේ මරණය සම්බන්ධයෙන් පරීක්ෂණයක් ආරම්භ කර ඇති බවය.", "URL": "https://lankatruth.com/si/?p=306", "Category": "පුවත්", "Parent URL": null}