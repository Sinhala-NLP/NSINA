{"Source": "Lankatruth", "Timestamp": "May 24, 2020", "Headline": "කළු ගඟේ ජල මට්ටම ඉහළට – රත්නපුරයට ගංවතුර තත්වයක්", "News Content": "සමනල අඩවිය ඇතුළු ශ‍්‍රී පාද බටහිර බෑවුමට ඇදහැලුණු වර්ෂාව හේතුවෙන් පැය කිහිපයක් තුළ කලු ගගේ ජල මට්ටම සීග‍්‍ර ලෙස ඉහළ ගිය බවත් අද (24) රාත‍්‍රී 08.00 වනවිට මීටර් 05.19 ඉක්මවූ බවත් වාරිමාර්ග දෙපාර්තමේන්තුව අනතුරු අගවයි. ගංවතුර අවදානමකට සූදානම් වන ලෙස අනතුරු අගවන සිමාව පසුකර තිබෙන බවත් රත්නපුර මුවගම ජල මාපකයේ මීටර් 07.5 ඉක්මවූ විට සුළු ගංවතුර තත්වයක් ලෙස සැලකෙන බවත් වාරිමාර්ග දෙපාර්තමේන්තුව මීටර් පහ සීමාව ඉක්මවූ විට කළු ගග දෙපස සහ පහළ ජනතාවට සුළු ගංවතුර මට්ටමකට මුහුණ දෙන ලෙස සුදානම්ව සිටින්නැයි අනතුරු අගවයි. ඒ අනුව රත්නපුර, ඇලපාත, කිරිඇල්ල යන ප‍්‍රාදේශීය ලේකම් කොට්ඨාසවල පහත්බිම් ප‍්‍රදේශවල ජීවත්වන ජනතාවට ගංවතුර අවදානමක් ඇති නිසා ආරක්‍ෂිත ස්ථානවලට යාමට සුදානමින් සිටින්නැයි රත්නපුර දිස්ත‍්‍රික් ආපදා මධ්‍යස්ථානය දන්වා තිබේ. ඉහළ කදුකර ප‍්‍රදේශයට ඇදහැලෙන වර්ෂා වරින් වර අඩු වැඩිවෙමින් ඇදහැලෙන නිසා රාත‍්‍රී කාලයේ ගගේ ජල මට්ටම ඉහළ යාමට ඉඩ ඇති බවට වාරිමාර්ග දෙපාර්තමේන්තුව අනතුරු අගවයි. මීට දින පහකට පමණ පෙර මහ ගංවගුර තත්වයක් ඇති වු නිසා එසේ ගලා ආ ජලය පහත්බිම්වල තවමත් රැදී ඇති නිසා මේ වනවිට ගංවතුරක අවදානම ඉක්මනින් ඇතිවිය හැකි බවට වාරිමාර්ග දෙපාර්තමේන්තුව පවසයි.", "URL": "https://lankatruth.com/si/?p=93460", "Category": "පුවත්", "Parent URL": null}