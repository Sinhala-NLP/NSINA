{"Source": "Lankatruth", "Timestamp": "April 7, 2012", "Headline": "ජනඅරගල දෙදෙනෙකු පැහැරගෙන ඇතැයි පැවසේ", "News Content": "ප්‍රේමකුමාර ගුණරත්නම් හා දිමුතු ආටිගල යන ජන අරගල ව්‍යාපාරයේ සමාජිකයන් දෙදෙනා ඊයේ රාත්‍රියේ පැහැරගෙන ගොස් අත්අඩංගුවට ගෙන ඇති බව එම ව්‍යාපාරය සදහන්කරයි. කෙසේවෙතත් පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා විසින් අදාළ සිදුවීම ප්‍රතික්ෂේප කරනු ලැබ තිබේ. මේ සම්බන්ධයෙන් අද පෙරවුරුවේ එම ව්‍යාපාරය විසින් මාධ්‍ය සාකච්ඡාවක්ද පවත්වා ඇත. පසුගිය කාළයේ වරින් වර මෙවැනි පැහැරගැනීම් ගණනාවක්ම සිදුකර තිබින. එය කොතරම් බරපතලද කිවහෝත් මෙලෙස පැහැරගන්නා කණ්ඩායම් විසින් වැරදීමකින් හමුදා සාජන්වරයෙක්ද පැහැරගන තිබින. නිවාඩු ගත කිරීමට නිවසට ගොස් සිටියදී මෙම සැරයන් වරයා පැහැරගත් බව වාර්තා විය. එමෙන්ම ජීවන් කුමාරතුංග අමාත්‍යවරයා‍ගේ ව්‍යාපාරික ඥාතියෙකුද මෙසේ පැහැරගැනීමට ලක්විය. නිදහස් වූ පසු ඔහු ජනමාධ්‍යවෙත පවසා තිබුනේ ජනාධිපතිතුමා සහ ආරක්ෂක ලෙකම්වරයා නොසිටින්නට තමන්ගේ ජීවිතය අහිමිවීමේ ඉඩකඩ තිබූ බවය. රටේ ප්‍රජාතන්ත්‍රවාදය දැඩිලෙස බිදවැටී භීෂණකාරී තත්වයක් මතුවෙමින් තිබෙන බව මෙම පැහැරගැනීම් තුලින් සනාත වේ.", "URL": "https://lankatruth.com/si/?p=2004", "Category": "පුවත්", "Parent URL": null}