{"Source": "Lankatruth", "Timestamp": "October 19, 2020", "Headline": "ඕමල්පේ හිමිගේ විරෝධය…", "News Content": "මේ වනවිට ආණ්ඩුව බලයට පත්කිරීමට කැපවීමෙන් ක්‍රියා කළ භික්ෂූන් වහන්සේලා ගණනාවක් 20වන ආණ්ඩුක්‍රම ව්‍යවස්ථා සංශෝධනයට විරෝධය පල කර ඇති අතර එයට පූජ්‍ය ඕමල්පේ සෝභිත හිමියන්ද එක්වී සිටිති. උන්වහන්සේ ඊයේ (18) ජනාධිපතිවරයාට මේ බව ලිඛිතව දන්වා ඇත. එම ලිපියේ උන්වහන්සේ අවධාරණය කර සිටින්නේ “මේ රටේ සාසනික හා සමාජ මෙහෙවරේ විවිධාකාරයෙන් කැපවී සිටින භික්ෂූන්වහන්සේලාගේ අප්‍රසාදය මේ වනවටිත් පල වීඇත. එමෙන්ම අගරදගුරු මණ්ඩලයේද සිවිල් සංවිධානවලද විරෝධය පල වී ඇත. රටේ ප්‍රජාතන්ත්‍රවාදී ජනනායකයා වශයෙන් එම අදහස් උදහස් පිළිබඳව ඔබතුමාගේ විශේෂ අවධානය යොමු කළ යුතුව ඇත.” යනුවෙනි. මෙයට පෙර පූජ්‍ය ඇල්ලේ ගුණවංශ, පූජ්‍ය මුරුත්තෙට්ටුවේ ආනන්ද, පූජ්‍ය බෙංගමුවේ නාලක ප්‍රමුඛ මෙම ආණ්ඩුව බලයට පත් කිරීම වෙනුවෙන් විශාල කාර්යය භාර්යයක් ඉටු කළ ප්‍රකට භික්ෂූන් වහන්සේලා රැසක් 20වෙනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් විරෝධය පල කර තිබිණි.", "URL": "https://lankatruth.com/si/?p=98083", "Category": "පුවත්", "Parent URL": null}