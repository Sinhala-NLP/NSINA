{"Source": "Lankatruth", "Timestamp": "May 18, 2018", "Headline": "නාමල් රාජපක්ෂට එරෙහි පරීක්ෂණවල ප්‍රගති වාර්තාවක් ඉල්ලයි", "News Content": "මෙරට රගර් ක්‍රීඩාව ප්‍රවර්ධනය කිරීම සඳහා ඉන්දියානු පෞද්ගලික සමාගමක් වන “ක්‍රිෂ් ලංකා” සමාගම විසින් ලබා දුන් රුපියල් මිලියන් 70ක මුදලක් අවභාවිතා කිරීමේ සිද්ධිය සම්බන්ධව පොලීසියට අදාල උපදෙස් ලබාදෙනලෙස කොටුව මහේස්ත්‍රාත් ලංකා ජයරත්න මෙනවිය නීතිපතිවරයාට සිහි කැඳවීමක් කළාය. එසේම පාර්ලිමේන්තු මන්ත්‍රී නාමල් රාජපක්ෂ මහතාට එරෙහිව සිදුකෙරෙන පරීක්ෂණ කටයුතු වල ප්‍රගතිය දැක්වෙන වාර්තාවක් අධිකරණයට ඉදිරිපත් කරනලෙස නීතිපති වරයාට දැනුම් දී ඇතත් මෙතෙක් ඒ පිළිබඳව උපදෙස් ලබා දී නැතැයි මූල්‍ය අපරාධ විමර්ෂණ කොට්ඨාසයේ නිලධාරීන්ටනිලධාරීන් කළ දැනුම්දීමකදී නැවත මහේස්ත්‍රාත්වරිය නීතිපතිවරයාවෙත සිහිකැඳවීමක් සිදුකර තිබේ. සිද්ධියට අදාල පරීක්ෂණ කටයුතු සිදුකර අදාල පැමිණිල්ල ජූලි 13දා නැවත කැඳවිමට මහේස්ත්‍රාත්වරිය නියෝග කලේ ය.", "URL": "https://lankatruth.com/si/?p=52433", "Category": "පුවත්", "Parent URL": null}