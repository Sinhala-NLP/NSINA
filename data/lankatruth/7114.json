{"Source": "Lankatruth", "Timestamp": "May 8, 2013", "Headline": "මැ‍ඩෝනා චිත්‍රය විකුණා පාසල් හදයි", "News Content": "සුප්‍රසිද්ධ ඇමරිකානු ගායිකා මැඩෝනා සතුව තිබූ ප්‍රංශ ජාතික චිත්‍ර ශිල්පියෙකු වන  Fernand Leger ගේ “  ගේ “ Trois Femmes a la Table Rouge,”   නැමැති චිත්‍රය ඊයේ (07) ඇමරිකානු ඩොලර් මිලියන 7.16 කට අලවි වී ඇති බව වාර්තාවේ. මේ පිළිබඳ අදහස් දක්වා ඇති මැඩෝනා ප්‍රකාශ කොට ඇත්තේ මෙම මුදලින් ළමා අධ්‍යාපන අරමුදලක් පිහිටුවන බවයි. සුප්‍රසිද්ධ ඇමරිකානු ගායිකා මැඩෝනා සතුව තිබූ ප්‍රංශ ජාතික චිත්‍ර ශිල්පියෙකු වන Fernand Leger ගේ “Trois Femmes a la Table Rouge,” නැමැති චිත්‍රය ඊයේ (07) ඇමරිකානු ඩොලර් මිලියන 7.16 කට අලවි වී ඇති බව වාර්තාවේ. මේ පිළිබඳ අදහස් දක්වා ඇති මැඩෝනා ප්‍රකාශ කොට ඇත්තේ මෙම මුදලින් ළමා අධ්‍යාපන අරමුදලක් පිහිටුවන බවයි. ලාබ නොලබන සංවිධානයක් වශයෙන් පිහිටුවන මෙම ආයතනය වීදි දරුවන්ගේ සහ ගොවි දරුවන්ට අධ්‍යාපනය ලබා දීම සඳහා කටයුතු කිරීමට බලාපොරොත්තු වන බව වැඩි දුරටත් සඳහන් කරයි.  1921 දී නිර්මාණය කර ඇති මෙම චිත්‍රය නම සඳහන් නොකරන ලද පුද්ගලයකු විසින් මිලදීගෙන ඇති බව වෙන්දේසි සමාගමේ වෙඩ් අඩවිය සඳහන් කරයි. මැඩෝනා විසින් 1990 වසරේදී මෙම චිත්‍රය මිලදී ගෙන තිබේ.  මැඩෝනා විසින් මේ වන විට මලාවි සහ දකුණු අප්‍රිකාවෙන් දැරියන් දෙදෙනෙකු තමා භාරයේ රැකබලා ගන්නා අතර එම රටවල පාසල් 10 ක් ඉදිකිරීමටද බලාපොරොත්තු වෙයි.", "URL": "https://lankatruth.com/si/?p=7114", "Category": "විදෙස් පුවත්", "Parent URL": null}