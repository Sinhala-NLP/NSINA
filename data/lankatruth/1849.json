{"Source": "Lankatruth", "Timestamp": "March 22, 2012", "Headline": "ආණ්ඩුව පරාදයි – ජිනීවා යෝජනාව සම්මතයි", "News Content": "එක්සත් ජාතීන්ගේ ජිනීවා මානව හිමිකම් සමුළුවට ඇමරිකාව විසින් ගෙන ආ යෝජනාව වැඩි ඡන්ද 9 කින් සම්මත වී තිබේ. ශ්‍රී ලංකා වේලාවෙන් අද දහවල් 2.30 ට පමණ යෝජනාව ඉදිරිපත් කළ අතර රටවල් 47 හි නියෝජිතයන්ට අදහස් දැක්වීමට විනාඩි 3 බැගින් අදහස් දැක්වීමට ලබාදුන්නේය. ඉන්දියාවේ ස්ථාවරයත් සමග ලංකාවට පක්ෂව ඡන්දය දීමට සිටි රටවල් ඡන්දය දීමෙන් වැලකී සිටි බව වාර්තා වේ. මේ අනුව ලංකාවට සහය ලබා දුන් රටවල් වන්නේ චීනය, රුසියාව, තායිලන්තය, කියුබාව, ඉන්දුනීසියාව, බංගලාදේශය, මාලදිවයින, සෞදි අරාබිය, කටාර්, ඇංගෝලාව, උගන්ඩාව, පිලිපීනය, කිරිකිස්ථානය, හා ඉක්වදෝරයයි. කෙසේ වුවද ආණ්ඩුව දිගින් දිගටම ප්‍රකාශ කර සිටියේ ජාත්‍යන්තරය තමන් සමග බවයි. මේ සදහා අවශ්‍යව තිබූ රාජ්‍යතාන්ත්‍රික ගණුදෙනු සිදු නොකොට ලංකාව තුල පටු දේශපාලන වාසි වෙනුවෙන් හා ආණ්ඩුවේ ඇතැම් දේශපාලකයින්ගේ ප්‍රතිරෑප ගොඩනංවා ගැනීම සදහා ගනු ලැබූ ක්‍රියා මාර්ග හේතුවෙන් ලංකාවට ලැබීමට තිබූ ඡන්ද අහිමි වූ බව දේශපාලන විශ්ලේෂකයන්ගේ මතයයි.", "URL": "https://lankatruth.com/si/?p=1849", "Category": "පුවත්", "Parent URL": null}