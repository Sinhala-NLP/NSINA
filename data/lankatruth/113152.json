{"Source": "Lankatruth", "Timestamp": "March 18, 2021", "Headline": "අලි මිනිස් ගැටුමට විසඳුම් ඉල්ලා මහිසංගණයේත් අඛන්ඩ සත්‍යග්‍රහයක්", "News Content": "අලි ගැටලුවට ස්ථීර විසඳුම් ලබාදෙන ලෙස ඉල්ලා ගොවීන් පිරිසක් මහියංගණ නගරයේදී ඊයේ (17) දහවල් අඛන්ඩ සත්‍යග්‍රහයක් ආරම්භ කර තිබේ. මහියංගණය, රීදිමාලියද්ද හා මිණිපේ ජනතාවට වසර 10කට අධික කාලයක් තිස්සේ වනඅලින්ගෙන් සිදුවන පීඩාවක් සිදුවන පීඩාවන් ඉවසාගත නොහැකිව හා එතෙක් මෙතෙක් පැවති රජයන් හා මැති ඇමතිවරුන්ගේ මුසාබස්වලට රැවටුණු ජනතාව තවදුරටත් රැවටීමෙන් වැළකී ස්ථීර විසඳුම් ලබාදෙනතුරු අඛණ්ඩව සත්‍යාග්‍රහයේ නිරත වන බව සත්‍යග්‍රහයේ නිරත ගොවීහු පවසති. අඛණ්ඩ සත්‍යග්‍රහය සඳහා මහියංගණ ප්‍රදේශයේ ගොවි සංවිධාන රැසක සහයෝගය ලැබී තිබෙන අතර සමස්ත ලංකා ගොවිජන සම්මේලනය පූර්ණ සංවිධාන සහාය ලබාදී ඇත. හම්බන්තොට වල්සපුගල ගොවීන් ආරම්භ කළ සත්‍යග්‍රහයටද මෙම පිරිස් සහාය පළ කරන බවත් ඔවුන්ගේ ගැටලුව සේම උඩදිවූ ගැටලුවක් මහියංගණය අවට ගම්මාන රැසක ජනතාව කාලයක් තිස්සේ මුහුණ පැමින් සිටින බවද ඔවූහු අවධාරණය කරති.", "URL": "https://lankatruth.com/si/?p=113152", "Category": "පුවත්", "Parent URL": null}