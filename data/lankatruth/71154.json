{"Source": "Lankatruth", "Timestamp": "March 28, 2019", "Headline": "ලංකාවේ තානාපති සේවයේ අය අද ඉන්නේ රතු නිවේදන ලැයිස්තුවේ", "News Content": "“පසුගිය අවුරුදු දහය පහළොව තුළදී විදේශ තානාපති සේවය දේශපාලන හිතවතුන්ගේ ස්ථානයක් බවට පත්වෙලා. ඒ අතරින් සුළු පිරිසක් ඉතා දක්‍ෂ අය සිටිනවා. ඇමරිකා එක්සත් ජනපදයට, ඕස්ට්‍රියාවට අපට තානාපතිවරයෙක් නැහැ. ඉන්දියාව, රුසියාව, චීනය, ජපානය, සෞදි අරාබිය, දකුණු කොරියාව, මුළු සාක් කලාපයේම දේශපාලන පත්වීම්. වොෂින්ටන්වලට අවුරුද්දක් තිස්සේ තානාපතිවරයෙක් නැහැ කියන්නේ අපි වොෂින්ටන්වලටනය කෙයාර් නොකරන තරම් ප‍්‍රබලයි කියන එක. මොකද්ද මේ. මේ දේශපාලනඥයෝ ඉතිරිව තිබූ ලංකාවේ කීර්ති නාමයත් සහමුලින්ම නැතිකළා. එක් අයෙක් උදයංග වීරතුංග. ජාලිය වික‍්‍රමසූරියට මූල්‍ය චෝදනා එල්ල වුණා. ලංකාවේ තානාපති සේවයේ අය ඉන්නේ අද රතු නිවේදන ලැයිස්තුවේ. කටාර්වලට පත්කළා ඒ.එස්.පී. ලියනගේ. රාජපක්ෂ පුතුන්ගේ බෑග් අරගෙන යන පෝටර් වුණා. තානාපති තනතුරට පත්කරද්දී ද්විත්ව පුරවැසියන්ට ලබා නොදී ශ‍්‍රී ලාංකීය පුරවැසියන්ට පමණක් ලබා දෙන්න. ලංකාවට දේශපාලන අර්බුදය වගේම ආර්ථික අර්බුදය ජයගැනීමට අවශ්‍යයි. ඒ වගේම මත්ද්‍රව්‍ය වුවදුර මැඩලීමට අවශ්‍යයි. ඒ සඳහා ශක්තිමත් තානාපති සේවක වැදගත්කම ඉතාමත් ඉහළයි. අන්තර්ජාතික අධිකරණ අපි පිළිගන්නෙ නැහැ. ජාත්‍යන්තර විනිසුරුවරුන් ප‍්‍රතික්ෂේප කරනවා. මේවා උගුල්. ලංකාව තුළ යුක්තිය ඉටු නොවන නිසයි ජාත්‍යන්තරය මැදිහත් වන්නේ. සිවාජිලිංගම්ලා සිවිල් ආරක්ෂක නිලධාරීන් ඡන්දෙට කැන්වසින් යවපු අය. කොටස් වෙළෙඳපොළ හොරා කාපු අය ජිනීවා හරහා තමන්ගේ දේශපාලන ප‍්‍රචාරක ව්‍යාපාර කරනවා. සිංහල දෙමළ දෙපිරිසම මේක ව්‍යාපාරයක් කරගෙන ඉන්නවා.", "URL": "https://lankatruth.com/si/?p=71154", "Category": "පුවත්", "Parent URL": null}