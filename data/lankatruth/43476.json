{"Source": "Lankatruth", "Timestamp": "November 5, 2017", "Headline": "TNA එකෙන් EPRLF ඉවත්වෙයි", "News Content": "මෙවර පළාත් පාලන මැතිවරණය වෙනුවෙන් තම පක්ෂය දෙමළ ජාතික සන්ධානයෙන් ඉවත් වී තනිවම තරඟ කරන බව ඊ.පී.ආර්.එල්.එෆ් පක්ෂ නායක සුරේෂ් ප්‍රේමචන්ද්‍ර මහතාද පවසයි. දෙමළ ජාතික සන්ධානය හා ඊ.පී.ආර්.එල්.එෆ් පක්ෂය අතර ඊයේ (04) යාපනයේදී පැවති සාකච්ඡාවකින් අනතුරුව මෙම තීරණයට පැමිණ බව දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා මාධ්‍ය අමතමින් එය තහවුරු කර තිබේ. මේ අතර ද්‍රඩිඩ එක්සත් විමුක්ති පෙරමුණ පක්ෂයේ නායක ආනන්ද සංගරී මහතාද ප්‍රකාශකර ඇත්තේද තමන් දෙමළ ජාතික සන්ධානයෙන් වෙන්ව තරඟ කරන බවයි.", "URL": "https://lankatruth.com/si/?p=43476", "Category": "පුවත්", "Parent URL": null}