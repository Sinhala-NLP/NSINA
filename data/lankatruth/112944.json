{"Source": "Lankatruth", "Timestamp": "March 16, 2021", "Headline": "කොවිඩ් එන්නත දිගටම භාවිතා කරන්නැයි WHO ඉල්ලයි", "News Content": "කොවිඩ් වසංගතයට මුහුණ දීම සඳහා දැනට ඇති එකම විසඳුම වන එන්නත දිගටම භාවිතා කරන ලෙස ලෝක සෞඛ්‍ය සංවිධානය සියළු රටවල් වලින් ඉල්ලා සිටී. ඒ මේ වනවිට ඔක්ස්ෆර්ඩ් ඇස්ට්‍රාසෙනිකා එන්නත් කාණ්ඩයක් ජර්මනිය, ප්‍රංශය, ස්පාඤ්ඤය ඇතුළු යුරෝපා රටවල් කීපයක භාවිතය තහනම් කර ඇති තත්වයක් තුළය. එම එන්නත් කාණ්ඩය මගින් සමහර පුද්ගලයන්ට රුධිර කැටි ගැසීමේ රෝග ලක්ෂණ මතුව ඇති නිසා අදාල එන්නත් සමාගම විසින් එම තීන්දු ගෙන ඇත. කෙසේ නමුත් ශ්‍රී ලංකාව තුළ එම එන්නත් කාණ්ඩය භාවිතා නොකරන බව සම කැබිනට් ප්‍රකාශක රමේෂ් පතිරණ කියා සිටී.", "URL": "https://lankatruth.com/si/?p=112944", "Category": "කොවිඩ් -19 (කොරෝනා ) පුවත්", "Parent URL": null}