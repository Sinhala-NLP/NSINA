{"Source": "Lankatruth", "Timestamp": "January 16, 2012", "Headline": "ඇමති පොරෝන්දු කඩයි – භික්ෂූන්වහන්සේලා යළිත් උපවාසයක", "News Content": "අන්දමන් දූපතේ රඳවා සිටින ධීවරයින් මාස 03 ක් ඇතුළත නිදහස් කර ගැනීමට කටයුතු කරන බව ධීවර අමාත්‍යවරයා ලබාදුන් පොරොන්දුව මෙතෙක් ඉටු නොකිරීමට විරෝධය පළ කරමින් භික්ෂූන්වහන්සේලා තුන් නමක් ඊයේ (15) යළිත් උපවාසයක් ආරම්භකර ඇත. පසුගිය වසරේ ඔක්තෝම්බර් මස එම ප‍්‍රදේශයේ භික්ෂූන්වහන්සේලා දෙනමක් මාරාන්තික උපවාසයක නිරත වූයේ ද මෙම ධීවරයින් නිදහස් කර දෙන ලෙස බල කරමිනි. ති‍්‍රකුණාමලය ප‍්‍රදේශයෙන් මුහුදු ගොස් ඇති මෙම ධීවරයින් පිරිස ඉන්දීය වෙරළාරක්ෂක බලකාය මගින් අත්අඩංගුවට ගනු ලැබුවේ 2010 වර්ෂයේ මාර්තු මස 10 වැනිදාය. අද යළිත් වරක් ආරම්භ කෙරුණු මෙම අඛණ්ඩ උපවාසයට එම ධීවරයින්ගේ ඥාතීන් කිහිප දෙනෙකු ද එක්ව සිටියි. පසුගියදා ශ්‍රී ලංකා මුහුද ආක්‍රමණයකරමින් මසුන් මරමින් සිටි ධීවරයන් පිරිසක් නිරුපද්‍රිතව ඉන්දීය රජයට භාරදීමටද ශ්‍රී ලංකා රජය කටයුතු කර තබූ බවට පුවත් පළවිය.", "URL": "https://lankatruth.com/si/?p=939", "Category": "පුවත්", "Parent URL": null}