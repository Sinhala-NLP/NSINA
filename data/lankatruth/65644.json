{"Source": "Lankatruth", "Timestamp": "December 21, 2018", "Headline": "ඇමරිකානු දත්ත සොරාගත් බවට චීනයට චෝදනා", "News Content": "ඇමරිකාවේ විවිධ ආයතනවල පෞද්ගලික දත්ත සොරාගෙන ඇතැයි ඇමරිකාව විසින් චීනයට චෝදනා කර ඇත. ඇමරිකා එක්සත් ජනපදය ඇතුළු බටහිර රටවල් 12කට අයත් වෙබ් අඩවිවලට අනවසරයෙන් ඇතුළුවී එහි පෞද්ගලික දත්ත ලක්ෂයට වැඩි ප්‍රමාණයක් සොරාගෙන ඇතැයි ඇමරිකා එක්සත් ජනපද අධිකරණ දෙපාර්තමේන්තුව චීන හැකර්වරුන් දෙදෙනෙකුට එරෙහිව නඩු පවරා තිබේ. එසේම ඇමරිකාව පවසන්නේ සයිබර් අවකාශයේ අපරාධ වැලැක්වීමට චීන ජනාධිපති ෂී ජින්පින් ලබාදී ඇති පොරොන්දුව කඩකර ඇති බවයි. එසේම චීන හැකර්වරුන් විසින් ඇමරිකාවේ නාසා අභ්‍යවකාශ මධ්‍යස්ථානය, ඇමරිකානු නාවික හමුදාව, බලශක්ති දෙපාර්තමේන්තුව ඇතුළු ආයතන ගණනාවක දත්ත සොරාගෙන ඇතැයි ඇමරිකාව චෝදනා කරයි.", "URL": "https://lankatruth.com/si/?p=65644", "Category": "විදෙස් පුවත්", "Parent URL": null}