{"Source": "Lankatruth", "Timestamp": "February 5, 2021", "Headline": "පාසැල් ක්‍රිකට් වසන්තය නැවතත්", "News Content": "වයස අවුරුදු 19න් පහළ අන්තර් පාසැල් ක්‍රිකට් තරඟාවලිය එළඹෙන මාර්තු මාසයේදී ආරම්භ කරන බව පාසැල් ක්‍රිකට් සම්මේලනය නිවේදනය කරයි. කොරෝනා වෛරසයේ ව්‍යාප්තිය සැලකිල්ලට ගෙන මෙවර තරඟාවලියේ වෙනස්කම් කිහිපයක් සිදු කර ඇති අතර පෙර මෙන් දින දෙකේ තරඟ වෙනුවට මෙවර තරඟාවලිය ඕවර 50 සිමිත පන්දුවාර තරඟ ලෙස පැවැත්වෙනු ඇත. අධ්‍යාපන අමාත්‍යංශයේ අනුමැතිය ලැබුනු පසු මාර්තු මස 15 දින සිට තරඟාවලිය ආරම්භ කිරීම සඳහා කටයුතු සූදානම් කර ඇති බව පාසැල් ක්‍රිකට් සම්මේලනය වැඩිදුරටත් නිවේදනය කරයි.", "URL": "https://lankatruth.com/si/?p=109892", "Category": "ක්‍රීඩා පුවත්", "Parent URL": null}