{"Source": "Lankatruth", "Timestamp": "May 24, 2021", "Headline": "කිරිඇල්ල, මද්දුම බණ්ඩාර නිවෙස් නිරෝධායනයට", "News Content": "කොවිඩ් – 19 ආසාදිත විපක්ෂ නායක සජිත් ප්‍රේමදාසගේ පළමුපෙළ ආශ්‍රිතයන් ලෙස හඳුනාගෙන ඇති විපක්ෂයේ ප්‍රධාන සංවිධායක ලක්ෂ්මන් කිරිඇල්ල සහ සමගි ජන බලවේගයේ මහලේකම් රංජිත් මද්දුමබණ්ඩාර යන මහත්වරු නිවෙස් නිරෝධායනයට යොමු කර තිබේ. විපක්ෂ නායකවරයාට ආශ්‍රිත වී ඇති හෙයින් සෞඛ්‍ය ක්‍රියාමාර්ග ගන්නැයි වේත්‍රධාරී නරේන්ද්‍ර ප්‍රනාන්දු මහතා ඒ මන්ත්‍රීවරුන් දෙදෙනාටත් තවත් මන්ත්‍රිවරුන් කීප දෙනෙකුටත් දැනුම් දීඇතැයිද වාර්තා වේ. මේ මන්ත්‍රීවරුන් සජිත් ප්‍රේමදාසට ආශ්‍රිත වී ඇතැයි හඳුනා ගැනුණේ පාර්ලිමේන්තුවේ CCTV කැමරා පද්ධති පරික්ෂා කිරීමේදීය. විපක්ෂ නායකවරයාට සමීප වූ පාර්ලිමේන්තු සේවකයන් සොයා ගැනීමටද CCTV කැමරා පරික්ෂා කර ගෙන යන බව වේත්‍රධාරී නරේන්ද්‍ර ප්‍රනාන්දු පවසයි.", "URL": "https://lankatruth.com/si/?p=116937", "Category": "කොවිඩ් -19 (කොරෝනා ) පුවත්", "Parent URL": null}