{"Source": "Lankatruth", "Timestamp": "August 26, 2017", "Headline": "දැන් මේ ආණ්ඩුව පුණ්‍යායතනවලිනුත් බදු ගන්නයි යන්නේ…", "News Content": "වත්මන් ආණ්ඩුව නව බදු පනත හරහා මේ වනවිට පුණ්‍යායතනවලිනුත් බදු අය කිරීමේ සූදානමක පසුවන්නේ යැයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සඳහන් කරයි. අද (26) කොළඹ නව නගර ශාලාවේ පැවැ ජාතික භික්ෂු පෙරමුණ විසින් සංවිධානය කළ ජාතික භික්ෂු දින සැමරුමේ ප්‍රධාන දේශනය පවත්වමින් ඒ මහතා මේ බව පැවසී ය. මහාචාර්ය අත්තංගෙන් රතනපාල නාහිමියන් විසින් මෙහි මුලසුන දැරූ අතර ජාතික භික්ෂු පෙරමුණේ සභාපති පූජ්‍ය වකමුල්ලේ උදිත හිමියන් ඇතුළු නායක ස්වාමින්වහන්සේලා ඇතුළු භික්ෂූන්වහන්සේලා මෙම අවස්ථාවට සහභාගි වී සිටියහ. ආරාධිත දේශනය හිටපු අමාත්‍යංශ ලේකම් අශෝක පීරිස් මහතා විසින් පැවැත්වූ අතර භික්ෂු සැමරුමට සමගාමීව පාගමනක්ද සංවිධානය කර තිබිණි.​​​​​​​​ එහිදී වැඩිදුරටත් අදහස් දැක්වූ ටිල්වින් සිල්වා මහතා… “මේ වෙනකොට පාර්ලිමේන්තුවට ඉදිරිපත් කරල තියෙනව අළුත් බදු පනතක් අපේ හාමුදුරුවනේ. ඒ අළුත් බදු පනත ටිකක් බොහොම බරපතල එකක්. බදුපනත ඉදිරිපත් කරපු මුදල් ඇමතිවරයා කියනවා මේ බදු පනත ඉදිරිපත් කරේ දුප්පතුන්ගෙන් බදු ගන්න එක වෙනස් කරලා මේ සෘජු බදු වැඩිකරගන්න කියලා. දැන් සාමාන්‍යයෙන් අපේ රටේ ආර්ථිකයේ ආණ්ඩුව ලබාගන්න ආදායම්වල බදු ආදායමක් තියෙනවා. බදු ආදායම්වල වැඩි ප්‍රමාණයක් තියෙන්නේ සෘජු බදු නෙවෙයි වක්‍ර බදු. ඒ කියන්නේ භාණ්ඩ හා සේවාවලට ගහන බදු. අපි කඩේට ගිහිල්ලා බඩු ගන්නකොට ගෙවන බදු. දැන් මුදල් ඇමතිතුමා කියන්නේ ඒ බදු අඩු කරලා සෘජු බදු වැඩිකරන්න කියලා. කෙලින්ම අදායම් බදු වැඩි කරගන්න ඕන කියලා. බැලූ බැල්මට ඒ කතාව නිකන් හොඳයි වගේ අපිට පෙනුනට ඇත්ත වෙන්නේ ඒක නෙවෙයි. දැන් මේ වක්‍ර බදු කියන එක ගෙවන්නේ භාණ්ඩ සහ සේවා මිලදී ගන්නා ජනතාව. ඒ ජනතාව දුප්පත් ජනතාව. දැන් ඒ වෙනුවට අලුත් බදු පනතින් හදනවා මේ සාමාන්‍ය ජනතාවගෙන්ම සෘජු බදු ගන්න. අපි එතකොට කඩේ ගිහිල්ලත් බදු ගෙවන්න ඕන. අපේ ආදායම මත සෘජු ලෙසත් බදු ගෙවන්න සිද්ධ වෙනවා. ඊට අමතරව මේ බදු පනතින් මෙතෙක් කල් බදුවලින් නිදහස් වෙලා තිබිච්ච පුණ්‍යායතන, ඒ කියන්නේ පන්සල්, පල්ලි, කොවිල්, දේවාල ඊට පස්සේ ඔය වැඩිහිටි නිවාස, ළමා නිවාස වගේ ඒවටත් බදු ගහන්න මේක ඇතුළේ යෝජනා ඉදිරිපත් කරලා තියෙනවා. ප්‍රශ්නෙ තියෙන්නේ මේ වගේ රටට බර පටවන මිනිස්සුන්ගේ බොටුව මිරිකලා ආණ්ඩුවේ වත්කම් පුරවගන්න හදන බදු පනත ඉදිරිපත් කළේ ඇයි? මේක පැහැදිලිවම ජාත්‍යන්තර මූල්‍ය අරමුදලේ ඉල්ලීම මත ඉදිරිපත් කරපු බදු පනතක්. අපි කවුරුත් දන්නවා අපේ ආණ්ඩු පහුගිය කාලයක් තිස්සේම යැපෙන්නේ විදේශ ණයවලින්. ඒක ඔබවහන්සේලත් දන්නව අපේ රටේ ජනතාවත් දන්නවා. අපේ රටේ අගමැතිතුමාම පාර්ලිමේන්තුවේදී කිව්වා අපේ රටේ ණය ප්‍රමාණය රුපියල් බිලියන 10500 ඉක්මවා තියෙනවා කියලා. ඒ කියන්නේ රුපියල් කෝටි දසලක්ෂයකට වඩා වැඩියි. පහුගිය කාලේ මහින්ද රාජපක්ෂ ආණ්ඩුව වාණිජ බැංකුවලින් ණය අරගෙන අරගෙන මේ වෙනකොට ණය ගන්න අමාරු නිසා පසුගිය දවස්වල වත්ම්න් ආණ්ඩුව ණයක් ගත්තා ජාත්‍යන්තර මූල්‍ය අරමුදලෙන්. ඒ ණය කොටස් වශයෙන් තමයි ගෙවන්නේ. ඒ ණයවල දෙවන වාරිකය. පහුගිය ජූලි මාසේ ලංකාවට නිදහස් කළා. නිදහස් කරනකොට ඒක ඩොලර් මිලියන 67.2ක්. ඒක නිදහස් කරන්න කිලින් ඒොගොල්ලෝ ලංකාවට කිව්වා ඒ බදු පනත ගෙත් දාන්න කියලා. එහෙම තමයි බදු පනත ගෙනාවේ.”", "URL": "https://lankatruth.com/si/?p=39962", "Category": "පුවත්", "Parent URL": null}