{"Source": "Lankatruth", "Timestamp": "March 9, 2012", "Headline": "ධීවරයන් යලිත් මුහුදු නොයයි", "News Content": "ධීවරයින් සදහා සැපයුනු ඉන්ධන සහනාධාරය තමන්ට නොලැබෙන බව හලාවත, කුඩාවැල්ල ධීවරයින් චෝදනා කරති.  ඔවුන් පවසන්නේ මේ හේතුවෙන් දින කිහිපයකින් ධීවර කටයුතුවල නිරතවීමට ද නොහැකි වූ බවය. ඉන්ධන මිල ඉහළ යෑමත් සමග ධීවරයින් ආරම්භ කළ විරෝධතාවය අවසන් වුණේ රජය යෝජනා කළ ඉන්ධන සහනාධාරයට එකඟවීමත් සමගිනි. එහෙත් ලබාදුන් සහනාධාරය කුවිතාන්සියට ඉන්ධන ලබා ගැනීමට ගැටලුවක් වී ඇති බව ධීවරයින් පවසයි. ඔවුන් චෝදනා කරන්නේ මේ හේතුවෙන් තම දෛනික කටයුතුවලට දැඩි බලපෑම් එල්ල වී ඇති බවය.", "URL": "https://lankatruth.com/si/?p=1690", "Category": "පුවත්", "Parent URL": null}