{"Source": "Lankatruth", "Timestamp": "January 28, 2012", "Headline": "කොළඹ දකුණු වරායේ කොටස් චීනයට විකුනයි", "News Content": "කොළඹ දකුණු වරායේ ඉදිවෙමින් තිබෙන බහාලුම් පර්යන්තයේ තමන් සතු සියයට 30 ක කොටස China Merchant Holdings සමාගමට විකිණීමෙන් රුපියල් මිලියන 630 ක ප්‍රාග්ධන ලාභයක් ලැබෙන බව එයිට්කන් ස්පෙන්ස් සමාගම කියයි. මෙම ව්‍යාපෘතියේ සියයට 55 ක කොටස් China Merchant Holdings සමාගමට පැවති අතර ව්‍යාපෘතිය වෙනුවෙන් චීන සංවර්ධන බැංකුවෙන් ඉල්ලූ ණය නොලැබීම තුළ ව්‍යාපෘතියේ පාර්ශවකරුවන්ට ඒ සඳහා වැයවන මුදල යෙදවීමට සිදුවිය. මෙවැනි තත්ත්වයක් තුළ මෙම ව්‍යාපෘතියෙන් ඉවත්වීමට එයිට්කන් ස්පෙන්ස් සමාගම තීරණය කළ අතර සමාගම සතුවූ කොටස් මිලදී ගැනීමට China Merchant Holdings සමාගම එකඟ විය.", "URL": "https://lankatruth.com/si/?p=1126", "Category": "පුවත්", "Parent URL": null}