{"Source": "Lankatruth", "Timestamp": "March 3, 2021", "Headline": "විධායක ජනාධිපතිට, 2/3 ආණ්ඩුවට වැඩ බැරි බව කැබිනට් මණ්ඩලය පිළිගනියි", "News Content": "රටේ සංවර්ධන කටයුතු සඳහා විධායක ජනාධිපති ධුරය මෙන්ම 2/3 බලයක් සහිත ආණ්ඩුවක් අවශ්‍ය බව මැතිවරණවලට පෙර වර්තමාන ආණ්ඩුවේ නායකයන් ප්‍රකාශ කළද මේ වනවිට එම බලය ලැබී තිබුණත් ව්‍යාපෘති ක්‍රියාත්මක කිරීමේ විවිධ ගැටලු සහ අවහිරතා ඇතිවී තිබෙන බව කැබිනට් මණ්ඩලයේ නිල නිවේදනයෙන් අනාවරණය වේ. මෙම 01 වෙනිදා රැස්වූකැබිනට් මණ්ඩලයේදී මුදල් ඇමතිවරයා විසින් ඉදිරිපත්කරන ලද යෝජනාවක් ඇමති මණ්ඩලය අනුමත කරමින් ඉදිරිපත් කළ නිල නිවේදනය අනුව රුපියල් කෝටි තුන්ලක්ෂ හැට එක්දහසක (රු. කෝටි 361,000) ව්‍යාපෘති 289ක් සඳහා මෙසේ විවිධ ගැටළු සහ අවහිරතා ඇති බව කැබිනට් මණ්ඩලය පිළිගෙන ඇත. මෙම ව්‍යාපෘති වත්මන් ආණ්ඩුව යටතේ 2020 වර්ශයේදී ආමර්භ කරන ලද ඒවාය. රේඛීය අමාත්‍යාංශ 40ක් යටතේ ක්‍රියාත්මක කෙරෙන ව්‍යාපෘති 289 වෙනුවෙන් මේ වනවිට රුපියල් කෝටි හැත්තෑ එක්දාහක් (රු. කෝටි 71,000) වියදම් කර ඇති බවද විශේෂයෙන්ම අතිරේක කාර්යමණ්ඩල වෙනුවෙන් පමණක් රුපියල් කෝටි 800ක් පමණ වැය තිබුණද අපේක්ෂිත ප්‍රතිඵල ලබාදීමට ආණ්ඩුව අසමත් වී ඇති බව හෙළි වී තිබේ.", "URL": "https://lankatruth.com/si/?p=111901", "Category": "පුවත්", "Parent URL": null}