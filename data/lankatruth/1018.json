{"Source": "Lankatruth", "Timestamp": "January 21, 2012", "Headline": "ඌරු හබේ මහාධිකරණයෙන් කෙළවර වේ", "News Content": "කඳාන, මොරවත්ත ප්‍රදේශයේ පවත්වාගෙන යන මහජන සෞඛ්‍යයට ප්‍රබල තර්ජනයක් එල්ල වී ඇති ඌරු ගොවිපළක් ඉවත්කිරීමට පියවර ගන්නා ලෙස කොළඹමහාධිකරණය ඊයේ (21) නියෝග කලේය. ප්‍රදේශවාසීන් විසින් මීට ඉහතදී ඌරුකොටුව ඉවත් කරන මෙන් ජා ඇළ ප්‍රාදේශීය සභාවට මෙන්ම මධ්‍යම පරිසර අධිකාරියට පැමිණිලි ඉදිරිපත් කළ ද ඒ පිළිබඳව එමආයතන පියවරක් නොගත් බවත් ප්‍රදේශයේ මහජන සෞඛ්‍යයට ප්‍රබල තර්ජනයක් එල්ල වී ඇති බවත් එම පැමිණිල්ලේ සදහන් විය. ඌරු කොටුව ඉවත් නොකිරීම තුළින් මධ්‍යම පරිසර අධිකාරියේ මෙන්ම ජා ඇළ ප්‍රාදේශීය සභාව ද සිය වගකීම් ඉටුකිරීම පැහැර හැර ඇති බව ප්‍රකාශ කළ මහාධිකරණවිනිසුරු සුනිල් රාජපක්ෂ මහතා විසින් අදාළ ඌරු ගොවිපළ ඉවත්කිරීමට පියවර ගන්නා ලෙස ඇළ ප්‍රදේශීය සභාවට සහ මධ්‍යම පරිසර අධිකාරියට නියෝග කලේය.", "URL": "https://lankatruth.com/si/?p=1018", "Category": "පුවත්", "Parent URL": null}