{"Source": "Lankatruth", "Timestamp": "May 12, 2023", "Headline": "ගිණි පොලී ණය තවත් කෝටි ලක්ෂයකින් ඉහළට", "News Content": "රජය මේ වනවිට භාණ්ඩාගාර බිල්පත් නිකුත් කිරීමෙන් 30%කට ආසන්න ගිනිපොලියක් මත ලබාගන්නා ණය ප්‍රමාණය මේ වර්ශයේදී තවත් රුපියල් කෝටි ලක්ෂයකින් වැඩිකරගැනීමට සූදානම් වේ. මේ වනවිට 2023 වර්ශය සඳහා භාණ්ඩාගාර බිල්පත් නිකුත් කිරීමෙන් ලබාගැනීමට අනුමත කර තිබෙන උපරිම ණය සීමාව රුපියල් කෝටි පන්ලක්ෂයකි (රු. කෝටි 500,000). එය රුපියල් කෝටි හයලක්ෂය (රු. කෝටි 600,000) දක්වා ඉහළ දමාගැනීමට මුදල් පිළිබඳ පාර්ලිමේන්තු කාරක සභාවේද ඊයේ (11) අනුමැතිය ලබාගෙන ඇත. භාණ්ඩාගාර බිල්පත් නිකුත් කිරීම මගින් දින 91, දින 182 සහ වර්ෂයක් ආදී වශයෙන් කෙටිකාලීන ණය මුදල් ලබාගනියි. පසුගිය වසරේ මාර්තු මාසයෙන් පසුව මෙලෙස ලබා ගත් ණය සඳහා පොලිය 30% ඉක්මවා ගොස් තිබිණි.", "URL": "https://lankatruth.com/si/?p=147002", "Category": "ආර්ථික පුවත්", "Parent URL": null}