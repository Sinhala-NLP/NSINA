{"Source": "Lankatruth", "Timestamp": "December 17, 2020", "Headline": "කොරෝනා තවත් හිස ඔසවයි… රට පුරා ප්‍රදේශ රැසක් අද සිට ලොක්ඩවුන්…", "News Content": "කොවිඩ් – 19 වෛරසයේ පැතිරයාමේ ඉතා සීඝ්‍රයෙන් වර්ධනය වෙමින් පැවතීම හේතුවෙන් රට පුරා ප්‍රදේශ රැසක් යළි අගුළු දැමීමට කටයුතු කර තිබේ. ඒ අනුව කොරෝනා පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානි, යුද හමුදාපති ලුතිනන් ජෙනරාල් ශවේන්ද්‍ර සිල්වා පවසන්නේ අක්කරෙයිපත්තුව, අඩ්ඩාලච්චේනයි, අලයාඩිවෙබ්මු සහ මොණගරාල පෙදෙස් කිහිපයක් අද (17) උදෑසන 6.00 සිට හුදෙකලා ප්‍රදේශ ලෙස නම් කරන බව යි. අක්කරෙයිපත්තු පොලිස් බල ප්‍රදේශයේ අක්කරෙයිපත්තු 05 සහ 14 යන ප්‍රදේශත් අක්කරෙයිපත්තු නගර බල ප්‍රදේශත් අඩ්ඩාලච්චේනයි පොලිස් බල ප්‍රදේශයේ පලමුනෙයි 01, ඔලුවිල් 02 සහ අඩ්ඩාලච්චේනයි 08 යන ප්‍රදේශත් අලයාඩිවෙම්බු පොලිස් බල ප්‍රදේශයේ අලයාඩිවෙම්බු 8/1, 8/3, සහ 09 යන ප්‍රදේශත් මොණරාගල දිස්ත්‍රික්කයේ අලුපොත ග්‍රාම නිලධාරී වසමත්, හුදෙකලා ප්‍රදේශ ලෙස නම් කර ඇත.", "URL": "https://lankatruth.com/si/?p=103675", "Category": "කොවිඩ් -19 (කොරෝනා ) පුවත්", "Parent URL": null}