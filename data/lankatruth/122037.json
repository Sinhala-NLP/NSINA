{"Source": "Lankatruth", "Timestamp": "August 26, 2021", "Headline": "රට පුරා රෝහල් පිරී යද්දී අංග සම්පූර්ණ අතරමැදි ඒකකයක් වසා දැමේ.!", "News Content": "රට පුරා ප්‍රධාන පෙලේ රෝහල් රැසක වාට්ටු කොරෝනා ආසාදිතයන්ගෙන් පිරී යද්දී අංග සම්පූර්ණ අතරමැදි ප්‍රතිකාර මධ්‍යස්ථානයක් වසා දමා ඇති බව ලංකාදීප පුවත්පත අනාවරණය කරයි.  එම ප්‍රතිකාර මධ්‍යස්ථානය බගවන්තලාව මොරා වතුයායේ පිහිටා ඇති අතර එහි ආසාදිතයන් 140කට අංග සම්පූර්ණ පහසුකම් ද පවතී. එසේ තිබියදී 24 වෙනිදා සිට එය වසා දමා ඇත. දික්ඔය මූලික රෝහලේ වෛද්‍යවරුන් තිදෙනෙකු හා කාර්ය මණ්ඩලයේ 5 දෙනෙකු එම ප්‍රතිකාර මධ්‍යස්ථානයට අනුයුක්ත කර යුධ හමුදාවේ ආරක්ෂාවද යොදවා තිබූ බව එම වාර්තාවේ දැක්වේ. සියලුම රෝහල්වල පාහේ අති විශාල ආසාදිතයින් සංඛ්‍යාවක් පැදුරු එලාගෙන බිම වැතිරී සිටින ආකාරය දැක්වෙන ඡායාරූප විශාල වශයෙන් මේ වන විට සමාජ ජාලා ඔස්සේ එලි දැක්වී තිබේ. එවැනි තත්වයක් තුළ පවතින ප්‍රතිකාර මධ්‍යස්ථාන පවා නිසි කලමනාකරණයකින් යොදා ගැනීමට ආණ්ඩුව ක්‍රියා කර නැත.", "URL": "https://lankatruth.com/si/?p=122037", "Category": "පුවත්", "Parent URL": null}