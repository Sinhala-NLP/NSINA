{"Source": "Lankatruth", "Timestamp": "May 31, 2019", "Headline": "බදියුදීන් – හිස්බුල්ලා – අසාද් සාලි තනතුරුවලින් නෙරපන්නැයි රතන හිමියෝ උපවාසයක", "News Content": "අමාත්‍ය රිෂාඩ් බදියුදීන්, ආණ්ඩුකාරවරුන් වන අසාද් සාලි සහ එම්. එල්. ඒ. එම්. හිස්බුල්ලා යන මහත්වරුන් ඔවුන්ගේ තනතුරුවලින් ඉවත් කරන්නැයි ඉල්ලමින් අතුරලියේ රතනහිමියෝ මහනුවර ශ්‍රී දළදා මාලිගාව අසළ උපවාසයක් ආරම්භ කර තිබේ. කර්මාන්ත හා වාණිජ කටයුතු, දිගුකාලීනව අවතැන් වූ පුද්ගලයන් නැවත පදිංචි කිරීම, සමුපකාර සංවර්ධන සහ වෘත්තීය පුහුණු හා නිපුණතා සංවර්ධන අමාත්‍යවරයා ලෙස රිෂාඩ් බදියුදීන් කටයුතු කරන අතර බස්නාහිර පළාත් ආණ්ඩුකාරවරයා ලෙස අසාද් සාලි සහ නැගෙනහිර පළාත් ආණ්ඩුකාර ලෙස එම්.එල්.එම්. හිස්බුල්ලා කටයුතු කරයි. රතන හිමියෝ අද(31) උදෑසන මෙම උපවාසය ආරම්භ කර තිබේ.", "URL": "https://lankatruth.com/si/?p=74879", "Category": "පුවත්", "Parent URL": null}