{"Source": "Lankatruth", "Timestamp": "June 23, 2019", "Headline": "ආණ්ඩුව හැම මාසෙකට වරක් රාජ්‍ය දේපලක් විකුණනවා. ලබන මාසේ මහජන බැංකුව විකිණීමට සුදානම්", "News Content": "(දෙවන සංස්කරණය) ආණ්ඩුව පසුගිය මැයි මාසේ කොළඹ වරායේ නැගෙනහිර ජැටිය ඉන්දියාවට හා ජපානයට විකුණාදැමු බවත් මේ මාසේ පැලවත්ත හා සෙවනගල සීනි කර්මාන්තශාලා ආණ්ඩුවේම ඇමතිවරයෙකුට මිලදීගැනීමට නීති සම්පාදනය කල අතර ජුලී මාසයේදී මහජන බැංකුව විකිනීමට සුදානම් වන බව ජවිපෙ දේශපාලන මණ්ඩල සභික පාර්ලිමේන්තු මන්ත්‍රි බිමල් රත්නායක මහතා ප්‍රකාශ කරයි. ඒ අනුව සෑම මාසෙකටම රටේ ආර්ථික වැදගත්කමක් ඇති රාජ්‍ය දේපලක් විකිණීමට ආණ්ඩුව ක්‍රියාකරමින් යන බවත් මේවනවිට මහජන බැංකුව ප්‍රතිව්‍යුහගත කිරීමේ පනතට මුවාවෙමින් එය විකුණාදැමීමට අවශ්‍ය කටයුතු කරමින් සිටින බවද බිමල් රත්නායක මහතා අවදාරනය කරයි. මෙම ආණ්ඩුවේ ආර්ථික ලිබරල්කරණ ප්‍රතිපත්තියට අනුව ලංකා බැංකුව, මහජන බැංකුව හා ජාතික ඉතිරිකිරීමේ බැංකුව විකිණීම සදහා ආණ්ඩුව ක්‍රියාකරමින් සිටින බවද එහි මුල් පියවර ලෙස එළබෙන ජුලී මාසයේදි මහජන බැංකුව ප්‍රතිව්‍යුහගත කිරීමේ පනත පාර්ලිමේන්තුවට ගෙන ඒමට නියමිත බව බිමල් රත්නායක මහතා අවධාරනය කරයි. ඒ මහතා මේ බව පවසා සිටියේ පැලවත්ත බත්තරමුල්ල හි පිහිටි ජනතා විමුක්ති පෙරමුණේ ප්‍රධාන කාර්යාලයේ අද(23) පැවති මාධ්‍යය සාකච්ඡාවකදිය. වැඩිදුරටත් අදහස් දැක්වු බිමල් රත්නායක මහතා.. අපේ රටේ ජාතික සම්පත් විකිණීමේදී වර්තමාන ආණ්ඩුව විශේෂ ක‍්‍රමයක් අනුගමනය කරනවා. ඒ ආයතනවල සේවක සේවිකාවන්ටත් ජනතාවටත් නොදැනෙන විදිහේ උපක‍්‍රම මගින් විකිණීම අලූත් වේගයකින් පටන් ගෙන තිබෙනවා. රට බිලි දීම, ජාතික සම්පත් විකිණීම කොයි තරම් වේගවත්ද කියනවා නම් පසුගිය මැයි මාසයේ කොළඹ වරායේ නැගෙනහිර ජැටිය ඉන්දියාවටත් ජපානයටත් දුන්නා. ජූනි මාසයේදී සෙවනගල, පැලවත්ත සීනි සමාගම් විකිණීමට දැම්මා. දැන් මේ මාසයේදීම මහජන බැංකුව බිලි දීමට අදාළව කටයුතු කි‍්‍රයාත්මක කරමින් සිටිනවා. මහජන බැංකුව කියන්නේ අපේ රටේ මූල්‍ය පද්ධතියේ රාජ්‍ය අංශය ශක්තිමත් කරන බැංකුවක්. රටට ආර්ථිකය සම්බන්ධයෙන් රාජ්‍ය අංශයේ මූල්‍ය පද්ධතිය කොයි තරම් වැදගත්ද කියලා 1997 ඇතිවුණු ආසියානු ආර්ථික අර්බුදයෙනුත් 2008 ඇමරිකාවේ ඇතිවුණු ආර්ථික අර්බුදයෙනුත් පැහැදිලි වුණා. ආසියානු අර්බුදයේදී ඉන්දුනීසියාව, මැලේසියාව වගේ නැගී එමින් සිටි යෝධයින් සහමුලින්ම බිඳ වැටුණා. 2008 අර්බුදයේදී ලෝකයේ රාජ්‍යයන් ගණානාවක් බිඳ වැටෙන හැටි අපි දැක්කා. හැබැයි රාජ්‍ය අංශයේ මූල්‍ය පද්ධතිය ශක්තිමත්ව තිබුණු රටවල් මේ ලෝක ආර්ථික අර්බුද දෙකටම සාර්ථකව මුහුණ දුන්නා. රාජ්‍ය බැංකු පෞද්ගලික අංශයේ බැංකුවලට වඩා රටක ආර්ථිකයට පමණක් නොව සමස්ත පද්ධතියත් සමග බැඳී තිබෙනවා. ආර්ථිකය ආරක්‍ෂා කර ගැනීමට ති‍්‍රවිධ හමුදාව යොදවන්න බැහැ. ඒකට අදාළ වෙන්නේ රාජ්‍ය මූල්‍ය ප‍්‍රතිපත්ති මගින් රාජ්‍ය මූල්‍ය ආයතන පද්ධතිය ශක්තිමත්ව තිබීමයි. පසුගිය අවුරුදු 15-20 පුරාම බලයේ සිටි ආණ්ඩු කළේ ලෝක බැංකුව සහ ජාත්‍යන්තර මූල්‍ය අරමුදලේ නියෝග අනුව රාජ්‍ය මූල්‍ය පද්ධතිය පෞද්ගලීකරණය කිරීමට විවිධ උත්සාහ දැරීමයි. රාජ්‍ය මූල්‍ය පද්ධතියක වැදගත්කම අගෝස්තු 21වැනිදා ත‍්‍රස්ත ප‍්‍රහාරයෙනුත් ඉතා මැනවින් පැහැදිලි වුණා. සංචාරක ව්‍යාපාරය සහමුලින්ම බිඳ වැටෙද්දී මේ කර්මාන්තය රැුක ගන්න අනුග‍්‍රහය දක්වන්න සිද්ධ වුණේ රාජ්‍ය බැංකු මගිනුයි. මේ වගේ උදාහරණ ගණනාවක් මෑත ඉතිහාසයේ තිබෙනවා. ගම්පෙරළිය වගේ වර්තමාන ආණ්ඩුවේම ව්‍යාපෘතිවල මූලිකත්වයත් රාජ්‍ය බැංකුවලට පැවරී තිබෙනවා. නමුත් අද සිද්ධ වෙලා තිබෙන්නේ ලෝක බැංකුව හරි, මූල්‍ය අරමුදල හරි මේ ආණ්ඩුවට කියන්නත් කලින් තියෙන දේවල් මොනව හරි විකුණලා කීයක් හරි හොයාගන්න හදන එකයි. මුලින්ම කීවේ පාඩු ලබන රාජ්‍ය ආයතන විකුණන බවයි. නමුත් පස්සෙදී ලාභ ලබන ශී‍්‍ර ලංකා රක්‍ෂණ සංස්ථාව විකුණන තැනටත් ගියා. ශී‍්‍ර ලංකා රක්‍ෂණ සංස්ථාව කියන්නේ රාජ්‍ය අංශයේ පැවතුණු බලවත්ම මූල්‍ය ආයතනයක්. නමුත් ඒකත් විකුණුවා. ඒ කාලයේදීම මහජන බැංකුව, ලංකා බැංකුව, ජාතික ඉතිරි කිරීමේ බැංකුවත් විකුණන්න උත්සාහ කළා. එය වළක්වා ගත්තේ ජනතා විමුක්ති පෙරමුණේ වෘත්තීය සමිති ප‍්‍රමුඛව වෘත්තීය සමිති විසින් ගෙනගිය උද්ඝෝෂණ නිසයි.නමුත් දැන් මංගල සමරවීර ඇමතිවරයා ලිබරල්කරණය වේගවත් කිරීමේ ප‍්‍රතිපත්තිය පසුගිය අයවැය මගින් ඉදිරිපත් කරමින් රාජ්‍ය මූල්‍ය ආයතනත් විකුණා දාන්න සූදානම් වෙනවා. මේ ආයතන පාඩු ලබන ඒවා නෙවෙයි. විශාල ලාභයක් ලබන අතර බදු ගෙවීමෙන් පසුව මහා භාණ්ඩාගාරයට වාර්ෂිකව විශාල මුදලක් ලබාදෙන ආයතනයි. සේවකයන්ට සහ ගිණුම් හිමියන්ට කොටස් ප‍්‍රාග්ධනය ලබා දෙන බව කියමින් මහජන බැංකුව පෞද්ගලීකරණය කරන්න මේ ආණ්ඩුව උපක‍්‍රමිකව කි‍්‍රයා කරමින් ඉන්නවා. ආණ්ඩුව කියන්නේ ප‍්‍රාග්ධනය ශක්තිමත් කිරීමේ අවශ්‍යතාවය නිසා මේ කොටස් විකුණන බවයි. නමුත් 1961 අංක 29 දරන මහජන බැංකු පනත ශක්තිමත් එකක්. ඒ පනතට අනුව සභාපති ඇතුළු අධ්‍යක්‍ෂ මණ්ඩලයට, මුදල් ඇමතිවරයාට පමණක් ගත නොහැකි බරපතළ තීන්දු තිබෙනවා. ඒවාට මහ බැංකුවේ මුදල් මණ්ඩලයේ අනුමැතිය ලබාගන්න ඕනෑ. නමුත් පසුගිය අයවැය මගින් මහජන බැංකුවේ ප‍්‍රාග්ධනය රුපියල් කෝටි 5,000ක් බව නිශ්චිත කරලා රුපියල් 50/- කොටස් කෝටි සියයක් වශයෙන් ප‍්‍රාග්ධනය එකතුකරගන්න සූදානම් වෙනවා. මහජන බැංකුව පෞද්ගලීකරණය කරන්න සූදානම් වෙන්නේ මෙන්න මේ විදිහට ප‍්‍රාග්ධනය ශක්තිමත් කිරීම, ඒ වෙනුවෙන් සේවකයන්ට කොටස් නිකුත් කිරීම සහ තැන්පතුකරුවන්ට කොටස් නිකුත් කිරීම යන කි‍්‍රයාවලියට මුවා වෙලා. මේක පෞද්ගලීකරණයට විරුද්ධව ඇතිවන මහජන සහ වෘත්තීය සමිති උද්ඝෝෂණ අඩුකරගන්න උපක‍්‍රමයක්. ඊළඟ අයවැයට පෙර මේ ආයතන පෞද්ගලීකරණය කිරීමෙන් විදේශ ණය දෙන ආයතනවල අවධානය යොමු කරගන්න ආණ්ඩුව ලැහැස්ති වෙනවා. ඒ, කලින් අයවැයෙදී දුන්නු පොරොන්දු ඉටුකර ඇති බව තහවුරු කරන්න අවශ්‍ය නිසයි. මංගල සමරවීර ඇමතිවරයා පසුගිය අයවැය කතාවේදී මෙහෙම සඳහන් කළා. ”2019 වසර වන විට බාසල්III(Basel III) අවශ්‍යතා අනුව අපගේ බැංකු ක්ෂේත‍්‍රයේ සපුරා ගත යුතු ඉලක්ක ළ`ගා කර ගැනීමට අවශ්‍ය ක‍්‍රියාමාර්ග දැනටමත් ආරම්භ කර ඇත. ශ‍්‍රී ලංකා මහ බැංකුව විසින් දේශීය වශයෙන් වැදගත්කමක් ඇති බැංකු 06 ක් හඳුනාගෙන ඇති අතර ඒවායින් 03ක් එනම් ලංකා බැංකුව, මහජන බැංකුව, ජාතික ඉතිරි කිරීමේ බැංකුව, රාජ්‍ය බැංකු වන අතර ඒවා සියල්ලම ප‍්‍රාග්ධන අවශ්‍යතාවයන්ගෙන් පෙළෙන බැංකුවේ. ලංකා බැංකුව හා ජාතික ඉතිරි කිරීමේ බැංකුව තමන්ගේ ශේෂ පත‍්‍රයන්හි ශක්තිය මත ප‍්‍රාග්ධන වෙළඳපොළින් මුදල් ලබාගැනීමට තරම් පරිණතබවක් ප‍්‍රදර්ශනය කරමින් අන්තර්ජාතික වෙළඳපොළ වෙත තමන්ගේ මූලධන අවශ්‍යතා සපුරා ගැනීමට සාර්ථක ලෙස ප‍්‍රවේශ වී ඇත. මෙම තත්වය තුළ, අප ලංකා බැංකුවට සහ මහජන බැංකුවට ණය සහ ස්කන්ධ ප‍්‍රාග්ධනය ලබාගැනීමට අවස්ථාව ලබා දීමට කටයුතු කරනවා. ස්කන්ධ ප‍්‍රාග්ධනය උපයා ගැනීමේදී රජය තම පාලන අයිතිය අත්නොහරින නමුත් තැන්පත්කරුවන්ට සහ සේවකයන්ට, කොටස් හිමියන් වීමේ අවස්ථාව ලබා දෙනවා. කෙසේ වුවද, අතරමැදි පියවරක් ලෙස 2017 වර්ෂයේ ලංකා බැංකුව සඳහා රු.බිලියන 5ක් ද 2018 වර්ෂයේදී තවත් රුපියල් බිලියන 5ක් ද, ස්කන්ධ ප‍්‍රාග්ධනය ලෙස ලබා දෙනවා. එමෙන්ම 2017 වර්ෂයේදී රුපියල් බිලියන 2.5ක් ස්කන්ධ ප‍්‍රාග්ධනය ලෙස ප‍්‍රාදේශීය සංවර්ධන බැංකුව වෙත ලබා දෙනවා.” රාජ්‍ය බැංකු කියන්නේ රාජ්‍යයක් රැුක ගැනීමට තියෙන මුල්ගල් තුනක් වගේ. ලංකාවේ මුළු බැංකු 26ක් තියෙනවා. ඒ අතරින් 08ක් රාජ්‍ය බැංකුයි. ඒ සියල්ලම ලාභ ලබනවා. 2016දී මහජන බැංකුව රුපියල් මිලියන 14,995, 2017දී රුපියල් මිලියන 19,285 සහ 2018දී රුපියල් මිලියන 17,085ක් ලාභ ලබලා තිබුණා. ඒ වගේම මේ බැංකුව සතුව රු. කෝටි 17,350ක වත්කම් තිබෙනවා. වසර 85ක් පැවතිලා රජයට ලාභ ලබාදුන්, බදු විශාල ප‍්‍රමාණයක් ලබා දුන් රාජ්‍ය බැංකු සේවකයන්ගේ විශ‍්‍රාම වැටුප 1996දී අහෝසි කළා. මේ බැංකු පෞද්ගලීකරණය කිරීමේ මුල් පියවර ඒක. දැන් පෞද්ගලීකරණය කරන්න යන්නෙ බාසල් සම්මුතියIIIකියලා හඳුන්වන ජාත්‍යන්තර ප‍්‍රමිතිය ළඟා කර ගන්න බව කියනවා. ඒ අනුව මුළු තැන්පත්වලින් 17%ක ප‍්‍රාග්ධනයක් තිබිය යුතු බව සඳහන් වෙනවා. ආණ්ඩුව කොටස් විකුණන්න යන්නේ මෙන්න මේ පදනම පෙන්වලා. නමුත් බැංකුව උපයන ලාභ සියල්ලම මහා භාණ්ඩාගාරයට පොම්ප කරගන්නේ නැතිව අවුරුදු කිහිපයක් ප‍්‍රාග්ධනය ශක්තිමත් කරන්න යොදා ගන්න පුළුවන්. මේ වගේ විකල්ප තියෙද්දී මේ ආණ්ඩුව රාජ්‍ය සම්පත් විකිණීම යටතේ බැංකුව විකිණීමට ගන්නා කි‍්‍රයාමාර්ගවලට විරුද්ධව ජනතා විමුක්ති පෙරමුණේ වෘත්තීය සමිති අනෙකුත් වෘත්තීය සමිති සමග ඒකාබද්ධ කි‍්‍රයාමාර්ග ගනිිමින් දැවැන්ත උද්ඝෝෂණයක් ආරම්භ කරනවා. දැනටමත් අපේ පක්‍ෂය මේ ආණ්ඩුව ගෙදර යැවිය යුතුයි කියන උද්ඝෝෂණ මාලාව පටන් ගෙන තිබෙනවා. ජාතික සම්පත් විකිණීම යටතේ මහජන බැංකුව විකිණිමට විරුද්ධ සටන් පාඨයත් එයට අපි එකතු කරගෙන මේ කි‍්‍රයාමාර්ගය පරාජය කරනවා. රාජ්‍ය බැංකුවල නාස්තිකාර වියදම් තිබියෙදී වුණත් කුඩාම රාජ්‍ය බැංකුව වන ප‍්‍රාදේශීය සංවර්ධන බැංකුව පහුගිය අවුරුද්දේ රු. කෝටි 500ක බොල් ණයක් කපා හැරියා. මහජන බැංකු මහනුවර නගර මධ්‍යයේ ව්‍යපාරිකයෙකුට දී තිබෙන රු. මිලියන 600ක් කපාහැර තිබෙනවා. ජාඇල ප‍්‍රදේශයේ ව්‍යාපාරිකයෙකුගේ රු. මිලියන 415ක ණය කපාහැර තිබෙනවා. ආණ්ඩුව වගේම නාස්තිය දුෂණය කරගෙන යන බැංකුවේ සමහර නිලධාරීන් මේ ¥ෂණවලට හවුල් බව පැහැදිලියි. බැංකු සේවක සේවිකාවන්ගේ සහ මහජනතාව සම්බන්ධ වගකීම් මේ කිසිවෙකුට අදාළ වෙන්නේ නැහැ. දේශපාලන හෙංචයියලාට රාජ්‍ය සම්පත් කොල්ලකන්න ඉඩ දීලා පාඩු ලබනකොට විකුණා දමනවා. ඉතා පැහැදිලිවම අපි කියන්නේ ආණ්ඩුව ගෙදර යැවීමේ සටන් පාඨයට මේ දේවලූත් එක්කරගෙන පුළුල් ජනතා සහභාගිත්වයක් ලබාගන්නා බවයි. සමස්ත ලංකා බැංකු සේවක සංගමයේ ප‍්‍රධාන ලේකම් අජිත් ගමගේ සහෝදරයා අදහස් දක්වමින්… මහජන බැංකුවේ ප‍්‍රාග්ධනය ප‍්‍රමාණවත් නැති බවට තර්ක කරන්නේ රුපියල් කෝටි 1700ක ලාභයක් පහුගිය අවුරුද්දෙත් මහා භාණ්ඩාගාරයට ලබා දී තිබෙන තත්වයක් යටතේයි. ජාත්‍යන්තර ප‍්‍රමිති අනුව ප‍්‍රාග්ධනය ශක්තිමත් කිරීමට මේ මුදල් පහසුවෙන්ම යොදාගත හැකියි. නමුත් එවැනි ඵලදායි කි‍්‍රයාමාර්ග නොගෙන ඇතැම් මහා පරිමාණ ණයකරුවන්ගේ ණය කපා හැරීමට පවා කි‍්‍රයාකර තිබෙනවා. ඒ වගේම කබීර් හෂීම් ඇමතිවරයාගේ නිල නිවාසය අලූත්වැඩියා කිරීමට රුපියල් මිලියන 100ක් වියදම් කර තිබෙනවා. මේ වගේ නාස්තිකාර වියදම්වලට යොදා ගන්නේ මහා භාණ්ඩාගාරයට බැර කෙරෙන මහජන බැංකුවේ ලාභ වැනි මුදල්වලින්. බැංකු ප‍්‍රාග්ධන ඌණතාවය සම්පූර්ණ කරගන්න මේ නාස්ති නැවැත්වීමෙන් ලේසියෙන්ම පුළුවන්. මාධ්‍යවේදීන් නැගූ ප‍්‍රශ්නවලට පිළිතුරු ලබාදෙමින්… ලෝක බැංකුව, ජාත්‍යන්තර මූල්‍ය අරමුදල වගේ ආයතන කටයුතු කරන්නේ අපේ රටවල් දුර්වල කිරීමට ඉඩ හැර ඒ එම ආයනත මෙහෙයවන අධිරාජ්‍යවාදී රටවලට අපේ ජාතික සම්පත් කුණු කොල්ලයට ගැනීමේ ඉඩ හදල දෙන්න. කෙලින්ම ඇවිත් බලපෑම් කරන්න බැරි නිසා අපේ ආණ්ඩු ලවාම රටේ ආර්ථිකය සුන්නද්¥ලි කරවනවා. ඊට පස්සේ සම්පත් විකිණීමට බල කරනවා. රාජ්‍ය ආයතනවල ගිණුම් රාජ්‍ය බැංකුවලම පවත්වාගෙන යාම ගැන පොදු එකඟතාවයක් ආණ්ඩුවට ඉස්සර තිබුණා. නමුත් කොමිස් ලබා ගැනීම් අරමුණින් විවිධ බලවතුන්ගේ මුදල් පෞද්ගලික බැංකුවල තැන්පත් කරන්න පටන් ගත්තා. සමෘද්ධි පෞද්ගලික බැංකුවලට යෙදවීම හොඳම උදාහරණයක්. ඒ වංචාව සම්බන්ධයෙන් සමහර අයට හිරේ යන්නත් සිද්ධ වුණා. රාජ්‍ය අංශය පෞද්ගලික අංශයට බාර දෙන්න මේ කොමිස් මුදල් හැර වෙන විශේෂ ආර්ථික තර්කයක් නැහැ. මහජන බැංකුවේ කොන්ත‍්‍රත් පදනමේ ඉහළ තනතුරුවල රැඳී සිටින දේශපාලන බලයක් තියෙන නිලධාරීන් මාසයකට රු. ලක්‍ෂ 20කට වඩා ලබා ගන්නවා. ඒ වගේම විශ‍්‍රාම යාමට ආසන්නයේ අලූත්ම බෙන්ස් රථ අරගෙන ඒ වෙනුවෙන් ගෙවිය යුතු ණය වාරිකයත් තමන්ගේ වැටුපට එකතු කරගෙන බැංකුවෙන්ම ලබා ගන්නවා. මුදල් අමාත්‍යවරයා පමණක් නෙවෙයි මේ ආණ්ඩුවේම වගකීම වෙන්නේ මේ වගේ දුෂිත කි‍්‍රයා නවත්වන එකයි. ඕනෑම ආයතනයක සේවය කරන සියලූ දෙනාට පහසුකම් සැපයීම සහ සාධාරණ වැඩි වැටුප් ලබාදීමට ජවිපෙ අපි එකඟයි. නමුත් මෙතනදී කරන්නේ ආණ්ඩුවේ ලොක්කොත් එක්ක මේ ආයතන ප‍්‍රධානීන් කිහිප දෙනෙක් එකතු වෙලා විශාල වංචා-දුෂණ සිදු කිරීමයි. පහුගිය රාජපක්‍ෂ පාලනය වගේම වර්තමාන රනිල්-මෛතී‍්‍ර පාලනය රාජ්‍ය බැංකුවල මෙවැනි දුෂිත නිලධාරීන් රකිමින් සිටිනවා. මේ තත්වය තීරණාත්මකව පරාජය කළ යුතුයි.", "URL": "https://lankatruth.com/si/?p=76278", "Category": "පුවත්", "Parent URL": null}