{"Source": "Lankatruth", "Timestamp": "July 15, 2019", "Headline": "අත්අඩංගුවට ගත් පොහොට්ටු මන්ත්‍රී ඇතුළු පිරිසට ඇප", "News Content": "අත්අඩංගුවේ සිටි කළුතර ප්‍රාදේශීය සභාවේ පොහොට්ටු මන්ත්‍රී ඇතුළු පුද්ගලයන් 9 දෙනා ඇප මත මුදාහැර තිබේ. මොරොන්තුඩුව ප්‍රදේශයේ නිවසකට බලහත්කාරයෙන් ඇතුළුවී එහි සිටි නිවැසියන්ට තර්ජනය කිරීම සහ කාන්තාවකට පහරදීමේ සිද්ධියක් සම්බන්ධව ලද පැමිණිල්ලක් මත අදාල මන්ත්‍රීවරයා සහ පිරිස අද(15) අත්අඩංගුවට ගත්තේ ය. පසුව ඔවුන් පානදුර අතිරේක මහේස්ත්‍රාත්වරයා වෙත ඉදිරිපත් කිරීමෙන් පසු රුපියල් ලක්ෂ 5ක ශරීර ඇප සහ රුපියල් 5000 බැගින් වන මුදල් ඇප මත මුදාහැරීමට මහේස්ත්‍රාත්වරයා කටයුතු කර තිබේ. සිද්ධිය සම්බන්ධව කළුතර ප්‍රාදේශීය සභාවේ පොදුජන පෙරමුණේ මන්ත්‍රී මනෝජ් ඒකනායක, කාන්තාවන් 7 දෙනෙකු ඇතුළු 9 දෙනෙකු පොලිස් අත්අඩංගුවට පත්විය.", "URL": "https://lankatruth.com/si/?p=77711", "Category": "පුවත්", "Parent URL": null}