{"Source": "Lankatruth", "Timestamp": "September 20, 2023", "Headline": "වෘත්තීය සමිති යළිත් විදුලි බල මණ්ඩල රැක ගැනීමේ සටනට සැරසෙති", "News Content": "විදුලි බල මණ්ඩල ප්‍රතිව්‍යුහගතකරණ පනත් කෙටුම්පතට එරෙහිව දැඩි වෘත්තීය ක්‍රියාමාර්ග ගැනීමට සියලු වෘත්තීය සමිති ඒකමතිකව තීරණය කළ බව විදුලි බල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් අවධාරණය කරයි. ඔහු වැඩිදුරටත් සඳහන් කළේ, ඊයේ (19) රාත්‍රියේ පැවති වෘත්තීය සමිති සාකච්ඡාවකදී මෙම තීරණයට එළඹි බවය. නව පනත් කෙටුම්පත හරහා විදුලි බල මණ්ඩලය කොටස් 14කට වෙන් කර පෞද්ගලික අංශයට ලබා දීමට සැලසුම් කර ඇති බව ඔහු පෙන්වා දෙයි. ඊට විරෝධය පළ කරමින් ආරම්භ කෙරෙන වෘත්තීය ක්‍රියාමාර්ගය පිළිබඳ තීරණාත්මක සාකච්ඡාවක් ලබන බදාදා පැවැත්වෙන බවද ලංකා විදුලි බල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් තවදුරටත් සඳහන් කරයි.", "URL": "https://lankatruth.com/si/?p=151841", "Category": "පුවත්", "Parent URL": null}