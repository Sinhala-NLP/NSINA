{"Source": "Lankatruth", "Timestamp": "October 18, 2018", "Headline": "රාජ්‍ය සහ පෞද්ගලික සේවකයෝ රට පුරා විරොධතා දක්වති – 23 ජනතා විරෝධතාවයටත් සහාය", "News Content": "වැටුප් වැඩිකීරීම, EPF කොල්ලය නතර කිරීම, අහෝසි කළ විශ්‍රාමවැටුප යළි ලබා ගැනීම ඇතුළු රාජ්‍ය හා පෞද්ගලික අංශයට අදාළ ඉල්ලීම් ගණනාවක් මුල් කරගනිමින් මේ දිනවල ජාතික වෘත්තීය සමිති මධ්‍යස්ථානයේ සහ අන්තර් සමාගම් සේවක සංගමයේ නායකත්වයෙන් රට පුරා විරෝධතා ව්‍යාපාරයක් ආරම්භ කර තිබේ. ඒ අනුව පසුගිය දිනවලදී බොහෝ පෞද්ගලික ආයතන ඉදිරිපිටදී උද්ඝෝෂණ ව්‍යාපාර දියත් කර ඇති අතර ජාතික වෘත්තීය සමිති මධ්‍යස්ථානය සහ අන්තර් සමාගම් සේවක සංගමය ඒකාබද්ධව ප්‍රධාන නගරවලදී උද්ඝෝෂණ ක්‍රියාමාර්ගවලද නිරතවී ඇත. ඒ අනුව ඊයේ (17) අන්තර් සමාගම් සේවක සංගමයේ වෙන්නපුව මැක්සීස් ශාඛාවේ සේවකයන් විසින් එම ආයතනය ඉදිරිපිටදී උද්ඝෝෂණයක් දියත් කර තිබේ. ඊට අමතවර ඊයේ දින පොලොන්නරුව හිඟුරක්ගොඩ නරයේදී ජාතික වෘත්තීය සමිති මධ්‍යස්ථානය සහ අන්තර් සමාගම් සේවක සංගමය ඒකාබද්ධ උද්ඝෝෂණික විරෝධතාවයක් සිදු කර තිබේ. එම අවස්ථාවට සේවක සේවිකාවන් විශාල පිරිසක් එක්වී ඇති අතර මේ මස 23වනදා ජනතා විමුක්ති පෙරමුණේ නායකත්වය යටතේ පවත්වන ජනතා විරෝධයට සහාය පළ කරමින් ඒ සඳහාද තමන් සහභාගී වන බව එම සේවකයෝ සඳහන් කළහ.            හිඟුරක්ගොඩ    වෙන්නපුව මැක්සීස් ශාඛාව ඉදිරිපිට", "URL": "https://lankatruth.com/si/?p=61325", "Category": "පුවත්", "Parent URL": null}