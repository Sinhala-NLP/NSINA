{"Source": "Lankatruth", "Timestamp": "February 18, 2020", "Headline": "MCC මූලික වාර්තාවක් ජනපති අතට", "News Content": "MCC හෙවත් මිලේනියම් චැලේන්ජ් කෝපරේෂන් සහශ්‍රක අභියෝගතා සමායතන ව්‍යාපෘතිය අධ්‍යයනය සඳහා මහාචාර්ය ලලිතසිරි ගුණරුවන් මහතාගේ සභාපතිත්වයෙන් පත් කළ විද්වත් කමිටුවේ මූලික වාර්තාව ජනාධිපති ගෝඨාභය රාජපක්ෂ මහතා වෙත ඊයේ (18) ජනාධිපති කාර්යාලයේදී භාර දීතිබේ. වත්මන් ජනාධිපති ගෝඨාභය රාජපක්ෂ මහතා බලයට පත්වීමෙන් පසු එනම් 2019 දෙසැම්බර් 18 වනදා ගනු ලැබූ කැබිනට් තීරණයකට අනුව ජනවාරි පළමුවනදා සිට ක්‍රියාත්මක වන පරිදි මේ සඳහා වන සිව්පුද්ගල කමිටුව පත් කෙරිණි. ප්‍රවාහන අමාත්‍යාංශයේ හිටපු ලේකම් ආචාර්ය ඩී.එස් ජයවීර, ජනාධිපති නීතීඥ නිහාල් ජයවර්ධන සහ වරලත් වාස්තු විද්‍යාඥ නාලක ජයවීර යන මහත්වරුන් සෙසු සාමාජිකයන් වේ. මේ සම්බන්ධ පූර්ණ වාර්තාවක් ලබන මහ මැතිවරණයෙන් පසුව භාරදීමට නියමිතය. වත්මන් ජනාධිපති ගෝඨාභය රාජපක්ෂ මහතා පැවති ජනාධිපතිවරණයේදී සඳහන් කර සිටියේ තමන් බලයට පැමිණි වහාම මෙම ගිවිසුම අහෝසි කර දමන බවය. එහෙත් ඔහු බලයට පැමිණි වහාම සිදු කරනු ලැබුවේ මෙම ගිවිසුම පිලිබඳ අධ්‍යනය කිරීම සඳහා කමිටුවක් පත් කිරීම ය.", "URL": "https://lankatruth.com/si/?p=89924", "Category": "පුවත්", "Parent URL": null}