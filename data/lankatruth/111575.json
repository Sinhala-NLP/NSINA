{"Source": "Lankatruth", "Timestamp": "February 27, 2021", "Headline": "ඩොසර් කළ කුරුණෑගල පෞරාණික උද්‍යානය බ්‍රිතාන්‍ය කවුන්සිලයට…", "News Content": "පසුගිය ජනවාරි 03 වනදා හෝ ඒ ආසන්න දිනයකදී ඩොසර් කර දැමූ කුරුණෑගල නගර මධ්‍යයේ පිහිටි රජපිහිල්ල පෞරාණික උද්‍යානය පිහිටි භූමියේ බ්‍රිතාන්‍ය කවුන්සියට ලබාදීමට නියමිත බව වාර්තා වේ. මේ බව අනාවරණය වන්නේ පසුගිය දෙසැම්බර් 23 වනදින කුරුණෑගල නගරාධිපති තුෂාර සංජීවගේ මූලිකත්වයෙන් පවත්වා ඇති සාකච්ඡාවක් තොරතුරු අනුවය. එම සාකච්ඡාව සඳහා කුරුණෑගල නගරාධිපතිවරයාට අමතරව නාගරික කොමසාරිස්, නියෝජ්‍ය නාගරික කොමසාරිස්, නාගරික ඉංජිනේරුවරයා, නාගරික සංවර්ධන අධිකාරියේ අධ්‍යක්ෂවරයා, පුරාවිද්‍යා දෙපාර්තමේන්තුවේ නිලධාරීන්, පරිසර හා භූ දර්ශන අංශයේ උපදේශන නිලධාරීන්, කුරුණෑගල පොලිස් ස්ථානාධිපතිවරයා ඇතුළු පිරිසක් සහභාගී වී සිට ඇත. අක්කර එකයි රූඩ් දෙකයි පර්චර් 38.8ක් වන පවසරියක පිහියි රජපිහිල්ල පෞරාණික උද්‍යානය පිහිටි භූමිය බ්‍රිතාන්‍ය කවුන්සිලයට අවත් ආයතනයක් ඉදි කරන බව ප්‍රකාශ කර ඇත්තේ එම සාකච්ඡාවේදීය. පෞරාණික රජපිහිල්ල උද්‍යානයේ පිහිටි ගස් සහ ගොඩනැගිල්ල වසර 100කට වඩා පැරණි වන අතර නගරයේ පිරිහි පෞරාණික ස්ථානයකි. බ්‍රිතාන්‍ය යනු මෙරට යටත් විජිතයක් ලෙස පවත්වාගෙන ගිය රාජ්‍යයක් වන අතර ලංකාවේ පෞරාකින රජ පාලනයට පවා නෑකම් කියන මෙවැනි උද්‍යාන ඩෝසර් කර විනාශ කර දමා ඒව නැවතත් බ්‍රිතාන්‍යන්ටම ලබාදීම ඛෙධජනක තත්වයක් බව ප්‍රදේශයේ මහා සංඝරත්නය ප්‍රකාශ කරති. ජාතික උරුමයන් රකින බවට පොරොන්දු දී බලයට පැමිණි ආණ්ඩුවක් යටතේ මෙවැනි දෑ සිදුවීම තවත් ඛෙධජනක යැයිද උන්වහන්සේලා වැඩිදුරටත් සඳහන් කරති.", "URL": "https://lankatruth.com/si/?p=111575", "Category": "පරිසර", "Parent URL": null}