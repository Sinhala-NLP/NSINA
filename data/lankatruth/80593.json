{"Source": "Lankatruth", "Timestamp": "September 10, 2019", "Headline": "පානදුර උතුර පොලිස් ස්ථානයේ අස්ථානගත වූ ගිනි අවි සොයා ගැනේ", "News Content": "පානදුර උතුර පොලිස් ස්ථානයේ අස්ථානගතව තිබූ ගිනි අවි දෙක සොයාගෙන ඇතැයි පොලීසිය පවසයි. පසුගිය ජූලි මස 6 වැනිදා පානදුර උතුර පොලිස් ස්ථානයේ ටී-56 වර්ගයේ ගිනි අවි දෙකක් අස්ථානගතව තිබූ අතර සිද්ධිය හේතුවෙන් එම පොලිස් ස්ථානයේ ස්ථානාධිපතිගේ වැඩ තහනම් කෙරිණි. සිද්ධියට අදාල විමර්ශන කටයුතු බස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයා යටතේ සිදුකෙරුණු අතර පසුව එම විමර්ශන අපරාධ පරීක්ෂණ දෙපාර්තමේන්තුව වෙත බාර කෙරුණි. මෙම ගිනි අවි අතුරුදන්වීමේ සිද්ධිය සම්බන්ධයෙන් යුධ හමුදා සාමාජිකයින් දෙදෙනෙකු ද අත්අඩංගුවට ගෙන තිබූ අතර මේ වනවිට ගිනි අවි සොයාගෙන ඇතැයි වාර්තා වේ.", "URL": "https://lankatruth.com/si/?p=80593", "Category": "පුවත්", "Parent URL": null}