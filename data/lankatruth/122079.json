{"Source": "Lankatruth", "Timestamp": "August 27, 2021", "Headline": "ආණ්ඩුවේ බැරිකමට තවත් සාක්ෂි එකතු වේ", "News Content": "ආණ්ඩුවට එරෙහිව කටයුතු කිරීම සඳහා විදේශීය සංවිධානයකින් රුපියල් කෝටි 85ක පමණ මුදලක් මෙරට විවිධ සංවිධානවලට ලබාදී ඇති බව ආණ්ඩුව සංවිධානාත්මක ප්‍රචාරයක් ගෙනයන අතර එවැනි ක්‍රියාවක් පවතින්නේ නම් ඊට අදාළ බුද්ධි තොරතුරු මත නීතිමය කටයුතු නොකිරීමෙන් ආණ්ඩුවේ අසමත්භාවය හෙළිවී තිබේ.  පසුගිය සති දෙක තුළ ආණ්ඩුව පවත්වාගෙන යන විවිධ වෙබ් අඩවිවලින් මෙම ප්‍රචාරය ගෙනගිය අතර සති අන්තයේ “දිවයින ඉරිදා” පුවත්පත ඔවුන්ගේ ප්‍රධාන ප්‍රවෘත්තිය වශයෙන් මෙය යොදා ගෙන තිබිණි. ඊටත් වඩා ප්‍රබල ලෙස “ජාතික රූපවාහිනියේ සිව්දෙස” වැඩ සටහනින් විජය දිසානායක නම් පුද්ගලයා ද මෙම ප්‍රචාරය තහවුරු කිරීමට උත්සාහ දැරීය.  එහෙත්, ආණ්ඩුවට විරුද්ධව එවැනි මුදල් ලැබී ඇත්නම් අදාළ නිසි පරීක්ෂණ කිසිවක් මේ දක්වා ආරම්භ කර නැත.", "URL": "https://lankatruth.com/si/?p=122079", "Category": "පුවත්", "Parent URL": null}