{"Source": "Lankatruth", "Timestamp": "September 7, 2018", "Headline": "අ’පුර මහ නගර සභාවට අයත් මුදල් වංචාවේ සැකකරුවන්ගේ ඇප ප්‍රතික්ෂේපයි", "News Content": "මූල්‍ය වංචා සිද්ධියක් සම්බන්ධව චෝදනා ලැබ අත්අඩංගුවේ පසුවන අනුරාධපුර මහ නගර සභාවේ වැටුප් විෂය භාර නිලධාරිනිය ඇතුළු පුද්ගලයන් සිව් දෙනාට ඇප ලබාදීම අනුරාධපුර මහේස්ත්‍රාත් අධිකරණය අද(07) ප්‍රතික්ෂේප කර තිබේ. රුපියල් තුන්කෝටි අසූ හත් ලක්ෂ අනූ හතර දහස් අසූ දෙකක මුදලක් අනුරාධපුර මහ නගර සභාවේ වැටුප් විෂය භාර නිලධාරිනිය, ඇගේ සැමියා, සොහොයුරා සහ නගර සභා සේවිකාවක් එක්ව වංචනිකව ලබාගෙන ඇති බවට එල්ලවී ඇති චෝදනා හේතුවෙන් පසුගිය දා ඔවුන් අත්අඩංගුවට පත්විය. සිද්ධිය සම්බන්ධ පැවති නඩු විභාගය අතරතුරදී සැකකරුවන් ඇප ඉල්ලා සිටිය ද අනුරාධපුර අතිරේක මහේස්ත්‍රාත්වරයා විසින් එය ප්‍රතික්ෂේප කළේය. එසේම සැකකරුවන් ලබන 21 වැනිදා දක්වා රක්ෂිත බන්ධනාගාර ගත කරන ලෙසද නියෝග කළේය.", "URL": "https://lankatruth.com/si/?p=58979", "Category": "පුවත්", "Parent URL": null}