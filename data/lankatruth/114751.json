{"Source": "Lankatruth", "Timestamp": "April 12, 2021", "Headline": "රටේ දැන් ක්‍රියාත්මක වන්නේ එක නීතියක් පමණයි – ජොන්ස්ටන් ප්‍රනාන්දු", "News Content": "රටේ දැන් ක්‍රියාත්මක වන්නේ එක නීතියක් බවත් යාපනය නගරාධිපතිවරයාට කියා වෙනම නීතියක් නැති බවත් රනිල් + මෛත්‍රී යුගයේදී මෙන් තම තමන්ගේ වුවමනාවට නීතිය නැමිය නොහැකි බවත් මහාමාර්ග අමාත්‍ය ජොන්ස්ටන් ප්‍රනාන්දු සඳහන් කරයි. ජොන්ස්ටන් ප්‍රනාන්දු ඇමතිවරයා යාපනය නගරාධිපතිවරයා සම්බන්ධයෙන් එසේ ප්‍රකාශ කළද ඔහු කුරුණෑගල නගරාධිපතිවරයා තම හිතුමතේට නීතිය උල්ලංඝණය කරමින් පෞරාණික රාජසභා ගොඩනැගිල්ල ඩෝසර් කළ අවස්ථාවේ ප්‍රකාශ කර සිටියේ තමන් කුරුණෑගල නගරාධිපතිවරයාගේ මයිල් ගසකටවත් අත තැබීමට ඉඩ නොදෙන බවයි. වසර 100කටත් වඩා ඉපැරණි ඓතිහාසික කුරුණෑගල රාජධානියේ ජීවමාන සාක්ෂියක් ලෙස පැවති පෞරානික බුවනෙකබාහු රාජ මණ්ඩපය යැයි සැලකෙන ගොඩනැගිල්ල පසුගිය 2020 වසරේ ජුලි 14 වනදා රාත්‍රියේ ඩෝසර් කර කඩා විනාශ කිරීම සම්බන්ධයෙන් කුරුණෑගල නගරාධිපති තුෂාර සංජීව විතාරණ ඇතුළු අපරාධකරුවන් මෙතෙක් අත්අඩංගුවට ගෙන නැත.", "URL": "https://lankatruth.com/si/?p=114751", "Category": "පුවත්", "Parent URL": null}