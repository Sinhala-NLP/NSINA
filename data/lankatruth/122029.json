{"Source": "Lankatruth", "Timestamp": "August 26, 2021", "Headline": "වෛරස් විශේෂඥයින්ට කැපූ හැටි ආණ්ඩුවෙන්ම හෙළි කරයි", "News Content": "කොවිඩ් මර්ධනය සඳහා මේ රටේ සිටින වෛරස විශේෂඥයින් යොදා නොගත් ආකාරය ආණ්ඩු පක්ෂයේ පාර්ලිමේන්තු මන්ත්‍රී මහාචාර්ය තිස්ස විතාරණ හෙළි කර තිබේ. මහාචාර්යවරයා “සිරස සටන” දේශපාලන සංවාදයට එක් වෙමින් පසුගිය 24 වෙනිදා මේ බව හෙළි කළේය. ඔහු එහිදී වැඩි දුරටත් පෙන්වා දුන්නේ වියත්මග සංවිධානයට බැඳෙන ලෙස තමාට සහ වෛරස් විශේෂඥ ජේෂ්ඨ මහාචාර්ය කිරිමලී ප්‍රනාන්දු දෙදෙනාගෙන් කරන ලද ඉල්ලීම ප්‍රතික්ෂේප කළ නිසා කොරෝනා වසංගතය පාලනයේදී අදාළ විශේෂඥ දැනුම ලබාදීමට එක්කර නොගත් බවය.  මෙහිදී තිස්ස විතාරණ මහාචාර්යවරයා වැඩිදුරටත් සඳහන් කළේ කොරෝනා මර්දනය කිරීමට නම් සෑම ගමක් පාසාම සුදුස්සන්ගෙන් යුක්තව කොරෝනා මර්දන කමිටුවක් පත්කර ගත යුතු බවය. එසේම ජාතික තලයේදී තීරණ ගැනීම සඳහා සියලුම පක්ෂවලින් සමන්විත කමිටුවක් පිහිටුවීම අවශ්‍ය බව අවධාරණය කළේය.", "URL": "https://lankatruth.com/si/?p=122029", "Category": "පුවත්", "Parent URL": null}