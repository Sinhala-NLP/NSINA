{"Source": "Lankatruth", "Timestamp": "January 18, 2018", "Headline": "මොහාන්ට,නාවාස්ට, හිටපු ලෙකෝ ලේකම්ට නඩු", "News Content": "හිටපු නිතිපති හා හිටපු අගවිනිසුරු මොහාන් පිරිස්, හිටපු අතිරේක සොලිසිටර් ජනරාල් හා වර්තමාන අභියාචනාධිකරණ විනිසුරු ඒ.එච්.එම්.ඩී නාවාස් සහ ලංකා විදුලිබල පෞද්ගලික සමාගම (ලෙකෝ) හිටපු ලේකම් එම්.එම්.සී. ෆර්ඩිනැන්ඩස් යන අයට අල්ලස් කොමිසම අද (18) කොළඹ ප්‍රධාන මහේස්ත්‍රාත් අධිකරණයේ දී නඩු පවරා තිබේ. මොවුනට මාර්තු 08 වැනිදා අධිකරණයේ පෙනී සිටින ලෙස කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා විසින් සිතාසි නිකුත් කර ඇත. මොවුන්ට එරෙහිව නඩු පවරා ඇත්තේ මොහාන් පිරිස් මහතා නිතිපති ධුරය දරන කාලයේ ලෙකෝ සමාගමේ ඉඩම් හා දේපල මිලදී ගැනීමේ දී සිදුවු බව කියන දුෂණ හා අක්‍රමිකතාවලට වගකිව යුතු නිලධාරින්ට එරෙහිව අපරාධ චෝදනා යටතේ නඩු පැවරිම වැළැක්වීම සඳහා අයුතු සහගත ලෙස නිතිපති වාර්තාවක් ලබාදීම යන චෝදනාව යටතේය.", "URL": "https://lankatruth.com/si/?p=46421", "Category": "පුවත්", "Parent URL": null}