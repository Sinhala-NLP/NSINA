{"Source": "Lankatruth", "Timestamp": "September 9, 2017", "Headline": "අක්කර 62500ක ඌවේ ඉඩම් කොල්ලයට එරෙහිව ජනතාව සටන් බිමට", "News Content": "අම්පාර , බදුල්ල , මොණරාගල දිස්ත්‍රික්කවල ප්‍රාදේශීය ලේකම් කොට්ඨාශ 8 කින් ඉඩම් අක්කර 62500 ක් බහුජාතික සමාගමක් වන සිංගප්පූරුවේ ගැසැල්වෙන්චස් (ගැසල් වෙන්චර්ස්) සමාගමට උක් වගා ව්‍යාපෘතියකට ලබාදීම තුළ ජනතාවගේ අයිතීන් උල්ලංගණය වීමත්, ආර්ථික, සමාජයීය, සංස්කෘතිකව සිදුවන බලවත් හානිය වලක්වා ගැනීම උදෙසාත්, මෙම ඉඩම් කොල්ලයට එරෙහිවත්, ඊයේ(08 ) ඌව වෙල්ලස්ස ජන අයිතීන් සුරැකීමේ පෙරමුණ විසින් සංවිධානය කරන ලද විරෝධතා පා ගමන පදියතලාව රෝහල අසලින් ආරම්භ වී පදියතලාව නගරයේදී රැළියක් පවත්වන ලදී. අම්පාර දිස්ත්‍රික්කයේ පදියතලාව, මහඔය හා බදුල්ල දිස්ත්‍රික්කයේ මහියංගණය, රිදීමාලියද්ද, ලුණුගල ද මොනරාගල දිස්ත්‍රික්කයේ බිබිල, මැදගම, මඩුල්ල යනප්‍රාදේශීය ලේකම් කොට්ඨාශ 8ක් නියෝජනය කරමින්මෙම අවස්ථාවට පරිසරවේදීන්, විද්වතුන්, පූජ්‍ය පක්ෂය, ආදිවාසී නායකයින්, ගොවි නායකයින්, වෙළඳ ව්‍යාපාරිකයින්ඇතුළුප්‍රදේශයේ මහජනතාව විශාල පිරිසක් සහභාගීවිය. මෙම උද්ඝොෂණ රැලිය අමතා ඌව වෙල්ලස්ස ජන අයිතීන් සුරැකීමේ පෙරමුණේ කැදවුම්කරු ඌව පළාත් සභා මන්ත්‍රී සමන්ත විද්‍යාරත්නමහතා , සමස්ථ ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ,ජේෂ්ඨ පරිසරවේදී උදුල බණ්ඩාර ඖෂධහාමි මහතා ,අම්පාර දිස්ත්‍රික් හිටපු පාර්ලිමේන්තු මන්ත්‍රී වසන්ත පියතිස්ස මහතා , ඌව වෙල්ලස්ස ජන අයිතීන් සුරැකීමේ පෙරමුණේ සභාපති තීතිඥ සරත් කුමාර මහතා කතාකල අතරපදියතලාව නගරයේ වෙළඳ ව්‍යාපාරික ප්‍රජාව ව්‍යාපාරික ස්ථාන වසා දමමින් උද්ඝොෂණ රැලියට සහයෝගය දැක්විය. මෙම අවස්ථාවට ඌව වෙල්ලස්ස ජන අයිතීන් සුරැකීමේ පෙරමුණේ ප්‍රධාන අනුශාසක, ඌව වෙල්ලස්ස, බින්තැන්න දෙපළාතේ ප්‍රධාන සංඝනායක, බිබිල නාගල රාජමහා විහාරාධිපති බදුල්ලගම්මන සුමනාසාර නායක හිමි , ඌව වෙල්ලස්ස ජන අයිතීන් සුරැකීමේ පෙරමුණේ ලේකම් නීතිඥ වයි.බී. අබේරත්න මහතා , ආදීවාසී නායක ඌරු වරිගේ වන්නිල ඇත්තෝ ඇතුළු දඹාන ආදිවාසී ජනතාව සහරතුගල, පොල්ලබැද්ද අදීවාසී ජනතාව , පදියතාලාව වෙළඳ සංගමයේ සභාපති අයි.පී. ගජධීර මහතා , මොනරාගල දිස්ත්‍රික් පළාත් සභා මන්ත්‍රී ආර්.එම්. ජයවර්ධන මහතා ,ඌව පළාත් සභා හිටපු මන්ත්‍රී සුදත් බලගල්ල ,සමස්ථ ලංකා ගොවිජන සම්මේලනයේ ලේකම් ටී.බී. සරත් මහතා , නීතිඥ චන්ද්‍රසිරි මහතා ඇතුව විශාල පිරිසක් මෙම උද්ඝෝෂණ පාගමනට සහ රැලියට එක්විය.", "URL": "https://lankatruth.com/si/?p=40557", "Category": "පුවත්", "Parent URL": null}