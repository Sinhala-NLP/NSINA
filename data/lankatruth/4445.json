{"Source": "Lankatruth", "Timestamp": "October 3, 2012", "Headline": "ඉන්ධන හිගයෙන් දුම්රිය නවතියි", "News Content": "ඉන්ධන හිගවීමෙන් එක් දුම්රිය ගමන්වාරයක් අවලංගු කිරිමටත් තවත් දුම්රියක ගමනාන්තය කෙටි කිරිමටත් දුම්රිය දෙපාර්තමේන්තුවට ඊයේ (02) පස්වරුවේ සිදුව ඇත. ඒ හේතුවෙන් මගීන්ද දැඩි දුෂ්කරතාවයට පත්වී තිබේ. එලෙස අවලංගු කර ඇත්තේ මරදාන සිට අළුත්ගම බලා ධාවනය විමට නියමිතව තිබු දුම්රියකි. ඊට අමතරව කොළඹ කොටුව සිට කුරුණෑගල බලා ධාවනය වූ දුම්රියක් පොල්ගහවෙලින් නතර කිරිමට ද දුම්රිය දෙපාර්තමේන්තුවට සිදු වී ඇත. ලංකා ඛනිජතෙල් සංස්ථාව නිසි වේලාවට ඉන්ධන ලබානොදිම හේතුවෙන් මෙවැනි තත්ත්වයක් ඇතිවූ බව දුම්රිය දෙපාර්තමේන්තුවේ නිලධාරීහු සඳහන් කරති.", "URL": "https://lankatruth.com/si/?p=4445", "Category": "පුවත්", "Parent URL": null}