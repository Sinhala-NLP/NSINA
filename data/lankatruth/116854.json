{"Source": "Lankatruth", "Timestamp": "May 23, 2021", "Headline": "අද ආසාදිත මරණ 46ක්… 05ක්ම නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්ව අය පිළිබඳව ඊයේ (22) දිනයට අදාළව මරණ 46ක් සිදුව ඇති බව රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාවේ සඳහන් වේ. එය මෙරටදී දිනක වාර්තා කළ වැඩිම ආසාදිත මරණ සංඛ්‍යාවද වේ. එම මරණ 44න් 05ක්ම සිදුව ඇත්තේ නිවාස තුළදීය. මේලෙස ජීවිතක්ෂයට පත්වූවන් අතර වයස අවුරුදු 29ක තරුණියක්ද සිටී. මෙලෙස මියගොස් ඇත්තේ මීගොඩ, අක්මීමන, බදුල්ල, රත්ගම, හල්පේ, ගාල්ල, බද්දේගම, අක්මීමන, හල්විටිගල, උනවටුන, ඉමදූව, අහංගම, කරන්දෙණිය, දොඩන්දූව, බටපොළ, කන්දේපොළ, නුවරඑළිය, වත්තල, පල්ලේවෙල, මිනුවන්ගොඩ, කොළඹ 15, අකුරන්ගොඩ, කුරුණෑගල, වස්කඩුව, කළුතර, යක්කල, මාලඹේ, දෙකටන, පයාගල, බොරලැස්ගමුව, කඳපොළ, උඩහමුල්ල, පේරාදෙණිය, මැණික්හින්න, කටුගස්තොට, පිළිමතලාව, කඳාන, මට්ටක්කුළිය සහ කුණ්ඩසාලේ ප්‍රදේශවල පදිංචිකරුවන්ය. ඒ අනුව මෙරටින් මියගිය කොවිඩ් ආසාදිත පුද්ගලයින්ගේ නිල ගණන 1178 දක්වා ඉහළ ගොස් ඇත.", "URL": "https://lankatruth.com/si/?p=116854", "Category": "කොවිඩ් -19 (කොරෝනා ) පුවත්", "Parent URL": null}