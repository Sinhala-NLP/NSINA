{"Source": "Lankatruth", "Timestamp": "September 28, 2021", "Headline": "ජනාධිපති, ගොන් පාට් හාල් ගැසට් අහෝසි කරයි – හදිසි නීතිය දිගටම", "News Content": "අත්‍යාවශ්‍ය සේවා පවත්වාගෙන යාම සඳහා බව කියමින් හදිසි නීතිය පැනවූ ජනාධිපති, ඊයේ (27) මධයම රාත්‍රියේ සිට සහල් මිල පාලනය කිරීමේ ගැසට් නිවේදන අහෝසි කර ඇත.  සූම් තාක්ෂණය ඔස්සේ පැවති කැබිනට් මණ්ඩල හමුවේදී මෙම තීරණය ගෙන ඇති අතර, ඒ අනුව සැප්තැම්බර් 02 දා උපරිම සහල් මිල නියම කරමින් නිකුත් කරන ලද ගැසට් නිවේදනය දින 25කට පසුව අහෝසි කර ඇත. මෙම තත්වය මත සහල් මිල පාලනය කිරීම සම්බන්ධයෙන් මින් ඉදිරියට ජනාධිපතිවරයා හෝ ආණ්ඩුව කිසිදු මැදිහත්වීමක් සිදු නොකරන තත්වයක් උදාවී තිබේ.  එසේ වුවත් අත්‍යාවශ්‍ය සේවා පවත්වාගෙන යාම සඳහා බව කියමින් පණවන ලද හදිසි නීතිය සහ ඒ යටතේ පත්කළ අත්‍යාවශ්‍ය සේවා කොමසාරිස් ධුරය දිගටම වලංගුව පවතී. මෙම කොමසාරිස් වශයෙන් පත් කර සිටින්නේ ජනාධිපතිගේ ප්‍රධාන ආරක්ෂක නිලධාරියා වන සෙනරත් නිවුන්හැල්ල ය.", "URL": "https://lankatruth.com/si/?p=123756", "Category": "පුවත්", "Parent URL": null}