{"Source": "Lankatruth", "Timestamp": "August 23, 2019", "Headline": "අමාත්‍ය ධුරවලින් ඉවත් වූ මුස්ලිම් ඇමතිවරු දෙදෙනෙකු අද යළි වැඩභාර ගනියි", "News Content": "පාස්කු ප්‍රහාරයෙන් පසු සිය අමාත්‍ය ධුරවලින් ඉල්ලා අස්වූ මුස්ලිම් මන්ත්‍රීවරු දෙදෙනෙකු අද(23) යළි සිය අමාත්‍ය ධුරවල වැඩ භාර ගැනීමට නියමිතය. මුස්ලිම් කොංග්‍රසයේ මන්ත්‍රී ෆයිසාල් කාසිම් සහ අලී සහීර් මව්ලානා යන මහත්වරුන් මෙලෙස දිවුරුම්දීමට නියමිතය. ෆයිසල් කාසිම් මන්ත්‍රිවරයා සෞඛ්‍ය රාජ්‍ය අමාත්‍ය ධුරයේ සහ අලී සහීර් මව්ලානා මන්ත්‍රිවරයා ප්‍රාථමික කර්මාන්ත සහ සමාජ සවිබල ගැන්වීමේ රාජ්‍ය අමාත්‍ය ධුර අද උදෑසන 9.00ට ජනාධිපතිවරයා ඉදිරියේ දිවුරුම්දීමට නියමිතව ඇත.", "URL": "https://lankatruth.com/si/?p=79582", "Category": "පුවත්", "Parent URL": null}