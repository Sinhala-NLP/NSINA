{"Source": "Lankatruth", "Timestamp": "March 10, 2021", "Headline": "ඇමති ජොනී මගේ බිල්ඩිම බලහත්කාරයෙන් අල්ලාගෙන – කොටවෙහෙර MOH විරෝධයේ – වහලෙන් වැටී රෝහලේ", "News Content": "තමාට අයත් ගොඩනැගිල්ලක් බලහත්කාරයෙන් අත්පත් කර ගෙන එහි පොදුජන පෙරමුණේ කාර්යාලයක් අමාත්‍ය ජොන්ස්ටන් ප්‍රනාන්දු විසින් පවත්වාගෙන යන බව කොටවෙහෙර සෞඛ්‍ය වෛද්‍ය නිලධාරිවරයා චෝදනා කර සිටී. එම වෛද්‍යවරයා අත්අඩංගුවට ගන්නා ලෙස ඇමතිවරයාගේ අනුදැනුම මත යම් පුද්ගලයෙකු පොලිසියට බොරු පැමිණිල්ලක් කර ඇතැයි ද එනිසා පොලිසිය තමා අත්අඩංගුවට ගැනීමට සැරසෙතැයිද කියමින් එම වෛද්‍යවරයා ගොඩනැගිල්ලේ වහල මත නැගී විරෝධයක නිරත විය. ඒ අවස්ථාවේ වහලෙන් ලිස්සා යාම නිසා තුවාල ලැබූ සෞඛ්‍ය වෛද්‍ය නිලධාරිවරයා මුලින් නිකවැරටිය රෝහලටද ඉන් පසු වැඩිදුර ප්‍රතිකාර සඳහා කුරුණෑගල මහ රෝහලටද යවා ඇත.", "URL": "https://lankatruth.com/si/?p=112300", "Category": "පුවත්", "Parent URL": null}