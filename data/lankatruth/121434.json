{"Source": "Lankatruth", "Timestamp": "August 16, 2021", "Headline": "අමාත්‍යංශය අහිමි වූ පවිත්‍රාගෙන් නිර්දය ප්‍රහාරයක්…", "News Content": "සෞඛ්‍ය අමාත්‍යවරිය වශයෙන් ක්‍රියාකරමින් සිටියදී කොවිඩ් උවදුරට ගොදුරුවීමෙන් පසුව පවා ආණ්ඩුව වෙනුවෙන් විශාල කාර්යභාරයක් සිදුකළ පවිත්‍රා වන්නිආරච්චි සෞඛ්‍ය අමාත්‍යංශයෙන් ඉවත් කිරීම සම්බන්ධයෙන් නිර්දය උපහාසයකින් පිළිතුරු ලබාදී ඇත.  අද සිදු කළ කැබිනට් සංශෝදනයේදී ප්‍රවාහන අමාත්‍යංශය ඇයට පවරා සෞඛ්‍ය අමාත්‍යංශය කෙහෙළිය රඹුක්වැල්ලට ලබාදී තිබේ. මෙයට ආසන්නතම හේතුව පසුගිය 09 සූම් තාක්ෂණය ඔස්සේ පැවති කැබිනට් මාධ්‍ය හමුවේදී කොවිඩ් වසංගතය සම්බන්ධයෙන් හිටපු සෞඛ්‍ය අමාත්‍යවරිය කරුණු පැහැදිලි කිරීමට ගත් උත්සාහය ජනාධිපතිවරයාගේ බලය යොදවා නැවැත්වීම බව හෙළිවී තිබේ. පවිත්ා වන්නිආරච්චි සෞඛ්‍ය අමාත්‍යංශයෙන් සමුගනිමින් කරන ලද කතාව මේ වන විට සමාජ මාධ්‍ය ඔස්සේ වේගයෙන් සංසරණය වෙමින් පවතී.  වීඩියෝව දෙරණ අනුග්‍රහයෙන්", "URL": "https://lankatruth.com/si/?p=121434", "Category": "පුවත්", "Parent URL": null}