{"Source": "Lankatruth", "Timestamp": "November 14, 2017", "Headline": "FCIDය විමර්ශන අවසන් කළ ලිපිගොනු 91ක් නීතිපති ලඟ", "News Content": "පොලිස් මූල්‍ය අපරාධ විමර්ශන කොට්ඨාසය මඟින් විමර්ශන අවසන් කරන ලද පැමිණිලි 91ක ලිපිගොනු නීතිපතිවරයා වෙත යොමු කර ඇති බව වාර්තා වේ. නීතිපති උපදෙස් අනුව ඉන් පැමිණිලි 12කට අදාළව මහාධිකරණයේ නඩු පවරා ඇති බවද වාර්තා වෙයි. මූල්‍ය වංචා හා මූල්‍ය අපරාධවලට අදාළව පොලිස් මූල්‍ය අපරාධ විමර්ශන කොට්ඨාශය පැමිණිලි 336ක් සම්බන්ධයෙන් මේ වනවිට විමර්ශන ආරම්භ කර ඇති බවද වාර්තා වේ. බරපතළ වංචා හා දූෂණ විමර්ශන ජනාධිපති කොමිසම මඟින්ද ඔවුන්ගේ විෂය පථයට අදාළ නොවන පැමිණිලි 33ක් පොලිස් මූල්‍ය අපරාධ විමර්ශන කොට්ඨාසය වෙත බාර දී ඇති බව සඳහන්ය. අදාළ පැමිණිලි 33 පිළිබඳ විමර්ශන ආරම්භ කිරීමට පෙර පොලිස් මූල්‍ය අපරාධ විමර්ශන කොට්ඨාසය විසින් එම පැමිණිලි යළි සළකා බැලීම සිදු කෙරෙන බව වාර්තා වෙයි. දෙරණ", "URL": "https://lankatruth.com/si/?p=43843", "Category": "පුවත්", "Parent URL": null}