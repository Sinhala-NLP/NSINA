{"Source": "Lankatruth", "Timestamp": "November 23, 2020", "Headline": "මෙරට සමස්ත කොවිඩ් ආසාදිත ගණන 20,000 ඉක්මවයි…", "News Content": "මෙරට කොවිඩ් – 19 ආසාදිතයින්ගේ සමස්ත ගණන 20,000ස ඉක්මවා තිබේ. ඒ ඊයේ (22) දිනයට වාර්තා වූ ආසාදිතයින් 400 දෙනාද සමගය. ඊයේ හමු වූ ආසාදිතයන්ගෙන් 391 දෙනෙකු පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන්ය. අනෙක් 09 දෙදෙනා විදේශයන්හි සිට පැමිණි අයවලුන් වන අතර ඔවුන්ගෙන් සිව් දෙනෙකු එක්සත් ආරාබි එමිර් රාජ්‍යයේ සිටත් තිදෙනෙකු කාටාර් සිටත් රුසියාවේ සහ , චීනයේ සිට එක් අයෙකු බැගිනුත් ලෙස වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 16,643ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,015 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 20,171කි. මේ වනවිට ජීවිතක්ෂයට පත්ව ඇති ආසාදිතයින් ගණන 83කි.", "URL": "https://lankatruth.com/si/?p=101086", "Category": "කොවිඩ් -19 (කොරෝනා ) පුවත්", "Parent URL": null}