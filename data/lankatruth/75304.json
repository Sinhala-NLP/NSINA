{"Source": "Lankatruth", "Timestamp": "June 7, 2019", "Headline": "විරෝධතාවක් අතරතුර නඩු පැවරූ ලංකා පොදු ධීවර සම්මේලනයේ නායකයින් නිදහස්", "News Content": "2013 වසරේ සැප්තැම්බර් මස 12 වැනිදා ධීවර ප්‍රජාවට ලබාදුන් ඉන්ධන සහනාධාරය කප්පාදු කිරීමට එරෙහිව ධීවර ජනතාව මිරිස්ස නගරයේ ගෙන ගිය විරෝධතාවක්, නීති විරෝධී බව පවසමින් ලංකා පොදු ධීවර සම්මේලනයේ ජාතික සංවිධායක රත්න ගමගේ සහ මාතර දිස්ත්‍රික් සංවිධායක යූ.කේ. සමරනායක යන මහත්වරුන්ට එරෙහිව වැලිගම පොලීසිය විසින් ගොනුකළ නඩුවෙන් අදාල විත්තිකරුවන් නිදොස් කොට නිදහස් කිරීමට මාතර මහේස්ත්‍රාත් අධිකරණය ඊයේ(06) නියෝග කළේය. ධීවර ජනතාවට කූපන් ක්‍රමයට ලබාදුන් තෙල් සහනාධාරය කප්පාදු කිරීමට එරෙහිව සමස්ත ලංකා පොදු ධීවර සම්මේලනය මගින් රට පුරා ගෙන ගිය විරෝධතා මාලාව අතරතුර මිරිස්ස නගරයේ පැවැත්වූ විරෝධතාවයට එරෙහිව වැලිගම පොලීසිය විසින් මෙම නඩුව ගොනුකර තිබිණි. වසර 6කට පසු නඩුවේ තීන්දුව ලබාදෙමින් විත්තිකාර රත්න ගමගේ සහ යූ.කේ. සමරනායක යන අය නිදොස් කොට නිදහස් කළ අතර වැලිගම පොලීසියට තරයේ අවවාද කර ඇත. විත්ති පාර්ශ්වය වෙනුවෙන් ජවිපෙ දකුණු පළාත් සභා හිටපු මන්ත්‍රී , නීතිඥ ජයන්ත පතිරණ මහතා පෙනී සිටිනලදි.", "URL": "https://lankatruth.com/si/?p=75304", "Category": "පුවත්", "Parent URL": null}