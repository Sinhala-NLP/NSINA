{"Source": "Lankatruth", "Timestamp": "December 6, 2011", "Headline": "කම්කරු පත්වී‍ම් දෙන අරුම පුදුම සම්මුඛ පරීක්ෂණ", "News Content": "පුරාවිද්‍ය දෙපාර්ත මේන්තුවට කම්කරුවන් බදවා ගැනීම සදහා දෙසැම්බර් මස 1 දින සිට 6 දක්වා පැවැත්වු සම්මුඛ පරීක්ෂණ වලදී බරපතල දේශපාලන මැදිහත්වීම් සිදුකර ඇත. සම්මුඛ පරීක්ෂණ මණ්ඩල 5ක් යටතේ මෙම පරීක්ෂණ පවත්වන ලද අතරඑම මණ්ඩල වලට අමාත්‍යාංශයේ දේශපාලන නිලධාරීයෙකුද පත්කර තිබිණ. එමෙන්ම එහිදී එක් එක් අපේක්ෂකයා ලබාගන්නා ලකුණු පැන්සලකින් සටහන් කිරීමට ජාතික උරුමයන් පිළිබද අමාත්‍යාංශය සම්මුඛ පරීක්ෂණ මණ්ඩල වලට උපදෙස් දී ඇත.      එහෙත් පසුව අමාත්‍යාංශ නිලධාරීන් මැදිහත්වී අපේක්ෂකයන් ලබාගත් සත්‍ය ලකුණු වෙනස් කර බැසිල් රාජපක්ෂ ඇමතිවරයාගේ සහ නාමල් රාජපක්ෂ මන්ත්‍රීවරයාගේ නාමලේඛණයකට අනුව අළුතින් ලකුණු ඇතුලත්කර තිබේ. මෙම අරුම පුදුම සම්මුඛ පරීක්ෂණයපිළිබදව පුරාවිද්‍යා දෙපාර්තමේන්තුවේ නිලධාරීන් දැඩි අප්‍රසාදය පළකර තිබේ.", "URL": "https://lankatruth.com/si/?p=443", "Category": "පුවත්", "Parent URL": null}