{"Source": "Lankatruth", "Timestamp": "December 17, 2020", "Headline": "වාසු ආසනෙන් එලවයි… Video", "News Content": "රත්නපුර දිස්ත්‍රික්කයේ ඇහැලියගොඩ තරාපිටිය ප්‍රදේශයේ ජල ව්‍යාපෘතියක් විවෘත කිරීමට පැමිණි ජල සම්පාදන අමාත්‍ය වාසුදේව නානායක්කාරට එම ව්‍යාපෘතිය විවෘත කිරීමට නොදී ජනතාව විසින් විරෝධතා දැක්වීම හේතුවෙන් එම ස්තානයෙන් ඉවත්ව යාමට සිදුව තිබේ. මධ්‍යම පරිසර අධිකාරිය විසින් ජලය ඉවතට ගෙනයාම තහනම් කළ භූමියක මෙම ජල ව්‍යාපෘතිය ඉදිකර ඇති බවත් ඒ හේතුවෙන් දිගින් දිගටම මෙම ස්ථානයෙන් ජලය පිටතට ගෙනායම සිදුවුවහොත් ප්‍රදේශවාසීන්ට බීමට පවා ජලය අහිමිවන තත්වයක් උද්ගතවන බවත් විරෝධතාවයට එක්වූ ප්‍රදේශවාසීහු පවසති. මෙයට පෙර මෙම ජල ව්‍යාපෘතිය ආරම්භ කළ භූමිය පතල් කැනීම් සඳහා භාවිතා කළ භූමියක් බවත් එම පතල් කැනීම් සිදුකරන කාලයේ ප්‍රදේශයේ ලිංවල ඡලය හිඳීයාමේ තර්ජනයකට මුහුණ දුන් බවත් පසුව මධ්‍යම පරිසර අධිකාරියේ මැදිහත්වීම මත එම භූමියේ ජලය ඉවත් කිරීම තහනම් කළ බවත් විරෝධතාවයට එක්වූ ජනතාව පවසති. ආමාත්‍ය වාසුදේව නානායක්කාර ඇහැලියගොඩ ආසනයේ ප්‍රධාන සංවිධායක ධුරය හොබවයි.", "URL": "https://lankatruth.com/si/?p=103709", "Category": "පුවත්", "Parent URL": null}