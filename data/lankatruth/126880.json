{"Source": "Lankatruth", "Timestamp": "December 12, 2021", "Headline": "යළිත් විදුලි කප්පාදුවක්", "News Content": "නොරොච්චෝලේ ලක්විජය ගල් අඟරු බලාගාරයේ දෙවන විදුලි ජනන යන්ත්‍රයේ නැවතත් ඇති වු දෝෂයක් හේතුවෙන් අද (12) සිට පස්වරුව 6.00ත් රාත්‍රී 9.30ත් අතර කාලය තුළ විනාඩි 30ක විදුලි කප්පාදුවක් සිදු කරන බව විදුලිබල අමාත්‍යංශයේ උසස් නිලධාරියෙකු පැවසීය. ඇතැම් ප්‍රදේශවලට ඊයේ (11) දිනයේ දහවල් කාලයේදී විදුලි සැපයුම අවස්ථා කීපයකදී විසන්ධි වූ අතර ඇතැම් ප්‍රදේශවලට ඊයේ පස්වරුවේද විදුලි සැපයුම විසන්ධි වී තිබේ. විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන පැවසන්නේ බොයිලේරුවල ජල කාන්දු වීමක් සිදු වන බැවින් එය යථා තත්වයට පත් කර ගැනීමට දෙවන ජනන යන්ත්‍රය පද්ධතියෙන් ඉවත් කර තිබෙන නිසා විදුලි ජනන ධාරිතාවය විදුලි ඉල්ලුමට ප්‍රමාණවත් නොවන බැවින් පැය භාගයක පමණ ඇතැම් ප්‍රදේශවලට විදුලි සැපයිම සීමා කිරීමට සිදු වෙනවන බවය.", "URL": "https://lankatruth.com/si/?p=126880", "Category": "පුවත්", "Parent URL": null}