{"Source": "Lankatruth", "Timestamp": "March 1, 2019", "Headline": "විශාලතම මත්කුඩු තොගයේ සැකකරුවන් ලබන මස 15 දක්වා රිමාන්ඩ්", "News Content": "කොල්ලුපිටිය සුපිරි වෙළඳ සංකීර්ණයක රථ ගාලක් තුළඳී, මෙරට විශාලතම මත්කුඩු තොගය සමඟ අත්අඩංගුවට ගත් සැකකරුවන් දෙදෙනා ලබන මස 15 වැනිදා දක්වා රක්ෂිත බන්ධනාගාර ගත කිරීමට කොළඹ කොටුව වැඩබලන මහේස්ත්‍රාත් නීතීඥ දීමනී බැද්දෙවෙල අද(01) නියම කළේය. පසුගිය 23 වැනිදා පොලිස් මත්ද්‍රව්‍ය කාර්යංශය සහ පොලිස් විශේෂ බලකාය විසින් සිදුකළ මෙහෙයුමක දී මෙම මත්කුඩු තොගය අත්අඩංගුවට පත්වූ අතර එහි බර කිලෝග්‍රෑම් 294යි ග්‍රෑම් 490ක් බවත් වටිනාකම රුපියල් මිලියන 2945ක් බවත් පොලීසිය පැවසීය. සිද්ධිය සම්බන්ධව තවදුරටත් විමර්ශන ක්‍රියාත්මක අතර නඩුව ලබන මස 15 වැනිදා දක්වා කල් තැබීය.", "URL": "https://lankatruth.com/si/?p=69406", "Category": "පුවත්", "Parent URL": null}