{"Source": "Lankatruth", "Timestamp": "March 21, 2019", "Headline": "මුද්‍රණ යන්ත්‍රය කපා සේවකයාගේ අත බේරාගත් ව්‍යාපාරිකයාගේ ව්‍යාපාරය අවධානමකට ලක් වෙලා", "News Content": "මානව ගුණය පිළිබඳව පසුගිය කාලයේ බොහෝ දෙනෙකුගේ අවධානය දිනාගත් අම්පාර නගරයේ මුද්‍රණ ආයතනයක් වන Tharindu Offset Printers ආයතනය මේ වනවිට දැඩි ව්‍යාපාරික අවදානමකට ලක්ව ඇති බව වාර්තා වේ. එම ආයතනයේ කෝටි ගණනක් වටිනා මුද්‍රණය යන්ත්‍රයක් කපා එම යන්ත්‍රයට හසුවූ සිය සේවකයාගේ අත බේරා ගැනීමට එම ආයතනයේ හිමිකරු වන මෙත්තානන්ද රූබසිංහ මහතා කටයුතු කල අතර එම මුද්‍රණ යන්ත්‍රය ඔහු විසින් මිලදීගෙන වැඩ කාලයක්ද ගතවී නොතිබිණි. කෙසේ වෙතත් ඒ සඳහා වන්දි ප්‍රධානය කිරීමට රක්ෂණ සමාගම එකඟ වී නොමැත. මේ හේතුවෙන් ඔහු බරපතල ඛේදවාචකයට ලක්ව ඇති බව වාර්තා වේ. ඔහු සිය සේවකයාගේ අත බේර ගැනීමට කටයුතු කළ ආකාරය බොහෝ දෙනෙකුගේ අවධානයට ලක්විය. ඒ වෙනුවෙන් ඔහුට සම්මාන පවා හිමිවිය. එහෙත් මේ වනවිට ඔහුට සිය මුද්‍රණ යන්ත්‍රය අහිමිවීම හේතුවෙන් ව්‍යාපාරය පවත්වාගෙන යාමට පවා නොහැකි තත්වයකට පත්ව ඇති බව වාර්තාවේ. මූලාශ්‍ර ප්‍රවිණ ඡායාරූප ශිල්පි ඉන්ද්‍රනාත තේනුවර මහතා ෆේස්බුක් ගිණුමෙන්…", "URL": "https://lankatruth.com/si/?p=70770", "Category": "පුවත්", "Parent URL": null}