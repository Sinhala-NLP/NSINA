{"Source": "Lankatruth", "Timestamp": "January 30, 2019", "Headline": "රාජ්‍ය කළමනාකරණ ‌සේවක‌‌යෝ  රට පුරා විරෝධතාවයේ", "News Content": "වසර ගනණාවක් තිස්සේ ඉල්ලීම් කරන ලද නමුත් මෙතෙක් නොලැබී ඇති ඉල්ලීම් 13 ක් කඩිනමින් ඉටුකර දෙන ලෙස බලකරමින් රාජ්‍ය කළමණාකරන සහකාර සේවාවේ වෘත්තීය සමිති 10 ක් ඒකාබද්ධ වී රටපුරා සටන් ක‍්‍රියාමාර්ග අරඹා ඇති බව රාජ්‍ය සේවා කළමණාකරන සහකාර නිලධාරී සංගමයේ සභාපති යූ. පලිහවඩන මහතා පවසයි. ඒ අනුව පසුගිය දිනවලදී බදුල්ල, නුවර, ගාල්ල යන නගරවලදී එම සේවාවේ වෘත්තීය සමිති නියෝජනය කරමින් විශාල පිරිසකගේ සහභාගීත්වයෙන් උද්ඝෝෂණ, පාගමන් පවත්වමින් මෙම විරෝධතා පැවැත්විය. ලබන මාර්තු මස 07 වැනිදා ‍ කුරුණෑගලදීද, මාර්තු මස 14 අනුරාධපුරයේදීද, මාර්තු මස 21 අම්පාර සහ බත්තරමුල්ල සෙත්සිරිපාය ඉදිරිපිටදී ද මෙම විරෝධතා පැවැත්වීමට නියමිත බව පලිහවඩන මහතා පැවසීය.", "URL": "https://lankatruth.com/si/?p=67225", "Category": "පුවත්", "Parent URL": null}