{"Source": "Lankatruth", "Timestamp": "January 8, 2020", "Headline": "ශ්‍රීලන්කන්, කොළඹ -ලන්ඩන්  ගුවන් ගමන් ඉරාන-ඉරාක සීමාව මඟහරියි", "News Content": "ගල්ෆ් කලාපයේ පවත්නා ගැටුම්කාරී තත්ත්වය හේතුවෙන් කොළඹ -ලන්ඩන් ගුවන් ගමන් මාර්ගය වහාම ක‍්‍රියාත්මක වන පරිදි වෙනස් කිරීමට ශ්‍රී ලංකන් ගුවන් සේවය අද (08) තීරණය කළේය. පවතින ගැටුම්කාරී තත්ත්වය හමුවේ ආරක්ෂක පියවරක් ලෙස ශ්‍රී ලංකන් ගුවන් සේවය මෙම තීරණය ගෙන ඇත. ඒ අනුව ඒ අනුව කොළඹ ‐ලන්ඩන් ගුවන් ගමන් මාර්ගය ඉරානයේ සහ ඉරාකයේ ගුවන් කලාපය ආසන්නයෙන් ගමන් කිරීම අත්හිටුවමින් එම වෙනත් ගුවන් මාර්ගයකින් ශ්‍රී ලංකන් ගුවන්යානය අදාළ ගමානාන්ත කරා යන බව ශ්‍රී ලංකන් ගුවන් සේවය පවසයි. ඒ අනුව ඒ කොළඹ – ලන්ඩන් බලා යන ශ්‍රී ලංකන් ගුවන් යානය ඊජිප්තු ගුවන් කලාපය හරහා අදාළ ගමනාන්ත වෙත ළඟා වීම සිදුවන අතර මෙම තත්ත්වය ශ්‍රී ලංකන් ගුවන්සේවය සමීපව අධීක්ෂණය කරමින් සිටින අදාළ ජාතික හා ජාත්‍යන්තර බලධාරීන් හා සම්බන්ධ වෙමින් ගුවන් මඟීන්ගේ සහ කාර්ය මණ්ඩලයේ ආරක්ෂාව සහතික කිරීමට කටයුතු කරන බවද පැවසේ.", "URL": "https://lankatruth.com/si/?p=88460", "Category": "පුවත්", "Parent URL": null}