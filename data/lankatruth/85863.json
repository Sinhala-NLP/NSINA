{"Source": "Lankatruth", "Timestamp": "November 18, 2019", "Headline": "හත්වැනි විධායක ජනාධිපතිවරයා ලෙස ගෝඨාභය රාජපක්ෂ දිවුරුම්දෙයි", "News Content": "ශ්‍රී ලංකාවේ 7වැනි විධායක ජනාධිපතිවරයා ලෙස තේරී පත්වූ ගෝඨාභය රාජපක්ෂ මහතා අද(18) පෙරවරුවේ රුවන්වැලි සෑ පුදබිමේදී, එම ධුරයේ දිවුරුම් දුන්නේ ය. අගවිනිසුරු ජයන්ත ජයසූරිය මහතා ඉදිරියේ නව ජනාධිපතිවරයා දිවුරුම්දුන් අතර ව්‍යවස්ථානුකූලව එම දිවුරුම්දීම සිදුවූ බව ජනාධිපති ලේකම් උදය ආර්. සෙනෙවිරත්න මහතා නිවේදනය කළේය. පසුව අගවිනිසුරුවරයා ඉදිරියේ ද නව ජනාධිපතිවරයා දිවුරුම්දීම සිදුකෙරිණි. මෙම අවස්ථාව සඳහා අග්‍රාමාත්‍ය, එක්සත් ජාතික පක්ෂයේ නායක රනිල් වික්‍රමසිංහ, විපක්ෂ නායක මහින්ද රාජපක්ෂ සහ විවිධ දේශපාලන පක්ෂ නායකයන් සහ නියෝජිතයන් ද ආරාධනා පරිදි සම්බන්ධවී සිටිය හ.", "URL": "https://lankatruth.com/si/?p=85863", "Category": "පුවත්", "Parent URL": null}