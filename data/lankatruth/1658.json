{"Source": "Lankatruth", "Timestamp": "March 7, 2012", "Headline": "අපයෝජන සැකකරුවා අධිකරණයට", "News Content": "වරකාපොල පොලිස් බලප්‍රදේශයේ ,වැලිකන්ද-අලව්ව පිහිටි බෙලිගල ඞී.සී තෙල්මෝල නිවාස සංකීර්ණයේදී බාලවයස්කාර දැරියක අපයෝජනයට ලක්ව තිබේ.  වයස අවුරුදු 07 ක් වූ බාල වයස්කාර දැරියකට බරපතළ ලිංගික අපයෝජනය සිදු කිරීමක් සම්බන්ධව වරකාපොල පොලීසිය විසින් විමර්ශන ආරම්භ කර ඇති බව පොලීසිය සඳහන් කරයි. වයස අවුරුදු 68 ක් වූ සැකකරු අත් අඩංගුවට ගෙන ඇති බවත්, සැකකරු තුල්හිරිය මහේස්ත‍්‍රාත් අධිකරණයට ඉදිරිපත් කිරීමට නියමිත බවත් වාර්තා වේ. වරකාපොල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://lankatruth.com/si/?p=1658", "Category": "පුවත්", "Parent URL": null}