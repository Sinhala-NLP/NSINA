{"Source": "Lankatruth", "Timestamp": "November 24, 2022", "Headline": "රනිල්ගේ ප්‍රකාශයට ජාත්‍යන්තරයෙන් ප්‍රතිචාර", "News Content": "පත්කල ජනාධිපති රනිල් වික්‍රමසිංහ විසින් ඊයේ (23)පාර්ලිමේතුවේදී සිඳුකල ප්‍රකාශය සම්භන්දයෙන් මානව හිමිකම් පිළිබඳ පර්යේෂණ සහ උපදේශන සිදුකරණ හියුමන් රයිට්ස් වොච් ආයතනය අද (24) විශේෂ නිවේදනයක් නිකුත් තිබේ. සාමකාමී විරෝධතා මර්දනයට සහ ක්‍රියාකාරීන් අත්අඩංගුවට ගැනීම සඳහා ත්‍රස්තවාදය වැළැක්වීමේ පනත යොදාගන්නා බවත් තවත් අරගලයක් ඇතිවීම වැළැක්වීම සඳහා හදිසි නීතිය පැනවීමට සහ හමුදා යෙදවීමට කටයුතු කරන බවට ජනාධිපති රනිල් වික්‍රමසිංහ මහතා කළ ප්‍රකාශය තම අවධානයට ලක්වූ බව හියුමන් රයිට්ස් වොච් ජාත්‍යන්තර ආයතනය පවසයි. වැඩිදුරටත් නිවේදනයේ දැක්වෙන්නේ දැඩි ආර්ථික අර්බුදයකට මුහුණදෙන ශ්‍රී ලංකාවේ ජනතාවගේ මූලික අවශ්‍යතා සැපිරීමට මෙරට මූල්‍ය පාර්ශ්වකරුවන් සහාය විය යුතු බවත් ඔවුන්ගේ අයිතීන් ප්‍රවර්ධනයට කටයුතු කළ යුතු බවයි. එමෙන්ම ජාත්‍යන්තර හියුමන් රයිට්ස් වොච් ආයතනය අවධාරණය කර ඇත්තේ අමෙරිකා එක්සත් ජනපදය සහ යුරෝපා සංගමය ඇතුළු ශ්‍රී ලංකාවේ ජාත්‍යන්තර පාර්ශ්වකරුවන් මෙරට අර්බුදයට විසඳුම් සෙවීමේදී මානව හිමිකම් වගකීම් සපුරාලන ලෙස රජයට බලකළ යුතුයි යන්නයි.", "URL": "https://lankatruth.com/si/?p=142341", "Category": "පුවත්", "Parent URL": null}