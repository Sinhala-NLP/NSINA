{"Source": "Lankatruth", "Timestamp": "July 4, 2021", "Headline": "පඩත්තල ආණ්ඩුවල නියෝගවලට අපි හිසනමන්නේ නැහැ… නාමල්ගෙන් සැර ප්‍රතිචාරයක්…", "News Content": "රට පුරා බුර බුරා නැගෙන ගොවි අරගලවලට නායකත්වය දෙන නාමල් කරැණාරත්න අත්අඩංගුවට ගැනිමට නියෝග නිකුත් කර තිබියදි වුවද අද (04) දිනයෙදි ඇහැටුවැව පැවති ගොවි විරෝධකාවයකට සහභාගි විය. එ⁣හිදි අදහස් දැක්වු නාමල් කරුණාරත්න.. “මේ ගොවීන්ට ඊලඟ කන්නවලට වගා කරන්න කාබනික පොහොරත් නැහැ රසායනික පොහොරත් නැහැ. මෙන්න මේ අවනඩුව තමයි ගොවියො පාරට බැහැල කියන්නේ. එක පැත්තකින් පොහොර ටික දෙන්නේ නැහැ. අනික් පැත්තෙන් මොනවහරි දනිපනි ගාලා වී ඇටයක් ගත්තට පස්සේ ඒකටත් කෙලවනවා. ඒ නිසා මෙන්න මේවට විරුද්ධව ගොවිය පාරට බහිනකොට ඒවට අපි නායකත්වය දෙනවා. අපිව අත්අඩංගුවට ගන්න නිවේදන නිකුත් කරනවා. ගනිල්ලා ඇවිල්ලා. මේ ඉන්නේ අපූරුවට. ඒ නිසා අපි කියනවා. උසාවි නියෝගවලට අපි ගරු කරනවා. රටේ ආණ්ඩුක්‍රම ව්‍යවස්ථාවට, රටේ මූලික නීතියට අපි ගරු කරනවා. ඒකට අපි හිස නමනවා. හැබැයි පඩත්තල ආණ්ඩුවල නියෝගවලට අපි කිසිසේත්ම හිස නමන්නේ නැහැ.”", "URL": "https://lankatruth.com/si/?p=119038", "Category": "පුවත්", "Parent URL": null}