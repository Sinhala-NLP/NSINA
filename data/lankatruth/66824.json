{"Source": "Lankatruth", "Timestamp": "January 22, 2019", "Headline": "අධි චෝදනා ලැබ සිටි හිටපු LTTE සාමාජිකයින් දෙදෙනාට වසර 25 බැගින් සිර දඬුවම්", "News Content": "2007 වසරේ යුධ හමුදා සේනා විධායකවරයෙකු ඇතුළු හමුදා සාමාජිකයන් 8 දෙනෙකු විල්පත්තු වනෝද්‍යානය තුළදී වෙඩිතබා ඝාතනය කළ බවට අධි චෝදනා ලැබ සිටි හිටපු LTTE සාමාජිකයන් දෙදෙනාට වසර 25 බැගින් බරපතල වැඩ සහිත සිරදඬුවම් ලබාදීමට උතුරුමැද පළාත්බද මහාධිකරණ විනිසුරු මහේෂ් වීරමන් මහතා නියෝග කළේය. සිද්ධියට අදාල නඩුව අද(22) කැඳවූ අවස්ථාවේ චෝදනා 5කට අදාළව ඔවුන් වරදකරුවන් බව පිළිගත් අතර එක් චෝදනාවකට වසර 5 බැගින් වසර 25ක සිරදඬුවම් නියම කෙරුණු අතර එම සිරදඬුවම වසර 5කින් ගෙවීයන පරිදි ක්‍රියාත්මක කිරීමට විනිසුරුවරයා නියම කළේය.", "URL": "https://lankatruth.com/si/?p=66824", "Category": "පුවත්", "Parent URL": null}