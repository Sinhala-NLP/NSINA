{"Source": "Lankatruth", "Timestamp": "November 21, 2022", "Headline": "දිනේෂ්, රනිල් ජනතාවට කොකා පෙන්වයි", "News Content": "ආණ්ඩුක්‍රම ව්‍යවස්ථාවේ 21වෙනි සංශෝධනය සම්මත කරගැනීමෙන් පසුව ජනාධිපති යටතේ වෙනත් අමාත්‍යාංශ තබා ගත නොහැකි වුවද අගමැතිගේ එකඟත්වය මත ඇමති ධුර දැරීමට තිබෙන අවස්ථාව රනිල් වික්‍රමසිංහට දිනේෂ් ගුණවර්ධන විසින් ලබා දී ඇත. එම ආණ්ඩුක්‍රම ව්‍යවස්ථාවේ මූලික හරය වශයෙන් පවතින ජනාධිපති සතු අසීමිත බලතල සීමා කිරීම තවදුරටත් වලංගු නොවන බව දිනේෂ් ගුණවර්ධනගේ ක්‍රියාමාර්ගවලින් තහවුරු වන්නේ යැයි නීතීඥවරු පෙන්වා දෙති. ආරක්ෂක අමාත්‍යාංශය, මුදල් අමාත්‍යාංශය, ආයෝජන ප්‍රවර්ධන අමාත්‍යාංශය සහ තාක්ෂණ අමාත්‍යාංශය මේ වනවිට ජනාධිපති යටතේ පවතී. ආණ්ඩුක්‍රම ව්‍යවස්තාවේ 21 වෙනි සංශෝධනයට දිනේෂ් ගුණවර්ධන ප්‍රමුඛ පොහෝට්ටුවේ විශාල පිරිසක් ඡන්දය ලබා දී තිබිණි. නමුත් එහි හරය ක්‍රියාත්මක කිරීමට ඔවුන් තවමත් සූදානම් නැති බවත් ජනාධිපතිවරයාගේ බලය එසේම තබා ගැනීමට අනුබලදෙමින් සිටින බවත් මේ වනවිට හෙළි වී තිබේ.", "URL": "https://lankatruth.com/si/?p=142190", "Category": "පුවත්", "Parent URL": null}