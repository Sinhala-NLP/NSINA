{"Source": "Lankatruth", "Timestamp": "March 28, 2019", "Headline": "ගෝඨා මව් රටට යයි", "News Content": "හිටපු ආරක්‍ෂක ලේකම් ගෝඨාභය රාජපක්‍ෂ මහතා ඊයේ (27) අලුයම සිය මව් රට වන ඇමරිකා එක්සත් ජනපදය බලා පිටත්ව ගොස් තිබේ. ඇමරිකා එක්සත් ජනපද පුරවැසියෙකු වන ගෝඨාභය රාජපක්ෂ මහතා සති දෙකක සංචාරයක් සඳහා ඊයේ අලුයම 1.20ට පමණ එමිරේට්ස් ගුවන් සේවයට අයත් ගුවන් යානයකින් ඇමරිකා එක්සත් ජනපදය බලා පිටත්ව ගොස් ඇත. සිය පවුලේ සාමාජිකයන් සමඟ සති දෙකක කාලයක් ඇමරිකා එක්සත් ජනපදයේ රැඳී සිටින හිටපු ආරක්‍ෂක ලේකම්වරයා ලබන මස 12 වැනිදා නැවතත මෙරටට පැමිණීමට නියමිත බවද වැඩිදුරටත් වාර්තා වේ. මොහු මෙලෙස එක්සත් ජනපදය බලා ගොස් ඇත්තේ සිය ඇමරිකා එක්සත් ජනපද පුරවැසිභාවයයාවත්කාලීන කර ගැනීම සඳහා යැයිද මේ අතර වාර්තා වේ.", "URL": "https://lankatruth.com/si/?p=71157", "Category": "පුවත්", "Parent URL": null}