{"Source": "Lankatruth", "Timestamp": "December 1, 2022", "Headline": "රනිල් රට ගොඩගනියි කියලා සිතීම තරම් මෝඩකමක් තවත් නැහැ – මුනීර් මුලෆ්ර්", "News Content": "හැමදාමත් රටේ වෙනසක් ඇති කළ රුහුණු පුරවරයෙන් “අපි සූදානම්” කියන පණිවිඩය ලබා දී දැවැන්ත විරෝධතා රැලියක් පවත්වන බව ජාතික ජන බලවේගයේ ජාතික විධායක සභික මුනීර් මුලෆ්ර් පැවසීය. ඔහු මේ බව පැවසූවේ මේ වනවිට පැවැත්වෙමින් තිබෙන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිණි. රනිල් වික්‍රමසිංහ වීරයෙකුගේ චරිතය රඟ පෑමට උත්සාහ කළද ඔහු දෙමළ සිනමාවේ වඩිවෙල් නම් නළුවා මෙන් විකටයෙක් වී ඇති බවත් අංගුලිමාල සහ දෙවිදත් පටලවගෙන සිටින බවත් එයිනුත් ඔබ්බට ගොස් මේ වනවිට ජර්මනියට පරමානු බෝම්බ හෙළූ බව ප්‍රකාශ කිරීමට තරම් විකෘති වී සිටින බවද පැවසුවේය. එවැනි රනිල් වික්‍රමසිංහ රට ගොඩගනීවි යැයි කවරුන් හෝ සිතන්නේනම් ඒ තරම් මෝඩ කමක් තවත් නැති බව ඔහු එහිදී අවධාරණය කරනු ලැබීය.", "URL": "https://lankatruth.com/si/?p=142556", "Category": "පුවත්", "Parent URL": null}