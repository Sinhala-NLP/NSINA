{"Source": "Lankatruth", "Timestamp": "August 30, 2017", "Headline": "ජවිපෙ ප‍්‍රධාන ලේකම් විදෙස්ගත වෙයි", "News Content": "ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මහතා ඊයේ (29) රාත‍්‍රීයේ චීනය බලා පිටත් ගොස් තිබේ. ඒ මහතා සමඟ ජවිපෙ මධ්‍යමකාරක සභික, නීතිඥ ජානක අධිකාරී මහතාද එම සංචාරය සඳහා එක්වී ඇත. චීන කොමියුනිස්ට් පක්ෂයේ ආරාධනයකට අනුව ඔක්තෝබර් විප්ලවයට වසර 100ක් පිරීම නිමිත්තෙන් චීනයේ පැවැත්වෙන දකුණු ආසියානු වමේ පක්ෂවල සම්මන්ත‍්‍රණයක් හා වැඩමුළුවකට සහභාගීවීම සඳහා ඔවුන් මෙසේ විදෙස්ගත වී ඇති බව වාර්තා වේ. අගෝස්තු 30වන දින සිට සැප්තැම්බර් 12 වෙනි දින දක්වා මෙම සංචාරය සිදුවනු ඇත.", "URL": "https://lankatruth.com/si/?p=40183", "Category": "පුවත්", "Parent URL": null}