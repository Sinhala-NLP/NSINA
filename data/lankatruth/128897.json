{"Source": "Lankatruth", "Timestamp": "February 16, 2022", "Headline": "වෙළඳ ඇමැති බන්දුල ඩුබායි යයි", "News Content": "වෙළෙඳ ඇමති බන්දුල ගුණවර්ධන නිල සංචාරයක් සඳහා ඩුබායි රාජ්‍යයේ බලා අද (16) පිටත්ව ගොස් තිබේ. ඩුබායි රාජ්‍යය සමඟ වෙළෙඳ සබඳතා ශක්තිමත් කරගැනීමේ අරමුණින් මෙම සංචාරය පවත්වන බවද වාර්ත වේ. මෙම සංචාරයේදී එරට ජාත්‍යන්තර වෙළෙඳ කටයුතු පිළිබඳ අමාත්‍ය ආචාර්ය තානි පින් අහ්මද් අල් සෙයුදි මහතා හමුවීමට නියමිත බවද පැවසේ. ඩුබායි ප්‍රදර්ශන මධ්‍යස්ථානයේදී හෙට (17) සිට 19 වැනිදා දක්වා පැවැත්වෙන ශ්‍රී ලංකා අපනයන සන්නාම පිළිබඳ වෙළෙඳ ප්‍රදර්ශනය විවෘත කිරීමද අමාත්‍යවරයාගේ ප්‍රධානත්වයෙන් සිදුකෙරේ. එම ප්‍රදර්ශනයට ශ්‍රී ලංකා සන්නාම 50ක පමණ අපනයනකරුවන් නිෂ්පාදන ඉදිරිපත් කර තිබේ. ඩුබායි රාජ්‍යය විසින් සංවිධානය කරනු ලබන ‘ඩුබායි එක්පෝ 2022’ ප්‍රදර්ශනයටද ඇමතිවරයා සහභාගි වීමට නියමිතය.", "URL": "https://lankatruth.com/si/?p=128897", "Category": "පුවත්", "Parent URL": null}