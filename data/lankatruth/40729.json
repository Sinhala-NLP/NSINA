{"Source": "Lankatruth", "Timestamp": "September 11, 2017", "Headline": "ක්‍රීඩාව රනින් සරසන කියුබානුවෝ!", "News Content": "ජර්මනියේ හැම්බර්ග් නුවර පැවැති 2017 වසරේ ජගත් බොක්සිං ක්‍රීඩා තරගාවලියේ රන් පදක්කම් 5ක් දිනා ගනිමින් බොක්සිං ක්‍රීඩාවේ ප්‍රබලයා ලෙස නැවත වරක් තහවුරු වීමට කියුබාව සමත්ව සිටී. මෙවර තරඟවලි ජයග්‍රහණයත් සමග ලෝක ශූරතා තරඟාවලි 17කට සහභාගීවී රන් පදක්කම් 79ක් දිනා ගනිමින් කියුබාව ඉහළින් ඔසවා තැබීමට බොක්සිං ක්‍රීඩකයින්ට හැකිව තිබේ. කුඩා රටක් වන කියුබාවේ මිලියන 11ක ජනතාව නියෝජනය කරමින් බොක්සිං ක්‍රීඩාවෙන් පමණක් නොව ජගත් ඔලිම්පික් තරඟවලිවලදී අනෙකුත් විශාල රටවලට සාපේක්ෂව කියුබානු ක්‍රීඩකයින් විශිෂ්ඨ දස්කම් දක්වා තිබේ. මෙතෙක් සහභාගී වූඔලිම්පික් තරඟාවලිදී කියුබානු ක්‍රීඩකයින් රන් පදක්කම් 76ක් රිදී පදක්කම් 67ක් ලෝකඩ පදක්කම් 71ක් ඇතුළුව ඔලිම්පික් පදක්කම් 214ක් දිනා ගැනීමට සමත්ව තිබේ.", "URL": "https://lankatruth.com/si/?p=40729", "Category": "විදෙස් පුවත්", "Parent URL": null}