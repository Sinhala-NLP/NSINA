{"Source": "Lankatruth", "Timestamp": "November 11, 2019", "Headline": "වරාය සමුපකාරයේ 100%ක බලය මෙවරත් “අපේ කණ්ඩායම”ට", "News Content": "ශ‍්‍රී ලංකා වරාය අධිකාරියේ වරාය සේවක සමුපකාර බැංකුවේ පාලනය බලය සඳහා සභිකයින් තෝරාපත්කරගන්නා නලවරණයෙන් මෙවරත් සභික ධුර 81ම ජනතා විමුක්ති පෙරමුණේ වරාය වෘත්තීය සමිතිය වන සමස්ත ලංකා වරාය පොදුසේවක සමිතියේ මග පෙන්වීම යටතේ ඉදිරිපත් වන “අපේ කණ්ඩායම”ට දිනාගැනීමට හැකිවී තිබේ. මේ සබන්ධයෙන් මාධ්‍ය දැනුවත් කරමින් නිවේදනයක් නිකුත් කරන එහ් ප‍්‍රධාන ලේකම් චන්ද්‍රසිරි මහගමගේ මහතා අවධාරණය කරන්නේ පළමු වරට මෙහි බලය 2002 වසරේදී දිනාගත් “අපේ කණ්ඩායම” වංචාවෙන්, දූෂණයෙන් තොරව සාමාජික සාමාජිකාවන් සඳහා උපරිම ප්‍රතිලාභ ලබා දෙමින් දැඩි කැපවීමකින් එහි පාලනය සිදු කරන අයුරු ආදර්ශයෙන්ම දැක ඇති බැවින් එළඹෙන ජනාධිපතිවරණයේදීද එවැනි නායකයෙක් තෝරාගන්නා ලෙස ය. ඒ මහතාගේ අත්සනින් නිකුත් කළ මාධ්‍ය නිවේදනය සම්පූර්ණයෙන් පහතින් පල වේ… “ශ‍්‍රී ලංකා වරාය අධිකාරියේ වරාය සේවක සමුපකාර බැංකුව ඉදිරි වර්ෂ 03 සඳහා (2020 සිට 2022 දක්වා) මහසභා නියෝජිතයින් 81 දෙනෙකු තෝරාපත් කර ගැනීම සඳහා 2019/11/07 වන දින නාමයෝජනා පත‍්‍ර භාර ගන්නා ලදි. එහිදි සමස්ත ලංකා වරාය පොදු සේවක සමිතියේ “අපේ කණ්ඩායම” නියෝනය කර ගනිමින් කොළඹ වරාය සඳහා නියෝජිතයින් 74 ක්ද ගාල්ල වරාය නියෝජනය කරමින් නියෝජිතයින් 03 දෙනෙකුද, ත‍්‍රිකුණාමලය වරාය නියෝජනය කරමින් නියෝජිතයින් 04 දෙනෙකුද ඇතුළු සමස්ත නියෝජිත සංඛ්‍යාව 81 ක නියෝජිත සංඛ්‍යාවක් ඉදිරි නිළවරණය සඳහා 2019/11/07 දින නාමයෝජනා භාර දෙන ලදි. “අපේ කණ්ඩායම” නියෝජනය කරන සමස්ත ලංකා වරාය පොදු සේවක සමිතියේ සමාජිකයන් ක‍්‍රියාකරනු ලබන්නේ ජනතා විමුක්ති පෙරමුණේ වෘත්තීය සමිති අංශයේ මග පෙන්වීම යටතේය. වරාය සේවක සමුපකාර බැංකුව සඳහා “අපේ කණ්ඩායම” නියෝජනය කරමින් පළමු වරට 2002 වර්ෂයේ ඡන්දය සඳහා ඉදිරිපත් වු අතර එහිදී ඉදිරිපත් කල නියෝජිත සංඛ්‍යාව 25 ක්වූ අතර සියළු දෙනාම ජයග‍්‍රහණය කෙරින. පසුව අනිකුත් නියෝජිතයන් සමග ඇති කර ගත් එක්ඟතාවය මත අධ්‍යක්ෂ මණ්ඩලය සඳහා අපේ කණ්ඩයමෙන් 04 දෙනෙකු පත්කර ගන්නා ලදි. ඒ අවස්ථාවේදී අධ්‍යක්ෂ මණ්ඩලයේ පත්කල අපේ කණ්ඩායමේ සිව්දෙනා කැපීපෙනෙන වැඩ කටයුතු ප‍්‍රමාණයක් සිදුකෙරින. අනතුරුව 2006 වර්ෂයේදී නැවත නිළවරණය සඳහා අපේ කණ්ඩායම නියෝජනය කරමින් ඡන්දයට ඉදිරිපත් වු අතර එහි බහුතර බලයක් අතරකර ගැනීමෙන් පසු අධ්‍යක්ෂ මණ්ඩලයේ සම්පූර්ණ බලය පත් කර ගැනීමට හැකිවිය. පසුව එම අධ්‍යක්ෂ මණ්ඩලය විසින් පවත්වාගෙන ගිය දූ දරුවන් වෙනුවෙන් ලබා දුන් 05 වසර ශිෂ්‍යත්න තිළිණ ප‍්‍රධාන, විශ්වවිද්‍යාල සඳහා තේරී පත්වු දූ දරුවන් වෙනුවෙන්තිළිණ ප‍්‍රධාන, වාර්ෂිකව ලබා දෙන දින දර්ශණ ළමා ගිණුම් සඳහා ලබා දෙන තෑගි වවුචර් ආදී දේ ලබා දෙමින් විශිෂ්ඨ සේවයක් කිරීමට හැකි විය. 2010 වර්ෂය තුළදී නැවත නිළවරණයක් පවත්වන ලදි. එහිදී වාරය ආමාත්‍යවරාය ලෙස කටයුතු කල මහින්ද රාජපක්ෂ මහතා නියෝජනය කරමින් පත් කල කණ්ඩායමද සමග “අපේ කණ්ඩායම” තරඟ බිමට ඇතුලත් විය. එහිදී සියළු බාධක බිඳ දමමින් අපේ කණ්ඩායම සියළුම මහසභා නියෝජිතයින් පත කර ගැනීමට සමත් විය. ඉන් පසු වරාය සේවකයන් හට දිනෙන් දින ප‍්‍රතිලාභ ලබා දෙමින් වරාය සේවකයන්ගේ විශ්වාසය තහවුරු කර ගන්නා ලදි. ඉන් අනතුරුව 2013,2016 හා 2019 වර්ෂයන් සඳහා සමුපකාර බැංකුවේ ඡන්ද විමසීම සඳහා ශ‍්‍රී ලංකා වරාය අධිකාරියේ පිලිගත් වෘත්තීය සමිති වන ජාතික සේවක සංගමය, ශ‍්‍රී ලංකා නිදහස් සේවක සමිතිය, ශ‍්‍රී ලංකා පොදුජන පෙරමුණ නියෝනය කරන වෘත්තීය සමිතිය ඉදිරිපත් වූයේ නැත්තේ අන්ත පරාජයන්වලට ලක් වීමට ඇති හේතුවෙනි. එම නිසා මේ 2013 වර්ෂයේ සිට මේ දක්වා නිතරඟයෙන් අපේ කණ්ඩායම පත්වීම වරාය සේවකයන් ලැබූ ජයග‍්‍රහණයකි. සේවක සමුපකාර බැංකුව තුළ කටයුතු කරන්නේ වංචාව, දූෂණය නතර කොට බැංකුවෙන් ලබා දිය හැකි සියළුම ප‍්‍රතලාභ සේවකයන් වෙත ලබාදී නිසි අයුරින් ක‍්‍රියාත්මක කිරීම තුළය. වරාය සේවක සේවිකාවන්ගේ දූ දරුවන් සඳහා එක් වර්ෂයකදී ලක්ෂ 100ක පමණ මූල්‍ය දායකත්වයක් ලබා දෙමින් 05 ශිෂ්‍යත්ව තිළිණ ප‍්‍රදානය හා සරසවි වරම් ලැබූ දූ දරුවන් සඳහා ටැබ් යන්ත‍්‍රය බැගින් ලබා දෙනු ලබයි. මේ හේතුවෙන් වරාය සේවක සේවිකාවන්ගේ තම පවුලේ සාමාජිකයෙකු මෙන් කටයුතු කරන අයෙකු ලෙස සේවක සමුපකාර බැංකුව වෙත ආදරය දක්වමින් වැලඳගෙන ඇත්තේ එහි ක‍්‍රියාකාරීත්වයේ ඇති නිවැරදි හා විනිවිදභාවය හේතුවෙනි. මෙවන් පාලනයක් රට තුල ක‍්‍රියාත්මක වුවහොත් ශ‍්‍රී ලංකාව ලෝකයේ හොඳම රාජ්‍යයක් බවට පරිවර්තනය කිරීමට හැකි බව වරාය සේවක සේවිකාවන් ගේ මතය වී ඇත. මෙවර පැවැත්වෙන ජනාධිපති මැතිවරණයේදී දූෂණය වංචාව පිටු දකිණ නිසි වැඩ පිලිවෙලක් යටතේ ක‍්‍රියාත්මක කල හැකි නායකයෙකු තෝරා ගැනීමටද වරාය සේවක සමුපකාර බැංකුවේ නිසි පරිපාලනය හා ක‍්‍රියාකාරීත්වය මනා ආදර්ශයක්ද සපයා ඇත. ඒ අයුරින් කටයුතු කරනු ඇතැයි අප විශ්වාස කරමු ! ස්තුතියි. මෙයට, චන්ද්‍රසිරි මහගමගේ ප‍්‍රධාන ලේකම්”", "URL": "https://lankatruth.com/si/?p=85400", "Category": "පුවත්", "Parent URL": null}