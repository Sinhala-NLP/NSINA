{"Source": "Lankatruth", "Timestamp": "November 13, 2019", "Headline": "අද පස්වරුවේ වැසි", "News Content": "අද(13) පස්වරු 1.00න් පමන පසු දිවයිනේ මධ්‍යම, සබරගමුව සහ ඌව පළාත්වලත් ගාල්ල හා මාතර දිස්ත්‍රික්කවලත් තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. මෙම වැසි තත්වය සවස් කාලයේදී වයඹ සහ බස්නාහිර පළාත් දෙසට පැතිර යා හැකිය. ගිගුරුම් සහිත තද වැසි ඇතිවන අවස්ථාවන්හි තාවකාලික තද සුළං සහ අකුණු අනතුරු සිදුවිය හැකි අතර ඒ පිළිබඳව දැනුවත්ව කටයුතු කරන්නැයි කාලගුණ විද්‍යා දෙපාර්තමේන්තුව මහජනතාවගෙන් ඉල්ලා සිටියි.", "URL": "https://lankatruth.com/si/?p=85554", "Category": "පුවත්", "Parent URL": null}