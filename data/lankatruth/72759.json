{"Source": "Lankatruth", "Timestamp": "April 24, 2019", "Headline": "දඹුල්ලේදී සහ මාතලේදී සැකකරුවන් දෙදෙනෙක් අත්අඩංගුවට", "News Content": "දඹුල්ල – නිකවටවන ප්‍රදේශයේ නිවෙසක ඇඳක මෙට්ටයක් තුළ සඟවා තිබු කඩු දෙකක සමග මවිලව්වරයෙකුගේ සොහොයුරෙකු අද දඹුල්ල පොලිසිය මගින් අත්අඩංගුවට ගෙන තිබේ. දඹුල්ල පොලිසියට ලද තොරතුරක් මත මෙම සැකකරුගේ නිවෙස පරික්ෂාකරීමේදී ඇඳක මෙට්ටයක් තුළ සඟවා තිබු මුවහත් කරලද කඩු දෙක සොයාගෙන ඇත. කැකිරාව මුස්ලිම් ආගමික ස්ථානයක් සේවය කරන මවිලවිවරයෙකුගේ සහෝදරයෙකු වන සැකකරු ඉස්ලාමිය අන්තවාදී ආගමික මත ප්‍රචාරය කිරීමේ නිරතව සිට ඇති අතර පොලිසියට මිට පෙරද මොහු පිලිබදව තොරතරු ලැබී තිබී ඇති බව හෙළිවේ. සැකකරුගෙන් වැඩිදුර විමර්ශන දඹුල්ල පොලිසිය විසින් ආරම්භ කර ඇත. මේ අතර මාතලේ දිස්ත්‍රික් මහා රෝහලේ බාහිර රෝගී අංශයේ චායාරුප ගනිමින් සිටි පුදගලයෙකු මාතලේ පොලිසිය මගින් අද පෙරවරුවේ අත්අඩංගුවට ගෙන තිබේ. සැකකරු මාතලේ නගරයේ පදිංචිකරුවෙක් බවට පොලිසිය හඳුනාගෙන ඇත. මාතලේ පොලිසිය පරීක්ෂණ සිදුකරයි.", "URL": "https://lankatruth.com/si/?p=72759", "Category": "පුවත්", "Parent URL": null}