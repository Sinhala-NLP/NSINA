{"Source": "Lankatruth", "Timestamp": "October 19, 2011", "Headline": "ඩීසල් මිල ඉහළට ?", "News Content": "ඩීසල් මිල ඉහළ දැමීමේ සූදානමක් පවතී මේවන විට ඩීසල් ලීටරයක් සදහා පිරිවැය රුපියල් 108/= – 109/= දක්වා වැඩිවී ඇතැයි ඛනිජ තෙල් සංස්ථා ආරංචි මාර්ග පවසයි. මේ අනුව ඩීසල් ලීටරයක මිල ඉතා ඉක්මනින් වැඩි කිරීමට ආණ්ඩුව තීරණය කරනු ඇතැයි පැවසේ. ඩීසල් මිල වැඩි කිරීමට ආණ්ඩුව සූදානම් වන නමුත් එම මිල වැඩිකිරීම කොපමණ මිලකින්ද යන්න මේවන තුරු හෙළිවී නැත. මහජන ප්‍රවාහන සේවා සහ භාණ්ඩ ප්‍රවාහන කටයුතු සදහා වැඩි වශයෙන් භාවිත වන ඉන්ධනය වන ඩීසල්වල මිල ඉහළ යාම එම ප්‍රවාහන හා භාණ්ඩවල මිල ගණන්ද ඉහළ යවනු ඇත. මේ අතර අගෝස්තු මාසයේදී පමණක් ලංකා විදුලි බලමණ්ඩලය රුපියල් මිලියන 5010ක පාඩුවක් ලබා ඇති බව මහජන උපයෝගීතා කොමිසමට විදුලි බල අමාත්‍යංශය විසින් දැනුම් දී ඇති අතර විදුලි බිලද ඉහළ යාමේ අවදානමක් ඇතැයි මහජන උපයෝගීතා කොමිසම් සභාවේ ප්‍රකාශකයෙකු කියයි.", "URL": "https://lankatruth.com/si/?p=46", "Category": "පුවත්", "Parent URL": null}