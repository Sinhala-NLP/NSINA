{"Source": "Lankatruth", "Timestamp": "July 16, 2020", "Headline": "අවුරුදු 3 1/2ක දැරියක්ව කිඹුලෙක් ඩැහැගෙන යයි", "News Content": "මීගලෑව යාය 3 කලංකුට්ටි ඇළේ ඊයේ (15) සවස 4.30ට පමණ මව සහ මිත්තනිය සමග දිය නාමින් සිටි වයස අවුරුදු 3 1/2ක කුඩා දියණියක කිඹුලෙකු විසින් ඩැහැගෙන ගොස් ඇත. ප්‍රදේශවාසීන් හා මීගලෑව වනජීවි කාර්යාලයේ නිලධාරීන් එක්ව දැරිය කිඹුලාගේ ග්‍රහනයෙන් බේරා ගෙන පසුව තඹුත්තේගම රෝහලට ඇතුළත් කර ඇතත් දැරිය ජීවිතක්ෂයට පත්වී තිබේ. ඇය ලීකොළ වැව, උස්ගල සියඹලාංගමුව ප්‍රදේශයේ පදිංචි දැරියකි. මියගිය දැරියගේ මෘත ශරීරය තඹුත්තේගම රෝහලේ තැන්පත් කර ඇත. මීගලෑව පොලීසිය වැඩිදුර විමර්ශන පවත්වයි.", "URL": "https://lankatruth.com/si/?p=94803", "Category": "පුවත්", "Parent URL": null}