{"Source": "Lankatruth", "Timestamp": "February 6, 2021", "Headline": "බන්ධනාගාර කොවිඩ් පොකුර යළි වර්ධනය වෙයි", "News Content": "බන්ධනාගාර කොවිඩ් පොකුර ආශ්‍රියෙන් තවත් කොවිඩ් ආසාදිතයින් 11 දෙනෙකු අද (06) හඳුනාගෙන ඇති බව බන්ධනාගාර දෙපාර්තමේන්තුව පවසයි. එම 11ස් දෙනා අතර නිලධාරීන් සිව්දෙනෙකු සහ රැඳවුවන් 07 දෙනෙකු සිටිති. මේ දක්වා බන්ධනාගාර ආශ්‍රිතව කොවිඩ් -19 ආසාදිතයින් 4,600ක සංඛ්‍යාවක් හඳුනාගෙන ඇත. එමෙන්ම වෛරසය ආසාදනය වු රැඳවුවන් 10 දෙනෙකු මියගොස් ඇති අතර බන්ධනාගාර නිලධාරීන් 09 දෙනෙකු සහ රැඳවුවන් 215 දෙනෙකු ප්‍රතිකාර ලබමින් සිටිති.", "URL": "https://lankatruth.com/si/?p=110014", "Category": "කොවිඩ් -19 (කොරෝනා ) පුවත්", "Parent URL": null}