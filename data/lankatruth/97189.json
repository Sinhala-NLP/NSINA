{"Source": "Lankatruth", "Timestamp": "October 8, 2020", "Headline": "මිනුවන්ගොඩ පොලිස් ආපනශාලාවේ කොන්ත්‍රාත්කරුටත් කොරෝනා – ස්ථානාධිපති ඇතුළු 85කට PCR පරීක්ෂණ", "News Content": "මිනුවන්ගොඩ පොලීසියේ ආපනශාලාව භාරව කටයුතු කරන කොන්ත්‍රාත් පදනම මත පවත්වාගෙන ගිය පුද්ගලයාටත් කොරෝනා හෙවත් කොවිඩ් – 19 ආසාදනය වී ඇතියි තහවුරු වී තිබේ. ඒ හේතුවෙන් පොලිස් ස්ථානාධිපතිවරයා ඇතුළු 85දෙනෙකුට PCR පරීක්ෂණ සඳහා යොමු කර ඇතැයි වාර්තා වේ. ආපනශාලාව භාරව කටයුතු කළ පුද්ගලයාගේ පුත්‍රයා මිනුවන්ගොඩ බ්‍රැන්ඩික්ස් ආයතනයේ සේවකයෙකු වන අතර ඔහුද කොවිඩ් – 19 ආසාදිතයෙකි. මේ වනවිට ආපනශාලාව කොන්ත්‍රාත් පදනම මත පවත්වාගෙන ගිය පුද්ගලයාගේ අශ්‍රිතයින් හඳුනාගෙන ඇති බව පොලිස් මාධ්‍ය ප්‍රකාශක අජිත් රෝහන මහතා පවසයි.", "URL": "https://lankatruth.com/si/?p=97189", "Category": "පුවත්", "Parent URL": null}