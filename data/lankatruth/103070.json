{"Source": "Lankatruth", "Timestamp": "December 11, 2020", "Headline": "ඊයෙත් වැඩිම ආසාදිතයන් කොළඹින් – මහනුවරත් යම් වැඩිවීමක්", "News Content": "මෙරට කොවිඩ් – 19 ආසාසිතයන්ගෙන් ඊයේ (10) හමුවූ 538 දෙනා අතරින් 304ක්ම වාර්තා වී ඇත්තේ කොළඹ දිස්ත්‍රික්කයෙනි. එමෙන්ම ඊයේ දිනයේ මහනුවර දිස්ත්‍රික්කයෙන් හමුවී ඇති ආසාදිතයන්ගේ සංඛ්‍යාව වෙනදා ගම්පහ දිස්ත්‍රික්කයෙන් හමුවන පිරිසට වඩා වැඩි වී තිබේ. ඒ අනුව මහනුවර දිස්ත්‍රික්කයෙන් 38ක් හා ගම්පහ දිස්ත්‍රික්කයෙන් 28ක් ලෙස ඊයේ ආසාදිතයින් වාර්තා වී ඇත. එමෙන්ම විදෙස් ගතව සිට පැමිණි 68 දෙනෙකුටද කොවිඩ් – 19 ආසාදනය වී ඇතැයි ඊයේ දින වාර්තා වී තිබිණි. මේ වනවිට මෙරටින් ආසාදිතයන් 30,613ක් හමුවී ඇති අතර ඉන් 8,206 දෙනෙකු රෝහල්වල ප්‍රතිකාර ලබති. මේ වනවිට මෙරටදී ජීවිතක්ෂයට පත්ව ඇතැයි නිල ලෙස නිවේදනය කර ඇති කොවිඩ් – 19 ආසාදිතයින් ගණන 146කි.", "URL": "https://lankatruth.com/si/?p=103070", "Category": "කොවිඩ් -19 (කොරෝනා ) පුවත්", "Parent URL": null}