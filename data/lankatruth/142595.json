{"Source": "Lankatruth", "Timestamp": "December 2, 2022", "Headline": "රුපියල බිඳවැටීම ගැනත් ජාත්‍යන්තරයෙන් අනතුරු අඟවයි", "News Content": "ශ්‍රී ලංකාවේ වලංගු මුදල් ඒකකය වන රුපියල බිඳවැටීමේ දිගුකාලීන ප්‍රතිවිපාක සලකා බලා ජාත්‍යන්තර ෆිච් ශ්‍රේණිගතකිරීමේ ආයතනය විසින් දැඩි අනතුරු ඇඟවීම් සිදුකර ඇත. මෙයට අදාලව මෙරට මුදල් ඒකකයේ භාවිත වටිනාකමේ නිර්නායකය CCC කාණ්ඩයේ සිට CC කාණ්ඩය දක්වා පහත හෙළා ඇත. මේ වනවිට රජය දේශීය ණය ලබා ගන්නා භාණ්ඩාගාර බිල්පත් සඳහා 33% ඉක්ම වූ පොලී අනුපාතයක් නියම වී තිබීම සහ 60% ඉක්ම වූ උද්ධමනයක් තිබීම මෙන්ම විදේශ විනිමය අනුපාත අනුව මෙරට රුපියල දැඩි ලෙස කඩාවැටීම යන මූලික කරුණු නිසා මෙරට වලංගු මුදල් ඒකකයේ අභ්‍යන්තර වශයෙන් දැඩි ලෙස බිඳවැටෙමින් පවතී. ෆිච් ශ්‍රේණිගතකිරීම් ආයතනය පසුගිය ජූලි 14 වෙනිදා දක්වා ලබාගත් නිරීක්ෂණ අනුව CC කණ්ඩය දක්වා මෙරට රුපියල පහත හෙළා තිබේ. මෙයට පෙර අවස්ථාවකදීද ජාත්‍යන්තර “නොමුරා” මූල්‍ය සමාගම රුපියලේ අභ්‍යන්තර පිරිහීම පිළිබඳව අනතුරු ඇඟවීමේ නිවේදන නිකුත් කර තිබිණි.", "URL": "https://lankatruth.com/si/?p=142595", "Category": "පුවත්", "Parent URL": null}