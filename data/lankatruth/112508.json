{"Source": "Lankatruth", "Timestamp": "March 12, 2021", "Headline": "ඇන්ජෙලෝ මැතිව්ස් ආපසු එයි", "News Content": "බටහිර ඉන්දීය කොදෙව් හි සංචාරය කරන ශ්‍රී ලංකා කන්ඩායමේ සිටින ජ්‍යෙෂ්ඨතම ක්‍රීඩකයා වන හිටපු නායක ඇන්ජෙලෝ මැතිව්ස් කන්ඩායම හැරදමා හදිසියේ ආපසු ලංකාවට පැමිණෙන බව වාර්තා වේ. මේ පිළිබඳව ප්‍රකාශයක් කරන ශ්‍රී ලංකා ක්‍රිකට් ආයතනය “පවුලේ කටයුත්තකට” සහභාගිම සඳහා මැතිව්ස් ආපසු සියරට බලා පිටත් වූ බව පවසයි. බටහිර ඉන්දිය කොදෙව් පිල සමඟ පැවති T20 තරඟ 03 සඳහා තාවකාලික නායකයා ලෙස කටයුතු කළ ඇන්ජෙලෝ මැතිව්ස් හට පිතිකරුවෙකු ලෙස දක්ෂතා අතරට පැමිණීමට නොහැකි වූ අතර තරඟමාලව 2-1 ලෙස බටහිර ඉන්දීය කොදෙව්වන් විසින් ජය ගන්නා ලදි. මැතිව්ස්ගේ හදිසි පිටත්වීම නිසා කොදෙව්වන් සමඟ පැවැත්වෙන එක්දින තරඟාවලියට ඔහුට සාහභාගි වීමට නොහැකි වන අතර එළඹෙන ටෙස්ට් තරඟාවලිය සඳහා මැතිව්ස්ගේ සහභාගිත්වය පිළිබඳව ශ්‍රී ලංකා ක්‍රිකට් ආයතනය විසින් මේ වන තුරු කිසිදු ප්‍රකාශයක් සිදුකර නැත.", "URL": "https://lankatruth.com/si/?p=112508", "Category": "ක්‍රීඩා පුවත්", "Parent URL": null}