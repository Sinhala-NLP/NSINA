{"Source": "Lankatruth", "Timestamp": "December 16, 2016", "Headline": "බාහිර උපාධි සිසු කප්පාදුවට එරෙහිව නිහඬ විරෝධතාවයක්", "News Content": "බාහිර උපාධි සිසු කප්පාදුවට එරෙහිව අද (16) උදෑසන කොටුව අලූත් කඩේ අධිකරණ සංකීරණය ඉදිරිපිටදී නිහඩ විරෝධතාවයක් පැවැත්විණ. බාහිර උපාධි සිසුන් හා ආචාර්යවරුන් ඒකාබද්ධව ශේෂ්ඨාධීකරණයට කළ පැමිණිල්ල අද දින විභාගට ගැනීමට නියමිත වූ අතර එයට සමගාමීව මෙම විරෝධතාවය පැවැත්විණ. පැමිණිල්ල විභාගයට ගැනීමට ශේෂ්ඨාධීකරණය අද තීන්දු කළ අතර එහි දී රජයේ පාර්ශ්‍රවයෙන් ඉදිරිපත් වූ නීතිඥවරු ප්‍රකාශ කළේ බාහිර උපාධි පාඨමාලා හදාරන 2014 වර්ෂයේ සියලෙු සිසුන් බඳවා ගැනීම පිළිබඳව උසස් අධ්‍යාපන අමාත්‍යංශයෙන් හා විශ්වවිද්‍යාල ප්‍රතිපාදන කොමිෂන් සභාව විසින් මේ පිිළිබඳව දැනුවත් කිරීමක් කර නොමැති බවයි. එබැවින් නිවැරදි කරුණු දැක්වීමක් කරන ලෙස ශ්‍රේෂ්ඨාධිකරණය විසින් නියෝග කරමින් ලබන ජනවාරී 25 නැවත කැඳවීමට තීරණය කළේය. මෙම විරෝධතාවයට බාහිර උපාධි සුරැකීමේ සංවිධාන එකතුවේ සමකැඳවුම්කරු මහේෂ් අඹේපිටිය මහතා, බාහිර උපාධි ආයතන හා ආචාර්යවරුන්ගේ සංගමයේ කැඳවුම්කරු ආර්. එම්. සී. කේ. රත්නායක මහතා හා සරත් වන්නිනායක මහතා, සමාජවාදී තරුණ සංගමයේ ජාතික සංවිධායක එරංග ගුණසේකර මහතා, බාහිර උපාධි අධ්‍යාපන ආයතන වෙනුවෙන් සුනිල් ජයවර්ධන මහතා, බාහිර උපාධි ජාතික ශිෂ්‍ය එකමුතුව හි මාධ්‍ය ප්‍රකාශක චතුර තිලකරත්න මහතා, බාහිර උපාධි ජාතික ශිෂ්‍ය එකමුතුව වෙනුවෙන් ප්‍රියන්ත පතිරණ මහතා ඇතුළු සිසුන්, ආචාර්යවරුන් හා විවිධ සංවිධාන රැසක් එක් වි සිටියහ.", "URL": "https://lankatruth.com/si/?p=25466", "Category": "පුවත්", "Parent URL": null}