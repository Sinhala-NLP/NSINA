{"Source": "Lankatruth", "Timestamp": "September 17, 2021", "Headline": "ගල්කිස්සේ දැරිය අලෙවි කළ වෙබ් අඩවියක හිමිකරුවෙකු අත්අඩංගුවට", "News Content": "ගල්කිස්ස ප්‍රදේශයේ 15 හැවිරිදි දැරියක ලිංගික කටයුතු සඳහා මුදලට අලෙවි කරමින් අපයෝජනය කිරීමේ සිද්ධිය සම්බන්ධයෙන් ළමා හා කාන්තා කාර්යාංශය සිදුකරන විමර්ශනයට අදාළව අපරාධ පරීක්ෂණ දෙපාර්තමේන්තුව විසින් ලිංගික කටයුතු සඳහා කාන්තාවන් සහ ළමුන් අලෙවි කිරීමට උපයෝගී කරගත් අසභ්‍ය වෙබ් අඩවියක හිමිකරුවෙකු අත්අඩංගුවට ගෙන ඇත. මෙම සැකකරු රත්නපුර කලවාන ප්‍රදේශයේ පදිංචි අයෙකු බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නීතිඥ නිහාල් තල්දූව පවසයි. මෙම සිද්ධිය සම්බන්ධයෙන් මේ වනවිට සැකකරුවන් 46 දෙනෙකු පමණ අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදාහැර සිටිති.", "URL": "https://lankatruth.com/si/?p=123199", "Category": "පුවත්", "Parent URL": null}