{"Source": "Lankatruth", "Timestamp": "February 26, 2020", "Headline": "සජින් ද වාස්ට එරෙහි නඩුවේ පැමිණිල්ලේ සාක්ෂි වසන්ත සමරසිංහ ඉදිරිපත් කරයි", "News Content": "රුපියල් මිලියන 700ක මුදල් සහ රාජ්‍ය දේපළ අවභාවිතය හා මුදල් විශුද්ධිකරණය යටතේ දූෂණ විරෝධී හඬ සංවිධානය විසින් ගොනු කළ පැමිණිල්ලකට අනුව දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා ඊයේ (25) කොළඹ මහේස්ත්‍රාත් අධිකරණයේදී පැමිණිල්ලේ සාක්ෂි ලබාදී තිබේ. නීතිපති දෙපාර්තමේන්තුව වෙනුවෙන් ඉදිරිපත්ව ඇති නීතීඥයින් සහ විත්තිකාර සජින් ද වාස් මහතා වෙනුවෙන් ඉදිරිපත්ව සිටින නීතීඥයින් විසින් සාක්ෂිවලට අදාළ ප්‍රශ්න කිරීම් සිදු කර ඇත. මහඅධිකරණ අංක 03 ශාලාවේදී නඩුව විභාග වන අතර අද (26) දිනද සාක්ෂි විමසූ අතර හෙට (27) දිනද සාක්ෂි විමසීමට නියමිත ය.", "URL": "https://lankatruth.com/si/?p=90233", "Category": "පුවත්", "Parent URL": null}