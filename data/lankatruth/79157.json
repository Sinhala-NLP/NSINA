{"Source": "Lankatruth", "Timestamp": "August 15, 2019", "Headline": "ෂැංග්‍රිලා ප්‍රහාරකයන්ගේ පශ්චාත් මරණ පරීක්ෂණයට අදාල සාක්ෂි කැඳවයි", "News Content": "පාස්කු ඉරිදා දින කොළඹ ෂැංග්‍රිලා හෝටලයේ මරාගෙන මැරෙන ප්‍රහාර සිදුකළ ජාතික තව්හිද් ජමාත් සංවිධානයේ නායක මොහොමඩ් සහරාන් සහ මොහොමඩ් ඊබ්‍රාහිම් ඉල්හාම් අහමඩ් යන බෝම්බකරුවන් දෙදෙනා සම්බන්ධ පශ්චාත් මරණ පරීක්ෂණ සාක්ෂි විභාගය අද(15) කොළඹ කොටුව මහේස්ත්‍රාත් රංග දිසානායක මහතා ඉදිරියේ කැඳවා තිබිණි. එහිදී සහරාන්ගේ බිරිඳ වන අබ්දුල් කාදර් ෆාතිමා කාදියා නැමැත්තිය විසින් මහේස්ත්‍රාත් අධිකරණය හමුවේ රහස් ප්‍රකාශයක් ද සිදුකර ඇතැයි වාර්තා වේ. මීට අමතරව බෝම්බකරුවන්ගේ මරණ පරීක්ෂණයට අදාල සාක්ෂි ලබාදීම සඳහා සහරාන්ගේ දියණිය වන සිව් හැවිරිදි මොහොමඩ් සහ්රාන් රුකයියා, මරාගෙන මැරුණූ අනෙක් පුද්ගලයා වූ මොහොමඩ් ඊබ‍්‍රාහිම් ඉල්හාම් අහමඩ් නැමැත්තාගේ පියා වන යුසුෆ් මොහොමඩ් ඊබ‍්‍රහීම්, සහෝදරයන් වන මොහොමඩ් ඊබ‍්‍රහිම් ඉෆ්ලාල් අහමඩ් සහ මොහොමඩ් ඊබ‍්‍රහීම් ඉස්මයිල් අහමඩ් යන අයවලුන් අපරාධ පරීක්ෂණ දෙපාර්තමේන්තුව විසින් අධිකරණය හමුවට ඉදිරිපත් කර තිබිණි.", "URL": "https://lankatruth.com/si/?p=79157", "Category": "පුවත්", "Parent URL": null}