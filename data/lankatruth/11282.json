{"Source": "Lankatruth", "Timestamp": "August 28, 2014", "Headline": "බැසිල් ජනාධිපතිවරණයේ වැඩ අරඹයි", "News Content": "ජනාධිපතිවරයා රෝගී වී දිවයිනෙන් බැහැර වීමත් සමග බැසිල් රාජපක්ෂ අමාත්‍ය වරයා සමෘද්ධි ලාභී පවුල්   ලක්ෂ 50ට හදිසි ණය යෝජනා ක්‍රමයක් ක්‍රියාත්මක කර ඉදිරි ජනාධිපතිවරණයකදී තමන්ගේ බලය උරගා බැලීමට සූදානම් වන බව වාර්තා වේ. ජනාධිපතිවරයා රෝගී වී දිවයිනෙන් බැහැර වීමත් සමග බැසිල් රාජපක්ෂ අමාත්‍ය වරයා සමෘද්ධි ලාභී පවුල් ලක්ෂ 50ට හදිසි ණය යෝජනා ක්‍රමයක් ක්‍රියාත්මක කර ඉදිරි ජනාධිපතිවරණයකදී තමන්ගේ බලය උරගා බැලීමට සූදානම් වන බව වාර්තා වේ. දිවි නැඟුම “සහන අරුණ” යනුවෙන් නම් කර ඇති මෙම වැඩසටහන යටතේ ඇප රහිත සහන පොලී පදනම මත ණය ලබාගැනීම හැකිබවද ආණ්ඩුව සඳහන් කරයි. මේ වනවිට සියළුම සමෘද්ධි බැංකු සංගම්වලට හදිසි චක්‍රලේඛයක් මගින් ඊයේ (27) දන්වා ඇත්තේ දිනතුනක් ඇතුළත තම බැංකුව මගින් 100දෙනෙකුට රුපියල් 5,000 සිට රුපියල් 50,000 දක්වා ණය ලබාදීමට කටයුතු කළ යුතු බවයි.  මේ වනවිට මාධ්‍ය මගින් ප්‍රචාරය කරමින් ඇත්තේ ණය ලබාගැනීම සඳහා හැකි ඉක්මනින් සමෘද්ධි බැංකු වෙත යන ලෙසය. ආණ්ඩුවේ දේශපාලන ව්‍යාපෘතිවලට හවුල් වීමට අකමැති සියලුම සමෘද්ධි නිලධාරීන්ට සේවයෙන් ඉවත්වන ලෙසත් දන්වා ඇති අතර නිලධාරීන් පවසන්නේ මෙම ණය දීමේ ක්‍රමය මගින් බැංකු හීනවන බවයි. ආණ්ඩුවේ දේශපාලන ව්‍යාපෘතිවලට හවුල් වීමට අකමැති සියලුම සමෘද්ධි නිලධාරීන්ට සේවයෙන් ඉවත්වන ලෙසත් දන්වා ඇති අතර නිලධාරීන් පවසන්නේ මෙම ණය දීමේ ක්‍රමය මගින් බැංකු හීනවන බවයි.", "URL": "https://lankatruth.com/si/?p=11282", "Category": "පුවත්", "Parent URL": null}