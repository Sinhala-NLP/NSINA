{"Source": "Lankatruth", "Timestamp": "October 3, 2017", "Headline": "කොල්වින් ගුණරත්න වෛද්‍ය සභාවේ සභාපති ධුරයට – වෛද්‍යවරුන්ගේ විරෝධය", "News Content": "ශ්‍රී ලංකා වෛද්‍ය සභාවේ සභාපති ලෙස පත් කළ මහාචාර්ය කොල්වින් ගුණරත්න මහතා ඊයේ (02) එම ධුරයේ වැඩ ආරම්භ කර තිබේ. කොළඹ විශ්වවිද්‍යාලයේ වෛද්‍ය පීඨයේ හිටපු මහාචාර්යවරයකු වන කොල්වින් ගුණරත්න මහතා විවෘත විශ්වවිද්‍යාලයේ කුලපතිවරයා ලෙසද කටයුතු කර ඇත. මහාචාර්ය කොල්වින් ගුණරත්න මහතා සයිටම් ආයතනයට පක්ෂපාතී පුද්ගලයෙකු බැවින් ඔහුගේ පත්කිරීමට තමන් විරෝධය දක්වන බව වෛද්‍ය සංගම් සඳහන් කරයි. මේ අතර සෞඛ්‍ය අමාත්‍ය රාජිත සේනාරත්න මහතා අද (03) පස්වරුවේ ශ්‍රී ලංකා වෛද්‍ය සභාවේ නියෝජිතයන්ට කැඳවීමක් සිදුකර ඇති බවද වාර්තා වෙ.", "URL": "https://lankatruth.com/si/?p=41833", "Category": "පුවත්", "Parent URL": null}