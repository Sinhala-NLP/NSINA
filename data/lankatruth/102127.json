{"Source": "Lankatruth", "Timestamp": "December 1, 2020", "Headline": "ගම්පහ දෛනික ආසාදිතයින්ගේ යළි වැඩිවීමක්", "News Content": "ගම්පහ දිස්ත්‍රික්කයේ දෛනික ආසාදිතයන් හමුවී මේ යම් වැඩිවීමක් ඊයේ (30) වාර්තා වී තිබේ. පසුගිය දිනවල ගම්පහ දිස්ත්‍රික්කයෙන් ආසාදිතයන් හමුවීම සැලකියයුතු අඩුවීමක් දක්නට ලැබුනත් ඊයේ දිනයේ ආසාදිතයන් 130ත් ගම්පහ දිස්ත්‍රික්කයෙන් වාර්තා වී ඇත. කොවිඩ් වසංගතය රට තුළ පැතිරයාම ආරම්භ කළ පළමු රැල්ලේ සිට මේ දක්වා ගම්පහ දිස්ත්‍රික්කයෙන් වාර්තා වී ඇති ආසාදිතයන් ගණන 5,865කි. මේ වනවිට රෝහල්ගතව ප්‍රතිකාර ලබන සමස්ත ආසාදිතයින් ගණන 6,309ක් වන අතර කොවිඩ් රෝග ලක්ෂණ පෙන්නුම්කරන 545 දෙනෙකුද රෝහල්වල ප්‍රතිකාර ලබති.", "URL": "https://lankatruth.com/si/?p=102127", "Category": "කොවිඩ් -19 (කොරෝනා ) පුවත්", "Parent URL": null}