{"Source": "Lankatruth", "Timestamp": "November 19, 2020", "Headline": "රන් ආකරයක් රටට අහිමිවෙයි !", "News Content": "ආණ්ඩුව අනුගමනය කරන අවිචාරශීලී ආනයන පාලනය නිසා මෙරට විශාලතම අපනයන වෙළඳපොළ වන යුරෝපා සංගමයට අයත් අරටවල් ගණනාවක් මෙම ක්‍රියාමාර්ගය සම්බන්ධයෙන් අනතුරු ඇඟවීමක් නිකුත් කර තිබේ. අද (19) කොළඹ පිහිටි ප්‍රංශ, ජර්මන්, ඉතාලි, නෙදර්ලන්ත සහ රුමේනියානු තානාපති කාර්යාල ඒකාබද්ධ නිවේදනයක් නිකුත්කරමින් ආණ්ඩුවේ ආනයන පාලනය සම්බන්ධයෙන් කරුණු දක්වා තිබේ. එයින් අවධාරණය කර ඇත්තේ දිගටම පවත්වාගෙන යන ආනයන සීමාකිරීම් ලෝක වෙළඳ සංවිධානයේ නියමයන්ට අනුකූල නොවන බවය. මේ බව සඳහන් කරමින් යුරෝපා සංගම් ධූත මණ්ඩල සාමාජිකයන් ඒකාබද්ධ නිවේදනයක් නිකුත්කර තිබේ. යුරෝපා සංගමයට අයත් රටවලට 2019 වර්ශය තුළදී ඩොලර් මිලියන් 2,766.3ක භාණ්ඩ අපනයනය කර ඇත. එය මෙරටේ මුළු අපනයනවලින් 56%ක ප්‍රමාණයකි. මේ අතර යුරෝපා සංගමයට අයත් රටවල්වලින් මෙරටට ආනයනය කර ඇත්තේ මුළු ආනයන ප්‍රමාණයෙන් 10%ක් පමණය. මේ නිසා 2019 වර්ෂය තුළදී එම කලාපයත් සමග සිදුකළ විදේශ වෙළඳ ගනුදෙනුවලින් අපරටට ඩොලර් කෝටි 119ක පමණ වෙළඳ වාසියක් සිදුවී තිබේ. මෙම තත්වය හමුවේ ආණ්ඩුව වැඩිදුරටත් එම රටවලින් සිදුකරන ආනයන සීමා කළ හොත් මෙරටට විශාලම අපනයන වෙළඳපොළ සම්බන්ධයෙන් බරපතල ගැටලු ඇතිවිය හැකි බව සනාතවෙයි. එය මෙරට සමස්ත ආර්ථිකයට මෙන්ම විදේශීය සෘජු ආයෝජනවලටද බරපතල අනතුරුදායක පෙරනිමිත්තක් වී ඇත.", "URL": "https://lankatruth.com/si/?p=100708", "Category": "ආර්ථික පුවත්", "Parent URL": null}