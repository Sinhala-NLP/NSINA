{"Source": "Lankatruth", "Timestamp": "July 19, 2019", "Headline": "මත්ද්‍රව්‍ය ජාවාරමේ නිරත පොහොට්ටු මන්ත්‍රීගේ ගෝලයා අත්අඩංගුවට", "News Content": "මහින්ද පිල නියෝජනය කරන පොලොන්නරුව දිස්ත්රික් පාර්ලිමේන්තු මන්ත්‍රී රොෂාන් රණසිංහ මහතාගේ දේශපාලන ආධාරකරුවන් ලෙස කටයුතු කරන ධනුෂ්ක සහ “ටෝපියා” යන දෙදෙනා රොෂාන් රණසිංහ මන්ත්‍රීවරයාට අයත් නිල රථයෙන් කුඩු ප්‍රවාහනය කරමින් සිටියදී ඊයේ (18) රාත්‍රියේ පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබේ. මෙම ධනුෂ්ක නැමැත්තා පොලොන්නරුව නගර සභාවේ පොහොට්ටු මන්ත්‍රී හේමන්ත හෙට්ටිආරච්චි මහතාගේ ඥාති පුත්‍රයෙකු බවද වාර්තා වේ. යම් රථයක හෙරෝයින් මත්ද්‍රව්‍ය ප්‍රවාහනය කරමින් තිබෙන බවට පොලිස් මත්ද්‍රව්‍ය නාශක කාර්යාංශය වෙත ලැබී ඇති තොරතුරක් මත අදාළ රථය වටලා ඇති අතර එහි සිටි දෙදෙනා පරීක්ෂා කිරීමේදී ධනුෂ්ක නැමැත්තා සන්තකයේ හෙරෝයින් තිබි ඇත. පොලිස් මත්ද්‍රව්‍ය නාශක කාර්යාංශය මගින් මෙම වැටලීම සිදු කළ අවස්ථාවේ එම රථයේ සිටි තරුණයන් දෙදෙනා තමන් රොෂාන් රණසිංහ මන්ත්‍රීවරයාගේ කාර්යමණ්ඩලයේ බවත් ඔවුන් ගමන් ගත් රථය මන්ත්‍රීවරයාගේ නිල රථයක් බවත් සඳහන් කර මින් පොලිසියෙන් බේරී පලායාමට තැත් කර ඇත. කෙසේ නමුත් එම බලපෑම් කිරීමට යටනොවී සිදු කළ සොදිසියේදී මොවුන් ලඟතිබී මෙලෙස මත්ද්‍රව්‍ය හමුවී ඇති අතර පසුව ඔවුන් එම රථයද සමග අත්අඩංගුවට ගෙන තිබේ. ඔවුන් පොලොන්නරුව ප්‍රදේශයේ පාසල් ආශ්‍රිතව මෙම මත්ද්‍රව්‍ය අලෙවිය සිදු කරන බව මේ වනවිට අනාවරණය වී ඇතැයිද වැඩිදුරටත් වාර්තා වේ.", "URL": "https://lankatruth.com/si/?p=77886", "Category": "පුවත්", "Parent URL": null}