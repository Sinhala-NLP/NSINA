{"Source": "Lankatruth", "Timestamp": "January 16, 2012", "Headline": "එ.ජා.ප කෘත්‍යාධිකාරී මණ්ඩල රැස්වීම අද", "News Content": "නව නිලධාරී මණ්ඩලය පත්වීමෙන් අනතුරුව එක්සත් ජාතික පක්ෂයේ කෘත්‍යාධිකාරී මණ්ඩලය පළමුවරට අද (16) පෙ.ව 10.30 ට සිරිකොත පක්ෂ මූලස්ථානයේදීපැවැත්වෙන බව එම පක්ෂයේ සභාපති පාර්ලිමේන්තු මන්ත්‍රී ගාමිණී ජයවික්‍රම පෙරේරා මහතා පවසයි. අද පැවැත්වෙන කෘත්‍යාධිකාරී මණ්ඩල රැස්වීමේදී, මේවන විට පුරප්පාඩුව පවතින පක්ෂයේ සෙසු තනතුරු සඳහා නියෝජිතයින් පත්කිරීමට නියමිත බවද ඔහුවැඩිදුරටත් පැවසීය. මේ අතර පසුගිය කෘත්‍යාධිකාරී මණ්ඩල රැස්වීමෙන් පසු එ.ජා.ප. මූලස්ථානයට ගල්මුල් ප්‍රහාර දියත් කර එය විනාශ කිරීම සම්බන්ධවත් නායකත්වයේ අනු දැනුමනොමැතිව රැස්වීම් පවත්වන මන්ත්‍රීවරුන්ට එරෙහිව විනන ක්‍රියාමාර්ග ගැනීමටත් නියමිත බව එ.ජා.ප. අභ්‍යන්තර ආරංචිමාර්ග පවසයි.", "URL": "https://lankatruth.com/si/?p=946", "Category": "පුවත්", "Parent URL": null}