{"Source": "Lankatruth", "Timestamp": "April 24, 2022", "Headline": "හෙට සිට පැය 04කට අධික විදුලිය කප්පාදුවක්", "News Content": "විදුලි ජනනය සඳහා ප්‍රමාණවත් ඉන්ධන සහ ජලය නොමැති වීම හේතුවෙන් හෙට (25) සිට 27 වැනිදා දක්වා දින තුනක් සියලුම කළාපවලට පැය 04යි විනාඩි 30ක් විදුලිය කප්පාදු කරන බව ලංකා විදුලිබල මණ්ඩලය අද (24) පස්වරුවේ පැවසීය. ඒ අනුව “A” සිට “W” දක්වා කලාප 20ට පෙරවරු 8.30 සිට පස්වරු 6.00 දක්වා දහවල් කාලයේ වරින්වර පැය 03කුත් පස්වරු 6.00 සිට රාත්‍රී 10.30 දක්වා පස්වරුවේ පැයයි විනාඩි 30කුත් විදුලිය කප්පාදු කරන බවත් ලංකා විදුලිබල මණ්ඩලය පවසයි. කොළඹ නගරයේ වාණිජ කලාපවලට පෙරවරු 6.00 සිට 9.00 දක්වා පැය 03ක කාලයක් පමණක් විදුලිය කප්පාදු කරන බවද විදුලිබල මණ්ඩලය වැඩි දුරටත් පවසයි.", "URL": "https://lankatruth.com/si/?p=132811", "Category": "පුවත්", "Parent URL": null}