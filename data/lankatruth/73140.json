{"Source": "Lankatruth", "Timestamp": "April 30, 2019", "Headline": "මහ බැංකු බැදුම්කර වංචාව සම්බන්ධ රහස් පොලීසියේ වාර්තාවක් මැයි 29 අධිකරණයට", "News Content": "කූප්‍රකට බැදුම්කර වංචාව සම්බන්ධ සිද්ධියේ ඉදිරි පරීක්ෂණ පවත්වා මැයි මස 29 වනදාට වාර්තාවක් ඉදිරිපත් කිරීමට කටයුතු කරන ලෙස කොළඹ මහේස්ත්‍රාත් අධිකරණය අද(30) රහස් පොලීසිය වෙත නියම කළේය. මහ බැංකු බැදුම්කර වංචාව සම්බන්ධ නඩුව අද කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවා තිබූ අතර සිද්ධියට අදාල සැකකරුවන් ලෙස නම්කර සිටින පර්පෙචුවල් ට්‍රෙෂරීස් සමාගමේ හිමිකාර අර්ජුන ඇලෝසියස්, ප්‍රධාන විධායක නිලධාරී කසුන් පලිසේන ඇතුළු සැකකරුවන් 8 දෙනෙකු අධිකරණය හමුවේ පෙනී සිටියහ. රහස් පොලීසිය අධිකරණය හමුවේ කරුණු දක්වමින් පවසා සිටියේ සිද්ධියට අදාල විමර්ශන කටයුතු තව දුරටත් සිදුවන බවය. ඒ අනුව විනිසුරුවරිය නියෝග කර සිටියේ විමර්ශන කඩිනමින් සිදුකර ලබන මැයි මස 29 වැනිදාට අධිකරණයට වාර්තාවක් ඉදිරිපත් කරන ලෙසය.", "URL": "https://lankatruth.com/si/?p=73140", "Category": "පුවත්", "Parent URL": null}