{"Source": "Lankatruth", "Timestamp": "November 6, 2011", "Headline": "ඌන උපයෝජන වත්කම් රජයට පවරාගැනීමේ  පනත අතිශය බරපතලයි – අනුර දිසානායක", "News Content": "පාර්ලිමේන්තුවේ පනතක් සම්මතකර ගන්න සාමාන්‍යයෙන් දින 20කට වැඩියෙන් ගත උවද ‘‘ඌන සංවර්ධන හාඌන උපයෝජන වත්කම් රජයට පවරාගැනීමේ පනත’’ හදිසියේ ඉදිරිපත් කිරීම අතිශය බරපතල අනතුරු දායකබව ජවිපෙ පාර්ලිමේන්තු මන්තී‍්‍ර අනුර කුමාර දිසානායක මහතා පෙන්වාදෙයි. ‘‘ආණ්ඩුව කියනවා මේ පනතගේන්නේ පෞද්ගලික අංශයට පවරාදුන් පාඩුලබන ව්‍යාපාරවලට අදාලව කියලා ඒක සම්පූර්ණයෙන්ම වැරදියි.අදාල ව්‍යාපාර පෞද්ගලික අංශයට පවරාදෙන අවස්ථාවේ අත්සන් කරන ගිවිසුම අහෝසි කර, අදාල ආයතනනැවත රජයට පවරාගත හැකියි. ඒකට අමුතු පනත් ඕනනෑ’’ යනුවෙන් ඒම මහතා පැවසූයේ අද (6) පස්වරුවේජ.වි.පෙ. ප‍්‍රධාන කාර්යාලයේදී පැවති ප‍්‍රවෘත්ති සාකච්ඡුාවකදීය. ‘‘ඌන සංවර්ධන හා ඌන උපයෝජන වත්කම් රජයට පවරාගැනීමේ පනත’’ පිළිබඳව කරුණු පැහැදිලි කිරීමටමෙම සාකච්ඡුාව කැඳවා තබුනි. සාමාන්‍යයෙන් පනතක් පාර්ලිමේන්තුවට ඉදිරිපත් කරන්නේ ගැසට් කර දින 7කට පසු පාර්ලිමේන්තුවේ සභාගතකර ඉන් නැවත දින 7කට පසු පාර්ලිමේන්තුවේ න්‍යාය පත‍්‍රයට ඇතුලත්කර එයින් පසු පක්ෂනායක රුස්වීමේදීඅදාල පනත විවාදයට ගන්නා දිනය තීරණයකිරීමෙන් පසුවයි. එය තීරණය කරන්නේ අවසන් වරටපාර්ලිමේනතුව රැස්වෙන දින පක්‍ෂනායකයන්ගේ හමුවේදී බවද පසුගිය 21 වෙනිදා පැවති පක්‍ෂනායක රැස්වීමේදී මෙවැනි පනතක් ගැන සාකච්ඡා නොකර නොවැම්බර් 1වන දින හදිසි පක්‍ෂනායක රැස්වීමක් කැඳවා පනත ගැනදැන්වූ බවද ඒම මහතා හෙලිකලේය. මෙම සාමාන්‍ය ක‍්‍රියාදාමයට අමතරව හදිසි පනතක් ගෙන එන්නේ සුනාමි විවසනයක් වැනි තත්වයකදී උවත් මේපනත පාර්ලිමේන්කු උපදේශක කාරසසභාවටද යොමු නොකර කෙලින්ම ශ්‍රේෂ්ඨාෂධිකරනයට යොමුකරඇත්තේ ආණ්ඩුක‍්‍රම ව්‍යවස්ථාව සහ පාර්ළිමේනතු නීතිරීති බව නොතකායයිද පැවසීය. මේනිසා මෙම පනතින්අගතියට පත්වන පාර්ශව වලට අධිකරණය ඉදිරයට යෑමේ හැකියාව පවා වලක්වා ඇත. 18 වන ව්‍යවස්ථාසංශෝධනය ගෙනආ ලෙසම ගෙනැවිත් තිබෙන බව හෙලිකලේය. ‘‘අපි රජයට බල කරනවා හදිසි පනතක් ලෙස ගෙන එන්නේ කුමන කරුණක් නිසාදැයි රටට හෙලිකරන්නකියලා. ආණ්ඩුවේ බහුතර බලය උපයෝගී කරගෙන මෙය සම්මත කර ගැනීම හිතුවක්කාරී තක්කඩි ක‍්‍රියාවක්’’යැයි පැවසීය. තව දුරටත් ඔහු පැහැදිලිකලේ පනත පාර්ලිමේන්තුවට ඉදිරිපත්කිරීමේ ක‍්‍රියාමාර්ගය සහ පනතේඅන්තර්ගතය යන අංශ දෙකම තම පක්‍ෂය විසින් හෙලාදකින බවය. පනතේ අඩංගු ‘‘ඌන උපයෝජිත වත්කම්’’ යන්න පිළිබඳ පැහැදිලිකරමින් මන්තී‍්‍රවරයා පැවසූවේ මෙලෙසනම්කරන ඕනෑම වතක්කමක් හෝ ව්‍යාපාරයක් ගැසට් කිරීමෙන් රජයට පවරාගෙන තම හිතවතුන්ට පවරාදීමේඅනතුර ඇති බවයි. මේ සියල්ල තීරණය කරන්නේ අඩුම වශයෙන් විදිමත් මණ්ඩලයකත් හෝ නොව තනිපුද්ගගයෙකු බවද එය හිට්ලර් පන්නයේ රෝබට් මුගාබේ පන්නයේ ලක්‍ෂණයක් බවද හෙලි කලේය. මෙහි දී මාධ්‍යවේදීන් ඇසූ ප‍්‍රශ්න මෙසේය. මේ පනත අනුව මාධ්‍ය ආයතන පවා පවරාගත හැකි බවද ඔබ කියන්නේ ? ඕනෑම ව්‍යාපාරයක්. මාධ්‍යවේදීන් අඩුවෙන් වැඩකරණ බව පවසා මාධ්‍ය ආයතනත් සමග මාධ්‍යවේදීන්වදආණ්ඩුවට ගැනීමේ හැකියාව තිබෙන බව පැහැදිලියි. ඊටපස්සෙ කියයි මීටවඩා ඵලදායි ලෙස මාධ්‍යවේදීන්යොදාගතහැකි බව කියන්නත් පුළුවන්. මේ පනත නිසා විදේශ ආයෝජකයන් නොපැමිණීමේ ඉඩක් තියෙනවාද ? මේ පනතෙන් එහෙම අවධානමකත් තියෙනව කියල අපි කල්පනා කරන්නෑ. බටහිර කුමන්ත‍්‍රණගැන කියනආණ්ඩුව ඒ රටවල ආයෝජකයන්ට අවශ්‍ය ඉඩකඩ සම්පූර්ණයෙන්ම විවෘතකර තිබෙනවා. ඇමරිකාවේ ඩෝල්සමාගමට සෝමාවතියේ අක්කර 65,000 ක් දීල ඉවරයි. ඉන්දීය කෙයාන් සමාගමට තෙල් කැනීම බාරදී ගිවිසුම්අත්සන් කලාට පසු සියළු බදුවලින් නිදහස් කලා. බැසිල් රාජපක්‍ෂ ඇමතිවරයාට ඒ සඳහා බලතල පවරාදීතිබෙනවා. ඒ නිසා විදේශීය ආයෝජකයන්ට මේ ප‍්‍රශ්නය බලපායි කියල අපිහිතන්නෙ නැහැ. පාර්ලිමේන්තුවේ 2/3 බලය පාවිච්චි කර සම්මතකරගත්තොත් මොකද කරන්නෙ ? පාර්ලිමේනතුවේ 5/6 ක අටවාගත්ත බලයගැන අපි සලකන්නෙ නැහැ. ඔබ ඔය වගේම ප‍්‍රශ්නයක් පෞද්ගලිකඅංශයට විශ‍්‍රාම වැටුප් දෙන බවට ආණ්ඩුව ගෙනා ප්‍රෝඩාවේදී අපෙන් අසුවා. නමුත් එය අපි පරාජය කලා.ජන්දයෙන් 80% අරගෙන ජනාධිපති උනා කී අය අවුරුද්දක් යන්න කලින් මහජන බලය හමුවේ ගෙදර යන්නඋනා. අපි විශ්වාස කරන්නේ මහජනයාගේ පරමාධිපත්‍ය බලය ගැනයි.", "URL": "https://lankatruth.com/si/?p=204", "Category": "පුවත්", "Parent URL": null}