{"Source": "Lankatruth", "Timestamp": "June 2, 2021", "Headline": "පෝට්සිටියෙන් සවල් 204ක්…", "News Content": "එක්ස්ප්‍රස් පර්ල් නැව ගිනිගැනීමෙන් අපවිත්‍ර වී ඇති වෙරළ තීරය පවිත්‍ර කිරීම සඳහා පෝට්සිටි සමාගම විසින් සවල් 204ක්, අත් ආවරණ 1000ක්, ආරක්ෂක ඇස් කණ්ඩාඩි 1000ක් මුඛ ආවරණ 950ක් ආරක්ෂිත පාවහන් 1000ක් යනාදිය වෙරළ සංරක්ෂණ අධිකාරියට ලබාදී ඇති බව වාර්තා වේ. මේ සඳහා රුපියල් ලක්ෂ 20ක් වැය කර ඇති බවද එම මාධ්‍ය වාර්තාවල පල වේ. පොට්සිටි පනත සම්මතකරගැනීමත් සමග ආණ්ඩුවට එල්ලවී තිබෙන විවේචන මගහැරගැනීම සඳහා මෙම වරාය නගර සමාගම ක්‍රියාකරණ බව මේ අනුව හෙළි වී තිබේ. ජනාධිපතිවරයා විසින් මේ වනවිට වරාය නගර කොමිෂන් සභාවද පත්කර ඇත. කිලෝ මීටර් 30ක් පමණ වෙරළ තීරය පවිත්‍රකිරීමේ කටයුතු සඳහා වරාය නගර සමාගම නොමසුරුව දායක වූ බව ප්‍රචාරය කර ගැනීමට මෙම උපකරණ ප්‍රමාණය ලබාදී ඇති බව නිරීක්ෂකයෝ සඳහන් කරති.", "URL": "https://lankatruth.com/si/?p=117454", "Category": "පුවත්", "Parent URL": null}