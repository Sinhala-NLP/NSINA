{"Source": "Lankatruth", "Timestamp": "September 8, 2019", "Headline": "පාස්කු ප්‍රහාරය ගැන හොයන පාර්ලිමේන්තු විශේෂ කාරක සභව හමුවීමට ජනපති දින දෙයි", "News Content": "පාස්කු ඉරුදින ප්‍රහාරය සම්බන්ධයෙන් සොයා බැලීම සඳහා පත් කළ පාර්ලිමේන්තු විශේෂ කාරක සභාව ලබන 20 වනදා හමුවීම සඳහා ජනාධිපති මෛත්‍රීපාල සිරිසේන මහතා විසින් දින දී ඇතැයි නියෝජ්‍ය කථානායක, එම පාර්ලිමේන්තු විශේෂ කාරක සභාවේ සභාපති ආනන්ද කුමාරසිරි මහතා සඳහන් කරයි. ලබන 20 වන දින පෙරවරු 10.00ට ජනාධිපති ලේකම් කාර්යාලයේ දී පාර්ලිමේන්තු විශේෂ කාරක සභාවේ සාමාජිකයින් හමුවීමට තමන් සූදානම් බව ජනාධිපති මෛත්‍රීපාල සිරිසේන මහතා ලිඛිතව දැනුම් දී ඇතැයි ඒ මහතා පවසයි. ඒ අනුව එදිනට ජනාධිපතිවරයා හමුවී සාකච්ඡා කිරීමට පාර්ලිමේන්තු විශේෂ කාරක සභාවේ සාමාජිකයින් තීරණය කර ඇති බවද ආනන්ද කුමාරසිරි මහතා සඳහන් කරයි.", "URL": "https://lankatruth.com/si/?p=80478", "Category": "පුවත්", "Parent URL": null}