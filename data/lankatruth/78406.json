{"Source": "Lankatruth", "Timestamp": "July 31, 2019", "Headline": "“තලාක්” දික්කසාදයට ඉන්දියාව වැට බඳියි", "News Content": "මුස්ලිම් ආගමික නීතියේ ඇතුළත් “තලාක්” නීතිය ඉන්දියාව තුළ අපරාධමය වරදක් ලෙස නීතිගත කර තිබේ. ඉන්දීය මුස්ලිම් ජාතිකයන්ගේ ක්ෂණික දික්කසාදය අපරාධමය වරදක් බවට පත් කරන පනතක් එරට පාර්ලිමේන්තුවට ඉදිරිපත්ව තිබූ අතර එය ඊයේ(30) සම්මත විය. තෙවරක් “තලාක්” යනුවෙන් ප්‍රකාශ කිරීමෙන්, සිය බිරිඳගෙන් දික්කසාදවීමට මුස්ලිම් ජාතික පුරුෂයන්ට තිබූ නීතිමය හැකියාව මේ අනුව අහෝසි වනු ඇත. ඊයේ දින සම්මත වූ මෙම නීතියට අනුව එලෙස සිය බිරිඳගෙන් දික්කසාද වන පුරුෂයෙකුට වසර 3ක සිර දඬුවම් නියම කිරීමට ඉන්දියාවේ නීතිමය ප්‍රතිපාදන සකස්වනු ඇත.", "URL": "https://lankatruth.com/si/?p=78406", "Category": "විදෙස් පුවත්", "Parent URL": null}