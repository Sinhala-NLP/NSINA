{"Source": "Lankatruth", "Timestamp": "February 4, 2012", "Headline": "අද නිදහස  භුක්තිවිදින්නේ හදවතක් නැති මිනිස්සු – අනෝමා ෆොන්සේකා", "News Content": "ත්‍රස්තවාදය තුරන්කොට දෙවන වරට නිදහස අත්කර දීමට යුධ නායකත්වය ලබාදුන් හිටපු යුධ හමුදාපතිවරයා සිරගත කොට නිදහස සැමරීම හදවතක් ඇති කිසිවකු අනුමත නොකරන බව අනෝමා ‍ෆොන්සේකා මහත්මිය සදහන් කරයි. අනෝමා ‍ෆොන්සේකා මහත්මිය අද වැලිකඩ බන්ධනාගාරය වෙත පැමිණ සිටි අතර බන්ධනාගාරයේදී සිය සැමියාගේ සුවදුක් විමසීමෙන් අනතුරුව මාධ්‍යවෙත මෙලෙස අදහස් පළ කළාය. “දෙවැනි පාර නිදහස ලබා ගත්තේ ත්‍රස්තවාදය නැති කිරීමෙන්.  සියලුම ජනතාවගෙනුත් රණවිරුවන්ගෙනුත් උපරිම සහය ලබා ගනිමින් නිදහස ලබාගැනීමට මුල්වුණ ජෙනරාල්තුමා අද සිරගත කරලා තියෙන්නේ. එතුමාට නිදහස නැතුව මේ භුක්ති විදින නිදහස ගැන මං හිතන්නේ හදවතක් තියෙන කෙනකුට නම් ඒක ‍හොදට දැනෙනවා ඇති. හදවත් නැති මිනිස්සු අද නිදහස භුක්ති විදිනවා ඇති”.යයි ඇය වැඩිදුරටත් පැවසිය.", "URL": "https://lankatruth.com/si/?p=1245", "Category": "පුවත්", "Parent URL": null}