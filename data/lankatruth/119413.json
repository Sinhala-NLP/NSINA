{"Source": "Lankatruth", "Timestamp": "July 10, 2021", "Headline": "මඟුල් කන්න අවසරය හිමිවෙයි – හැබැයි පලාතෙන් පිටයන්න බෑ", "News Content": "විවාහ මංගලෝත්සව පැවැත්වීම අත්හිටුවමින් පනවා තිබූ තහනම ලිහිල් කරමින් 150 ක පිරිසකගේ සහභාගීත්වයෙන් විවාහ මංගලෝත්සව පැවැත්වීමට අවසර දීමට රජය විසින් තීරණය කර ඇත.සෞඛ්‍ය සේවා අධ්‍යක්ෂක ජනරාල් විසින් නිකුත් කර ඇති නවතම මාර්ගෝපදේශ අනුව 150 ක පිරිසකගේ සහභාගීත්වයෙන් විවාහ මංගලෝත්සව පැවැත්වීම, 25% ක ධාරිතාවකින් රැස්වීම් පැවැත්විම සහ ආගමික ස්ථානවල කටයුතු වලට සහභාගීවීමට ඉඩ සලසා තිබේ.කෙසේ වෙතත් අන්තර් පලාත් සංචරණ සීමා එලෙසම ක්‍රියාත්මක වන බව සෞඛ්‍ය සේවා අධ්‍යක්ෂක ජනරාල් විසින් නිකුත් කල නිවේදනයේ දැක්වේ.", "URL": "https://lankatruth.com/si/?p=119413", "Category": "පුවත්", "Parent URL": null}