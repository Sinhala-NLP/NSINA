{"Source": "Lankatruth", "Timestamp": "September 18, 2018", "Headline": "රුපියල තවත් පහළට", "News Content": "ඇමෙරිකා එක්සත් ජනපද ඩොලරයට සාපේක්ෂව තවදුරටත් පහත වැටෙමින් ඩොලරයකට ගෙවන රුපියල් ප‍්‍රමාණය අද (18) 166.64ක් දක්වා ඉහළ ගොස් තිබේ. ශ‍්‍රී ලංකා මහ බැංකු- දත්තවලට අනුව මේ වසරේ ජනවාරි 1 වැනිදා සිට සැප්තැම්බර් 14 වැනිදා දක්වා කාලයේදී එක්සත් ජනපද ඩොලරයට සාපේක්ෂව ශ්‍රී ලංකා රුපියල 6.1%කින් අවප‍්‍රමාණය වී තිබේ. ශ්‍රී ලංකා මහ බැංකුව දෛනිකව නිකුත් කරන විනිමය අනුපාතික අනුව රුපියලට සාපේක්ෂව එක්සත් ජනපදයේ ඩොලරයේ අද විකුණුම් මිල 166.64ක් ලෙසත් ගැනුම් මිල 163.10 ලෙසත් සටහන්ව තිබේ.", "URL": "https://lankatruth.com/si/?p=59525", "Category": "පුවත්", "Parent URL": null}