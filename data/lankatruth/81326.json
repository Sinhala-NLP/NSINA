{"Source": "Lankatruth", "Timestamp": "September 26, 2019", "Headline": "ගුරු – විදුහල්පති ගැටළුවලට විසඳුම් ඉල්ලා වැඩ වර්ජනයක් – කොළඹදී දැවැන්ත විරෝධතාවයක්", "News Content": "වසර 22ක් තිස්සේ නොවිසදුනු වැටුප් විෂමතාවය විසදීම අතුළු ඉල්ලීම් 06ක් මුල්කරගනිමින් ගුරැ – විදුහල්පති වෘත්තීය සමිති අද (26) සහ හෙට (27) දෙදින තුළ අරඹා ඇති අසනීප නිවාඩු වාර්තා කිරීමේ වෘත්තීය ක්‍රියාමාර්ගය කිසිම අතර මැද සමාදානයක් සඳහා නොයන බවත් හෙට දිනයේද එම වෘත්තීය ක්‍රියාමාර්ගය ක්‍රියාත්මක බවත් ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පැවසීය. මෙම වෘත්තීය ක්‍රියාමාර්ගය සදහා අධ්‍යාපන පරිපාලන සේවා සංගමය හා අධ්‍යාපන සේවක සංගමයද සහාය පලකර සිටින බවද මෙම සටන ජයග්‍රහණය දක්වා ගත හැකි සියලු ක්‍රියාමාර්ග ගන්නා බවද මහින්ද ජයසිංහ මහතා මෙහිදී පැවසීය. මේ අතර මෙම වෘත්තීය ක්‍රියාමාර්ගයට සමගාමීව අද කොළඹදී දැවැන්ත විරෝධතා පෙළපාලියක්ද පවත්වන ලදී.", "URL": "https://lankatruth.com/si/?p=81326", "Category": "පුවත්", "Parent URL": null}