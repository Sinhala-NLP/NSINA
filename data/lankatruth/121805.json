{"Source": "Lankatruth", "Timestamp": "August 22, 2021", "Headline": "වාසු,විමල්,ගම්මන්පිලට ජනාධිපති “ජාතියෙන් අමතලා”", "News Content": "වහාම රට වසා දමන ලෙස ඉල්ලමින් ජනාධිපතිවරයාට ලිපියක් යොමුකල ආණ්ඩුවේ පක්ෂ නායකයන් අතරින් කැබිනට් මණ්ඩලය නියෝජනය කරන වාසුදේව නානයක්කාර, විමල් වීරවංස සහ උදය ගම්මන්පිල යව ඇමතිවරුන් තිදෙනාට දුරකතන ඇමතුම් දී ඇති ජනාධිපති ගෝටාබය රාජපක්ෂ ඔවුන් තිදෙනාට බැණවැදී ඇතැයි වාර්තා වේ.“කැබිනට් රැස්වීමේදී කටක් හොලවන්නේ නැතිව ඉඳලා එලියට ගිහින් විරයෝ වෙන්න ලියුම් ගහන්න ලෑස්ති වෙන්න එපා. රටේ ජනතාව දන්නවා ඇත්ත වීරයා කවුද කියලා” යනුවෙන් ජනාධිපතිවරයා බැණවැදී ඇත.මෙම සිදුවීමෙන් පසු බලවත් සිත් තැවුලට පත්වී සිටි ඇමතිවරුන් තිදෙනාව රාත්‍රී භෝජනන සංග්‍රහයකට සිය නිවසට කැඳවා ඇති අගමැති මහින්ද රාජපක්ෂ ඇමතිවරුන් තිදෙනාගේ “හිත නිවෙන කතා” කියා ඇතැයි වාර්තා වේ.", "URL": "https://lankatruth.com/si/?p=121805", "Category": "පුවත්", "Parent URL": null}