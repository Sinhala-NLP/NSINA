{"Source": "Lankatruth", "Timestamp": "December 23, 2019", "Headline": "කුවේට් රාජ්‍යයේ මුදල් අමාත්‍ය ධුරයට පළමුවරට කාන්තාවක්", "News Content": "කුවේට් රාජ්‍යයේ මුදල් අමාත්‍ය ධුරය පළමුවරට කාන්තාවකට ලබාදී තිබේ. මාරියම් අල්-අකීල් කුවේට් රාජ්‍යයේ ප්‍රථම මුදල් අමාත්‍යවරිය ලෙස පත්ව ඇති අතර ගල්ෆ් කලාපීය රටකින් පත්වූ පළමු මුදල් අමාත්‍යවරිය වන්නේ ද ඇය ය. අල්-අකීල්, මුදල් අමාත්‍යවරිය ලෙස පත්වීමත් සමඟම කුවේට් රාජ්‍යයේ ආයෝජන අධිකාරියේ ප්‍රධානියා ලෙස ද ඇය පත්වන අතර කුවේට් රාජ්‍යයේ ආර්ථික මරමස්ථාන රැසක වගකීම ඇයවෙත පැවරේ. මාරියම් අල්-අකීල් මුදල් අමාත්‍ය ධුරයට අමතරව වැඩබලන ආර්ථික කටයුතු අමාත්‍ය ධුරය ද හොබවයි.", "URL": "https://lankatruth.com/si/?p=87861", "Category": "විදෙස් පුවත්", "Parent URL": null}