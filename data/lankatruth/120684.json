{"Source": "Lankatruth", "Timestamp": "August 1, 2021", "Headline": "මෙහෙකාර දැරියගේ දෙවන පශ්චාත් මරණ පරික්ෂණය සිදු කරයි", "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යොදවා සිටියදී පිලිස්සී මියගිය 16 හැවිරිදි ඉෂාලිනි ජූඩ් දැරියගේ දේහය පිළිබඳ දෙවන දෙවන පශ්චාත් මරණ පරීක්ෂණය ඊයේ (31) පේරාදෙණිය ශික්ෂණ රෝහල් මෘත ශරීරාගාරයේදී සිදු කළ බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසයි. මෙම පශ්චාත් මරණ පරීක්ෂණ සිදු කරනු ලැබූ ඇත්තේ කොළඹ විශ්වවිද්‍යාලයේ වෛද්‍ය පීඨයේ අධිකරණ වෛද්‍ය විද්‍යාව පිළිබඳ මහාචාර්ය ජීන් පෙරේරා, කොළඹ විශ්වවිද්‍යාලයේ වෛද්‍ය පීඨයේ අධිකරණ වෛද්‍ය විද්‍යා අංශයේ ප්‍රධානී සහ ජ්‍යෙෂ්ඨ කථිකාචාර්ය වෛද්‍ය සමීර ගුණවර්ධන හා පේරාදෙණිය ශික්ෂණ රෝහලේ අධිකරණ වෛද්‍ය විද්‍යාව පිළිබඳ විශේෂඥ අධිකරණ වෛද්‍ය ප්‍රභාත් සේරසිංහ යන විශේෂඥ අධිකරණ වෛද්‍ය නිලධාරී මඬුල්ල විසිනි.්‍ දැරියගේ මෘත ශරීරයේ අභ්‍යන්තර තුවාල, අස්ථි බිදීම් ආදි කරුණු පිළිබඳව සොයාබැලීම සඳහා සි.ටි ස්කෑන් පරීක්ෂාවකට ලක් කළ බවත් ඊයේ උදෑසන 8.30 සිට සවස 5.15 දක්වා පැය 09ක කාලයක් පුරා මරණ පරීක්ෂණ කටයුතු සිදුකළ බවත් පොලිස් මාධ්‍ය ප්‍රකාශක අජිත් රෝහණ පවසයි.", "URL": "https://lankatruth.com/si/?p=120684", "Category": "පුවත්", "Parent URL": null}