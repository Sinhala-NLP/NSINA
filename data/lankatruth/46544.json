{"Source": "Lankatruth", "Timestamp": "January 20, 2018", "Headline": "අගමැති, ජනාධිපති දෙදෙනාම හොරකම් එක්ක සූදුවකයි ඉන්නේ", "News Content": "ජනාධිපතිවරයාට තව වසර කීයක් ජනාධිපත්ධූරයේ රැඳී සිටීමට පුළුවන්දැයි විමසුවා. බැඳුම්කර පිළිබඳ වාර්ථාව එළිදැක්වූවා. ජනාධිපතිවරයා මේ දිනවල කරන දේවල් ගැන අදහස මොකක්ද? ජනාධිපතිවරයා දූෂණ එක්ක මාධ්‍ය සංදර්ශන පෙන්නන එක තමයි කරමින් ඉන්නේ. පළමුවැනි කාරණය තමයි බැඳුම්කර වංචාව සම්බන්ධ‍යෙන් එතුමා ජනාධිපති වුණේ ජනවාරි 08 වැනිදා. වංචාව වුණේ පෙබරවාරි 27. රටේ නායකයා, බුද්ධි අංශ මෙහෙයවන පුද්ගලයා විදිහට ඔය සිද්ධියේ සැබෑ තොරතුරු එතුමාට සතියක්වත් ඇතුළත ලැබෙන්න ඇති. මොකද අනුර කුමාර සහෝදරයා රටට දවස් දහයක් ඇතුළත් හෙළිකළා. හැබැයි ජනාධිපතිවරයා කොමිසම දැම්මේ 2017 පෙබරවාරි. ඉතින් ඒ වෙලාවේ පරීක්ෂණ වාර්ථාවකින් වත් තත්ත්වය දැනගත්තා නම් ‍රනිල් වික්‍රමසිංහ මහත්තයට අගමැතිකම දෙන එකවත් නවත්වන්න තිබුණා. විශේෂයෙන්ම රවී කරුණානායක ඇමතිවරයාට මුදල් ඇමතිකමවත් නොදී ඉන්න තිබුණා. හැබැයි ඒ වෙලාවේ මෛත්‍රීපාල සිරිසේන මහත්තයා කළේ රනිල් වික්‍රමසිංහ ඇතුළු එජාපය ආරක්ෂා කරගෙන රාජපක්ෂලාට මුහුණ දුන්නු එක. රජපක්ෂලාට දූෂණ චෝදනා ගොඩක් තියනවා. ඒ වාර්ථා සම්බන්ධයෙන් නීතිපතිවරයාට තොරතුරු දුන්නායැයි කීවාට නීතිපතිවරයා කිසිවක් කළේ නැහැ. ඒ නිසා පැහැදිළියි ජනාධිපතිවරයාගේ දූෂණ විරෝධය තෝරා බේරාගෙන කරන සංදර්ශනයක් විතරයි කියලා. ඒ වාගේම රනිල් වික්‍රමසිංහ අගමැතිවරයා. එතුමාත් දූෂණයට එරෙහිව සංදර්ශනයක් විතරයි කරන්නේ. ඒ කියන්නේ ජනාධිපතිවරයාගේ දූෂණ විරෝධය අවංක එකක් නොවන බවද? ජනාධිපතිවරයාගේ බල වුවමනාව පැහැදිළියි. බැඳුම්කර වංචාව ඇතුළු සියල්ල පැහැදිළි කරන්නේ ඊළඟ සැරේ ජනාධිපතිවරණයට ඉල්ලන්න අවශ්‍ය කරන බලය ආරක්ෂා කර ගැනීම සඳහා. ඒ සඳහා මහින්ද රාජපක්ෂ ඇරෙන්න, ඕනෑම දූෂිතයෙක්, ඕනෑම අපරාධකාරයෙක් මෛත්‍රීපාල සිරිසේන මහත්තයා එකතු කරගන්නවා. ඒ නිසා අපි දකින්නේ ඉතාම නමගිය දූෂිතයෝ, හොරු පමණක් නෙවෙයි අපරාධ කළ අයවත් කිසිම හිරිකිතයක් නැතුව තමන්ගේ පක්ෂයට ගන්න පුළුවන් කියන්නේ, පැහැදිළියි ඔහු යන්න හදන ගමන ගැන. විධායක ජනාධිපති ධූරය ගැන ඔහු මේ වෙලාවේ විමසීම කළේ නීතිමය තත්ත්වය දැනගන්න නෙවෙයි. මේ විම්සීම කළේ අවුරුදු හයක් ඉන්නවා කියලා තමන්ගේ බලය ප්‍රදර්ශනය කරගැනීමේ අරමුණෙන්. ඒ නිසා දේශපාලනික වශයෙන් වංචනික පුද්ගලයෙක් බව එතුමා සනාථ කරමිනුයි ඉන්නේ. එහෙත් සාපේක්ෂව මෛත්‍රීපාල සිරිසේන ජනාධිපතිවරයා යහපත් ප්‍රතිසංස්කරණ කරලා තියනවා නේද? ජනවාරි 8න් පස්සේ කෙරුණු දේශපාලන ප්‍රතිසංස්කරණ කිහිපය වුණේ ජනාධිපති ධූරය එක පැත්තකටත් අගමැති ධූරය තවත් පැත්ටකත් තිබුණ නිසායි. නැතුව පුද්ගලයාගේ ස්වාභාවය නිසා නෙවෙයි. මේ අයට ලැබිලා තියන පුංචි ඉඩ කඩ අතුළේ දේශපාලනිකව වංචනිකව හැසිරෙන අකාරය මනාව පෙනෙනවා. මිස්ටර් ක්ලීන් කියලා හැඳින්වූ අගමැතිවරයාට බැඳුම්කර වංචාවේ බලපෑම කොහොමද? මිස්ටර් ක්ලීන් කියන එක රටේ ජනතාව විසින් හදපු නමක් නෙවෙයි. ඒක එතුමාගේ ජනමාධ්‍ය කණ්ඩායම විසිනුයි හැදුවේ. නත්නම් රටේ ජනතාව අතර රනිල් වික්‍රමසිංහ ගැන එහෙම අදහසක් නැහැ. එකම දේ යළි යළිත් කීව නිසා සුළු පිරිසක් එහෙම හිතනවා. එතුමා හිටියෙත් ඒ කාලේ එජාප ආණ්ඩුවේ. අපි මේ මොහොතේ දේශපාලන සදාචාරය පැත්තෙන් ගත්තොත් ඔහු ඉල්ලා අස්විය යුතු බව පැහැදිළියි. බැඳුම්කර වංචාව සිදුවුණ බව ඔහු දන්නවා. ඔහු ඒ වංචාව කළ මහ බංකු අධිපතිවරයා ආරක්ෂා කරන්න ලොකු කැපකිරීමක් කළා. අවසානයේ කොතරම්ද කිවුවොත් කෝප් කමිටුවේ එජාප මන්ත්‍රීවරු හොරු අරලියගහ මන්දිරයට කැඳවලා හොරු ආරක්ෂා කරන්න පන්‍ති කරන මට්ටම්ට පත්වුණා. ඊළඟට ඒකේ ඉන්න මන්ත්‍රීවරුන්ට දූෂිතයන්ව ආරක්ෂා කරන්න බලපෑම් කළා. ඒ විතරක් නෙවෙයි වේලුකුමාර් කියන මන්ත්‍රීවරයා අස්කරලා හොරු ආරක්ෂා කරන්න ඇපකැප වෙලා ඉන්න සුජීව සේනසිංහ මන්ත්‍රීවරයාව කෝප් කමිටුවට දැම්මා. වේලුකුමාර්ට ඉල්ලා අස්වෙන්නැයි කීවේ අගමැතිවරයා. අනෙක් පැත්තෙන් අර්ජුන් ඇලෝෂියස් වංචා කළ මුදල්වලින් විශාල ජනමාධ්‍ය අධිරාජ්‍යයක් හදාගන්න හැදුවා. පත්තර, ටෙලි විෂන් ගොඩක් පටන්ගත්තා. අපි දැනගෙන හිටපු දේ තමයි ඔහු මෙම ව්‍යාපාරයේ හිටියේ නැහැ. අනෙක ලංකාවේ ජනමාධ්‍ය ලාබ ලබපු ව්‍යාපාරයක් නෙවෙයි. දැන් තියෙන විද්‍යුත් මාධ්‍ය සහ පත්තර අති විශාල ප්‍රමාණයකින් එකක් දෙකක් හැර අනෙක් ඔක්කොම අලාබයි. ඉතින් අර්ජුන් ඇලෝෂියස් වගේ කෙනෙකුට දැවැන්ත මාධ්‍ය අධිරාජ්‍යයක් හදන්නේ කා වෙනුවෙන්ද. ඔහු වෙනුවෙන් වෙන්න බැහැ. මොකද ඔහු ලංකාවේ දේශපාලනයට ඇවිත් අගමැති වෙන්න බලාපොරොත්තුවෙන් ඉන්නවා කියලා පේන්න නෑ. ඉතින් එජාපයට සෘජුව කඩේ යන ජනමාධ්‍යවල අඩුවක් අද තියෙනවා. එ නිසා අර්ජුන් ඇලෝෂියස් පැහැදිලිවම එජාපය වෙනුවෙන් කෝටි සිය ගණනක මුදලක් යටකරලා තියනවා. පැහැදිලිවම අල්ලසක් තියෙනවා. අගමැතිවරයාට එරෙහිව ඒකාබද්ධ විපක්ෂය ගෙන එන විශ්වාසභංගයට සහයෝගය දෙනවාද? රාජපක්ෂ කල්ලිය කියන පරණ හොරු කණ්ඩායම කරන හැම දෙයක්ම කරන්නේ වර්තමාන අලුත් හොරුන් විසින් පරණ හොරුන්ට හොරකම් කරන්න තිබුණු දේවල් හොරකම් කරන්න ඉඩ නොදෙන්නමයි. රාජපක්ෂලාට විශ්වාසභංග ගේන්න සදාචාරත්මක අයිතියක් නෑ. හැබැයි රනිල් වික්‍රමසිංහ මහතාට එරෙහිව ඒ කණ්ඩායම විශ්වාසභංගයක් ගෙනාවොත් ඒ විශ්වාසභංගයේ කරුණු සළකා බලලා එක්කට සහයෝගය දක්වන්න වෙයි. මොකද අපි කාලයක් තිස්සේ කිව්වා ජනාධිපතිතුමාට රාජපක්ෂලාට තියන චෝදනා ගැනත් විමර්ශන කරන්න ඕන කියලා. අපි දේශපාලනිකව විශ්වාසභංගයට සහය දෙනවා. හැබැයි රාජපක්ෂ කල්ලිය ඉදිරිපත් කරන විශ්වාසභංගයක ලියන්නේ මොනාද කියලා බලන්න ඕනෑ. මේ වන විට රාජපක්ෂවරුන් ආරක්ෂා කරන තැනට ජනාධිපතිවරයා පත්වෙමින් තියන බව පේනවා නේද? ඒක ප්‍රසිද්ධ කාරණයක්. අද බැලුවොත් මීට අවුරුද්දකට කටින් රාජපක්ෂ කල්ලිය මෛත්‍රීපාල සිරිසේන මහත්තයාට විහිළු නම් පටබඳිමින් පහත් කොට සළකමින් කතා හැදුවේ. එතුමා ඇවිදින විදිය, කතා කරන විදියට උපහාසයට ලක් කරලා කතා කළේ. අද රාජපක්ෂ කල්ලියේ හිටපු දරුණුම විවේචකයන් පවා මෛත්‍රීපාල සිරිසේන මහත්තයාට විරුද්ධ වෙන්නේ නෑ. අද රාජපක්ෂ පවුලේ නඩු ආරක්ෂා කිරීමේ ප්‍රධාන භූමිකාව කරන්නේ රනිල් වික්‍රමසිංහ මහත්තයා. ඒක ගැන අපිට සැකයක් නෑ. හැබැයි රාජපක්ෂ පවුලේ සම්බන්ධතා තිබෙන ගෝඨාභය රාජපක්ෂ සහ රාජපක්ෂලා එක්ක සියලු ඇමතිවරුන් ආරක්ෂා කරන්නේ ජනාධිපතිවරයා. මගේ දැනීමේ හැටියට ගෝඨාභය රාජපක්ෂ අත්අඩංගුවට ගන්න නීතිපති දෙපාර්තුමේන්තුවේ නියෝගයක් තියනවා. ඉසුරු දේවප්‍රිය කියන පුද්ගලයා කියන ඒවා එච්චර ගණන් ගත යුතු නොවුණත් මේ අයගේ හොරකම් ආරක්ෂා කරන්නේ ජනාධිපතිවරයා සහ එම කණ්ඩායම කියන එකට කිසිම සැකයක් නෑ. උදාහරණයක් විදියට රාජපක්ෂ සමයේ භාණ්ඩාගාරය ගිලපු හොර ඇමතිවරු අද ආණ්ඩුවේ ඉන්නවා. ඒ අයට විරුද්ධව අල්ලස් කොමිසමේ නඩු දැම්මා. ඒ නඩු දැම්ම නිසා තමයි මෑත කාලයේ අල්ලස් කොමිසමට ආව කාර්යශූර නිලධාරිනියක් වන දිල්රුක්ෂි වික්‍රමසිංහ මහත්මියව ගෙදර හැරියේ. ජනාධිපතිවරයා අල්ලස් කොමිසමේ කොන්ද කැඩුවා. මේ ජනාධිපති අගමැතිත් දෙදෙනාම හොරකම් එක්ක සූදුවක ඉන්නේ. හැබැයි අපි ඉතා වගකීමෙන් කියනවා මේ ප්‍රධාන තනතුරු දෙදෙනාගේම දේශපාලන නිරුවත් පැහැදිලු වුණ කාලයක් කියලා මේක. ජනාධිපතුවරයා කඩුව අදින බව කිවත් තමන්ගේ අය ඒ කඩුවට කැපෙන බව පේනවාද? ජනාධිපතිවරයා හරි දක්ෂයි හුරතල විශයන් ගැන කතා කියන්න. මත්පැන් තහනම අයින් කරනවා ආයේ දානවා. පරිසරය ගැන කතා කරනවා විල්පත්තුව කපද්දී. ජනාධිපතිවරයා හිතනවා හුරතල් විෂයන් කතා කරලා මිනිස්සුන්ව අන්දන්න පුළුවන් කියලා. කඩුව අදිනවා කියපු ජනාධිපතිවරයා කඩුව ඇද්දා නම් මුලින්ම කැපෙන්න එපැය එස්.බී ඇමතිවරයා. දූෂණය ගැන නම් දරාපු ඇමතිවරයෙක්නේ. අනෙක් අතට ජනාධිපතිවරයා විසින් නිල නොවන විදියට අනාගත නායකයෙක් විදියට නිර්මාණය කරන දුමින්ද දිසානායක ඇමතිවරයාටත් චෝදනා රැසක් තියනවා නේද ? අපිට පැහැදිලි ප්‍රශ්නයක් තියනවා. අපට තියන තොරතුරු අනුව ළඟදි පොහොර හිඟය අති වෙන්න හේතුව කෂිකර්ම ඇමති දුමින්ද දිසානායක මහතාගේ අකාර්යක්මතාවය. ඔහු වැඩක් කරගන්න බැරි ඇමතිවරයෙක්. හැබැයි ඊට අමතරව ජනාධිපතිවරයා රටට කීවේ එතුමාගේ මිත්‍ර පකිස්ථාන ඇමතිවරයා කතා කරලා පොහොර එව්වා කියලා. අපි දන්න විදියට මාස් කන්නයට අවශ්‍ය වෙන්නේ පොහොර මෙට්‍රික් ටොන් 30,000යි. හැබැයි කැබිනට් පත්‍රිකාවක් අනුමත වෙනවා පොහොර මෙට්‍ර්ක් ටොන් 72,000කට. ඒ වගේම ලෝක වෙළඳපොළේ පොහොර මෙට්‍රික් ටොන් එකක් ඩොලර් 36ක් වැඩියෙන් ගේන්නේ. මේ හදිසිය නිසා පොහොර මිල වැඩි කළා. පොහොරවල හදිසිය ආවේ පොහොර නිසි වෙලාවට ගෙන්වගන්න බැරි අකාර්යක්ෂමතාවය නිසා. රුපියල් මිලියන 388ක අමතර අලාභයක් සිදුවෙලා තියනවා මේ වැඩි ප්‍රමාණයක් පොහොර ගෙන්වීම නිසා. ඉතින් පැහැදිලිවම මේකට අදාළ ගනුදෙනු සිද්ධවුණා කියලා අදහස් තියනවා. අපි බලාපොරොත්තු වෙනවා මැතිවරණයෙන් පස්සේ මේවා ගැන ප්‍රශ්න කරන්න. ඉතින් ජනාධිපතිවරයා සූදුවක ඉන්නේ කියලා පැහැදිලියි. සෝභිත හිමියන්ගේ නම ගුවන් පාළමකට යොදන්න යැයි ජනාධිපතිවරයා යෝජනා කරලා තිබුණා. සෝභිත හිමියන්ගේ අපේක්ෂාවන් මොන තරම් දුරට ඉශ්ඨ වෙලාද? නව ව්‍යවස්ථාව පිළිබඳ කටයුතු දැන් තියෙනනේ මොන තත්ත්වයකද? මම නම් හිතන්නේ මෛත්‍රීපාල සිරිසේන මහත්තයා සෝභිත හාමුදුරුවන්ගේ නමින් පාලමක් නම් කරපු එක හොඳ දෙයක් කියලා. මොකද ඊට වඩා දෙයක් ජනාධිපතිවරයාට සෝභිත හාමුදුරුවෝ වෙනුවෙන් කරන්න බැහැ. සෝභිත හාමුදුරුවෝ සඳහන් කළ සාධාරණ සමාජය, දූෂණයෙන් තොර සමාජය, රට දියුණු කිරීම, ජාතික සමගිය ගොඩ නැගීම වගේ දේවල් මේ නායකයන් දෙදෙනාට කරන්න බෑ. ඉතින් යකඩ පාලමක් හරි නම් කරන එක මොකවත් නොකර ඉන්නවාට වඩා හොඳයි. ව්‍යවස්ථාව පිළිබඳ ජනවාරි මාසයේ රැස් වෙන්න හිටියේ නෑ. මගේ දැනීමේ හැටියට දැනට ඒ විවාදය අවසන් වුණා පමණයි. මැතිවරණ ව්‍යාපාරයෙන් පසුව තමයි ඒ පිළිබඳව නැවත කතා කළොත් කතා කරන්න වෙන්නේ. බැඳුම්කර වංචාවෙන් පසු දේශපාලඥයන් සහ ව්‍යාපාරිකයන් අතර තිබෙන සම්බන්ධය, ඔවුන්ගේ අධි පරිභෝජනය හොඳින් ජනතාවට පෙනුණා. ජනතාව මේ සිදුවීම තනි සිදුවීමක් ලෙස නොගෙන පුළුල් ලෙස තේරුම් ගත යුත්තේ කොහොමද? ඇත්ටටම අපි තේරුම් ගන්න ඕනෑ මේ එක කුණුගොඩකට කෝට්ටෙන් ගැහුවාමයි මේ ටික අහුවුණේ. මේ වගේ කුණු ගොඩවල් ගොඩක් තියනවා. අපි ගිය අවුරුද්දේ මුල සම්මන්ත්‍රණ මාලාවක් කළා. දූෂිත වළල්ලක් පිළිබඳව අපි කතා කළා. මේ දේශපාලන යාන්ත්‍රණය, නිලධාරී යාන්ත්‍රණය, ව්‍යාපාරික යාන්ත්‍ර්ණය, මාධ්‍ය ක්ෂෙත්‍රයේ මැදිහත් වීම, ආගමික ක්ෂේත්‍රය වගේ සමාජ පිරමීඩ 6ක් තියනවා. ඒ හයේම මුදුන කුණුවෙළා තියෙන්නේ. ඒ දූෂිත වළල්ල තමයි මේවා ක්‍රියාත්මක කරන්නේ. රවී කරුණානායක කියන්නේ එක චරිතයක් පමණයි. එවැනි අයගෙන් තමයි පාර්ලිමේන්තුව පිරිලා තියෙන්නේ. රටේ ජනතාව එදිනෙදා පාටියකදී, මඟුල් ගෙදරකදී, මළ ගෙදරකදී එකතුවුණාම කතා කරන්නේ මේ රටේ අඩුපාඩුකම් ගැනයි. දේශපාලඥයන්ගේ දූෂණ ගැන කතා කරන්න ගත්තාම පොර කකා අහගෙන ඉන්නවා. අපට අත්දැකීම් තියනවා ඒ ගැන. මිනිස්සු ඒ දූෂණය ගැන දන්නවා. වෙනස් කරන්න ඕනෑ කියලා හිතනවා. හැබැයි එහෙම කියමින් ඒ දූෂිත වළල්ල පෝෂණය කරනවා. තමන් වෙනස් නොවී රට වෙනස් කරන්න බෑ. රවී කරුණානායක ඇමතිවරයා දූෂිතයි කියලා අපි කිව්වත් ඔහු පාර්ලිමේන්තුවේ තාප්පෙන් පැනලා පාර්ලිමේන්තු ආවේ නෑ. කොළඹ දිස්ත්‍රික්කයේ විශාල ඡන්ද සංඛ්‍යාවක් අරන් අවේ. රාජපක්ෂලා මේ තරම් හොරකම් කරලා තියෙද්දී කුරුණෑගල දිස්ත්‍රික්කයෙන් වැඩිම ඡන්ද අරගෙන අවේ. දේශපාලඥයන් දූෂිතයි කියන එක අපේ මිනිසුන්ගේ මස්, ලේ, ඇට විනිවිදලා දැනගෙන ඉවරයි. දූෂිත යාන්ත්‍රණයේ කුණු කාලා ඒකට ඇබ්බැහිවෙලා ජනතාව ඉන්නේ. ඉතින් මධ්‍යම පන්න්තික උගතුන්ටයි මේ දූෂණයට එරෙහි සියලු දෙනාටමයි වගකීමක් තියනවා මේක වෙනස් කරන්න මැදිහත් වෙන්නට. රාවය", "URL": "https://lankatruth.com/si/?p=46544", "Category": "පුවත්", "Parent URL": null}