{"Source": "Lankatruth", "Timestamp": "November 5, 2021", "Headline": "වත්තල මාරක රිය අනතුරේ පියා සහ පුතා රක්ෂිත බන්ධනාගාරයට", "News Content": "සුඛෝපභෝගී වාහනයක් ධාවනය කර මාරාන්තික අනතුරක් සිදු කිරීම සම්බන්ධයෙන් පොලීසිය විසින් අත්අඩංගුවට ගත් බාලවයස්කාර දරුවා සහ ඔහුගේ පියා ලබන 19 වැනි දා තෙක් රක්ෂිත බන්ධනාගාර බාරයේ තබන්නැයි වත්තල මහේස්ත්‍රාත් හේෂාන් ද මෙල් අද (05) නියෝග කර තිබේ. මෙලෙස රක්ෂිත බන්ධනාගාර ගත කරනු ලැබුවේ බී.එච්.එම්. අබ්දුල්ලා සහ ඔහුගේ පුත්‍රයාය. කදාන මහබාගේ ප්‍රදේශයේ සිදු වූ මෙම අනතුරින් එක් අයකු මියගොස් තවත් පස් දෙනකු තුවාල ලබා ඇති බව අධිකරණයේදී අනාවරණය වී ඇත.", "URL": "https://lankatruth.com/si/?p=125492", "Category": "පුවත්", "Parent URL": null}