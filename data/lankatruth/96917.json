{"Source": "Lankatruth", "Timestamp": "October 3, 2020", "Headline": "ප්‍රදේශ කිහිපයක ජලභීතිකා රෝගය හිස ඔසවයි…", "News Content": "රටේ ප්‍රදේශ කිහිපයක් තුළ ජලභීතිකා රෝගය පැතිර යාමේ අවදානමක් මතුව තිබෙන බවත් මේ හේතුවෙන් එම ප්‍රදේශවල සුනඛයින්ට ජලභීතිකා එන්නත් ලබා දීමේ විශේෂ වැඩපිළිවෙළක් ආරම්භ කර තිබෙන බව සෞඛ්‍ය අමාත්‍යංශය පවසයි. විශේෂයෙන් ගාල්ල, යටලමත්ත සහ ඒ ආසන්න ප්‍රදේශ කිහිපයක මෙම තත්වය දක්නට ලැබෙන බවත් යටලමත්ත ප්‍රදේශයේ එක් සතියක් තුළ ජලභීතිකාව වැළඳීමෙන් 12 හැවිරිදි පාසල් සිසුවෙකු හා 57 හැවිරිදි පුද්ගලයෙකු ජීවිතක්ෂයට පත්වී තිබේ. මේ අතර දිවයිනේ තවත් ප්‍රදේශ කිහිපයක ජලභීතිකා රෝගය සම්බන්ධයෙන් අවදානමක් පවතින බවත් ඊට අදාළව සුනඛයින් එන්නත් කිරීමේ වැඩපිළිවෙළ වේගවත් ලෙස ක්‍රියාත්මක කිරීමට තීරණය කර තිබෙන බවත් සෞඛ්‍ය අමාත්‍යංශය පවසයි.", "URL": "https://lankatruth.com/si/?p=96917", "Category": "පුවත්", "Parent URL": null}