{"Source": "Lankatruth", "Timestamp": "August 21, 2021", "Headline": "කළු විරෝධයේ පළමු පියවර අවසන්", "News Content": "පාස්කු ප්‍රහාරය පිළිබඳව නිසි පරීක්ෂණ පවත්වා යුක්තිය ඉටු නොකිරීමට විරෝධය පළ කරමින් කතෝලික සභාව අද (21) පැවැත්වූ කළු විරෝධයේ පළමු පියවර අවසන් කෙරිණි.   මෙම විරෝධතාව අද පෙ. ව. 8.45ට දේවස්ථානවල සීනු නාද කරමින් කළු කොඩි ඔසවා ආරම්භ කෙරිණි. කොරෝනා මර්ධනය කිරීමේ රට වසා දැමීමේ ක්‍රියාමාර්ගය මධ්‍යයේ රටෙි විවිධ ප්‍රදේශවල මෙම විරෝධය සාර්ථකව පැවැත්වූ බව වාර්තා වේ. මිනි ඉදිරියට සෑම මාසයකම 21 වෙනි දින කළු විරෝධය පළ කිරීමට කාඩිනල්තුමා ප්‍රමුඛ කතෝලික සභාව තීරණය කර ඇත.  මෙම විරෝධතාව ප්‍රකාශයට පත්කර තිබෙන අතරතුර ඊයේ (20) ජාතිය ඇමතූ ජනාධිපතිවරයා පාස්කු ප්‍රහාරය පිළිබඳව යුක්තිය ඉටු කිරීමට අදාළව කිසිවක් ප්‍රකාශ නොකිරීම විශේෂත්වයකි. ඊට අමතරව ජනාධිපතිවරයා කිසියම් වක්‍ර ඇඟවීමක් කරමින් වැඩ වර්ජන උද්ඝෝෂණ සඳහා මෙය සුදුසු අවස්ථාවක් නොවන බවත්, ඒ නිසා “රට අරාජිකත්වයට පත් කරන්න සූදානම් වෙන්න එපා.” යනුවෙන් ප්‍රකාශ කළේය.", "URL": "https://lankatruth.com/si/?p=121770", "Category": "පුවත්", "Parent URL": null}