{"Source": "Lankatruth", "Timestamp": "December 22, 2020", "Headline": "ලෝක ආර්ථික සංසදය (WEF) ආර්ථිකය යලි සක්‍රිය කිරීමට නව යෝජනා ඉදිරිපත් කරයි !", "News Content": "සමස්ත ලෝකයටම හදිසියේ මුහුණ දීමට සිදුවූ වසංගත තත්වය නිසා ඇද වැටී තිබෙන ලෝක ආර්ථිකය යලි සක්‍රීය කිරීම සඳහා ලෝක ආර්ථික සංසදය කෙටි කාලින හා දිගු කාලින යෝජනා රාශියක් ලෝක නායකයින්ගේ අවධානය සඳහා ඉදිපත් කර ඇත. ස්විස්ටර්ලන්තයේ ජිනීවා නුවර හා දවොස් හි 1971 දී ක්ලවුස් එම් ශවාබ් ගේ මුලිකත්වයෙන් පිහිටුවා ඇති ලෝක ආර්ථික සංසදය (WEF) යනු ලෝක බහු ජාතික සමාගම් වල නායකයින්, දේශපාලන නායකයින්, ආර්ථික උගතුන්, අන්තර් ජාතික මුල්‍ය අරමුදලේ නියෝජිතයින් හා මාධ්‍යවේදීන්ගෙන් සමන්විත ලෝක ආර්ථිකය පිළිබඳව වාර්ෂිකව වාර්තා නිකුත් කරනු ලබන රාජ්‍ය නොවන සංවිධානයකි. විශේෂයෙන් සෞඛ්‍යය හා පරිසරය පිළිබඳවත්, නිෂ්පාදනය හා තරඟය මත ලෝකයේ රටවල් වර්ග කිරීම සම්බන්ධයෙන් වසරක් පාසා ඔවුන්ගේ වාර්තා නිකුත් කරන අතර මෙම වසරේ නව වාර්තාව මගින් කොරෝනා වසංගතයෙන් පසුව ලෝකයේ ආර්ථිකය පිළිබඳව අවධානය යොමුකර ඇත. නව වාර්තාව මගින් රටවල් 37ක් කොරෝනා වසංගතයට මුහුණ දුන් ආකාරය සලකා බලමින් යෝජනා රාශියක් ලෝක ආර්ථික වර්ධනය නැවත අත්පත් කරගැනීමට ලෝක නායකයින්ගේ අවධානයට ඉදිපත් කර ඇත. ඩිජිටල් කේෂ්ත්‍රයවල ආයෝජන ඉහල නැංවීම, පුහුණු පාථමාලා පුළුල් කිරීම, අධ්‍යාපනය හා සෞඛ්‍යය හා විද්‍යාත්මක පරීක්ෂණ හා කාර්මික සංවර්ධනය යන කේෂ්ත්‍ර වල රටවල් විසින් ඇති කරගන්නා ලද සාර්ථකත්වය ඔස්සේ ඔවුන් කොරෝනා වසංගතයෙන් සිදුවූ භයානක තත්වයන් පාලනය කරගැනීමට සමත් වී ඇති බව ඔවුන්ගේ පිළිගැනීමයි. නෙදර්ලන්තය, ෆින්ලන්තය, නවසීලන්තය, එස්තෝනියාව හා ඇමරිකාව ඩිජිටල් කේෂ්ත්‍රයේ ඇතිකර ගන්නා ලද සාර්ථකත්වය මත තම රටවල ආර්ථික ක්‍රියාකාරිත්වය අඛණ්ඩව රඳවා ගැනීමට සමත් වී ඇත. එම රටවල රැකියාවන් වල නියුතු විශාල ප්‍රමාණයක් නිවසේ සිටම තම සේවාවන් පවත්වා ගනිමින් ආර්ථිකය තම රටවල නොකඩවා පවත්වා ගැනීමට ඔවුන් සමත් වී ඇත. එසේම සෞඛ්‍යය රක්ෂණ ක්‍රමයන් හා සෞඛ්‍යය කේෂ්ත්‍රයන් ඉහල මට්මක පවත්වාගෙන ගිය හා අවදානම් තත්වයකදී මුහුණ දීම සඳහා මුදල් වෙන්කළ රටවල්ද තත්වය පාලනය කිරීමට සමත් වී ඇත. ඩෙන්මාර්කය, ෆින්ලන්තය, නෝර්වේ, ලුක්සම්බර්ග්, ස්විස්ටර්ලන්තය එහිදී ආර්ථික කේෂ්ත්‍රයේ ඔවුන් විසින් ලබාගෙන තිබු ඉහලම සාර්ථකත්වය මත රැකියා අහිමි වූ තම කම්කරුවන්ට නොකඩවා වේතන හා දීමනා ලබාදීමට සමත් වී ඇත. මුල්‍යමය කේෂ්ත්‍රයේ දැවැන්තයන් වන ෆින්ලන්තය, ඇමරිකාව, එක්සත් අරාබි රාජ්‍යය, සිංගප්පුරුව කුඩා හා මධ්‍යම සමාගම් වලට වහ වහා බැංකු ණය ලබා දෙමින් ඔවුන් අර්බුධයට පත්වීම වලක්වා ගත්හ. ඒ අනුව අවසාන නිගමනය ලෙස ඔවුන්ගේ වාර්තාවෙන් අවධානය කරනුයේ නව තාක්ෂණය, අධ්‍යාපනය හා සෞඛ්‍යය යන කේෂ්ත්‍ර සඳහා තම අයවැයෙන් වැඩිපුර මුදල් වෙන්කළ රටවල් කොරෝනා වසංගතය ජය ගැනීමට සමත් වී ඇති බවයි.", "URL": "https://lankatruth.com/si/?p=104198", "Category": "විදෙස් පුවත්", "Parent URL": null}