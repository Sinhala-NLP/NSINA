{"Source": "Lankatruth", "Timestamp": "June 2, 2021", "Headline": "ගිනිගත් නැව ගැඹුරු මුහුදුට ඇදගෙනයාම අතරමග නවතී… ධීවරයින්ටත් අනතුරු ඇඟවීමක්…", "News Content": "කොළඹ වරාය ආසන්නයේ දී ගිනි ගැනීමට ලක්වු විෂ රසායනික ද්‍රව්‍ය අඩංගු “එක්ස්ප්‍රස් පර්ල්” නෞකාව මුහුදේ ගිලී නෞකාවේ එක් පැත්තක් මුහුදු පත්ලේ ගැටීම නිසා ගැඹුරු මුහුදට ඇදගෙන යාම නවතා දැමු බව නාවික හමුදාව පවසයි. කෙසේවෙතත් නෞකාවෙන් තෙල් කාන්දුවක් සිදුවන්නේදැයි මෙතෙක් නිරීක්ෂණය වී නොමැති අතර ඒ පිළිබඳ වැඩිදුර පරීක්ෂණ සිදුකරන බවද නාවික හමුදාව පවසයි. “එක්ස්ප්‍රස් පර්ල්” නෞකාව ගැඹුරු මුහුදට රැගෙන යන ලෙස ජනාධිපති ගෝඨාභය රාජපක්ෂ මහතා ඊයේ (01) අදාළ බලධාරීන්ට උපදෙස් ලබාදී තිබුණි. කොළඹ වරායට නාවික සැතපුම් 9.5ක් වු මුහුදේ නැංගුරම්ලා තිබු සිංගප්පුරුවේ ලියාපදිංචි “එක්ස්ප්‍රස් පර්ල්” නෞකාව සම්පූර්ණයෙන් ම මුහුදේ ගිලී යෑමෙන් සිදුවිය හැකි අනතුරු අවම කර ගැනීම සඳහා ධීවරයින්ට අනතුරු ඇඟවීමක් නිකුත් කර ඇත. ඒ අනුව පානදුර සිට කොළ‍ඹ හරහා කොච්චිකඩේ දක්වා වෙරළාසන්න මුහුදේ සියලු ධිවර යාත්‍රාවලට ධිවර කටයුතුවලින් ඉවත් කරගන්නා ලෙස දැනුම් දී තිබේ.", "URL": "https://lankatruth.com/si/?p=117487", "Category": "පුවත්", "Parent URL": null}