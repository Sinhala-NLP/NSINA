{"Source": "Lankatruth", "Timestamp": "December 4, 2019", "Headline": "හලාවත පොලිස් අධිකාරීවරයා යලි රිමාන්ඩ්", "News Content": "අල්ලස් ගැනීමේ චෝදනාවක් සම්බන්ධව අත්අඩංගුවට ගෙන සිටින හලාවත සහකාර පොලිස් අධිකාරී කීර්ති බණ්ඩාර, ලබන 13 වැනිදා තෙක් යලි රක්ෂිත බන්ධනාගාර ගතකිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(04) නියෝග කර තිබේ. හලාවත මුන්නේෂ්වරන් ප‍්‍රදේශයේ පිහිටි දේවාලයක හිමිකරුවෙකුගෙන් සැකකාර පොලිස් අධිකාරිවරයා අල්ලස් ඉල්ලා තිබෙන අතර ඒ අනුව දේවාලයේ හිමිකරු රුපියල් එක්ලක්ෂ අනුදහසක මුදලක් පොලිස් අධිකාරිවරයාට ලබාදෙන අවස්ථාවේ අල්ලස් හෝ දුෂණ විමර්ෂණ කොමිසම මගින් අත්අඩංගුවට ගැනීමට කටයුතු කර තිබිණි. මෙම සිද්ධියෙන් පසු පැමිණිලිකාර පාර්ශ්වයට තර්ජන එල්ලවන බවට පොලීසියට සහ අල්ලස් කොමිසමට පැමිණිලි ඉදිරිපත්ව ඇතැයි ද අල්ලස් කොමිසම අධිකරණයට දැනුම් දී ඇත. මෙම නඩුවේ වැඩිදුර විභාග කටයුතු සඳහා ලබන 13 වැනිදා නැවත කැඳවීමට අධිකරණය තීරණය කර ඇත.", "URL": "https://lankatruth.com/si/?p=86711", "Category": "පුවත්", "Parent URL": null}