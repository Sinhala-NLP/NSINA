{"Source": "Lankatruth", "Timestamp": "August 12, 2022", "Headline": "මෙරට පළමු හර්තාලයට අවුරුදු 69යි", "News Content": "ජේආර් ජයවර්ධන මුදල් ඇමතිවරයා වශයෙන් සිටි එක්සත් ජාතික පක්ෂ ආණ්ඩුව ජනතාව මත අසීමිත ජීවන පීඩනයක් පැටවීමට එරෙහිව 1953 අගෝස්තු මස 12 වෙනි දින හර්තාල් ව්‍යාපාරයක් පැවැත්වූ අතර මේ වනවිට එයට වසර 69ක් සම්පූර්ණ වී තිබේ. එවකට පැවති ලංකා සමසමාජ පක්ෂය, ශ්‍රී ලංකාවේ කොමියුනිස්ට් පක්ෂය ඇතුළු වමේ පක්ෂවලට සම්බන්ධ වෘත්තීය සමිති එම හර්තාලයට නායකත්වය දෙනු ලැබීය. එහි ප්‍රතිඵලයක් ලෙස එදා පැවති කැබිනට් මණ්ඩලයට කොළඹ වරායේ නවතා තිබූ නිව් සවුත්ලන්ඩ් නෞකාව දක්වා පසුබැසීමට සිදුවිය.  මේ වනවිට ද,ලෝකයේ ඉහලම උද්ධමනය පවතින රටවල් අතරට ශ්‍රී ලංකාව එක් වී තිබේ. එමෙන් ම ජනතා විරෝධී රාජපක්ෂ පවුල් පාලනය පලවා හැරීම සඳහා පසුගිය මැයි මස 06 වෙනි දින රට පුරාම අතිශය සාර්ථක හර්තාල් ව්‍යාපාරයක් දියත් කරනු ලැබීය.", "URL": "https://lankatruth.com/si/?p=138034", "Category": "පුවත්", "Parent URL": null}