{"Source": "Lankatruth", "Timestamp": "April 4, 2023", "Headline": "මැතිවරණ කොමිසමේ සාකච්ඡාවට අගමැති දිනේෂ් තවමත් වෙලාවක් දී නැහැ…", "News Content": "පළාත් පාලන ආයතන ඡන්ද විමසීම සම්බන්ධයෙන් මතුව ඇති ගැටළුකාරී තත්වයන් පිළිබඳව සාකච්ඡා කිරීමට අගමැති සහ රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන ඇමති දිනේෂ් ගුණවර්ධන තවමත් වෙලාවක් ලබා දී නැති බව අනාවරණය වේ. මේ බව අනාවරණය වන්නේ මැතිවරණ කොමිසමේ සභාපති නීතීඥ නිමල් ජී පුංචිහේවා මාධ්‍ය වෙත සිදු කර ඇති මෙම සතිය තුළ අග්‍රාමාත්‍යවරයා විසින් අදාළ සාකච්ඡාව ලබාදෙනු ඇතැයි අපේක්ෂා කරන්නේ යැයි වන ප්‍රකාශයෙනි. පළාත් පාලන ආයතන ඡන්ද විමසීම පැවැත්වීම සම්බන්ධයෙන් ගනු ලබන ඉදිරි ක්‍රියාමාර්ග අගමැති දිනේෂ් ගුණවර්ධන සමග පැවැත්වෙන සාකච්ඡාවෙන් අනතුරුව තීරණය කරන බවද මෙහිදී මැතිවරණ කොමිෂන් සභාවේ සභාපති නීතීඥ නිමල් ජී පුංචිහේවා එහිදී සඳහන් කර ඇත. පළාත් පාලන ආයතන ඡන්ද විමසීම පැවැත්වීම සඳහා මතුව ඇති ගැටලු පිළිබඳ සාකච්ඡා කිරීමට අවස්ථාවක් ලබාදෙන ලෙස මැතිවරණ කොමිෂන් සභාව අග්‍රාමාත්‍ය දිනේෂ් ගුණවර්ධන මහතාගෙන් ඉල්ලීමක් කර තිබුණි. ඒ අනුව අදාළ සාකච්ඡාව එම සතිය තුළ ලැබෙනු ඇති බවත් එම සාකච්ඡාවෙන් අනතුරුව පළාත් පාලන ආයතන ඡන්ද විමසීම සම්බන්ධයෙන් ඉදිරි ක්‍රියාමාර්ග තීරණය කරන බවත් මැතිවරණ කොමිෂන් සභාව සඳහන් කර ඇත.", "URL": "https://lankatruth.com/si/?p=146176", "Category": "පුවත්", "Parent URL": null}