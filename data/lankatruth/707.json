{"Source": "Lankatruth", "Timestamp": "January 2, 2012", "Headline": "පිහි ඇනුමින් අයෙකු මරුට", "News Content": "අවිස්සාවේල්ල – සෙනෙවිපුර ප‍්‍රදේශයේදී පුද්ගලයෙකු ඝාතනය කර තවත් දෙදෙනකුට බරපතල තුවාල කිරීම සම්බන්ධයෙන් සැකකරුවන් තිදෙනෙකු අත් අඩංගුවට ගෙන තිබේ. පොලිසිය පැවසුවේ එම සැකකරුවන් අද අධිකරණයට ඉදිරිපත් කිරීමට නියමිත බවය. ඊයේ සවස සිදු වූ මෙම ගැටුමෙන් පුද්ගලයෙකු මියගොස් තවත් දෙදෙනකු තුවාල ලැබිණි. මෙම ගැටුමේදී සිදු වූ පිහි ඇනුමකින් තුවාල ලබා ඇත්තේ මිය ගිය පුද්ගලයාගේ පියා සහ සහෝදරයෙකි. තුවාල ලැබූ පුද්ගලයින් දෙදෙනා අවිස්සාවේල්ල රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා තිබේ. පොලිසිය පැවසුවේ පෞද්ගලික ආරවුලක් දුරදිග යාම හේතුවෙන් එම ගැටුම සිදුව ඇති බවය.", "URL": "https://lankatruth.com/si/?p=707", "Category": "පුවත්", "Parent URL": null}