{"Source": "Lankatruth", "Timestamp": "October 13, 2018", "Headline": "ලංකා ගුරුසේවා සංගමයේ 20 වන සමුළුව අභිමානවත්ව සැමරේ", "News Content": "ලංකා ගුරු සේවා සංගමයේ 20 වන වාර්ෂික සමුළුව ඊයේ (12) ජාතික වෘත්තීය සමිති මධ්‍යස්ථානයේ සභාපති කේ.ඩී ලාල්කාන්ත මහතාගේ ප‍්‍රධානත්වයෙන් හා අධ්‍යාපන ප‍්‍රතිපත්ති සම්පාදක කමිටුවේ සාමාජික ආචාර්ය හරිනී අමරසූරිය මෙනවියගේ සහභාගීත්වයෙන් කොළඹ මහජන පුස්තකාල ශ‍්‍රවණාගාරයේදී පැවැත්විණි. ලංකා ගුරුසේවා සංගමයේ ප‍්‍රධාන ලේකම් මහින්ද ජයසිංහ, සභාපති දම්මික අලහප්පෙරුම ඇතුළු නිලධාරී මණ්ඩලයත්, සාමජීකයෝ විශාල පිරිසකුත් මෙම සමුළුව සඳහා සහභාගී වී සිටියහ. සමුළුව ආරම්භ කිරීම සඳහා එම ගුරුවරු මහජන පුස්තකාල ශ‍්‍රවණාගාරය දක්වා පැමිණියේ “අධ්‍යාපනය වෙළඳ භාණ්ඩයක් නොවේ, සියළු දරුවන්ගේ අධ්‍යාපන අයිතිය තහවුරු කරනු, ගුරු විදුහල්පති වැටුප් වැඩිකරනු, මාස 30ක හිග වැටුප් ගෙවනු” යන සටන් පාඨ සහිත උද්ඝෝෂණ පාගමනකිනි.", "URL": "https://lankatruth.com/si/?p=60952", "Category": "පුවත්", "Parent URL": null}