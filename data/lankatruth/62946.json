{"Source": "Lankatruth", "Timestamp": "November 9, 2018", "Headline": "මහින්ද පිලේ මන්ත්‍රීවරු රැසක් මුද්‍රණාලය තුළට", "News Content": "පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා සහ පාර්ලිමේන්තු මන්ත්‍රී නිමල් ලන්සා මහතා මීට සුළු මොහොතකට පෙර රජයේ මුද්‍රණාලය වෙත ඇතුළු වී තිබේ. ජනමාධ්‍යවේදීහු රැසක් රජයේ මුද්‍රණාලය අසළ රැඳී සිටින අතර යම් පිරිසක්ද එම ස්ථානයට එක් රොක් වෙමින් සිටින බවද වාර්තා වේ. ව්‍යස්ථාව උල්ලංඝණය කරමින් අද (09) මධ්‍යම රාත්‍රියේ සිට ක්‍රියාත්මක වන පරිදි පාර්ලිමෙන්තුව විසුරුවා හැරීමේ ගැසට් නිවේදනයට ජනාධිපතිවරයා විසින් අත්සන් තබා ඇති බවත් මේ වනවිට එය මුද්‍රණාලයේ මුද්‍රණය වෙමින් තිබෙන බවත් වාර්තා වේ. මෙලෙස පාර්ලිමේන්තුව විසුරුවා හැරියහොත් එය සම්පූර්ණයෙන්ම ප්‍රජාතන්ත්‍රවාදය යට කරමින් ජනාධිපතිවරයා විසින් ගනු ලබන ව්‍යවස්ථා විරෝධී ඒකාධිපති තීරණයක් වනු ඇත. 19වන සංශෝධනය අනුව පාර්ලිමේන්තුව පත්වී වසර හතර හමාරක් ගතවීමට පෙර ජනාධිපතිවරයාට පාර්ලිමේන්තුව විසුරුවා හැරිය නොහැකි වන අතර එසේ පාර්ලිමේන්තුව විසුරුවා හරින්නේනම් එය පාර්ලිමේන්තුවේ 2/3ක ඡන්දයකින් සම්මත විය යුතුය.", "URL": "https://lankatruth.com/si/?p=62946", "Category": "පුවත්", "Parent URL": null}