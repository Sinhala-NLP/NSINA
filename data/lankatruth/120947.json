{"Source": "Lankatruth", "Timestamp": "August 5, 2021", "Headline": "එන්නත් කාඩ් පත අනිවාර්ය කිරීමේ සූදානමක්", "News Content": "කොවිඩ් වෛරසයේ ඩෙල්ටා ප්‍රභේදය මේ වනවිට රට පුරා සීග්‍රයෙන් පැතිරීමත් සමඟ එන්නත් කිරීම සහතික කිරීම වෙනුවෙන් ලබා දෙනු ලබන කාඩ් පත සන්තකයේ තබා ගැනීම අනිවාර්ය කිරීමට ආණ්ඩුවේ අවධානය යොමුව ඇති බව වාර්තා වේ. මේ සම්බන්ධයෙන් වන සාකච්ඡාවන් අදාළ සියලු අංශ සමඟ මේ වනවිට සිදු කර ඇති බව කොවිඩ් මර්දන කාර්ය සාධක බලකායේ ප්‍රධානී ජෙනරාල් ශවේන්ද්‍ර සිල්වා මහතා පවසයි. කොවිඩ් මර්දන එන්නත ලබා ගැනීමේදීජනතාව යම් දෙගිඩියාවක් පවතින බැවින් මෙම තීන්දුව ඉදිරියේදී ගැනීමට සූදානම් බවත් මේ වනවිට ප්‍රාදේශීය ලේකම්වරුන් හා ග්‍රාමනිලධාරීවරුන්ට සිය බලප්‍රදේශ තුළ එන්නත් ලබා නොගෙන සිටින වයස අවුරුදු 60 වැඩි පුද්ගලයින් සම්බන්ධයෙන් සොයා බලා එන්නත ලබා දීමට කටයුතු කරන ලෙසට දැනුවත් කර ඇති බවද ඔහු වැඩිදුරටත් පවසයි.", "URL": "https://lankatruth.com/si/?p=120947", "Category": "කොවිඩ් -19 (කොරෝනා ) පුවත්", "Parent URL": null}