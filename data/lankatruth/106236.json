{"Source": "Lankatruth", "Timestamp": "January 1, 2021", "Headline": "මගේ දෑත් පිරිසිදුයි – මුත්තයියා මුරලිදරන්", "News Content": "ප්‍රකට නැව්බඩු සමාගමකට තර්ජනය කිරීමක් හෝ බලපැම් කිරිමක් සිදුකලේ නැතැයි හිටපු ක්‍රිකට් ක්‍රීඩක සහ සිලෝන් බේවරේජ් කෑන් සමාගමේ සභාපති මුත්තයියා මුරලිදරන් පවසයි. මුත්තයියා මුරලිදරන් ගේ සමාගම විසින් ඇලුමිනියම් කෑන් අපනයනය කිරීමේ ව්‍යාපාරික කටයුතු වල යෙදේ. ඇලුමිනියම් කැන් නැව්ගත කිරීමට අවශ්‍ය වන බහාලුම් 49 ක් වෙනත් ව්‍යාපාරික තරඟකරුවන්ට නොදී තම සමාගමට පමණක් ලබා දෙන ලෙස මුත්තයියා මුරලිදරන් තමන්ට තර්ජනය සහ බලපෑම් කල බව මෙඩිටෙරානියන් ශිපින් සමාගමේ දේශිය නියෝජිතයන් විසින් චෝදනා කරන ලදි. මම එහෙම කලේ නෑ. මම කන්ටේනර් මුදල් ගෙවල ගත්තේ. චෝදනා කරන අය අන්තිම මොහොතේ ආවම ගන්න කන්ටේනර් නෑ. යනුවෙන් ඔහුට එල්ලවන චෝදනා සම්බන්ධයෙන් මුත්තයියා මුරලිදරන් ප්‍රතිචාර දක්වා ඇත. ලොව වැඩිම ටෙස්ට් කඩුලු සංඛ්‍යාවක් දවා ගෙන වාර්තා පොතට එක්වී ඇති මුත්තයියා මුරලිදරන් පසුගිය මැතිවරණයේදී පොහොට්ටුව පක්ෂයේ ජයග්‍රහණය වෙනුවෙන් කැපවී සහාය දැක්වීය.", "URL": "https://lankatruth.com/si/?p=106236", "Category": "පුවත්", "Parent URL": null}