{"Source": "Lankatruth", "Timestamp": "October 25, 2011", "Headline": "ආණ්ඩුව අරක්කු විකුණා මුදල් සෙවීමට යයි", "News Content": "මත්පැන් හා බීර මිල ඉහළ දැමීම මගින් අමතර මුදල් සෙවීමට ආණ්ඩුව තීරණය කර තිබේ. අද (25)මුදල් අමාත්‍යංශය ගෙන ඇති තීරණයට අනුව මත්පැන් හා බීර මිල ඉහළ දැමීමට අදාල සමාගම්වලට නියෝග කර තිබේ. මේ අනුව,මුදල් අමාත්‍යංශය සඳහන් කරන්නේ මත්පැන් ලීටරයක මිල රුපියල් 60කින් සහ බියර් ලීටරයක මිල රුපියල් 05කින් අද සිට ඉහළ දැමීමට තීරණය කර තිබෙන බවයි. වෙනදා සාම්ප්‍රදායිකව අයවැය ලේඛනය ඉදිරිපත්කිරීමෙන් පසු බඩු මිල වැඩිවෙන නමුත් වර්තමානයේ ආණ්ඩුවේ මුදල් අර්බුදය කෙතරම්ද යත් අයවැය ලේඛනය ඉදිරිපත් කිරීමටත් පෙරම බඩු මිල ඉහළ දමනු ලැබ තිබේ. පසුගියදා දුම්වැටිවල මිල ඉහළ දැමීමටද ආණ්ඩුව කටයුතු කර තිබිණි.", "URL": "https://lankatruth.com/si/?p=105", "Category": "පුවත්", "Parent URL": null}