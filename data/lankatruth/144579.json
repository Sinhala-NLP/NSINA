{"Source": "Lankatruth", "Timestamp": "February 13, 2023", "Headline": "දුම්රිය එන්ජින් රියැදුරන් වෘත්තීය ක්‍රියාමාර්ගය අවසන්", "News Content": "අද (13) පෙරවරුවේ දුම්රිය රියැදුරන් ආරම්භ කළ වැඩ වර්ජනය මේ වනවිට අවසන් කර තිබේ. රියැදුරන්ගේ වෘත්තිය සමිතියේ නිලධාරීන් දුම්රිය සාමාන්‍යාධිකාරීවරයා සමග පැවති සාකච්ඡාවකින් අනතුරුව ඔවුන් වැඩ වර්ජනය අවසන් කර ඇත. මෙම වෘත්තිය ක්‍රියාමාර්ගය හේතුවෙන් උදෑසන කාර්යාල දුම්රිය ගමන්වාර 23ක් අවලංගු වී තිබේ. ඒ හේතුවෙන් අද උදෑසන කාලයේදී ප්‍රධාන මාර්ගයේ, මුහුදුබඩ මාර්ගයේ සහ පුත්තලම මාර්ගයේ දුම්රියන් අවලංගු කරන බවට දැනුම් දීමක්ද සිදු කර තිබිණි.", "URL": "https://lankatruth.com/si/?p=144579", "Category": "පුවත්", "Parent URL": null}