{"Source": "Lankatruth", "Timestamp": "March 19, 2019", "Headline": "අරුවක්කාරු කසළ අංගනයට එරෙහිව ජනාධිපති ලේකම් කාර්යාලය ඉදිරිපිට විරෝධතාවක්", "News Content": "පුත්තලමේ ඉදිකිරීමට නියමිත අරුවක්කාරු කසල අංගනයට විරෝධය පළකරමින් ප්‍රදේශවාසීන් පිරිසක් ජනාධිපති ලේකම් කාර්යාලය ඉදිරිපිට විරෝධතාවයක නිරතව සිටිති. විරෝධතාකරුවන් පවසා සිටින්නේ මෙම කසළ අංගනය ඉදිකිරීමෙන් ප්‍රදේශයේ ජනතාවට සෞඛ්‍ය තර්ජන සහ පාරිසරික තර්ජන ඇතිවිය හැකි බවය. කොළඹ ඇතුළු ප්‍රදේශ ගනනාවක කුණු ප්‍රතිචක්‍රීකරණය කිරීම සඳහා යෝජිත මෙම භූමි ප්‍රදේශය පුත්තලම වෙරළට ආසන්නව පිහිටා ඇති බවත් ආසන්න ගම්මාන රැසක් පවතින බවත් විරෝධතාකරුවන් පෙන්වා දෙයි. මේ හේතුවෙන් ජන ජීවිතයට සහ ඔවුන්ගේ වෘත්තීමය කටයුතුවලට ද පාරිසරික තත්වයන්ට ද බලපෑම් ඇතිකරන බවට විරෝධතාකරුවන් චෝදනා කර සිටිති. විරෝධතාව හේතුවෙන් මේ වනවිටත් ගාලුමුවදොරට පිවිසෙන මාර්ගය ලෝටස් වටරවුමෙන් වසා දමා ඇත.", "URL": "https://lankatruth.com/si/?p=70651", "Category": "පුවත්", "Parent URL": null}