{"Source": "Lankatruth", "Timestamp": "March 1, 2019", "Headline": "කෝටි 700ක මැණික් සහ දියමන්ති කොල්ලයේ සැකකරුවන් දෙදෙනෙකු අත්අඩංගුවට", "News Content": "කෝටි 700ක් පමණ වටින දියමන්ති සහ මැණික් ගල් කිහිපයක් කොල්ලකෑමේ සිද්ධියකට සම්බන්ධ සැකකරුවන් දෙදෙනෙක් පෑලියගොඩ අපරාධ විමර්ශන අංශය විසින් අත්අඩංගුවට ගෙන ඇත. මහරගම පොලිස් වසමට අයත් ප්‍රදේශයක පසුගිය නොවැම්බර් මස 5 වැනිදා අදාල කොල්ලය සිදුව ඇති අතර පෑලියගොඩ කොට්ඨාශ අපරාධ විමර්ශන ඒකකය විමර්ශන දියත්කර තිබිණි. එම විමර්ශනවලදී අනාවරණය වූ පරිදි දියමන්ති සහ මැණික් ගල් කොල්ලයට ආධාර අනුබලදුන් බවට සැකකෙරෙන පුද්ගලයන් දෙදෙනෙකු පිළිඅන්දල මෑවැල්ල ප්‍රදේශයේදී අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ වයස අවුරුදු 28 ක් වු කුරුඳුවත්ත, රණාල ප්‍රදේශයේ පදිංචිකරුවෙක් හා එම වයසේම පසුවන වැලිහිඳ, කඩුවෙල ප්‍රදේශයේ පදිංචිකරුවෙක් බව පොලීසිය පවසයි. අත්අඩංගුවට පත් සැකකරුවෙකුගේ ඥාතියෙකු මාකඳුරේ මධූෂ් සමඟ සබඳතා පැවති අයෙකු බව ද පොලීසිය පවසයි.", "URL": "https://lankatruth.com/si/?p=69422", "Category": "පුවත්", "Parent URL": null}