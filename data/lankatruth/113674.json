{"Source": "Lankatruth", "Timestamp": "March 24, 2021", "Headline": "බංග්ලාදේශයේ පිහිටි ලොව විශාලතම සරණාගත කඳවුරක දැවැන්ත ගින්නකින් 15ක් මියයි – 400ක් අතුරුදන්", "News Content": "බංග්ලාදේශයේ කොක්ස් බසාර් හි පිහිටි රෝහින්ග්‍යා සරණාගත කඳවුරක ඊයේ (23) හටගත් ගින්නකින් පුද්ගලයින් 15 දෙනෙකු මියගොස් 400 දෙනෙකු අතුරුදහන් වී ඇතැයි විදෙස් මාධ්‍ය වාර්තා කරයි. සරණාගත කඳවුර පුරා ඉතාමත් ඉක්මනින් ගින්න පැතිරී ගොස් ඇති අතර ගින්නට හසුවීසරණාගත නිවාස 10,000ක් පමණ සම්පූර්ණයෙන් විනාශ වීඇති බව පැවසේ. එක්සත් ජාතීන්ගේ මානව හිමිකම් කවුන්සිලය වාර්තා කරන්නේ සිදුවීමෙන් පුද්ගලයින් 560 ක් තුවාල ලබා 45,000 ක් පමණ අවතැන් වූ වීඇති බවයි. කඳවුරුවල සිටි අතිමහත් බහුතරය 2017 දී මියන්මාරයෙන් මිලිටරි පාලනය ගෙන ගිය දැවැන්ත ජන සංහාරය හමුවේ පලා ගියේ රෝහින්ග්‍යා වැසියන්ය. එම කලාපයේ මියන්මාරයෙන් පළා ආ රෝහින්‍යා ජාතිකයින් මිලියනක් පමණ අවතැන් කඳවුරු තුළසිටින බව පැවසේ. ගින්න අවතැන් කඳවුරේ කලාප හතරක් පුරා පැතිරී ඇති අතර දළ වශයෙන් පුද්ගලයන් 124,000 ක් විනාශයට පත් ප්‍රදේශයේ ජීවත් වන්නට ඇතැයි අනුමාන කෙරේ. ගින්නෙන් එම භූමියේ පිහිටා තිබූරෝහල්, බෙදාහැරීමේ ස්ථාන, අධ්‍යාපන මධ්‍යස්ථාන සහ කාන්තා ආධාර සේවා ඇතුළු අත්‍යවශ්‍ය පහසුකම් ලබා දුන් ස්ථාන සියල්ලද විනාශ වී ඇතියි පැවසේ. කඳවුරු භූමියේ කටුකම්බි වැටවල් යොදා කලාප වෙන් කර තැබීම හේතුවෙන් ගින්නෙන් බේරීමට දිවයන පිරිස් කොටුවූබවට ඇතැම් පිරිස් චෝදනා කර තිබේ. අතුරුදන් වූවන්ගෙන් බොහෝමයක් කුඩා දරුවන් බව පැවසේ.", "URL": "https://lankatruth.com/si/?p=113674", "Category": "විදෙස් පුවත්", "Parent URL": null}