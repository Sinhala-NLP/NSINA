{"Source": "Lankatruth", "Timestamp": "September 13, 2019", "Headline": "ගුරු සහ විදුහල්පති සංගම් 30ක් 26 – 27 වැඩ වර්ජනයක", "News Content": "ගුරු සහ විදුහල්පතිවරුන්ගේ වෘත්තීය සමිති 30ක් ඒකාබද්ධව සැප්තැම්බර් 26 සහ 27 යන දෙදින තුළ වෘත්තීය ක්‍රියාමාර්ගයක නිරත වන බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පැවසීය. වැටුප් විෂමතා සහ අධික වැඩ ධාරිතාව හේතුවෙන් මෙම වෘත්තීය ක්‍රියාමාර්ගය ගන්නා බවද ඒ මහතා සඳහන් කළේය. පසුගිය මාර්තු මාසයේදීද ගුරු සංගම් එක්දින සංකේත වැඩ වර්ජනයක් සිදු කර මෙම ගුරු – විදුහල්පති ගැටළු විසඳීමට ආණ්ඩුවට කල් ලබා දුන් බවත් මහින්ද ජයසිංහ මහතා වැඩි දුරටත් අවධාරණය කරයි. වැඩවර්ජනයට අමතරව ගුරුවරුන් සහ විදුහල්පතිවරුන් සැප්තැම්බර් 26 වන දින කොටුව දුම්රිය ස්ථානය ඉදිරිපිටදී විරෝතාවක නිරතවීමට නියමිත බවද ඒ මහතා වැඩිදුරටත් පැවසීය.", "URL": "https://lankatruth.com/si/?p=80824", "Category": "පුවත්", "Parent URL": null}