{"Source": "Lankatruth", "Timestamp": "June 8, 2019", "Headline": "මුස්ලිම් අමාත්‍යවරුන්ගේ ඉල්ලා අස්වීම ඇතුළත් ගැසට් නිවේදනය නිකුත් වේ", "News Content": "මුස්ලිම් ජාතික අමාත්‍යවරුන් සිය ධුරවලින් ඉල්ලා අස්වී ඇති බව සඳහන් ගැසට් නිවේදනය නිකුත් කර තිබේ. පසුගිය ජූනි මස 3 වැනිදා ආණ්ඩුව නියෝජනය කරන සියළුම මුස්ලිම් ඇමතිවරුන් සිය ධුරවලින් ඉල්ලා අස්වන බව ප්‍රකාශ කළ අතර ඔවුන්ගේ නම් ඇතුළත් පොදු ලියවිල්ලක් පසුව ජනාධිපති ලේකම් කාර්යාලය වෙත ලබාදීමට කටයුතු කර තිබිණි. ආණ්ඩුව නියෝජනය කරන මුස්ලිම් ජාතික රාජ්‍ය සහ නියෝජ්‍ය අමාත්‍යවරුන් නවදෙනෙක් ඊට ඇතුළත් වූ අතර ඔවුන් ඉල්ලා අස්ව ඇති බව සඳහන් ගැසට් නියේදනය ඊයේ නිකුත් වී ඇත.", "URL": "https://lankatruth.com/si/?p=75342", "Category": "පුවත්", "Parent URL": null}