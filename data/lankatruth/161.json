{"Source": "Lankatruth", "Timestamp": "November 2, 2011", "Headline": "මන්ත්‍රී ආර්. දුමින්ද සිංගප්පූරුවට", "News Content": "ඉකුත් පළාත් පාලන මැතිවරණය පැවැත්වූ දින‍යේදී කොළොන්නාවේදී ඇතිවූ වෙඩි හුවමාරුවකදී තුවාල ලද ආරක්ෂක අමාත්‍යාංශ අධීක්ෂණ පාර්ලිමේන්තු මන්ත්‍රී ආර්. දුමින්ද සිල්වා මහතා වැඩිදුර ප්‍රතිකාර කිරීම සදහා ඊයේ (1) රාත්‍රී ශ්‍රී ජයවර්ධන රෝහලේ සිට සිංගප්පූරුව බලා රැගෙන ගිය බව ජයවර්ධනපුර රෝහල් ආරංචිමාර්ග පවසයි. මේ අතර ඊයේ මෙම සිද්ධියේ සැකකරුවෙකුවන මන්ත්‍රී දුමින්ද සිල්වාගේ ආරක්ෂක ප්‍රසන්න අනුර ද මෙල් හඳුනා ගැනීමේ පෙරෙට්ටුවකට ඉදිරිපත් කල අතර එහිදී එක් සාක්ෂිකරුවෙකු සැකකරුව හඳුනාගත් අතර ඔහු එම අවස්ථාවේදි භාරත ලක්ෂ්මන් මහතාට වෙඩි තැබූ අයෙකු බව ප්‍රකාශ කලේය. සැකකරු නොවැම්බර් 15වැනිදා දක්වා රක්ෂිත බන්ධනාගාරගත කෙරිණි. අගතියටපත් පාර්ශවය වෙනුවෙන් පෙනීසිටි නීතිඥ අජිත් පතිරණ කොළඹ අතිරේක මහේස්ත්‍රාත් ප්‍රසන්නද අල්විස් මහතා ගෙන් ඉල්ලා සිටින ලදී. මේ අතර භාරත ලක්ෂ්මන් ප්‍රේමචන්ද්‍ර මහතාගේ දියණිය වන හිරුණිකා ප්‍රේමච්න්ද්‍ර මෙනවිය එම නඩුවට සහභාගීවීමෙන් අනතුරුව සදහන් කලේ “මට ලොකු විශ්වාසය තියෙනවා මේ රටේ නීතිය ගැන. මම නීති ශිෂ්‍යාවක් හැටියට මම ඉගෙන ගෙන දන්න විදිහට මට උගන්වලා තියෙන නීතිය විදිහට ලෙඩ ඇඳේ ඉන්න ඒ අනික් සාක්ෂිකාරයා දුමින්ද සිල්වා මන්ත්‍රීතුමාට ගිහිල්ලා ප්‍රතිකාර ඒ පුද්ගලයා ඉන්න තත්ත්වේ බලන්න මහේස්ත්‍රාත්ට අයිතියක් තියෙනවා ඒක තමයි අපි දන්න නීතිය ඒ වුණාට‍ තාම එහෙම සිද්ධියක් වෙලා නැ. ඔහු අධිකරණයේ සටහන්ව ඇති සාක්ෂි අනුව ඔහු වැරදිකරුවෙක්. ඔහුගේ තියෙන සෞඛ්‍ය තත්ත්වය ගැන කිසිම කෙනෙක් දන්නේ නැ. ඊයේ ජනාධිපතතුමා සහ ඇමති මණ්ඩලයේ කිහිපදෙනෙක් ගියා ඔවුන් දන්නවා ඇති ආරක්ෂක ලේකම්තුමා දන්නවා ඇති. අපි දන්නේ නෑ” යනුවෙනි. කෙසේවෙතත් නීතිවේදීන් පවසන්නේ දුමින්ද සිල්වා මන්ත්‍රීවරයා සැකකරුවෙකු ලෙස නම් නොකිරීම සම්බන්ධයෙන් අධිකරණ ක්ෂේත්‍රයට දේශපාලන බලපෑම් එල්ලවී ඇති බවට සැක සහිත බවයි.", "URL": "https://lankatruth.com/si/?p=161", "Category": "පුවත්", "Parent URL": null}