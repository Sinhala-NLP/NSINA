{"Source": "Lankatruth", "Timestamp": "June 3, 2018", "Headline": "දකුණු චීන මුහුදේ හිමිකම පිළිබඳ අර්බුධයක්", "News Content": "දකුණු චීන මුහුදේ අයිතිය පිළිබඳ අර්බුධයක් මතුව ඇති බවට තොරතුරු වාර්තා වේ. දකුණු චීන මුහුදට වියට්නාමය, පිලිපීනය, තායිවානය ඇතුළු රටවල් කිහිපයක් හිමිකම් පළ කර සිටින අතර චීනය ඒ සඳහා පූර්ණ හිමිකම ප්‍රකාශ කර සිටියි. ජාත්‍යන්තර නෞකා මාර්ගයක් වැටී තිබීමත් මත්ස්‍ය සහ ඛනිජ සම්පත් බහුල මුහුදු ප්‍රදේශයක් ලෙසත් දකුණු චීන මුහුද හදුනාගෙන තිබේ. දකුණු චීන මුහුදට හිමිකම් කියන දිවයින් සමූහයේ හමුදා බලය තර කිරීම සම්බන්ධව පසුගිය දිනක සිංගප්පූරුවේ පැවති ෂැංග්‍රිලා ආරක්ෂක සමුළුවේදී ඇමරිකානු ආරක්ෂක ලේකම්වරයාගේ දැඩි විවේචනයට චීනය ලක්විය. චීනය සිය අසල්වැසියන්ට තරවටු කරන්නේයැයි එහිදී ඔහු චෝදනා කර සිටියේය. එම සමුළුවේදීම චීනය නියෝජනය කරමින් ලුතිනන් ජෙනරාල් හේ ලෙයි කියා සිටියේ තම මුහුදු සීමාව සම්බන්ධව පිටස්තරයන්ගේ ප්‍රකාශ පිළිගත නොහැකි බවයි. එය තම රටේ අභ්‍යන්තර කටයුතුවලට මැදිහත් වීමක් බවද ඔහු ප්‍රකාශ කර සිටියේය.", "URL": "https://lankatruth.com/si/?p=53464", "Category": "විදෙස් පුවත්", "Parent URL": null}