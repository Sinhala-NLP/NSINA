{"Source": "Lankatruth", "Timestamp": "November 7, 2011", "Headline": "මිහින්ලංකා බර එයාර් ලංකා පිට පටවයි", "News Content": "පසුගිය වසරේ රුපියල් මිලියන 728ක අලාභ ලැබූ මිහින් ලංකා ගුවන්සමාගම ශ්‍රී ලංකන් ගුවන් සමාගම (එයාර් ලංකා) සමග ඒකාබද්ධ කිරීමේ සූදානමක් තිබෙන බව සිවිල් ගුවන්සේවා අමාත්‍යංශ ආරංචිමාර්ග සදහන් කරයි. මෙම ගුවන් සමාගම මහින්ද රාජපක්ෂ ජනාධිපතිවරයාගේ අවශ්‍යතාවය මත පිහිටුවන ලද්දකි. එය 2009 වසරේදී රුපියල් මිලියන 707ක අලාභය 2010 දී රුපියල් මිලියන 728ක් දක්වා වැඩිවී ඇත. සමාගමේ අලාභය අවම කිරීමේ පියවරක් වශයෙන් එහි සේවකයන් වෙනුවෙන් දරන වියදම් කපා හරිමින් සිටී. 2008 වසරේදී රුපියල් මිලියන 135 ක පිරිවැයක් සේවකයන් වෙනුවෙන් දරනු ලැබූවද 2010 අවසන් වන විට එය රුපියල් මිලියන 107 දක්වා කපා හැර ඇත. එමෙන්ම 2008 වසරේදී 238ක් වූ සේවක සංක්‍යාව 2010 අවසන්වන විට 151 දක්වා අඩුකර තිබිනි. මහින්ද රාජපක්ෂ ආණ්ඩුව මෙම ගුවන්සමාගම පිහිටුවීමෙන් පසු මුල්ම සභාපති වශයෙන් පත්කලේ ජනාධිපතිවරයාගේ අතිශය සමීපතයෙකුවන සජින් වාස් ගුනවර්ධනයි. ඉන් පසු රුපියල් මිලියන 3000ක් පමන අලාභ ලබන තත්වයට මෙම ආයතනය ඇද දමන ලදී. මේ පිළිබදව රට තුල දැඩි කතා බහක් ඇතිවිය. පසු රාජ්‍ය ව්‍යවසාය පිළිබද පාර්ලිමේන්තුකාරක සභාව(කෝප්) වාර්ථාවෙන්ද එහි වංචා දූශන විශාල පුමානයක් හෙලිවිය. මෙලෙස පරිහානියට හෙලන ලද මිහින් ලංකා සමාගම ශ්‍රී ලංකන් ගුවන් සේවය සමග ඒකාබද්ධ කිරීමේ මුල් පියවර වශයෙන් දැනට කටුනායක පවත්වාගෙන යන ශ්‍රී ලංකන් සමාගමේ සියළු කාර්යාල නැවත වරක් ලෝක වෙලද මධ්‍යස්තානයට ගෙන ඒමට සැලසුම්කර තිබෙන බව වැඩිදුරටත් හෙලිවේ.", "URL": "https://lankatruth.com/si/?p=206", "Category": "පුවත්", "Parent URL": null}