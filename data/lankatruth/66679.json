{"Source": "Lankatruth", "Timestamp": "January 19, 2019", "Headline": "කෝටි 355ක කොල්ලය පිටුපස යෝෂිත රාජපක්ෂ", "News Content": "“එන්ට්‍රස්ට් සිකියුරිටීස්” සහ “එන්ටුස්ට් ලිමිටඩ්” යනුවෙන් පවත්වාගෙන ගිය නීති විරෝධී අනුබද්ධ මූල්‍ය ආයතන දෙකක් මගින් සිදු කර ඇති අවම වශ්‍යයෙන් රුපියල් කෝටි 355ක මුදලක් කොල්ලය පිටුපස යෝෂිත රාජපක්ෂ සිටින බව අනාවරණය වී තිබේ. මෙම සමාගම්වල මූල්‍ය කොල්ලයන් සඳහා රැකවරණය ලබාදී ඇත්තේ යෝෂිත රාජපක්ෂ සහ නාමල් රාජපක්ෂ මූලික වී සිටින කාල්ටන් රග්බි සමාජය වේ. එසේම “එන්ට්‍රස්ට් සිකියුරිටීස්” සහ “එන්ටුස්ට් ලිමිටඩ්” යන සමාගම් දෙකේ අධ්‍යක්ෂ මණ්ඩලයේ වානුක රත්වත්තේ සිට ඇත. ලොහාන් රත්වත්ත, චානුක රත්වත්ත සොහොයුරන් සහ නාමල් රාජපක්ෂ, යෝෂිත රාජපක්ෂ සොහොයුරන් අතර දේශපාලනික මෙන්ම ව්‍යපාරික වශයෙන් අතීශය සමීප බැඳීම් පවතී. “එන්ට්‍රස්ට් සිකියුරිටීස්” සහ “එන්ටුස්ට් ලිමිටඩ්” යන නීති විරෝධී මූල්‍ය සමාගම් ලෝක වෙළෙඳ මධ්‍යස්ථානයේ බටහිර කුලුනේ 16වැනි මහලේ පවත්වාගෙන ගොස් තිබිණි. එම සමාගම් මහජනතාවගේ තැන්පතු ලබාගෙන ඇති අතර භාණ්ඩාගාර බිල්පත් අලෙවිකරුවකු ලෙසද සම්බන්ධ වී සිට ඇත. ලංකා විදුලි බල මණ්ඩලයේ සේවක අර්ථසාදක අරමුදලෙන් රුපියල් කෝටි 231ක්ද විදුලි බල මණ්ඩලයේ අරමුදලෙන් රුපියල් කෝටි 40ක්ද සීමාසහිත නැගෙනහිර හේවගම් කෝරලයේ විවිධසේවා සමූපකාර සමිති ග්‍රාමීය බැංකුවේ රුපියල් කෝටි 53ක්ද වෙනත් තැන්පත් රුපියල් කෝටි 31ක්ද වශයෙන් තැන්පත් මුදල් කොල්ල කා ඇත. එම හොර මූල්‍ය සමාගම් දෙකම පිහිටුවා ඇත්තේ අභිරහස් ප්‍රාග්ධන ආයෝජනයක් තුළින් බව අනාවරණය වී තිබේ. “එන්ට්‍රස්ට් සිකියුරිටීස්” සමාගමේ පාලකවරයා ලෙස සිට ඇත්තේ ආසිරි දිසානායක නම් අයෙකි. එසේ වුවද සියල්ල මෙහෙයවා ඇත්තේ චානුක රත්වත්තේ වන අතර කාල්ටන් රග්බි ක්‍රීඩා සමාජයට අතිවිශාල මුදලක් පොම්ප කර ඇත්තේ නීතිවිරෝධීව පවත්වාගෙන ගිය මෙම සමාගමය. යෝෂිත රාජපක්ෂ නාවික හමුදාවේ සිටියදී මෙම ගනුදෙනුවලට සම්බන්ධවී මාධ්‍ය හමු පවා පවත්වී තිබිණි. ලංකා ඉරිදා සංග්‍රහය – ප්‍රියදර්ශන දයාරත්න", "URL": "https://lankatruth.com/si/?p=66679", "Category": "පුවත්", "Parent URL": null}