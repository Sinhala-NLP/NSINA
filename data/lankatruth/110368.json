{"Source": "Lankatruth", "Timestamp": "February 11, 2021", "Headline": "බන්ධනාගාරවලට යළිත් STF යොදවයි", "News Content": "බන්ධනාගාර තුළ කොවිඩ් – 19 වෛරස වසංගතය ව්‍යාප්ති වීම හේතුවෙන් බන්ධනාගාර රාජකාරී කටයුතුවලින් ඉවත්කර සිටි පොලිස් විශේෂ කාර්යය බළකා නිලධාරීන් යළි එම කටයුතුවලට අනුයුක්ත කර තිබේ. ඒ සම්බන්ධයෙන් කරුණු පැහැදිලි කරමින් බන්ධනාගාර මාධ්‍ය ප්‍රකාශක, බන්ධනාගාර අධිකාරී චන්දන ඒකනායක පවසන්නේ මූලික අදියරේදී බන්ධනාගාර කිහිපයක පමණක් විශේෂ කාර්යය බළකා නිලධාරීන් රාජකාරී කටයුතු සිදුකරන බවය. එහිදී වැඩිදුරටත් අදහස් දැක්වූ බන්ධනාගාර මාධ්‍ය ප්‍රකාශකවරයා… “කොවිඩ් තත්වය මත බන්ධනාගාර පරීක්ෂාකිරීම්වලින් තාවකාලිකව ඈත්ව සිටි පොලිස් විශේෂ කාර්යය බළකාය නැවත කොළඹ වැලිකඩ බන්ධානාගරය, කොළඹ රිමාන්ඩ් බන්ධනාගාරය, මැගසින් බන්ධනාගාරය යන තුනට නැවත ස්ථාපිත කළා. ඒ අනුව බන්ධනාගාර තුළ සිරකරුවන් සෝදිසි කිරීම සහ නිලධාරීන් සොදිසි කිරීම සඳහා පොලිස් විශේෂ කාර්යය බළකාය අද (11) සිට ක්‍රියාත්මක වෙනවා.“ කෙසේ වෙතත් මේ වනවිටත් බන්ධනාගාර තුළින් හමුවන ආසාදිතයන්ගේ අඩුවක් නොමැති අතර ඊයේ දිනයේද බන්ධනාගාර ආසාදිතයන් 15 දෙනෙකු හමුවී තිබිණි.", "URL": "https://lankatruth.com/si/?p=110368", "Category": "පුවත්", "Parent URL": null}