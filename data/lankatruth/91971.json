{"Source": "Lankatruth", "Timestamp": "April 1, 2020", "Headline": "කොරෝනා ආසාදිත 21ක් සුවය ලබා පිටව යති", "News Content": "මේ වනවිට මෙරට කෝරෝනා වෛරසය ආසාදිත පුද්ගලයින් 21 දෙනෙකු සුවය ලබා රෝහල්වලින් පිටත්ව ගොස් ඇති බව වාර්තා වේ. අද (01) දිනය තුළ පමණක් රෝගීන් තිදෙනෙකු සුවය ලබා රෝහල්වලින් පිටත්ව ගොස් ඇත. මේ අතර අද දිනය තුළ මේ වනවිට මෙරටින් කොරෝනා හෙවත් කොවිඩ් නයින්ටීන් ආසාදිතයින් 03කු හඳුනාගෙන තිබේ. ඒ අනුව මෙරටින් හදුනාගත් නව කොරෝනා ආසාදිතයින් සංඛ්‍යාව 146 දෙනෙකු දක්වා ඉහළ ගොස් ඇත.", "URL": "https://lankatruth.com/si/?p=91971", "Category": "පුවත්", "Parent URL": null}