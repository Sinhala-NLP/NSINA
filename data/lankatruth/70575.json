{"Source": "Lankatruth", "Timestamp": "March 18, 2019", "Headline": "නිල් කොළ පක්ෂවලට බැරි ආර්ථික සංවර්ධනය වසර 5කින් අපි කරනවා", "News Content": "පැවැත්වීමට නියමිත ජනාධිපතිවරණයේදි, ඉදිරිපත් වන කිසිදු අපේක්ෂකයෙකුට 50 %කට වඩා ජන්ද ප්‍රතිශතයක් ලබා ගැනිමට නොහැකි බව ජනතා විමුක්ති පෙරමුණෙ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා පවසයි ඒ මහතා මේ බව පැවසුවේ “රට දිනවන අභියෝගයට අපි සුදානම්” යන මැයෙන් ඊයේ (17) පස්වරුවේ පැවති ජනතා විමුක්ති පෙරමුණේ නුවරඑළිය සහ මස්කෙළිය ආසන බල මණ්ඩල රැස්විම අමතමිනි. මෙහිදි වැඩිදුරටත් අදහස් දැක්වු විජිත හේරත් මන්ත්‍රීවරයා පවසා සිටියේ මේ වනවිට ජනතා විමුක්ති පෙරමුණ ඡන්ද ප්‍රතිඵලයට බලපෑ හැකි තීරණාත්මක සාධකය බවට පත්ව ඇති බවයි. ජනතා විමුක්ති පෙරමුණ පාර්ලිමේන්තුවට ඉදිරිපත් කර ඇති 20 වැනි ආණ්ඩුක්‍රම ව්‍යවස්ථා සංශෝධනය සම්මත කර ගැනීමේ වැඩපිළිවෙලෙහි මේ වනවිට පක්ෂය කටයුතු කරමින් සිටින බවත් ඒ සඳහා විවිධ ක්‍රියාමාර්ග මේ වනවිට පක්ෂය අනුගමනය කරමින් සිටින බවත් විජිත හේරත් මන්ත්‍රීවරයා පැවසීය. කිරිපිටි ආනයනය කරනබහුජාතික සමාගම්වලට වත්මන් රජය බිය වි ඇති බවත්, මෙරට තුළ දේශීය කිරි කර්මාන්තය නංවාලිමට පැවති කිසිදු රජයකට නිසි වැඩපිළිවෙලක් නොතිබුණුමන්ත්‍රීවරයා අවධාරණය කළේය. වසර 71 තුළ නිල් පාට සහ කොළපාට පාලකයින් මේ රටේ ආර්ථිකය නංවාලිමට කිසිදු වැඩ පිළිවෙලක් සිදු නොකල අතර, වසර 71 තුළ මේ රටේ නිල් පාට සහ කොළ පාට පාලකයින් සිදු නොකල ආර්ථික සංවර්ධනයක් වසර 5කින් සිදුකිරීමට ජනතා විමුක්ති පෙරමුණට සියළු හැකියාවන් පවතින බවත් විජිත හේරත් මන්ත්‍රීවරයා පෙන්වා දුන්නේය.", "URL": "https://lankatruth.com/si/?p=70575", "Category": "පුවත්", "Parent URL": null}