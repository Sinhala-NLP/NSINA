{"Source": "Lankatruth", "Timestamp": "January 28, 2020", "Headline": "මුහුණුපොතේ මඩ ප්‍රචාරකයන්ට එරෙහිව මන්ත්‍රී නලින්ද ජයතිස්සගෙන් CIDයට පැමිණිල්ලක්", "News Content": "කොරෝනා වෛරසය නිසා චීනයේ සිටින සිසුන් ලංකාවට ගෙන්වා ගැනීමට ගෙන ඇති තීරණය සම්බන්ධයෙන් තමන් සිදු නොකළ ප්‍රකාශයක් සිය ඡායාරූපයද යොදාගනිමින් ව්‍යාජ ලෙස සකස් කර ප්‍රචාරය කිරීම සම්බන්ධයෙන් විමර්ශනයක් සිදු කරන ලෙස, ජනතා විමුක්ති පෙරමුණේ පාර්ලිමේන්තු මන්ත්‍රී, කළුතර දිස්ත්‍රික් නායක වෛද්‍ය නලින්ද ජයතිස්ස මහතා විසින් අපරාධ පරීක්ෂණ දෙපාර්තමේන්තුව වෙත පැමිණිල්ලක් ගොනු කර තිබේ. අද (28) මෙම පැමිණිල්ල ඉදිරිපත් කර ඇති අතර අදාළ පෝස්ට් පළ කර ඇති පුද්ගලයන් සහ ඔවුන්ගේ ෆේස්බුක් ගිණුම්වල URL ලිපිනයන්ද සහ එසේ පළ කර ඇති ව්‍යාජ පොස්ට්වල පිටපත්ද මේ සමග ඉදිරිපත් කර ඇත.", "URL": "https://lankatruth.com/si/?p=89101", "Category": "පුවත්", "Parent URL": null}