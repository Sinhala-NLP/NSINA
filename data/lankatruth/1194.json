{"Source": "Lankatruth", "Timestamp": "February 2, 2012", "Headline": "ලියාපදිංචි පක්‍ෂ 3ක් අවලංගු කරයි", "News Content": "මැතිවරණ මහ ලේකම් කාර්යාලයේ දේශපාලන පක්‍ෂ ලෙස ලියාපදිංචි වී ඇතත් එහි අඛණ්‌ඩ ක්‍රියාකාරීත්වය පවත්වාගෙන නොගිය පක්‍ෂ තුනක ලියාපදිංචිය අවලංගු කිරීමට මැතිවරණ මහලේකම් කාර්යාලය ඊයේ (01 වැනිදා) පියවර ගෙන ඇත.මෙසේ ලියාපදිංචිය අවලංගු කර ඇත්තේ පරවියා ලකුණින් ලියාපදිංචි වී සිටි ජාතික සමගි පෙරමුණ, කොටියා ලකුණින් ලියාපදිංචි වී සිටි විමුක්‌ති කොටි ජනතා පෙරමුණ හා ගවයා ලකුණින් ලියාපදිංචි වී සිටි ඊළාම් ජාතික ප්‍රජාතන්ත්‍රවාදී විමුක්‌ති පෙරමුණ යන පක්‍ෂයන්ය.මැතිවරණ කොමසාරිස්‌ ආනන්ද දේශප්‍රිය මහතාගේ උපදෙස්‌ මත අවලංගු කරනු ලැබූ මෙම පක්‍ෂ විසින් අනිවාර්යයෙන් පවත්වාගෙන යායුතු විගණනය කරන ලද ගිණුම් වාර්තා, පක්‍ෂයේ නිලධාරීන් පිළිබඳ විස්‌තර, ව්‍යවස්‌ථාවේ පිටපතක්‌, තත්කාලීන ප්‍රතිපත්ති ප්‍රකාශවල පිටපත් මැතිවරණ කාර්යාලයට භාර නොදීම ඇතුළු තවත් කරුණු කිහිපයක්‌ සැලකිල්ලට ගෙන මෙම අවලංගු කිරීම සිදුකර ඇතැයි මැතිවරණ කාර්යාල ප්‍රකාශකයෙක්‌ පැවසීය.මැතිවරණ කාර්යාලය තුළ දේශපාලන පක්‍ෂ 67 ක්‌ ලියාපදිංචි වී තිබේ. අවලංගු කරනු ලැබූ පරවියා සහ කොටියා ලකුණින් පක්‍ෂ ලියාපදිංචි කිරීම කොළඹදී සිදුකර ඇති අතර ගවයා ලකුණින් පක්‍ෂය ලියාපදිංචි කිරීම කිළිනොච්චියේදී සිදුකර ඇත. මැතිවරණ මහ ලේකම් කාර්යාලයේ දේශපාලන පක්‍ෂ ලෙස ලියාපදිංචි වී ඇතත් එහි අඛණ්‌ඩ ක්‍රියාකාරීත්වය පවත්වාගෙන නොගිය පක්‍ෂ තුනක ලියාපදිංචිය අවලංගු කිරීමට මැතිවරණ මහලේකම් කාර්යාලය ඊයේ (01 වැනිදා) පියවර ගෙන ඇත. මෙසේ ලියාපදිංචිය අවලංගු කර ඇත්තේ පරවියා ලකුණින් ලියාපදිංචි වී සිටි ජාතික සමගි පෙරමුණ, කොටියා ලකුණින් ලියාපදිංචි වී සිටි විමුක්‌ති කොටි ජනතා පෙරමුණ හා ගවයා ලකුණින් ලියාපදිංචි වී සිටි ඊළාම් ජාතික ප්‍රජාතන්ත්‍රවාදී විමුක්‌ති පෙරමුණ යන පක්‍ෂයන්ය. මැතිවරණ කොමසාරිස්‌ ආනන්ද දේශප්‍රිය මහතාගේ උපදෙස්‌ මත අවලංගු කරනු ලැබූ මෙම පක්‍ෂ විසින් අනිවාර්යයෙන් පවත්වාගෙන යායුතු විගණනය කරන ලද ගිණුම් වාර්තා, පක්‍ෂයේ නිලධාරීන් පිළිබඳ විස්‌තර, ව්‍යවස්‌ථාවේ පිටපතක්‌, තත්කාලීන ප්‍රතිපත්ති ප්‍රකාශවල පිටපත් මැතිවරණ කාර්යාලයට භාර නොදීම ඇතුළු තවත් කරුණු කිහිපයක්‌ සැලකිල්ලට ගෙන මෙම අවලංගු කිරීම සිදුකර ඇතැයි මැතිවරණ කාර්යාල ප්‍රකාශකයෙක්‌ පැවසීය. මැතිවරණ කාර්යාලය තුළ දේශපාලන පක්‍ෂ 67 ක්‌ ලියාපදිංචි වී තිබේ. අවලංගු කරනු ලැබූ පරවියා සහ කොටියා ලකුණින් පක්‍ෂ ලියාපදිංචි කිරීම කොළඹදී සිදුකර ඇති අතර ගවයා ලකුණින් පක්‍ෂය ලියාපදිංචි කිරීම කිළිනොච්චියේදී සිදුකර ඇත.", "URL": "https://lankatruth.com/si/?p=1194", "Category": "පුවත්", "Parent URL": null}