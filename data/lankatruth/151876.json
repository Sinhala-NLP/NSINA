{"Source": "Lankatruth", "Timestamp": "September 21, 2023", "Headline": "නව පනත් කෙටුම්පතේ අරමුණ සමාජ මාධ්‍ය පාලනය කිරීමයි – සාලිය පීරිස්", "News Content": "මාර්ගගත ක්‍රමවල සුරක්ෂිතභාවය පිළිබඳ පනත් කෙටුම්පතේ අරමුණ වන්නේ සමාජ මාධ්‍ය පාලනය කිරීම බව ජනාධිපති නීතීඥ සාලිය පීරිස් පවසයි. මෙම නව පනත් කෙටුම්පතේ අරමුණ අන්තර්ජාලයේ සහ Online ක්‍රමවල සුරක්ෂිතභාවය තහවුරු කිරීම ලෙස රජය පවසා සිටියද, මෙහි සැබෑ අරමුණ එය නොවන බව නීතීඥවරයා පෙන්වා දෙයි. නව පනත් කෙටුම්පත හරහා සමාජ මාධ්‍ය තුළ අදහස් ප්‍රකාශ කිරීමේ නිදහසට විශාල ගැටලුකාරී තත්වයක් ඇති වන බවද, එබැවින් මෙය පාර්ලිමේන්තුවට ඉදිරිපත් කළ පසු ශ්‍රේෂ්ඨාධිකරණය තුළ අභියෝගයට ලක් කළ යුතු බවද ඔහු අවධාරණය කරයි.", "URL": "https://lankatruth.com/si/?p=151876", "Category": "පුවත්", "Parent URL": null}