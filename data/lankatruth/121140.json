{"Source": "Lankatruth", "Timestamp": "August 10, 2021", "Headline": "කෝටි 1,500ක පොහොර රටින් ගෙනේ", "News Content": "කාබනික පොහොර හා ස්වාභාවික ඛනිජ යනුවෙන් නම් කළ පොහොර තොගයක් ගෙන්වීම සඳහා රුපියල් කෝටි 1,500කට අධික විදේශ විනිමය ප්‍රමාණයක් වැය කිරීම සඳහා කැබිනට් මණ්ඩලය අනුමැතිය ලබා දී තිබේ.මේ සඳහා කැබිනට් මණ්ඩල සන්දේශය පසුගිය 02 වැනිදා මහින්දානන්ද ඇමැතිවරයා විසින් ඉදිරිපත් කරන ලද අතර, 09 වැනිදා ඊට අනුමැතිය ලබා දී ඇත. මේ අනුව අදාළ කාබනික පොහොර යනුවෙන් හඳුන්වන ද්‍රව්‍ය මෙටි්‍රක් ටොන් 1,28,167ක් ගෙන්වීම සඳහා ඩොලර් හයකෝටි තිස්හත්ලක්‍ෂ විසිහයදහස් හාරසියනවය (6,37,26,409) ක් වැය කිරීමට නියමිත ය.නයිට්‍රජන් කැටිති පොහොර යනුවෙන් හඳුන්වන මෙටි්‍රක් ටොන් 96,000ක්, නයිට්‍රජන් ප්‍රෝටීන් වෙප්ටයිඩ යනුවෙන් හඳුන්වනු ලබන ද්‍රව්‍ය මෙටි්‍රක් ටොන් 3,000ක් සහ පොටෑසියම් ක්ලෝරයිඩ් මෙටි්‍රක් ටොන් 29,167ක් ආනයනය කිරීමට ආණ්ඩුව සූදානම් වේ. 2021/22 මාස් කන්නය සඳහා මෙම පොහොර ආනයනය කරන බව සඳහන් ය.", "URL": "https://lankatruth.com/si/?p=121140", "Category": "පුවත්", "Parent URL": null}