{"Source": "Lankatruth", "Timestamp": "December 4, 2017", "Headline": "පුංචි ඡන්දය මුළු රටේම එකම දිනක – දිනය පෙබරවාරි 17ට පෙර", "News Content": "ලංකා ඉතිහාසයේ පළමු වරට දිවයින පුරා එකවර නාමයෝජනා බාර ගන්නා පළමු ඡන්ද විමසීම මෙය වන බව මැතිවරණ කොමිසමේ සභාපති මහින්ද දේශප්‍රිය මහතා පවසයි. එමෙන්ම ඡන්ද විමසීමේ දිනය ඉරිදා දිනයක් නොවන රජයේ නිවාඩු දිනයක්ද නොවන දිනයක පැවත්වීමට කටයුතු යොදන බවත් එය පෙබරවාරි මස 17 වන දින හෝ ඊට පෙර පැවැත්විය හැකි බවත් මහින්ද දේශප්‍රිය මහතා පවසයි. අද (04) කොළඹදී පැවති මාධ්‍ය හමුවකට එක්වෙමින් සභාපතිවරයා මේ පව සඳහන් කර සිටියේය. පළාත් පලාන ආයතන 97ක පැවති මුද්‍රණ දෝශ හේතුවෙන් නැවත වතාවත් එම සභා ගැසට් කිරීමට සිදුවු අතර එය පසුගිය දෙසැම්බර් 02 වනදින ජනාධිපතිවරයාගේ අත්සනින් යුතුව නැවත ගැසට් කළ බවත් ඒ අනුව අද වනවිට පළාත් සභා 248ම නාමයෝජනා නිකුත් කිරීමට කිසිදු බාධාවක් නොමැති බවද දේශප්‍රිය මහතා සඳහන් කළේය. නාමයෝජනා බාර දුන් පසු මැතිවරණයට දින 75ක කාලයක් පවතින අතර එම කාලයේදී විභාග අපේක්ෂකයින්ට කිසිදු හානියක් නොවන ලෙස කටයුතු සිදුවිය යුතු අතර රථ හා මහජන පෙළපාලිද මහජන රැළි සඳහාද කිසිදු අනුමැතියක් නොමැති බවත් එම නීති උල්ලංඝණය කරන පුද්ගලයින්ට දැඩි නීති ක්‍රියාත්මක කරන අතර උපරිම පොලිස් බලතළ ක්‍රියාකර වන ලෙස උපදෙස් ලබා දී ඇති බවද දේශප්‍රිය මහතා කියා සිටියේය. ලංකා ඉතිහාසයේ පළමු වරට දිවයින පුරා එකවර නාමයෝජනා බාර ගත් පළමු ඡන්ද විමසීම මෙය වන බවත් එය ඉතා අසීරු කාර්යක් වන නමුත් පළමු වතාවට සවස 4.00ට ඡන්ද විමසීම් අවසන් වු වහාම සවස 5.00 වනවිට ඡන්දය ගණන් කිරීමටද මෙවර වැඩපිළිවෙලක් යොදා ඇති බවද දේශප්‍රිය මහතා පැවසීය.", "URL": "https://lankatruth.com/si/?p=44813", "Category": "පුවත්", "Parent URL": null}