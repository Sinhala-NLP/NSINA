{"Source": "Lankatruth", "Timestamp": "August 27, 2012", "Headline": "ප‍්‍රවේශමෙන්  – සිංහයෙක් නිදැල්ලේ", "News Content": "එංගලන්තයේ එසෙක්ස් ප‍්‍රාන්තයේ සීවික් කැරවෑන් කදවුරු බිම ආශ‍්‍රීත ප‍්‍රදේශයේ සිංහයෙකු සැරිසරන බවට තොරතුරු ලැබීම නිසා ප‍්‍රදේශවාසීන්ට සිය නිවෙස් තුළම රැදී සිටින ලෙස පොලිසියෙන් දන්වා ඇතැයි වාර්තා වේ.සීවික් කදවුරු බිමේ නිදි සුව විදිමින් සිටි පිරිසකට මැදියම් රැයේදී සිංහ ඝර්ජනාව පළමුවෙන්ම ඇසී ඇති අතර නිදහසේ සැරිසරන සිංහයාගේ අපැහැදිළි ඡයාරූප කිහිපයක් ලබා ගැනීමටද ඔවුන් සමත්වී ඇත.එසෙක්ස් ප‍්‍රාන්ත පොලිසිය විසින් ආයුධ සන්නද්ධ පොලිස් නිළධාරීන් රැසක් සහ පළපුරුදු වෙඩික්කරුවන් පිරිසක් හෙලිකොප්ටර් යානා කිහිපයක සහාය ඇතිව සිංහයා සෙවීමේ කටයුත්තට යොදවා ඇත.එසෙක්ස් ප‍්‍රාන්තයට සිංහයාගේ පැමිණීම තවමත් නොවිසිදුනු ගැටළුවක්ව පවතින අතර ප‍්‍රදේශයේ පිහිටි සත්ව උයනකින් හෝ සර්කස් බිමකින් සිංහයෙක් අතුරුදහන් වූ බවට කිසිදු තොරතුරක් වාර්තා වී නැතැයි පොලිස් ආරංචි මාර්ග පවසයි.", "URL": "https://lankatruth.com/si/?p=3820", "Category": "විදෙස් පුවත්", "Parent URL": null}