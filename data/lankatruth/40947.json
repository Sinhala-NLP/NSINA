{"Source": "Lankatruth", "Timestamp": "September 15, 2017", "Headline": "වයඹ ඉඩම් ඇමතිත් දොට්ට", "News Content": "වයඹ පළාත් සමුපාකාර සංවර්ධන, වෙළද, ඉඩම්, විදුලි බල හා බලශක්ති, ක්‍රීඩා හා යෞවන කටයුතු, සංස්කෘතික කටයුතු, කලා කටයුතු සහ තොරතුරු තාක්ෂණ ඇමතිවරයා ලෙස මෙතෙක් කලක් කටයුතු කළ සන්ධ්‍යා කුමාර රජපක්ෂ මහතාව වහාම ක්‍රියාත්මක වන පරිදි එම තනතුරෙන් ඉවත් කර ඇති බව වාර්තාවේ. ඒ අනුව අදාල ධුරය සඳහා පියසිරි රාමනායක මහතාව ජනාධිපති මෛත්‍රීපාල සිරිසේන මහතා විසින් පත් කර ඇතැයිද පැවසේ. කොළඹ ජනාධිපති මන්දිරයේදී වයඹ පළාත් ආණ්ඩුකාර අමරා පියසීලී රත්නායක සහ ජනාධිපති මෛත්‍රීපාල සිරිසේන ඉදිරියේදී මෙම දිවුරුම් දීම සිදුකර තිබේ. මෙම ඇමති ධුරයට අමතරව සන්ධ්‍යා කුමාර රාජපක්ෂ මහතා වයඹ පළාත් අධ්‍යාපන ඇමති ධූරයද දරන ලද අතර, අධ්‍යාපන ඇමති ධූරය වයඹ ප්‍රධාන ඇමති ධර්මසිරි දහනායක මහතා යටතට පත් කර ඇත. හිටපු අමාත්‍ය සන්ධ්‍යා කුමාර රාජපක්ෂ මහතා මේ වනවිට විදේශ ගතව සිටින බවද වාර්තා වේ.", "URL": "https://lankatruth.com/si/?p=40947", "Category": "පුවත්", "Parent URL": null}