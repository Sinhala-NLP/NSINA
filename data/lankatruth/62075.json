{"Source": "Lankatruth", "Timestamp": "October 28, 2018", "Headline": "ඛනිජ තෙල් සංස්ථාවේ වෙඩි තැබීමෙන් දෙදෙනෙක් ජීවිතක්ෂයට", "News Content": "අර්ජුන රණතුංග මහතාගේ ආරක්ෂකයෙකු විසින් එල්ල කළ වෙඩි ප්‍රහාරයට ලක්වූ ඛනිජ තෙල් සංස්ථාවේ සේවකයන් දෙනෙකු ජීවිතක්ෂයට පත්ව ඇති බව වාර්තා වේ. මෙම වෙඩි තැබීමෙන් ඛනිජ තෙල් සේවකයන් තිදෙනෙකු තුවාල ලබා සිටි අතර ඉන් දෙදෙනෙකු මෙලෙස ජීවිතක්ෂයට පත්ව ඇත. අග්‍රාමාත්‍යවරයා වෙනස්වන අවස්ථාව වනවිට තමන් විදේශගතව සිටි බැවින් අමාත්‍යාංයේ තම නිල කාමරයේ තිබූ තමන්ට අයත් පුද්ගලික ද්‍රව්‍ය රැගෙන යාම සඳහා පැමිණි අවස්ථාවේ ඛනිජ තෙල් සේවකයන් පිරිසක් පැමිණ තමන්ට පහරදීමට තැත් කළ බවත් එම අවස්ථාවේ උණුසුම්කාරී තත්වයක් හට ගත්බවත් අර්ජුන රණතුංග මහතා මාධ්‍ය වෙත ප්‍රකාශ කර තිබේ. මෙම ඛනිජ තෙල් සේවකයන් සමග මහින්ද පිලේ නාගරික මන්ත්‍රීවරයෙකු ඇතුළු මැර පිරිසක්ද පැමිණ සිටි බව අර්ජුන රණතුංග මහතා සඳහන් කරයි.", "URL": "https://lankatruth.com/si/?p=62075", "Category": "පුවත්", "Parent URL": null}