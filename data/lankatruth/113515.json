{"Source": "Lankatruth", "Timestamp": "March 23, 2021", "Headline": "බස්නාහිර පළාතේ හෙදියක් නොමැති රෝහලක්…", "News Content": "කළුතර දිස්ත්‍රික්කයේ ගී කියන කන්ද ප්‍රාදේශීය රෝහලට හෙදියක් නොමැති බව එම රෝහලේ ප්‍රධාන වෛද්‍යවරයා මාධ්‍යයට හෙළිකර තිබේ. මේ පිළිබඳව ලිඛිතව දන්වා වහාම හෙදියක් ලබාදෙන ලෙස ඉල්ලීම්කර ඇතත් මේ දක්වා එය ඉටු නොකිරීමෙන් විශාල පීඩාවක් රෝගීන්ට සිදුවන බව හෙළිකර ඇත. මෙම රෝහලෙන් දිනකට රෝගීන් 150ක් පමණ බාහිර ප්‍රතිකාර සඳහා යොමුවන අතර මාසිකව සායනික රෝගීන් 500ක් පමණ ප්‍රතිකාර සඳහා පැමිණෙන බවද හෙළිකර තිබේ. එක් වෛද්‍යවරයෙකු සහ කණිෂඨ කාර්ය මණ්ඩලයේ 08 දෙනෙකු පමණක් මෙම රෝහලේ සිටිති. මේ අතර කළුතර දිස්ත්‍රික්කයේ රෝහල්වල හෙද හෙදියන් 162කගේ පමණ අඩුවක් පවතින බව අනාවරණය කර තිබේ.", "URL": "https://lankatruth.com/si/?p=113515", "Category": "පුවත්", "Parent URL": null}