{"Source": "Lankatruth", "Timestamp": "July 25, 2019", "Headline": "නෙවිල් ප්‍රනාන්දු රෝහල මෙතෙක් රජයට ගෙන නැහැ", "News Content": "වසර දෙකකට පමණ පෙර රජයට පවරාගත් බව ප්‍රකාශ කළ මාලඹේ නෙවිල් ප්‍රනාන්දු රෝහල මෙතෙක් රජයට පවරාගෙන නැතැයි සෞඛ්‍ය අමාත්‍යාංශයේ අධ්‍යක්ෂ ජනරාල් හේමන්ත ස්වර්ණතිලක මහතා ප්‍රකාශ කර තිබේ. 2015 – 2018 කාල වකවානුව තුළ රාජ්‍ය ආයතනවල සිදුව ඇතැයි පැවසෙන දූෂණ වංචා සෙවීමට පත්කළ ජනාධිපති පරීක්ෂණ කොමිෂන් සභාව හමුවේ සාක්ෂි ලබාදෙමින් ඒ මහතා මේ බව ප්‍රකාශ කර ඇති අතර 2019 වසරේ මේ දක්වා ගතවූ කාලය තුළ නෙවිල් ප්‍රනාන්දු රෝහලේ කටයුතු වෙනුවෙන් රජයේ මුදල් රුපියල් මිලියන 182කට ආසන්න මුදලක් යොදවා ඇතැයි ද පවසා තිබේ. නිසි පවරාගැනීමකින් තොරව නෙවිල් ප්‍රනාන්දු රෝහලේ කටයුතු සඳහා රජයේ මුදල් යෙදවීම සම්බන්ධව ඉදිරිපත්ව ඇති පැමිණිල්ලට අදාල සාක්ෂි විමසීම ඊයේ(24) දිනයේ සිදුවිය. එහිදී වැඩිදුරටත් සාක්ෂි ලපාදෙමින් සෞඛ්‍ය අමාත්‍යාංශයේ මූල්‍ය හා ගිණුම් අධ්‍යක්ෂ ජනරාල් හේමන්ත ස්වර්ණතිලක මහතා ප්‍රකාශ කර ඇත්තේ නෙවිල් ප්‍රනාන්දු රෝහලේ කටයුතු වෙනුවෙන් සහ සේවකයින් 39 දෙනෙකුගේ ගෙවීම් කටයුතු සඳහා රජය මුදල් වැය කරන බවය.", "URL": "https://lankatruth.com/si/?p=78114", "Category": "පුවත්", "Parent URL": null}