{"Source": "Lankatruth", "Timestamp": "September 27, 2021", "Headline": "කෙරවලපිටිය ගිවිසුම අත්සන් කළේ ඇමරිකාවේ වෙලාවට – නාමල් රාජපක්ෂ", "News Content": "කෙරවලපිටිය යුගදනවි බලාගාර ගිවිසුම මධ්‍යම රාත්‍රීයේ අත්සන් කිරීම ගැටළුවක් නොවන බව අමාත්‍ය නාමල් රාජපක්ෂ පවසයි. ලෝකයේ රටවල් සමග ගනුදෙනු කිරීමේදී ඒ රටවල වෙලාව අනුව කටයුතු කිරීමට සිදුවන බවත් පැය 24ම වැඩ කරන තමන් වැනි ආණ්ඩුවකට එය ගැටලුවක් නොවන බවත් ඔහු මාධ්‍ය හමුවේ ප්‍රකාශ කර සිටී. “ඒකට විදුලිබල ඇමතිවරයා පිළිතුරක් දුන්නා. එතුමා කිව්වා අත්සන් කරේ නැකතක් බලලා නොවේ, දෙපාර්ශවයට පහසු වෙලාවක කියලා. ඉතින් එතුමා ඒක පහසු වෙලාවක අස්සන් කරලා තියෙනවා. පැය 24ම වැඩ කරන්න පුළුවන් ආණ්ඩුවකට රෑ දොලහට අස්සන් කරන එක හොඳයි. ඒකෙ කිසි ප්‍රශ්නයක් නැහැ. අනෙක විදේශ රටවල් එක්ක ගනුදෙනු කරන කොට ඒ රටවල්වල වෙලාවත් එක්ක කටයුතු කරන්න ඕනේ. අපේ රටේ රෑ 12 කියන්නේ ඇමරිකාවේ දවල් එක විතර කාලය. ඒ නිසා දෙපාර්ශවය එකඟවෙන වෙලාවක එක අස්සන් කරන්න පුළුවන්” කෙරවලපිටිය යුගදනවි බලාගාරයේ කොටස් 40%ක් ඇමරිකාවේ New Fortress Energy සමාගමට පැවරීමේ ගිවිසුම අත්සන් කළ ඇමෙරිකානු සමාගමේ නියෝජිතයා එදින අලුයම දෙකට ඇමරිකාව බලා පිටත්ව ගොස් තිබිණි.", "URL": "https://lankatruth.com/si/?p=123694", "Category": "පුවත්", "Parent URL": null}