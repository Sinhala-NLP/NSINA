{"Source": "Lankatruth", "Timestamp": "February 28, 2012", "Headline": "ශ්‍රී ලංකා කණ්ඩායමෙන් විශ්ෂ්ඨ දස්කම්", "News Content": "ටී.එම්. ඩිල්ෂාන් සහ කුමාර් සංගක්කාර ගොඩනැඟූ වාර්තාගත සබඳතාව හේතුවෙන් ශ්‍රී ලංකා කණ්ඩායම සමග පැවති තරගයේ පළමුවෙන් පන්දුවට පහර දුන් ශ්‍රී ලංකාව කඩුලු 4ක් දැවී ලකුණු 320ක් රැස් කළේය.  හෝබාර්ට් ක්‍රීඩාංගණයේ පැවැත්වෙන තරගයේ කාසියේ වාසිය දිනූ ඉන්දීය කණ්ඩායම පළමුවෙන් පන්දුව පහර දීම සඳහා ශ්‍රී ලංකා කණ්ඩායමට ආරාධනය කළේය. අද තරගය සඳහා ශ්‍රී ලංකා කණ්ඩායමේ කිසිදු වෙනසක් සිදුකර නොමැති අතර ඉන්දීය කණ්ඩායමට වේග පන්දු යවන ක්‍රීඩක සහීර් ඛාන් ඇතුළත් කර තිබේ. ශ්‍රී ලංකා ඉනිම ආරම්භ කරනු ලැබුවේ, නායක මහේල ජයවර්ධන සහ ටී.එම්. ඩිල්ෂාන් විසිනි. මුලු ලකුණු සංඛ්‍යාව 49දී මහේල දැවී ගිය අතර ටී.එම්. ඩිල්ෂාන් අද ඔස්ට්‍රේලියාවේදී ලබාගත් පළමු එක්දින ශතකය වාර්තා කළේය. එය ඔහුගේ 11 වන ශතකයයි. කුමාර් සංගක්කාර සිය 13 වැනි ශතකය අද වාර්තා කළ අතර ඔහු මෙම තරගාවලියේදී රැස් කළ පළමු ශතකය ද මෙය වීම විශෙෂත්වයකි. ශ්‍රී ලංකා පිතිකරුවන් දෙදෙනෙක් එක්දින තරගයකදී දෙවැනි කඩුල්ල සඳහා ගොඩ නැගූ ඉහළම ලකුණු සබඳතාව සඳහා වන වාර්තාව තමන් සතු කරගැනීමට ඩිල්ශාන් සහ සංගක්කාර සමත් වුහ. ඒ ලකුණු 200ක සබඳතාවක් ගොඩනඟමිනි.", "URL": "https://lankatruth.com/si/?p=1578", "Category": "ක්‍රීඩා පුවත්", "Parent URL": null}