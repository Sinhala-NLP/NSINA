{"Source": "Lankatruth", "Timestamp": "May 18, 2022", "Headline": "රාජ්‍ය සේවක වැටුප් කපා හැරීමේ කුමන්ත්‍රණයක්", "News Content": "ගෝඨාභය රාජපක්ෂ විසින් පත්කර තිබෙන අත්‍යාවශ්‍ය සේවා කොමසාරිස් රාජ්‍ය සේවය සම්බන්ධයෙන් නවතම උපදෙස් ලබාදී ඇති අතර වියදම් අඩුකර ගැනීම සඳහා සැලකිය යුතු පිරිසක් නිවාසවල සිට සේවයේ යෙදවීම පිළිබඳව කරුණු සොයා බලන්නැයි රාජ්‍ය පරිපාලන අමාත්‍යංශයේ ලේකම්වරයාට දැනුම් දී තිබේ.  මේ පිළිබඳව වැඩිදුරටත් අත්‍යාවශ්‍ය කොමසාරිස් දන්වා ඇත්තේ නිවාසවල සිට එසේ සේවය කරන අයගේ ප්‍රවාහන වියදම් ඇතුළු වියදම් ගණනාවක් අඩුවන බැවින් එම අදාළ වියදම් වැටුපෙන් කපා හැරීම පිළිබඳව කරුණු අධ්‍යනය කරන ලෙසය.  එහෙත් රාජ්‍ය පරිපාලන අමාත්‍යංශයේ ලේකම් විසින් එම යෝජනාවේ තිබෙන සංකීර්ණ සහ සේවක කැළඹීමට හේතුවන තත්වය පිළිබඳව කරුණු දක්වා ඇති බව අනාවරණය වේ.", "URL": "https://lankatruth.com/si/?p=134420", "Category": "පුවත්", "Parent URL": null}