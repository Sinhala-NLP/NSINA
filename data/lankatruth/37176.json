{"Source": "Lankatruth", "Timestamp": "July 8, 2017", "Headline": "රුසියානු ජනාධිපති සමග ඇමෙරිකානු මාධ්‍යවේදියාගේ ඓතිහාසික හමුව!", "News Content": "ඇමෙරිකානු මාධ්‍යවේදී ඔලිවර් ස්ටෝන් රුසියානු ජනපති පූටින් සමග සිදුකළ සම්මුඛ සාකච්ඡාව ඇමෙරිකානු මාධ්‍යලෝකය කැළඹීමකට පත් කර ඇති බවට විදෙස් මාධ්‍ය වාර්තා කර තිබේ. රුසියානු ජනාධිපතිවරයා සමග ඔලිවර් ස්ටෝන් පැවැත්වූ මෙම සම්මුඛසාකච්ඡාවෙන් පසුව ඔහු සාමදායකයකු ලෙස හැඳින්වීමට මධ්‍ය ලෝකය කටයුතු කරමින් ඇති බවද පැවසේ. අතීතයේ සිට ඇමෙරිකාව ප්‍රමුඛ බටහිර නායකයින් සහ මාධ්‍ය රුසියාවත් එහි ක්‍රියාකාරීත්වය පිළිබඳවත් ගොඩනගා තිබූ චිත්‍රය මෙම සම්මුඛ සාකච්ඡාවෙන් අනතුරුව බලවත් දෙදරීකට ලක් කිරීමට සමත්ව ඇති බව පැවසේ. ඇමෙරිකාව පිළිබඳ ඉතිහාසඥයකු කතෘවරයකු සහ ඇමෙරිකානු විශ්වවිද්‍යාලයේ න්‍යෂ්ටික අධ්‍යාපනය පිළිබඳ ආයතනයේ අධ්‍යක්ෂකවරයකු වන පීටර් කුෂ්නික් ඔලිවර් ස්ටෝන් සිදු කළමාධ්‍ය සාකච්ඡාව සම්බන්ධයෙන් මෙලෙස අදහස් දක්ව ඇත. 1980 වර්ෂයේදී ඔලිවර් ස්ටෝන් විසින් සිදුකළ එල් සැල්වදෝර් සංචාරයෙන් පසුව රුසියාව පිළිබඳව ගෙනහැර දක්වා තිබූ චිත්‍රය සහමුලින් වෙනස් කර කිරීමට සමත් වූබවත් ඇමෙරිකානු පාලකයින්ගේ ස්වරූපය තේරුම් ගැනීමට හැකිවූබවත්ය. රුසියාව පිළිබඳව සැමවිටම ගෙනහැර දක්වා තිබුණේ ලෝකය ගිලගැනීමට සූදානමින් සිටින ආක්‍රමණිකයකු ලෙසටය. ඒක ධ්‍රැවීය ලෝකයක් තුළ තම බල ආධිපත්‍ය ලොව පුරා පැතිරවීමට සූදානමින් සිටින ඇමෙරිකාවේ සැබෑ ස්වරූපය හෙළිවූබවද දෙවන ලෝක යුද්ධයේදී රුසියානුවන්ගේ ජීවිත මිලියන 27ක් අහිමි කරගනිමින් සහ ජර්මන් නාසිවාදී හමුදාවන් පරාජයට පත් කිරීමේ ප්‍රමුඛ කාර්යභාරය ඉටුකළේ රුසියාව වුවත් ඇමෙරිකානු පාලකයින් එහි කීර්තිය තමන් වෙත ලබා ගැනීමට සූක්ෂම ලෙස කටයුතු කළ බවයි. 1990 වසරේදීරුසියානු ජනාධිපති බොරිස් යෙල්සින් හරහා සමස්ත රුසියානු ජනතාවට බලපෑඋග්‍ර ආර්ථික කඩාවැටීමක් තම උපදේශකයන් මගින් ක්‍රියාත්මක කිරීමත් රුසියානු ජනතාවගේ ආයු අපේක්ෂාවන් පහත වැටෙමින් රුසියානු ආර්ථිකය ඕලන්දයේ ප්‍රමාණයට හැකිළී යාමත් සිදු වූබවත් පූටින්ගේ පාලන ඇරඹීමත් සමග නැවත වරක් රුසියාව ලෝක බලවතෙකු ලෙස නැගීසිටීමට හැකි වූ බවය. ඇමෙරිකාව ප්‍රමුඛ බටහිර රටවල් බලාපොරොත්තු වූ ආකාරයට පූටින්ගේ පාලනය තමන්ගේ අධිපත්‍යයට නතු කර ගැනීමට නොහැකි වීමත් සමග නේටෝව යොදා ගනිමින් රුසියාව වට කිරීමට අසල්වැසි රටවල් 12ක් යොදා ගනිමින් කටයුතු කරමින් සිටිම පිළිබඳවත් ඉතා වැදගත් කරනු රැසක් මෙම සම්මුඛ සාකච්ඡාවේදීහෙළිදරව් කර ඇති බවයි. ඇමෙරිකා එක්සත් ජනපදය විසින් ක්‍රියාත්මක කරනු ලබන ඒක ධ්‍රැවීය ලෝකයක් ගොඩ නැගීමේ වැඩපිළිවෙලට නොකඩවා අභියෝග කරන රුසියානු ජනාධිපති පූටින් නිරන්තරයෙන් යක්ෂ චරිතයකට ඇන්දවීම ඇමෙරිකානු මාධ්‍ය විසින් සිදු කරනු ලබන ප්‍රචාරයන් මෙම සම්මුඛ සාකච්ඡවෙන් පසුව තවදුරටත් වලංගු නොවන බව වැඩිදුරටත් එම මාධ්‍ය වාර්තා දක්වා තිබේ.", "URL": "https://lankatruth.com/si/?p=37176", "Category": "විදෙස් පුවත්", "Parent URL": null}