{"Source": "Lankatruth", "Timestamp": "January 7, 2021", "Headline": "බලය රැකගන්න ට්‍රම්ප් කැරැල්ලක් ඇති කළා ද?", "News Content": "ජනාධිපතිවරණයෙන් තේරීපත් වූජෝ බයිඩන්ගේ ජයග්‍රහණය කොංග්‍රස් මණ්ඩලය හමුවේ තහවුරු කිරිමට ඊයේ (06) දිනයේ දී කැඳවා තිබූකොංග්‍රස් මණ්ඩල රැස්වීමට ජනාධිපති ට්‍රම්ප්‌ගේ ආධාරකරුවන් කඩාවැදීසිදුකළගැටුමින් කාන්තාවක ඇතුළු පුද්ගලයින් සිව්දෙනෙකු ජීවිතක්ෂයට පත්ව ඇතැයි විදෙස් මාධ්‍ය වාර්තා කරයි. ආයුධ සන්නද්ධව පිරිස් ඇතුළුව ට්‍රම්ප් ජනාධිපතිවරයාගේ ආධාරකරුවන් කොංග්‍රස් මණ්ඩලය රැස්වූඇමෙරිකාවේ වොෂින්ටන් අගනුවර කැපිටල් ගොඩනැගිල්ල ආක්‍රමණය කිරිමත් සමග තේරී පත්වූ ජනාධිපති ජෝ බයිඩන් ඇමෙරිකා එක්සත් ජනපදයේ මීළඟ ජනාධිපතිවරයා ලෙස දිවුරුම් දීම අවහිර කරන්නැයි බල කරමින් ප්‍රචණ්ඩකාරීව හැසිරී තිබේ. සිදුවීමත් සමග එහි පැමිණි ආරක්ෂක අංශ කොංග්‍රස් මණ්ඩල සාමාජිකයින් ආරක්ෂිත ස්ථානකරා ගෙන යෑමට කටයුතු කර ඇති අතර ගොඩනැගිල්ලේ පිහිටි වොෂින්ටන් DC ප්‍රදේශය හදීසි වසා දමා ගැටුමට සම්බන්ධ පුද්ගලයින් 52 අත්අඩංගුවට ගෙන ඇත. කොංග්‍රස් මණ්ඩල ගොඩනැගිල්ල ජනාධිපති ඩොනල්ඩ් ට්‍රම්ප් ගේ ආධාරකරුවන් අයුතු ලෙස ඇතුල්වීම හේතුවෙන් ඇතිවූ කලහකාරී තත්ත්වය පාලනය කිරීමට වෙඩිතැබීම් සිදු කළ බව ආරක්ෂක අංශ දන්වා ඇත. කොංග්‍රස් මණ්ඩල ගොඩනැගිල්ල ට්‍රම්ප් ගේ ආධාරකරුවන් පැය 03 කට ආසන්න කාලයක් ගොඩනැගිල්ලේ පාලනය ඔවුන් අතට ගෙන තිබුණි. මේ අතර අමෙරිකානු මැතිවරණ ක්‍රියාදාමයට බාධා කරමින් කොංග්‍රස් ගොඩනැගිල්ලේ හටගත් ප්‍රචණ්ඩ ක්‍රියා බ්‍රිතාන්‍ය අගමති බොරිස් ජොන්සන් ඇතුළු ලෝක නායකයන්ගේ හෙලා දැකීමට ලක්විය. ප්‍රචණ්ඩ ක්‍රියා ගැන කැනඩාව “දැඩි කම්පනයට පත් වූ” බව කැනඩාවේ විදේශ ඇමතිවරයා සඳහන් කළ අතර, ප්‍රංශයේ විදේශ අමාත්‍යාංශය කියා සිටියේ එය “ප්‍රජාතන්ත්‍රවාදයට එල්ල කළ බරපතල පහරක්” බවය. ප්‍රචණ්ඩක්‍රියා හටගත් අවස්ථාවේ ප්‍රකාශයක් කළ මීළඟ ජනාධිපතිවරයා ලෙස ඡන්දයෙන් තේරී පත්ව සිටින ජෝ බයිඩන්, ජනාධිපති ඩොනල්ඩ් ට්‍රම්ප් ගේ ආධාරකරුවන් “පසුපසට ගොස් ප්‍රජාතන්ත්‍රවාදී කර්තව්‍යයට ඉදිරියට යාමට ඉඩ සැලසිය යුතු,” බව පැවසීය. ඩෙලවෙයාර් ප්‍රාන්තයේ විල්මින්ග්ටන් හි සිට ජාතිය අමතමින් බයිඩන් කියා සිටියේ, “මෙය විරෝධතාවක් නොවෙයි, කැරැල්ලක්” බවය. රූපවාහිනිය හමුවට ගොස් “මේ වටලෑම අවසන් කරන ලෙස ඉල්ලන්න” යැයි ඔහු ජනාධිපති ට්‍රම්ප් ට කියා සිටියේය.", "URL": "https://lankatruth.com/si/?p=106931", "Category": "විදෙස් පුවත්", "Parent URL": null}