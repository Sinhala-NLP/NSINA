{"Source": "Lankatruth", "Timestamp": "June 5, 2018", "Headline": "වැලිකඩ සිරකරුවන් 27ක් ඝාතනයවීමේ සිද්ධියට එමිල්-නියෝමාල් යලි රිමාන්ඩ්", "News Content": "වැලිකඩ බන්ධනාගාරය තුළදී රැදවියන් 27 දෙනෙකු ඝාතනය කිරීමේ සිද්ධිය සම්බන්ධව රක්ෂිත බන්ධනාගාරගතව සිටින බන්ධනාගාර කොමසාරිස් එමිල් රංජන් ළමාහේවා සහ මත්ද්‍රව්‍ය නාශක කාර්යාංශයේ පොලිස් පරීක්ෂක නියෝමාල් රංගජීව යන දෙදෙනා ලබන 19 වනදා දක්වා යලි රක්ෂිත බන්ධනාගාරගත කිරීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා නියෝග කළේ ය. 2012 වසරේ නොවැම්බර් 09 වන දින වැලිකඩ බන්ධනාගාරය තුළදී මෙම ඝාතන සිදුවන විට බන්ධනාගාරයේ වට ආරක්ෂාව සම්බන්ධයෙන් 14 වන සේනාංකයේ සේනාංකාධිපති මේජර් ජෙනරාල් ශාන්ත දිසානායක මහතාගෙන් ද ඝාතන සම්බන්ධව ප්‍රකාශයක් ලබාගත් බව අපරාධ පරීක්ෂණ දෙපාර්ථමේන්තුව අධිකරණයට දැන්වීය.", "URL": "https://lankatruth.com/si/?p=53618", "Category": "පුවත්", "Parent URL": null}