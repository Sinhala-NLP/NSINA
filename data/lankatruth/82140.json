{"Source": "Lankatruth", "Timestamp": "October 3, 2019", "Headline": "අන්දෝලනයට තුඩු දුන් උමා ඔය බහුකාර්ය ව්‍යාපෘතියේ ප්‍රධාන උමගේ කැනීම් අවසන්", "News Content": "උමාඔය බහුකාර්ය සංවර්ධන ව්‍යාපෘතියට අදාලව සිදුකල ප්‍රධාන උමං මාර්ගයේ කැනීම් කටයුතු ඊයේ(02) පස්වරුවේ අවසන් කර තිබේ. උමං මාර්ගයේ සම්පූර්ණ දිග කිලෝමීටර් 15යි මීටර් 400ක් වන අතර 2012 වසරේ මෙම කැනීම් කටයුතු ආරම්භ කෙරිණි. ඒ බණ්ඩාරවෙල – පුහුල්පොල – අත්දලපිටිය ප්‍රදේශයෙන් සහ පැලිමඩ කරදපොල ප්‍රදේශයෙන් ය. මෙම ස්ථානවලින් ආරම්භ කළ උමං මාර්ගයේ කැනීම් කටයුතු ඊයේ පස්වරුවේ එකිනෙක සම්බන්ධ කෙරී ඇතැයි ව්‍යාපෘතිය භාර ප්‍රධාන ඉන්ජිනේරු සුනිල් ද සිල්වා මහතා සඳහන් කළේය. මෙම ව්‍යාපෘතිය යටතේ ඉදිකෙරුනු උමං මාර්ගය හේතුවෙන් ප්‍රදේශයේ නිවාස රැසක් ඇතුළු ගොඩනැඟිලි, ලිං, පොකුණු ඇතුළු ජල උල්පත් සහ වගාබිම් රැසක් විනාශයට පත්වූ අතර ඊට අදාල වන්දි ජනතාවට ලබාදීමට කටයුතු කරන ලෙස ඉල්ලා ‘‘උමාඔය බහු විනාශකාරී ව්‍යාපෘතියට එරෙහි ජනතා පෙරමුණ” විසින් ගොනුකර ඇති නඩුව තවමත් විභාග වෙමින් පවතී.", "URL": "https://lankatruth.com/si/?p=82140", "Category": "පුවත්", "Parent URL": null}