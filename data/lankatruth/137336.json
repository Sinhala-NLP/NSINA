{"Source": "Lankatruth", "Timestamp": "July 24, 2022", "Headline": "නව පාර්ලිමේන්තුවක් පත් කරනැගීම අවශ්‍යයි – හිටපු මැතිවරණ කොමසාරිස්", "News Content": "පසුගිය ජනාධිපතිවරණය සහ පාර්ලිමේන්තු මහා මැතිවරණය යන මැතිවරණ දෙකෙන්ම ලබා දී තිබූ ජනවරම මේ වනවිට අහිමි වී ඇති බවත් ඒ නිසා පාර්ලිමේන්තු මැතිවරණයක් පවත්වා ඉක්මනින්ම නව ජනවරමකට ඉඩ දිය යුතු බව හිටපු මැතිවරණ කොමසාරිස් මහින්ද දේශප්‍රිය අවධාරණය කරයි. සමාජ මාධ්‍යත් සමග පැවැත්වූ සම්මුඛ සාකච්ඡාවකදී ඔහු මේ බව අවධාරණය කර තිබේ. එහිදී මාධ්‍යවේදියා, මේ අවස්ථාවේ මැතිවරණයක් පැවැත්වීමට මුදල් සොයාගන්නේ කෙසේදැයි ප්‍රශ්න කර තිබේ. එය පිළිතුරු වශයෙන්, ප්‍රජාතන්ත්‍රවාදය උදෙස් මැතිවරණ පවත්වන්නේනම් වියදම් කිරීමට ආයතන ඇති බවත් ඇෆ්ගනිස්තානය සහ බංගලාදේශය එයට නිර්ශන බවත් ඔහු පෙන්වා දී තිබේ. එමෙන්ම රාජ්‍ය නිලධාරීන් කිසිදු දීමනාවක් නොගෙන මැතිවරණ රාජකාරියේ යෙදීමට සූදානමින් සිටින බව දැනටමත් ප්‍රකාශ කර ඇතැයිද හිටපු මැතිවරණ කොමසාරිස් මහින්ද දේශප්‍රිය අවධාරණය කරයි.", "URL": "https://lankatruth.com/si/?p=137336", "Category": "පුවත්", "Parent URL": null}