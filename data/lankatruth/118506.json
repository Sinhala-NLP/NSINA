{"Source": "Lankatruth", "Timestamp": "June 26, 2021", "Headline": "ජනාධිපති පිනට දහමට නැඹුරුවෙයි…", "News Content": "ඊයේ (25) රාත්‍රියේ ජාතිය අමතා ජනාධිපතිවරයා කරනලද කතාවෙන් ජනතාව වෙලී සිටින විවිධ ප්‍රශ්නවලට යම් හෝ සහනයක් ලැබේ යැයි තිබූ බලාපොරොත්තු බිඳ වැටුනද එම කතාව පටිගතකළ පසුගිය පොසොන් පොහෝ දින අනුරාධපුරයේදී දානමය පුණ්‍යකර්මවලට සහභාගී වී ඇති බවට මාධ්‍ය වාර්තා පල වේ. මිරිසවැටි විහාරස්ථානයේ පවත්වාගෙන යන ළමා නිවාසයේ දරු දැරියන්ට තෑගිබෝග ලබාදී තිබේ. එසේම අනුරාධපුර දිස්ත්‍රික්කයේ පිරිවෙන් 10කට ලැපිටොප් පරිඝණක යන්ත්‍ර ලබා දී එම ප්‍රදේශවාසීන්ට වියලි ආහාර සළාකද ලබාදී ඇත. ජනතාව රැස් නොකර සංචරණ සීමාවලට යටත්ව මෙම වියලි ආහාර ද්‍රව්‍ය ලබාදී ඇති බව එම මාධ්‍ය වාර්තාවල වැඩිදුරටත් දැක්වේ.", "URL": "https://lankatruth.com/si/?p=118506", "Category": "පුවත්", "Parent URL": null}