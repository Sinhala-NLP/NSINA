{"Source": "Lankatruth", "Timestamp": "February 10, 2023", "Headline": "ශ්‍රේෂ්ඨාධිකරණයේ නිර්භීත නඩු තීන්දුත් එක්ක රනිල් වික‍්‍රමසිංහගේ සියලු ශිෂ්ට ක්‍රියාත්, අශිෂ්ට ක්‍රි‍රයාත් අද අවසන් වුණා – ජාතික ජන බලවේගයේ නීතිඥයෝ", "News Content": "අද දවසේ ශ්‍රේෂ්ඨාධිකරණයේ සිදුවුණ නිර්භීත නඩු තීන්දුත් එක්ක මැතිවරණයට අදාළව රනිල් වික‍්‍රමසිංහගේ සියලු ශිෂ්ට ක්‍රියාත්, අශිෂ්ට ක්‍රි‍රයාත් අද අවසන් වූ බව ජාතික ජන බලවේගයේ නීතිඥයෝ සංවිධානය පවසති. එම සංවිධානය මේ බව පැවසූවේ උක්ත නඩු තීන්දුවෙන් පසු අද (10) පස්වරුවේ, ජනතා විමුක්ති පෙරමුණේ ප්‍රධාන කාර්යාලයේ පැවති මාධ්‍ය හමුවක් අමතමිණි. එම මාධ්‍ය හමුව සඳහා ජාතික ජන බලවේගයේ නීතිඥයෝ සංවිධානය නියෝජනය කරමින් නීතිඥ සුනිල් වටගල, නීතිඥ නිමලා සිරිවර්ධන සහ නීතිඥ අකලංක උක්වත්ත එක්වී සිටි අතර එම මාධ්‍ය හමුවේදී පල කළ අදහස් පහතින් දැක්වේ, “මේ මැතිවරණය පැවතුණු ආකාරටම ඒ පැවති දින වකවානුවලටම පැවැත්වෙන බවට ජාතික ජන බලවේගයේ අපි වගකීමෙන් කියා සිටිනවා.”නීතිඥ සුනිල් වටගල, “අද දවසේ ශ්‍රේෂ්ඨාධිකරණයේ සිදුවුණ නිර්භීත නඩු තීන්දුත් එක්ක මැතිවරණයට අදාළව රනිල් වික‍්‍රමසිංහගේ සියලු ශිෂ්ට ක්‍රියාත්, අශිෂ්ට ක්‍රි‍රයාත් අද අවසන් වුණා. අපි රටේ පුරවැසියන්ට පැවසිය යුතුව තිබෙනවා ඔබ මේ ඡුන්දය පිළිබඳව බිඳක් හෝ සැකයක් දෙගිඩියාවක් තියාගන්න එපා. මේ මැතිවරණය පැවතුණු ආකාරටම ඒ පැවති දින වකවානුවලටම පැවැත්වෙන බවට ජාතික ජන බලවේගයේ අපි වගකීමෙන් කියා සිටිනවා. ශ්‍රේෂ්ඨාධිකරණයේ එකට සම්බන්ධ වූ නඩු තුනක් තිබුණා. ඒ නඩු තුනෙන් දෙකක් මේ මැතිවරණය පවත්වන ලෙසට රීට් ආඥාවක් ඉල්ලා තිබුණා. එක නඩුවක් ගොනුකර තිබුණේ මේ ඡන්දය වැළැක්වීමේ අර්ථයෙන් දාන ලද නඩුවක්. ශ්‍රේෂ්ඨාධිකරණය මුලින්ම ඡන්දය පැවැත්වීමට අදාළ නඩු දෙක ගත්තා. මැතිවරණ කොමිසම වෙනුවෙන් පෙනී සිටි ජනාධිපති නීතිඥ සාලිය පීරිස් මහතා දැනුම් දුන්නා කිසිදු බාධාවකින් තොරව මේ මැතිවරණ කටයුතු පැවැත්වෙමින් තිබෙනවා. පෙත්සම්කරුගේ අභිලාෂයන් කිසිදු ගැටලුවකට ලක්වී නැති බව. අධිකරණයටත් උවමනාව තිබෙන්නේ මේ මැතිවරණය පැවැත්වීමට. ඒ අනුව අධිකරණය යෝජනා කළේ මැතිවරණය පැවැත්වීමට කිසිදු බාධාවක් නොමැත්තේ නම්, ඒ නඩු පවත්වාගෙන යාමේ තේරුමක් නැතැයි යන එකඟතාවයකට ආවා. ඒ නඩුකර දෙක තහවුරුවක් සහිතව අවසන් වුණේ ඒ ආකාරයට. මේ පැවති ආකාරයටම කිසිදු බාධාවකින් තොරව මේ නඩු පවත්වාගෙන යනවා. ඉන් අනතුරුවයි, ඡන්දය වැළැක්වීමේ අර්ථයෙන් ගොනුකරන ලද නඩුව විභාගයට ගත්තේ. එතනදි මතුවූ කරුණ තමයි, ඒ නඩුව ගත්ත විගසම මූලික කාරණා දෙකක් පදනම් කරගෙන ඒ නඩුව ප‍්‍රතික්ෂේප විය යුතුයි කියන කාරණු දෙකක් සාලිය පීරිස් මහතා විසින් මතු කළා. ඒ නඩුව ගොනුකර තිබුණේ හමුදාවේ විශ‍්‍රාම ගිය කර්නල්වරයෙක්. රනිල් වික‍්‍රමසිංහ මහතාගේ වෝටර් බෝඩ් එකේ සිටි චෙයාමන් වරයෙක්. ඒක රනිල් වික‍්‍රමසිංහ දැනුවත්ව ගොනුකළ නඩුවක්. මෙතනදි ජනාධිපති නීතිඥවරයා මූලික කරුණු දෙකක් පදනම් කරගෙන ප‍්‍රකාශ කර සිටියි ”ගරු අධිකරණයේ පවරා පවත්වාගෙන යන්න බැහැ” ඔහු පෙත්සමේ අනාවරණය කර නැහැ, ඔහු ඡන්ද දායකයෙක් ද යන වග. ඡන්ද දායකයෙක්වත් නොවන කෙනෙක් සමස්ත රටක ඡන්දයක් නවත්වාලීමට අදාළ ඉල්ලිම කරන්නේ. අධිකරණයට පවරා පවත්වාගෙන යාමට බලයක් නොමැතිව මේ නඩුව පවත්වාගෙන යාමට බැහැ. පසුගියදා ගැසට් පත‍්‍රයක් නිකුත් කළා 2023.01.30 වැනිදා 2317/2 මැතිවරණය පැවැත්වෙන දිනය සහ ඒ ඒ එක් එක් දේශපාලන පක්ෂ නාමයෝජනා භාරදීපු ප‍්‍රමාණය සහ ස්වාධීන අපේක්ෂකයන් භාරදීපු ප‍්‍රමාණයන් සියලු නම් සහිතව ගැසට් කළා. මෙවැනි ගැසට් පත‍්‍රයක් තිබියදී ඔහු, කිසිදු දේශපාලන පක්ෂයක හෝ ස්වාධීන කණ්ඩායමක පාර්ශ්වකරුවෙක් නඩුවේ පාර්ශ්වකරුවන් කරන්නේ නැතිව නඩුවක් කල්දැමීමට අදාළ ඉල්ලීම කරන්න බැහැ. එම මූලික විරෝධතා දෙක ඉදිරිපත් කළාට පසුව, ගරු අධිකරණය විසින් (විනිශ්චය මණ්ඩලය විසින්) උත්සාහ කළා, මේ කාරණයට අදාළ කරුණු තහවුරු කිරීමට අදාළ ලේඛන පරීක්ෂා කරන්න. ඒ ලේඛන පරීක්ෂා කරන වෙලාවේ, පෙත්සම්කාර නීතිඥ වයිස් කොස්තාපල් මහතා ඔහුගේ අත ඇති ලිපිගොනුවත් ගරු විනිශ්චයකාරතුමා අත ඇති ලිපිගොනුවත් අතර පරස්පරයක් මතු වුණා. අපි සඳහන් කරන ලේඛන නොවෙයි විනිශ්චය මණ්ඩලයේ තිබෙන ලේඛන. ශ්‍රේෂ්ඨාධිකරණයේ රීතියක් තියෙනවා නඩුවක් ගොනුකරන කොට, සෑම පිටුවක්ම අංක කිරීමට අවශ්‍යයි. නමුත් මේ නඩුවේ ඒ පිටු අංක කර තිබුණේ නැහැ. විනිශ්චය මණ්ඩලයට අපි ඉදිරිපත් කරන කරුණු සනාථ කරන ලේඛන තිබුණේ නැහැ. පසුව විනිශ්චය මණ්ඩලය පවසා සිටියා මේ නඩුව අඩුම තරමින් පවරලා තිබෙන්නේවත් හරි පිළිවෙළට නොවන බව. ඒ නිසා නැවත ඒ ලේඛන ගොනුකර ගැනීමට කිසියම් කාලයක් දුන්නා. පැය භාගයක පමණ කාලයක්. නැවත පැය භායකින් පමණ නඩුව කැඳවූ අවස්ථාවේ පෙත්සම්කාර තැනැත්තාගේ නීතිඥ ෆයිසර් මුස්තාපා මහතා කියා සිටියා ඒගොල්ලන්ට මේ නඩුව ගොනුකිරීමේදී කිසියම් අඩුපාඩු සිදුවී තිබෙන බවත්, ඒ අඩුපාඩු ටික සකසා ගන්න දිනයක් ඉල්ලා සිටියා. ඒ අනුව පෙබරවාරි මාසේ 23දාට මේ නඩුව දින දීර්ඝ වුණා. කිසිදු තහනම් නියෝගයක් මේ නඩුකරය අස්සේ නිකුත් කර නැහැ. මතුවුණු මූලික විරෝධතා මතම එම නඩුව පවත්වාගෙන යාමට කිසිදු හැකියාවක් නැති බව තමයි සාකච්ඡා වුණේ. ඒ අනුව මේ නඩුව කිසිදු ආකාරයකින් පවත්වාගෙන යන්න බැරි බව අපි පුරවැසියන්ට දැනුම් දෙනවා. මැතිවරණ දෙපාර්තමේන්තුවේ ප‍්‍රධාන රාජකාරියක් වන තැපැල් ඡන්ද පෙබරවාරි 15දා නිකුත් කිරීමට තිබෙනවා. ඒ නිකුත් කරන තැපැල් ඡන්ද 21වැනිදා පාවිච්චි කරන්න පටන් ගන්නවා. ඡන්දය පැවැත්වීමේ අවසන් ක්‍රියාවලිය ඡන්දය පාවිච්චි කිරීම. 23වනදා වනවිට නඩු දිනය වනවිට තැපැල් ඡන්ද පාවිච්චි කිරීමත් පටන් අරගෙන තිබෙනවා. මේ නඩුව මූලික විරෝධතා මතම විසිවෙන නඩුවක් කියලා අපි විශ්වාස කරනවා. ඒ අනුව මේ නඩුකරයට කිසිදු පදනමක් නැහැ. අපි රටේ ජනතාවට දැනුම් දෙනවා, කිසිදු බියකින්, සැකයකින්, තොරව මේ මැතිවරණය පැවැත්වීමට අදාළ කටයුතුවලට සහභාගී වෙන්න. ප‍්‍රජාතන්ත‍්‍රවාදී විදිහට, නීත්‍යානුකූල වපසරිය තුළ පළාත් පාලන ඡන්ද විමසීම් ආඥා පනතේ ප‍්‍රතිපාදනවලට සහ ආණ්ඩුක‍්‍රම ව්‍යවස්ථාවේ ප‍්‍රතිපාදනවලට අනුගතව ඔබ මේ ඡන්ද පැවැත්වීමේ කටයුතුවලට සම්බන්ධ වෙන්න. අද ගන්නා ලද මේ තීරණයත් සමග මේ රටේ නීතියේ බලය, ප‍්‍රජාතන්ත‍්‍රවාදය ශක්තිමත් අඩිතාලමකට පැමිණ තිබෙන බව ප‍්‍රකාශ කරනවා. ඊට අමතරව විශේෂයෙන් මතක් කළ යුතු කරුණක් තමයි නීතිපතිවරයාගේ ක්‍රියාවලිය. නීතිපතිවරයා මේ ක්‍රියාවලිය ඇතුළේ මහා භාණ්ඩාගාර ලේකම්වරයාගේ ලියවිල්ලක් රැගෙන විත් ගරු අධිකරණයෙන් විවිධ අවස්ථාවලදී ඉල්ලීම් කරන්න උත්සාහ කළා, ඔවුන්ට මේ රටේ මූල්‍ය අර්බුදයක් තිබෙනවා, එම අර්බුදයට අදාළව මේ වියහියදම් කටයුතු කරගැනීමට කිසියම් දුෂ්කරතාවයක් තිබෙන බව. සමහර වියදම් කැබිනට් මණ්ඩලය අනුමත කළා යැයි සමහර වියදම් ශීර්ෂවලට මේ මැතිවරණය අයත් වෙන්නේ නැති බවට ප‍්‍රකාශයක් ඉදිරිපත් කිරීමට උත්සාහ ගත්තා. අපි නීතිපතිවරයාට මතක් කරනවා, ඔබ හැම ආණ්ඩුවකම එහෙයියෙක් වෙන්න එපා. ඔබ දෙපාර්තමේන්තුව නඩත්තු කරන්නේ රටේ ජනයාගේ බදු මුදල්. රටේ ජනයා නඩත්තු කරන ආයතනය රටේ ජනතාවට වගකිවයුතු වෙනවා. මෙය බරපතළ කරුණක්. මැතිවරණයක් කල්දැමීමට සාකච්ඡාවක් යන වෙලාවක්. නීතිපති දෙපාර්තමේන්තුවෙන් සිදුවිය යුතු සහයෝගය වන්නේ මේ මැතිවරණය පැවැත්වීමට අදාළව. එයට බාධා කිරීම නොවෙයි. ආණ්ඩුව පැත්තෙන් නිරන්තරයෙන් ප‍්‍රකාශ කර සිටියේ මැතිවරණයට වියදම් කිරීමට මුදල් නැති බව. මැතිවරණයට වියදම් කිරීමට අයවැයෙන් මුදල් වෙන්කර තිබෙනවා. ඒ වෙන්වූ මුදල පාවිච්චි කරන්න. මුදල් නැහැයි කියන ආණ්ඩුව චාරිත‍්‍රානුකූල සැමරීමකින් අවසන් කළ යුතු නිදහස් උත්සවය මිලියන 200කට අධික මුදලක් වියදම් කර තිබුණා. ඒ වියදම් තුළ තාවකාලික වැසිකිළි පද්ධතියට විතරක් ලක්ෂ 144ක් වැය කොට තිබුණා. ප‍්‍රජාතන්ත‍්‍රවාදය රැකීමේ අර්ථයෙන් කථා කරන ආණ්ඩුව මේ අනවශ්‍ය වියදම් කර තිබුණා. ඒ විතරක් නොවෙයි කැබිනට් මණ්ඩලයට සාමාජිකයන් දෙදෙනෙක් ගත්තා. පවිත‍්‍රාදේවි වන්නිආරච්චි සහ තොණ්ඩමන් මහතා දිවුරුම් දුන්නා. මේව ජනතාව ඉල්ලපු දේවල් නොවෙයි. ආණ්ඩුවේ දේශපාලන සැළැස්ම බාධාවකින් තොරව එයාලා කරගෙන යනවා. නමුත් ජනතාවගේ දේශපාලන අයිතිය වාරණයට ලක්කරනවා. මේ වියදම් කිිරීමට අදාළව භාණ්ඩාගාර ලේකම්වරයා ගන්නා වූ ක්‍රියාමාර්ගය අනීතිකයි. භාණ්ඩාගාර ලේකම්වරයා හිතාමතාම මැතිවරණය කඩාකප්පල් කිරීමේ අර්ථයෙන් කටයුතු කරන්නේ නම්, ආණ්ඩුක‍්‍රම ව්‍යවස්ථාවේ 104 ඊ 2, ආණ්ඩුක‍්‍රම ව්‍යවස්ථාවේ 104 ඌ, සහ ආණ්ඩුක‍්‍රම ව්‍යවස්ථාවේ 104 ඌ ඌ වගන්තිවලට නීල් හපුහින්න සේම අයිතිවෙනවා. මහා භාණ්ඩාගාර ලේකම්වරයා රජයේ නිලධාරියෙක්. මේ රජයේ නිලධාරියා මැතිවරණ කොමිසමේ නියෝගවලට සහ නිර්දේශවලට යටත් විය යුතුයි. අයවැයෙන් වෙන් වූ මුදල නොදී සිටීමට අදාළ අභිමතානුසාරී බලයක් ලේකම්වරයාට තිබෙන්න බැහැ. ගරු මන්ත්‍රීවරු විසින් අනුමත කරන මුදල් මැතිවරණය ලබාදීම ලේකම්වරයා විසින් කළ යුතුයි. අපි ලේකම්වරයාට පවසා සිටින්නේ මේ දේශපාලන වුවමනාවන්ට අනුව කටයුතු කිරීමෙන් කිසියම් මොහොතක හෝ අසරණභාවයට පත්වෙනවා. ඒ නිසා මේ මාර්තු 09වැනිදා ගන්නාවූ ජනතාව ගන්නාවූ තීරණය ජනවරමක් නැති ජනාධිපතිවරයාට හා පාර්ලිමේන්තුවට හොඳ සිග්නල් එකක් එවනවා. ඒ ජනවරමින් ජාතික ජන බලවේගයට හොඳ ප‍්‍රතිඵලයක් අත්පත් කර දෙනවා, ඒ ජනමතයේ සහතිකය අපට හිමි වෙනවා. එහි ප‍්‍රතිඵලය මත ජනාධිපතිවරයාට මැතිවරණයකට යන්න සිදුවෙනවා. මේ පෙබරවාරි අන්තිම පාර්ලිමේන්තුව විසුරුවීමේ බලය ජනාධිපතිට එනවා. ජනාධිපති පාර්ලිමේන්තුව විසුරුවේ නැතිනම් 113ක් එකතු වී මේ පාර්ලිමේන්තුව විසුරුවා ගත යුතු වෙනවා. පාර්ලිමේන්තු මැතිවරණයෙන් ජාතික ජන බලවේගය අතිමහත් බලයක් සහිතව විශාල ආසන ගණනක් සහිතව බලයට එනවා. ජනාධිපතිවරයාට අනිවාර්යයෙන් පුටුවෙන් බැහැලා යන්න වෙනවා. මේ ජාතික ජන බලවේගයේ ජයග‍්‍රහණයේ පාර ඔවුන්ට පේනවා, ඒ නිසා එය වළක්වන්න ශිෂ්ට සහ අශිෂ්ට සියලුම උපක‍්‍රම පාවිච්චි කරනවා.” “අපි තමුන්නාන්සේලාගේ අයිතිය වෙනුවෙන් නීතිය ඉදිරියේ පෙනී සිටිනවා. සියලු දේශපාලන පක්ෂවට ඉඩ විවර වී තිබෙනවා මැතිවරණ කටයුතු කිරීමට.”ශ්‍රී ලංකා මහ බැංකුවේ හිටපු අතිරේක අධ්‍යක්ෂ – නීතිඥ නිමලා සිරිවර්ධන “මම කරුණු දෙකක් ඉදිරිපත් කරනවා. එකක් තමයි භාණ්ඩාගාර ලේකම්තුමාට වියදම් සීමා කිරීමට ඉදිරිපත් කරන ලද කැබිනට් සංදේශය නැතිනම් කැබිනට් අනුමැතිය පිළිබඳව. කැබිනට් අනුමැතියේ දීල තිබෙනවා රජයේ මුදල් තත්වය හොඳ වෙන තුරු මූලික කර ගන්න උවමනා ලිස්ට් එකක්. ඒවාට පමණක් මුදල් නිකුත් කරන්න කියන එක. ඒ අනුමැතිය මත කටයුතු කරන්න සිදුවෙලා තිබෙන බව තමයි භාණ්ඩාගාරයේ ලේකම්තුමා නීතිපති දෙපාර්තමේන්තුවට දැනුම් දී තිබෙන්නේ. එතුමාට එවැනි අනුමැතියක් ලැබුණත් ඒ අනුමැතිය තුළ අපි දකින්නේ නැහැ පෙබරවාරි 04 දින කරන ලද වියදම් සම්බන්ධ අනුමැතියක්. ඒ වගේම පෙබරවාරි 08 වන දින පාර්ලිමේන්තු සැසිවාරය සම්බන්ධයෙන් කරන ලද විශේෂ වියදම් සම්බන්ධයෙන් අනුමැතියක්. ඒ සඳහා වියදම් දරනු ලැබුවේ කොහොමද? භාණ්ඩාගායේ වියදම් කරන්නේ නැතිවද ඒ අදාළ උත්සව දෙක පැවැත්වූයේ. එහෙම නැත්නම් බලයෙන් පිටත ක්‍රියාකිරීමක් භාණ්ඩාගාරයේ ලේකම් විසින් කරන ලදැයිද කියලා ප‍්‍රශ්නයක් මතුවෙනවා. ඒ වියදම් ශීර්ෂ සම්බන්ධයෙන් බලනකොට. අනෙක් කරුණ තමයි අයවැය ලේඛනයේ අනුමත කරන ලද වියදම් සම්බන්ධයෙන් භාණ්ඩාගාරයෙන් මුදල් සොයා ගන්නේ. භාණ්ඩාගාරයට මුදල් අවශ්‍ය වනවිට භාණ්ඩාගාර බිල්පත් මගින් තමයි මුදල් එකතුකර ගන්නේ. භාණ්ඩාගාරයෙන් දැනුම් දෙනවා ශ්‍රී ලංකා මහ බැංකුවට මෙතරම් ප‍්‍රමාණයක මුදල් අපට සොයා දෙන්න. පෙබරවාරි 08 දා භාණ්ඩාගාර බිල්පත් වෙන්දේසියේ භාණ්ඩාගාරයෙන් ඉල්ලලා තිබෙනවා දින 91ක් සඳහා රුපියල් මිලියන 50000ක්. (බිලියන50ක්) ඒ වගේම දින 182ක් සඳහා රුපියල් මිලියන 25,000ක්. දින 364ක් සඳහා රුපියල් මිලියන 25,000ක්. රුපියල් මිලියන ලක්ෂයක් සොයා දෙනලෙස. මේ සතියේ පෙබරවාරි 08 වැනිදා වෙන්දේසියේදී ප‍්‍රයිමරි ඩීලර්ස්ලා ඉදිරිපත් කර තියෙනවා වික්ස්, මිලියන එක්ලක්ෂ හැටහයදහස් හයසිය විසිදෙකක්. එයින් රුපියල් මිලියන පනස්තුන්දහස් පන්සිය අනූහයක් විතරයි ලබාගෙන තිබෙන්නේ. අනික් වික්ස් ප‍්‍රතික්ෂේප කර තිබෙනවා. අපට සැකයක් මතුවෙනවා රුපියල් මිලියන ලක්ෂයක උවමනාවක් තිබෙනවා නම් මහා භාණ්ඩාගාරයට මිලියන පනස්තුන්දහස් පන්සිය අනූහයක් ගැනීම තුළ ඉතිරි ප‍්‍රමාණය සොයා ගන්නේ කොහොමද? ඒ කියන්නේ මිලියන හතළිස් හයදහසකට වැඩි ප‍්‍රමාණයක්. මේ මුදල් යම් ප‍්‍රමාණයක් ලබා ගන්නවා ඇති රිපෝ පර්චස් කරන තත්වයන් තුළ. නමුත් භාණ්ඩාගාර මුදල් එකතු කරගන්නේ භාණ්ඩාගාර බිල්පත් නිකුත් කරලා, වෙළඳපොළෙන්. එහෙම නැත්නම් ඒ ශේෂය මහ බැංකුව විසින් ලබාදිය යුතු වෙනවා. එහෙම කරන්න පුළුවන් නම්, මේ මැතිවරණ සම්බන්ධ වියදම, අයවැය ලේඛනයේ ප‍්‍රතිපාදන ලබාදුන් වියදමක්, මේ ව්‍යවස්ථාපිත වියදම කිරීමට, මහා භාණ්ඩාගාරයේ ලේකම්ට අයිතිවාසිකමක් ඇතිවිය යුතුයි. එය නොකිරීම තුළ ශ්‍රේෂ්ඨාධිකරණයෙන් ඉදිරිපත් කරන ලද තීන්දුවත්, ව්‍යවස්ථාපිත බැඳීමත් යන කරුණු දෙකම නොකර හැරීමක් බවට පත්වෙනවා, මැතිවරණය සඳහා ප‍්‍රතිපාදන ලබානොදුන්නොත්. මුදල් සම්බන්ධව ප‍්‍රතිපාදන, කැබිනට් අනුමැතියෙන් නොලැබුණා යැයි පවසා මහා භාණ්ඩාගාරයේ ලේකම්ට එය පැහැර හැරීම නොකළ හැකියි. ඒ සඳහා පරිපූරක කැබිනට් අනුමැතියක් හෝ වෙනත් ක්‍රියාමාර්ගයක් ගැනීම තුළ අනුමැතිය ගත යුතුවෙනවා. එය නොකර සිටීමට කිසිම අයිතිවාසිකමක් ඔහුට ඇත්තේ නැහැ.”", "URL": "https://lankatruth.com/si/?p=144462", "Category": "පුවත්", "Parent URL": null}