{"Source": "Lankatruth", "Timestamp": "March 13, 2018", "Headline": "ගිනිඅවියක් ගෙන යකා නැටූ මහින්දගේ පළාත් සභා මන්ත්‍රී සහ බිරිඳ යළි රක්ෂිත බන්ධනාගාරයට", "News Content": "තලංගම කොස්වත්ත මංසන්ධියේදී බස්රථ රියැදුරුට පහර දුන් සිද්ධියට අදාළ දකුණු පළාත් සභාවේ මහින්ද පිලේ මන්ත්‍රී එම්.කේ කසුන් සහ ඔහුගේ බිරිය ලබන 27 වැනිදා තෙක් තවදුරටත් රක්ෂිත බන්ධනාගාර ගත කරන ලෙස කඩුවෙල මහේස්ත්‍රාත් ප්‍රසන්න අල්විස් මහතා අද (13) නියෝග කර තිබේ. මෙම සිද්ධියට අදාළ ව ඇප ලබා දිය හැක්කේ මහාධිකරණයට බැවින් සැක්කරුවන් තව දුරටත් රක්ෂිත බන්ධනාගාර ගත කිරීමට එලෙස මහෙස්ත්‍රාත්වරයා නියෝග කර ඇත. සැකකරුකවන්ට එරෙහිව තලංගම පොලිසිය විසින් ගිනි අවි පනතින් චෝදනා නගා ඇත. පොලිසිය විසින් පළාත් සභා මන්ත්‍රීවරයා සහ ඔහුගේ බිරිඳ අත්අඩංගුවට ගන්නා අවස්ථාවේ ඔවුන් සන්තකයේ තිබු පිස්තෝලය සහ ජීව උණ්ඩද අත්අඩංගුවට ගෙන තිබූ අතර මන්ත‍්‍රීවරයා විසින් රියදුරාට පහර දෙද්දී මන්ත්‍රී බිරිඳ පිස්තෝලයක්ද අතැතිව බැනවදිමින් පහර දී තිබිණි. දකුණු පළාත් සභාවේ එක්සත් ජනතා නිදහස් සන්ධාන මන්ත‍්‍රී එම්.කේ. කසුන් මීට පෙර ඝාතනය වූ හිටපු දකුණු පළාත් මන්ත්‍රී එම්.කේ. රංජිත්ගේ පුත්‍රයාය. චණ්ඩි මල්ලී නමින් ප්‍රසිද්ධ පාලත ක්‍රියාකාරකම් මෙහෙයවූ පුද්ගලයෙකු ලෙසද ඔහු ප්‍රසිද්ධය.", "URL": "https://lankatruth.com/si/?p=49015", "Category": "පුවත්", "Parent URL": null}