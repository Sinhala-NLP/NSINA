{"Source": "Lankatruth", "Timestamp": "December 16, 2019", "Headline": "සිතුවම් අදිමින් සිටි ධනූෂ අනතුරට ලක්කළ, හිමිනමට එරෙහිව තවමත් නීතිය ක්‍රියාත්මක වී නැහැ", "News Content": "පසුගිය 13 වැනිදා කලවාන ප්‍රදේශයේ සිතුවම් අදිමින් සිටි තරුණයෙකු අනතුරට ලක්කළ සැකකාර හිමිනමට එරෙහිව තවමත් නීතිය ක්‍රියාත්මක කර නැතැයි ප්‍රදේශවාසීන් චෝදනා කරයි. මාර්ගය අසල සිතුවම් අදිමින් සිටියදී ධනූෂ ලක්ෂාන් නැමති 19 හැවිරිදි තරුණයෙකු, මෝටර් රථයක ගැටීමෙන් අනතුරට පත්ව මියගිය අතර එම මෝටර් රථය පදවාගෙන පැමිණ ඇත්තේ පොතුපිටිය මිළිඳුතලාව විහාරස්ථානයේ හිමිනම කි. එම හිමිනම අත්අඩංගුවට ගෙන නීතිය ක්‍රියාත්මක කරන්නැයි ප්‍රදේශවාසීන් විසින් නිවිතිගල පොලිස් ස්ථානය ඉදිරිපිට පසුගිය දා විරෝධතාවක් ද සිදුකර තිබෙන අතර දේශපාලන බලපෑම් මත නිසි පරිදි නීතිය ක්‍රියාත්මකවන්නේ නැතැයි ප්‍රදේශවාසීන් චෝදනා කරයි. අනතුරින් මියගිය ධනූෂලක්ෂාන්ගේ අවසන් කටයුතු අද(16) දිනයේ සිදුකිරීමට නියමිත බව ඥාතීන් සඳහන් කරයි.", "URL": "https://lankatruth.com/si/?p=87341", "Category": "පුවත්", "Parent URL": null}