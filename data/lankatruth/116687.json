{"Source": "Lankatruth", "Timestamp": "May 20, 2021", "Headline": "තවත් ඇඟලුම් සේවකයින් 600කට අධික පිරිසක් ආසාදිතයින් ලෙස හඳුනාගනී", "News Content": "කොවිඩ් – 19 වෛසරය ආසාදිතයන් ලෙස තවත් ඇඟලුම් කර්මාන්ත ශාලා දෙකක සේවක සේවිකාවන් 617 දෙනෙකු හඳුනාගෙන තිබේ. ඒ අතර පානදුර ප්‍රදේශයේ ඇඟලුම් කර්මාන්ත ශාලාවක සේවකයින් 467 දෙනෙකු සිටිති. එම ප්‍රදේශයේ සෞඛ්‍ය අංශ පැවසුවේ අදාළ කර්මාන්ත ශාලාවේ සේවකයින් 2,000ක පිරිසක් PCR පරීක්ෂණ සඳහා යොමු කිරීමේදී එම ආසාදිතයින් හඳුනාගෙන ඇති බවය. තවත් 1000ගේ පමණ PCR පරීක්ෂණ ප්‍රතිඵල මෙතෙක් ලැබී නොමැති බවද සෞඛ්‍ය අංශ සඳහන් කරයි. එමෙන්ම බණ්ඩාරගම ප්‍රදේශයේ කර්මාන්ත ශාලාවක සේවකයින් 150 දෙනෙකු කොවිඩ් -19 ආසාදිතයින් බවට හඳුනාගෙන ඇති බව බණ්ඩාරගම සෞඛ්‍ය වෛද්‍ය නිලධාරි වෛද්‍ය නිමේෂා රත්නවීර පවසයි.", "URL": "https://lankatruth.com/si/?p=116687", "Category": "කොවිඩ් -19 (කොරෝනා ) පුවත්", "Parent URL": null}