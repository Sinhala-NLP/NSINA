{"Source": "Lankatruth", "Timestamp": "December 21, 2011", "Headline": "ජනාධිපති අරමුදලත් බහිරවයාට බිලි", "News Content": "හදවත් රෝගීන්ගේ සැත්කම් ඇතුළු මහජන සුභ සාධන කටයුතු වෙනුවෙන් මුදල් ලබාදීමට ඇතිකර තිබෙන ජනාධිපතිවරයාගේ අරමුදලේ රුපියල් 1057173093/= (එකසිය පන්කෝටි හැත්තෑඑක් ලක්ෂ හැත්තෑතුන්දහස්අනූතුනක්) ක මුදලක් අක්‍රමිකතාවට ලක්ව ඇත. එම අරමුදල සම්බන්ධයෙන් 2009 වසරට අදාල විගණකාධිපතිවරයා නිකුත්කර ඇති වාර්තාවෙන් හෙළිවේ.      විගණනයට අදාල තොරතුරු පිටපත් විගණකාධිපතිවරයාට ලබාදී ඇත්තේ 2010/12/28 දින වන අතර 2011/01/31 දින විගණකාධිපති වාර්තාව නිකුත්කර ඇත. එයින් හෙළිවන රුපියල් 1057173093/= මුදල්අක්‍රමිකතාවට පත්වී ඇත්තේ මෙසේය. * වෛද්‍ය ආධාර දීම පිළිබද වවුචර් 13ක් නොමැතිව කළ ගෙවීම් රුපියල් 11530940/= (එක්කෝටි පහලොස් ලක්ෂ තිස් දහස් නවසිය හතලියයි) * වෛද්‍ය ආධාර ලබාදීම පිළිබද ලිපිගොනු 11 ක් නොමැතිව ලබාදී තිබෙන මුදල රු 2081500/= කි. * 2009 වර්ෂය වෙනුවෙන් සංයුත්ත සැලැස්මක් නොමැතිව වියදම් කර තිබූ මුදල රු 678904489/= (හැටහත් කෝටි අසූනව ලක්ෂ හාරදහස් හාරසිය අසූ නවයකි) * 1996 දී 15% පොලියට ජාතික නිවාස සංවර්ධන අධිකාරියට ලබාදී තිබෙන මුදල රු 1950000000/= (දහනවකෝටි පනස් ලක්ෂයකි) එය අය‍කරගෙන නැත. * එයට අයවිය යුතු පොලිය 169656164/= (දහසය කෝටි අනූහය ලක්ෂ පනස්හයදහස් එකසිය හැටහතරකි) මේ අතර ජනාධිපති අරමුදලට 2009 වසරේදී සංවර්ධන ලොතරැයියෙන් රුපියල් 751676436/= (හැත්තෑපන් කෝටි දහසය ලක්ෂ හැත්තෑහයදහස් හාරසිය තිස් හයක්) ලැබුණු බව විගණන වාර්තාවේ සදහන්ය. නමුත්2009 සංවර්ධන ලොතරැයියෙන් ජනාධිපති අරමුදලට සහ වෙනත් අරමුදල් යන සියල්ලට ලබාදී තිබෙන මුදල රුපියල් 735001000/= (හැත්තෑ තුන්කෝටි පනස් ලක්ෂ එක්සදහක්) බව එම මණ්ඩලය නිකුත්කර තිබෙන2010 වාර්ෂික වාර්තාවේ සදහන් වේ. මෙම පරස්පර විරෝධී සංඛ්‍යා සටහන් සහ වංචනික වියදම් හා අක්‍රමිකතා නිසා මුළු ජනාධිපති අරමුදලම නුදුරේදීම බහිරවයාට බිලිවීමට නියමිතව ඇත.", "URL": "https://lankatruth.com/si/?p=570", "Category": "පුවත්", "Parent URL": null}