{"Source": "Lankatruth", "Timestamp": "May 30, 2021", "Headline": "රනිල් ජූනි 22 පාර්ලිමේන්තුවට", "News Content": "එක්සත් ජාතික පක්ෂයට ලැබුණු පාර්ලිමේන්තු මන්ත්‍රීධුරය සඳහා එම පක්ෂයේ නායක රනිල් වික්‍රමසිංහ එළඹෙන ජුනි 22 දා දිවුරුම් දීමට නියමිත බව වාර්තා වේ. පසුගිය වසරේ අගෝස්තුවේ පැවති මහ මැතිවරණයේදී එක්සත් ජාතික පක්ෂය දිස්ත්‍රික් මට්ටමෙන් එකදු ආසනයක් හෝ ලබා නොගත් අතර එම පක්ෂයට එක් ජාතික ලැයිස්තු මන්ත්‍රී ධුරයක් පමණක් හිමි විය. එම මන්ත්‍රී මන්ත්‍රී ධුරය සඳහා කෙනෙක් නම් කිරීමට එජාප කෘත්‍යාධිකාරි මණ්ඩලය වාර කීපයක් රැස්වූවත් ඒ සියලු සාකච්ඡා තීරණයක් නොමැතිව අවසන් විය. මේ අතර මීට මාස හතරකට කලින් අගමැති මහින්ද රාජපක්ෂ විසින් රනිල් වික්‍රමසිංහට එම මන්ත්‍රීධුරය භාරගෙන පාර්ලිමේන්තුවට පැමිණෙන්නැයි ආරාධනා කර තිබිණි.", "URL": "https://lankatruth.com/si/?p=117331", "Category": "පුවත්", "Parent URL": null}