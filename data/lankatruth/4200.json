{"Source": "Lankatruth", "Timestamp": "September 18, 2012", "Headline": "“ස්ත්‍රී බලය” ගැන මොණරාගලදී කතාකරයි", "News Content": "“අභියෝග හමුවේ ස්ත්‍රී බලය” නමින් අයිතීන් උදෙසා කාන්තාවෝ සංවිධානය විසින් සංවිධානය කර දිවයිනා පුරා පවත්වමින් යන සම්මන්ත්‍රණ මාලාවේ තවත් සම්මන්ත්‍රණයක් පසුගියදා මොණරා‍ගලදී පැවැත්වූ බව එම සංවිධානය පවසයි. මොණරාගල සණස ශාලාවේ පැවති මෙම සම්මන්ත්‍රණයේ ප්‍රධාන දේශනය නීතීඥ සරත්කුමාර මහතා විසින් පවත්වා ඇති අතර රුහුණ විශ්වවිද්‍යාලයේ බාහිර කථාකාචාර්ණී සරෝජා පෝල්රාජ් මහත්මියද දේශනයක් පවත්වා තිබේ. මෙම අවස්ථාවට අයිතීන් උදෙසා කාන්තාවෝ සංවිධානයේ සම සභාපතිනී විදුහල් පතිනී පොශියා හසන් මහත්මිය, එම කාන්තා සංවිධානයේ සභාපතිනී නීතීඥ සුමනා බෙනරගම මහත්මිය සහ එම සංවිධානයේ භාණ්ඩාගාරික පාඨාශාලාචාරිණී කාන්ති හෙට්ටිආරච්චි මහත්මියද සහභාගීවී සිටියහ.", "URL": "https://lankatruth.com/si/?p=4200", "Category": "පුවත්", "Parent URL": null}