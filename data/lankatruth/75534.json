{"Source": "Lankatruth", "Timestamp": "June 11, 2019", "Headline": "අරාබි අක්ෂර සඳහන් නාම පුවරු ඉවතට", "News Content": "විවිධ ප‍්‍රදේශවල පොදු ස්ථානවල ඇති අරාබි අක්ෂර සඳහන් නාම පුවරු වහාම ඉවත් කිරීමට අදාළ චක්‍රලේඛයක් මේ වනවිට නිකුත් කර ඇතැයිද ඒ අනුව වහාම අදාළ නාම පුවරු ඉවත් කිරීමට බලධාරීන් කටයුතු කරනු ඇතැයිද රාජ්‍ය භාෂා අමාත්‍ය මනෝ ගනේෂන් මහතා සඳහන් කරයි. වෙනත් භාෂාවකින් නාම පුවරුවක් ප‍්‍රදර්ශනය කිරීමට අවශ්‍ය නම් ඒ සදහා විශේෂ අවසරයක් ලබාගත යුතු බවද මෙහිදී ඇමතිවරයා වැඩිදුරටත් සදහන් කරයි. මෙරට සියළු නාමපුවරු සිංහල, දෙමළ සහ ඉංග්‍රීසි යන භාෂාවලින් පමණක් ප‍්‍රදර්ශනය කළයුතු බව ආණ්ඩුව මීට පෙර ප‍්‍රකාශ කර තිබූ අතර ඒ අනුව මෙම චක‍්‍රලේඛය නිකුත් වී තිබේ.", "URL": "https://lankatruth.com/si/?p=75534", "Category": "පුවත්", "Parent URL": null}