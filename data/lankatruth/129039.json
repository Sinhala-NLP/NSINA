{"Source": "Lankatruth", "Timestamp": "February 21, 2022", "Headline": "පාස්කු අපරාධකරුවන්ට දඬුවම් ලබාදෙනවා… අනුර දිසානායක", "News Content": "පාස්කු ප්‍රහාරයේ සාපරාධී අපරාධකරුවන් නිශ්චිතව හඳුනාගෙන දඬුවම් පැමිණවීම ජාතික ජන බලවේගයේ ප්‍රධාන අරමුණක් සහ අපේක්ෂාවක් බව එම පක්ෂයේ නායක අනුර දිසානායක අවධාරනය කරයි. ඔහු මේ බව අවධාරණය කළේ ඊයේ (20) මාරවිලදී පැවති ජාතික ජන බලවේගයේ පුත්තලම් දිස්ත්‍රික් සමුළුව අමතමින්ය. පාස්කු ප්‍රහාරය සම්බන්ධයෙන් එම ප්‍රහාරය වලක්වාගැනීමට ක්‍රියා නොකළ අය සහ ප්‍රහාරය එල්ල කළ කණ්ඩායම වශයෙන් ප්‍රධාන චූදිතයන් දෙකොටසක් සිටින බවත් එයින් වලක්වා නොගැනීම පිළිබඳ පරීක්ෂණ යම් ප්‍රමාණයකට සිදු කර තිබුණද ප්‍රහාර එල්ල කළ කණ්ඩායම පිළිබඳව කිසිවක් සිදු නොවන බව හෙළි කළේය. මෙම පසුබිම යටතේ එම වින්දිතයින්ට යුක්තිය ඉටුකිරීම ජාතික ජන බලවේගයේ ප්‍රධාන අරමුණක් සහ අපේක්ෂාවක් ලෙස පවතින බව වැඩිදුරටත් ඔහු පැවසීය.", "URL": "https://lankatruth.com/si/?p=129039", "Category": "පුවත්", "Parent URL": null}