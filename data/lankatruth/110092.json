{"Source": "Lankatruth", "Timestamp": "February 7, 2021", "Headline": "බදුල්ලේ කොරෝනා පොකුර හිස ඔසවයි – වැඩිම දෛනික පිරිසත් බදුල්ලෙන්", "News Content": "කොවිඩ් – 19 ආසාදිතයන්ගේ ඊයේ (06) වාර්තා වූ ආසාදිතයන් අතරින් වැඩිම දෛනික ආසාදිතයින් ප්‍රමාණයක් වාර්තා වන්නේ බදුල්ල දිස්ත්‍රික්කයෙනි. එම පිරිස 197කි. බස්නාහිර පළාතෙන් පිටත දිස්ත්‍රික්කයකින් මෙවැනි ආසාදිතයින් පිරිසක් වාර්තා වූ පළමු අවස්ථාව මෙය ලෙස සැළකේ. බදුල්ල දිස්ත්‍රික්කයෙන් වාර්තා වන ආසාදිතයින්ගෙන් 185 දෙනෙකුම රිදීමාලියද්ද ප්‍රදේශයේ කර්මාන්තශාලාවක සේවකයින් පිරිසකි. මේ අතර ඊයේ දිනයේ වාර්තා වූ ආසාදිතයින් 726 දෙනා අතරින් කොළඹ දිස්ත්‍රික්කයෙන් 116 දෙනෙකු, ගම්පහ දිස්ත්‍රික්කයෙන් 101 දෙනෙකු, කුරුණෑගල දිස්ත්‍රික්කයෙන් ආසාදිතයින් 88 දෙනෙකු, මහනුවර දිස්ත්‍රික්කයෙන් 63 දෙනෙකු, කළුතර දිස්ත්‍රික්කයෙන් 51 දෙනෙකු සහ මාතර දිස්ත්‍රික්කයෙන් 22 කු හඳුනාගෙන තිබේ. මේ අතර වවුනියාව පොලිස් ස්ථානය ආශ්‍රිතව ආසාදිතයින් 20 දෙනෙකු හඳුනාගෙන ඇත.", "URL": "https://lankatruth.com/si/?p=110092", "Category": "කොවිඩ් -19 (කොරෝනා ) පුවත්", "Parent URL": null}