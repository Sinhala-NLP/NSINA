{"Source": "Lankatruth", "Timestamp": "February 14, 2019", "Headline": "ජනපති විවේචනය කළ මාධ්‍යවේදිනිය ඩොලර් 1900ක ඇප මත නිදහස්", "News Content": "පිලිපීන ජනාධිපති රොද්‍රිගෝ ඩියුටේට් මහතා විවේචනයට ලක් කිරීම හේතුවෙන් අත්අඩංගුවේ පසුවූ පිලිපීන ජාතික සම්මාන ලාභී මාධ්‍යවේදිනී මාරිසා රෙසා මහත්මිය ඇපමත මුදාහැර තිබේ. පිලිපීන ජනාධිපතිවරයා විවේචනයට ලක්කරමින් ලිපි පලකල බවට මාරිසා මහත්මියට චෝදනා එල්ලවූ අතර එරට සයිබර් අපරාධ ඒකකයේ නිලධාරීන් විසින් ඊයේ(13) මාධ්‍යවේදිනිය අත්අඩංගුවට ගත්තේය. පිලිපීන ජාතික විමර්ශන කාර්යාංශ රැඳවුම් බාරයේ තබාගත් මාධ්‍යවේදිනිය අද අධිකරණයට ඉදිරිපත් කිරීමෙන් පසු ඩොලර් 1900ක ඇපමත මුදා හැරිණි. 55 හැවිරිදි මාධ්‍යවේදිනියක වන මාරිසා රෙසා මහත්මිය පිලිපීනයේ රැප්ලර් වෙබ් අඩවියේ ප්‍රධාන කතෘ ලෙස කටයුතු කරයි.", "URL": "https://lankatruth.com/si/?p=68157", "Category": "විදෙස් පුවත්", "Parent URL": null}