{"Source": "Lankatruth", "Timestamp": "January 24, 2023", "Headline": "ස්වාධීන කොමිෂන් සභා සම්බන්ධයෙන් රනිල් වියරුවෙන්", "News Content": "ස්වාධීන කොමිෂන් සභා ක්‍රියාකාරීත්වය මුලුමනින්ම වැළැක්වීම සඳහා විවිධ කුමන්ත්‍රණ ජනාධිපතිගේ සමීපතමයන් විසින් අලුත් වටයකින් ක්‍රියාත්මක කර ඇති බවට තොරතුරු වාර්තා වේ.  විශේෂයෙන් ම මැතිවරණ කොමිෂන් සභාවත් රාජ්‍ය සේවා කොමිෂන් සභාවත් පොලිස් කොමිෂන් සභාවත් මේ අතර මුලින්ම පවතින බව අනාවරණය වේ. මැතිවරණ කොමිෂන් සභාවට එරෙහිව ඒකාබද්ධ සැලසුමක් මත රාජ්‍ය යාන්ත්‍රණය සහ පොහොට්ටු පක්ෂය යොදවමින් පවතී. මේ සම්බන්ධයෙන් සමීපතම තොරතුර ලෙස හෙළිවන්නේ මානව හිමිකම් කොමිෂන් සභාවේ හිටපු සභාපති බව කියා ගන්නා ආචාර්ය ප්‍රතිභා මහානාමහේවා සිදුකරමින් පවතින ප්‍රචාරයයි.  ඔහු මැතිවරණ කොමිෂන් සභාවේ බෙදීම සම්බන්ධයෙන් ප්‍රශ්න මතුකරන අතර ගණපූරණය නොමැතිව ගන්නා තීන්දු වලංගු නොවන බව ද ආදී වශයෙන් විවිධ ප්‍රකාශ කරමින් සිටී.  මේ ආකාරයට රාජ්‍ය සේවා කොමිෂන් සභාවට සහ පොලිස් කොමිෂන් සභාවට ද ඉදිරි සති කීපය තුළදී විවිධ ප්‍රහාර එල්ල කිරීමට සැලසුම් කර ඇති බව වාර්තා වේ.", "URL": "https://lankatruth.com/si/?p=144013", "Category": "පුවත්", "Parent URL": null}