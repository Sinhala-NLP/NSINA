{"Source": "Lankatruth", "Timestamp": "September 13, 2022", "Headline": "රැජින වෙනුවෙන් රජයේ විශේෂ නිවාඩු දිනයක්", "News Content": "දෙවන එලිසබෙත් මහ රැජිනගේ රාජකීය අවමංගල්‍ය වෙනුවෙන් රජයේ විශේෂ නිවාඩු දිනයක් ප්‍රකාශයට පත් කිරීමට රාජ්‍ය පරිපාලන සහ ස්වදේශ කටයුතු අමාත්‍යාංශය කටයුතු කර තිබේ. ඒ අනුව රාජකීය අවමංගල්‍ය යෙදෙන එළැඹෙන සැප්තැම්බර් 19 වනදා රජයේ විශේෂ නිවාඩු දිනයක් ලෙස ප්‍රකාශයට පත් කර ඇති අතර එදින ජාතික ශෝක දිනයක් ලෙසද දැනටමත් ප්‍රකාශයට පත්කර ඇත. රජයේ නිවාඩුව රජයේ අත්‍යවශ්‍ය සේවාවන් පවත්වාගෙන යාමට බාධාවක් නොවිය යුතු බවද රාජ්‍ය පරිපාලන සහ ස්වදේශ කටයුතු අමාත්‍යාංශ ලේකම්වරයා නිකුත් කළ නිවේදනයේ වැඩිදුරටත් සඳහන්ය.", "URL": "https://lankatruth.com/si/?p=139200", "Category": "පුවත්", "Parent URL": null}