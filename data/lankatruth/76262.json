{"Source": "Lankatruth", "Timestamp": "June 22, 2019", "Headline": "රනිල්, රුවන්, සාගල, මද්දුම බණ්ඩාර විශේෂ කාරක සභාවට කැඳවීමේ තීරණයක", "News Content": "අගමැති රනිල් වික්‍රමසිංහ මහතා ඇතුළු සිවුදෙනෙකු පාස්කු ඉරිදා ප්‍රහාරය පිළිබඳ පාර්ලිමේන්තු විශේෂ කාරක සභාව හමුවට කැඳවීමට තීරණය කර ඇතැයි වාර්තා වේ. ඒ අනුව අග්‍රාමාත්‍යවරයා රාජ්‍ය ආරක්ෂක අමාත්‍යවරයා සහ නීතිය හා සාමය පිළිබඳ හිටපු අමාත්‍යවරු වන සාගල රත්තායක සහ රංජිත් මද්දුමබණ්ඩාර යන ඇමතිවරුද විශේෂ කාරක සභාවට කැඳවීමට තීරණය කර ඇති බව වාර්තා වේ. පාර්ලිමේන්තු විශේෂ කාරක සභාව ලබන 26 වනදා උදෑසන යළි රැස්වීමට නියමිතය.", "URL": "https://lankatruth.com/si/?p=76262", "Category": "පුවත්", "Parent URL": null}