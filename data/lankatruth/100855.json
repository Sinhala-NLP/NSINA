{"Source": "Lankatruth", "Timestamp": "November 20, 2020", "Headline": "LPLවලට පැමිණි විදෙස් ක්‍රීඩකයින් කිහිපදෙනෙක්ටත් කොරෝනා", "News Content": "පන්දුවාර 20/20 ලංකා ප්‍රිමියර් ලීග් ක්‍රිකට් තරඟාවලියට සහභාගීවීමට සිටි පුහුණුකරුවන් සහ ක්‍රීඩකයන් කිහිප දෙනෙකුට කොවිඩ් – 19 ආසාදනයවී තිබේ. මේ අතර LPL තරඟාවලිය සඳහා සහභාගීවීමට රෙමටට පැමිණි කැනඩාවේ රවීන්දර්පාල් සිංට කොවිඩ් – 19 ආසාදනය වී ඇති බව අනාවරණය වී ඇති අතර ඔහු සහ සෙසු ක්‍රීඩකයන් මෙරටට පැමිණි අවස්ථාවේදී සිදුකළ PCR පරීක්ෂණයේදී ඒ බව තහවුරු වී තිබේ. කලම්බු කිංග්ස් කණ්ඩායම නියෝජනය කිරීමට සිටි රවීන්දර්පාල් සිං සමඟ අන්ඩ්‍රෝ රසල්ද එම ගුවන් යානයේ පැමිණි ඇති බැවින් රසල් නිරෝධායනට ලක්කර ඇති බව වාර්තා වේ. එමෙන්ම කැන්ඩි ටස්කර්ස් කණ්ඩායම නියෝජනය කරන පාකිස්තානු ක්‍රීඩක සොහෙල් තන්වීර්ටත් කොවිඩ් – 19 ආසාදනය වී ඇති බව වාර්තා වේ. මේ අතර තරඟාවලියට සහභාගීවීම සඳහා දකුණු අප්‍රිකාව, පාකිස්තානය, එංගලන්තය සහ ඇෆ්ගනිස්ථාන යන රටවල්හි ක්‍රීඩකයන් 08දෙනෙකු ඊයේ (19) රාත්‍රීයේදී දිවයිනට පැමිණ ඇති අතර ඔවුන් PCR පරීක්ෂණයට යොමු කිරීමෙන් පසු නිරෝධානය සඳහා යොමු කර ඇත. ඒ අනුව, තරඟාවලියට සහභාගී වන විදේශීය ක්‍රීඩකයන්, කාර්ය මණ්ඩල සහ තරඟාවලිය සංවිධායකයින් මේ වනවිට තරඟ පැවැත්වෙන හම්බන්තොටට පැමිණ සිටී.", "URL": "https://lankatruth.com/si/?p=100855", "Category": "ක්‍රීඩා පුවත්", "Parent URL": null}