{"Source": "Lankatruth", "Timestamp": "March 31, 2012", "Headline": "සන්ධාන මැති ඇමති අයිය මලෝ වලියකට මුර පුරති", "News Content": "අධ්‍යාපන නියෝජ්‍ය අමාත්‍ය නන්දිමිත්‍ර ඒකනායක මහතා සහ ඔහුගේ සොහොයුරු මධ්‍යම පළාත් මහ ඇමති සරත් ඒකනායක මහතා මෙසේ යම් ගැටුම්කාරී තත්වයකට පත්වෙමින් සිටින බව වාර්තාවේ. මෙසේ වීමට හේතුවී ඇත්තේ මහ ඇමතිවරයා විසින් සහ නන්දිමිත්‍ර ඒකනායක ඇමතිවරයා විසින් ගනු ලබන ක්‍රියා මාර්ග සම්බන්ධයෙන් ඔවුන් දෙදෙනාම එකිනෙකාට ප්‍රතිවිරුද්ධ වූ ක්‍රියාමාර්ග ගන්නා බැවිනි. ඊට ආසන්නම ගැටුම සිදුව ඇත්තේ උකුවෙල ප්‍රාදේශීය සභා ලේකම් මාරු කරීමය. විනය හේතුවක් මත යැයි කියමින් උකුවෙල ප්‍රාදේශීය සභා ලේකම් මාරු කරන ලෙස මධ්‍යම පළාත් මහා ඇමැති සරත් ඒකනායක මහතා නියෝග කර ඇති අතර නන්දිමිත්‍ර ඒකනායක මහතා ඒ මාරුව අවලංගු කර ඇත. නියෝජ්‍ය ඇමැති කළ ක්‍රියාව වැරැදි යැයි මහ ඇමැති ප්‍රකාශකරන විට පෞද්ගලික පළිගැනීමක් මත එම නිලධරයා මාරු කළ නිසා තමා එය අවලංගු කළ බව නියෝජ්‍ය ඇමැති ප්‍රකාශකරයි. පසුගිය දා උකුවෙල ප්‍රාදේශීය ලේකම් කාරයා‍ලයේදී ද නන්දිමිත්‍ර සහ පළාත් සභා මහාමාර්ග ඇමති යහලේගම යන දෙදෙනාද පරුෂ වචනයෙන් බැනගත් බව මාධ්‍ය වාර්තා පළ විය. එයද නන්දිමිත්‍ර – සරත් ගැටුමේම ප්‍රථිඵලයක් යැයිද වාර්තාවේ.", "URL": "https://lankatruth.com/si/?p=1946", "Category": "පුවත්", "Parent URL": null}