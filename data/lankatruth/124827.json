{"Source": "Lankatruth", "Timestamp": "October 21, 2021", "Headline": "කොරෝනා සම්බන්ධයෙන් ආණ්ඩුව සැඟවූ රහසක් එලියට", "News Content": "කොරෝනා මර්දනය වෙනුවෙන් පසුගිය වසරේදී ආණ්ඩුව වැය කර ඇත්තේ දළ දේශීය නිෂ්පාදිතයෙන් 0.159%ක් පඹනක් වන අතර ලෝකයේ අන්ත දිළිඳු රටවල් පවා එම අනුපාතය 02% – 03% අතර වන බව අනාවරණය වේ.  කොරෝනා මර්දනයට ලෝකයේ වෙනත් රටවල් වැය කළ මුදල සම්බන්ධ තොරතුරු කොළඹ විශ්ව විද්‍යාලයේ ආර්ථික විද්‍යා මහාචාර්ය සිරිමල් අබේරත්න මාධ්‍යයට හෙළිකර තිබිණි. ලෝකයේ දියුණු රටවල් මේ වෙනුවෙන් දළ දේශීය නිෂ්පාදිතයෙන් 05% – 10% අතර අනුපාතයක් වැය කර ඇති බව මහාචාර්යවරයා හෙළිකර තිබේ.  පසුගිය වසරේදී ලංකාව කොරෝනා මර්දනය වෙනුවෙන් රුපියල් කෝටි 2384ක් පමණක් වැය කර ඇති බව මුදල් අමාත්‍යංශයේ වාර්ෂික වාර්තාවේ දැක්වේ. එම මුදල සෞඛ්‍යඅමාත්‍යංශය විසින් රුපියල් කෝටි 2129ක් සහ පළත් සභාවලින් රුපියල් කෝටි 255ක් ආසන්න වශයෙන් වැය කර ඇති බව දැක්වේ. මූලාශ්‍රය – 2020 මුදල් අමාත්‍යංශ වාර්ෂික වාර්තාව", "URL": "https://lankatruth.com/si/?p=124827", "Category": "ආර්ථික පුවත්", "Parent URL": null}