{"Source": "Lankatruth", "Timestamp": "October 3, 2019", "Headline": "හේමසිරිගේ සහ පූජිතගේ බැංකු ගිණුම් තොරතුරු හා දුරකථන සබඳතා දත්ත CID යට ලබාදීමට නියෝග", "News Content": "හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත ජයසුන්දර යන මහත්වරුන්ගේ සියලුම බැංකු ගිනුම් සම්බන්ධ තොරතුරු වහාම ක්‍රියාත්මකවන පරිදි අපරාධ පරීක්ෂණ දෙපාර්තමේන්තුව වෙත ලබාදෙන ලෙස කොළඹ ප්‍රධාන මහේස්ත්‍රාත් අධිකරණය නියෝග කර තිබේ. කොළඹ ප්‍රධාන මහේස්ත්‍රාත් ලංකා ජයරත්න මෙනවිය නියෝගයක් නිකුත් කරමින් ප්‍රකාශ කර ඇත්තේ පාස්කු දින ප්‍රහාරය වලක්වා ගැනීම සම්බන්ධව සිය රාජකාරිමය වගකීම් සාපරාධී පැහැර හැරීමට ලක්කර ඇතැයි හිටපු ආරක්ෂක ලේකම්වරයාට සහ පොලිස්පතිවරයාට එල්ලවී ඇති චෝදනාවලට අදාලව අපරාධ පරීක්ෂණ දෙපාර්තමේන්තුව සිදුකර ඇති කරුණු දැක්වීම සළකා බැලීමෙන් පසු මෙම නියෝගය නිකුත් කළ බවය. මීට අමතරව විත්තිකරුවන්ගේ දුරකථන සංවාදවලට අදාල තොරතුරු ද අපරාධ පරීක්ෂණ දෙපාර්තමේන්තුවට ලබාදෙන්නැයි මහේස්ත්‍රාත්වරිය දුරකථන සමාගම් වෙත නියෝගයක් නිකුත් කර තිබේ.", "URL": "https://lankatruth.com/si/?p=82158", "Category": "පුවත්", "Parent URL": null}