{"Source": "Lankatruth", "Timestamp": "January 1, 2022", "Headline": "පුරුද්දට සුභ නව වසරක් කීවාට වැඩක් නැහැ… නව වසර සුභ කරගන්න පෙරට එන්න – වකමුල්ලේ උදිත හිමි", "News Content": "අවුරුද්ද ආරම්භයේ අපි කවුරුත් පුරුද්දට සුභ නව වසරක් ප්‍රාර්ථනා කරනු ලැබුවත් ප්‍රාර්ථනාවලින් පමණක් නව වසර සුභ වසරක් කිරීමට නොහැකි බව ජාතික භික්ෂු පෙරමුණේ ප්‍රධාන ලේකම් පූජ්‍ය වකමුල්ලේ උදිත හිමියන් පවසයි. ඒ වෙනුවට නව වසර සුභ වසරක් කර ගැනීම වෙනුවෙන් සියලුදෙනාම එකතු වී කටයුතු කළ යුතුව ඇතැයි උන්වහන්සේ පවසයි. අද (01) දින කැඳවා තිබූමාධ්‍ය හමුවකදීඅදහස් දක්වමින් ජාතික භික්ෂු පෙරමුණේ ප්‍රධාන ලේකම් පූජ්‍ය වකමුල්ලේ උදිත හිමියන් මෙලෙස අදහස් පළකරන ලදි. එම මාධ්‍ය හමුවේදී වැඩිදුරටත් අදහස් දක්වන උදිත හිමියන්… “අවුරුද්ද ආරම්භයේ ජනවාරි 01 වෙනිදාට අපි කවුරුත් මේ විදියට සුභ ප්‍රාර්ථනා කරමින් මේ විදියට පටන් ගත්තට ප්‍රාර්ථනාවන්ගෙන් රටක් යහපත් වෙන්නේ නැහැ. ප්‍රාර්ථනාවන්ගෙන් ජීවිත ගොඩනැගෙන්නේ නැහැ. ඒ නිසා ප්‍රාර්ථනාවන් හොඳයි වටිනවා ඒවා ක්‍රියාවට නගන්න. ධෛර්යය එකතු කර ගන්න. ඒ නිසා අපි අද කරන ප්‍රාර්ථනා හිස් ප්‍රලාප වගේ වෙන්න පුළුවන්කම තිබෙනවා. පුරුද්දට කියන පුරුද්දට කියෙවෙන වචන විතරක් බවට පත්වෙන්න ඉඩකඩ තිබෙනවා. අදින් පටන්න ගන්න අවුරුද්ද මේ ශ්‍රී ලංකාද්වීපය සුභ වෙනවාද කියන එක බරපතළ ප්‍රශ්නයක් වෙලා තිබෙන්නේ. ගෙවුණු අවුරුද්ද කියන්නේ ඉතාමත් අවාසනාවන්ත වසරක් විදියට අපි දකිනවා. සුද්දාගෙන් පස්සේ අපේ රට අවුරුදු 73ක් තිස්සේ පාලනය කරපු පාලකයෝ මග හසර පේන්නේ නැති අන්ධයෙක්ගේ තත්වයට පත්කරලා තියෙන්නේ. හැත්තෑ තුන් වසරක පාඩම් වගේම ගෙවුණු වසරේ පාඩම්වලින් හොඳ හැටි පාඩම් ඉගෙන ගෙන මේ ලැබූ2022 අවුරුද්ද අපට දුක් දෙමින් නොමරා මරන, කැත නරුම දේශපානය වෙනස් කරන්න අතුගා දමලා මහජනතාවගේ ජීවිත ගොඩ නගන්න පුළුවන් මහා ජනබලවේගයක් ගොඩනගන්න ජනතාව පෙරට එන්න ඕන කම තිබෙනවා. හැම ගෙදරකම බෝම්බ පුපුරණ ගෑස් ලිප් බෝම්බ බවට පත් වෙච්ච වේදනාකාරීදුෂ්ඨ තත්වය රටෙන් පහ කරන්න ඕන. මේ 2022 වර්ෂය අපි විශාල උනන්දුවකින් කටයුතු කරන්න ඕන. ඒක තමයි නව අවුරුද්දේ සුභ ප්‍රර්ථනාව වෙන්නේ. එහෙම නැතිව අපි පුරුද්දට සුභ නව වසරක් කිව්වාට එක සුභ වෙන්නේ නෑ.”", "URL": "https://lankatruth.com/si/?p=127506", "Category": "පුවත්", "Parent URL": null}