{"Source": "Lankatruth", "Timestamp": "April 21, 2020", "Headline": "මාළු වෙළෙන්දෙකුටත් කොරෝනා…", "News Content": "ඊයේ (20) කොරෝනා ආසාදිතයෙකු ලෙස හඳුනාගත් එක් පුද්ගලයෙකු සිය ජීවිකාව ලෙස සිදුකර ඇත්තේ මාළු වෙළඳාම බව වාර්තා වේ. ඔහු පිලියන්දල නිවන්තිඩිය ග්‍රාමෝදය මාවතේ පදිංචි 33 හැවිරිදි මාළු ව්‍යාපාරිකයෙකි. ඔහු කොරෝනා ආසාදිතයෙකු බවට තහවුරු වීමෙන් අනතුරුව IDH රෝහලට ඇතුලත් කළ බව පිළියන්දල සෞඛ්‍ය වෛද්‍ය නිලධාරී වෛද්‍ය ඉන්දික එල්ලාවල මහතා පවසයි. එම පුද්ගලයා පිළියන්දල සෞඛ්‍ය වෛද්‍ය නිලධාරී බල ප්‍රදේශයෙන් වාර්තා වූ ප්‍රථම රෝගියා බවද පැවසේ. මේ වනවිට එම පුද්ගලයා ආ ගිය බව කියන එම ප්‍රදේශයේම නීතිඥවරියකුගේ නිවසක් සහ ග්‍රාම සේවක වරයකුගේ නිවසක් ඇතුළු නිවාස 11ක පුද්ගලයන් ස්වයං නිරෝධානයට ලක් කර තිබේ.", "URL": "https://lankatruth.com/si/?p=92662", "Category": "පුවත්", "Parent URL": null}