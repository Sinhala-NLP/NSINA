{"Source": "Lankatruth", "Timestamp": "February 5, 2012", "Headline": "රිය අනතුරෙන් උප පොලිස්පරීක්ෂක මියයි", "News Content": "සේරුනුවර නගරයේ සිදුවූ රිය අනතුරකින් උප පොලිස් පරීක්ෂකවරයෙකු මියගොස් තිබේ. පොලිසිය පැවසුවේ ඊයේ රාත්‍රියේ ඔහු පැදවූ යතුරු පැදිය අසළ තිබූ වෙළඳසැලක ගැටීමෙන් එම මරණය සිදුවී ඇති බවය. මියගොස් ඇති උප පොලිස් පරීක්ෂකවරයා 49 හැවිරිදි වියේ පසුවූ ගිරිඋල්ල ප්‍රදේශයේ පදිංචි දෙදරු පියෙකි. ඔහුගේ මළ සිරුර කන්තලේ රෝහලේ මෘත ශරීරාගාරයේ තැන්පත් කර තිබේ. මේ අතර දිවයිනේ ප්‍රදේශ කිහිපයක සිදුවූ තවත් රිය අනතුරු කිහිපයකින් පුද්ගලයින් තිදෙනෙකු මියගොස් 12දෙනෙකු තුවාල ලැබිණි. පොලිස් මාධ්‍ය ප්‍රකාශක පොලිස් අධිකාරි අජිත් රෝහණ පැවසුවේ කැකිරාව, අඹන්පොල සහ මහව ප්‍රදේශවලින් මෙම රිය අනතුරු වාර්තාවන බවය. මියගිය අය අතර කුඩා දැරියක් ද වන බව ඔහු සදහන් කළේය.", "URL": "https://lankatruth.com/si/?p=1257", "Category": "පුවත්", "Parent URL": null}