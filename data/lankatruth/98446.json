{"Source": "Lankatruth", "Timestamp": "October 25, 2020", "Headline": "පාර්ලිමේන්තුවේ පොලිස් නිලධාරියෙකුටත් කොරෝනා….", "News Content": "පාර්ලිමේන්තුවේ ආරක්ෂක රාජකාරි සඳහා අනුයුක්ත කර සිටි පොලිස් නිලධාරියෙකුටද කොරෝනා වෛරස් ආසාදනය වී ඇති බව වාර්තා වේ. එම නිලධාරියා පාර්ලිමේන්තු කටයුතු භාර පොලිස් නිලධාරීන්ගේ මුළුතැන්ගෙය සහ ආපනශාලාව භාරව කටයුතු කරමින් සිට ඇති අතර පාර්ලිමේන්තු මුළුතැන්ගෙට අවශ්‍ය මාළු මිලදීගැනීම සඳහා පෑලියගොඩ මත්ස්‍ය වෙළඳපොලට ගොස් තිබේ. එම අවස්ථාවේදී ඔහුට කොරෝනා වෛරසය ආසාදනය වන්නට ඇතැයි අනුමාන කෙරේ. එම නිලධාරියාගේ ආශ්‍රිතයින් ලෙස ලෙස හඳුනාගත් තවත් පොලිස් නිලධාරීන් හය දෙනෙකුගේ PCR පරීක්ෂණ පවත්වා ඇති අතර ඔවුන් පාර්ලිමේන්තු සංකීර්ණයට පැමිණීමට ඉඩකට ඇති අය බවත් එම වාර්තාව තවමත් ලැබීනැතැයිද පාර්ලිමේන්තුවේ ජ්‍යෙෂ්ඨ ප්‍රකාශකයකු පවසා තිබේ. පාර්ලිමේන්තුවේ ආරක්ෂාව වෙනුවෙන් යොදවා සිටින තවත් පොලිස් නිලධාරීන් 30ක‌ට ඉදිරියේදී PCR පරීක්ෂණ සිදු කිරීමට නියමිත බව පැවසේ.", "URL": "https://lankatruth.com/si/?p=98446", "Category": "පුවත්", "Parent URL": null}