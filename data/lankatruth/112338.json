{"Source": "Lankatruth", "Timestamp": "March 10, 2021", "Headline": "ලංකාවේ ආණ්ඩුව මියන්මාර හමුදා ජුන්ටාව පිළිගනී", "News Content": "හමුදා කුමන්ත්‍රණයක් හරහා බලය අල්ලා ගත් මියන්මාර් හමුදා ජුන්ටාවේ විදේශ කටයුතු අමාත්‍ය වුන්නා මාවුං ල්වින්ට BIMSTEC සමුළුවට සහභාගි වන ලෙසට ආරාධනා කරමින් ශ්‍රී ලංකා විදේශ කටයුතු අමාත්‍ය දිනේෂ් ගුණවර්ධන යැවූ ලිපියක් නිසා දැඩි ආන්දෝලනාත්මක තත්ත්වයක් මතු වී තිබේ. මියන්මාරයේ වැසියන් බොහෝ දෙනෙකු ට්විටර් ඔස්සේ අදහස් පළ කරමින් පවසා ඇත්තේ, මෙම ආරාධනාව හරහා ශ්‍රී ලංකා රජය වක්‍ර ලෙස මියන්මාරයේ හමුදා පාලනය පිළිගෙන ඇති බවය. If BIMSTEC countries are not gonna be helpful to the people of Myanmar, at least kick out terrorist junta from your meetings while we settle our own affairs. @MFA_SriLanka @PMBhutan @FMBhutan pic.twitter.com/pkDAr77hfu — Civil Disobedience Movement (@cvdom2021) March 10, 2021We, #Myanmar People, strongly condemn #Srilanka for their invitation letter to Military Coup.#ProtestBIMSTEC#ProtestSriLanka#WhatIsHappeningInMyanmar — Thein Myint (@STTheinMyint) March 10, 2021We, the people of #Myanmar strongly condemn #SriLanka for the invitation of Wunna Maung Lwin, the illegal minister of junta to attend #BIMSTEC meeting. Your ignorance to our cause is an insult to us. Against to the wishes of Myanmar people is a total disgrace! pic.twitter.com/bVKEE4PkW5 — Nai Moe Myint (@895B_Thomason) March 10, 2021 මේ සම්බන්ධයෙන් ශ්‍රී ලංකාවේ විදේශ කටයුතු අමාත්‍ය දිනේෂ් ගුණවර්ධන පවසන්නේ BIMSTEC සම්මේලනයේ සභාපතිත්වය ශ්‍රී ලංකාව දරන බැවින් සම්ප්‍රදායානුකූලව මියන්මාර රජයේ විදේශ අමාත්‍යවරයාටද ඔන්ලයින් ඔස්සේ පැවැත්වෙන සමුළුවට සහභාගි වන ලෙස ආරාධනා කළ බවය. ඉන් මියන්මාරයේ නව පාලනය ශ්‍රී ලංකා රජය විසින් පිළිගනු ලබන බවක් අර්ථ ගැන්වෙන්නේ නැතැයි ඔහු පැවසීය. කෙසේ වෙතත්, මියන්මාරයේ ශ්‍රී ලංකා තානාපති නලින්ද සිල්වා තවමත් එරට රැඳී සිටින බවත් ඔහු රාජ්‍ය තාන්ත්‍රික සබඳතා පවත්වන බවත් අමාත්‍ය දිනේෂ් ගුණවර්ධන ප්‍රකාශ කරයි. මේ අතර, මෙම ලිපිය හරහා මියන්මාර හමුදා ජුන්ටාව රාජ්‍ය තාන්ත්‍රික වශයෙන් පිළිගැනීමක් සිදු වන්නේද යන්න පිළිබඳව ජාත්‍යන්තර දේශපාලනය පිළිබඳ විශ්ලේෂක නාලක ගුණවර්ධන සඳහන් කරන්නේ මෙම ලිපිය හරහා රාජ්‍ය තාන්ත්‍රිකභාවය පිළිබඳ ගැටලුකාරී තත්වයක් මතුවන බවය. “මේ ලියුම නමක් සඳහන් නොකර තනතුරට යැව්වා නම් මෙහෙම තත්වයක් උද්ගත වෙන්නෙ නැහැ. ඒත් මේ ලිපිය අලුත් විදේශ කටයුතු අමාත්‍යවරයාගේ නමින් යවා තිබීම නිසයි මේ ගැටලුව මතු වුණේ. රජයක් විදිහට මේ ආරාධනාව යවනකොට නම සඳහන් නොකර යවන්න තිබුණා,” යැයිද නාලක ගුණවර්ධන පවසයි.", "URL": "https://lankatruth.com/si/?p=112338", "Category": "පුවත්", "Parent URL": null}