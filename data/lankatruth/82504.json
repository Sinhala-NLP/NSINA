{"Source": "Lankatruth", "Timestamp": "October 8, 2019", "Headline": "ඌව පළාත් සභාවේ නිල කාලයත් අදින් අවසන්", "News Content": "ඌව පළාත් සභාවේ නිල කාලය අද(08) මධ්‍යම රාත්‍රී 12.00න් අවසන් වේ. ඌව පළාත් සභාවේ පස් අවුරුදු නිල කාලය අද මධ්‍යම රාත්‍රියෙන් අවසන් වන අතර ඒ අනුව ඌව පළාත් සභාව විසිර ගියා සේ සළකනු ලබන බව සඳහන් ගැසට් නිවේදනය ඌව පළාත් ආණ්ඩුකාර මෛත්‍රී ගුණරත්න මහතාගේ අත්සනින් යුතුව ඊයේ නිකුත්කර තිබුණි. ඌව පළාත් සභාව විසිර යෑමෙන් පසු දිවයිනේ සියලු පළාත් සභාවල නිල කාලය අවසන් වී යයි.", "URL": "https://lankatruth.com/si/?p=82504", "Category": "පුවත්", "Parent URL": null}