{"Source": "Lankatruth", "Timestamp": "May 3, 2017", "Headline": "ගීතාට මන්ත්‍රීධුරය දැරීමට අයිතියක් නැහැ…", "News Content": "එක්සත් ජනතා නිදහස් සන්ධානයෙන් ගාල්ල දිස්ත්‍රික්කයට තරඟ කර පාර්ලිමේන්තුවට තේරී පත්වූ මහින්ද පිලේ මන්ත්‍රීනී ගීතා කුමාරසිංහ මහත්මියට මන්ත්‍රී ධුරයක් දැරීමට අයිතියක් නැති බව අභියාචනාධිකරණය අද (03) ප්‍රකාශයට පත් කර ඇත. ගීතා කුමාරසිංහ ශ්‍රී ලංකාවේ සහ ස්විට්සර්ලන්තයේ පුරවැසිභාවය හිමි අයෙකු බැවින් ඇයගේ පාර්ලිමේන්තු මන්ත්‍රීධුරය අභියෝගයට ලක් කරමින් අභියාචනාධිකරණය හමුවේ ගොනු කර තිබූපෙත්සමක් විභාගයට ගැනීමෙන් පසුමෙම නියෝගය ඉදිරිපත්කර තිබේ. මෙරට ව්‍යවස්ථාවේ 19වන සංශෝධනය ප්‍රකාරව දිත්ව පුරවැසිභාවය හිමි කිසිවෙකුටත් ශ්‍රී ලංකා පාර්ලිමේන්තුවේ මන්ත්‍රී ධුරයක් දැරීමට නීතියෙන් අවසර නැත. අභියාචනාධිකරණයේ සභාපති විජිත් කේ. මලල්ගොඩ සහ විනිසුරු ප්‍රීති පද්මන් සූරසේන යන මහත්වරුන් හමුවේ පෙත්සම් විභාගය පැවැත්විණි.", "URL": "https://lankatruth.com/si/?p=33779", "Category": "පුවත්", "Parent URL": null}