{"Source": "Lankatruth", "Timestamp": "March 17, 2013", "Headline": "රුසියානු මැතිවරණයේ සැබෑ ජයග‍්‍රාහකයා කොමියුනිස්ට් පක්ෂයයි – සමීක්ෂණ වාර්තාවකින් හෙලි වෙයි", "News Content": "2011වසරෙ රුසියාවෙ පැවති මහ මැතිවරණයේ සැබෑ ජයග‍්‍රාහකයා රුසියානු කොමියුනිස්ට් පක්ෂය බව මොස්කව් නුවර කේන්ද‍්‍ර කරගත් පර්යේෂණ ආයතනයක් පවසයි. 2011වසරෙ රුසියාවෙ පැවති මහ මැතිවරණයේ සැබෑ ජයග‍්‍රාහකයා රුසියානු කොමියුනිස්ට් පක්ෂය බව මොස්කව් නුවර කේන්ද‍්‍ර කරගත් පර්යේෂණ ආයතනයක් පවසයි. යහපාලනය සහ ගැටුම් විශ්ලේෂණය පිළිබද මධ්‍යස්ථානයෙන් නිකුත් වූ නවතම පර්යේෂණ වාර්තාවට අනුව 2011 වසරෙ පැවති මැතිවරණයෙන් රුසියානු කොමියුනිස්ට් පක්ෂය සියයට 30ක ජන වරමක් ලබා ඇති අතර, වැල්දිමිර් පුටින්ගේ එක්සත් රුසියා පක්ෂය ලබාගෙන ඇත්තේ සියයට 22 ක ප‍්‍රතිශතයකි. තුන්වන ස්ථානයට පත්වූ මධ්‍ය වාමාංශික සාධාරණ රුසියාවක් පක්ෂය සියයට 16 ක ඡන්ද ප‍්‍රමාණයක් ලබාගෙන ඇත. නමුත් නිළ ඡන්ද වාර්තාවලට අනුව එක්සත් රුසියා පක්ෂය සියයට 49 ක ප‍්‍රතිශතයක් ඡන්ද ලබාගෙන ඇති අතර රුසියානුකොමියුනිස්ට්පක්ෂය සහ සාධාරණ රුසියාවක් පක්ෂය පිළිවෙලින් සියයට 19 ක් සහ 13 බැගින් ඡන්ද ලබා ගෙන ඇත. යහපාලනය සහ ගැටුම් විශ්ලේෂණය පිළිබද මධ්‍යස්ථානයෙන් නිකුත්වූ වාර්තාව පිළිබද අදහස් පලකරන රුසියානු පාලක එක්සත් රුසියා පක්ෂයේ සහ මැතිවරණ කාර්යාලයේ ඉහළ නිළධාරීන් පවසන්නේ මෙම මෙම වාර්තාව අමූළික ප‍්‍රබන්ධයක් බවයි.", "URL": "https://lankatruth.com/si/?p=6627", "Category": "විදෙස් පුවත්", "Parent URL": null}