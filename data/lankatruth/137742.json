{"Source": "Lankatruth", "Timestamp": "August 3, 2022", "Headline": "අතුරු අයවැය බරපතළ ගැටළුවක්", "News Content": "මෙම මස අවසන්වීමට පෙර පාර්ලිමේන්තුවට ඉදිරිපත් කිරීමට සැලසුම් කර තිබෙන අතුරු අයවැය සකස් කිරීමේදී බරපතළ ගැටළු රැසක් මතුවී ඇති බව මුදල් අමාත්‍යංශයේ තොරතුරුවලින් වාර්තා වේ.  විශේෂයෙන් ම ඉදිරි කාලය සඳහා රජයේ ආදායම් වැඩිකර ගැනීමත්, මෙම වර්ෂයේ ගෙවී ගිය කාලය සඳහා ලබාගෙන තිබෙන ණය ප්‍රමාණය හෙළිදරව් කිරීමත් මේ අතර මූලික වී ඇත. මේ වනවිට පවතින අයවැය හිඟය අති විශාල ලෙස ඉහල ගොස් ඇති අතර එය පියවීම සඳහා ලබාගෙන තිබෙන ණය ප්‍රමාණය වර්ෂය සඳහා අනුමත මුලු ණය ලබා ගැනීම්වලට සමාන බව එම ආරංචි මාර්ග සඳහන් කරයි.  මෙම තත්වය සමනය කර ගනිමින් ඉදිරි මාස 4 සඳහා අවම වශයෙන් රජයේ ආදායම් සහ වියදම් සම්බන්ධ තොරතුරු ඉදිරිපත් කිරීම අයවැය ලේඛනය සකස් කිරීමේදී අභියෝගයක් වී තිබේ.", "URL": "https://lankatruth.com/si/?p=137742", "Category": "ආර්ථික පුවත්", "Parent URL": null}