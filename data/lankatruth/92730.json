{"Source": "Lankatruth", "Timestamp": "April 24, 2020", "Headline": "අම්පාරේ පොලිස් බලප්‍රදේශ දෙකක ගමන් බිමන් සීමා කරයි", "News Content": "අම්පාර දිස්ත්‍රික්කයේ උහන සහ දමන යන පොලිස් බල ප්‍රදේශවල අතවශ්‍ය සේවා පමණක් ක්‍රියාත්මක වන අතර තාවකාලිකව ගමන් බිමන් සියල්ල සීමා කිරීමට ඊයේ (23) රාත්‍රියේ සිට කටයුතු කර තිබේ. අසාදිත සැක පුද්ගලයින් කිහිප දෙනකු මෙම ගම්මානවලට පැමිණ ඇතැයි ලැබුණු පැමිණිලි මත මෙම ක්‍රියා මාර්ග ගැනීමට පොලීසිය කටයුතු කළ බව පොලිස් අධිකාරී ජාලිය සේනාරත්න මහතා පවසයි. මේ වනවිට එම පොලිස්බල ප්‍රදේශයන්හි අතවශ්‍ය සේවා පමණක් ක්‍රියාත්මක වන අතර එම ගම්මානවල සිටින කිසිදු පුද්ගලයකුට ඉන් පිටවීම හෝ අලුතින් ගම්මානවලට ඇතුළු වීමද තහනම් කර ඇත. සෞඛ්‍ය අංශ ලබා දෙන උපදෙස් අනුව කටයුතු කරන ලෙසත් මේ පිළිබඳව නිසි අයුරින් තහවුරු කරගන්නා තුරු නිවෙස්වලටම වී රැදී සිටින ලෙස ජනතාවට දැනුම් දෙන බවත් පොලිස් මාධ්‍ය ප්‍රකාශකවරයා සඳහන් කරයි.", "URL": "https://lankatruth.com/si/?p=92730", "Category": "පුවත්", "Parent URL": null}