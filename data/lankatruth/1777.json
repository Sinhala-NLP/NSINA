{"Source": "Lankatruth", "Timestamp": "March 16, 2012", "Headline": "ගිරුවාපත්තුවේ ගොවියාත් සටන්බිමේ", "News Content": "මහ කන්නයේ වී අස්වනු සාධාරණ මිලකට අලෙවි කරගත නොහැකිවී සිටින ගොවීන් ඇතුළු විශාල ගොවි පිරිසකගේ සහභාගීත්වයෙන් අම්බලන්තොට නගරයේදී ඊයේ (15) උද්ඝෝෂණයක් පැවැත්වීය. සමස්තලංකා ගොවිජන සම්මේලනය මෙම විරෝධතාව සංවිධානය කර තිබූ අතර එයට විශාල පිරිසක් සහභාගී වූහ. කප්පාදුකරන ලද ගොවි විශ්‍රාම වැටුප වහාම ලබාදෙන ලෙසත් වී කිලෝවක සහතික මිල රුපියල් 40 දක්වා වැඩි කර එය පාර්ලිමේන්තු පණතක් මගින් නීතිගත කරණ ලෙසත් ආණ්ඩුවට බල කෙරමින් මෙම උද්ඝෝෂණය පැවැත්වීය. ජනතා විමුක්ති පෙරමුණේ දකුණු පළාත් සභා මන්ත්‍රී සිසිර කුමාර වාහල තන්ත්‍රී සහ සමස්තලංකා ගොවිජන සම්මේලනයේ සභාපති නාමල් කරුණාරත්න යන මහත්වරුන්ගේ මූලිකත්වයෙන් මෙම උද්ඝෝණය පැවැත්වීය.", "URL": "https://lankatruth.com/si/?p=1777", "Category": "පුවත්", "Parent URL": null}