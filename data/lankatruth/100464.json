{"Source": "Lankatruth", "Timestamp": "November 17, 2020", "Headline": "වහාම කොළඹ වහන්න – නගරාධිපතිනිය ඉල්ලයි", "News Content": "කොළඹ නගර සභා බල ප්‍රදේශය අවම වශයෙන් සති 03ක් වත් වසා දැමිය යුතු යැයි කොළඹ නගරාධිපතිනී රෝසි සේනානායක පවසයි. කොළඹ නගරසභා බල ප්‍රදේශය තුළ කොරෝනා පැතිරිම සීග්‍ර ව්‍යාප්තියක් පෙන්නුම් කරන බවත් වයස්ගත පුද්ගලයන් කොරොනා වෛරසය හේතුවෙන් මියයාම පාලනය කරගත නොහැකි තත්වයට පත්ව ඇති බවත් ඇය වැඩි දුරටත් පවසයි. කොළඹ නගර සභා සීමාව තුළ අධික ජන ඝනත්වයක් ඇති ප්‍රදේශවල ජිවත් වන ජනතාවට නිවාස තුළටම වී සිටින ලෙස කීවත් එය ප්‍රායෝගිකව ඉතා අපහසු බව පවසන නාගරාධිපතිනිය කොළඹ නගර සීමා බල ප්‍රදේශයට දැඩි සංචරන සීමා පැන වූයේ නැතිනම් විශාල ව්‍යසනයක් සිදුවිම වැලක්විය නොහැකි වනු ඇතැයි වැඩිදුරටත් පවසයි. මේ අතර හුදකලා ප්‍රදේශ ලෙස නම් කර ඇති කොටුව සහ පිට කොටුව ප්‍රදේශවලට පිට පලාත්වලින් පැමිණෙන පිරිසට කොටුව දුම්රිය පොල සහ පිටකොටුව ප්‍රධාන බස් නැවතුම් පොල අතර පා ගමනින් ගමන් කළ හැකි බව පොලිස් මාධ්‍ය ප්‍රකාශක අජිත් රෝහණ පවසයි.", "URL": "https://lankatruth.com/si/?p=100464", "Category": "පුවත්", "Parent URL": null}