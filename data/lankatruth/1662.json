{"Source": "Lankatruth", "Timestamp": "March 7, 2012", "Headline": "කිරිපිටි ඇනවුම් කිරීම අත්හිටුවයි", "News Content": "ලබන මාසය සඳහා අවශ්‍ය කිරිපිටි ඇනවුම් කිරීම තාවකාලිකව නවතා දැමූ බව කිරිපිටි සමාගම් පවසයි.  කිරිපිටි සමාගම් කිහිපයක නියෝජිතයින් මාධ්‍ය වෙත පවසා තිබෙන්නේ රජය දිගින් දිගටම කිරිපිටි මිල වැඩිකිරීම සම්බන්ධයෙන් තීරණයක් නොගැනීම හේතුවෙන් මෙම පියවර ගැනීමට සිදුවූ බවයි. කෙසේවුවත් ආනයනය කර ඇති කිරිපිටි තොග මෙම මාසයටද ප්‍රමාණවත් නොවන බව එම නියෝජිතයින් සඳහන් කරයි. කිරිපිටි කිලෝග්‍රෑමයක් ආනයනය කිරීමේ දී රුපියල් 37 ක පාඩුවක් දැරීමට කිරිපිටි සමාගම්වලට මේ වන විට සිදුව ඇති බව ඔවුන් සඳහන් කරයි. පවත්නා වාතාවරණය තුළ කිසිසේත් කිරිපිටි ආනයනය කිරීමේ හැකියාවක් ‍නොමැති බව ද එම සමාගම් අවධාරණය කර සිටියි. කිරිපිටි මිල සංශෝධනය සම්බන්ධයෙන් ඊයේ (6) අවසන් තීරනයක් ගන්නා බව පාරිභෝගික සේවා අධිකාරිය පවසා තිබුනත් මෙතක් තීරණයක් ගෙන නොමැතිබවද ඔවූහු වැඩිදුරටත් කියා සිටිති.", "URL": "https://lankatruth.com/si/?p=1662", "Category": "පුවත්", "Parent URL": null}