{"Source": "Lankatruth", "Timestamp": "December 27, 2020", "Headline": "ගාලු කොටුවේ ඇඟලුම් කම්හලක 10කටත් කොරා්නා", "News Content": "ගාල්ල කොටුවේ පිහිටි ඇඟළුම් නිෂ්පාදන ආයතතයකින් කොවිඩ් ආසාදිතයන් 10 දෙනෙකු හඳුනාගෙන ඇතැයි වාර්තාවේ. මෙම ස්ථානයේ සේවය කරන මිලිද්දුව ප්‍රදේශයේ කාන්තාවක කොරෝනා ආසාදිත බව පසුගියදා හඳුනාගැනීමෙන් පසු ඇගේ ආශ්‍රිතයන් වෙනුවෙන් කරන ලද PCRපරීක්ෂණවලින් තවත් සේවකයන් 09 දෙනකු ආසාදිත බව තහවුරු වී තිබේ. මෙම 09 දෙනාගෙන් 06 දෙනකු ගාල්ල නාගරික සෞඛ්‍ය වෛද්‍ය නිලධාරි කොට්ඨාසයේ පදිංචි අය වන අතර අනෙක් 03දෙනා වෙනත් ප්‍රදේශවල පදිංචිකරුවන් බව සෞඛ්‍ය අංශ කියයි. ගාල්ලේ නාගරික සෞඛ්‍ය වෛද්‍ය නිලධාරී කොට්ඨාසයේ සංචරණ සීමා පනවා තිබූ ප්‍රදේශවල හැර වෙනත් ප්‍රදේශවලින්ද මෙම ආසාදිතයන් වාර්තා වී ඇති බවත් ඔවුන්ගේ ආශ්‍රිතයන් මේ වනවිට නිරෝධායනයට යොමු කර ඇති බවත් ආසාදිතයන් 10 දෙනාම රෝහල්ගත කර එම ඇඟළුම් ආයතනය වසා දැමූ බවත් සෞඛ්‍ය වෛද්‍ය නිලධාරී කාර්යාලය සඳහන් කරයි.", "URL": "https://lankatruth.com/si/?p=104667", "Category": "කොවිඩ් -19 (කොරෝනා ) පුවත්", "Parent URL": null}