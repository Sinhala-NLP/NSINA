{"Source": "Lankatruth", "Timestamp": "May 4, 2018", "Headline": "දිනමිණ අනුරගෙන් අධිකරණයේදී සමාව ගනියි.", "News Content": "දිනමිණ පුවත්පත විසින් තමන්ට අපහාසයක් සිදුකල බවට එම පුවත්පතට එරෙහිව ජවිපෙ නායක අනුර දිසානායක මහතා පවරා තිබූ නඩුව පසුගියදා අධිකරණයේ විභාගයට ගත් අවස්ථාවේ ඒ වෙනුවෙන් වරද පිලිගෙන සමාවගෙන වන්දි මුදලක්ද ගෙවීමට එම පුවත්පතට සිදුවී තිබේ. එම ප්‍රවෘත්තිය සම්බන්දයෙන් කණගාටුව ප්‍රකාශකර පුවත්පතේ පලකිරීමටත් ඔවුන් එකඟ වි ඇත. පක්ෂය ඇතුලේ කුමන්ත්‍රණයක් යැයි පවසමින් ජවිපෙ නායක අනුර දිසානායක මහතාට එරෙහිව පසුගිය රාජපක්ෂ පාලන සමයේදී මෙම අපහාසාත්මක ප්‍රවෘත්තිය පළකර තිබුණි. මෙම නඩුව සමතයකට පත්කර ගැනීමට අවශ්‍ය බවත් තම පාර්ශ්‍යවයෙන් වරදක් සිදුවී ඇති බවත් දිනමිණ පුවත්පත වෙනුවෙන් පෙනීසිටි නීතිඥයින් අධිකරණයට කරුණු දක්වන ලදි. ඒ අනුව පුවත්පත හරහා කනගාටුව ප්‍රකාශකිරීමටත් ඒ සදහා වන්දි මුදලක් ලෙස රුපියල් 50000ක් ගෙවීමටත් නියම විය. මෙම වන්දි මුදල මතුගම සණස සමිතියේ ගිණුමට බැරකර මතුගම බෝපිටිය කණිටු විදුහලේ අපොස සාමාන්‍ය පෙළ සිසුන්ගේ ශිෂ්‍යත්ව අරමුදලකට බැරකිරීමද තීරණය විය. මෙම චෙක්පත මතුගම සණස සමිතියට පිරිනැමීම ජවිපෙ කළුතර දිස්ත්‍රික් පාර්ලිමේන්තු මන්ත්‍රි වෛද්‍ය නලින්ද ජයතිස්ස මහතා අතින් සිදුවිය.", "URL": "https://lankatruth.com/si/?p=51590", "Category": "පුවත්", "Parent URL": null}