{"Source": "Lankatruth", "Timestamp": "July 11, 2019", "Headline": "වෛද්‍ය ෂාෆිට එරෙහි නඩුව අද විභාගයට", "News Content": "කුරුණෑගල ශික්ෂණ රෝහලේ වෛද්‍ය ෂෙයිගු ෂියාබ්දීන් මොහොමඩ් ෂාෆි මහතාට එල්ලවී ඇති චෝදනා සම්බන්ධ නඩුව අද(11) කුරුණෑගල මහේස්ත්‍රාත් අධිකරණය හමුවේ කැඳවීමට නියමිතව ඇත. අයතා වත්කම් ඉපයීම, මව්වරුන් වඳ භාවයට පත් කිරීම සහ ත්‍රස්ත සංවිධානවලට උපකාර කිරීම යන චෝදනා වෛද්‍ය ෂාෆි මහතාට එල්ලවී ඇති අතර ඔහු මේ වනවිට අපරාධ පරීක්ෂණ දෙපාර්තමේන්තුව භාරයේ රඳවා ඇත. අද පැවැත්වීමට නියමිත නඩු විභාගයේදී පැමිණිලි ඉදිරිපත් කර ඇති මව්වරුන්ට සුදුසු වෛද්‍ය පරීක්ෂණය කුමක්දැයි විශේෂඥ වෛද්‍යවරුන්ගේ නිර්දේශ ඇතුළත් වාර්තාවක් ඉදිරිපත් කිරීමට නියමිත බවද වාර්තා වේ.", "URL": "https://lankatruth.com/si/?p=77427", "Category": "පුවත්", "Parent URL": null}