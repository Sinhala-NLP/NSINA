{"Source": "Lankatruth", "Timestamp": "November 23, 2021", "Headline": "ඇමරිකාවේ සුදු ජාතිවාදියෙකු නිදොස් කොට නිදහස් කරයි !", "News Content": "2020 වසරේ ඇමරිකාවේ Kenosha නගරයේ පැවැති ජාතිවාදී විරෝධී පෙළපාලියකට වෙඩි තබා දෙදනෙකු ඝාතණය කල සුදු ජාතිවාදියෙකු අධිකරණය විසින් නිදොස් කොට නිදහස් කිරීම බරපතල අර්බුධයක් නිර්මාණය කරමින් පවතින බව වාර්තා වේ. වයස අවුරුදු 18ක් වන Kyle Rittenhouse නැමැත්තා තම ආත්ම ආරක්ෂාව සඳහා වෙඩි තැබූ බව සලකා අධිකරණය විසින් මෙසේ ඔහුට නිදහස ලබා දී ඇත. මෙම නිදහස් කිරීම පිලිබඳව ඇමරිකානු ජනාධිපති දැඩි කෝපයට හා කණස්සල්ලට පත්වී ඇති අතර ඩොනල්ඩ් ට්‍රම්ප් සැකකරුට සුබ පතා ඇත. අධිකරණ තීන්දුවට එරෙහිව මානවහිතවාදියෙකු හා ප්‍රකට සිවිල් ක්‍රියාකර සාමාජිකයෙකු වන ජෙසී ජැක්සන් තම අප්‍රසාදය පළකර ඇත. ඇමරිකාවේ ඩොනල්ඩ් ට්‍රම්ප් විසින් ඇතිකරන ලද සුදු ආධිපත්‍ය බලය සංකල්පය හා ඒ සමග ඇතිවුණු ඇමරිකන් සමාජය ජාතිවාදය මත බෙදීයාම තවමත් අවසන් වී නොමැත. විශේෂයෙන්ම පසුගිය ජනාධිපතිවරනයෙන් පසුව කැපිටෝලයේ පරාජිත ජනාධිපති ට්‍රම්ප් හා ඔහුගේ සුදු ජාතිවාදීන් ආයුධ සන්නද්ධව නටපු තොවිලය හේතුවෙන් ඇමරිකන් සමාජය හා ආයුධ පරිහරණය පිලිබඳ සංවාදය නැවතත් කරලියට පැමිණ ඇත්තේ මෙම අධිකරණ තීන්දුවත් සමගිනි. 1791 දී පැනවූ නීතියක් මගින් ඇමරිකානු ජනතාවට ලබා දී ඇති ආයුධ පරිහරණය හේතුවෙන් 2019-2020 කාලය තුළ 20,000ක් පමණ පිරිසක් මියගොස් ඇත. 2020 අගෝස්තු 23 වැනිදා පැවැති ජාතිවාදයට එරෙහි පෙළපාලියකට සහභාගී වූ නිරායුධ සුදු තරුණයන් දෙදනෙකු  Kyle Rittenhouse  විසින් මරා දමනු ලැබුවේ AR-15 වර්ගයේ රයිෆලයක් යොදා ගනිමිනි. ඔහු අධිකරණය ඉදිරියේ හඬා වැටෙමින් ප්‍රකාශ කරනු ලැබුවේ තමා මෙම අපරාධය කරනු ලැබුවේ තම පවුලේ සාමාජිකයින් හා තමන්ගේ ජීවිතය ආරක්ෂා කිරීම සඳහා වන බවයි. එහිදී නීතිපතිවරයා පවසා තිබුණේ විත්තිකරු අධිකරණ සාමාජිකයින් හා ජූරියේ සංවේදීභාවය අවුස්සා තමන් කළ අපරාධයෙන් නිදහස් වීමට උත්සහ කරන බවයි. නමුත් ජුරි සභාව එම ප්‍රකාශය පිලිබඳව අවධානය යොමු නොකරන ලද අතර විත්තිකරු ආත්ම ආරක්ෂාව සඳහා මෙම අපරාධය සිදුකර ඇතිබව ඒකමතිකව පිළිගනු ලැබීය. මෙම නඩු තීන්දුවෙන් පසුව ඇමරිකාව පුරා යලිත් වරක් උද්ඝෝෂණ ඇතිවෙමින් පවතින බව මාධ්‍ය වාර්තා කර සිටින අතර ඇමරිකානු ජනාධිපති ජෝ බයිඩන් විසින් අධිකරණ තීන්දුවට හිස නමන ලෙස ඇමරිකන් ජනතාවගෙන් ඉල්ලා සිටි. George Floyd මරා දැමීමෙන් ඇමරිකාව පුර හමා ගිය උද්ඝෝෂණ හේතුවෙන් ඒ සමයේදී ඩොනල්ඩ් ට්‍රම්ප් විසින් උද්ඝෝෂණ කරුවන්ට හිසට වෙඩිතබන ලෙස තමන්ගෙන් ඉල්ලා සිටි බවත් තමන් ඇතුළු හමුදා නායකයින් එය ප්‍රතික්‍ෂේප කළ බව එරට හිටපු හමුදාපති Mark Milley පසුගියදා CNN නාලිකාවට ප්‍රකාශ කර සිටියේය. කෙසේවෙතත් ඇමරිකාවේ ශ්‍රේෂථාධිකරණය එරට ආයුධ පරිහරණය සීමා කිරීම සඳහා ඉදිරිපත් කරන ලද පෙත්සමක් සලකා බැලීමට නොවැම්බර් 11 වනදා තීරණය කරනු ලැබීය.", "URL": "https://lankatruth.com/si/?p=126129", "Category": "පුවත්", "Parent URL": null}