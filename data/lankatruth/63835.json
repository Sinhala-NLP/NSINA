{"Source": "Lankatruth", "Timestamp": "November 22, 2018", "Headline": "තේරීම් කාරක සභාවට ජවිපෙන් විජිත සහ නලින්ද", "News Content": "පාර්ලිමේන්තු තේරීම් කාරක සභාව සඳහා ජනතා විමුක්ති පෙරමුණේ මන්ත්‍රීවරු දෙදෙනා නම්කර ඊයේ (21) පාර්ලිමේන්තුවේ මහ ලේකම් ධම්මික දසනායක මහතා වෙත දැනුම්දී තිබේ. ඒ අනුව මන්ත්‍රීවරුන් 12 දෙනකුගෙන් සමන්විත පාර්ලිමේන්තු තේරීම් කාරක සභාව සඳහා ජවිපෙ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් මහතා සහ ජවිපෙ මධ්‍යම කාරක සභික, පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා ජනතා විමුක්ති පෙරමුණ විසින් නම් කර ඇත. මීට අමතරව මෛත්‍රී – මහින්ද පිලේ සාමාජිකයන්ද නම් කර යවා තිබේ. ඔවුන් සිය මන්ත්‍රීවරු 07 දෙනෙකු මෙම පාර්ලිමේන්තු තේරීම් කාරක සභාව සඳහා නම් කර ඇත. දිනේෂ් ගුණවර්ධන, එස්.බී. දිසානායක, නිමල් සිරිපාල ද සිල්වා, මහින්ද සමරසිංහ, විමල් වීරවංස, උදය ගම්මන්පිල, තිලංග සුමතිපාලයන මන්ත්‍රීවරුන්ගේනම් මෙසේ පාර්ලිමේන්තු මහ ලේකම්වරයා වෙත යොමු කර තිබේ.", "URL": "https://lankatruth.com/si/?p=63835", "Category": "පුවත්", "Parent URL": null}