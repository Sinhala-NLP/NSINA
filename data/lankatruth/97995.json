{"Source": "Lankatruth", "Timestamp": "October 18, 2020", "Headline": "ලග්ගල ප්‍රාදේශීය සභාවේ සිවිලිම මන්ත්‍රීවරුත් සිටියදී කඩා වැටෙයි…", "News Content": "ලග්ගල ප්‍රාදේශීය සභාවේ මාසික සභා වාරය පසුගිය 15වනදා පවත්වමින් සිටින අතරතුරදී එම ගොඩනැගිල්ලේ සිවිලම ගැලවී කඩා වැටී තිබේ. එහෙත් ඉන් මන්ත්‍රීවරුන්ට හානියක් සිදුව නැත. ලග්ගල ප්‍රාදේශීය සභා ගොඩනැගිල්ල මොරගහකන්ද කළු ගඟ ව්‍යාපෘතිය යටතේ ඉදි කළ ලද්දක් බවත් එහි ඉදිකිරීම් ප්‍රමිතියෙන් තොරවීම හේතුවෙන් මෙලෙස කඩා වැටුණු බවත් ලග්ගල ප්‍රාදේශීය සභාවේ ජනතා විමුක්ති පෙරමුණේ මන්ත්‍රී කේ.ජී බණ්ඩාරතිලක මහතා පවසයි. කෙසේ වෙතත් මෙම සිවිලිම මුළුමනින්ම සභාව මැදට කඩා වැටුනේනම් විශාල කේදවාචකයක් සිදුවන බවද ඒ මහතා පවසයි. විශේෂයෙන්ම ඉදිරියේදී මෙවන් ඉදිකිරීම් සිදුකිරීමේදී නිදි අධීක්ෂණයක් යටතේ සිදුවියයුතු බවද ජනතා විමුක්ති පෙරමුණේ මන්ත්‍රී කේ.ජී බණ්ඩාරතිලක මහතා වැඩිදුරටත් පෙන්වා දෙයි.", "URL": "https://lankatruth.com/si/?p=97995", "Category": "පුවත්", "Parent URL": null}