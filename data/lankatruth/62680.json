{"Source": "Lankatruth", "Timestamp": "November 5, 2018", "Headline": "තෙවරප්පෙරුමට හේෂාට ඇප", "News Content": "දකුණු පළාත් සභාවේ හිටපු මන්ත්‍රී අජිත් ප්‍රසන්න මහතාට ඉකුත් පළවෙනිදා අරලියගහ මන්දිරය ඉදිරිපිට දී පහරදීමේ සිද්ධියක් සම්බන්ධයෙන් අත්අඩංගුවට ගත් එක්සත් ජාතික පක්ෂ පාර්ලිමේන්තු මන්ත්‍රී පාලිත තෙවරප්පෙරුම මහතා සහ හේෂා විතාන මහතා ඇප මත නිදහස් කිරීමට කොළඹ කොටුව මහේස්ත්‍රාත් රංග දිසානායක නියෝග කර තිබේ. රුපියල් ලක්ෂ දෙක බැගින් ශරීර ඇප දෙකක් මත ඔවුන් මුදාහැර ඇත. මන්ත්‍රීවරු දෙදෙනාට පොලිසියේ පෙනී සිටින්නැයි කතානායකවරයා හරහා දැනුම් දුන් පසු ඔවුන් අද (5) නීතිඥවරයකු සමඟ පැමිණ පොලිසියට බාරවීමෙන් පසුව අත්අඩංගුවට ගෙන තිබිණි.", "URL": "https://lankatruth.com/si/?p=62680", "Category": "පුවත්", "Parent URL": null}