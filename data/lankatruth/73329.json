{"Source": "Lankatruth", "Timestamp": "May 4, 2019", "Headline": "NTJ සංවිධානයේ මූල්‍ය පරිපාලක අත්අඩංගුවට", "News Content": "ජාතික තව්හිද් ජමාත් සංවිධානයේ මූල්‍ය පාලක ලෙස කටයුතු කළ බවට සැක කෙරෙන අබ්දුල් සක්තාර් මොහොමඩ් නැමැත්තෙකු ඊයේ(03) අත්අඩංගුවට ගෙන තිබේ. අත්අඩංගුවට ගන්නා ලද අවස්ථාවේ සැකකරු සතුව තිබී එම සංවිධානයේ සාමාජිකයින් සමඟ හුවමාරු කළ රුපියල් කෝටියකට අධික මුදල් ගණුදෙනු සම්බන්ධයෙන් වන රිසිට් පත් 200ක් සහ තවත් රිසිට් පත් 25ක් පොලීසිය භාරයට ගෙන ඇත. එසේම අයි.එස් ත්‍රස්ත සංවිධානය සම්බන්ධයෙන් වන විඩියෝ පට, යුධ හමුදා ඇඳුමට සමාන ඇඳුමකින් සැරසී සිටින ඡායරූප, ජාතික හැඳුනුම්පත් 2ක් සහ පසුගියදා තෙල්දෙණිය ප්‍රදේශයේ දී සිදු වු ගැටුම පිළිබඳ වන වීඩියෝ පටද සැකකරු සතුව තිබී සොයාගෙන ඇත. පසුගිය දා මරාගෙන මැරෙන බෝම්බකරුවන් ලෙස සැක සහිතව අත්අඩංගුවට ගත් සහෝදරයින් සැඟව සිටි ගම්පොල පාවහන් වෙළඳ සැළ අසල කුලී නිවසක සැඟව සිටියදී අදාල පුද්ගලයා අත්අඩංගුවට ගෙන තිබේ. සැකකරු සතුව තිබූ ලැප්ටොප් පරිගණක යන්ත්‍රයේ අසැබි වීඩියෝ අතර සඟවා තිබියදී පසුගිය පාස්කු ඉරිදා ප්‍රහාරයෙන් පසු මාධ්‍ය ඔස්සේ පලවූ වාර්තා, දිගන සිදුවීමේ දර්ශන සහ ප්‍රහාරයෙන් පසුව කාන්තාවක් විසින් සිය සංවිධානයේ සාමාජිකයන්ට ආරක්ෂාවීමට උපදෙස් ලබාදෙන හඬපටයක් පොලීසිය විසින් සොයාගෙන ඇත. සැකකරු සම්බන්ධව වැඩිදුර පොලිස් විමර්ශන ක්‍රියාත්මක වේ.", "URL": "https://lankatruth.com/si/?p=73329", "Category": "පුවත්", "Parent URL": null}