{"Source": "Lankatruth", "Timestamp": "July 28, 2017", "Headline": "උමාඔයෙන් පීඩාවට පත් ජනතාව නිසි වන්දි නොලැබිණැයි උද්ඝෝෂණයේ", "News Content": "උමා ඔය ව්‍යාපෘතියෙන් පීඩාවට පත් ජනතාව විසින් කොළඹ-බදුල්ල ප්‍රධාන මාර්ගය හරස් කරමින් විරෝධතා ව්‍යාපාරයක නිරත වී තිබෙන බව වාර්තා වේ. බිඳුණුවැව, අලුත්ගම හංදිය හරස් කරමින් ප්‍රදේශවාසීන් විසින් මෙම උද්ඝෝෂණය පවත්වයි. උමා ඔය ව්‍යාපෘතියෙන් පීඩාවට පත්වූ තමන්ට නිසි ලෙස වන්දි ලබා දෙන ලෙස ඉල්ලා ඔවුන් මෙම උද්ඝෝෂණය සිදු කරයි. මේ අතර ඉයේ(27) පැවැති මහ වැසිත් සමඟ බණ්ඩාරවෙල දික්අරාව ප්‍රදේශයේ ගිලාබැසීමේ අවදානමක් නිසා පවුල් 150ක් පමණ ඉවත් කිරීමට පියවර ගත් බව ආපදා කළමනාකරණ මධ්‍යස්ථානය පවසයි. උමා ඔය ව්‍යාපෘතිය නිසා පොළොවේ ඇති වී තිබූ පැල්මකින් ජල බුබුලක් මතුවී ගලා යෑමට පටන් ගැනීමත් සමඟ මෙම අවධානම් තත්ත්වය ඇතිවී තිබේ.", "URL": "https://lankatruth.com/si/?p=38591", "Category": "පුවත්", "Parent URL": null}