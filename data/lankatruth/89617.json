{"Source": "Lankatruth", "Timestamp": "February 9, 2020", "Headline": "තායිලන්තයේ වෙඩි තැබීමෙන් 21ක් ජීවිතක්ෂයට – වෙඩි තැබී හමුදා නිලධාරියාත් මරුට", "News Content": "තායිලන්තයේ කොරට් නගරයේ පිහිටි සුපිරි වෙළද සංකීර්ණයකට ආයුධ සන්ද්ධව කඩා වැදුණු තායිලන්ත හමුදා භටයෙකු ඉලක්කයකින් තොරව වෙඩි තබා පුද්ගලයින් 21 දෙනෙක් ඝාතනය කර තිබේ. ඉන් තවත් පිරිසක් තුවාල ලබා ඇත. තායිලන්තයේ නකෝන් රච්චාසිමා නගරයේදී එරට හමුදා සොල්දාදුවෙක් මෙම වෙඩි තැබීම සිදුකර ඇත. හමුදාවේ කනිෂ්ඨ නිලධාරියෙකු වන ජක්‍රෆන්ත් තොම්මා හමුදා කඳවුරකින් අවිආයුධ සහ වාහනයක් සොරකම් කර ඇති අතර ඊට පෙර ඔහුගේ අණදෙන නිලධාරියා ඝාතනය කර ඇති බවද වාර්තා වේ. වෙඩි තැබීම අතරතුර ෆේස්බුක් සමාජ මාධ්‍ය ඔස්සේ සජීවීව පෙනී සිටීමටත් ඔහු කටයුතු කර ඇත. එරට ආරක්ෂක අංශ විසින් සිදු කළ වෙඩි තැබීමකින් මෙම ඝාතකයාද ජීවිත්ක්ෂයට පත්ව ඇති බව විදෙස් මාධ්‍ය වාර්තා කරයි. පෞද්ගලික ගිනිඅවි සන්තකයේ තබාගැනීම අතින් ලෝකයේ වැඩිම ප්‍රතිශතයක් හිමි රටවලින් එකක් ලෙස තායිලන්තය සැලකේ.", "URL": "https://lankatruth.com/si/?p=89617", "Category": "විදෙස් පුවත්", "Parent URL": null}