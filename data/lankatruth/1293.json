{"Source": "Lankatruth", "Timestamp": "February 8, 2012", "Headline": "සතෙන් සතේ ඉතිරි කරල බහිරවයාට පිදීම !", "News Content": "ජාතික ඉතිරිකිරීමේ බැංකුවේ අභ්‍යන්තර විගණන ඒකකය අනාවරණය කර ගන්නා අක්‍රමිකතා සම්බන්ධයෙන් වගකිවයුතු නිළධාරීන් ආරක්ෂා කිරීමේ පිළිවෙතක් ලංකා බැංකු සේවක සංගමය සහ පාලනාධිකාරිය එක්ව දියත්කර ඇති බව අනාවරණය වේ. මේ නිසා ක්‍රමානුකූලව රාජකාරියේ යෙදෙන නිළධාරීන් සහ කාර්යමණ්ඩලය උදාසීනවී ඇති අතර බැංකුවේ මූල්‍යතත්වය සම්බන්ධයෙන් බරපතල ගැටළු ඇතිවීමටද මෙය හේතුවී තිබේ. මේ අතර රාජපක්ෂ ප්‍රබලයින්ගේ නිර්දේශමත මෑතදී ලබාදුන් දේශපාලන පත්වීම් නිසාද බැංකුවේ කටයුතු අඩපණවීමට හේතුවී ඇත. මේ වන විට දේශපාලන නිර්දේශ මත සුදුසුකම් නොමැති ද්‍රවිඩ පුද්ගලයින් බදවාගනිමින් සිටින බවද හෙළිවේ. මෙම බැංකුවේ වැඩිවශයෙන් තිබෙන්නේ පාසල් සිසුන්ගේ ඉතිරිකිරීමේ ගිණුම් සහ ග්‍රාමීය ජනතාවගේ ඉතිරිකිරීමේ ගිණුම්ය.", "URL": "https://lankatruth.com/si/?p=1293", "Category": "ආර්ථික පුවත්", "Parent URL": null}