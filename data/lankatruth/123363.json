{"Source": "Lankatruth", "Timestamp": "September 20, 2021", "Headline": "මවට, පියාට පහරදුන් පොහොට්ටු මන්ත්‍රී තවමත් නිදැල්ලේ… මව ICU එකේ…", "News Content": "මාතර වැලිගම ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රී ප්‍රසාද් මිලින්ද විසින් සිය මවට සහ පියාට ඉතා අමාණුෂික ලෙස පහරදී තිබේ. මෙම පහරදීම සිදු කර ඇත්තේ ඉඩම් ආරවුලක් මුල් කරගෙන බව මේ වනවිට අනාවරණය වී ඇති අතර පහරකෑමෙන් අසාධ්‍ය වූ මව මාතර මහ රෝහලේ දැඩිසත්කාර ඒකකයේ ප්‍රතිකාර ලබන අතර පියා අහංගම රෝහලේ ප්‍රතිකාර ලබමින් සිටී. පහරදීම සිදු කළ මන්ත්‍රී ප්‍රසාද් මිලින්දගේ බාල සොහොයුරා විසින් සිද්ධිය සම්බන්ධයෙන් වැලිගම පොලීසියට පැමිණිලි කර ඇතත් මෙතෙක් ඊට සාධාරණයක් ඉටුව නැතැයි ඔහු පවසයි. පොහොට්ටු පක්ෂයේ වැලිගම ආසන සංවිධායක වත්මන් කතානායක මහින්ද යාපා අබේවර්ධන වන අතර පහරදීම සිදු කළ මන්ත්‍රී ප්‍රසාද් මිලින්ද ඔහුගේ සමීපතමයෙකු බවද වාර්තා වේ.", "URL": "https://lankatruth.com/si/?p=123363", "Category": "පුවත්", "Parent URL": null}