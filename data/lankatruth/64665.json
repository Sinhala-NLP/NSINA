{"Source": "Lankatruth", "Timestamp": "December 3, 2018", "Headline": "කටාර්, ඔපෙක් සංවිධානයෙන් ඉවත්වීමේ සූදානමක", "News Content": "ජනවාරි පළමුවෙනිදා සිට තෙල් අපනයනය කරන රටවල ඔපෙක් සංවිධානයෙන් ඉවත් වන බව කටාර් රාජ්‍ය පවසයි. ඔපෙක් සංවිධානය 1960 වසරේ දී ඛනිජ තෙල් අපනයනය සිදුකරන රටවල්වල එකතුවකින් පිහිටුවාගත් සංවිධානයකි. මෙය පිහිටුවාගැනීමේ අරමුණ වූයේ ලෝක වෙළඳපළේ ඛනිජතෙල් මිල ස්ථාවරව පවත්වාගැනීමට වන අතර එහි මූලස්ථානය වියානා නුවර පිහිටා තිබේ. කෙසේ වෙතත් කටාර් රාජ්‍යයේ බලශක්ති අමාත්‍යමොහොමඩ් සලීහ් අබ්දුල්ලා අල් සදා අද(03) නිවේදනය කර සිටියේ සිය වාර්ෂික ස්වභාවික වායු නිෂ්පාදනය ටොන් මිලියන 77 සිට 110 දක්වා ඉහළ නැංවීමට තම රාජ්‍ය පියවර ගන්නා බවයි. ඒ අනුව සාමාජික රටවල් 15කින් යුතු ඔපෙක් සංවිධානයෙන් ඉවත්වන පළමු ගල්ෆ් කලාපීය රට කටාර් රාජ්‍යයයි.", "URL": "https://lankatruth.com/si/?p=64665", "Category": "විදෙස් පුවත්", "Parent URL": null}