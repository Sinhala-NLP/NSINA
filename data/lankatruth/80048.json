{"Source": "Lankatruth", "Timestamp": "August 29, 2019", "Headline": "පැය 26ක් ධීවර සහ නාවික කටයුතුවලට අවධානම්", "News Content": "හෙට(30) උදෑසන 6.00 සිට පසුදා උදෑසන 8.00 දක්වා කාලය තුළ ධීවර හා නාවුක කටයුතුවල නොයෙදෙන්නැයි ආපදා කළමනාකරන මධ්‍යස්ථානය ජනතාවගෙන් ඉල්ලා සිටියි. එම කාලය තුළ මන්නාරම සිට පුත්තලම,කොළඹ,මාතර,හම්බන්තොට සහ පොතුවිල් සිට මඩකලපුව දක්වා වෙරළට ඔබ්බෙන් වු මුහුදු තීරයන් සඳහා සුළඟේ වේගය පැයට කිලෝ මීටර 70-80 අතර අගයක් ගනු ඇති බවත් එමඟින් මුහුද රළු ස්වභාවයක් ගත හැකි බවත් ආපදා කළමනාකරණ මධ්‍යස්ථානය සඳහන් කරයි. මීට අමතරව සෙසු මුහුදු ප්‍රදේශවල ද සුළගේ වේගය පැයට කිලෝමීටර 60 – 70 අතර අගයක් ගත හැක. මෙම කාලගුණික තත්වය ධීවර සහ නාවික කටයුතු සඳහා අවධානම් බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසයි. දකුණු පළාතේ සහ කළුතර, රත්නපුර දිස්ත්‍රික්කවල ද මධ්‍යම කඳුකර ප්‍රදේශවල ද සුළඟේ වේගය පැයට කිලෝමීටර් 60 – 70 දක්වා ඉහළ යා හැකි අතර තරමක තද වැසි ද ඇතිවිය හැක.", "URL": "https://lankatruth.com/si/?p=80048", "Category": "පුවත්", "Parent URL": null}