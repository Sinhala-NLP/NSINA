{"Source": "Lankatruth", "Timestamp": "March 23, 2019", "Headline": "මහබැංකු අධිපතිවරයා ඇතුළු පිරිසක් කෝප් කමිටුවට කැඳවයි", "News Content": "මහබැංකු අධිපති ආචාර්ය ඉන්ද්‍රජිත් කුමාරස්වාමි ඇතුළු මහබැංකු නියෝජිත පිරිසක් ඊයේ(22) කෝප් කමිටුව හමුවට කැඳවා තිබේ. ක්ෂුද්‍ර මූල්‍ය ණය යෝජනා ක්‍රම සහ බැදුම්කර සම්බන්ධව, කෝප් කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා ඇතුළු පිරිසක් සමඟ මහබැංකු නියෝජිත පිරිස මෙහිදී දීර්ඝව සාකච්ඡා කර ඇත. ක්ෂුද්‍ර මූල්‍ය ණය යෝජනා ක්‍රමවලට ගොදුරුවීමෙන් මේ වනවිට විශාල පිරිසක් ණය උගුලක සිරවී ඇති අතර පාර්ලිමේන්තුවේ ද ඒ සම්බන්ධව සාකච්ඡා ඇති විය. ඒ අනුව ඉදිරියේදී, ක්ෂුද්‍ර මූල්‍ය ණය ලබාදීමේදී විශේෂ නීති ගෙන ඒම සම්බන්ධව ක්‍රියාමාර්ග ගැනීමට මහබැංකු නියෝජිත පිරිස කෝප් කමිටුවේදී එකඟ වී ඇත. එසේම නව පැදුම්කර නිකුත් කිරීමේ ක්‍රමවේදය පැහැදිලිකරන වීඩියෝ පටයක්, කෝප් කමිටුව හමුවේ ප්‍රධර්ශනය කිරීමට මහ බැංකු නියෝජිතයින් කටයුතු කළ බවද වාර්තා වේ.", "URL": "https://lankatruth.com/si/?p=70900", "Category": "පුවත්", "Parent URL": null}