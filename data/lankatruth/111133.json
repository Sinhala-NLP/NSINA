{"Source": "Lankatruth", "Timestamp": "February 22, 2021", "Headline": "විමල්ගේ හා දයාසිරිගේ අමාත්‍යාංශ පිහිටි භූමිය අගමැති යටතට ගනියි", "News Content": "විමල් වීරවංස අමාත්‍ය ධුරය දරන කර්මාන්ත අමාත්‍යාංශ ගොඩනැගිල්ල පිහිටි භූමිය අගමැති මහින්ද රාජපක්ෂ යටතේ ඇති නාගරික සංවර්ධන අධිකාරියට (UDA) පවරා ගැනීමට කටයුතු සූදානම් කරමින් පවතී. කොළඹ 3, ගාලු පාරේ පිහිටි අක්කරයක් සහ පර්චස් හතක් සහිත මෙම ඉඩම වාණිජමය කටයුතු සඳහා යොදා ගැනීමට ආණ්ඩුව සැලසුම් කරමින් සිටින බව වාර්තා වේ. දැනට කර්මාන්ත අමාත්‍යාංශයට අමතරව රාජ්‍ය අමාත්‍ය දයාසිරි ජයසේකරගේ දේශීය අත්යන්ත්‍ර හා බතික් රාජ්‍ය අමාත්‍යංශයද මේ භූමියේ පිහිටා ඇත. කාර්ය මණ්ඩලය හාරසියයක් පමණ මෙම ගොඩනැගිල්ලේ දැනට සේවයේ යෙදී සිටිති.", "URL": "https://lankatruth.com/si/?p=111133", "Category": "පුවත්", "Parent URL": null}