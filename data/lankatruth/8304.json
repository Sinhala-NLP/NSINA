{"Source": "Lankatruth", "Timestamp": "September 26, 2013", "Headline": "වෙළෙඳ හිඟය ඉහළට", "News Content": "ආනයන වියදම හා අපනයන ආදායම අතර පරතරය හෙවත් වෙළෙඳ හිඟය ඉකුත් ජුලි මාසයේ 40.1%කින් ඉහළ ගොස්‌ ඇතැයි ආර්ථික දත්ත වාර්තා සඳහන් කරයි. ආනයන වියදම හා අපනයන ආදායම අතර පරතරය හෙවත් වෙළෙඳ හිඟය ඉකුත් ජුලි මාසයේ 40.1%කින් ඉහළ ගොස්‌ ඇතැයි ආර්ථික දත්ත වාර්තා සඳහන් කරයි. ජුලි මාසයේ අපනයන ආදායම වර්ධනය වීමේ වේගයට වඩා වැඩි වේගයකින් ජුලි මාසයේ ආනයන වියදම් වර්ධනය වීම නිසා මෙසේ වෙළෙඳ හිඟය සැලකිය යුතු ලෙස ඉහළ ගොස්‌ තිබේ. මේ අනුව 2012 වසරේ ජුලි මාසයේ ඇමරිකානු ඩොලර් මිලියන 530.6ක්‌ වූ වෙළෙඳ හිඟය මේ වසරේ ජුලි මාසයේදී ඇමරිකානු ඩොලර් මිලියන 743.3ක්‌ දක්‌වා වැඩි වී ඇත. ජුලි මාසයේ අපනයන ආදායම ඇමරිකානු ඩොලර් මිලියන 794.4 සිට ඇමරිකානු ඩොලර් මිලියන 857.8 දක්‌වා 8%කින් ඉහළ යන විට ආනයන වියදම ඇමරිකානු ඩොලර් මිලියන 1325 සිට ඇමරිකානු ඩොලර් 1601.1 ක්‌ දක්‌වා 20.8%කින් ඉහළ ගොස්‌ ඇතැයි ශ්‍රී ලංකා මහ බැංකුව නිකුත් කළ නවතම වාර්තාවකද සඳහන් ය.", "URL": "https://lankatruth.com/si/?p=8304", "Category": "ආර්ථික පුවත්", "Parent URL": null}