{"Source": "Lankatruth", "Timestamp": "April 1, 2018", "Headline": "රාහුල විද්‍යාලයේ විදුහල්පතිට පහරදීම ගැන විමර්ශනයක්", "News Content": "මාතර රාහුල විද්‍යාලයයේ විදුහල්පතිට පහර දීමේ සිද්ධිය සම්බන්ධයෙන් සොයා බැලීමට කණ්ඩායමක් පත් කර ඇති බව වාර්තා වේ. පසුගියදා විදුහලේ පැවැති ක්‍රීඩා උත්සවයක් අතරතුර විදුහල්පතිවරයා පහර කෑමකට ලක්වී ඇත. මෙම පහරදීම සම්බන්ධයෙන් පොලිසියෙන් මේ වන විටත් විමර්ශනයක් ආරම්භ කර තිබෙන අතර එක් පුද්ගලයෙකු අත්අඩංගුවට ගෙන ඇති බවද මාධ්‍ය වාර්තා සඳහන් කරයි. එම පහරදීම සම්බන්ධයෙන් චෝදනා ලබා ඇත්තේ එක්සත් ජාතික පක්ෂ ප්‍රබලයෙකුගේ සමීපතමයෙකු බවද සමාජ ජාල මාධ්‍ය සඳහන් කරයි.", "URL": "https://lankatruth.com/si/?p=49868", "Category": "පුවත්", "Parent URL": null}