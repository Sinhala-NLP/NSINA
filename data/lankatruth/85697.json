{"Source": "Lankatruth", "Timestamp": "November 14, 2019", "Headline": "උතුරට, ඡන්ද වැලැක්වීමේ කුමන්ත්‍රණයක්", "News Content": "ලබන 16 වනදා පැවැත්වෙන ජනාධිපතිවරණයේ ඡන්දය ප්‍රකාශ කිරිම සඳහා උතුරේ ඡන්ද දායකයා ඡන්ද පොළට යාම වැලැක්වීම සඳහා කුමන්ත්‍රණයක් දියත් වෙමින් තිබෙන බව වාර්තා වේ. එහි එක් පියවරක් ලෙස ඡන්දය වර්ජනය කරන්නැයි ඉල්ලා නිර්නාමික පිරිසක් උතුරු පළාතේ ජනතාව අතර අත්පත්‍රිකා බෙදා ඇතැයි වාර්තා වේ. තිරුනල්වේලි, නල්ලූර් හා කෝපායි ඇතුලු ප්‍රදේශ රැසකින් එවැනි සිදුවීම් ගැන තොරතුරු වාර්තා වී ඇතැයි මැතිවරණ නිරීක්ෂණ සංවිධානයද සඳහන් කරයි. නව ජනාධිපතිවරයා තෝරාපත් කරගැනීමේ මැතිවරණ ප්‍රචාරක කටයුතු ආරම්භ වී සතියක් පමණ ගත වූ පසු පාර්ලිමේන්තු මන්ත්‍රී නාමල් රාපක්ෂ මහතා දින කිහිපයක් උතුරේ රැඳෙමින් විවිධ සංවිධාන හා මහජන නියෝජිතයන් සම්බන්ධ වෙමින් මෙම මැතිවරණයේදී උතුරේ ඡන්ද දායකයා ඡන්දය වර්ජනය කිරීමේ තත්වයක් සඳහා සූදානම් කිරීමට සාකච්ඡා කර ඇති බවත් ඊට බොහෝ පිරිස් විරෝධය පළ කිරීම හේතුවෙන් එය අසාර්ථක වූ බවත් පසුගිය දිනවල සමාජජාල සහ වෙබ් අඩවි වාර්තා කර තිබිණි.", "URL": "https://lankatruth.com/si/?p=85697", "Category": "පුවත්", "Parent URL": null}