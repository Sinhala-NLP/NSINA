{"Source": "Lankatruth", "Timestamp": "May 27, 2019", "Headline": "බදියුදීන්ට එරෙහි විශ්වාසභංගයට TELO සහය", "News Content": "කර්මාන්ත හා වාණිජ අමාත්‍ය රිෂාඩ් බදියුදීන් මහතාට එරෙහිව ඉදිරිපත් කර ඇති විශ්වාසභංගයට සහාය දැක්වීමට දෙමළ ජාතික සන්ධානය නියෝජනය කරන ටෙලෝ සංවිධානය තීරණය කළ බව එම පක්ෂය අද (27) පැවැත්වූ මාධ්‍ය හමුවකදී අනාවරණය කළේ ය. ටෙලෝ සංවිධානයේ ජ්‍යෙෂ්ඨයන්ගේ සහභාගීතවයෙන් පැවති මෙම සාකච්ඡාව සඳහා සෙල්වම් අඩෙයිකලනාදන් සහ කවීන්ද්‍රන් කෝඩීස්වරන් යන එම පක්ෂයේ මන්ත්‍රීවරු දෙදෙනාම සහභාගී වී ඇති අතර මෙම තීරණය සඳහා ඔවුන් දෙදෙනාම සිය එකඟතාවය පල කර ඇත. තම පක්ෂයේ මෙම ස්ථාවරය දෙමළ ජාතික සන්ධානයේ නායකත්වය වෙත දැනුම් දෙන බවත් සන්ධානය කුමන තීරණයක් ගත්තත් සිය ස්ථාවරයේ වෙනසක් නොමැති බවත් මන්ත්‍රීවරයා සඳහන් කර තිබේ.", "URL": "https://lankatruth.com/si/?p=74697", "Category": "පුවත්", "Parent URL": null}