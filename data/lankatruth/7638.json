{"Source": "Lankatruth", "Timestamp": "July 3, 2013", "Headline": "ස්නෝඩ්න් අල්ලන්න මොරාලේස්ගේ ගුවන්යානය බස්සලා", "News Content": "රුසියාවේ සිට ආපසු යමින් සිටි බොලීවියා ජනාධිපති මොරාලේස් ගමන් කරමින් සිටි ගුවන්යානය ඔස්ට්‍රියාවේ වියානා ගුවන්තොටුපොළට ගොඩබැස්වීමට බල‍කර තිබේ. ඒ, එක්සත් ජනපද රහස් හෙළිදරව් කරමින් සිටින එඩ්වඩ් ස්නෝඩ්න් සිටින බවට තිබූ සැකය දුරුකිරීම සඳහාය. රුසියාවේ සිට ආපසු යමින් සිටි බොලීවියා ජනාධිපති මොරාලේස් ගමන් කරමින් සිටි ගුවන්යානය ඔස්ට්‍රියාවේ වියානා ගුවන්තොටුපොළට ගොඩබැස්වීමට බල‍කර තිබේ. ඒ, එක්සත් ජනපද රහස් හෙළිදරව් කරමින් සිටින එඩ්වඩ් ස්නෝඩ්න් සිටින බවට තිබූ සැකය දුරුකිරීම සඳහාය.  ප්‍රංශය සහ පෘතුගාලය තම දේශසීමා මතින් එම ගුවන්යානයට පියාසර කිරීමට ඉඩ දී නොතිබුණු අතර යුරෝපා රටවලට මේ සඳහා බලකර තිබුණේ එක්සත් ජනපද රාජ්‍ය දෙපාර්තමේන්තුවය. කෙසේ වුවද පසුව කරන ලද පරීක්ෂා කිරීම්වලදී ස්නෝඩ්න් එහි නොසිටි බව හෙළිදරව් විය. කෙසේ වුවද මෙම සිදුවීම බොලීවියාව දැඩි ලෙස කෝප ගන්වා ඇති අතර බොලීවියානු විදේශ අමාත්‍යවරයා කියා සිටින්නේ ජාත්‍යන්තර ප්‍රජාව විසින් මෙම අසාධාරණ ක්‍රියාව හෙළා දැකිය යුතු බවය.  ස්නෝඩ්න් විසින් දේශපාලන රැකවරණ ඉල්ලා සිටින රටවල් කාණ්ඩයට බොලීවියාවද අයත් වෙයි. ඒ හැරෙන්නට චීනය, කියුබාව, ඉක්වදෝරය, ජර්මනිය, අයිස්ලන්තය, ඉතාලිය හා නෙදර්ලන්තය ඔහුගේ රැකවරණ ඉල්ලීම මෙතක් සලකා බලමින් සිටියි. මොස්කව් ගුවන්තොටුපොළේ රැඳී සිටින එඩ්වඩ් ස්නෝඩ්න් පසුගියදා තම රැකවරණ ඉල්ලීම රටවල් 20ක් වෙත ඉදිරිපත් කළේය. ඒ අතරමැදියෙකු මගින් මොස්කව්හි එම රටවල තානාපති කාර්යාලයන්ට ලිපි ඉදිරිපත් කරමිනි. මේ අතර ඇමරිකානුවන් මිලියන ගණනකගේ තොරතුරු එකතු කිරීමේ ප්‍රතිපත්තියක් ජාතික ආරක්ෂක ඒජන්සියට නොමැති බවට පසුගිය මාර්තුවේ කොන්ග්‍රසය හමුවේ බොරුකීම පිළිබඳව ඇමරිකානු ජාතික රහස් ඔත්තුසේවා අධ්‍යක්ෂ ජේම්ස් ක්ලැපර් ඊයේ (02) සමාව අයැද සිටියේය.", "URL": "https://lankatruth.com/si/?p=7638", "Category": "විදෙස් පුවත්", "Parent URL": null}