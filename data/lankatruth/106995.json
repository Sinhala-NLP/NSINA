{"Source": "Lankatruth", "Timestamp": "January 8, 2021", "Headline": "ඊයේ සමස්ත ආසාදිතයන් 532ක්", "News Content": "ඊයේ (07) දිනයට කොවිඩ් – 19 සාදිතයින් 532දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 432ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. තවත් 93 දෙනෙකු වාර්තා වන්නේ බන්ධනාගාර ආශ්‍රිතවය. එමෙන්ම ඉතාලියේ සිට පැමිණි තිදෙනෙක්, සුඩානයේ සිට පැමිණි තිදෙනෙක් සහ ජෝර්දානයේ සිට පැමිණි එක් අයෙක් ලෙස විදේශයන්හි සිට පැමිණි 07 දෙනෙකුද වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 43,023ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,897 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 46,880කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 222කි.", "URL": "https://lankatruth.com/si/?p=106995", "Category": "කොවිඩ් -19 (කොරෝනා ) පුවත්", "Parent URL": null}