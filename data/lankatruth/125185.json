{"Source": "Lankatruth", "Timestamp": "October 29, 2021", "Headline": "බදුල්ලේ ඩෙංගු හිස ඔසවයි…", "News Content": "බදුල්ල මහ නගර සභා බල ප්‍රදේශයේ ඩෙංගු ආසාදිතයන් පැතිර යාමේ වැඩි අවධානමක් මතු වී ඇති බවත් මේ වනවිටත් ඩෙංගු ආසාදිතයන් 80ක් පමණ වාර්තා වී ඇති බවත් බදුල්ල මහ නගර සභාවේ ප්‍රධාන මහජන සෞඛ්‍ය පරීක්ෂක රනිල් ප්‍රියංකර පවසයි. මේ වනවිටත් බදුල්ල ගල්කන්ද, ඔලියමංඩිය, සුවිනීතගම, තොලබෝගස්වත්ත, පිටවෙලගම ප්‍රදේශවලින් මෙම ඩෙංගු රෝගීන් වාර්තා වී තිබෙන බවද ඔහු පවසයි. බදුල්ල ප්‍රදේශයට පවතින වර්ෂාවත් සමඟ ඩෙංගු මදුරුවන් බෝවී ඩෙංගු රෝගය පැතිර යාමේ අවධානමක් තිබෙන බව පවසන බදුල්ල මහ නගර සභාවේ ප්‍රධාන මහජන සෞඛ්‍ය පරික්ෂකවරයා මදුරුවන් බෝවන ස්ථාන විනාශ කර නිවෙස් අවට ජලය එක් රැස්වීමට ඉඩ නොතබා නිතරම අවට පරිසරය පිරිසිදුව තබා ගන්නා ලෙසටද ජනතාවට දැනුම් දෙයි.", "URL": "https://lankatruth.com/si/?p=125185", "Category": "පුවත්", "Parent URL": null}