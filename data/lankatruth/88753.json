{"Source": "Lankatruth", "Timestamp": "January 15, 2020", "Headline": "මම දැන් මේ ආණ්ඩුවට වැදගත් කෙනෙක් නෙවෙයි… පොහොට්ටුවේ අභ්‍යන්තර අර්බුද විමලවීරගෙන් එලියට…", "News Content": "ආණ්ඩු බලය නොමැති කාලයේ, පොහොට්ටු පක්ෂය ගොඩනගන කාලයේ තමන්ව ඉතාමත් අත්‍යාවශ්‍ය පුද්ගලයෙකුව සිටි බවත් තමන්ට බොහෝ වැඩ පැවරූ බවත් සිහිපත් කරන වනජීවී රාජ්‍ය අමාත්‍ය විමලවීර දිසානායක මහතා අනාවරණය කරන්නේ ආණ්ඩුව පිහිටුවීමෙන් පසු තමන්ව නොසලකා හැර ඇති බවය. අම්පාර ප්‍රදේශයේදී ඊයේ (14) මාධ්‍ය හමුවක් කැඳවමින් ඒ මහතා මේ බව සඳහන් කළ අතර විපක්ෂයේ සිටියදී මචං හුචං කියාගෙන සිටි අය ආණ්ඩු බලය ලබා ගත් පසු වෙනස් වී ඇතැයිද ඔහු එහිදී කියා සිටියේය. අද වනවිට බලය ලබාගත් පසු ඔවුන් තනතුරු වෙනුවෙන් බෝදිලිමන් සේ පාට වෙනස් කිරීමට පටන්ගෙන ඇති බවද ඇමතිවරයා තව දුරටත් සඳහන් කළේය. තමන් වනජීවී රාජ්‍ය අමාත්‍යවරයා ලෙස තමන්ට වැඩ කටයුතු කිරීමට අවශ්‍ය බලතල සහිත ගැසට් නිවේදනය මේ වනවතුරුත් කැබිනට් අමාත්‍ එච්ය.එම් චන්ද්‍රසේන අමාත්‍යවරයා විසින් නිකුත් කර නැතැයිද, ඔහු තමන්ට අවශ්‍ය බලතල පවරා නොදෙන්නේ යැයිද මෙහිදී විමලවීර දිසානායක මහතා චෝදනා කළේ ය.", "URL": "https://lankatruth.com/si/?p=88753", "Category": "පුවත්", "Parent URL": null}