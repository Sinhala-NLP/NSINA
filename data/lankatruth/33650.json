{"Source": "Lankatruth", "Timestamp": "April 30, 2017", "Headline": "ජවිපෙ මැයි රැලියට සහභාගීවීමට ග්‍රීක් කොමියුනිස්ට් පක්ෂයෙන් සහ ඉන්දියාවෙන් පැමිණෙයි‍", "News Content": "ලෝක කම්මකරු දිනය වෙනුවෙන්ශ්‍රී ලංකාවේ පැවැත්වෙන සටන්කාමී මෙන්ම ආකර්ෂණීයමමැයි රැලිය වන ජවිපෙ මැයි රැලියට සහභාගීවීම සඳහා පැමිණෙන විදෙස් නියෝජිතයන් අතරින් තවත් විදෙස් නියෝජිතයන් තිදෙනෙකු අද (30) පෙරවරුවේ කටුනායක ජාත්‍යන්තර ගුවන්තොටුපළින් මෙරටට පැමින තිබේ. ඒ අනුව ග්‍රීසියේ කොමියුනිස්ට් පක්ෂයේ මධ්‍යම කමිටු සාමාජික, යුරෝපීය පාර්ලිමේන්තු මන්ත්‍රී කොන්ස්ටන්ටිනොස් පපාඩෝකිස් මහතා, සමස්ත ඉන්දියානු පෙරටුගාමී පක්ෂයේ කේරල ප්‍රාන්ත කමිටුවේ ලේකම් සහ එම පක්ෂයේ මධ්‍යම කමිටු සාමාජික වී. රාම් මොහාන් මහතා සහ එහි මධ්‍යම කමිටුවේ ලේකම්, ජාත්‍යන්තර කටයුතු පිළිබඳ භාර ප්‍රධානී පී. දේවරාජන් මහතා මෙසේ අද දිවයිනට පැමින ඇත. ඔවුන් පිළි ගැනීම සඳහා ජවිපෙ මධ්‍යම කමිටු සාමාජික, පාර්ලිමේන්තු මන්ත්‍රී, වෛද්‍ය නලින්ද ජයතිස්ස මහතා සහ ජනතා විමුක්ති පෙරමුණේ පුද්ගලික අංශයේ වෘත්තීය සමිතිය වන අන්තර් සමාගම් සේවක සංගමයේ ගුවන්තොටුපළ හා ගුවන්සේවා සමාගමේ ශාඛාවේ භාණ්ඩාගාරික අජන්ත පන්ඩිතරත්න මහතා සහ කාරක සභික බී.එම්. ඩබ්ලිව්.එස් මඩවල මහතා එක්වී තිබේ.  ග්‍රීසියේ කොමියුනිස්ට් පක්ෂයේ මධ්‍යම කමිටු සාමාජිකකොන්ස්ටන්ටිනොස් පපාඩෝකිස් මහතා පිළිගණිමින්   සමස්ත ඉන්දියානු පෙරටුගාමී පක්ෂයේ නියෝජිතයින් දෙපළ පිළිගණිමින්.", "URL": "https://lankatruth.com/si/?p=33650", "Category": "පුවත්", "Parent URL": null}