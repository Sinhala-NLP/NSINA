{"Source": "Lankatruth", "Timestamp": "November 2, 2021", "Headline": "රට පුරා ගොඩනැගිලි ද්‍රව්‍ය හා ගෑස් හිඟයක්", "News Content": "සිමෙන්ති ඇතුළු ගොඩනැගිලි ද්‍රව්‍යවල හිඟයක් සහ යළිත්වරක් ගෑස් හිඟයක් ඇතිවී තිබෙන බව සියලුම ප්‍රදේශවලින් වාර්තා වේ.  මේ වන විට සිමෙන්ති හිඟය ඉතාම උග්‍ර තත්වයට පත්වී අනෙකුත් ගොඩනැගිලි ද්‍රව්‍ය මිල ගණන් විශාල වහයෙන් ඉහල ගොස් තිබේ. මේ නිසා ඉදිකිරීම් කර්මාන්තයේ බරපතල කඩා වැටීමක් සිදුවෙමින් පවතින අතර එයට පිළියම් යෙදීම සඳහා මුදල් ඇමතිවරයාගේ ප්‍රධානත්වයෙන් අද විශේෂ සාකච්ඡාවක්ද පැවැත්වීමට කටයුතු යොදා තිබේ. පසුගිය වසරේ ඉදි කිරීම් කර්මාන්තයෙන් ජාතික ආදායමට රුපියල් කෝටි 59,296ක වූ දායකත්වයක් ලබා දී තිබිණි.  මේ අතර ලිට්‍රෝ සහ ලාෆ් යන ගෑස් සමාගම් දෙකම වෙළඳපොලට නිකුත් කරන ගෑස් හිඟයක් යළිත් වරක් පවතී. ඊට අමතරව ඉන්ධන හිඟයක් ඇතිවීමේ අනතුර පිළිබඳව ද විවිධ මාධ්‍ය වාර්තා පළ වෙමින් තිබේ.", "URL": "https://lankatruth.com/si/?p=125360", "Category": "ආර්ථික පුවත්", "Parent URL": null}