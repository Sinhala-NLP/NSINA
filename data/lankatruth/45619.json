{"Source": "Lankatruth", "Timestamp": "December 27, 2017", "Headline": "හැඳුනුම්පත් නැති ඡන්ද දායකයන්ට තාවකාලික හැඳුනුම්පතක්", "News Content": "මෙවර පළාත් පාලන මැතිවරණයේ දී ජාතික හැදුනුම්පත් නොමැති ඡන්දදායකයින් සඳහා තාවකාලික හැදුනුම්පතක් නිකුත්කිරීමට මැතිවරණ කොමිසම තීරණය කොට ඇත. පසුගිය මැතිවරණවලදීද මෙලෙස තාවකාලික හැඳුම්පතක් නිකුත් කළද මෙවර එලෙස තාවකාලික හැදුනුම්පත් නිකුත් නොකිරීමට කලින් අදහස් කොට තිබුණද බොහෝ ඡන්දදායකයින්ට ජාතික හැදුනුම්පත් ලබා ගැනීමට ඇති අපහසුතාව සලකා මෙම තීරණය ගත් බවත් මේ සඳහා අදාළ චක්‍ර ලේඛණය ජනවාරි මස 02 වැනිදා නිකුත් කරන බවත් මැතිවරණ කොමිසමේ සභාපති මහින්ද දේශප්‍රිය මහතා පවසයි. මැතිවරණවලදී ඡන්දය පාවිච්චි කිරීම සඳහා මීට පෙර අනුමත කොට තිබුණේ ජාතික හැදුනුම්පත, විදේශ ගමන් බලපත්‍රය, රියැදුරු බලපත්‍රය, වැඩිහිටි හැදුනුම්පත, රජයේ විශ්‍රාමික හැදුනුම්පත සහ පූජ්‍ය පක්ෂයට නිකුත් කරන හැදුනුම්පත හා මෙලෙස නිකුත් කළ තාවකාලික හැඳුම්පත පමණි. මෙවර පළාත් පාලන මැතිවරණය සඳහා නාමයෝජනා බාරදී ඇති අපේක්ෂකයින්ගෙන් 10%කට පමණ ජාතික හැදුනුම්පත් නොමැත. ඔවුන් ඉදිරිපත් කොට තිබුනේ විදේශ ගමන් බලපත්‍රයි. සමහරුන් ඉදිරිපත් කොට තිබු ජාතික හැදුනුම්පත් දුර්වර්ණ වී අපැහැදිලි තත්ත්වයක පැවැති බවද දේශප්‍රිය මහතා තවදුරටත් කීය.", "URL": "https://lankatruth.com/si/?p=45619", "Category": "පුවත්", "Parent URL": null}