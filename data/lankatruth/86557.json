{"Source": "Lankatruth", "Timestamp": "December 2, 2019", "Headline": "කංජිපානි ඉම්රාන්ගේ සිර මැදිරියෙන් ජංගම දුරකතනයක්", "News Content": "සංවිධානාත්මක අපරාධ කල්ලි නායකයෙකු ලෙස සැළකෙන කංජිපානි ඉම්රාන් නොහොත් මොහොමඩ් නජීම් මොහොමඩ් ඉම්රාන් නැමැත්තා රඳවා සිටි බූස්ස බන්ධනාගාරයේ සිර කුටියේ තිබී, ජංගම දුරකතනයක් සොයාගෙන තිබේ. බන්ධනාගාර නිලධාරීන්ට ලද තොරතුරක් මත සැකකරු රඳවා සිටින ඒ – 1 සිරමැදිරිය අද(02) අලුයම පරීක්ෂාවට ලක්කර තිබෙන අතර එහිදී සිිර මැදිරියේ දොරේ කවුළුවක සඟවා තිබූ ජංගම දුරකතනය සොයා ගැනීමට බන්ධනාගාර බුද්ධි නිලධාරීන්ට හැකිව ඇත. මෙම සිර මැදිරියේ කංජිපානි ඉම්රාන් පමණක් රඳවා සිට ඇතැයි ද වාර්තා වේ. සැකකරු පසුගිය 30 වැනිදා අවසන්වරට අධිකරණයට ඉදිරිපත්කිරීමෙන් පසු නැවත රක්ෂිත බන්ධනාගර ගතකර තිබිනි.", "URL": "https://lankatruth.com/si/?p=86557", "Category": "පුවත්", "Parent URL": null}