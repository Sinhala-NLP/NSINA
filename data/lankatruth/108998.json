{"Source": "Lankatruth", "Timestamp": "January 21, 2021", "Headline": "ධීවර වරායවලටත් CCTV", "News Content": "ධීවර රාජ්‍ය අමාත්‍යාංශය යටතේ පාලනය වන ධීවර වරාය නීතිගත සංස්ථාවේ වරායන් සදහා CCTV ආරක්ෂණ කැමරා පද්ධතීන් වරාය භූමියෙහි සවි කිරීමට සූදානම් බව වාර්තා වේ. මෙහි පළමු අදියර යටතේ වාලච්චේන, පුරාණවැල්ල, මිරිස්ස, ගාල්ල සහ කොඩ්බේ යන ධීවර වරයන් 5 සදහා CCTV ආරක්ෂණ කැමරා පද්ධතීන් සවිකිරීමට සූදානම් බවත් මේ වන විට වාලච්චේන ධීවර වරායේ ආරක්ෂාව වෙනුවෙන් CCTV ආරක්ෂණ කැමරා සවි කර අවසන් කර ඇතැයිද පැවසේ. ධීවර කර්මාන්තයේ යෙදෙන ජනතාවගේ බෝට්ටු වල සවි කර ඇති මෝටර් සොරා ගැනීම්, ඔවුන්ගේ දැල් සොරා ගැනීම් ඇතුලු සිදුවීම් ඉහළ ගොස් ඇති අතර ධීවර වරායන් අශ්‍රිතව සිදුකෙරන නීතිවිරෝධීකටයුතුද ඉහළ යමින් තිබීම සැළකිල්ලට ගෙන මෙම ක්‍රියාමාර්ගය ගෙන ඇත. මෙම CCTV ව්‍යාපෘතිය මගින්, වරාය භූමියේ ප්‍රධානදොරටුව, පාලම්තරාදි, ඉන්ධනහල්, දැල් ශාලා, මත්ස්‍යවෙලද ශාලා, ජැටිය, බෝට්ටු අළුත් වැඩියාව සිදු කරන ස්ථාන ඇතුළු වරාය තුල වැදගත්, ආරක්ෂාව තර කල යුතු ස්ථාන වල මෙම කැමරා සවි කරනු ඇති බව වාර්තා වේ.", "URL": "https://lankatruth.com/si/?p=108998", "Category": "පුවත්", "Parent URL": null}