{"Source": "Lankatruth", "Timestamp": "June 6, 2013", "Headline": "ලේ වෙනුවෙන් මුදල් ගෙවයි", "News Content": "ලේ වතුරට වඩා ඝනකම් බව කියවේ. එහෙත් ලේ සහ මුදල් අතර ඇති සම්බන්ධය මෙතෙක් කිසිවෙකු විසින් පැහැදිලි කර නැත. කෙසේ වුවද ලේ වෙනුවෙන් මුදල් ගෙවීමේ ක්‍රමයක් බ්‍රිතාන්‍යය විසින් ප්‍රකාශයට පත් කොට තිබේ. ලේ වතුරට වඩා ඝනකම් බව කියවේ. එහෙත් ලේ සහ මුදල් අතර ඇති සම්බන්ධය මෙතෙක් කිසිවෙකු විසින් පැහැදිලි කර නැත. කෙසේ වුවද ලේ වෙනුවෙන් මුදල් ගෙවීමේ ක්‍රමයක් බ්‍රිතාන්‍යය විසින් ප්‍රකාශයට පත් කොට තිබේ. කෙන්යාව බ්‍රිතාන්‍ය පාලනයෙන් නිදහස් කර ගැනීම සඳහාත් සුදු ජාතික වැවිලිකරුවන් විසින් අත්පත්කරගත් ඉඩම් නැවත ලබාගැනීම සඳහාත් 1952දී මාවු මාවු නමින් කැරැල්ලක් ආරම්භ විය. කෙසේ වුවද වසර 04කට පසු දැඩි මර්දනයක් මගින් එය යටපත් කර දැමීමට යටත්විජිත පාලකයින් විසින් කටයුතු කරන ලදී. එහි නායකයා වූ ඩෙඩෑන් කිමති 1956දී අත්අඩංගුවට ගැනීමෙන් එහි පරාජය සටහන් වූ අතර ‍මර්දනයේදී කෙන්යානුවන් 90,000ක් පමණ ඝාතනයට, වධ බන්ධනයට හෝ අංගවිකලභාවයට පත් කෙරිණි. 160,000ක් දෙනා සිරභාරයට ගැනිණි. මෙම මර්දනයට එරෙහිව පීඩාවට පත්වූවන් විසින් බ්‍රිතාන්‍යයට එරෙහිව වන්දි නඩු කිහිපයක්ද පසුගිය කාලයේ පවරනු ලැබ තිබූ අතර බ්‍රිතාන්‍ය ආණ්ඩුව ඒ මර්දනය වෙනුවෙන් පසුගියදා ප්‍රසිද්ධියේ සමාව අයැදසීටීමට කටයුතු කරන බව කියා තිබේ. එසේම පීඩාවට පත්වූවන් වෙනුවෙන් පවුම් මිලියන 14ක (ඩොලර් මිලියන 20) වන්දි ගෙවීමට සූදානම් බවද විලියම් හේග් විදේශ අමාත්‍යවරයා පාර්ලිමේන්තුවේදී ප්‍රකාශ කිරීමට නියමිතය.", "URL": "https://lankatruth.com/si/?p=7427", "Category": "විදෙස් පුවත්", "Parent URL": null}