{"Source": "Lankatruth", "Timestamp": "October 1, 2023", "Headline": "රනිල් මහජන මුදලින් තව දුරටත් ලෝකය වටේ රස්තියාදුවේ යයි", "News Content": "ජනාධිපති රනිල් වික්‍රමසිංහ මේ වනවිට නියලී සිටින ජර්මන් සංචාරය නිම කිරීමෙන් පසුව තව දුරටත් ලෝකය වටේ රස්තියාදු වට ගණනාවක් යෑමට සූදානම් වන බව සිළුමිණ පුවත්පතේ තොරතුරකින් හෙළිවී තිබේ.  අද (01) දිනට නියමිතව නිකුත් කර තිබෙන එම පුවත්පතේ “රාජකීය හෑල්ල“ යනුවෙන් නම් කර තිබෙන සතිපතා ගොසිප් තීරුවෙන් එම තොරතුර හෙළිකර තිබේ.  එහි ඒ බව සඳහන් කර තිබෙන්නේ පහත දැක්වෙන ආකාරයෙනි. “ලෝක නායකයන්ගෙන් ජනපතිට විශේෂ ආරාධනා රැසක් හිමිවූයේ එම රටවල සංචාරයට පැමිණෙන ලෙසට ය. ඉන් තෝරාගත් කිහිපයකට පමණක් සහභාගීවීමටත් අනෙක් ඒවාට නියෝජිතයින් එක් කිරීමටත් ජනපති පියවර ගත්තේ ය.“ යනුවෙන් සඳහන් කර තිබෙන අතර මහජන මුදල් හිතුමතේ වියදම් කරමින් ජනාධිපති ඇතුළු මැති ඇමතිවරුන් විවිධ හේතු දක්වමින් ලෝකය වටේ රස්තියාදු ගැසීම්වල යෙදීසිටිති.", "URL": "https://lankatruth.com/si/?p=152475", "Category": "පුවත්", "Parent URL": null}