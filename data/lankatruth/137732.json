{"Source": "Lankatruth", "Timestamp": "August 2, 2022", "Headline": "කොළඹ – බදුල්ල දුම්රිය ධාවනය අත්හිටුවයි", "News Content": "අධික වර්ෂාව හේතුවෙන් උඩරට දුම්රිය මාර්ගයේ නාවලපිටිය සහ හැටන් අතර දුම්රිය මාර්ගයට පස් කඳු කඩාවැටීම නිසා කොළඹ කොටුව සහ බදුල්ල අතර දුම්රිය ධාවනය අත්හිටුවා තිබේ. දුම්රිය සාමාන්‍යාධිකාරි ගාමිණී සෙනෙවිරත්න අද (2) පස්වරුවේ සඳහන් කළේ එම දුම්රිය හෙට (03) දිනයේද ධාවනය වීම අවලංගු කළ බවය. ඒ අනුව බදුල්ලේ සිට කොළඹ කොටුව දක්වා අද පස්වරු 6.00ට ධාවන කිරීමට නියමිතව තිබූ දුම්රිය, කොළඹ කොටුවේ සිට බදුල්ල දක්වා හෙට (03) පෙරවරුවේ ධාවනය වීමට නියමිත දුම්රිය තුන සහ බදුල්ලේ සිට කොළඹ කොටුව දක්වා හෙට පෙරවරුවේ ධාවනය කිරීමට නියමිත දුම්රිය තුනද අවලංගු කළ බව ඔහු පවසයි.", "URL": "https://lankatruth.com/si/?p=137732", "Category": "පුවත්", "Parent URL": null}