{"Source": "Lankatruth", "Timestamp": "May 2, 2019", "Headline": "මධූෂ්ගේ නඩු තීන්දුව 9 වැනිදාට කල්යයි", "News Content": "මාකඳුරේ මධූෂ් සම්බන්ධ නඩු තීන්දුව ලබාදීම මේ මස 9 වැනිදා දක්වා කල් දමා තිබේ. පසුගිය පෙබරවාරි 5 වැනිදා මත්ද්‍රව්‍ය චෝදනා මත ඩුබායි පොලීසිය විසින් මාකඳුරේ මධූෂ් ඇතුළු 31ක් අත්අඩංගුවට ගත්තේය. සිය ව්‍යාපාර කටයුතු පවතින්නේ ඩුබායි රාජ්‍යයේ බවත් ශ්‍රී ලංකාව තුළ තමාට ජීවිත තර්ජන පවතින බවත් එමනිසා තමා ලංකාවට පිටුවහල් නොකරන ලෙසත් ඉල්ලා මධූෂ් මීට ඉහත අධිකරණයේ පෙත්සමක් ගොනුකර තිබිණි. ඒ අනුව අද දින මධූෂ් ලංකාවට පිටුවහල් කරනවා ද නොකරනවා ද යන්න පිළිබඳ තීන්දුව ප්‍රකාශ කරන බව එරට අධිකරණය පවසා සිටිය ද එම තීන්දුව ලබාදීම මැයි 9 දක්වා කල් දමා තිබේ.", "URL": "https://lankatruth.com/si/?p=73238", "Category": "පුවත්", "Parent URL": null}