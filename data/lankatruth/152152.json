{"Source": "Lankatruth", "Timestamp": "September 25, 2023", "Headline": "සචිත්‍ර සේනානායක ඇප මත මුදාහරියි", "News Content": "තරග පාවා දීමේ සිද්ධියක් සම්බන්ධයෙන් සිදුකරන විමර්ශනයකට අදාළව හිටපු ශ්‍රී ලංකා ක්‍රිකට් ක්‍රීඩක සචිත්‍ර සේනානායක රුපියල් ලක්ෂ 50 බැගින් වූ ශරීර ඇප දෙකක් මත මුදා හැරීමට කොළඹ ප්‍රධාන මහේස්ත්‍රාත් ප්‍රසන්න අල්විස් අද (25) නියෝග කර තිබේ. මෙම නඩුවේ සැකකරු වන සචිත්‍ර සේනානායක සාක්ෂිවලට බලපෑම් කළ බවට කරුණු අනාවරණය නොවන බව අධිකරණය තීන්දු කර ඇත. ලංකා ප්‍රිමියර් ලීග් පළමු අදියරේදී 2020 වසරේ ක්‍රීඩකයින් දෙදෙනෙකුට ඩුබායි සිට දුරකථන මාර්ගයෙන් තරග පාවාදීමට පෙළඹවීම සම්බන්ධයෙන් ශ්‍රී ලංකා හිටපු ක්‍රිකට් ක්‍රීඩක සචිත්‍ර සේනානායකට එරෙහිව පොලිසිය චෝදනා ගොනු කර තිබේ.", "URL": "https://lankatruth.com/si/?p=152152", "Category": "ක්‍රීඩා පුවත්", "Parent URL": null}