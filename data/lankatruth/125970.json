{"Source": "Lankatruth", "Timestamp": "November 19, 2021", "Headline": "පාරිභෝගික සේවා අධිකාරියේ හිටපු අධ්‍යක්ෂ යළි CIDයට", "News Content": "පාරිභෝගික සේවා අධිකාරියේ හිටපු විධායක අධ්‍යක්ෂ තුෂාන් ගුණවර්ධනට මේ මස 22 වැනිදා පෙරවරු 9.00ට අපරාධ පරික්ෂණ දෙපාර්තමේන්තුවේ මිනිමැරුම් විමර්ශන අංශයේ පෙනී සිටින්නැයි ලිඛිතව දන්වමින් කැඳවීමක් කර තිබේ. මෙම කැඳවීම සිදුකර ඇත්තේ වෙළඳ අමාත්‍ය බන්දුල ගුණවර්ධන විසින් කර ඇති පැමිණිල්ලක් සම්බන්ධව ප්‍රකාශයක් ලබා ගැනීම සදහා බව ද එම ලිපියේ සඳහහන්ව ඇතැයි තුෂාන් ගුණවර්ධන පවසයි. විවධ දේශපාලන මැදිහත්වීම් හේතුවෙන් පාරිභෝගික සේවා අධිකාරියේ ස්වාධීනව කටයුතු කළ නොහැකි බව පවසමින් එහි හිටපු විධායක අධ්යධක්ෂ තුෂාන් ගුණවර්ධන පසුගියදා ඉන් ඉල්ලා අස්විය. ප්‍රසිද්ධ සුදුළූණු වංචාව අවස්ථාවේ ඔහුට එල්ලවූ දේශපාලන බලපෑම්ද ඔහු ඉල්ලා අස්වීමට ආසන්නතම හේතු බවට පත්ව තිබිණි.", "URL": "https://lankatruth.com/si/?p=125970", "Category": "පුවත්", "Parent URL": null}