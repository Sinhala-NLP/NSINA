{"Source": "Lankatruth", "Timestamp": "December 19, 2019", "Headline": "පාස්කු ප්‍රහාරය ගැන විමර්ශනය කෙරෙන කොමිසමේ අතුරු වාර්තාව ජනපති අතට", "News Content": "පාස්කු දින ප්‍රහාරය සම්බන්ධව විමර්ශනය කෙරෙන පංච පුද්ගල ජනාධිපති පරීක්ෂණ කොමිෂන් සභාවේ අතුරු වාර්තාව අද(19) ජනාධිපතිවරයා වෙත භාරදීමට නියමිතව ඇත. ප්‍රහාරය සම්බන්ධව කොමිසම විසින් ලබාගෙන ඇති සාක්ෂි විමසීම්වල ප්‍රගතිය සහ එහි වර්තමාන තත්වය පිළිබඳව මෙම අතුරු වාර්තාවේ දැක්වේ. අද පෙරවරුවේ ජනාධිපති කාර්යාලයේදී මෙම අතුරු වාර්තාව ජනාධිපතිවරයා වෙත භාරදෙන බවත් තවදුරටත් සාක්ෂි විමසීම් සිදුකෙරෙන බැවින් හෙට සිට නැවත කොමිසමේ කටයුතු සාමාන්‍ය පරිදි සිදුකෙරෙන බවත් එම කොමිසමේ ප්‍රකාශකයෙකු පැවසීය. අප්‍රේල් 21 ප්‍රහාරය සම්බන්ධව විමර්ශනය කිරීම සඳහා හිටපු ජනාධිපති මෛත්‍රිපාල සිරිසේන මහතා විසින් පසුගිය සැප්තැම්බර් මස 22 වැනිදා මෙම කොමිසම පත්කළ අතර ලබන ජනවාරි මස 22 වැනිදා කොමිසමේ නිල කාලය අවසන්වීමට නියමිත ය.", "URL": "https://lankatruth.com/si/?p=87511", "Category": "පුවත්", "Parent URL": null}