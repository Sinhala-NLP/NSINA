{"Source": "Lankatruth", "Timestamp": "July 8, 2023", "Headline": "ආයතන ව්‍යූහ ශක්තිමත් නැත්නම් ප්‍රතිපත්ති හද හද ඉඳලා වැඩක් වෙන්නේ නැහැ… – ආචාර්ය හරිනි අමරසූරිය", "News Content": "“අධ්‍යාපන අවස්ථා පුළුල් කිරිම සහ ගුණාත්මක භාවය දියුණු කිරීම පිලිබඳ ආණ්ඩුව ගොඩක් කතා කරනවා. නමුත් ඒක කරන්නනම්, අධ්‍යාපන ප්‍රතිපත්ති ක්‍රියාත්මක කරන ආයතනවලට අවධානය යොදවනඑක අතිශයින්ම වැදගත්. මේ අධ්‍යාපන ආයතන නඩත්තුව සහ එම ආයතන ශක්තිමත් කිරීමේ වගකීමෙන් බැහැරවෙමින් අධ්‍යාපන ප්‍රතිපත්ති හදලා තේරුමක් නැහැ. අධ්‍යාපන ප්‍රතිපත්ති ක්‍රියාත්මක වෙන්නේ මේ ආයතන හරහා. මේ ආයතනවල නඩත්තුවත්, මේ ආයතනවල ගුණාත්මක භාවයත් ශක්තිමත් කිරීමට මැදිහත්විය යුතුයි. ආයතන ව්‍යූහ ශක්තිමත් නැත්නම් ප්‍රතිපත්ති නීති හද හද ඉඳලා මේ කිසි වැඩක් වෙන්නේ නැහැ.” යැයි ජාතික ජන බලවේගයේ ජාතික විධායක සභික පාර්ලිමේන්තු මන්ත්‍රී ආචාර්ය හරිනි අමරසූරිය අවධාරණය කරයි. ඇය මේ බව අවධාරණය කර සිටියේ ඊයේ (07) පාර්ලිමේන්තුවේදී අදහස් දක්වමිණි. එහිදී පාර්ලිමේන්තු මන්ත්‍රී ආචාර්ය හරිනි අමරසූරිය වැඩිදුරටත් දැක්වූ අදහස් පහතින් දැක්වේ. “විභාග දෙපාර්තමේන්තුව කියන්නේ අපේ අධ්‍යාපනයේ අතිශයින්ම වැදගත් ආයතනයක්. 2023 වසර තුළ අනුමත කරලා තිබෙන මුදල් ප්‍රමාණය ඉහළ ගිය නමුත් 2023 පුනරාවර්තන වියදමෙන් පළවෙනි මාස 06 ඇතුළත වියදම් වෙලා තියෙන්නේ 41%කයි. ප්‍රාග්ධන වියදමෙන් පළවෙනි මාස 06 ඇතුළත වියදම් වෙලා තියෙන්නේ 7.1%ක් පමණයි. මේක බරපතල තත්වයක්. අපි දන්නවා විභාග දෙපාර්තමේන්තුවේ මැදිහත්වීමත් එක්ක අධ්‍යාපන ක්‍රියාවලිය තුළ විශාල ප්‍රශ්න ඇතිවෙනවා. එතකොට එතන සම්පත් ප්‍රමාණය කොහොමද ඇත්තේ කියන එක ගැන මෙතන පැහැදිලිව ප්‍රශ්න මතුවෙනවා. පහුගිය වසර තුළ ඇතිවෙච්ච අර්බුද කිහිපයකදී ආණ්ඩුව සම්ප්‍රදායක් හැටියට සියලුම වරද පටවන්නේ වෘත්තීය සමිති සහ ගුරුවරුන්ට. විශේෂයෙන්ම ගුරුවරුන් වෙත තමයි වරද පටවන්නේ. නමුත් මෙතන ඊට එහා බරපතල ප්‍රශ්නයක් තියෙනවා. කියන එකත් පැහැදිලියි. පුරප්පාඩු හරියට පුරවලද? ඒ දෙපාර්තමේන්තුවට ක්‍රියාත්මක වෙන්න අවශ්‍ය සම්පත් ලැබිල තියෙනවද කියන එක මුදල් වෙන්වීම පිළිබඳ තොරතුරු තුළම තහවුරු වෙනවා. එතන්නම පෙන්නුම් කරනවා මෙහි බරපතල ප්‍රශ්නයක් තියෙනව කියලා. අනික් එක තමයි, ජාතික අධ්‍යාපන ආයතනයේ 2023 ප්‍රාග්ධන වියදම මේ පළමු මාස 06 ඇතුළත සතයක්වත් වියදම් වෙලා නැහැ. වෙන් කළ මුදලින් ඇත්තවශයෙන්ම වියදම් වෙලා නැහැ. පුනරාවර්තන එකෙනුත් මේ මාස 06 ඇතුළත 21%යි වියදම් වෙලා තියෙන්නේ. එතකොට ඉතුරු මාස 06 ඇතුළත කොහොමද ඔක්කොමටික කරන්නේ? මේ වෙලාවෙත් ජාතික අධ්‍යාපන ආයතනය තුළ අතිශයින්ම බරපතල තත්වයක් උදාවෙලා තියෙනවා කියන එක අපිට ආරංචිවෙලා තියෙනවා. මුදල් අවභාවිතා වීම, මුදල් වංචා, ඒ පිළිබඳ මැදිහත්වියයුතු නිලධාරීන්ගේ අඩුපාඩුකම්. ඒ නිලධාරීන් පිලිබඳ හරි විමර්ශන සිද්ධ නොවීම. අත්තනෝමතික ලෙස තීන්දු තීරණ ගැනීම, මේ සියලුම ප්‍රශ්න නිසා අධ්‍යාපන ක්‍රියාවලියට අත්‍යාවශ්‍ය ආයතනයක් වන ජාතික අධ්‍යාපන ආයතනය තමන්ගේ වගකීම් හරියට ඉෂ්ඨ කිරීමට නොහැකි තත්වයකට පත්වෙලා තියෙනවා. අපි දන්නවා මේ අධ්‍යාපන අවස්ථා පුළුල් කිරිම සහ ගුණාත්මක භාවය දියුණු කිරීම පිලිබඳ ආණ්ඩුව ගොඩක් කතා කරනවා. නමුත් ඒක කරන්නනම්, අධ්‍යාපන ප්‍රතිපත්ති ක්‍රියාත්මක කරන ආයතනවලට අවධානය යොදවනඑක අතිශයින්ම වැදගත්. මේ අධ්‍යාපන ආයතන නඩත්තුව සහ එම ආයතන ශක්තිමත් කිරීමේ වගකීමෙන් බැහැරවෙමින් අධ්‍යාපන ප්‍රතිපත්ති හදලා තේරුමක් නැහැ. අධ්‍යාපන ප්‍රතිපත්ති ක්‍රියාත්මක වෙන්නේ මේ ආයතන හරහා. මේ ආයතනවල නඩත්තුවත්, මේ ආයතනවල ගුණාත්මක භාවයත් ශක්තිමත් කිරීමට මැදිහත්විය යුතුයි. ආයතන ව්‍යූහ ශක්තිමත් නැත්නම් ප්‍රතිපත්ති නීති හද හද ඉඳලා මේ කිසි වැඩක් වෙන්නේ නැහැ. මේ ආයතන තුළ මානව සම්පත්, යටිතල පහසුකම්ද විශේෂයෙන් මේ ආයතන තුළ පවතින ආයතන සංස්කෘතිය, දේශපාලනී කරණය නිසත් හරි නායකත්වය නොමැති වීම නිසා කාර්යමණ්ඩලයටත් ඉතාම අපහසු තත්වයන්ට පත්වෙලා තියෙනවා ඔවුන්ට ක්‍රියාතමක වෙන්න. අධ්‍යාපන ක්ෂේත්‍රයේ ඉන්න පරිපාලන නිලධාරීන්, මේ ආයතනල ඉන්න සේවක මණ්ඩල, තමන්ගේ වගකීම ඉටු කරන්න පසුබසින ප්‍රධාන හේතුවක් තමයි මේ ආයතනවල තියෙන සංස්කෘතිය. ඒ ආයතන තුළය විශේෂයෙන්ම දේශපාලන මැදිහත්වීම් තුළින් පත්වීම් ලබා දෙන එකත් අවශ්‍ය පුරප්පාඩු පුරවන්නේ නැතුව අනවශ්‍ය තැන්වලදී දේශපාලන මැදිහත්වීම්වලින් පුද්ගලයන් ඇතුළත් කිරීම තුළින් මේ ආයතන සියල්ලම් ඉතාමත් දුර්වල තැනකට පත්වෙලා තියෙන්නේ. අධ්‍යාපනයේ ගුණාත්මක භාවයටත්, අධ්‍යාපනය දියුනු කිරීමටත් මැදිහත් වෙනවානම් ආණ්ඩුව මේ අධ්‍යාපනය ක්‍රියාත්මක කරන ආයතන පිළිබඳ මීටවඩා අවදානය යොදවන්නත් ඕනා. මේ මුදල් වෙන් කිරීම ප්‍රධාන නිර්නායකයක් වෙනවා ඇත්තටම ආණ්ඩුව කොච්චරක් දුරට අධ්‍යාපනය දියුණු කරන්න ප්‍රමුඛතාවය දෙනවද නැද්ද කියන එකට.”", "URL": "https://lankatruth.com/si/?p=148845", "Category": "පුවත්", "Parent URL": null}