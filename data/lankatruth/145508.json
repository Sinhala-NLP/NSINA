{"Source": "Lankatruth", "Timestamp": "March 15, 2023", "Headline": "ඡන්දෙ තියෙනවාද නැද්ද කියන එක අපිටත් තියෙන ගැටළුවක් – නිමල් ජී පුංචිහේවා", "News Content": "මැතිවරණ කොමිසමටත් ඇති ගැටළුව වන්නේ ඡන්දය පවත්වන්නේද නැද්ද යන්න යැයි මැතිවරණ කොමිසමේ සභාපති නිමල් ජී පුංචිහේවා පවසයි. ඔහු මේ බව පැවසූවේ පළාත් පාලන මැතිවරණයකදී කාන්තාවගේ භූමිකාව මැයෙන් ඊයේ (14) කොළඹදී සංවිධානය කර තිබූ සම්මන්ත්‍රණයක් අමතමිණි. එහිදී ඔහු මේ සම්බන්ධයෙන් වැඩිදුරටත් පවසන්නේ, “දැන් අහන්නේ ඡන්දෙ තියනවද නැද්ද කියලා. අපිටත් තියෙන ගැටළුව ඒක තමයි. අපේ උත්සාහය, ඡන්දෙගැන කිව්වම ඡන්දය තියන්න. නමුත් ඒ ඡන්දය තියන්න කොමිසමට තනියම පුළුවක් කමක් නැහැ ඒ අදාල ආයතන සහාය හා මුදල් නැත්නම්. එතකොට බොහෝ ආයතන සහාය නොදීමට හේතුව වශයෙන් කියන්නේ මුදල් නැහැ කියලා. ඉතිං මුදල් ලබාදීමේ වගකීම තියෙන්නේ රාජ්‍යයට. එතකොට ඒ මුදල් මත තමයි ඒ අනික් කටයුතු ප්‍රායෝගිකව කරන්න පුළුවන් වෙන්නේ. ඉතිං අපේ තවදුරටත් උත්සාහය, බලාපොරොත්තු වෙන්නේ ඒ නියමිත ආකාරයෙන් ක්‍රියා කරන්න.”", "URL": "https://lankatruth.com/si/?p=145508", "Category": "පුවත්", "Parent URL": null}