{"Source": "Lankatruth", "Timestamp": "June 3, 2019", "Headline": "ආණ්ඩුවේ සියලුම මුස්ලිම් ඇමතිවරු ඉල්ලා අස්වෙයි  ", "News Content": "ආණ්ඩු පක්ෂයේ සිටින සියළුම මුස්ලිම් ඇමතිවරු සිය අමාත්‍ය ධුරවලින් ඉල්ලා අස්වීමට තීරණය කර ඇතැයි වාර්තා වේ. විශේෂයෙන් මේ වනවිට මුස්ලිම් ඇමතිවරුන්ට එල්ලවී ඇති චෝදනා සම්බන්ධයෙන් කඩිනම් පරීක්ෂණයක් සිදු කර එහි සත්‍ය අසත්‍යතාවය රටට හෙළි කරන ලෙස ඔවුන් ඉල්ලා සිටිති. මේ වනවිට මුස්ලිම් ජනතාවට එල්ලවන පීඩනය හමුවේ ආණ්ඩුවේ කාර්යයභාරය පිළිගත නොහැකි බව ඔවුන් ඒකමතිකව ආණ්ඩුවට දන්වා සිටීමටද තීරණය කර ඇත. විශේෂ සාකච්ඡාවක් සඳහා අද (03) රැස්වී ඇති මුස්ලිම් මන්ත්‍රීවරුන් මෙලෙස ඉල්ලා අස්වීමට තීරණය කර ඇති අරතර එම සාකච්ඡාවේදී ආණ්ඩුව සහ විපක්ෂය මුස්ලිම් ජනතාව ආරක්ෂා නොකරන බවටද සාකච්ඡාවී ඇති බව වාර්තා වේ.", "URL": "https://lankatruth.com/si/?p=75019", "Category": "පුවත්", "Parent URL": null}