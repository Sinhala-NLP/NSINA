{"Source": "Lankatruth", "Timestamp": "August 5, 2019", "Headline": "සෙල්ලම් පිස්තෝල මන්ත්‍රීගේ සමීපතමයෙකුට වෙඩි", "News Content": "සෙල්ලම් පිස්තෝල සිද්ධියට සම්බන්ධ හම්බන්තොට නගරාධිපති එරාජ් ප්‍රනාන්දුගේ සමීපතමයෙකු වන ගොන්නෝරුවේ සුද්දා නැමැත්තාට අයත් කැබ් රථයකට හම්බන්තොට ගොන්නෝරුව හයේ කණුව ප්‍රදේශයේදී පුද්ගලයෙකු වෙඩි තබා තිබේ. කැබ් රථයේ ගමන් ගත් පිරිස වෙඩි තැබීම සිදුකළ පුද්ගලයා අල්ලා පහරදී පොලීසියට බාරදී ඇති අතර ඔහු මේ වනවිට හම්බන්තොට මහ රෝහලේ ප්‍රතිකාර ලබයි. වෙඩි තැබීම සිදුකර ඇත්තේ කළුවා නැමති පුද්ගලයෙකු බවත් ඔහු සුද්දා නැමති පුද්ගලයෙකු සමඟ අමනාපව වෙඩි තැබීම සිදුකර ඇති බවත් පොලීසිය පවසයි. සැකකරු සමඟ වෙඩි තැබීමට යොදාගත් කොටන තුවක්කුවක් ද පොලීසිය භාරයට ගෙන ඇත. වෙඩි තැබීමෙන් කිසිවෙකුටත් හානි සිදුව නොමැති අතර කැබ් රථයට හානි සිදුව තිබේ.", "URL": "https://lankatruth.com/si/?p=78704", "Category": "පුවත්", "Parent URL": null}