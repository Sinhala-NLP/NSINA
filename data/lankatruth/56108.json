{"Source": "Lankatruth", "Timestamp": "July 13, 2018", "Headline": "සුසිල් ප්‍රේමජයන්ත ගංජා නඩුවකට අධිකරණයේ", "News Content": "විදෙස් භාණ්ඩ ආනයනය කරන මුවාවෙන් කන්ටේනරයක සඟවා කේරල ගංජා ග්‍රෑම් 60ක් මෙරටට ගෙන ආ වැල්ලවත්ත ප්‍රදේශයේ පදිංචිකරුවෙකු වන සුගනේෂන් මිතිලන් නැමති ව්‍යාපාරිකයාට එරෙහිව කොළඹ කොටුව මහේස්ත්‍රාත් අධිකරණයේ පවතින නඩුවට චූදිත ව්‍යාපාරිකයා වෙනුවෙන් හිටපු අමාත්‍ය පාර්ලිමේන්තු මන්ත්‍රී සුසිල් ප්‍රේමජයන්ත මහතා පෙනී සිට ඇතැයි වාර්තා වේ. එසේම මෙම ව්‍යාපාරිකයා වෙනුවෙන් හිටපු ජ්‍යෙෂ්ඨ නියෝජ්‍ය පොලිස්පති ගාමිණී දිසානායක මහතා ද පෙනී සිට ඇත. සුගනේෂන් නැමති ව්‍යාපාරිකයා වෙනුවෙන් පෙනීසිටි සුසිල් ප්‍රේමජයන්ත මන්ත්‍රීවරයා සහ ගාමිණී දිසානායක හිටපු පොලිස්පතිවරයා පවසා ඇත්තේ චෝදනාව සම්බන්ධව වරද පිළිගෙන නඩුව ඉවත් කිරීමට තම පාර්ශවය කැමති බවය. මෙම නඩුව ලබන 17 වන දිනට කල් තැබූ අතර එදිනට කොළඹ කොටුව මහේස්ත්‍රාත් ලංකා ජයරත්න ඉදිරියේ නැවත කැඳවීමට නියමිතය.", "URL": "https://lankatruth.com/si/?p=56108", "Category": "පුවත්", "Parent URL": null}