{"Source": "Lankatruth", "Timestamp": "November 26, 2020", "Headline": "බස්නාහිර සිට අනුරාධපුරයට එන අය සීමා කරන්නැයි ඉල්ලයි…", "News Content": "බස්නාහිර පළාතේ සිට අනුරාධපුරයට පැමිණෙන පුද්ගලයන්ගේ සංඛ්‍යාව සිමාකිරීමට කටයුතු කරන්නැයි ජාතික කොවිඩ් -19 මර්ධන බලකාය වෙත දන්වා යැවීමට අනුරාධපුර දිස්ත්‍රික්කයේ කොවිඩ් – 19 වසංගත රෝගය වැළැක්වීමේ දිස්ත්‍රික් කමිටුවේ නිලධාරින්ට ඊයේ (25) තීරණය කර තිබේ. අනුරාධපුර දිස්ත්‍රික්කයෙන් මේ දක්වා කොවිඩ් ආසාධනය වු පුද්ගලයන් 19 දෙනෙකු හමුවී ඇති බවත් තවත් පුද්ගලයන් 1,294 දෙනෙකු සිය නිවෙස් තුළම නිරෝධායනයට ලක් කොට ඇති බවත් උතුරු මැද පළාත් සෞඛ්‍ය සේවා අධ්‍යක්ෂ පාලිත බණ්ඩාර මහතා පවසයි. අනුරාධපුර දිස්ත්‍රික්කයේ මේ වනවිට ප්‍රාදේශීය ලේකම් කොට්ඨාස මට්ටමින් ඉපලෝගම 02, නොච්චියාගම 02, මධ්‍යම නුවරගම් පළාතෙන් 08, නැගෙනහිර නුවරගම් පළාතෙන් 02, රාජාංගනය 01, රඹෑව 01, තළාව 01, තඹුත්තේගම 01 අයෙකු සහ නගර සීමාවේ 01 අයෙකු වශයෙන් කොරෝනා ආසාදිතයන් 19 දෙනෙකු හමුවී ඇති බවද වෛද්‍ය පාලිත බණ්ඩාර මහතා වැඩිදුරටත් පවසයි.", "URL": "https://lankatruth.com/si/?p=101475", "Category": "පුවත්", "Parent URL": null}