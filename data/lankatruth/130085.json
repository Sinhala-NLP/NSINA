{"Source": "Lankatruth", "Timestamp": "March 16, 2022", "Headline": "අනවශ්‍ය ලෙස ඩීසල් රැස්කිරීම නොකරන්න – අමාත්‍යාංශ ලේකම්වරිය කියයි", "News Content": "ජනතාව තවදුරටත් සීමාවකින් තොරව ඩීසල් රැස් කිරීමට කටයුතු කළහොත් ඩීසල් හිගය උග‍්‍ර වී එය පාලනය කළ නොහැකි තත්වයකට පත්වනු ඇතැයි බලශක්ති අමාත්‍යංශයේ ලේකම් කේ.ඩී.ආර් ඔල්ගා පවසයි. ඩීසල් අනවශ්‍ය ලෙස රැස්කිරීම නොකරන්නැයිද ඇය ජනතාවගෙන් ඉල්ලීමක් කරයි. ඉන්ධන ආනයනය පිළිබඳ අර්බුදයක් තිබුණද අද වනවිට එම ඉන්ධන ආනයන කටයුතු අවශ්‍ය තරමින් කරගෙන යන බවද ඇය සඳහන් කරයි. කෙසේ වෙතත් මේ වනවිටත් ඉන්ධන පිරවුම් හල් අසල පාරිභෝගික ජනතාව දිගු පෝලිම්වල රැඳී සිටින අයුරු දක්නට තිබේ.", "URL": "https://lankatruth.com/si/?p=130085", "Category": "පුවත්", "Parent URL": null}