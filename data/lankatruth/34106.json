{"Source": "Lankatruth", "Timestamp": "May 11, 2017", "Headline": "ට්‍රම්ප් – එර්ඩෝගන් හමුවට පෙර දෙරට අතර නොසන්සුන්තාවයක්!", "News Content": "ඇමෙරිකානු ජනාධිපතිවරයා හා තුර්කි ජනාධිපතිවරයා අතර එළඹෙන සතියේදීපැවැත්වීමට නියමිත සාකච්ඡාවට පෙර දෙරට අතර නොසන්සුන්තාවක් වර්ධනය වීඇති බව විදෙස් මාධ්‍ය වාර්තා කරයි. අයි.එස්. ත්‍රස්තවාදීන්ට පහර දීම සඳහා සිරියාවේ කුර්දිස් ගරිල්ලන් සන්නද්ධ කිරීමට ඇමෙරිකාව ගෙන ඇති තීරණයට තුර්කිය බලවත් විරෝධය පළ කිරීමත් සමග මෙම තත්වය වර්ධනය වීඇති බව පැවසේ. අයි.එස්. ත්‍රස්තවාදීන්ට පහර දීමේදීයොදා ගත හැකි හොඳම කණ්ඩායම කුර්දි ගරිල්ලන් බවට ඇමෙරිකාව පවසන අතර තුර්කි ආණ්ඩුව කුර්දි ගරිල්ලන්ට එරෙහිව ප්‍රහාර දියත් කරනු ලබයි. ඉරාකය, සිරියාව හා තුර්කිය යන රටවල භූමි කොටස් එකතු කර ගනිමින් කුර්දිස්ථානයක් ගොඩනගා ගැනීම වෙනුවෙන් කුර්දි ගරිල්ලන් කටයුතු කරන අතර ඔවුන්ද අයි.එස්. ත්‍රස්තවාදීන්ට එරෙහිව ප්‍රහාර එල්ල කරමින් සිටී. 1984 වසරේ තම රට තුළ ත්‍රස්තවාදී ක්‍රියාවල නිරත වන කුර්දිස්ථාන ගරිල්ලන්ට ඇමෙරිකානු අවි ආයුධ ලැබීමත් සමග ඔවුන් තව තවත් ශක්තිමත් වන පවසමින් තුර්කිය ඇමෙරිකානු තීරණයට බලවත් විරෝධය පළකරයි.", "URL": "https://lankatruth.com/si/?p=34106", "Category": "විදෙස් පුවත්", "Parent URL": null}