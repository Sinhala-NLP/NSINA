{"Source": "Lankatruth", "Timestamp": "August 21, 2019", "Headline": "තේරීම් කාරක සභාවේ නිල කාලය දිගු කරයි", "News Content": "පාස්කු දින ප්‍රහාරය සම්බන්ධව විමර්ශනය කර පාර්ලිමේන්තුවට වාර්තා කිරීමට පත්කර ඇති පාර්ලිමේන්තු විශේෂ තේරීම් කාරක සභාවේ නිල කාලය දීර්ඝ කර තිබේ. තේරීම් කාරක සභාවේ කාලය ලබන සැප්තැම්බර් මස 30 වැනිදා දක්වා දීර්ඝ කිරීමට අදාල යෝජනාවක් අද(21) පාර්ලිමේන්තුවේදී සභා නායක අමාත්‍ය ලක්ෂ්මන් කිරිඇල්ල විසින් ඉදිරිපත් කළ අතර එයට පාර්ලිමේන්තුවේ අනුමැතිය හිමිවිය. අනිද්දා දින තේරීම් කාරක සභාවේ කටයුතු අවසන්වීමට නියමිතව තිබූ අතර අවසන් වාර්තාව ලබාදීම සඳහා මෙම අමතර කාලය ලබාදී තිබේ.", "URL": "https://lankatruth.com/si/?p=79470", "Category": "පුවත්", "Parent URL": null}