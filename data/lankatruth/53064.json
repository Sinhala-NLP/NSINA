{"Source": "Lankatruth", "Timestamp": "May 28, 2018", "Headline": "අයහපත් කාලගුණයෙන් පුද්ගල මරණ 23ක්", "News Content": "අයහපත් කාලගුණය හේතුවෙන් වාර්තාගත මරණ සංඛාව 23 දක්වා ඉහලගොස් ඇතැයි ආපදා කලමනාකරණ මධ්‍යස්ථානය පවසයි.එක් පුද්ගලයෙකු අතුරුදන්ව ඇත. මියගිය පිරිස අතිරින් 12 දෙනෙකු දියේ ගිලීමෙන්ද අකුණු අනතුරු හේතුවෙන් 5 දෙනෙකුද, පස්කඳු කඩා වැටීමෙන් 3 දෙනෙකුද සුළග මගින් සිදුවූ අනතුරු හේතුවෙන් දෙදෙනෙකු ද මියගොස් ඇත. 13 දෙනෙකු කාලගුණික තත්වය සම්බන්ධ හදිසි අනතුරු හේතුවෙන් රෝහල්ගතව ඇත. පවුල් 43604 කට අයත් 160000 කට ආසන්න පිරිසක් අවතැන්ව ඇත.මෙම පිරිස දිවයින පුරා දිස්ත්‍රික්ක 20කට අයත් වේ. ගංවතුර, පස්කඳු කඩාවැටීම් හා නායයෑම්වලින් නිවාස 118කට පූර්ණ හානි සිදුවී ඇති අතර නිවාස 5073කට අර්ධ වශයෙන් හානි සිදුවී ඇත. කුඩා හා මධ්‍ය පරිමාන ව්‍යාපාරික ස්ථාන 165කට ද හානි සිදුව ඇත. කැලණි ගඟ ඇතුළු ප්‍රධාන ගංගා කිහිපයක ජල මට්ටම සාමානය තත්වයට පත්ව ඇති අතර කළු ගඟ හා අත්තනගලු ඔයෙහි ජල මට්ටම සෙමින් යථා තත්වයට පත්වෙමින් පවතී. මේ වන විට කාලගුණය යහපත් අතට හැරෙමින් පවතින අතර වර්ශාපතනය තවදුරටත් මිලි මීටර් 100 දක්වා අඩු වුවහොත් ගංවතුර තත්වය මුලුමනින්ම පහව යනු ඇති බව වාරිමාර්ග දෙපාර්ථමේන්තුව පවසයි.", "URL": "https://lankatruth.com/si/?p=53064", "Category": "පුවත්", "Parent URL": null}