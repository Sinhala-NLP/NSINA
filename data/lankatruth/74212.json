{"Source": "Lankatruth", "Timestamp": "May 20, 2019", "Headline": "පාස්කු ඉරිදා ප්‍රහාරයෙන් අසරණ වූවන්ට තවමත් සාධාරණය ඉටුවී නැහැ", "News Content": "පාස්කු ඉරිදා ප්‍රහාරයේ වගකීමෙන් රටේ නායකත්වය අත සෝදාගෙන ඉවත්වීමේ ක්‍රියාවලියකට එළඹ ඇති බව අගරදගුරු මැල්කම් කාදිනල් රංජිත් හිමිපානන් පවසති. පාස්කු ඉරිදා ප්‍රහාරයෙන් මියගිය ජනතාවගේ ඥාතීන්ට සාධාරණය ඉටුවිය යුතු බවත් එ් සඳහා තමන්ට ඉතිරිව ඇති එකම සරණ නීතිය පමණක් බව කාදිනල් හිමියන් සඳහන් කළහ. කෙසේ වෙතත් රටේ නායකත්වය, සාධාරණත්වය පසෙක තබා කටයුතු කිරීමේ ක්‍රියාවලියක් පෙන්නුම් කෙරෙන බව අගරදගුරුතුමන් වැඩිදුරටත් ප්‍රකාශ කළහ. ප්‍රහාරය පිටුපස සිටින පුද්ගලයන් සම්බන්ධව පුළුල් විමර්ශනයක් සිදුකර අත්අඩංගුවට ගතයුතු බවත් රටපුරා සිදුකෙරෙන සෝදිසි මෙහෙයුම් වැදගත් ආරක්ෂක ක්‍රියාදාමයක් බවත් කාදිනල්තුමන් පැවසූ හ.", "URL": "https://lankatruth.com/si/?p=74212", "Category": "පුවත්", "Parent URL": null}