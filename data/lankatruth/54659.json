{"Source": "Lankatruth", "Timestamp": "June 19, 2018", "Headline": "සාමාන්‍ය පෙළ හර විෂයන් 8 – 6 වෙයි", "News Content": "අධ්‍යයන පොදු සහතිකපත්‍ර සාමාන්‍ය පෙළ විභාගය සඳහා පැවති හර විෂයන් 8, විෂයන් 6 දක්වා අඩු කිරීමට අදාල සාකච්ඡා සිදුකෙරෙමින් පවතින බව අධ්‍යාපන අමාත්‍ය අකිල විරාජ් කාරියවසම් මහතා පවසයි. ජාතික අධ්‍යාපන ආයතනය මුල් කර ගනිමින් පිහිටුවා ඇති අධ්‍යාපන ක්ෂේත්‍රයට සම්බන්ධ විද්වතුන්ගෙන් සමන්විත කමිටුවක් මගින් මෙයට අදාල සාකච්ඡා සිදුකරන බව ඒ මහතා වැඩි දුරටත් පවසා සිටියි. මෙම අධ්‍යාපන ප්‍රතිසංස්කරණය හරහා ඉතිහාසය, භාෂාව සහ ආගම යන විශයන් වෙනසකට භාජනය නොකරන බවත් අධ්‍යාපන අමාත්‍යවරයා සඳහන් කර සිටියි. විද්වත් කමිටුවේ යෝජනාවක් මත පුරවැසි අධ්‍යාපනය හා ප්‍රජා පාලනය, ඉතිහාසය සහ භූගෝල විද්‍යාව යන විෂයන් අන්තර්ගත කරමින් නව විෂයක් ලෙස පුරවැසි අධ්‍යාපනය සහ සමාජ විද්‍යාව හඳුන්වාදීමට නියමිතව ඇති බවත් අධ්‍යාපන ඇමතිවරයා පවසීය.", "URL": "https://lankatruth.com/si/?p=54659", "Category": "පුවත්", "Parent URL": null}