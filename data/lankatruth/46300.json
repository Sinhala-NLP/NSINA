{"Source": "Lankatruth", "Timestamp": "January 16, 2018", "Headline": "ලංවිම සේවකයෝ අමාත්‍යාංශය වැටලීමට සැරසෙති", "News Content": "ලංවීම පාලන අධිකාරියට 2015 වර්ෂයේදී අසීමිත ලෙස කරණු ලැබූ නිති විරෝධි වැටුප් වැඩි කිරීම වහාම නවතන ලෙසත් මේ වනවිට ජනතා මුදල් කෝටි 200ක් පමණ ඒ වෙනුවෙන් වැය කර ඇති බවත් එම මුදල් වහාම අයකරගන්නා ලෙසත් කරන ලද ඉල්ලීම නොසලකා හරිමින් කටයුතු කිරීමට එරෙහිව හෙට දින (17) පෙ.ව. 11.00ට ලංවීම මූලස්ථනය හා විදුලිබල අමාත්‍යාංශය වටලා විරෝධය පලකිරීමටත් තීරණය කර ඇති බව සඳහන් කරමින් ලංකා විදුලි බල මණ්ඩල ඒකාබද්ධ වෘත්තීය සමිති සංධානය නිවේදනයක් නිකුත් කරමින් සඳහන් කරයි. මේ බව සඳහන් කරමින් එහි කැඳවුම්කරු රන්ජන් ජයලාල් මහතාගේ අත්සනින් නිකුත් කර ඇති නිවේදනයේ වැඩිදුරටත් සඳහන් වන්නේ විදුලිබල අමාත්‍යවරයා ඇතුලු බලධාරීන් උක්ත මූල්‍ය වංචාව නීත්‍යාණුකූල කිරීමට හා හොරු ආරක්ෂා කිරීමට දරන උත්සාහයට එරෙහිවත් විදුලිබල සේවකයින් බහුතර පිරිසක් “උපකාරක සේවා – (Support Services)” යනුවෙන් නම් කර වැටුප් වැඩි කිරීමේදී හා වෙනත් හිමිකම් ලබා දීමේදී බරපතල කප්පාදුවකට ලක් කීරීමත් තනතුරු පහත්කොට සැලකීමට එරෙහිවත් ලංවීම තුළ පවතින් දූෂණය හා වංචාවට එරෙහිවත් ලංවීම ඒකාබද්ධ වෘත්තීය සමිති සංධානය විසින් ටෙ දින මෙම විරෝධතාවය පවත්වන බවය.", "URL": "https://lankatruth.com/si/?p=46300", "Category": "පුවත්", "Parent URL": null}