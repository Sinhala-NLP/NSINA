{"Source": "Lankatruth", "Timestamp": "November 8, 2019", "Headline": "ජාතික හැදුනුම්පත් නොමැති ඡන්ද දායකයින්ට තාවකාලික හැඳුනුම්පතක්", "News Content": "ජාතික හැඳුනුම්පත් ඉල්ලුම් කර තිබෙන ලක්ෂ 3ක ඡන්ද දායකයින්ට, ජනාධිපතිවරණයේ ඡන්දය භාවිත කිරීමට පමණක් හැකිවන පරිදි තාවකාලික හැඳුනුම්පතක් නිකුත් කිරීමට පියවර ගන්නා බව පුද්ගලයින් ලියාපදිංචිකිරීමේ දෙපාර්තමේන්තුව සඳහන් කරයි. මෙම තාවකාලික හැඳුනුම්පත විශේෂ ආරක්ෂිත කඩදාසියක මුද්‍රණය කෙරන බවත් ජාතික හැඳුනුම්පතේ ඇතුළත් සියලු තොරතුරු සහ පුද්ගලයින් ලියාපදිංචිකිරීමේ කොමසාරිස් ජනරාල්වරයාගේ අත්සන ද සහිතව මෙය නිකුත් කෙරෙන බවත් එම දෙපාර්තමේන්තුව සඳහන් කළේය. මෙම හැඳුනුම්පත් ඉදිරියේදී ග්‍රාම නිලධාරීවරුන් මාර්ගයෙන් අදාල පුද්ගලයන්ට ලබාදීමට පියවර ගනු ඇත.", "URL": "https://lankatruth.com/si/?p=85051", "Category": "පුවත්", "Parent URL": null}