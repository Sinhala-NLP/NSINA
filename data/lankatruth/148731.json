{"Source": "Lankatruth", "Timestamp": "July 5, 2023", "Headline": "නෙදර්ලන්තය පන්ති කාමරයට දුරකථන තහනම් තරයි", "News Content": "පාඩම් අතරතුර අවධානය වෙනතකට යොමු කිරීම සීමා කිරීමේ උත්සාහයක් ලෙස 2024 වසරේ ජනවාරි 01 සිට නෙදර්ලන්තයේ පන්ති කාමරවලින් ජංගම දුරකථන, ටැබ්ලට් සහ ස්මාර්ට් ඔරලෝසු තහනම් කිරීමට තීරණය කළ බවට නෙදර්ලන්ත රජය ඊයේ (04) ප්‍රකාශ කළ බවව රොයිටර් පුවත් සේවය වාර්තා කරයි. ජංගම දුරකථන, ටැබ්ලට් සහ ස්මාර්ට් ඔරලෝසු ඇතුළු උපාංග සඳහා අවසර දෙනු ලබන්නේ ඩිජිටල් කුසලතා පිළිබඳ පාඩම් අතරතුර, වෛද්‍ය හේතූන් මත හෝ ආබාධ සහිත පුද්ගලයින් ඇතුළු ඒවා විශේෂයෙන් අවශ්‍ය අය සඳහා පමණක් යැයිද එරට රජය සඳහන් කර ඇත.. එරට අධ්‍යාපන ඇමති රොබට් ඩිජ්ක්ග්රාෆ් නිවේදනයක් නිකුත් කරමින් සඳහන් කරන්නේ, ජංගම දුරකථන අපගේ ජීවිත සමඟ බද්ධ වී තිබුණත් ඒවා පන්ති කාමරයට අයත් නොවන බවය. එමෙන්ම සිසුන්ට අධ්‍යාපන කටයුතු සඳහා අවධානය යොමු කිරීමට හැකි විය යුතු බවත් හොඳින් ඉගෙනීමට අවස්ථාව ලබා දිය යුතු බවත් මේ සඳහා ජංගම දුරකථන බාධාවක් බවත් ඔහු පවසා ඇත. එය විද්‍යාත්මක පර්යේෂණ මගින් තහවුරු කර ඇති බවත් මෙයින් සිසුන් ආරක්ෂා කළ යුතු බවත් ඔහු වැඩිදුරටත් සඳහන් කර තිබේ. මෙම තහනම අමාත්‍යාංශය, පාසල් සහ අදාළ සංවිධාන අතර ඇති කර ගත් එකඟතාවක ප්‍රතිඵලයක් බවත් තහනම සංවිධානය කිරීමට පාසල්වලට තමන්ගේම ක්‍රමයක් සොයා ගත හැකි බවත් එරට අධ්‍යාපන ඇමති රොබට් ඩිජ්ක්ග්රාෆ් පවසා තිබුණ මෙය 2024 ගිම්හානය වනවිට ප්‍රමාණවත් ප්‍රතිඵල ලබා නොදෙන්නේ නම් නීතිමය ක්‍රියාමාර්ග අනුගමනය කළ හැකි යැයිද පවසා ඇත.", "URL": "https://lankatruth.com/si/?p=148731", "Category": "පුවත්", "Parent URL": null}