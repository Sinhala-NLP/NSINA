{"Source": "Lankatruth", "Timestamp": "June 25, 2021", "Headline": "ගුරුතිමිය ඔන්ලයින් උගන්වද්දී ගහක් උඩ තිබූ දුරකථනය රිළවක් පැහැරගෙන ගිහින්", "News Content": "දරුවන්ට ඔන්ලියන් අධ්‍යාපනය ලබාදීම සඳහා ප්‍රමාණවත් සංඥා ලබා ගැනීමට ගසක් මත තැබූ හල්දුම්මුල්ල කිරිමැටිය ප්‍රදේශයේ ගුරුවරියකගේ රුපියල් 50,000ක් පමණ වටිනා ස්මාර්ට් ඡංගම දුරකතනයක් රිළවකු පැරගෙන ගොස් ඇතැයි වාර්තා වේ. අන්තර්ජාල භාවිතයට ප්‍රමාණවත්ව සංඥා නොමැති හල්දුම්මුල්ල කිරිමැටිය ගම්මානයේ නිවස්වල සිටින දරුවන්ගේ අධ්‍යාපන කටයුතු අඩාල නොවී පවත්වාගැනීමට හල්දුම්මුල්ල විදුහලේ 04 වන ශ්‍රේණියේ දරුවන්ට උදේ 6.30ටට සුපුරුදු පරිදි ඔන්ලයින් තාක්ෂණය ඔස්සේ පාඩම කරගෙන ගිය බවත් දුරකථන සංඥා නොමැති නිසා සෑම දිනකම ජංගම දුරකථනය ගසක් මුදුනේ තබන බවත් මෙම ගුරු මහත්මිය පවසයි. ඉගැන්වීම් කටයුතු කරන අතරතුර එක්වරම සංඥා ක්‍රියාවිරහිත වීම පිළිබඳ සොයා බැලීමේ දී රිලවෙකු ජංගම දුරකථනය රැගෙන යන අයුරු දුටු බවත් කෑගසන විට රිළවා එය රැගෙන කැලෑ වැදුණු බවත් එම ගුරු මහත්මිය වැඩිදුරටත් පවසයි.", "URL": "https://lankatruth.com/si/?p=118468", "Category": "පුවත්", "Parent URL": null}