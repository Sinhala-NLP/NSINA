{"Source": "Lankatruth", "Timestamp": "December 20, 2020", "Headline": "කොලොන්නාව තෙල් නිමාවේ 15කට කොරෝනා", "News Content": "කොලොන්නාව තෙල් නිමාවේ සේවකයින් 15 දෙනෙකුට කොවිඩ් – 19 ආසාදනය වී ඇති බව අද (20) වනිවට තහවුරු වී ඇතැයි වාර්තා වේ. කොලොන්නාව තෙල් නිමාවේ සති දෙදක වැඩ අවසන් කළ සේවකයෙකු ශෛල්‍යකර්මයක් සඳහා රෝහලකට ඇතුළත් කිරීමට නියමිතව තිබී ඇති අතර රෝහලට ඇතුළත් කිරීමට පෙර පසුගිය සඳුදා ඔහුව PCR පරීක්ෂණයකට භාජනය කර ඇත. එහිදී ඔහු කොවිඩ් ආසාදිතයෙකු බව හඳුනාගෙන තිබේ. එහෙත් සඳුදා PCR පරීක්ෂණය සිදු කර නැවත නිවසට එවා ඇති ඔහු කොවඩ් ආසාදිතයෙකු බව දැනුම්දුන්නද රෝහලක් වෙත රැගෙන ගොස් ඇත්තේ බ්‍රහස්පතින්දාය. එමෙන්ම ඔහුගේ ආශ්‍රිතයන් වැඩි පිරිසක් සිටින කොලොන්නාව තෙල් නිමාවේ සේවකයින් PCR පරීක්ෂණය සඳහා භාජනය කර ඇත්තේ ඊයේ දිනයේය. ඉන් සේවකයින් 14 දෙනෙකු කොවිඩ් ආසාදිතයින් බවට හඳුනාගෙන ඇති බවද වාර්තා වේ. කොලොන්නාව තෙල් නිමාවේ සම්සත සේවක මණ්ඩලයම PCR පරීක්ෂණය සඳහා භාජනය කර නැති බවද වාර්තා වේ.", "URL": "https://lankatruth.com/si/?p=104065", "Category": "කොවිඩ් -19 (කොරෝනා ) පුවත්", "Parent URL": null}