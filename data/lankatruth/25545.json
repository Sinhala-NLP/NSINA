{"Source": "Lankatruth", "Timestamp": "December 25, 2016", "Headline": "වෙඩි තැබීමකින් පාතාල සාමාජිකයෙකු මරුට", "News Content": "පාතාල සාමාජිකයෙකු යයි කියන “උදම්මිට සමරේ” නැමැති පුද්ගලයා ඊයේ රාත්‍රී 10.00ට පමණ වේයන්ගොඩ දුම්රිය හරස් මාර්ගයේදී වෙඩි ප්‍රහාරයකට ලක්ව ජීවිතක්ෂයට පත්ව තිබේ. ඔවුන් මෝටර් රථ‍යකින් යමින් සිටි ඇති අතර යතුරුපැදියකින් පැමිණ පිරිසක් මෙම වෙඩි ප්‍රහාරය එල්ල කරන්නට ඇතැයි පොලීසිය සැක පළකරයි. ඒ වනවිට මෝටර් රථයේ සිව් දෙනෙකු ගමන්කොට ඇති අතර එයින් දෙදෙනෙකුට වෙඩි වැදී ඇති බවත් ඉන් උදම්මිට සමරේ නැමැත්තා ජීවිතක්ෂයට පත්ව ඇති අතර තුවාල ලැබූ අනෙක් පුද්ගලයා කොළඹ ජාතික රෝහලට ඇතුළත් කොට මේවන විටත් ප්‍රතිකාර ලබන බව පොලීසිය පවසයි. සිද්ධිය සම්බන්ධයෙන් පොලීසිය විසින් වැඩිදුර විමර්ශන සිදුකරයි.", "URL": "https://lankatruth.com/si/?p=25545", "Category": "පුවත්", "Parent URL": null}