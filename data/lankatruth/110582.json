{"Source": "Lankatruth", "Timestamp": "February 14, 2021", "Headline": "බෞද්ධ උපදේශක සභාවේ දී ලැබුණු උපදෙස මීමුරේ දී අමතක වෙයි", "News Content": "පසුගිය සිකුරාදා(12) 8 වෙනි වතාවටත් ජනාධිපති ලේකම් කාර්යාලයේ දී රැස් වූ බෞද්ධ උපදේශක සභාව විසින් ජනාධිපති ගෝටාබය රාජපක්ෂට දුන් උපදෙසක් පිළිබඳ මාධ්‍ය වාර්තා කර තිබුණි. ඒ තමන් දකින, අසන සියල්ලට, හැමදෙනාටම උත්තර දීමට යාමෙන් වලකින්න ලෙසයි. මහනායක, අනුනායක හිමිවරුන් ගේ එම උපදෙස පැය 24ක් ගත වෙන්නටත් මත්තෙන් ජනාධිපතිවරයා විසින් මීමුරේ “ගම සමග පිළිසඳරේදී” කඩ කරනු අසන්නට ලැබුණි.“මං මේ මීමුරේට එනවා කියලා දැන ගත්ත වෙලාවේ සිට සමාජ මාධ්‍යවල කිව්වේ මං එන්නේ පරිසරය විනාශ කරන්න කියලා. ඒක අසත්‍ය ප්‍රචාරයක්” යනුවෙන් සමාජ මාධ්‍ය වලට මීමුරේ දී ජනාධිපතිවරයා උත්තර බැන්දේය. ගම සමග පිළිසඳරේ දී ජනාධිපතිවරයාගේ ප්‍රමුඛ කාර්යයක් වී ඇත්තේ සමාජ මාධ්‍යවලට පිළිතුරු ලබා දීමයි. බෞද්ධ උපදේශක සභාවේ හිමිවරුන් එතුමාට මතක් කරන්ට ඇත්තේ ද මේ කාරණාව විය හැකිය.", "URL": "https://lankatruth.com/si/?p=110582", "Category": "පුවත්", "Parent URL": null}