{"Source": "Lankatruth", "Timestamp": "March 9, 2012", "Headline": "උපගුරුගෙන් සිසුන් දෙදෙනාට අපයෝජන පාඩමක්", "News Content": "බාලවයස්කාර පාසල් පිරිමි ළමුන් ‍දෙදෙනෙකු බරපතල ලෙස ලිංගික අපයෝජනයට ලක් කළ බව කියන උඩුදුම්බර, කළුගල ප්‍රදේශයේ පාසලක නියෝජ්‍ය විදුහල්පතිවරයෙකු අත්අඩංගුවට ගෙන තිබේ.  පොලිස් මාධ්‍ය ප්‍රකාශක පොලිස් අධිකාරි අජිත් රෝහණ පැවසුවේ අදාළ දරුවන් පාසල තුළදීම සැකකරු විසින් අපයෝජනයට ලක් කර ඇති බවට තොරතුරු ලැබී ඇති බවය. එම සිසුන් වයස අවුරුදු 12 ත් 15 ත් අතරේ පසුවන්නන් බවත් තවත් සිසුන් පිරිසකට පාසල් පරිගණක යන්ත්‍ර‍ය මගින් අසභ්‍ය වීඩියෝ දර්ශන පෙන්වා ඇති බවත් පොලිස් මාධ්‍ය ප්‍රකාශකවරයා සදහන් කළේ. ඔහු සදහන් කළේ එම අපරාධයට උපයෝගී කරගත් ප්ලෑස්ඩ්‍රයිව් උපකරණයක් සහ පරිගණකයද සැකකරු සන්ත‍කයේ තිබී පොලිසිය භාරයට ගත් බවයි. සැකකරු අද අධිකරණය හමුවට ඉදිරිපත් කිරීමට නියමිතය.", "URL": "https://lankatruth.com/si/?p=1691", "Category": "පුවත්", "Parent URL": null}