{"Source": "Lankatruth", "Timestamp": "July 25, 2023", "Headline": "ජල බිලත් නහුතෙට නගී", "News Content": "ජල බිල්පත් ගාස්තුව විශාල වශයෙන් වැඩි කිරීම සඳහා ආණ්ඩුව සියලු කටයුතු සූදානම් කර ඇති අතර මේ වනවිට කැබිනට් අනුමැතිය පවා ලබා ගෙන තිබේ. ජල සම්පාදන සහ වතු යටිතල පහසුකම් ඇමති ජීවන් තොන්ඩමන් ජල ගාස්තු වැඩි කිරීඹ සම්බන්ධයෙන් ආණ්ඩුවේ තීරණය තහවුරු කර ඇත. මේ වනවිට ජල සම්පාදන මණ්ඩලය රුපියල් කෝටි 3,400ක පමණ අමතර පාඩු ලබන තත්වයක් නිර්මාණය වී ඇති බවද එය පියවා ගැනීම සඳහා ජල ගාස්තු වැඩි කරන බවද ප්‍රකාශ කර තිබේ.  වර්තමාන ආණ්ඩුව අනුගමනය කරන ලද ක්‍රියාමාර්ග නිසා ජල සම්පාදන මණ්ඩලයට රුපියල් කෝටි 3,400ක පමණ අමතර පාඩුව විඳීමට සිදු වී ඇති බව ජීවන් තොන්ඩමන් ඇමතිවරයාගේ ප්‍රකාශයෙන් හෙළිවී ඇත. ජලය පිරිසිදු කිරීමට ගන්නා රසායනික ද්‍රව්‍යවල පිරිවැය සීග්‍රයෙන් ඉහළ යාම රුපියල අවප්‍රමාණය වීම සහ පොලී අනුපාත ඉහල යාම විදුලි බිල විශාල වශයෙන් ඉහල දැමීම ඇතුළු කරුණු රැසක් නිසා ජල ගාස්තු වැඩි කිරීමට සිදුවී ඇති බව ප්‍රකාශ කර තිබේ.", "URL": "https://lankatruth.com/si/?p=149609", "Category": "පුවත්", "Parent URL": null}