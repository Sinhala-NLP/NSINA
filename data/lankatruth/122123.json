{"Source": "Lankatruth", "Timestamp": "August 28, 2021", "Headline": "උද්ගෝෂණවලට සම්බන්ධ නැති ආණ්ඩුවේ බර ගානකට කොරෝනා", "News Content": "දැනට සති තුනකට පමණ පෙර විවිධ උද්ගෝෂණවල යෙදුණු ශිෂ්‍ය නායකයන්, ගුරු වෘත්තීය සමිති සාමාජිකයන්,දේශපාලන නායකයින් හට කොරෝනා වෛරසය ආසාදනය වී ඇති බවට ආණ්ඩුව ප්‍රචාරය කරන අතර ඒ කිසිවකට සම්බන්ධ නැති ආණ්ඩුවේ මැති ඇමතිවරුන් ගණනාවක් කොරෝනා ආසාදිතයින් බවට පත්විය.  මේ අතරට අලුතින්ම එක්වී තිබෙන්නේ වෙළඳ ඇමති බන්දුල ගුණවර්ධන ය. බන්දුල ගුණවර්ධන ඇමතිවරයා ඊයේ (27) ජනාධිපති නිවසේ පැවති කොවිඩ් මර්දනය සම්බන්ධ රැස්වීමකට සහභාගී වූ බව ද වාර්තා වේ. ඊට අමතරව පවිත්‍රා වන්නිආරච්චි, මහින්දානන්ද අලුත්ගමගේ, ජානක වක්කුඹුර ඇතුළු මැති ඇමතිවරුන් ගණනාවක් ආසාදිතයන් බවට පත්ව තිබේ.", "URL": "https://lankatruth.com/si/?p=122123", "Category": "පුවත්", "Parent URL": null}