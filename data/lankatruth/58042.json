{"Source": "Lankatruth", "Timestamp": "August 20, 2018", "Headline": "විශ්‍රාමික ජනපතිගේ අමතකවීම ගැන විමර්ශනයට අධිකරණය නියෝග කරයි", "News Content": "මාධ්‍යවේදී කීත් නොයාර් මහතා පැහැරගෙන ගොස් දරුණු වදහිංසා පැමිණවීමේ සිද්ධියට අදාලව හිටපු ජනාධිපති මහන්ද රාජපක්ෂ මහතා, තමන්ට කිසිත් මතක නැති බව පවසා ඇතැයි නීතිපතිවරයා වෙනුවෙන් රජයේ අධිනීතීඥ ලක්මිණී ගිරියාම මෙනවිය ගල්කිස්ස මහේස්ත්‍රාත් ලෝචනා අබේවික්‍රම මහත්මිය ඉදිරියේ අද(20) කරුණු දක්වා තිබේ. සිද්ධියට අදාල නඩුව අද අධිකරණය හමුවේ යලි කැඳවූ අවස්ථාවේ පැමිණිල්ල වෙනුවෙන් අපරාධ පරික්ෂණ දෙපාර්තමේන්තුව සමඟ අධිකරණයේ පෙනී සිටි රජයේ අධි නීතිඥවරිය මෙම කරුණු අධිකරණය වෙත ඉදිරිපත් කරනු ලැබූ අතර, සාක්ෂිකරුවන් මෙසේ මතක නෑ යනුවෙන් යලි යලිත් ප්‍රකාශ කිරීම විමර්ශනවලට බාධාවක් බවද පැවසීය. මහින්ද රාජපක්ෂ මහතා වෙත ඉදිරිපත් කරන ලද ප්‍රශ්නවලින් බහුතරයකට මතක නෑ යනුවෙන් පවසා ඇතැයි ද සාක්ෂිකරුවන්ට මෙසේ අමතකවීම සම්බන්ධයෙන් සොයා බලා විමර්ශනයක් සිදුකරණ ලෙසට මහේස්ත්‍රාත්වරිය අපරාධ පරීක්ෂණ දෙපාර්තමේන්තුවේ නිලධාරීන් වෙත නියෝග කළාය. සිද්ධියට අදාලව බන්ධනාගාර ගත කර සිටින හිටපු යුදහමුදා බුද්ධි අංශ අධ්‍යක්ෂ මේජර් ජෙනරාල් කුරුප්පු ආරච්චිගේ ධම්මික අමල් කරුණාසේකර මහතා ලබන 27 වනදා දක්වා යලි රක්ෂිත බන්ධනාගාර ගත කරන ලෙසද මහේස්ත්‍රාත්වරිය නියම කළාය.", "URL": "https://lankatruth.com/si/?p=58042", "Category": "පුවත්", "Parent URL": null}