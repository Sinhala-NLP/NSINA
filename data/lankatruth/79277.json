{"Source": "Lankatruth", "Timestamp": "August 18, 2019", "Headline": "ත්‍රීරෝද රථ අනතුරකින් පියෙකු සහ පුතෙකු මරුට", "News Content": "ඇල්ල – කබරගල ප්‍රදේශයේ ත්‍රීරෝද රථයක් ප්‍රපාතයකට පෙරලීමෙන් එහි ගමන් ගත් පුද්ගලයන් දෙදෙනෙකු ජීවිතක්ෂයට පත්ව තිබේ. ඊයේ(17) රාත්‍රියේ මෙම අනතුර සිදුව ඇති අතර අනතුරින් මියගොස් ඇත්තේ 35 හැවිරිදි පුද්ගලයෙකු සහ ඔහුගේ 8 හැවිරිදි පුත්‍රයාය. අනතුර සිදුවන අවස්ථාවේ ත්‍රීරෝද රථයේ සිටි 12 හැවිරිදි සහ 8 හැවිරිදි තවත් පුතුන් දෙදෙනෙකු බරපතල තුවාල ලබා බදුල්ල රෝහලට ඇතුළත් කර ඇත. බල්ලකොටුව දෙස සිට පිටපොල දෙසට ධාවනය වූ ත්‍රීරෝද රථය මාර්ගයෙන් ඉවතට පැන මීටර් 350ක පමණ ප්‍රපාතයකට පෙරලීමෙන් මෙම අනතුර සිදුව ඇති බව පොලීසිය පවසයි.", "URL": "https://lankatruth.com/si/?p=79277", "Category": "පුවත්", "Parent URL": null}