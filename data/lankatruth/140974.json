{"Source": "Lankatruth", "Timestamp": "October 24, 2022", "Headline": "ඛනිජ තෙල් සේවකයන්ට රැස්වීම් බෑ – අලුත් නීතියක් එයි", "News Content": "මින් ඉදිරියට ලංකා ඛනිජ තෙල් නීතිගත සංස්ථාව තුළ සේවක රැස්වීම් පැවැත්වීම සඳහා මානව සම්පත් හා පාලන නියෝජ්‍ය සාමාන්‍යාධිකාරිවරයාගෙන් පූර්ව අවසරය ලබා ගත යුතු බව සංස්ථාවේ මානව සම්පත් කළමනාකාරවරයා විසින් නියම කර තිබේ. සාමූහිකව හා කුඩා කණ්ඩායම් රැස්වීම හේතුවෙන් රාජකාරියට බාධා වන්නේ නම් අංශ ප්‍රධානියා විසින් ඒ බව ආරක්ෂක අංශයට දැනුම් දිය යුතු බවත් හදිසි රැස්වීම් විසිරවීමට ආරක්ෂක අංශයට බලතල ඇති බවත් ඔහු සඳහන් කරයි. ආරක්ෂක අංශයට එය පාලනය කළ නොහැකි නම් පොලිස් ස්ථානය දැනුවත් කර අත්‍යවශ්‍ය සේවා අඛණ්ඩව පවත්වා ගත යුතු බවද ඔහු පවසයි. ඓමෙන්ම සංස්ථාවේ මෙහෙයුම් කටයුතු අඛණ්ඩව පවත්වාගෙන යෑමේ දී සේවක රැස්වීම පැවැත්වීම රාජකාරී වේලාව තුළ සාමූහිකව ඔබමොබ යමින් රැස්වීම් පැවැත්වීම කාර්යාලයෙන් කාර්යාලයට රාජකාරි නොවන කටයුතු සඳහා යාම සම්පූර්ණ තහනම් කර ඇත. මේ වනවිට ඛනිජ තෙල් නිෂ්පාදනය ඉන්ධන සැපයීම හා බෙදාහැරීම ජනාධිපති විසින් අත්‍යවශ්‍ය සේවාවක් බවට ප්‍රකාශයට පත් කර තිබේ.", "URL": "https://lankatruth.com/si/?p=140974", "Category": "පුවත්", "Parent URL": null}