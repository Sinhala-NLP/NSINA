{"Source": "Lankatruth", "Timestamp": "June 26, 2018", "Headline": "මහින්දගේ මස්සිනා ශ්‍රී ලංකන් ගුවන් සමාගමේ ටෙන්ඩර් පටිපාටිය උල්ලංඝණය කරලා", "News Content": "ශ්‍රී ලංකන් ගුවන් සමාගම ගුවන් යානා තුළ තීරු බදු රහිත සේවා සැපයීමේ අයිතිය ෆිනික්ස් සමාගමට විධිමත් ටෙන්ඩර් ක්‍රියාවලියකින් තොරව ලබාදී ඇති බව ඊයේ (25) ජනාධිපති විමර්ශන කොමිෂන් සභාවේදී අනාවරණය වී තිබේ. ශ්‍රී ලංකන් ගුවන් සමාගමේ අභ්‍යන්තර ගුවන් සේවා කළමනාකරු රෂ්මෝර් ෆර්ඩිනැන්ඩ්ස් පැවසූවේ, 2011 වසරේදී රේගු බදු රහිත භාණ්ඩ සඳහා සුවඳ විලවුන් සහ ආලේපන සැපයීමට අදාළ ටෙන්ඩර් කැඳවූ අවස්ථාවේදී බොහෝ ලංසු කිහිපයක් ඉදිරිපත් වූ අතර ඔවුන් අතරින් මේ සමාගම් ද වේ. ඒ, ෆීනිස්ක් රයිසින් වෙන්චර්ස්, ඉන්ටර්නැෂනල් සේල්ස් ගෘප් ව්‍යාපාර සහ කිංග් පවර් සමාගමයි. ඉන්ටර්නැෂනල් සේල්ස් ගෘප් ව්‍යාපාර සඳහන් කර ඇත්තේ, තමන්ගේ හවුල්කරුවන් හා තමන්ට අනුබද්ධ ආයතන කිසිවකට එහි සන්නාමය සමග ලංසු තැබීමට අවසර නොලැබු බවයි. නමුත් ෆිනික්ස් රයිසින් වෙන්චර්ස් මේ ලංසු ලබාදී තිබුනේ තම ආයතනය වසර 20ක කාලයක්, ඉන්ටර්නැෂනල් සේල්ස් ගෘප් ව්‍යාපාර සහ අදාළ ආයතනය සමග කටයුතු කිරීමට ඇතුලත්ව සිටින බව පවසමිනි. ෆිනික්ස් රයිසින් වෙන්චර්ස් ආයතනයට සැපයුම්කරුන් ලබාදුන් ලිපිලේඛනවල අන්තරගතය එකක් වූ බවත් අත්සන හා සැපයුම්කරුගේ නම පමණක් වෙනස් බව කොමිසමේදී හෙළි විය. එම සමාගම ශ්‍රීලංකන් ගුවන් සේවයේ අදාළ කොන්ත්‍රාත්තුව දිනාගෙන ඇති බවත් තමන් භාණ්ඩ සැපයීමට කැමැත්තෙන් සිටි බව එම ලේඛනවල සඳහන් ව තිබුණි. මෙමගින් පෙනී යන්නේ ෆිනික්ස් රයිසින් වෙන්චර්ස් සමාගම තම සැපයුම්කරවන්ට තමා කොන්ත්‍රාත්තුව දිනාගෙන ඇති බවට දැනුම්දී තිබුනේ ටෛන්ඩර් කැඳවීමටත් පෙර බවයි. ජ්‍යේෂ්ඨ ටෙන්ඩර් මණ්ඩලය ෆිනික්ස් රයිසින් වෙන්චර්ස් සමාගමට ටෙන්ඩරය ලබාදීමට නිර්දේශ කර ඇති බැවින් ඔවුන් වෙත පිරිනැමිමේ ලිපියක් යවා තිබුනේ ඔවුන්ට එය අතසන් කර නැවත භාර දෙන ලෙසටයි. කොමිෂන් සභාවේදී අවධානයට යොමු වූයේ ශ්‍රී ලංකන් එයාර් ලයින් සමාගම මුලික ගැනුම් ඉල්ලුම භාරදී තිබුනේ ගිවිසුම අත්සන් කිරීමටත් පෙරවීම පිළිබඳවය. මෙය මාස 06ක කාලයක් සඳහා වලංගු වූවකි. මාසයකට පසුව පිරිනැමීමේ ලිපියට පිළිතුරක් යවනවා වෙනුවට ෆිනික්ස් රයිසින් වෙන්චර්ස් සමාගම ශ්‍රී ලංකන් එයාර් ලයින් සමාගමේ සභාපති නිශාන්ත වික්‍රමසිංහ සහ ප්‍රධාන විධායක නිලධාරී කලීලා චන්ද්‍රසේන වෙත යෝජනාවක් යවා තිබේ. ෆිනික්ස් රයිසින් වෙන්චර්ස් සමාගම යෝජනා කර ඇත්තේ සුවඳ විලවුන් සහ ආලේපන සැපයීමෙන් පමණක් මිදී ශ්‍රී ලංකන් එයාර් ලයින් සමාගමේ සමස්ත තීරු බදු රහිත සේවා සැපයීමේ අයිතිය බාහිර ආයතනයක් වන ෆිනික්ස් රයිසින් වෙන්චර්ස් වෙත වසර 07කට ලබා දෙන ලෙසයි. ෆිනික්ස් රයිසින් වෙන්චර්ස් සමාගම විසින් යෝජනාව ඉදිපත්කර තිබුන ද එහි සඳහන් වන අයුරින් සියලු ක්‍රියාවන් සිදුවන්නේ මෙරට ඇති ෆිනික්ස් තීරුබදු රහිත සේවා සමාගම විසිනි. එම සමාගමේ ප්‍රධාන විධායක නිලධාරියා වන ඩිලාන් වීරසිංහ විසින් මෙම ලිපියට අත්සන් තබා තිබේ. ෆිනික්ස් රයිසින් වෙන්චර්ස් සමාගම මෙම යෝජනාව සෘජුවම ශ්‍රීලංකන් එයාර් ලයින්ස් සමාගමේ සභාපති සහ ප්‍රධාන විධායක නිලධාරි වෙත ලබාදී අධ්‍යක්ෂ මණ්ඩලයේ අනුමැතියට යොමු කර ඇත. මෙම යෝජනාවලිය අධ්‍යක්ෂ මණ්ඩලය විසින් අනුමත කර තිබුනේ සාමාන්‍යයෙන් ක්‍රියාත්මක වන ටෙන්ඩර් කැඳවීමේ පටිපාටියට පටහැනිවයි. රකිත ජයවර්ධන සභාපතිත්වය දරන කින් පවර් ලිමිටඩ් මෙම කාලය තුළදීම ෆිනික්ස් රයිසින් වෙන්චර්ස් සමාගමට සාමාන විකල්ප යෝජනාවලියක් මේ ටෙන්ඩර් ක්‍රියාවලිය සඳහා ඉදිරිපත් කර ඇති බවට කොමිසමේදී අනාවරණය විය. නිවුස් ෆස්ට්", "URL": "https://lankatruth.com/si/?p=55214", "Category": "පුවත්", "Parent URL": null}