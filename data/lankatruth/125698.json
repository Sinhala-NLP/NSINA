{"Source": "Lankatruth", "Timestamp": "November 11, 2021", "Headline": "LPL විනාශය", "News Content": "ශ්‍රි ලංකා ක්‍රිකට් එක දවසින් දවස ශ්‍රි ලංකා නම්බුව ලෝකය මත වනසද්දි ඒකට පිළියමක් විදිහට අපේ ක්‍රිකට්වලින් බිහිවුණු ලෙජන්ඩ්ලා එකතු වෙලා ක්‍රමවත් වැඩපිළිවෙළක් පටන් ගත්තා. ඒ තමයි තාක්ෂණික කමිටුව එහෙමත් නැත්තම් ක්‍රිකට් කමිටුව කියන්නේ ! ඉතිං මුලින්ම කියන්න ඕනි මේ කමිටුව හදලා තියෙන්නේ ශ්‍රි ලංකා ක්‍රිකට් වෙනුවෙන් අනාගත සැලසුම් හදන්න.මේ කමිටුව නිදහස් කමිටුවක්… ඉතිං මේ කමිටුවේ සහාපති වෙන්නේ අරවින්ද ද සිල්වා. ඒ වගේම කුමාර සංගක්කාර, මුත්තයියා මුරලිදරන්, රොෂාන් මහනාම කියන ශ්‍රි ලංකා ක්‍රිකට්වල මිනිස්සු දෙවිවරු වගේ අදහන චරිත මේ කමිටුවේ ඉන්නවා. හැබැයි මේ කමිටුවට පුළුවන් එයාලගේ සැලැසුම් ක්‍රිකට් ආයතනයට කියන්න විතරයි. ඒ වගේම ඒ සැලැසුම් ක්‍රියාත්මක කරන්න මේ කමිටුවට බලයක් නැ… ඉතිං ක්‍රිකට් ආයතනය තමයි මේ කමිටුවේ කියන දේවල් ක්‍රියාවට නගන්න ඕනි. ඉතිං ඔන්න ඔහොම ක්‍රිකට් කමිටුව ශ්‍රි ලංකා ක්‍රිකට් අනාගතය වෙනුවෙන් Structure එකක් හැදුවා. ශ්‍රි ලංකා ක්‍රිකට්වල ඩොමැස්ටික් එක වෙනුවෙන් ඉතාමත් ක්‍රමවත්ව Structure එකක් මේ අය හැදුවා. ඒ Structure එකට අනුව අපේ ක්‍රිකට් එක අරගෙන යන්නත් ශ්‍රි ලංකා ක්‍රිකට් ආයතනය කැමැත්ත පල කරලා තිබුනා. ඔය Structure එකේදී ක්‍රිකට් කමිටුව කියපු දෙයක් තමයි Provincial තරගාවලියක් අපි කරන්න ඕනි කියන එක, ක්ලබ් ක්‍රිකට්වල ඉන්න දක්ෂයින් එකට එකතු කරලා කන්ඩායම් පහකින් සමන්විත සිව්දින තරගාවලියක් වගේම එක්දින තරගාවලියක් ක්‍රියාත්මක කරන්න ඕනි කියන දේ ඒ සැලැසුම්වල තිබුනා. ඒ තරඟාවලිවලින් දක්ෂතා දක්වන ක්‍රීඩකයින් ජාතික කන්ඩායමේ අවස්ථාව ලබා දෙන්න තමයි සැළැසුම වෙලා තිබුනේ… ඉතිං මේ දේවල්වලට ක්‍රිකට් ආයතනය කැමති වුනා. ඒ වගේම විස්සයි විස්ස ක්‍රිකට් වෙනුවෙන් ක්‍රිකට් කමිටුව කරපු යෝජනාව තමයි LPL එක, ඒ තරගාවලියේ දක්ෂතා දක්වන ක්‍රීඩකයින්ට පුළුවන් ජාතික කන්ඩායමේ ස්ථානයක් දිනා ගන්න. ඕක තමයි ප්ලෑන් එක වෙලා තිබුනේ… ඉතිං මෙතනින් පැහැදිලියි LPL එක කියන්නේ අපේ ක්‍රිකට් වල ඉදිරිය පිළිබඳ තීරණය ගන්න තියෙන තැනක් කියන එක ! මෙතැනින් තමයි අපි අපේ විස්සයි විස්ස ක්‍රීඩකයින් හොයා ගන්නේ… හැබැයි LPL එකක් කරද්දි ඒක අපේ ක්‍රිකට් ඉදිරිය ගැන තීරණය කරන දෙයක් නම් අපි ඒක පවත්වන්න ඕනි අපේ අනාගතය ගැන හිතලා… ඉතිං LPL එක වෙනුවෙන් ක්‍රිකට් කමිටුව කරපු යෝජනා සේරම මේ ජඩ ක්‍රිකට් ආයතනය ප්‍රතික්ෂේප කරලා තිබුනා. මොකද LPL කියන්නේ සල්ලි ආකරයක්… ඉතිං අද වෙද්දි ශ්‍රි ලංකා ක්‍රිකට් ආයතනය ශ්‍රි ලංකා ක්‍රිකට්වල අනාගත සැලසුම් බල්ලට දාලා එයාලට හිතූ හිතූ විදිහට නටනවා. LPL එක කියන්නේ ශ්‍රි ලංකා ක්‍රිකට් වල අනාගතය ගැන තීරණය කරන්න තියෙන තැනක්… එහෙමන්ම අපි අපේ අනාගතය ගැන හිතලා ඒ සදහා නීතී රීති කිහිපයක් සම්පාදනය කරන්න ඕනි. ඒක ක්‍රිකට් ආයතනයට පුළුවන් ! ෆ්‍රැන්චයිස් අයිතිකාරයින්ට ක්‍රීඩකයින් තෝරද්දි බලපෑම් කරන්න ක්‍රිකට් බෝර්ඩ් එකට බැරි වුනාට LPL එක කරන සැළැසුමක් සකස් කරන්න ඒ වෙනුවෙන් නීති රීති සහ සරල සිංහලෙන් කිව්වොත් LPL පවත්වන්න ඕනි මෙන්න මේ විදිහට කියන වැඩපිළිවෙළ හදන්න ක්‍රිකට් බෝර්ඩ් එකට පුළුවන් වෙන්න ඕනි. අපි අපේ අනාගතය ගැන හිතනවා නම් මේ කන්ඩායම්වල ක්‍රීඩා කරන අන්තිම එකොලොස්දෙනා අතරට අනිවාර්යයෙන්ම ශ්‍රි ලංකා වයස අවුරුදු 19න් පහළ ක්‍රීඩකයෙක් ක්‍රීඩා කරන්න ඕනි. ඒ වගේම අවුරුදු 23න් පහළ ක්‍රීඩකයෙක් හෝ දෙන්නෙක් අනිවාර්යයෙන්ම ක්‍රීඩා කරන අන්තිම එකොලොස්දෙනා අතර ක්‍රීඩා කරන්න ඕනි. එහෙම වුනොත් තමයි මේක අපේ අනාගතය වෙනුවෙන් කරන තරඟාවලියක් වෙන්නේ… හැබැයි අද ඒ මොකුත් නැහැ… ඒ ඒ පුද්ගලයින් තමන්ට ඕනි යහළුවෝ ටිකක් පුරවගෙන මේ තරගාවලිය තනිකරම වැඩිහිටි නිවාසයක් කරලා… ගිහාන් රූපසිංහ වයස අවුරුදු 35යි. ටී.එම් සම්පත්ට වයස අවුරුදු 39යි. මිලින්ද සිරිවර්ධනට අවුරුදු 35යි. නලීන් ප්‍රියදර්ශන වයස අවුරුදු 31යි. මේ අය සේරම වර්තමානයේ ඩොමැස්ටික් එකේවත් සාර්ථක නැ… හැබැයි LPL එකේ ඉන්නවා. අඩුම තරමින් මේ අය ඩ්‍රාෆ්ට් එකට ඇතුලත් කර ගන්නවත් වටිනවද ? මොකද්ද ඩ්‍රාෆ්ට් එකට ක්‍රීඩකයින් ඇතුලත් කර ගද්දි මෙයාලා ලග තියෙන න්‍යාය ? මේ විදිහට ඕනි නම් අපි මේ ටීම්ස් වල කවුරු හරි අයිතිකාරයෙක් අදුරනවා නම් සොෆ්ට්බෝල් ක්‍රිකට් ගහන එකෙක්ට වුනත් ඔහේ එක පාරම එල් පි එල් එක ගහන්න පුළුවන් ! මේ අයිතිකාරයින්ගේ ලමයින්ට වුනත් පුළුවන් ඕනි නම් ඇවිත් ක්‍රිකට් ගහලා යන්න. මොකද්ද මේ විගඩම ? කෝ මේ සදහා ශ්‍රි ලංකා ක්‍රිකට් වලින් හරි ප්‍රතිපත්තියක් සකස් කරලා…? ඒ වගේම ශ්‍රි ලංකා කන්ඩායම වර්තමානයේ නියෝජනය කරපු, කුසල් පෙරේරා, ඇන්ජලෝ මැතිව්ස්, දිනේෂ් චන්දිමාල්, මිනෝද් භානුක, ශිරාන් ප්‍රනාන්දු, කසුන් රාජිත, දනංජය ද සිල්වා, අකිල දනංජය, ප්‍රවීන් ජයවික්‍රම, ඕෂධ ප්‍රනාන්දු, සදීර සමරවික්‍රම, විශ්ව ප්‍රනාන්දු වගේ ක්‍රීඩකයින් එළියට විසි වෙලා තියෙනවා. අඩුම තරමින් ශ්‍රි ලංකා ක්‍රිකට් අනාගතය ගැන හිතලා මතීෂ පතිරණ, ලහිරු සමරකෝන්, හිමේෂ් රාමනායක, ප්‍රවීන් ජයවික්‍රම, සහන් ආරච්චිගේ, නිපුන් දනංජය වගේ අයටවත් චාන්ස් එකක් නැ… ක්‍රිකට් වලින් සමු ගත්ත ආයේ ජාතික කන්ඩායමට යන්න බැරි වයසට සෙට් එකක් දාගෙන එල් පි එල් ගහනවා. උපුල් තරංග වගේ අය නම් කමක් නැ කියමු. තිසර පෙරේරා වගේ අයට ජාත්‍යන්තර ක්‍රිකට් බර ගානක් ගහලා අත්දැකීම් තියෙනවා. ඉතිං ඒ අයට පුළුවන් අපේ තරුණ ක්‍රීඩකයින්ට ඒ අත්දැකීම් බෙදා දෙන්න. ඒත් මේ ඉන්න ටී.එම් සම්පත්ලා , නලින් ප්‍රියදර්ශනලා මේ අයට වැඩකුත් නැ රටට වැඩකුත් නැ… මේ දේවල් වලින් ක්‍රිකට් කමිටුව ලස්සන කරන්න හදන කොහොම හරි ගොඩ ගන්න හදන අපේ ක්‍රිකට් එක තවත් වල පල්ලට යන එකයි වෙන්නේ… මේ ඩ්‍රාෆ්ට් එකට විදේශීය ක්‍රීඩකයින් 300ක් වගේම දේශීය ක්‍රීඩකයින් 300ක් හිටියා. එතනින් තෝරන්නේ එක කන්ඩායමකට ක්‍රීඩකයින් 20 ගානේ ටීම්ස් පහට ක්‍රීඩකයින් 100යි. ඒ කියන්නේ 600කින් 100යි තෝරා ගන්නේ ? ඒ අතරින් එක ටීම් එකකට විදෙස් ක්‍රීඩකයින් හයයි ගන්න පුළුවන් ! දේශීය ක්‍රීඩකයින් 14ක් ගන්න පුළුවන්. ඒ කියන්නේ මේ ටීම්ස් පහටම ගන්න පුළුවන් දේශීය ක්‍රීඩකයින් 70ක් සහ විදේශීය ක්‍රීඩකයින් 30ක් විතරයි. ඉතිං මේ ඩ්‍රාෆ්ට් එකට දෙස් විදෙස් ක්‍රීඩකයින් හයසීයක් හිටියා. ඇයි එච්චර ක්‍රීඩකයින් ? එතකොට කවුද මේ ක්‍රීඩකයින් 600 ඇතුලේ ඉන්නේ ? ක්‍රීඩකයින් 100ක් තෝරා ගන්න ක්‍රීඩකයින් 600ක් ඩ්‍රාෆ්ට් එකට ගන්නවා නම් ඒ 600 එල් පි එල් එක සදහා ලියාපදිංචි වෙන්න ශ්‍රි ලංකා ක්‍රිකට් ආයතනය මේ ක්‍රීඩකයින්ගෙන් බලන සුදුසුකම් මොනවද ? රිෂීට හිතෙන විදිහට එහෙම කිසිම සුදුසුකමක් නෑ වගේ… අපිට පේන්නේ එහෙම, මොකද ශ්‍රි ලංකා අනාගතය ගැන හිතලා මේ එල් පි එල් කරා නම් වගේම එහෙම ක්‍රමවත් වැඩපිළිවෙළක් මේ ඩ්‍රාෆ්ට් එක සදහා ක්‍රීඩකයින් තෝරද්දි තිබ්බා නම් ක්‍රීඩකයින් 100ක් තෝරන්න ක්‍රීඩකයින් 600ක් ඩ්‍රාෆ්ට් එකට ගන්නෙත් නැ… අනිත් දේ නලීන් ප්‍රියදර්ශන, ටී එම් සම්පත් , ගිහාන් රූපසිංහ වගේ අය ඩ්‍රාෆ්ට් එකට ගන්නෙත් නැ… දේශීය වගේම විදේශීය ක්‍රීඩකයින් වුනත් එල් පී එල් සදහා ලියාපදිංචි කරද්දි ඒ සදහා අදාල බලධාරීන්ට අනුගමනය කරන්න ඕනි නිතී රීති මාලාවක් තියෙන්න ඕනි. විශේෂයෙන්ම ක්‍රීඩකයින් එල් පි එල් එක සදහා ලියාපදිංචි කරද්දි දේශීය වුනත් විදේශීය වුනත් ඒ අය විස්සයි විස්ස ෆෝමැට් එකේ දක්වන දක්ෂතා වගේම වයස කියන සාධක මේ අය ලියාපදිංචි කරද්දි බලන්න ඕනි. මොකද එහෙම නැති වුනොත් වෙන්නේ මේ LPL එකේ ගුණාත්මකභාවය අද වෙලා තියෙනවා වගේ නැති වෙන එක්ව්, දැන් ශ්‍රි ලංකා ක්‍රිකට් ආයතනයට මේ ෆ්‍රැන්චයිස් ownersලාට ” අනේ අපි නෙමෙයිනේ ටීම් තේරුවේ… එයාලනේ ටීම් තේරුවේ… ” කියලා බෝලේ පාස් කරන්න බෑ… තනිකරම වැරැද්ද ක්‍රිකට් බෝර්ඩ් එකේ… එල් පි එල් එක සදහා ක්‍රීඩකයින් ලියාපදිංචි කරද්දි ඒ සදහා හොදම දේශීය සහ විදේශීය ක්‍රීඩකයින් පිරිසක් එකතු කර ගන්නට ඒ සදහා පත් කරපු නිලධාරීන් මඩුල්ලට රෙගුලාසි කිහිපයක් හදලා දෙන්න තිබුනා. විශේෂයෙන්ම ක්‍රීඩකයින්ගේ දක්ෂතා , වයස මෙන්ම ශ්‍රි ලංකා ක්‍රිකට් අනාගතයට හොදක් වෙන දේවල් අනිවාර්යයෙන්ම මේ ක්‍රීඩකයින් ලියාපදිංචි කරද්දි බලන්න තිබුනා. එහෙම හොද ක්‍රමවේදයක් තිබුනා නම් ලෝක පූජිත විස්සයි විස්ස ක්‍රීඩකයෙක් වුනු ඇන්ඩ්‍රි ‍රසල් වගේ අය ප්‍රතික්ෂේප වෙලා මෙලෝ වැඩකට නැති අපි අහලවත් නැති වර්තමානයේ දක්ෂතා අතරවත් නැති මෙලෝ වැඩකට නැති ක්‍රීඩකයින් මෙවර එල් පි එල් තරගාවලිය සදහා වෙන්දේසි වෙන්නේ නැ… ක්‍රීඩකයින් 100ක් තෝරා ගන්න ක්‍රීඩකයින් 600ක් යොදා නොගෙන ක්‍රීඩකයින් ප්‍රමාණය අඩු කරලා දෙස්විදෙස් හොදම ක්‍රීඩකයින් පමණක් මේ සදහා ලියාපදිංචි කර ගන්න මේ බලධාරීන්ට නීතී රීතී සම්පාදනය කරන්න තිබුනා. ඒ වගේම වයස අවුරුදු 19න් පහල ක්‍රීඩකයෙක් වයස අවුරුදු 23න් පහල ක්‍රීඩකයෙක් හෝ දෙන්නෙක් තරගයක ක්‍රීඩා කරන කන්ඩායමේ අවසාන එකොලොස්දෙනා තුල සිටිය යුතුයි කියලා ක්‍රමවේදයක් ශ්‍රි ලංකා ක්‍රිකට් ආයතනයට හදන්න තිබුනා. හැබැයි ඒ මොකුත් නැ… ෆ්‍රැන්චයිස් ක්‍රිකට් එකේ තියෙන සල්ලි ආකරයේ පිහිනන්න මේ ශ්‍රි ලංකා ක්‍රිකට් ආයතනය අපේ ක්‍රිකට් අනාගතය බිල්ලට දුන්නා. ක්‍රිකට් කමිටුව අපේ ක්‍රිකට් ගොඩ ගන්න සැලැසුම් හදලා එක පියවරක් ඉදිරියට තියද්දි මහේල කියනවා වගේ අපේ අය පියවර පහක් පිටිපස්සට යනවා. ඉතිං මේ විදිහට මේ ක්‍රිකට් එක කවදාවත් ගොඩ ගන්න බැ… ලෝකයේ දූෂිතම ක්‍රිකට් පරිපාලනයක් තියෙන ශ්‍රි ලංකා ක්‍රිකට් ආයතනය තාමත් මේ රටේ අනාගතය ගැන බිල්ලට තියලා ඔවුනොවුන්ගේ කෲඨ යටි අරමුණු වෙනුවෙන් මේ ක්‍රිකට් වලට අරක් ගත් සල්ලි පෙරේත බහිරවයින් වෙලා අපේ ලෙජන්ඩ්ලා එකතු වෙලා ගොඩ ගන්න හදන මේ ක්‍රිකට් එක වලපල්ලටම ඇදලා දාන්න හදන මේ දූෂිත ක්‍රියාවන් වලට මේ රටේ ක්‍රිකට් ක්‍රීඩාව ආගමක් ලෙස අදහන ප්රේක්ෂකයන් ලෙස අපි මෙයට අපගේ බලවත් විරෝධය දක්වමු….!!! ©️ Rishie Bro", "URL": "https://lankatruth.com/si/?p=125698", "Category": "ක්‍රීඩා පුවත්", "Parent URL": null}