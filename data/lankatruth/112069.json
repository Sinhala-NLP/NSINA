{"Source": "Lankatruth", "Timestamp": "March 5, 2021", "Headline": "හෙට පැය 20ක් කොළඹ ප්‍රදේශ කිහිපයකට ජලය කපයි", "News Content": "කොළොන්නාව ඇතුළු ප්‍රදේශ කිහිපයකට හෙට උදෑසන 9 සිට පැය 20 ක ජල කප්පාදුවක් සිදු කරන බව ජාතික ජල සම්පාදන හා ජලාපවාහන මණ්ඩලය පවසයි. ජල සම්පාදන මණ්ඩලය නිවේදනයක් නිකුත් කරමින් සඳහන් කර ඇත්තේ කොළොන්නාව නගර සභා සීමාව, රාජගිරිය, මොරගස්මුල්ල, ඔබේසේකරපුර, බණ්ඩාරනායකපුර, නාවල, කොස්වත්ත , රාජගිරියේ සිට නාවල විවෘත විශ්වවිද්‍යාලය දක්වා ප්‍රධාන මාර්ගය සහ අතුරු මාර්ගවල ජල සැපයුම මෙලෙස අත්හිටුවන බවයි. අඹතලේ සිට කොලොන්නාවට ජලය රැගෙන එන ප්‍රධාන නළයක අලුත්වැඩියාවක් නිසා මෙලෙස ජල සැපයුම අත්හිටුවීමට සිදුවන බව පැවසේ.", "URL": "https://lankatruth.com/si/?p=112069", "Category": "පුවත්", "Parent URL": null}