{"Source": "Lankatruth", "Timestamp": "September 19, 2019", "Headline": "රාජිත සේනාරත්න අද ජනාධිපති පරීක්ෂණ කොමිසමට", "News Content": "වසර දෙකකට පමණ ඉහතදී මාලඹේ නොවිල් ප්‍රනාන්දු රෝහල රජයට පවරාගෙන ඇති බව ප්‍රකාශ කළ ද මෙතෙක් එම රෝහල නීත්‍යානුකූලව ලබාගෙන නැතැයි ඉදිරිපත්ව ඇති පැමිණිල්ල සම්බන්ධව සාක්ෂි ලබාගැනීමට සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා අද(19) ජනාධිපති පරීක්ෂණ කොමිසම වෙත කැඳවා තිබේ. 2015 – 2018 කාල සීමාව තුළ රාජ්‍ය ආයතනවල සිදුව ඇතැයි පැවසෙන වංචා දූෂණ සම්බන්ධව විමර්ශනය කිරීමට පත්කර ඇති ජනාධිපති පරීක්ෂණ කොමිෂන් සභාව හමුවේ ගොනුකර ඇති මෙම පැමිණිල්ල සම්බන්ධව මීට ඉහත අවස්ථාවක සාක්ෂි ලබාදුන් සෞඛ්‍ය අමාත්‍යාංශයේ අධ්‍යක්ෂ ජනරාල් හේමන්ත ස්වර්ණතිලක මහතා සඳහන් කර ඇත්තේ නීත්‍යානුකූලව එම පවරාගැනීම සිදුකර නොමැති බවය. එසේම නෙවිල් ප්‍රනාන්දු රෝහලේ කටයුතු වෙනුවෙන් රජයේ මුදල් රුපියල් මිලියන 182කට ආසන්න මුදලක් යොදවා ඇතැයි ද ඒ මහතා සඳහන් කළේය.", "URL": "https://lankatruth.com/si/?p=81104", "Category": "පුවත්", "Parent URL": null}