{"Source": "Lankatruth", "Timestamp": "September 2, 2022", "Headline": "ඉන්ධන නොදීමෙන් ශ්‍රී ලන්කන් සේවයට තවත් පාඩුවක්", "News Content": "තෙල් සංස්ථාව, ගුවන්යානා ඉන්ධන ලබා නොදීමෙන් ශ්‍රී ලන්කන් ගුවන් සේවයේ ගුවන් යානාවලට අවශ්‍ය ඉන්ධන ඉන්දියාවෙන් ලබා ගැනීමට සිදුව තිබීම නිසා මසකට ඇමෙරිකානු ඩොලර් මිලියන 07ක අමතර පාඩුවක් විදීමට සිදුව ඇතැයි වාර්තා වේ. ඉන්ධන මිල දී ගැනීම සඳහා ඉන්දියාවට යාමට ඒමට යන වියදම හා ඉන්ධන, ගුවන් යානාවල ක්ෂය වීම සඳහා මෙම පාඩුව සිදුවන බව ගණන් බලා ඇත. තෙල් ලබා ගැනීම සඳහා ගුවන් යානා 25ක් 30ක් අතර ප්‍රමාණයක් මසකට ඉන්දියාවට යන බව සඳහන් වේ. මේ පියාසර කිරීම අතිරේක ගමනක් වන අතර ගුවන් යානාවල ක්ෂය වීම දීර්ඝ කාලීනව බලපාන බව ශ්‍රී ලන්කන් ගුවන් සේවයේ බලධාරීහු අවධාරණය කරති. දිනකට මෙරට ගුවන්යානා සඳහා ශ්‍රී ලන්කන් ගුවන් සේවයට ඉන්ධන ලීටර් ලක්ෂ 05ක් පමණ ප්‍රමාණයක් අවශ්‍ය බවද වාර්තා වේ. මූලාශ්‍ර ලංකාදීප", "URL": "https://lankatruth.com/si/?p=138793", "Category": "ආර්ථික පුවත්", "Parent URL": null}