{"Source": "Lankatruth", "Timestamp": "May 22, 2019", "Headline": "විදුලිය මිලට ගැනීමට අවසර", "News Content": "විදුලි බිඳවැටීමක දී විදුලිය මිලදී ගැනීමට, විදුලි අර්බුධය විසඳීම සඳහා පත්කළ අමාත්‍ය කමිටුව නිර්දේශ කර ඇත. ලබන වසරේ මැයි මාසය දක්වා බලාගාර දෙකකින් විදුලිය මිලදී ගැනීමට එම කමිටුව නිර්දේශ කර ඇති අතර මේ සම්බන්ධයෙන් අග්‍රාමාත්‍ය රනිල් වික්‍රමසිංහ මහතා ඊයේ (21) ඉදිරිපත් කළ යෝජනාවට අමාත්‍ය මණ්ඩල අනුමැතිය හිමිව ඇති බව සඳහන්ය. එම නිර්දේශයට අනුව කෙරවලපිටියේ ඉදිකරන ලද මෙගාවොට් 200ක බලාගාරය මගින් ලබන ජූනි මාසයේ සිට මාස 6ක කාලයක් සඳහා විදුලි ඒකකයක් රුපියල් 26යි ශත 20 බැගින් මිලදී ගැනීමට නියමිතය. එසේම ගාල්ලේ ඉදිකරන ලද මෙගාවොට් 200 ක බලාගාරය මගින් ලබන සැප්තැම්බර් මාසයේ සිට ඉදිරි මාස 9 ක කාල සීමාවක් සදහා විදුලි ඒකකයක් රුපියල් 26 යි ශත 20 බැගින් මිලදී ගැනීමට ද අදාල අමාත්‍ය කමිටුව නිර්දේශ ලබාදී ඇත.", "URL": "https://lankatruth.com/si/?p=74409", "Category": "පුවත්", "Parent URL": null}