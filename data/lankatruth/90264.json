{"Source": "Lankatruth", "Timestamp": "February 26, 2020", "Headline": "උදයංග වීරතුංග තවත් දින 14කට රක්ෂිත බන්ධනාගාරයට", "News Content": "මිග් යානා ගනුදෙනු සම්බන්ධයෙන් අත්අඩංගුවේ සිටින රුසියාවේ හිටපු ශ්‍රී ලංකා තානාපති උදයංග වීරතුංග මහතා ලබන 11 වැනිදා තෙක් දින 14කට රක්ෂිත බන්ධනාගාර ගත කිරිමට කොළඹ කොටුව මහේස්ත්‍රාත් රංග දිසානායක මහතා අද (26) නියෝග කර තිබේ. මෙම සිද්ධියට අදාළ නඩුව අද අධිකරණය හමුවේ කැඳවූ අවස්ථාවේදී මෙම නියෝගය නිකුත් කර ඇත. එහිදී උදයංග වීරතුංග මහතා වෙනුවෙන් සිදුකළ ඇප ඉල්ලීම ප්‍රතික්ෂේප කිරීමට මහේස්ත්‍රාත්වරයා කටයුතු කර තිබේ.", "URL": "https://lankatruth.com/si/?p=90264", "Category": "පුවත්", "Parent URL": null}