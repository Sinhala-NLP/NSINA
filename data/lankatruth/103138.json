{"Source": "Lankatruth", "Timestamp": "December 11, 2020", "Headline": "හෙක්ටයාර් 25,000ක අලි භූමි ඩෝසර් කරයි… අලි, මිනිස් ජීවිත අනතුරේ", "News Content": "හම්බන්තොට යෝජිත අලි කළමනාකරණ රක්ෂිත ඇතුළු වන අලින් සඳහා වෙන් කර ඇති හෙක්ටයාර් 25,000ක පමණ භූමි ප්‍රමාණයක් දේශපාලන බලාධිකාරියේ වුවමනාව මත බලහත්කාරයෙන් නීතිවිරෝධී ලෙස ඩෝසර් යොදා හෙළි පෙහෙළි කිරීම නිසා මේ වනවිට අලින් ගම් වැදීම් සිදුවන බවත් ඒ හේතුවෙන් අලි, මිනිස් ජීවිත අනතුරට පත්ව ඇති බවත් එම ප්‍රදේශයේ ජනතාව පවසති. ඔවුන් මේ බව පවසන්නේ ඊයේ (10) හම්බන්තොට කටුවැව ප්‍රදේශයේ රාත්‍රී 11.30ට පමණ පාරේ ධාවනය වූ මෝටර් රථයක් මාස 10k වූ වයස අලි පැටියකුගේ ගැටී අලි පැටියා එම ස්ථානයේම මියාමේ සිදුවීම පදනම් කරගෙනය. මෙම මාර්ගවල අලින් මාරුවන ස්ථාන දැන්වීම් පුවරු යොදා නොමැති වීම, වීදි පහන් දල්වා නොමැතිවීම අධික වේගයෙන් වාහන ධාවනය ආදී විවිධ කරුණු රැසක් ඇතත් විශේෂයෙන් අලින් සඳහා වෙන්කර ඇති හෙක්ටයාර් 25,000ක පමණ වන වණ භූමි ප්‍රමාණය දේශපාලන බලාධිකාරිය පටු අරමුණු වෙනුවෙන් ඩෝසර් කිරීම නිසා මේ තත්වයට අලින්ටත් මිනිස්සුන්ටත් මුහුණ දීමට සිදු වී ඇති බව ප්‍රදේශවාසීහු වැඩිදුරටත් පවසති.", "URL": "https://lankatruth.com/si/?p=103138", "Category": "පරිසර", "Parent URL": null}