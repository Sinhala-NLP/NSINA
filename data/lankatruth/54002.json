{"Source": "Lankatruth", "Timestamp": "June 9, 2018", "Headline": "“එතෙර අපි” අබුඩාබියේදී ඉෆ්තාර් සමරයි", "News Content": "ජාතික සමගිය සහ සහෝදරත්වය වර්ධනය කිරීමේ අරමුණින් එතෙර අපි සංවිධානයේ අබුඩාබි ශාඛාව මගින් රාමසාන් මාසය නිමිතිකොට ගෙන අබුඩාබියෙහි වෙසෙන ශ්‍රී ලාංකික ස්ලාම් බැතිමතුන් වෙනුවෙන් ඉෆ්තාර් භෝජන සංග්‍රහයක් පවත්වා තිබේ. ඊයේ (07) දින කලීඩියා අල් අෆරියේශ් ගොනැගිලි පරිශ්‍රයේදී මෙම උත්සවය පවත්වා ඇත. මෙම උත්සව අවස්ථාවට අබුඩාබියේ ශ්‍රී ලංකා නියෝජ්‍ය තානාපති සිසිර සේනාරත්න මහතා ඇතුළු කාර්යමණ්ඩලයේ පරිසක්ද සහභාගී වී තිබේ. තවද අබුඩාබියේ ක්‍රියාත්මක අනෙකුත් ශ්‍රී ලාංකික සංවිධාන නියෝජිතයින්ද මෙම උත්සවයට එක්වී ඇත. එයට අබුඩාබියෙහි වෙසෙන මුස්ලිම් තරුණයින් විශාල පිරිසක් සහභාගී වී තිබේ. එහිදී ජාතික සමගිය වෙනුවෙන් ජාතිවාදය සහ ආගම්වාදට එරෙහිව එතෙර අපි සංවිධානයේ සහෝදරවරුන් සහ පැමිණ සිටි පිරිස් තමන්ගේ අදහස් ඉදිරිපත් කළ අතර නියෝජ්‍ය තානාපතිවරයා විසින් මෙම ඉෆ්තාර් උත්සවයේ ඇති වටිනාකම පිළිබඳව සහ එතෙර අපි සංවිධානයේ ක්‍රියාකාරකම් මෙන්ම ජාතික සමගිය උදෙසා ඔවුන් සිදුකළ ක්‍රියාකාරකම් අගයමින් අදහස් දක්වා තිබේ.", "URL": "https://lankatruth.com/si/?p=54002", "Category": "පුවත්", "Parent URL": null}