{"Source": "Lankatruth", "Timestamp": "December 28, 2020", "Headline": "රුවන්වැල්ල ප්‍රාදේශීය සභාවෙත් අයවැයත් පරාදයි… මන්ත්‍රීවරු පැහැරගැනීමකුත්…", "News Content": "පොහොට්ටු පක්ෂයට බලය හිමි රුවන්වැල්ල ප්‍රාදේශීය සභාවේ අයවැය වැඩි ඡන්ද 06කින් පරාජයට පත්වී තිබේ. අයවැයට පක්ෂව ඡන්ද 11කුත් අයවැයට විරුද්ධව ඡන්ද 17කුත් ලැබී තිබේ. මන්ත්‍රීවරු දෙදෙනෙකු නිහඩව සිට ඇත. ශ්‍රී ලංකා පොදුජන පෙරමුණේ නිරෝධායනය වෙමින් සිටි මන්ත්‍රීවරයෙකුද ඡන්දය ප්‍රකාශ කිරීම සඳහා සභාවට ගෙන්වා තිබී ඇති අතර ඒ සඳහා සෞඛ්‍ය අංශවල අවසරයද ලැබී තිබේ. එම ප්‍රාදේශීය සභාවේ පොහොට්ටු පක්ෂයට මන්ත්‍රී ධුර 15කුත් එක්සත් ජාතික පක්ෂයට මන්ත්‍රී ධුර 09කුත් ශ්‍රී ලංකා නිදහස් පක්ෂයට මන්ත්‍රී ධුර 04කුත් ජනතා විමුක්ති පෙරමුණට සහ ස්වාධීන කණ්ඩායමකට එක් මන්ත්‍රී ධුරය බැගිනුත් ලෙස සභිකයින් 30 දෙනෙකු නියෝජනය කරති. මෙහි ශ්‍රී ලංකා නිදහස් පක්ෂය නියෝජනය කරන මන්ත්‍රීවරයා අයවැය සඳහා සභාවට පැමිණෙමින් සිටියදී සුදු පැහැදි මෝටර් රථයකින් පැමිණි පිරිසක් ඔහුව පැහැරගෙන ගොස් පහරදී ඇති අතර ඔහු සභාවට පැමිණ තිබුනේ එම තැලීම් සීරීම්ද සහිතවය. ඒ සම්බන්ධයෙන් ඔහු රුවන්වැල්ල පොලිසියට පැමිණිල්ලක්ද සිදු කර තිබේ.", "URL": "https://lankatruth.com/si/?p=105392", "Category": "පුවත්", "Parent URL": null}