{"Source": "Lankatruth", "Timestamp": "June 7, 2021", "Headline": "විෂබීජාණුහරන දියර හදන්න අනුරාධපුර මහ රෝහල සීනි ඉල්ලයි", "News Content": "අනුරාධපුර මහ රෝහලේ සෞඛ්‍ය කාර්යමණ්ඩලවල දෑත් පිරිසිදු කිරීමට අවශ්‍ය විශබීජාණුහරන දියර හිග වීම හේතුවෙන් එම දියර නිෂ්පාදනය කර ගැනීම සඳහා අවශ්‍ය සීනි ලබා දෙන ලෙස් ඉල්ලා රෝහල් අධ්‍යක්ෂ වරයා විසින් අනුරාධපුර එක්සත් වෙළඳ සංගමය වෙත ලිපියක් යොමු කර තිබේ. එම ලිපියෙහි සඳහන් මෙත්සිරි සෙවන ඒකකය යනු කොවිඩ් ආසාදිතයන් ප්‍රතිකාර ලබන, ඒ සඳහාම වෙන්වූ දැඩිසත්කාර ඒකකයක් පවත්වාගෙන යන මෙන්ම PCR පරීක්ෂණ සිදු කරන රසායනාගාරයද පිහිටා ඇති ඒකකයටය. මෙත්සිරි සෙවන ඒකකය ඇතුළු මුළු රෝහලේම පරිහරණය සඳහා සතියකට විෂබීජාණුහරන දියර බෝතල් 500ක් අවශ්‍ය බවත් මෙම ප්‍රමාණය වෛද්‍ය සැපයුම් අංශයෙන් ලබාදෙ බෝතල් ප්‍රමාණය ප්‍රමාණවත් නොවන බවද එම ලිපිය මගින් අවධාරණය කර ඇත.", "URL": "https://lankatruth.com/si/?p=117786", "Category": "පුවත්", "Parent URL": null}