{"Source": "Lankatruth", "Timestamp": "January 27, 2013", "Headline": "මානව හිමිකම් නඩු අහෝසිවීමේ අවදානමක්", "News Content": "පසුගිය 22 වෙනිදා පාර්ලිමේන්තුවේදී සම්මත කරගන්නා ලද අපරාධ නඩු විධාන සංග්‍රහ විශේෂ විධිවිධාන පනත මගින් පුද්ගලයන් රඳවාතබාගැනීමට එරෙහිව ගොනුකර ඇති මානව හිමිකම් සහ මූලික අයිතිවාසිකම් නඩු බොහොමයක් බලරහිතවන අවධානමක් මතුව ඇති බව නීතිවේදීන් පෙන්වා දෙයි. පසුගිය 22 වෙනිදා පාර්ලිමේන්තුවේදී සම්මත කරගන්නා ලද අපරාධ නඩු විධාන සංග්‍රහ විශේෂ විධිවිධාන පනත මගින් පුද්ගලයන් රඳවාතබාගැනීමට එරෙහිව ගොනුකර ඇති මානව හිමිකම් සහ මූලික අයිතිවාසිකම් නඩු බොහොමයක් බලරහිතවන අවධානමක් මතුව ඇති බව නීතිවේදීන් පෙන්වා දෙයි. එම පනත අතීතයට බලපාන ලෙස සම්මත කිරීම නිසා මෙම තත්වය උද්ගතවී තිබේ. නව පනත 2009 මාර්තු 31 දින සිට අතීතයට බලපාන ලෙස සම්මත කරගෙන තිබේ. මේ හේතුවෙන් පැය 48ක් රඳවා තබාගැනීමට හැකියාව ලැබීමෙන් පැය 24ක් රඳවා තබාගැනීමට එරෙහිව ගොනුකරන ලද මානව හිමිකම් නඩු සියල්ල අහෝසි වීමේ අවධානමක් මතුව ඇති බව නීතිවේදීන් පෙන්වා දෙයි.   පනත තුල දක්වා ඇතේ 2007 අංක 42 දරණ අපරාධ නඩු විධාන සංග්‍රහ විශේෂ විධිවිධාන මගින් හෝ එම පනත යටතේ පවරන ලද යම් බලතල කාර්ය හා කර්තව්‍ය ක්‍රියාත්මක කරනු ලැබූ හෝ ඉටුකරනු ලැබූ අස්ථාවක ඉහත පනතේ ප්‍රතිපාදන එකී කාලසීමාව තුල (2009 මැයි 31 සිට පනත නැවත ක්‍රියාත්මක වූ 2013 ජනවාරි 22 දින දක්වා) වලංගු ලෙස ක්‍රියාත්මක කර හෝ ඉටුකර ඇති බව සලකනු ලැබිය යුතුයි යනුවෙනි. එනිසා 2009 මැයි 31 දින සිට අද දක්වා ගොනුකර ඇති මූලික අයිතිවාසිකම් නඩු අහෝසි වීමට හැකිය. ඒ වගේම මෙය රටට පසුගාමී ආකාරයන් බලපෑ හැකිබවද නීතිවේදීන් පෙන්වා දෙයි.", "URL": "https://lankatruth.com/si/?p=6078", "Category": "පුවත්", "Parent URL": null}