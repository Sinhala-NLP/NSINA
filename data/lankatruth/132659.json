{"Source": "Lankatruth", "Timestamp": "April 22, 2022", "Headline": "රඹුක්කනදී වෙඩිතබා ඝාතනය කළ චමින්දගේ අවසන් කටයුතු හෙට", "News Content": "පරණි මිලට ඉන්ධන ලබා දෙන ලෙස ඉල්ලා රඹුක්කනදී පැවති විරෝධතාවයට පොලීසිට එල්ල කළ වෙඩි ප්‍රහාරයෙන් මිය ගිය කේ.ඩී චමින්ද ලක්ෂාන්ගේ අවසන් කටයුතු හෙට (23) සවස සිදුකිරීමට නියමිතය. මියගිය පුද්ගලයාගේ අවසන් කටයුතු දේවාලේගම, නාරම්බැද්ද, හිරිවඩුන්න සුසානභූමියේදී සිදුකිරීමට නියමිතය. මෙම දේහය භූමදාන කරන තෙක් එම ප්‍රදේශයට ත්‍රිවිධ හමුදාව යොදවා සාමය අරක්ෂා කර ගැනීමට ත්‍රිවිධ හමුදාවේ සහය ලබාදෙන ලෙසට පොලිස්පතිවරයා ආරක්ෂක ලේකම්වරයාගෙන් කළ ඉල්ලීමකට අනුව මෙම ආරක්ෂාව ලබා දී ඇති බව පොලිස් ආරංචි මාර්ග පවසයි. ඊයේ (21) සිට අනිද්දා (23) දින දක්වා අතිවිශේෂ ගැසට් පත්‍රයක් මගින් කෑගල්ල සහ රඹුක්කන පොලිස් බල ප්‍රදේශයේ ආරක්ෂාව වෙනුවෙන් ත්‍රිවිධ හමුදාව යොදවා ඇති බවද එම ආරංචි මාර්ග වැඩිදුරටත් පවසයි.", "URL": "https://lankatruth.com/si/?p=132659", "Category": "පුවත්", "Parent URL": null}