{"Source": "Lankatruth", "Timestamp": "November 6, 2020", "Headline": "තලාතුඔය නගරයත් වසාදමයි", "News Content": "තලාතුඔය නගරය ආශ්‍රිත පෙදෙස්වලින් කොරෝනා ආසාදිතයින් වාර්තාවීම ඉහළ යාමත් සමග සෞඛ්‍යය බලධාරීන්ගේ ඉල්ලීම මත තලාතුඔය නගරය හෙට (07) සිට වසා දැමීමට වෙළෙඳ සංගමය තීරණය කර තිබේ. මේ අනුව හෙට සිට දින තුනක් නගර වසා තැබෙන අතර මේ සඳහා ත්‍රීරෝද රථ සංගමය හා පෞද්ගලික ප්‍රවාහන සංගම්ද සිය කැමැත්ත පළ කර තිබේ. තලාතුඔය නගරයේ මත්ස්‍ය වෙළෙන්දෙකුටද කොවිඩ් – 19 ආසාදනය වී තිබූ අතර ඔහු ආශ්‍රිය කිරීම හේතුවෙන් තලාතුඔය පොලිස්ථානයේ ස්ථානාධිපතිවරයා ඇතුළු නිලධාරීන් පිරිසක් 07 දෙනෙකු නිරෝධායනයට යොමු කිරීමටද සෞඛ්‍ය අංශ ඊයේ කටයුතු කරන ලදී.", "URL": "https://lankatruth.com/si/?p=99525", "Category": "පුවත්", "Parent URL": null}