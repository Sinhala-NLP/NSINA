{"Source": "Lankatruth", "Timestamp": "August 23, 2017", "Headline": "විජේදාස රාජපක්ෂ බඩුමුට්ටු අකුළන් ගෙදරයයි", "News Content": "සිය අමාත්‍ය ධුර අහිමිවූ විජේදාස රාජපක්ෂ මහතා අධිකරණ හා බුද්ධ ශාසන අමාත්‍යාංශයේ තිබූ ඔහුගේ බඩු බාහිරාදියද රැගෙන ඉන් නික්ම ගොස් තිබේ. හිටපු අධිකරණ හා බුද්ධ ශාසන අමාත්‍ය විජේදාස රාජපක්ෂ මහතා, පැවති මහින්ද රාජපක්ෂ පාලන සමයේ වංචා හා දූෂණවලට චෝදනා ලැබූවන්ට එරෙහිව ක්‍රියාත්මක නඩු කටයුතු පමා කිරීමට හවුල් වන බවත් ජනතා දේපළ කෝටි ප්‍රකෝටි ගණනින් වංචා කළ ප්‍රබලයින් සමග විජේදාර රාජපක්ෂ මහතා ගණුදෙනුවක පසුවන බවත් ඔහුට එරෙහිව චෝදනා එල්ල විය. විශාලතම දූෂිත ගණුදෙනුවක් වූ ඇවන්ගාඩ් අවි ගනුදෙනුවට අදාළ ප්‍රධාන චූදිතයෙකු වූ ඇවන්ගාඩ් අධිපති නිශ්ෂංක සේනාධිපතිගේ අධිකරණ භාරයේ තිබූ විදේශ ගමන් බලපත්‍රය මුදා හැරීමට නීතිපති දෙපාර්තමේන්තුවට බලපෑම් කර තිබූ අතර විපක්ෂයේ ප්‍රධාන සංවිධායක, ජවිපෙ නායක අනුර දිසානායක මහතා විසින් මීට බොහෝකළකට පෙර එය හෙළි කරනු ලැබීය.", "URL": "https://lankatruth.com/si/?p=39789", "Category": "පුවත්", "Parent URL": null}