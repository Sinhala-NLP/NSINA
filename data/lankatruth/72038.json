{"Source": "Lankatruth", "Timestamp": "April 10, 2019", "Headline": "ඉදිරියේදී පැවැත්වෙන්නේ ජනාධිපතිවරණයක්", "News Content": "ඉදිරියේදී පැවැත්වීමට නියමිත මැතිවරණය වන්නේ ජනාධිපතිවරණය යැයි ශ්‍රී ලංකා නිදහස් පක්ෂයේ ජාතික සංවිධායක හිටපු මහ ලේකම් දුමින්ද දිසානායක මහතා සඳහන් කරයි. දුමින්ද දිසානායක මන්ත්‍රීවරයා මේ බව පවසා ඇත්තේ අනුරාධපුර ප්‍රදේශයේදී මාධ්‍යවේදීන් යොමු කළ ප්‍රශ්නවලට පිළිතුරු ලබා දෙමිණි. ඉදිරි මැතිවරණය සම්බන්ධයෙන් සෑම පක්ෂයක්ම අභ්‍යන්තර සාකච්ඡා මේ වනවිට පවත්වන බවත් කෙසේ හෝ ඉදිරියේදී පැවැත්විය යුතු වන්නේ ජනාධිපතිවරණයක් බවත් මන්ත්‍රීවරයා එහිදී ප්‍රකාශ කර තිබේ.", "URL": "https://lankatruth.com/si/?p=72038", "Category": "පුවත්", "Parent URL": null}