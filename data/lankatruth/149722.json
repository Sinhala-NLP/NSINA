{"Source": "Lankatruth", "Timestamp": "July 28, 2023", "Headline": "පොලිස් කොමිසමේ බලතල පොලිස්පතිට", "News Content": "ජාතික පොලිස් කොමිෂන් සභාවේ බලතල ප්‍රමාණයක් පොලිස්පතිවරයාට පවරාදීමේ අති විශේෂ ගැසට් නිවේදනයක් ජූලි මස 20 වෙනි දින නිකුත් කර ඇති අතර එම බලතල ජූලි 24 දින සිට ක්‍රියාවට නංවා තිබේ.  මේ අනුව ප්‍රධාන පොලිස් පරීක්ෂක නිලයෙන් පහළ තනතුරු සඳහා නිලධාරීන් පත් කිරීම්, උසස් කිරීම්, ස්ථාන මාරු කිරීම්, විනය පාලනය සහ සේවයෙන් පහ කිරීමේ බලතල පොලිස්පතිවරයාට පවරා දී තිබේ.  පොලිස් ස්ථානාධිපතිවරුන් පත් කිරීමේ දී ආණ්ඩු පක්ෂයේ මන්ත්‍රීවරුන්ගේ අවශ්‍යතාවය මත සිදු කර ඇති බව මෙම පොලිස්පතිවරයා ම පෙන්වා දී තිබිණි. එවැනි වටපිටාවක පොලිස් කොමිෂන් සභාව වෙනුවට නැවත වරක් එම බලතල පොලිස්පතිවරයාට ලබා දී තිබේ.", "URL": "https://lankatruth.com/si/?p=149722", "Category": "පුවත්", "Parent URL": null}