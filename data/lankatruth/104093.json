{"Source": "Lankatruth", "Timestamp": "December 21, 2020", "Headline": "පළමු රුසියානු සංචාරක කණ්ඩායම 26දා ලංකාවට", "News Content": "රුසියානු හා යුක්‍රේන සංචාරකයන් 14,000ක් මෙරටට ගෙන්වීමේ උදයංග වීරතුංගගේ ව්‍යාපෘතියේ පළමු අදියර ලෙස සංචාරකයන් 200ක් දෙසැම්බර් 26දා දිවයිනට පැමිණීමට නියමිතය. දැවයිනට පැමිණෙන සංචාරකයන් සම්බන්ධයෙන් ගත යුතු ක්‍රියාමාර්ග පිළිබඳව ගුවන්තොටුපොළ බලධාරීන් සහ සංචාරක නියෝජිතයන් දැනුවත් කිරීම මේ වනවිටත් කර ඇති බව උපුල් ධර්මදාස මහතා සඳහන් කරයි. සංචාරකයන් දිවයිනට පැමිණීමේදී ඔවුන් ගුවන්තොටුපොළ තුළදී PCR පරීක්ෂණයට යොමුකෙරෙන අතර ඔවුන්ට අවශ්‍ය නවාතැන් පහමුකම් සහ ප්‍රවාහ පහසුකම්ල බාදීම සම්බන්ධයෙන්ද මේ වනවිටත් පියවර ගෙන ඇති බවද සඳහන් වේ. 2015ට පෙර පැවති රාජපක්ෂ ආණ්ඩුව කාලයේ රුසියාවේ හා යුක්රේනයේ තානාපති ලෙස කටයුතු කළ උදයංග වීරතුංගට මිග් යානා ගනුදෙනුව ඇතුළු අපරාධ චෝදනා රැසක් එල්ලවී තිබේ. මෙරට අධිකරණය විසින් නිකුත් කළ වරෙන්තු අනුව ඔහුව අත්අඩංගුවට ගැනීම සඳහා ජාත්‍යන්තර රතු වරෙන්තු ද නිකුත් කර තිබුණි.", "URL": "https://lankatruth.com/si/?p=104093", "Category": "පුවත්", "Parent URL": null}