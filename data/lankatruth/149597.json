{"Source": "Lankatruth", "Timestamp": "July 25, 2023", "Headline": "කම්කරු අමාත්‍යාංශ ලේකම් වහාම අත්අඩංගුවට ගන්නැයි නියෝග", "News Content": "හිටපු කම්කරු ජනරාල්, වත්මන් කම්කරු අමාත්‍යාංශයේ ලේකම් අර්.ජී.ඒ විමලවීර  වහාම අත්අඩංගුවට ගන්නැයි හොරණ මහේස්ත්‍රාත් අධිකරණය ඊයේ (24) නියෝග කර තිබේ. හොරණ මහේස්ත්‍රාත් චන්දන කලංසූරිය එම නියෝගය නිකුත් කරමින් පොලිස්පති මගින් දින 70ක් ඇතුළත ඔහු අත්අඩංගුවටගැනීම ක්‍රියාත්මක කරන ලෙසටද නියෝග කර ඇත. ඒ, හොරණ ප්‍රදේශයේ රබර් කර්මාන්තශාලාවක රසායනික ද්‍රව්‍ය බැහැර කිරිමේ ටැංකියකට වැටී පුද්ගලයින් 05 දෙනෙකු මිය යාමේ සිද්ධියට අදළ නඩුව ඊයේ (24) කැඳවූ අවස්ථාවේදීය. එම නඩුවට අදාළව අසත්‍ය සාක්ෂි ඉදිරිපත් කිරීම සඳහා කළුතර දිස්ත්‍රික් හිටපු කර්මාන්තශාලා පරීක්ෂක ඉංජිනේරුවරයෙකුට බලපෑම් කළ බවට ඔහුට චෝදනා එල්ල වී ඇත.", "URL": "https://lankatruth.com/si/?p=149597", "Category": "පුවත්", "Parent URL": null}