{"Source": "Lankatruth", "Timestamp": "June 20, 2018", "Headline": "දක්ෂිණ අධිවේගයේ අනතුරකින් විදේශිකයින් දෙදෙනෙකු මරුට", "News Content": "දක්ෂිණ අධිවේගී මාර්ගයේ 65වැනි කිලෝමීටර් කණුව ආසන්නයේ අද (20) උදෑසන සිදුවූ වෑන් රථ අනතුරකින් ඕස්ට්‍රේලියානු ජාතික කාන්තාවක් සහ දැරියක් මියගොස් තවත් දෙදෙනෙකු තුවාල ලබා ඇතැයි වාර්තා වේ. මාර්ග සංවර්ධන අධිකාරියේ නිලධාරීන් පවසන පරිදි විදේශිකයින් ගමන්ගත් වෑන් රථය මාර්ගයේ පසෙක නවතා තිබූ ලොරි රථයක ගැටීමෙන් අනතුර සිදුව ඇති බවයි. අනතුරින් මිය ගොස් ඇත්තේ 37 හැවිරිදි කොලින් ලුවිස් මොනිකා සහ සිව් හැවිරිදි ඇයගේ දියණිය වන කොලින් පොපී ගේබ්‍රියල් නැමති දැරියයි. තුවාල ලැබූවන් අතර පියා සහ ඔහුගේ පුත්‍රයා නාගොඩ ප්‍රාදේශීය රෝහලට ඇතුළත් කර ඇති අතර වෑන් රථයේ රියදුරු ඇල්පිටිය මූලික රෝහලේ ප්‍රතිකාර ලබයි.", "URL": "https://lankatruth.com/si/?p=54781", "Category": "පුවත්", "Parent URL": null}