{"Source": "Lankatruth", "Timestamp": "August 7, 2018", "Headline": "විදුලිබල ලොක්කෝ අද කෝප් කමිටුව හමුවට", "News Content": "ලංකා විදුලිබල මණ්ඩලයේ සභාපතිවරයා ඇතුළු අධ්‍යක්ෂ මණ්ඩලයට අද (07) කෝප් කමිටුව හමුවට කැඳවා ඇති බව වාර්තා වේ. කෝප් කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කළේ පෞද්ගලික අංශයෙන් විදුලිය මිලදී ගැනීමේ ක්‍රමවේදය සම්බන්ධයෙන් සාකච්ඡා කිරීම සඳහා මෙම කැඳවීම සිදුකර ඇති බවයි. විදුලි ඒකකයක් මිලදී ගැනීමේ දී මිල ගණන් තීරණය කිරීම සම්බන්ධයෙන් විදුලිබල මණ්ඩලය සහ මහජන උපයෝගීතා කොමිසම කටයුතු කර ඇති ආකාරය පිළිබඳව මෙහිදි කෝප් කමිටුවේ අවධානය යොමුකිරීමට නියමිත බවද වාර්තා වේ. එම නිසා මහජන උපයෝගීතා කොමිසමේ සභාපතිවරයා ඇතුළු අධ්‍යක්ෂ මණ්ඩලයටද අද දිනයේ කෝප් කමිටුව හමුවේ පෙනී සිටින ලෙස දැනුම් දී ඇතැයි පැවසේ. කෝප් කමිටුව අද පස්වරු 2.30ට පාර්ලිමේන්තුවේ දී රැස්වන බව පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කරයි.", "URL": "https://lankatruth.com/si/?p=57257", "Category": "පුවත්", "Parent URL": null}