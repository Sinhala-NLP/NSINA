{"Source": "Lankatruth", "Timestamp": "June 20, 2021", "Headline": "ගිලුණු නෞකාව වටා විෂ රසායනික තට්ටුවක් – සමුද්‍ර ජීව විද්‍යාඥ රනිල් නානායක්කාර", "News Content": "ශ්‍රී ලංකාව ආසන්න මුහුදේ හානියට පත් බහාලුම් නෞකාව වන එම්වී එක්ස්ප්‍රස් පර්ල් හි බහාලුම වටා විෂ රසායනික තට්ටු දිස්වන බවත් ඒවා තෙල් තට්ටුදැයි පැහැදිලිනොවන නමුත් කිසියම් රසායනිකයක් බවත් පාරිසරික හා සමුද්‍ර ජීව විද්‍යාඥ රනිල් නානායක්කාර අදහස් දක්වා තිබේ. නෞකාව විනාශ වීමුහුදේ ගිළී කොටසක් මතුපිටට පෙනෙමින් තිබෙන අතර සිදුවීමෙන් අනතුරව ඉන් සාගරයට එකතු වූවිෂ රසායනික ද්‍රව්‍ය හේතුවෙන් නැගෙනහිර වෙරළ තීරයේ යාපනය දක්වා වෙරළට මිය ගිය මුහුදු ජීවින්ගේ සිරුරු මේ වනවිට ගොඩගසමින් තිබේ. මේ දක්වා කැස්බෑවුන් 50කට අධික ප්‍රමාණක්ද, ඩොල්පින්, තල්මසුන් ඇතුළු තවත් මුහුදු ජීවීන් විශාල ප්‍රමාණයක්ද වෙරළට ගොඩගසමින් තිබේ. “ශ්‍රී ලංකාවේ දරුණුතම සාගර පාරිසරික ව්‍යසනය” මෙය බවත් පවසන සමුද්‍ර ජීව විද්‍යාඥ රනිල් නානායක්කාර මහතා වැඩිදුරටත් මෙලෙස පවසයි.“තොරතුරු හා දර්ශන වලට අනුව, රසායන කාන්දු වීමක් ඇති බව මට පෙනෙනවා. මා විශ්ලේෂණය කරන විට ජලය කොළ පැහැති කහ පැහැයට සමාන බැවින් රසායනික දූෂණයක් සේ පෙනේ. සාමාන්‍යයෙන් එවැනි පැහැයක් දිස්වන්නේ රසායනික දූෂණයක් ඇති විට පමණි මීට පෙර අපට අනාවරණය වූයේ එය ‘නයිට්‍රික් අම්ලය’ බවත්, ‘නයිට්‍රික් අම්ලය’ කාන්දු වීම නිසා ජලයේ එවැනි පැහැයක් ඇතිවීමට ඉඩ ඇති බවත් ය. තවත් හැකියාවක් තිබෙනවා විවිධ රසායනික ද්‍රව්‍ය මිශ්‍ර වූ විට ඇල්ගී ඇල්ගී පිහාටු වල අසමතුලිතතාවයක් පැවතිය හැකියි. තෙල් කාන්දුවක් ඇති බවට අපට 100% ක් සහතික විය නොහැකියි. මේ දක්වා ලැබී ඇති දර්ශනවල තෙල් කාන්දුවක් නොපෙන්වයි.” යනුවෙනි.", "URL": "https://lankatruth.com/si/?p=118194", "Category": "පරිසර", "Parent URL": null}