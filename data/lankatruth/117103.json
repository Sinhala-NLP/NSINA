{"Source": "Lankatruth", "Timestamp": "May 26, 2021", "Headline": "රට පුරා ප්‍රදේශ රැසක විදුලිය ඇණහිටී", "News Content": "වැසි සහ සුළං සහිත කාලගුණික තත්වය හේතුවෙන් දිවයිනේ ප්‍රරා ප්‍රදේශ රැසක අද (26) දවස පුරා විදුලිබිඳ වැටීම් රැසක් සිදු වූ බව විදුලිබල අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන සඳහන් කරයි. ගම්පහ, කුරුණෑගල, කෑගල්ල, බලංගොඩ, දඹුල්ල, කුලියාපිටිය, පුත්තලම ඇතුළු දිවයිනේ ප්‍රදේශ රැසක අද විටින් විට ඇතිවූ විදුලි බිඳවැටීම් හේතුවෙන් විදුලි පාරිභෝගිකයින් 70,000කට පමණ පීඩාවට ලක්ව තිබේ. ඇතැම් බිඳවැටීම් යතා තත්වයට පත් කිරීමට අද පස්වරුවේ පියවර ගත් නමුත් වැස්සෙන් ඊට බාධා පැමිණි බවද මාධ්‍ය ප්‍රකාශක සුලක්ෂණ ජයවර්ධන සඳහන් කරයි.", "URL": "https://lankatruth.com/si/?p=117103", "Category": "පුවත්", "Parent URL": null}