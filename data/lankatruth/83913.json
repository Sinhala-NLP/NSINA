{"Source": "Lankatruth", "Timestamp": "October 25, 2019", "Headline": "සාමාන්‍ය පෙළ සිසුන් වෙනුවෙන් පුද්ගලයින් ලියාපදිංචි කිරීමේ දෙපාර්තමේන්තුවේ විශේෂ සේවා දිනයක් හෙට", "News Content": "අධ්‍යන පොදු සහතික පත්‍ර සාමාන්‍ය පෙළ විභාගයේ ප්‍රායෝගික පරීක්ෂණ සඳහා පෙනී සිටීමට නියමිත අපේක්ෂකයින්ගෙන්, ජාතික හැඳුනුම්පත මෙතෙක් ලබා නොගත් සිසුන්ට ඒ සම්බන්ධව විමසීම සඳහා හෙට(26) දිනයේ පුද්ගලයින් ලියාපදිංචි කිරීමේ දෙපාර්තමේන්තුව විවෘතකර තැබීමට තීරණය කර ඇත. බත්තරමුල්ල සුහුරුපායේ පිහිටි පුද්ගලයින් ලියාපදිංචි කිරීමේ ප්‍රධාන කාර්යාලය දිනය පුරා විවෘතව තැබෙන අතර ගාල්ල, කුරුණෑගල, වව්නියාව හා මඩකලපුව ප්‍රදේශවල ඇති පුද්ගලයින් ලියාපදිංචි කිරීමේ කාර්යාල මධ්‍යහ්න 12.00 දක්වා විවෘතව තැබීමට තීරණය කර ඇත. ජාතික හැඳුනුම්පත් නිකුත් කිරීමේ එක්දින සේවාව සහ නව ඉල්ලුම්පත් සඳහා ජාතික හැඳුනුම්පත් නිකුත් කිරීම හෙට දිනයේ සිදු නොකරන අතර ප්‍රායෝගික පරීක්ෂණ සදහා පෙනී නොසිටින, සියලු ඉල්ලුම්කරුවන්ගේ ජාතික හැදුනුම්පත් සාමාන්‍ය පෙළ විභාගයට පෙර ලියාපදිංචි තැපෑලෙන් යොමු කිරීමට අවශ්‍ය පියවර ගෙන ඇති බව එම දෙපාර්තමේන්තුව සඳහන් කරයි.", "URL": "https://lankatruth.com/si/?p=83913", "Category": "පුවත්", "Parent URL": null}