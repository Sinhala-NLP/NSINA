{"Source": "Lankatruth", "Timestamp": "January 19, 2023", "Headline": "විජිත හේරත් ඕමාන ආරක්‍ෂිත නිවස්නයේ රඳවා සිටින කාන්තාවෝ හමුවෙයි", "News Content": "මේ දිනවල ඕමානයේ සංචාරයක නිරතව සිටින, ජාතික ජන බලවේගයේ පාර්ලිමේන්තු මන්ත්‍රී විජිත හේරත් ඕමානයේ ශ්‍රී ලාංකා තානාපති කාර්යාලයේ ආරක්‍ෂිත නිවස්නයේ මේ වනවිට රැදී සිටින 100කට අධික ශ්‍රී ලංකික ගෘහ සේවිකාවන් හමුවී සාකච්චාවක නිරත වී තිබේ. මෙහිදී මන්ත්‍රී විජිත හේරත් ඕමානයේ ශ්‍රී ලාංකා තානාපති සහ තානාපති කාර්යාලයේ කාර්ය මණ්ඩලයද හමුවී සාකච්චාවක නිරත වී ඇත. එම සාකච්ඡාවලදී ආරක්‍ෂිත නිවස්නයේ රඳවා සිටින කාන්තාවන් පිළිබඳ ඉදිරිපත් වූ දුක්ගැනවිලි පිළිබඳව ශ්‍රී ලංකාවේ අදාල අංශ සහ පාර්ලිමේන්තුව දැනුවත් කරන බවට දැනුම් දී තිබේ. මෙම කාන්තාවන් ඉතා අඩු පහසුකම් යටතේ ඉතා සීමිත ඉඩ ප්‍රමාණයක දැඩි අපහසුතා යටතේ රැඳී සිටින ආකාරය මන්ත්‍රීවරයාගේ නිරීක්ෂණයට ලක්වී තිබේ. ආරක්‍ෂිත නිවාසයේ සිටිය හැකි ප්‍රමාණය 20ක් පමණ උවත් මේ වනවිට 100කට අධික ප්‍රමාණයක් එහි රැදී සිටින්නේ අවම පහසුකම්වත් නැති පසුබිමක බව එහිදී අනාවරණය වී තිබේ.", "URL": "https://lankatruth.com/si/?p=143847", "Category": "පුවත්", "Parent URL": null}