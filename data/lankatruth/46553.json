{"Source": "Lankatruth", "Timestamp": "January 21, 2018", "Headline": "ඌවේ මහ ඇමතිට අධ්‍යාපන ඇමති ධුරයෙන් ඉවත්වීමට සිදුවෙයි", "News Content": "තමන් උෟව පළාත් අධ්‍යාපන ඇමති ධුරයෙන් තාවකාලිකව ඉවත්වන බව ඌව පළාත් මහ ඇමති චාමර සම්පත් දසනායක මහතා පවසයි. මහ ඇමතිවරයා බදුල්ල දෙමළ බාලිකා විද්‍යාලයේ විදුහල්පතිනිය දණගැස්වා තමන්ට වන්දවාගෙන තිබූ අතර ඒ සම්බන්ධයෙන් ඌව පළාත් සභා වේ ජවිපෙ මන්ත්‍රී සමන්ත විද්‍යාරත්න මහතා හෙළිදරව් කිරීමත් සමග රට තුළ ආන්දෝලනයක් ඇති විය. කෙසේ නමුත් මේ වනවිට මුළු රටෙන්ම මතුව ඇති විරෝධය හමුවේ තව දුරටත් සිය ඌව පළාත් අධ්‍යාපන අමාත්‍ය ධුරරේ රැඳී සිටීමට නොහැකි තත්වයක් මහ ඇමති චාමර සම්පත් දසනායක මහතාට උද්ගතව ඇති බැවින් ඔහුට සමාජයෙන් එල්ලවන විවේචනය යම් තාක් දුරට මැඩගැනීම සඳහා මෙසේ අධ්‍යාපන ඇමති ධුරයෙන් තාවකාලිකව ඉවත්වන බවට ප්‍රකාශ කිරිමට සිදුව ඇත. තමන් අධ්‍යාපන ඇමති ධුරයෙන් ඉවත්වන්නේ විදුහල්පතිනියක දණගැස්සවීමේ සිද්ධිය සම්බන්ධයෙන් ක්‍රියාත්මක කෙරෙන පරීක්ෂණ අවසන්වන තුරු පණක් යැයිද මහ ඇමතිවරයා සඳහන් කර තිබේ.", "URL": "https://lankatruth.com/si/?p=46553", "Category": "පුවත්", "Parent URL": null}