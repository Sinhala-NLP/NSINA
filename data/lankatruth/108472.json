{"Source": "Lankatruth", "Timestamp": "January 16, 2021", "Headline": "මහ මැතිවරණය දා ඝාතනය කළ S.F ලොක්කා ගැන විමර්ශනවලට මෑණි අත තිබ්බාද?", "News Content": "එස්.එෆ් ලොක්කා නමින් හැඳින්වුණු සංවිධානාත්මක අපරාධ කල්ලි නායකයාගේ ඝාතනය සම්බන්ධයෙන් වූ විමර්ශන එක්වරම මන්දගාමී වී තිබේ. මේ පුද්ගලයා අනුරාධපුරයේ මෑණී කෙනකු සමග කාලයක පටන් ගනුදෙනුවක් පවත්වා ඇති බවට පොලිසියට තොරතුරු හෙළිවී ඇත. මේ පිළිබඳව ඔහුගේ හිතවතුන්ද දැනසිට ඇත. පසුව මේ දෙදෙනා අතර විරසකයක් ඇති වී තිබේ. ඊට හේතු වී ඇත්තේ එස්.එෆ් ලොක්කා ඇයගෙන්ද කප්පම් ලබාගැනීමට උත්සාහ කිරීම බවට කසුකුසුවක් පොලිසිය තුළ පවතී. එහි දිගුවක් ලෙස මෙම ඝාතනය සිදු වූයේද යන්න පිළිබඳ සැකයක් පැවතියද, ඊට අදාළ සාක්ෂි ලබාගැනීමට නොහැකි වී ඇත්තේ අදාළ පරීක්ෂණ මන්දගාමී වීම නිසා බවද පොලීසියේ අභ්‍යන්තර අරංචිමාර්ග සඳහන් කරයි. ලසන්ත වීරකුළසූරිය – ලංකා සතිඅන්ත ජාතික පුවත්පත", "URL": "https://lankatruth.com/si/?p=108472", "Category": "පුවත්", "Parent URL": null}