{"Source": "Lankatruth", "Timestamp": "April 21, 2023", "Headline": "බදුල්ලේ පවුල් 47,665ක් ආහාර අහේනියෙන් – “රට බංකොලොත් නැහැ” – රනිල්", "News Content": "බදුල්ල දිස්ත්‍රික්කයේ පවුල් 47,665ක් උග්‍ර ආහාර අනාරක්ෂිත භාවයෙන් පෙළෙන බව දිස්ත්‍රික් ලේකම් දමයන්ති පරණගම මහත්මිය විශේෂ සම්බන්ධීකරණ කමිටු රැස්වීමකදී හෙළි කර තිබෙන අතර ජාත්‍යන්තර මූළ්‍ය අරමුදලෙන් පළමු ණය වාරිකය ලැබීමත් සමග රට බංකොලොත් නැති බව පත්කළ ජනාධිපති රනිල් වික්‍රමසිංහ ප්‍රකාශ කර තිබිණි. බදුල්ල දිස්ත්‍රික් ලේකම්වරයා මෙම තොරතුරු හෙළි කර තිබුණේ අගමැතිගේ ප්‍රධානත්වයෙන් පැවති විශේෂ සම්බන්ධීකරණ කමිටු රැස්වීමේදීය. සමීක්ෂණ වාර්තා අනුව වැඩිදුරටත් දිස්ත්‍රික් ලේකම්වරිය හෙළි කර තිබෙන්නේ වයස අවුරුදු 05ට අඩු ළමුන් 10,873ක් මන්ද පෝෂණයෙන් පෙලෙන බවයි. මෙම තොරතුරු “අද” පුවත්පතේ ප්‍රධාන ප්‍රවෘත්ති ලෙස වාර්තා කර තිබිණි.", "URL": "https://lankatruth.com/si/?p=146468", "Category": "පුවත්", "Parent URL": null}