{"Source": "Lankatruth", "Timestamp": "September 10, 2019", "Headline": "සාමණේර හිමියෝ දෙනමට පහර දුන් “උටියා” අත්අඩංගුවට", "News Content": "කුඩා සාමණේර හිමියෝ දෙනමකට පහර දීමේ සිද්ධිය සම්බන්ධයෙන් අවශ්‍යව සිටි සැකකරු හොරොව්පතාන පොලිසිය විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය නිවේදනය කරයි. මෙලෙස සාමණේර හිමියන් දෙනමට පහර දී ඇත්තේ ගම්මැද්දේ චමින්ද ගලබොඩ නොහොත් “උටියා” නමින් හඳුන්වන අයෙකු බව පොලිසිය සඳහන් කරයි. මෙම සිද්ධිය සම්බන්ධයෙන් මාධ්‍ය මගින් හා සමාජ මාධ්‍ය මගින් ප්‍රචාරය වීමත් සමඟ හොරොව්පතාන පොලිසිය විසින් සැකකරුව හඳුනා ගෙන ඔහුව අත්අඩංගුවට ගැනීමට කටයුතු කර තිබේ. මෙම පුද්ගලයා දමරිකයෙකු බවද පැවසේ.", "URL": "https://lankatruth.com/si/?p=80638", "Category": "පුවත්", "Parent URL": null}