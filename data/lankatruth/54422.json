{"Source": "Lankatruth", "Timestamp": "June 15, 2018", "Headline": "නඩු තීන්දුව වැරදි බවට ඥානසාර හිමිගෙන් පෙත්සමක්", "News Content": "හෝමාගම අධිකරණ පරිශ්‍රය තුළදී මාධ්‍යවේදී ප්‍රගීත් එක්නැලිගොඩ මහතාගේ බිරිඳවන සන්ද්‍යා එක්නැලිගොඩ මහත්මියට බැන මරණීය තර්ජන එල්ලකිරීමේ චෝදනාව යටතේ වරදකරු වූ බොදු බල සේනා සංවිධානයේ ලේකම් ගලගොඩඅත්තේ ඥාණසාර හිමියන්ට මාස හයක සිර දඬුවමක් සහ වන්දි නියම කරමින් ඊයේ (14) හෝමාගම මහේස්ත්‍රාත්වරයා ලබාදුන් තීන්දුව අහෝසිකර තමන් නිදහස් කරන්නැයි ඉල්ලා එම හිමියන් විසින් අද හෝමාගම අධිකරණයට අභියාචන පෙත්සමක් ඉදිරිපත් කර තිබේ. මෙම අභියාචන පෙත්සමේ වගඋත්තරකරු ලෙස නීතිපතිවරයා නම් කොට තිබේ. අභියාචනය ඉදිරිපත් කරමින් ඥානසාර හිමියන් පවසන්නේ විත්තිකාර පාර්ශවය විසින් ඉදිරිපත් කරනලද කරුණු හරි හැටි විමසීමකින් තොරව වැරදි පදනමක සිට තමා වරදකරුවෙකුකර දඬුවම් නියමකර ඇති බවය. එබැවින් මහේස්ත්‍රාත්වරයාගේ තීන්දුව ඉවත දමා තමා නිදොස්කොට නිදහස් කරනමෙන් ඉල්ලා මෙම අභියාචනය ඉදිරිපත් කොට තිබේ.", "URL": "https://lankatruth.com/si/?p=54422", "Category": "පුවත්", "Parent URL": null}