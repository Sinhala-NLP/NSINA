{"Source": "Lankatruth", "Timestamp": "September 7, 2022", "Headline": "යුනිසෙෆ් වාර්තාව බොරු – ආණ්ඩුව කියයි", "News Content": "මෙරට ආර්ථිකය කඩා වැටීම හමුවේ ළමා මන්දපෝෂණය සීඝ්‍රයෙන් ඉහළ යන බව යුනිසෙෆ් සංවිධානය ඉදිරිපත් කළ වාර්තාවකින් හෙළිකර තිබෙන තොරතුරුවල දත්ත පිළිබදව සෑහීමකට පත්විය නොහැකි බැවින් සෞඛ්‍ය අමාත්‍යාංශය එම වාර්තාව ප්‍රතික්ෂේප කරයි. එහෙත් පසුගිය ජනාධිපතිවරණයට පෙර පවා යුනිසෙෆ් සංවිධානය ඉදිරිපත් කර තිබූ දත්ත අනුව මොණරාගල දිස්ත්‍රික්කයේ ළම මන්දපෝෂණය 25.4%ක් සහ හම්බන්තොට දිස්ත්‍රික්කයෙ එය 21.8% වී ඇති බවත් එය දකුණු සුඩානයේ තත්වයට සමාන බවත් පෙන්වා දී තිබේ. එසේම ගෝටාබය රාජපක්ෂ යටතේ 2021 නොවැම්බර් මස ඉදිරිපත් කළ රාජ්‍ය ආයෝජන වැඩසටහන නම් වාර්තාවට අනුව කවර ආකාරයේ හෝ ළමා මන්දපෝෂණයෙන් පෙළෙන්නන් 59.8%ක් වී ඇති බව හෙළි කර තිබේ. මෙවැනි පසුබිමක් ආර්ථිකය කඩා වැටීමට පෙර තිබූ අතර මේ වනවිට යුනිසේෆ සංවිධානය මෙන්ම එක්සත් ජාතීන්ගේ සංවිධානයද ලංකාවේ ආහාර අහේනිය පිළිබඳව බරපතල අනතුරු ඇඟවීම් සිදු කර ඇත. එසේ තිබියදී ආණ්ඩුව ළමා මන්දපෝෂණය සම්බන්ධයෙන් යුනිසෙෆ් සංඛ්‍යා දත්ත ප්‍රතික්ෂේප කිරීම ජනතාව බරපතල මුලාවකට ලක්කිරීමකි. ලෝකය පිළිගත් සංවිධාන විසින් ඉදිරිපත් කරන දත්ත පවා පිළිගත නොහැකි බවට ආණ්ඩුව අත්තනෝමතික ලෙස කරුණු දක්වමින් ළමයින් ඇතුළු ජනතාව තවදුරටත් අර්බුදයේ ගොදු බවට පත්වීමට ඉඩ හැර ඇත.", "URL": "https://lankatruth.com/si/?p=139031", "Category": "පුවත්", "Parent URL": null}