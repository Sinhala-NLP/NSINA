{"Source": "Lankatruth", "Timestamp": "June 8, 2019", "Headline": "ජනාධිපතිවරුන්ගේ විදේශ සංචාර සම්බන්ධ වාර්තාව ඉල්ලලා වසරකට වැඩියි", "News Content": "2013 වසරේ සිට මේ දක්වා ශ්‍රී ලංකාවේ ජනාධිපතිවරුන් විසින් සිදුකළ විදේශ සංචාර සම්බන්ධ වාර්තාවක් පාර්ලිමේන්තුවට ඉදිරිපත් කරන ලෙස ජනතා විමුක්ති පෙරමුණ විසින් ඉල්ලීමක් සිදුකර මේ වනවිට වසරකට වැඩි කාලයක් ගතවී තිබුණ ද තව දුරටත් එය කල් දමමින් සිටින බව ජනතා විමුක්ති පෙරමුණේ පාර්ලිමේන්තු මන්තී නායක අනුර දිසානායක මහතා සහ ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා පසුගියදා පැවති පාර්ලිමේන්තු රැස්වීමේ දී පැවසීය. ජනාධිපතිවරුන්ගේ විදෙස් සංචාර, එමගින් රටට ලැබුණු ප්‍රතිලාභ, ඒ සඳහා දරන ලද වියදම් සහ ඔවුන් සමඟ සංචාරය කළ පිරිස් සම්බන්ධව පාර්ලිමේන්තුව දැනුවත් විය යුතු බවත් මීට ඉහත අවස්ථා දෙකකදී මෙම ප්‍රශ්නයට පිළිතුරු ලබාදීමට කල් ඉල්ලා ඇති බවත් අනුර දිසානායක මහතා පැවසීය. එසේම තුන්වැනිවරටත් මෙම වාර්තාව ලබාදීමට මාස 6ක කාලයක් ඉල්ලා සිටීම කිසිසේත් අනුමත කළ නොහැකි බව අනුර දිසානායක මහතා පැවසීය. එබැවින් උපරිම වශයෙන් මාසයක කාලයක් ඇතුළත එම වාර්තාව පාර්ලිමේන්තුව හමුවට ඉදිරිපත් කළ යුතු බව අනුර දිසානායක මහතා අවධාරණය කළේය. එම ප්‍රකාශය අනුමත කරමින් කතානකවරයා ද කියා සිටියේ මාස 6ක් කල් ඉල්ලීම අනුමත කළ නොහැකි බවත් කතානායකවරයා වශයෙන් එය නැවත අවධානයට යොමු කිරීමට පියවර ගන්නා බවය.", "URL": "https://lankatruth.com/si/?p=75384", "Category": "පුවත්", "Parent URL": null}