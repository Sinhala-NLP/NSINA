{"Source": "Lankatruth", "Timestamp": "May 15, 2019", "Headline": "“තවත් ලේ වැගිරීම් එපා” – අපි මිනිස්සු සංවිධානය හෙට සත්‍යග්‍රහයක", "News Content": "රට තුළ ගොඩනැගී ඇති අන්තවාදී සහ ප්‍රචණ්ඩ වාතාවරණය නවතන ලෙසත් ජාතික සමගිය ගොඩ නැගීමට කටයුතු කරන ලෙසත් ඉල්ලා අපි මිනිස්සු සංවිධානය විසින් හෙට(16) විහාරමහාදේවී උද්‍යානය ඉදිරිපිට සත්‍යග්‍රහයක් පැවැත්වීමට නියමිතව ඇත. අන්තවාදී ක්‍රියා හේතුවෙන් පසුගිය දින කිහිපය පුරා ප්‍රචණ්ඩ ක්‍රියා වාර්තා වූ අතර එය ජාතික ආරක්ෂාවට තර්ජනයක් බව එම සංවිධානය පෙන්වා දෙයි. උත්ගතව ඇති තත්වය පරාජය කළ හැක්කේ සියලු ජාතීන් අතර සමගිය ගොඩ නැගීමෙන් බවත් ඒ වෙනුවෙන් බලධාරීන් පියවර ගතයුතු බවත් අපි මිනිස්සු සංවිධානය පවසයි. එසේම සියළු අන්තවාදයන් පරාජය කර රටතුළ ජාතික සමගිය ගොඩනැගීමට සහය දක්වන ලෙසත් එම සංවිධානය පුරවැසියන්ගෙන් ඉල්ලා සිටියි.", "URL": "https://lankatruth.com/si/?p=73855", "Category": "පුවත්", "Parent URL": null}