{"Source": "Lankatruth", "Timestamp": "July 5, 2019", "Headline": "හොර ටෙන්ඩර් මගඩියක් ගැන ජවිපෙ මන්ත්‍රීන්ගේ පැමිණිල්ලෙන් හඟුරන්කෙත පොහොටුට්, ශ්‍රීලනිප, එජාප මන්ත්‍රීවරු වැරදිකරුවන් වෙයි", "News Content": "හඟුරන්කෙත ප්‍රාදේශීය සභාවේ පැවති පාලනය විසින් ඉදි කළ කඩකාමර පෙළක් පොහොටුට්, ශ්‍රී ලංකා, එජාප මන්ත්‍රීවරුන්ට බෙදාගැනීමසඳහා ටෙන්ඩර් පටිපාටියද උල්ලංඝණය කරමින් සිදු කර ඇති වංචාවක් සම්බන්ධයෙන් පැවති විමර්ශනයකින් ප්‍රාදේශීය සභාවම වැරදිකරුවන් ලෙස නම් කර ඇත. හඟුරන්කෙත ප්‍රාදේශීය සභාව සතු රිකිල්ලගස්කඩ ඔසු උයන රක්ෂිතයේ රුපියල් ලක්ෂ 37ක් වැය කර ඉදි කළ කඩකාමර බදුදීමේදී මෙම වංචාව සිදු කර ඇති අතර එහිදී පැවති පාලනය විසින් ටෙන්ඩර් කැඳවා තිබී ඇති අතර ටෙන්ඩර් විවෘත කර බැලීමේදී ටෙන්ඩර් ඉදිරිපත් කර ඇති සියළුම දෙනා මන්ත්‍රීවරුන්ගේ බිරින්දෑවරුන් ඇතුළු ඥාතීන් බව හෙළි වීමෙන් ප්‍රාදේශීය සභාවේ එවකට සිටි ලේකම්වරයා ඇතුළු නිලධාරී මණ්ඩලයඊටඅනුමැතිය ලබා දී නැත. කෙසේ නමුත් එම විරෝධතාවයන් නොතකා එවකට සිටි සභාපතිවරයාවර්තමාන සභාපතිවරයාද වන අතර පොහොටුට්, ශ්‍රී ලංකා, එජාප මන්ත්‍රීවරු පිරිසක් එම කඩකාමර සිය ඥාතීන් අතරේ බෙදා දී තිබේ. මේ නීතිවිරෝධී කටයුත්තට එවක සිටි ජවිපෙ මන්ත්‍රීවරයා දැඩි ලෙස විරෝධය දක්වා ඇති අතර මේ වනවිට ජවිපෙ මන්ත්‍රීවරයා සහ එක එජාප මන්ත්‍රීවරයෙකු හැර එවකට ප්‍රාදේශීය සභාවේ සිටි සියළුම මන්ත්‍රීවරුන්ගේ ඥාතීන්ට මෙහි කඩකාමර හිමිවී ඇත. මෙම තත්වය හමුවේ නව සභාව ආරම්භයෙන් පසු මෙම නීතිවිරෝධී කටයුත්තට එරෙහිව ජනතා විමුක්ති පෙරමුණේ වත්මන් මන්ත්‍රීවරුන් වන ජී.ජී හේමන්ත ප්‍රදීප් මහතා සහ එම්.ජී විමල් ආරියකුමාර මහතා පළාත් පාලන කොමසාරිස්වරයා හමුවේ මේ සම්බන්ධයෙන් විමර්ශනයක් ඉල්ලා පැමිණිල්ලක් ගොනු කර තිබෙන අතර එම විමර්ශනයෙන් හඟුනරන්කෙත ප්‍රාදේශිය සභාව වැරදිකරු කරමින් එම වරද නිවැරදි කරගැනීමට අදාළ නියෝගයක්ද නිකුත් කර තිබේ. එම කඩකාමර පිහිටි ඉඩම් කොටස විධිමත් ලෙස ප්‍රාදේශීය සභාවට පවරාගෙන අදාල කඩකාමර විධිමත් ලෙස යළි ටෙන්ඩර් කැඳවා බෙදා දෙන ලෙසද එහි නියෝග කර ඇත. මේ සම්බ්නධයෙන් විභාග වී ඇති නඩුවේ තීන්දුව අනුව කටයුතු කරන මෙන්ද එම විමර්ශන වාර්තාව මගින් ප්‍රාදේශීය සභාවට දන්වා ඇත. පැවති ප්‍රාදේශීය සභා පානයේ සිට සභාපතිවරයා මෙවරද සභාපතිවරයා වී ඇති අතර එවකට ඔහු එක්සත් ජනතා නිදහස් සන්ධානයේ මන්ත්‍රීවරයෙකු ලෙස සභාපති වූ අතර මෙවර ඔහු සභාපති වී ඇත්තේ එක්සත් ජාතික පක්ෂයේ මන්ත්‍රීවරයෙකු ලෙසය.", "URL": "https://lankatruth.com/si/?p=77157", "Category": "පුවත්", "Parent URL": null}