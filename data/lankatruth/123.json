{"Source": "Lankatruth", "Timestamp": "October 27, 2011", "Headline": "බුද්ධික හා ශිරාල් ගැන අද තීරණයක් ගන්නවා – එජාපය", "News Content": "එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම අද(27) පස්වරුවේසිරිකොත පක්ෂ මූලස්ථානයේදී පැවැත්වීමට නියමිත බව එජාප සභාපති ගාමිණිජයවික්‍රම පෙරේරා මහතා අද මාධ්‍ය වෙත පවසා ඇත. මෙහිදී විශේෂයෙන්ම පසුගියදා තාවකාලිකව පක්ෂ සාමාජිකත්වය අත්හිටවූ එක්සත්ජාතික පක්ෂ මාතර දිස්ත්‍රික් පාර්ලිමේන්තු මන්ත්‍රි බුද්ධික පතිරණ සහ බස්නාහිරපළාත් සභා මන්ත්‍රී ශිරාල් ලක්තිලක යන මහත්වරුන්ගේ විනය ක්‍රියාමාර්ග පිළිබඳවසාකච්ඡා කිරීමට නියමිත බවද ඒ මහතා පවසා තිබේ. තවද කොළඹ මහ නගර සභා මැතිවරණ ජයග්‍රහණයත්, සෙසු පළාත් පාලන ආයතනමැතිවරණය සම්බන්ධවත් සමාලෝචනයක් සහ විවිධ කරුණු සාකච්ඡා කෙරෙන බවඔහු ප්‍රකාශ කර ඇත. එමෙන්ම ඉදිරි ඇයවැය, ජීවන වියදම, විවිධ ක්ෂේත්‍රවල දූෂණ සහ පක්ෂයේ ඉදිරිකටයුතු පිළිබඳවත් මෙහිදී සාකච්ඡාවට ලක්වන බව ජයවික්‍රම පෙරේරා මහතා පවසා තිබේ.", "URL": "https://lankatruth.com/si/?p=123", "Category": "පුවත්", "Parent URL": null}