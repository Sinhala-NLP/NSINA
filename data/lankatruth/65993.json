{"Source": "Lankatruth", "Timestamp": "January 3, 2019", "Headline": "පාසල් සිසු රක්ෂණයත් පුද්ගලික සමාගමකට", "News Content": "පාසල් සිසුන් රක්ෂණය කිරීමේ ව්‍යාපෘතියක් පසුගියදා අධ්‍යාපන අමාත්‍යාංශය විසින් ශ්‍රී ලංකා රක්ෂණ සංස්ථාව මගින් සිදු කර ගෙන ගිය අතර මේ වනවිට එය රාජ්‍ය නොවන පුද්ගලික සමාගමක් වෙත ලබාදීමට කටයුතු කරමින් සිටින බව වාර්තාවේ. ලක්ෂ 41ක් වන පාසල් දරු දැරියන් රක්ෂණය කිරීමේ මුළු වටිනාකම රුපියල් බිලියන 2.5ක් පමණ වේ. රජය මගින් ක්‍රියාත්මක කරන ව්‍යාපෘතියක් සඳහා තවත් රාජ්‍ය ආයතනයක් සම්බන්ධකරගෙන සිදුකරගෙන යමින් තිබියදී හදිසියේම එය රජ්‍ය ආයතනයෙන් ඉවත් කර පුද්ගලික සමාගමක් වෙත ලබාදීමට ගෙන ඇති තීරණය පිටුපස ඇති අදිසි අස්ථය කුමක්දැයි ශ්‍රී ලංකා රක්ෂණ සංස්ථාවේ මෙන්ම අධ්‍යාපන අමාත්‍යාංශ නිලධාරින් අතරද කතාබහත් පැතිර යමින් තිබේ. ඒ බොහෝදෙනෙකුගේ මතය වී ඇත්තේ අධ්‍යාපන අමාත්‍යාංශයේ ඉහළම බලධාරීන් හා නිලධාරීන් කිහිපදෙනෙකුට අදාළ පුද්ගලික රක්ෂණ සමාගමෙන් විශාල කොමිස් මුදලක් පෙන්වා ඇති බවයි.", "URL": "https://lankatruth.com/si/?p=65993", "Category": "පුවත්", "Parent URL": null}