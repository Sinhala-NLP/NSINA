{"Source": "Lankatruth", "Timestamp": "March 21, 2012", "Headline": "ජොන් සෙනෙවිරත්නට විශ්වාසභංගයක්", "News Content": "රාජ්‍ය පරිපාළන හා ස්වදේශ කටයුතු අමාත්‍ය‍රත්නපුර දිස්ත්‍රික් පාර්ලිමේන්තු මන්ත්‍රී W.D.J. සෙනවිරත්න හට විශ්වාස භංග යෝජනාවක් හෙට පාර්ලිමේන්තුවට ඉදිරිපත් කිරීමට සුදානමක් තිබෙන බව වාර්තා වේ. පසුගියදා කහවත්ත ප්‍රදේශයේදී සිදුවූ මවක හා දියණියක ඝාතනයට සැකකරුවන් ලෙස අත් අඩංගුවට ගත් අය අතර ඇමතිවරයාගේ සම්බන්ධීකරණ ලේකම් වරයෙකු ද විය. ආණ්ඩු පක්ෂයේම ඇමතිවරියකගේ වුවමනාවට තමාට මෙම ඝාතනය සම්බන්ධ කරගෙන මඩ ගැසීමේ ව්‍යාපාරයක් දියත් වෙමින් තිබෙන බව ඇමතිවරයාගේ අදහස වුවද ඇමතිවරයා විසින් සිය සම්බන්ධීකරණ ලේකම්වරයා එම තනතුරින් ඉවත් කරනු ලැබුවේ සිදුවීමෙන් මසකට අධික කාලයක් ගෙවී ගිය පසුවය. එහෙත් මෙම ඝාතනයට අදාල දේශපාලන සම්බන්ධතාවයක් පැවති බව සිදුවීම වූ මුල් දින කිහිපයේම ලංකාටෘත් වාර්තා කළේය.", "URL": "https://lankatruth.com/si/?p=1841", "Category": "පුවත්", "Parent URL": null}