{"Source": "Lankatruth", "Timestamp": "February 8, 2021", "Headline": "මිනුවන්ගොඩ මංගල උත්සවයේ කොවිඩ් පොකුර කුරුණෑගලටත් යයි", "News Content": "මෙරට තුළ කොවිඩ් – 19 දෙවන රැල්ල ආරම්භ වූ මිනුවන්ගොඩ, උඩුගම්පොළ ප්‍රදේශයේ හෝටලයක පැවැති විවාහ මංගල උත්සවයකට සහභාගි වූ 250ක පමණ පිරිසකින් 131 දෙනෙකුටම කෝවිඩ් – 19 ආසාදනය වීමේ පුවත මීට අපෙර අප වාර්තා කළ අතර එහි මනාලිය අඹන්පොළ උඩංගාව ප්‍රදේශයේ පදිංචිකාරියක බවත් මනාල යුවලටද කොවිඩ් ආසාදනය වී ඇති බවත් මේ වනවිට වාර්තා වේ. අඹන්පොල, බොරවැව, දිගන, කොහල්ල, ඇතුළු ප්‍රදේශ වලින් මෙම මංගල උත්සවයට සහභාගි වු 40 දෙනෙකු ආසාදිතයින් බව ද සෞඛ්‍ය අංශ කියයි. මිනුවන්ගොඩ මනාලයාගේ පාර්ශවයේ 96 දෙනෙකු කොවිඩ් ආසාදනය වී තිබේ. මෙම පිරිසට ආසාදනය වී ඇත්තේ සීඝ්‍රයෙන් පැතිරි යන නව කොරෝනා වෛරස් ප්‍රබේදයදැයි සෞඛ්‍ය අංශ තුළ සැකයක් පවති.", "URL": "https://lankatruth.com/si/?p=110217", "Category": "කොවිඩ් -19 (කොරෝනා ) පුවත්", "Parent URL": null}