{"Source": "Lankatruth", "Timestamp": "April 2, 2019", "Headline": "මහජන උපයෝගීතා කොමිසමට නොදන්වා විදුලිය කැපීම ගැන අධිකරණයේ කරුණු දක්වන්නැයි ලංවිමට නොතීසි", "News Content": "මහජන උපයෝගීතා කොමිසමට නොදන්වා විදුලි කප්පාදුව සම්බන්ධයේන සහ විදුලි කප්පාදුවට අදාළ වාර්තා එම කොමිසමට ලබා නොදීම සම්බන්ධයෙන් කරුණු දැක්වීම සඳහා ලබන 09 වන දා අධිකරණය හමුවේ පෙනී සිටින්නැයි දන්වා කොටුව මහේස්ත්‍රාත් රංග දිසානායක මහතා විසින් ලංකා විදුලිබල මණ්ඩලයට අද (02) නොතීසි නිකුත් කර තිබේ. 2017 වසරේ මැයි මස 28 වන දා සිට ලංකා විදුලිබල මණ්ඩලය විදුලි කප්පාදුවට අදාළ ලේඛන තමන් වෙත ලබා දී නොමැති බව සඳහන් කරමින් මහජන උපයෝගීතා කොමිසම අධිකරණය හමුවේ පැමිණිල්ලක් ඉදිරිපත් කරමින් දැනුම් දී තිබිණි. ඊට අදාළ නඩුව කැඳවමින් මහේස්ත්‍රාත්වරයා මෙලෙස නොතීසි නිකුත් කර තිබේ. මෙම විදුලි කප්පාදුව හේතුවෙන් සුළු හා මධ්‍යම ප්‍රමාණයේ ව්‍යාපාරවලින් යැපෙන විශාල පිරිසක් දැඩි පීඩාවට පත්ව සිටිති.", "URL": "https://lankatruth.com/si/?p=71436", "Category": "පුවත්", "Parent URL": null}