{"Source": "Lankatruth", "Timestamp": "September 16, 2023", "Headline": "සතොස සේවකයෝ 30 සිට දොට්ට…", "News Content": "සතොස ආයතනය ප්‍රතිව්‍යුහගත කිරීම යටතේ එහි 300ක් පමණ වන සියලු සේවකයන් මේ මස 30 වන දින සිට අනිවාර්ය විශ්‍රාම ගැනීමට ආණ්ඩුව තීරණය කර ඇතැයිද ඒ අනුව සියලුම සේවකයන්ට මෙම මස 30 වෙනිදා සිට මාසික වැටුප් හෝ වෙනත් කිසිදු දීමනාවක් නොගෙවන බවට සතොස ආයතනයේ සභාපති පසඳ යාපා අබේවර්ධන විසින් චක්‍රලේඛයක් නිකුත් කර ඇතැයිද වාර්තා වේ. අධ්‍යක්ෂ මණ්ඩලය විසින් ගෙන ඇති මෙම තීරණයට එරෙහිව එම සේවකයන් එහි ආයතනයේ සභාපති පසඳ යාපා අබේවර්ධන කාර්යාල අඩස්සියට පත් කර විරෝධතාවය පල කර ඇති නමුත් පාලනාධිකාරිය විසින් මෙම පියවර ගෙන ඇත්තේ වෙළඳ ඇමති නලින් ප්‍රනාන්දු විසින් මීට අදාළ යෝජනාව කැබිනට් මණ්ඩලයට ඉදිරිපත් කර අනුමැතිය ලැබීම හේතුවෙන් බව පැවසේ. අමාත්‍යංශ ලේකම් සමඟ පැවති සාකච්ඡාවක දී ලේකම් පවසා ඇත්තේ මෙය අමාත්‍ය මණ්ඩල තීරණයක් නිසා තමන්ට ඒ සම්බන්ධයෙන් කිසිවක් කළ නොහැකි බවය. මෙම තීරණයට විරෝධය පළ කරමින් වෘත්තීය හා නීතිමය ක්‍රියාමාර්ග ගන්නා බව සේවකයෝ පවසති.", "URL": "https://lankatruth.com/si/?p=151559", "Category": "පුවත්", "Parent URL": null}