{"Source": "Lankatruth", "Timestamp": "April 7, 2019", "Headline": "උත්සව සමයට විශේෂ ප්‍රවාහන සේවා", "News Content": "එළඹෙන උත්සව සමය නිමිත්තෙන් විශේෂ ප්‍රවාහන සේවා ක්‍රියාත්මක කිරීමට පියවර ගෙන තිබේ. ඒ අනුව විශේෂ බස්රථ සේවාවන් සහ දුම්රිය සේවාවන් ක්‍රියාත්මක කිරීමට නියමිතය. සාමාන්‍ය දුම්රිය සේවාවට අමතරව බදුල්ල, මහනුවර, යාපනය, බෙලිඅත්ත යන දුම්රිය ස්ථාන දක්වා විශේෂ සේවා ක්‍රියාත්මක කරන බව දුම්රිය දෙපාර්තමේන්තුව පවසයි. සාමාන්‍ය බස්රථ සේවාවට අමතරව ගමන්වාර 1350ක් ක්‍රියාත්ම කිරීමට ලංකා ගමනාගමන මණ්ඩලය පියවර ගෙන ඇත. කෙසේ වෙතත් පසුගිය වසරේ අමතර ගමන්වාර සඳහා බස්රථ යෙදවීමෙන් පාඩු විදීමට සිදුවූ බව පෞද්ගලික බස්රත හිමියන්ගේ සංගමය පවසයි. එබැවින් අවශ්‍ය අවස්ථාවලදී පමණක් අමතර පෞද්ගලික බස්රථ සේවා ක්‍රියාත්මක කරන බව එම සංගමය පවසයි.", "URL": "https://lankatruth.com/si/?p=71777", "Category": "පුවත්", "Parent URL": null}