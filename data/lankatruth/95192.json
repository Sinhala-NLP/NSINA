{"Source": "Lankatruth", "Timestamp": "July 27, 2020", "Headline": "රාජ්‍ය නිලධාරීන් 40ක් නීතිවිරෝධීව ඡන්ද වැඩ", "News Content": "විවිධ තරාතිරම්වල රාජ්‍ය නිලධාරීන් 40 දෙනෙකු පමණ නීතිමය අවසරයකින් තොරය මෙවර මැතිවරණයේදී මැතිවරණ ප්‍රචාරක කටයුතුවල නිරතව සිටින බවට පැෆරල් සංවිධාන අනාවරණය කරයි. එක්තරා වෛද්‍යවරයෙක්, ග්‍රාම නිලධාරීන්, සමෘද්ධි නිලධාරීන්, විදුහල්පතිවරු, ගුරුවරු පවුල් දේවිකාවන් ඇතුළු විවිධ ශ්‍රෙිණිවලට සම්බන්ධ රජයේ නිලධාරීන් දේශපාලන කටයුතවල යෙදෙන බව බවත් මේ සම්බන්ධයෙන් පැමිණිලි ලැබී ඇති බවත් එම මැතිවරණ නිරීක්ෂණ සංවිධානය පෙන්වා දෙයි. මෙම පැමිණිලිවලින් බහුතරයක් තහවුරු වී ඇති බවත් මෙලෙස නීතිවිරෝධී ලෙස මැතිවරණ ප්‍රචාරක කටයුතුවල යෙදෙන රජයේ සේවකයන් සම්බන්ධයෙන් විනය පියවර ගන්නා ලෙස අදාල රාජ්‍ය ආතනවල ප්‍රධානීන්ට දැනුම් දී ඇති බවත් පැෆරල් සංවිධානයේ විධායක අධ්‍යක්ෂ රෝහල හෙට්ටිආරච්චි මහතා වැඩිදුරටත් අනාවරණය කරයි.", "URL": "https://lankatruth.com/si/?p=95192", "Category": "පුවත්", "Parent URL": null}