{"Source": "Lankatruth", "Timestamp": "April 21, 2023", "Headline": "ඩොලර් මිලියන 250ක් ගත්තේ කවුද? – ඇමති විජේදාසට අභියෝගයක්…", "News Content": "X-Press Pearl නෞකාවෙන් මෙරට සමුද්‍රීය ආරක්ෂණ පද්ධතියට සිදු වූ හානිය වෙනුවෙන් ඩොලර් කෝටි 640ක වන්දි ලබාගැනීමට බාධා පැමිණවීම සඳහා ඩොලර් මිලියන 250ක අල්ලස් ගත්තේ කවුදැයි ඉක්මනින් විමර්ශන කළ යුතු බවත් ඒ සඳහා අපරාධ පරීක්ෂණ දෙපාර්තමේන්තුවට අමතරව අල්ලස් හෝ දූෂණ විමර්ශන කොමිෂන් සභාවටද පැමිණිලි කරන ලෙසත් අධිකරණ ඇමති විජේදාස රාජපක්ෂට අභියෝග එල්ලකරමින් පවතී. විශේෂයෙන්ම මේ සම්බන්ධයෙන් අධිකරණ ඇමති විජේදාස රාජපක්ෂට සමුද්‍රීය ආරක්ෂණ අධිකාරියේ හිටපු සභාපති නීතීඥ දර්ශණී ලහඳපුර අභියෝගකර සිටින්නීය. ඊයේ (20) සිරස මාවත වැඩසටහනට එක්වී සිටි හිටපු සභාපතිවරිය මෙම අභියෝගය ඉදිරිපත්කරණු ලැබීය. අල්ලස් ගත් පුද්ගලයාගේ නම අල්ලස් මුදල බැර කළ ගිණුම් අංකය බැංකුව යනාදී විස්තර සියල්ල දන්නේනම් ඉක්මන් පරීක්ෂණ පැවැත්විය යුතු බව ඇය එහිදී සඳහන් කර සිටියාය. ඊට අමතරව වැදගත් කරුණක් හෙළිකරමින් නැව ගිණිගැනීමෙන් සිදු වූ හානියට වන්දි ගැනීමට සඳහා සිංගප්පූරුවේ අධිකරණයක නඩු පැරිය යුතු බවට පසුගිය වසරේදී කැබ්නට් මණ්ඩලය තීරණය කර ඇති බවත් එහෙත් මෙම නඩුව මෙරට අධිකරණයට පැවරිය යුතු බවට සමුද්‍රීය ආරක්ෂණ අධිකාරිය ස්ථාවරයක් සිටි බවත් හිටපු සභාපතිවරිය හෙළි කළාය.", "URL": "https://lankatruth.com/si/?p=146472", "Category": "පුවත්", "Parent URL": null}