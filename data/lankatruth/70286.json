{"Source": "Lankatruth", "Timestamp": "March 13, 2019", "Headline": "ජවිපෙ ගේන 20වන සංශෝධනයේ දේශපාලන ගේම් එකක් නැති බව විශ්වාසයි", "News Content": "විධායක ජනාධිපති ක්‍රමය හෝසි කිරීම සඳහා ජනතා විමුක්ති පෙරමුණ විසින් පාර්ලිමේන්තුවට ඉදිරිපත් කර තිබෙන 20ව සංශෝධනය තුළ ජවිපෙ දේශපාලන අදහසක් ඇතත් එහි දේශපාලන යටි ගේම් නැතැයි තමන් විශ්වාස කරන බවත් 19වන සංශෝධනය ඉදිරිපත් කරන අවස්ථාවේ රටට ප්‍රකාශ කළ ශ්‍රී ලංකා නිදහස් පක්ෂයද එකඟ වූ මැතිවරණ ක්‍රමය ඇතුළත් 20වන සංශෝධනයද ජවිපෙ ඉදිරිපත් කර ඇති 20වන සංශෝධනයට එකතු කරන්නේනම් තමන් එකඟවන බවත් ඩිලාන් පෙරේරා මහතා අද (13) පාර්ලිමේන්තුවේදී සඳහන් කළේ ය. ශ්‍රී ලංකා නිදහස් පක්ෂය කුමන තීරණයක් ගත්තද තමන් පක්ෂයේ මතයට පිටින් වුවද යමින් විධායක ජනාධිපති ක්‍රමය අහෝසි කරන 20වන සංශෝධනයට අත් දෙකම උස්සා සහාය පල කරන බවද ඩිලාන් පෙරේරා මන්ත්‍රීවරයා සඳහන් කරයි. උතුරු නැගෙනහිර ඇතුළු විවිධ භාෂාවන්, ආගම් සහිත ජන කොටස් රාජ්‍ය පාලනයට එකතු කර ගත යුතුය යන මතයට තමන්ද එකඟ බවත් මෙහිදී ඩිලාන් පෙරේරා මහතා අවධාරණය කළේ ය.", "URL": "https://lankatruth.com/si/?p=70286", "Category": "පුවත්", "Parent URL": null}