{"Source": "Lankatruth", "Timestamp": "November 20, 2020", "Headline": "රෝහලෙන් පැන ගිය කාන්තාව මත්ද්‍රව්‍ය ජවාරම්කාරියක් නම් අත්අඩංගුවට නොගත්තේ ඇයි?", "News Content": "කොරෝනා ආසාදිතව කොළඹ රෝහලේ නේවාසිකව ප්‍රතිකාර ලබමින් සිටියදි තම කුඩා දරුවාද රැගෙන ඊයේ (19) රාත්‍රියෙදි IDH රෝහලෙන් පලා ගිය කාන්තාව මහාපරිමාණ මත්ද්‍රව්‍ය ජාවාරම්කාරියක් බව පොලිසිය පවසයි. පොලිසිය පවසන පරිදි ඇය මහාපරිමාණ මත්ද්‍රව්‍ය ජාවාරම්කාරියක් නම් ඇය අත්අඩංගුවට පත්වී සිටි අයෙක්ද? පොලිසිය ඇය මහාපරිමාණ මත්ද්‍රව්‍ය ජාවාරම්කාරියක් ලෙස හඳුනාගෙන සිටියා නම් ඇයව අත්අඩංගුවට නොගත්තේ ඇයි? නැතිනම් මෙයත් මාකඳුරේ මධූෂ් නාටක මාලාව රචනා කළ පුද්ගලයා විසින් මාධ්‍ය වෙත නිකුත් කළ නිවේදනයක්ද? සත්‍යය දැනගැනීමට පුරවැසියාට ඇති අයිතිය වෙනුවෙන් අප මතුකරන සරල පැනයට වගකිවයුතු පාර්ශව වෙතින් පිළිතුරක් බලාපොරොත්තු වෙමු.", "URL": "https://lankatruth.com/si/?p=100770", "Category": "පුවත්", "Parent URL": null}