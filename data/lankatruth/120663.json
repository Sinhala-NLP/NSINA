{"Source": "Lankatruth", "Timestamp": "August 1, 2021", "Headline": "රටේතත්වය බරපතල වේයි… මැයි මාසයේ තිබූ තැනට රට යළි ගමන් කළ හැකියි… විශේෂඥ වෛද්‍ය ආනන්ද විජේවික්‍රම", "News Content": "කොවිඩ් ආසාදිතයන්ගේ තත්වය දෙදහසේ සීමාවේ යැයි පවසමින් සතුටුවීම තරම් බරපතළ වරද්දක් තවත් නැතැයිද ජනතාව සෞඛ්‍ය නීති නිසියාකාරව පිළිපදිමින් කටයුතු නොකළහොත් රෝගීන්ගේ ප්‍රමාණය තවදුරටත් ඉහළ යා හැකි බවද අංගොඩ බෝවන රෝග විද්‍යායතනයේ කායික රෝග පිළිබඳ විශේෂඥ වෛද්‍ය ආනන්ද විජේවික්‍රම පවසයි. මේ දිනවල පවතින කොවිඩ් – 19 ආසාදිතයන්ගේ වැඩිවීමට හේතුව ඩෙල්ටා වයිරස ප්‍රභේදය පැතිරීම බව බොහෝ දුරට විශ්වාස කළ හැකි යැයිද ඔහු සඳහන් කරයි. මේ අතර ඔක්සිජන් අවශ්‍ය කොවිඩ් රෝගීන්ගේ සැලකිය යුතු ඉහළ යෑමක් දක්නට ඇති බවත් විශේෂයෙන් බස්නාහිර පළාතේ රෝහල්වල මේ තත්වය කැපී පෙනන බවත් ඔහු සඳහන් කරයි. රටම යම් සෞඛ්‍ය ප්‍රතිපත්තියකට ගෙන කටයුතු නොකළහොත් පසුගිය මැයි මාසයේ තිබූ තැනට රට යළි ගමන් කළ හැකි බවද වෛද්‍යවරයා අවධාරණය කරයි.", "URL": "https://lankatruth.com/si/?p=120663", "Category": "කොවිඩ් -19 (කොරෝනා ) පුවත්", "Parent URL": null}