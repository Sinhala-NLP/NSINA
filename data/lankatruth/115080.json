{"Source": "Lankatruth", "Timestamp": "April 19, 2021", "Headline": "අගමැතිගේ රැස්වීමෙන් පක්ෂ නායකයෝ තිදෙනෙක් නැගිටයති", "News Content": "අග‍්‍රාමාත්‍ය මහින්ද රාජපක්ෂගේ ප්‍රධානත්වයෙන් අද (19) පෙරවරුවේ කැඳවා තිබූ ආණ්ඩුවේ පක්ෂ නායක හමුවෙන් වාසුදේව නානායක්කාර, විමල් වීරවංස සහ උදය ගම්මන්පිල යන අමාත්‍යවරු නැගිට ගොස් තිබේ. ඔවුන් මෙසේ නැගිට ගොස් ඇත්තේ මෙම රැස්වීමට පක්ෂ නායකයන් නොවන පිරිසක්ද කැදවා ඇති බව සදහන් කරමිනි. පක්ෂ නායකයන්ට අමතරව මෙම රැස්වීමට විවිධ සංවිධාන නියෝජනය කරමින් නියෝජිතයන් 51 දෙනකු සහභාගී වී සිට ඇත. ඒ අනුව විමල් වීරවංස ඒ සම්බන්ධයෙන් කළ විමසීමකදී අගමැති කාර්ය මණ්ඩල ප්‍රධානී යෝෂිත රාජපක්ෂ සදහන් කොට ඇත්තේ මෙම රැස්වීම සදහා ඒ සියල්ලන්ටම ආරාධනා කළ බවයි. ඒ අනුව විමල් වීරවං සාකච්ජාවෙන් නැගී සිටිමින් මෙය පක්ෂ නායක රැස්වීමක් නොවන බවත් යළිත් පක්ෂ නායක රැස්වීමක් කැදවුවහොත් ඊට සහභාගී විය හැකි බවත් දැනුම් දෙමින් රැස්වීමෙන් පිටව ගොස් තිබේ. ඒත් සමගම උදය ගම්මන්පිල සහ වාසුදේව නානායක්කාරද එම රැස්වීමෙන් පිටව ගොස් ඇත.", "URL": "https://lankatruth.com/si/?p=115080", "Category": "පුවත්", "Parent URL": null}