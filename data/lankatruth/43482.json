{"Source": "Lankatruth", "Timestamp": "November 6, 2017", "Headline": "ලංකාවේ දරුවන්ගෙන් තුනෙන් එකකට උදෑසන ආහාරය නැහැ", "News Content": "ලංකාවේ පාසල් යන දරුවන්ගෙන් තුනෙන් එකක් උදෑසන ආහාරය නොගන්නා බව බී.බී.සී පුවත් සේවය වාර්තා කරයි. ආර්ථික අග හිඟකම් මැද ඇතැම් දරුවන් උදය ආහාරය නොමැතිව පාසල් වෙත පැමිණෙන අතර මව්පියන් දෙදෙනාම රැකියාවල නිරත වීම හේතුවෙන් ඇති වන කාර්යබහුලත්වය හමුවේ ඇතැම් දරුවන්ට උදය ආහාරය මග හැරෙන බව එහි වැඩිදුරටත් සදහන් වේ. අධ්‍යාපන අමාත්‍යංශය 2016 වසරේ නිකුත් කළ වාර්තාවකට අනුව ශ්‍රී ලංකාව පුරා විසිර ඇති පාසල් 10,162 ක ඉගෙනුම ලබන දරුදැරියන් සංඛ්‍යාව 4,143,330 (හතළිස් එක්ලක්ෂ හතළිස් තුන්දහස් තුන්සිය තිහක්) කි.එම දරුවන්ගෙන් තුනෙන් එකක් එනම් දාහතර ලක්ෂයකට ආසන්න සංඛ්‍යාවක් උදය ආහාරය නොගන්නා බව පර්යේෂණවල දී අනාවරණය වී ඇතැයි ශ්‍රී ලංකා වෛද්‍ය පර්යේෂණ ආයතනය පෙන්වා දෙයි.එම ආයතනයේ පෝෂණ අංශ ප්‍රධානී මෙන්ම ශ්‍රී ලංකා පෝෂණ වෛද්‍ය සංගමයේ සභාපතිනිය ද වන විශේෂඥ වෛද්‍ය රේණුකා ජයතිස්ස බීබීසී සිංහල සේවය හා සාකච්ඡාවකට එක්වෙමින් කියා සිටියේ උදය ආහාරය නොගැනීම දරුවන්ගේ මොළය වර්ධනයට මෙන්ම ශරීර වර්ධනයට ද බලපාන බවය. විශේෂඥ වෛද්‍ය රේණුකා ජයතිස්ස පවසන පරිදි උදය ආහාරය නොගන්නා දරුවන් තුළ දැකිය හැකි ලක්ෂණ ඇය පවසන පරිදි උදය ආහාරය නොගෙන පාසල් යන දරුවන් වැඩි වශයෙන්ම හමු වී ඇත්තේ බස්නාහිර සහ දකුණ යන පළාත්වලිනි.", "URL": "https://lankatruth.com/si/?p=43482", "Category": "පුවත්", "Parent URL": null}