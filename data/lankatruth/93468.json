{"Source": "Lankatruth", "Timestamp": "May 25, 2020", "Headline": "විදෙස්ගත ශ්‍රී ලාංකිකයින් ගෙන්වා ගැනීම සීමා කිරීමේ සූදානමක්?", "News Content": "විදෙස් රටවල සිටින ශ්‍රී ලාංකිකයින් මෙරටට ගෙන්වා ගැනීම සීමා කිරීම කෙරෙහි මේ වනවිට අවධානය යොමු වී ඇති බව සෞඛ්‍ය අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ මහතා පවසයි. නාවික හමුදා ගැටලුවද තවමත් විසඳී නැති පසුබිමක විශාල වශයෙන් විදෙස් රටවල සිට පුද්ගලයින් පැමිණීම ගැටලුකාරී විය හැකි යැයි ඒ මහතා අවධාරණය කරයි. එනිසා ඉදිරියේ දී විදෙස්රටවල සිටින ශ්‍රී ලාංකිකයින් මෙරටට ගෙන්වා ගැනීම සීමා කිරීම කෙරෙහි රජය තීරණයක් ගනු ඇතැයිද ඒ මහතා පෙන්වා දෙයි. ඇඳිරි නීතිය ඉවත් කිරීමෙන් අනතුරුව මහජනතාව කටයුතු කළයුතු ආකාරය සම්බන්ධයෙන් ඉදිරි දින දෙක තුළ මාර්ගෝපදේශ 50ක් පමණ නිකුත් කිරීමට සැලසුම් කර ඇති බවත් සෞඛ්‍ය සේවා අධ්‍යක්ෂ ජනරාල් වැඩිදුරටත් වරයා පවසයි. කෙසේ වෙතත් රැකියා සහ අධ්‍යාපන ඇතුළු විවිධ කටයුතු සඳහා විදේස් ගතවී සිටින ශ්‍රී ලාංකිකයන් විශාල පිරිසක් විවිධ රටවල සිටිති. ඔවුන් නිරන්තරයෙන් ප්‍රකාශ කරන්නේ හැකි ඉක්මනින් තමන්ව ලංකාවට ගෙන්වාගෙන අදාළ නිරෝධායන කටයුතු සඳහා යොමු කරන ලෙස ය.", "URL": "https://lankatruth.com/si/?p=93468", "Category": "පුවත්", "Parent URL": null}