{"Source": "Lankatruth", "Timestamp": "April 17, 2023", "Headline": "නීතිය තුට්ටු දෙකකටවත් ගණන් නොගන්න ආණ්ඩුවක් එක්ක අපි කොහොමද ගනුදෙනු කරන්නේ – කොළඹ අගරදගුරු", "News Content": "නීතිය තුට්ටු දෙකකටවත් ගණන් නොගන්න ආණ්ඩුවක් සමග විශ්වාසයෙන් ගනුදෙනු කරන්නේ කෙසේදැයි කොළඹ අගරදගුරු මැල්මක් කාදිනල් රංජිත් හිමිපාණෝ ප්‍රශ්න කරති. ඒ පාස්කු ඉරුදින ප්‍රහාරය සම්බන්ධයෙන් මාධ්‍ය හමුවක් පවත්වමිනි. එහිදී මේ සම්බන්ධයෙන් වැඩිදුරටත් අදහස් දැක්වූ කොළඹ අගරදගුරු මැල්මක් කාදිනල් රංජිත් හිමිපාණෝ, “මේකටත් ඒගොල්ලො කරන්නේ පොඩ්ඩක් එහෙන් මෙහෙන් අතගාලා, ඊට පස්සෙ මේකත් කාපට්එක යට හංගන එකයි. මම අවුරුදු ගාණක ඉඳලම කියනවා මේ කාපට් එකේ කතාව. මේක අතමයි අපේ රටේ යතාර්තය. තමන්ට රිදෙනෙකොට කැමති නැහැ අවංක වෙන්න. දැනටමත් මේ ප්‍රහාරය පිළිබඳ අපිට පොරොන්දු වෙලා ඒ පොරොන්දු එකක්වත් ඉෂ්ඨ නොකරපු ජනාධිපතිතුමාට ගෙදර යන්න වෙලා තියෙනවා. මේ වගේ විදිහට, මේ 272නාගේ ජීවිත අවතක්සේරු කරලා ඒ වගේ විදිහට ඒවා විනාශ කරන්න ඉඩ දීලා, ඒකේ සත්‍ය යටපත් කරන්න කවුරුහරි කටයුතු කරනවානම් ඒ අයට සිද්ධවෙන්නෙත් අන්න ඒ දේම තමයි. ඒක ඒ ගොල්ලො මතක තියාගත යුතුයි. සමහර මිනිස්සු ඉන්නවා ඒ ගොල්ලො දැන් සදහටම ඇඳේ. මේ හොඳට ඇවිද ඇවිද හිටපු, හැමදේම තමන්ගෙ ශක්තියෙන් කරගත්තු මිනිස්සු අද ඇඳේ නැත්නම් රෝද පුටුවෙ. මේ මිනිස්සු මොනවටද ඒ තත්වෙට දැම්මෙ? මේක වලක්වන්න ඕන තරම් තිබුණනේ. එදා උදෙත් පණිවිඩයක් හම්බවෙලා තියෙනවා. 21 වෙනිදා උදෙත්. ඒකවත් ගණන් ගත්තේ නැහැ. අඩුම ගානේ එක ටෙලිෆොන් කෝල් එකක් දුන්නනම් අපිට, අපි මේ පල්ලිටික වහනවා. නමුත් අපි දන්නේ නැහැ. පැය දෙකකට ඉස්සෙල්ලා ඒ ගොල්ලො දැනගත්තා. තව සැරයක් කිව්වා. ඒත් ඒක ගණන් ගත්තෙ නැහැ. තනිකරම එක නිලධාරියෙකුව සම්පූර්ණයෙන්ම මේකට වගකියන්න ඕන කියලා කිටයලා තියෙනවා. නමුත් ඒ නිලධාරියාව තාමත් තියාගෙන ඉන්නවා ඒ තනතුරේ මේ ආණ්ඩුව. මෙහෙම කරනකොට නීතිය තුට්ටු දෙකකටවත් ගණන් ගන්නේ නැති ආණ්ඩුවක් එක්ක අපි කොහොමද ගණුදෙනු කරන්නේ?”:", "URL": "https://lankatruth.com/si/?p=146377", "Category": "පුවත්", "Parent URL": null}