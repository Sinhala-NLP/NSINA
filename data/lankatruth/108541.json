{"Source": "Lankatruth", "Timestamp": "January 17, 2021", "Headline": "කොරෝනා ආසාදිතයෙක් නිවසේම මියගිහින් – ගමක් ලොක්ඩවුන්", "News Content": "මඩකලපුවේ අරසඩි ග්‍රාම සේවා නිලධාරි වසම හුදකලා කර ඇති බව දිස්ත්‍රික්ක ප්‍රාදේශීය සෞඛ්‍ය සේවා අධ්‍යක්ෂක නාගලිංගම් මයුරන් පවසයි. මේ හේතුවෙන් මහා නගර සභා පොදු වෙළද පොළ, පෞද්ගලිකලික රෝහල, ආගමික ස්ථාන ඇතුළු මාර්ග හුදකලා කර තිබේ. මඩකලපුව ප්‍රධාන පොලිස් වසමේ මහ නගර සභාව පොදු වෙළදපොළ අසළ මුවර් පාරේ පදිංචි වයස් 79ක වයෝවෘද පුදගලයකු හෘද ආබාධයෙන් ජීවිතක්ෂයට පත්ව ඇත. ඔහුට සිදු කරන ලද ඇන්ටිජින් පරීක්ෂණයෙන් ඔහු කොවිඩ් වයිරසය ආසාදනය වී ඇති බවට හදුනාගෙන ඇත. මිය ගිය පුද්ගලයාට අවසන් ගෞරව දැකවීමට ගිය පිරිසද නිරෝධානය කර තිබේ. මඩකලපුව දිස්ත්‍රික්කයේ පමණක් මේ වනවිට කොවිඩ් ආසාදනයෙන් 05 දෙනකු ජීවිතක්ෂයට පත්ව ඇත.", "URL": "https://lankatruth.com/si/?p=108541", "Category": "කොවිඩ් -19 (කොරෝනා ) පුවත්", "Parent URL": null}