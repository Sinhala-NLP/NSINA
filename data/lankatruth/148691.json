{"Source": "Lankatruth", "Timestamp": "July 4, 2023", "Headline": "අදි ආරක්‍ෂිත බන්ධනාගාරයේ රැඳවියෙකු ජල ටැංකියට නැග විරෝධතාවයක", "News Content": "බූස්ස අදි ආරක්‍ෂිත බන්ධනාගාරයේ රඳවා සිටින රැඳවියෙකු බන්ධනාගාරයේ ජල ටැංකියට නැග විරෝධතාවයක නිරතව සිටින බව වාර්තා වේ. මත්ද්‍රව්‍ය චෝදනා මත රැඳවුම් නියෝගත රඳවා තබාගෙන සිටින මෙම රැඳවියා මෙලෙස විරෝධතාවයේ නිරතව සිටින්නේ මත්ද්‍රව්‍ය ඉල්ලමින් බව බන්ධනාගාර දෙපාර්තමේන්තුවේ උසස් නිලධාරියෙක් මාධ්‍ය වෙත ප්‍රකාශ කර ඇත. ගාල්ල බන්ධධනාගරයේ රඳවා සිටියදීද ගසකට නැග විරෝධයක් දැක්වීම හේතුවෙන් බූස්ස බන්ධනාගාරයට මාරුකර ඇති අදාල රැඳවියා මත්ද්‍රව්‍යයට තදින් ඇබ්බැහිවූවෙකු බවත් බූස්ස බන්ධනාගාර නිලධාරීන් රැඳවියා ජල ටැංකියෙන් බැස්වීමට උත්සහ කරමින් සිටින බවත් එම නිලධාරියා සඳහන් කර තිබේ.", "URL": "https://lankatruth.com/si/?p=148691", "Category": "පුවත්", "Parent URL": null}