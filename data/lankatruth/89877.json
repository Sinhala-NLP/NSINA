{"Source": "Lankatruth", "Timestamp": "February 17, 2020", "Headline": "බලපිටියේ වෙඩි තැබීමක් – අයෙකුට තුවාලයි", "News Content": "බලපිටිය, වැලිවතුගොඩ ප්‍රදේශයේ දී අද (17) උදෑසන සිදුව ඇති වෙඩි තැබීමකින් 36 හැවිරිදි පුද්ගලයෙකු බරපතළ තුවාල ලබා බලපිටිය රෝහලට ඇතුළත් කර තිබේ. තුවාලකරු සුනිල් කුමාර නැමති එක්දරු පියෙකු වන අතර ඔහු නිවසේ සිටියදී අද උදෑසන 7.00ට පමණ යතුරු පැදියකින් පැමිණි දෙදෙනෙකු විසින් මෙලෙස වෙඩි තබා පලා ගොස් ඇත. රියදුරෙකු වශයෙන් දෝහා කටාර් හි සේවය කරන මෙම පුද්ගලයා පසුගිය ජනවාරි මස 18 වන දින නිවාඩුවක් සඳහා ලංකාවට පැමිණ ඇතැයිද වාර්තා වේ. අහුංගල්ල පොලීසිය විසින් සිදුවීම පිළිබඳ වැඩිදුර විමර්ශන සිදුකරයි.", "URL": "https://lankatruth.com/si/?p=89877", "Category": "පුවත්", "Parent URL": null}