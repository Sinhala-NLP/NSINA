{"Source": "Lankatruth", "Timestamp": "February 4, 2019", "Headline": "මාලි රාජ්‍යයේදී මියගිය හමුදා නිලධාරීන්ගේ සිරුරු දිවයිනට", "News Content": "මාලි රාජ්‍යයේ එක්සත් ජාතීන්ගේ සාම සාධක හමුදා සේවයේ යෙදී සිටියදී එල්ලවූ ත්‍රස්ත ප්‍රහාරයෙන් ජීවිතක්ෂයට පත් හමුදා නිලධාරීන්ගේ මෘත දේහ අද(04) දිවයිනට ගෙන එනු ලැබීය. මෙලෙස ජීවිතක්ෂයට පත්වූයේ එච්. ඩබ්. ඩී. ජයවික්‍රම සහ සැරයන් එස්. එස්. විජේකුමාර යන රණවිරුවන් දෙදෙනාය. හැකි ඉක්මනින් හමුදා නිලධාරීන්ගේ මෘත දේහ ඔවුන්ගේ ඥාතීන්වෙත බාරදීමට නියමිතව ඇත. ඉකුත් සෙනසුරාදා දින(02) හමුදා නිලධාරීන්ගේ මෘත දේහ මෙරටට රැගෙන ඒමට නියමිතව තිබුණද එම ගුවන් යානාව ගුවන් ගතවීමේ ප්‍රමාදවීම හේතුවෙන් මේ දක්වා ප්‍රමාද විය.", "URL": "https://lankatruth.com/si/?p=67491", "Category": "පුවත්", "Parent URL": null}