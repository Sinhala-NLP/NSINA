{"Source": "Lankatruth", "Timestamp": "February 28, 2020", "Headline": "ලිංගික අතවරයකට ලක් කළ අවුරුදු 06ක දැරිය සොයාගැනීමට ළමා ආරක්ෂක අධිකාරිය ජනතා සහාය පතයි", "News Content": "සමාජජාල මාධ්‍ය හරහා හුවමාරු වන, වයස අවුරුදු 06ක පමණ දැරියක් ලිංගික අපයෝජනයට ලක් කරනු ලබන වීඩියෝ පටය ගැන තොරතුරු දන්නේ නම් දන්වන ලෙස ජාතික ළමා ආරක්ෂක අධිකාරිය නිවේදනයක් නිකුත් ජනතාවගෙන් ඉල්ලීමක් කරයි. පසුගිය දිනවල වයස අවුරුදු 6ක් පමණ වන කුඩා දැරියක් ලිංගික අපයෝජනයට ලක් කරනු ලබන වීඩියෝ පටයක් සමාජ ජාල මාධ්‍ය හරහා හුවමාරු වු අතර මේ වනවිට ඒ පිළිබඳ දැඩි කතාබහක් ඇති වී තිබේ. ඒ හා සම්බන්ධ තොරතුරු දන්නා යම් අයෙක් හෝ එම දැරිය හඳුනා ගත් යම් අයෙක් සිටී නම්, ඒ පිළිබඳව තොරතුරු ළඟම ඇති පොලිස් ස්ථානයට හෝ ජාතික ළමා ආරක්ෂක අධිකාරියට පැමිණ හෝ දැනුම් දෙන ලෙස ළමා ආරක්ෂක අධිකාරිය නිවේදනය කරයි. එසේත් නැතිනම් 1929 ළමා උපකාරක දුරකථන අංකයට හැකි ඉක්මණින් දැනුම් දීමටද හැකියාව ඇති බවයි ළමා ආරක්ෂක අධිකාරිය පවසයි.", "URL": "https://lankatruth.com/si/?p=90357", "Category": "පුවත්", "Parent URL": null}