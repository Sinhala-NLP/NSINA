{"Source": "Lankatruth", "Timestamp": "June 25, 2023", "Headline": "ජාත්‍යන්තරය හමුවේ නීතීඥ සංගමයත් පාවාදීලා – රනිල්ගේ තවත් පාවාදීම් හෙළිවෙයි", "News Content": "ජනාධිපති රනිල් වික්‍රමසිංහ කැනඩාවේ හිටපු අගමැති සටීවන් හාපර් සමග පවත්වා තිබූ සාකච්ඡාවේදී නීතීඥ සංගමය සහ නම් නොකළ මෙරට මාධ්‍ය ආයතනයක්ද පවා දී ඇති අතර පාර්ලිමේන්තුවට පහරදීමට ගිය බව සඳහන් කරමින් සම්පූර්ණ ව්‍යාජයක්ද ජාත්‍යන්තරය හමුවේ ප්‍රචාරය කර තිබේ. අදාල සාකච්ඡාවේ පරිවර්තනයක් ආණ්ඩුවේ දිනමිණ පුවත්පත පසුගිය සිදුකුරාදා පල කර තිබිණි. එහිදි රනිල් වික්‍රමසිංහ පැහැදිලිව ජාත්‍යන්තරය හමුවේ සම්පූර්ණයෙන්ම කරුණු විකෘති කර ප්‍රකාශ කර ඇත්තේ “පාර්ලිමේන්තුවට පහරදෙන විට නීතිපතිවරයාගේ උපදෙස් ගනිමින් රැඳවුම් නියෝග ක්‍රියාත්මක කිරීම මගින් දෙතුන්දෙනෙකු අත්අඩංගුවට ගැනිමට සිදු වුනා.” යනුවෙනි. නමුත් පසුගිය ජූලි මස 09 වෙනි දින ගෝටාබය රාජපක්ෂ පලවා හැරීමෙන් පසුව මේ දක්වා කිසිම අවස්ථාවක පාර්ලිමේන්තුවට පහරදීම සඳහා කිසිවෙකු හෝ ක්‍රියා කර නොතිබිණි. එසේම ඔහු ශ්‍රී ලංකා නීතිඥ සංගමයේ සභාපතිවරයා සෘජුවම ඉලක්ක කරගෙන සහ අධිකරණ විණිසුරුවරුන් වක්‍රව ඉලක්ක කරගෙනද ව්‍යාජ අදහස් පල කර ඇත. “විරෝධතාකරුවන් ගණනාවක් අත්අඩංගුවට ගත්තා. නමුත් අත්අඩංගුවට ගත් සියලු දෙනා මහේස්ත්‍රාත්වරුන් විසින් නිදහස් කෙරුණා. එක විරෝධතාකරුවෙකුවත් සිරගත කළේ නැහැ. අනෙක් කරුණ නීතීඥ සංගමයේ සභාපතිවරයා ඔවුන් සමග සිටීම නිසා ඔවුන් එය දිරිගැන්වීමක් වුනා.” යනුවෙන් ප්‍රකාශ කර තිබේ. ඊට අමතරව තම නිවසට පහරදීමට උද්ඝෝෂකයන් මාධ්‍ය ආයතනයක් විසින් පෙළඹ වූ බවද දක්වා ඇත. “ඒ අතර තුර, කිසියම් මාධ්‍යයක ඉල්ලීම් හෝ බලපෑම් පරිදි උද්ඝෝෂකයන් පිරිසක් පැමිණ මගේ නිවසට ගිනිතැබුවා. ඔවුන් හිතුවේ මා ධුරයෙන් ඉවත්වෙයි කියලා. මේ අතර පසු දින ඇතැම් තානාපතිවරුත් මට ඉල්ලා අස්වන ලෙස දන්වා සිටියා.” ආදී වශයෙන් එම ජාත්‍යන්තර සාකච්ඡාවේදී කරුණු දක්වා ඇති බව දිනමිණ පුවත්පතේ වාර්තා කර තිබිණි. ආශ්‍රිත පුවත් – රනිල් ජාත්‍යන්තරය ඉදිරියේ ගෝටා සජිත් දෙදෙනාටම නෙලයි", "URL": "https://lankatruth.com/si/?p=148194", "Category": "පුවත්", "Parent URL": null}