{"Source": "Lankatruth", "Timestamp": "May 18, 2022", "Headline": "ගෑස් දෙන්න කල් යනවා… පෝලිම්වල ඉන්න එපා… ලිට්‍රෝ සභාපති කියයි", "News Content": "සාමාන්‍ය පරිදි ගෘහස්ථ ගෑස් බෙදාහැරිමේ කටයුතු තව දින තුනක් පමණ ප්‍රමාද වන බවත් එම නිසා ගෑස් ලබාගැනීමට පෝලිම්වල රැඳී නොසිටන ලෙසත් ලිට්‍රෝ ගෑස් සමාගම පාරිභෝගික ජනතාවගෙන් ඉල්ලා සිටියි. අයහපත් කාලගුණ තත්වයත් සමග මුහුද රළු ස්වභාවය හේතුවෙන් මෙරටට පැමිණි නෞකාවේ ගෑස් ගොඩබෑමට නොහැකි වීම හේතුවෙන් එම ප්‍රමාදය සිදුවන බව එම සමාගමේ සභාපති විජිත හේරත් පෙන්වා දෙයි. කෙසේවෙතත් එම නෞකාව කොළඹ වරායට ගෙන ඒමට තීරණය කර ඇති අතර එහිදී නෞකාවේ ගෑස් බවුසර් රථ මගින් ගොඩබෑම සිදුකරන බව සභාපතිවරයා සඳහන් කරයි. එම හේතුවෙන් සැලසුම් කළ පරිදි දෛනිකව ගෑස් බෙදාහැරිමේ කටයුතු සිදුකිරීමට අපහසු තත්වයක් පවතින බවත් ගෑස් ලබාගැනීම සඳහා පෝලිම්වල රැඳී නොසිටින ලෙසත් ලිට්‍රෝ සමාගමේ සභාපතිවරයා ජනතාවගෙන් ඉල්ලීමක් කරයි. හෙට (19) දිනයේද තවත් ගෑස් නෞකාවක් මෙරටට පැමිණීමට නියමිත වුවද එහි ගොඩබෑමේ කටයුතුද පවතින අයහපත් කාලගුණ තත්වය හේතුවෙන් සිදුකිරීමට නොහැකි වනු ඇති බව ඔහු වැඩිදුරටත් පවසයි.", "URL": "https://lankatruth.com/si/?p=134448", "Category": "ආර්ථික පුවත්", "Parent URL": null}