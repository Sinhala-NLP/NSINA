{"Source": "Lankatruth", "Timestamp": "July 3, 2020", "Headline": "ජින්තුපිටියේ 154ක් නිරෝදායනයට", "News Content": "ඊයේ (02) පස්වරුවේ කොරෝනා ආසාදිතයෙකු හමුවූ උතුරු කොළඹට සහ මැද කොළඹට මායිම්ව පිහිටි ජින්තුපිටිය වත්ත ප්‍රදේශයේ පුද්ගලයින් 154 දෙනෙකු නිරෝධායනය සඳහා කන්දකාඩු නිරෝදායන මධ්‍යස්ථානය වෙත යොමු කර ඇති බව වාර්තා වේ. මෙලෙස නිරෝදායනය සඳහා යොමු කර ඇත්තේ ජින්තුපිටිය වත්ත ප්‍රදේශයෙන් ඊයේ හමුවූ පුද්ගලයා හා ආශ්‍රිත ප්‍රදේශවාසී පුද්ගලයින් 154 දෙනෙකි. එම පුද්ගලයා පසුගිය මැයි අටවෙනිදා ඉන්දියාවේ සිට මෙරටට පැමිණ නිරෝධායන මධ්‍යස්ථානයකට යොමු කර නිරෝදායනය සිදු කරමින් සිටියදී සිදු කළ PCR පරීක්ෂණවලදී තහවුරු වී ඇත්තේ එහි එක් පුද්ගලයෙකුට කොරෝනා වෛරසය ආසාදනය වී ඇති බවය. ඒ අනුව එම පිරිස දින 14ක් නිරෝදායනයට යොමු කර ඇත. ඉන් පසු එම නිරෝදායන ක්‍රියාවලිය නිම කර ඔවුන් සිය නිවෙස්කරා යොමු කර තිබේ. එහිදී නිවෙස් තුළද දින 14ක් නිරෝදායන ක්‍රියාවලියට භාජනය කර ඇත. එසේ නිවෙස් තුළ නිරෝදායනයේ යෙදෙමින් සිටියදී ඊයේ (02) සිදු කර ඇති PCR පරීක්ෂණයකින් පසු එම පුද්ගලයාටද කොරෝනා වෛරසය වැලඳී ඇති බව තහවුරු වී තිබේ. ඒ අනුව ඔහු අංගොඩ IDH රෝහල වෙත යොමු කර එම වත්ත ප්‍රදේශය ලොක්ඩවුන් කිරීමට කටයුතු කර ඇත. කොරෝනා වැලඳී ඇති බවට තහවුරු වූ පුද්ගලයා මුහුදු ආරක්ෂකයෙකු ලෙස සේවය කරන්නෙකි.", "URL": "https://lankatruth.com/si/?p=94456", "Category": "පුවත්", "Parent URL": null}