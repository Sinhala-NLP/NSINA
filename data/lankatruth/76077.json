{"Source": "Lankatruth", "Timestamp": "June 20, 2019", "Headline": "ඇතැම් සාක්ෂිකරුවන් නිරාවරණය නොකිරීමට කාරක සභාවේ අවධානය", "News Content": "පාස්කු ඉරිදා ප්‍රහාරය සම්බන්ධව විමර්ශනය කරන පාර්ලිමේන්තු විශේෂ කාරක සභාව හමුවට මින් ඉදිරියට කැඳවන ඇතැම් සාක්ෂිකරුවන් ප්‍රසිද්ධ නොකිරීමට තීරණය කර ඇතැයි කාරක සභාවේ සභාපති නියෝජ්‍ය කතානායක ආනන්ද කුමාරසිරි මහතා සඳහන් කර තිබේ. පාර්ලිමේන්තු විශේෂ කාරක සභාවේ ඉදිරි කටයුතු සම්බන්ධව තීරණ ගැනීමට සහ මෙතෙක් විමසන ලද සාක්ෂි සම්බන්ධව අධ්‍යනය කිරීම සඳහා කමිටු සාමාජිකයන් අතර ඊයේ(19) පැවති විශේෂ හමුවකදී මේ බව තීරණය කර තිබේ. ඒ අනුව ජාතික ආරක්ෂාවට අදාලවන සාක්ෂි විමසීමේදී සහ බුද්ධි අංශ නිලධාරීන්ගෙන් සාක්ෂි විමසීමේදී ඇතැම්විට මාධ්‍යට එම අවස්ථා නිරාවරණය නොකරන බව ආනන්ද කුමාරසිරි මහතා පවසා තිබේ. ඉදිරියේදී කැඳවීමට නියමිත සාක්ෂිකරුවන්ගේ ලේඛනයක් ද මෙම සාකච්ඡාවේදී සකස්කර ඇති අතර එහි සමස්ත ලංකා තව්හිද් ජමාත් සංවිධානයේ අබ්දුල් රාසික් ද වන බව නියෝජ්‍ය කතානායකවරයා පවසා තිබේ. කාරක සභාවේ කටයුතු ජූලි මාසය අවසන්වීමට පෙර අවධානය යොමුවී ඇතැයි ද ආනන්ද කුමාරසිරි මහතා වැඩිදුරටත් සඳහන් කර තිබේ.", "URL": "https://lankatruth.com/si/?p=76077", "Category": "පුවත්", "Parent URL": null}