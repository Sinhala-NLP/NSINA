{"Source": "Lankatruth", "Timestamp": "August 27, 2021", "Headline": "මහින්දානන්දට කැපෙන්න ආසන්නයි", "News Content": "මහින්දානන්ද අලුත්ගමගේ ඇමතිවරයා දැනට දරණ කෘෂිකර්ම අමාත්‍ය ධුරය ඉක්මනින්ම වෙනස් කිරීම සඳහා සමීපව කරුණු අධ්‍යයනය කරමින් තිබෙන බව වාර්තා වේ.  මේ ආසන්නම හේතුව වී තිබෙන්නේ කෘෂි රක්ෂණ මණ්ඩලයට නීති විරෝධි පත් කිරීම් 32ක් ලබාදීම ය. මෙම පත්වීම් සඳහා එම මණ්ඩලයේ අධ්‍යක්ෂ මණ්ඩල අනුමැතිය පවා ලබා දී නොමැති බව අනාවරණය වේ.  එයට අමතරව කාබනික පොහොර ගෙන්වීම සම්බන්ධ ගැටළුවක් සහ එම අමාත්‍යංශයේ හිටපු ලේකම්වරු දෙදෙනෙකු ඉල්ලා අස්වීම යන කරුණු බලපා තිබෙන බව හෙළිවේ.", "URL": "https://lankatruth.com/si/?p=122077", "Category": "පුවත්", "Parent URL": null}