{"Source": "Lankatruth", "Timestamp": "February 1, 2020", "Headline": "රට සංවර්ධනය කිරීමට නම් ප්‍රජාතන්ත්‍රවාදය සීමා කළ යුතුයි – මහබැංකු නියෝජ්‍ය අධිපති", "News Content": "තරු පහේ ප්‍රජාතන්ත්‍රවාදයක් සමඟ සංවර්ධනය කරා යාමට නොහැකි බවත් සංවර්ධනය කරා යාමට නම් ප්‍රජාතන්ත්‍රවාදය සීමා කළ යුතු බවත් ශ්‍රී ලංකා මහබැංකුවේ නියෝජ්‍ය අධිපති එච්.ඒ කරුණාරත්න මහතා, “රාජ්‍ය අංශයේ ප්‍රතිසංස්කරණ තුළින් පෙරට යන ව්‍යවසායකත්ව චින්තනය” මැයෙන් පෙරේදා (30) මහබැංකු ශ්‍රවණාගාරයේදී පැවති සම්මන්ත්‍රණයක් අමතමි ප්‍රකාශ කර තිබේ. ප්‍රජාතන්ත්‍රවාදයට සීමා නොතිබුණහොත් රටක් වශයෙන් පැවතීමට නොහැකි බව සඳහන් කරන ඒ මහතා විදෙස් ආයෝජකයින් පැමිණි විට ඔවුන්ට නිදහසේ වීදි පුරා ඇවිදයාමට අවස්ථාව තිබිය යුතු බවත් විරෝධතා, උද්ඝෝෂණ හැම තැනම පැවතියහොත් ඔවුන් උත්සාහ කරන්නේ රට හැර යාමට බවත් සඳහන් කරයි. ශ්‍රී ලංකාවෙහි ඇත්තේ මෙවැනි තරු පහේ ප්‍රජාතන්ත්‍රවාදයක් නම් එය රටේ සංවර්ධනයට අදාළව නම් මහා ගැටළුවක් බවද ඔහු ප්‍රකාශ කර ඇත.", "URL": "https://lankatruth.com/si/?p=89240", "Category": "ආර්ථික පුවත්", "Parent URL": null}