{"Source": "Lankatruth", "Timestamp": "February 10, 2021", "Headline": "වයස 60ට වැඩි අයට එන්නත් කිරීම ඇමති C.B. ගෙන් ඇරඹේ", "News Content": "වනජීවි සහ වන සංරක්ෂණ ඇමති C.B. රත්නායක අද යුධහමුදා රෝහලේදි කොවිඩ්ෂීල්ඩ් එන්නත විදගත් බව වාර්තා වේ. ඉන්දියාවෙන් නොමිලේ ලැබුණු කොවිඩ්ෂිල්ඩ් එන්නත් ලක්ෂ 06 සෞඛ්‍ය සේවකයන් සහ ආරක්ෂක සේවා සාමාජිකයන්ට පළමුව ලබාදෙන බව රජය විසින් ප්‍රකාශ කරන ලදි. පළමු වටයේදී ඔවුන් සියලුදෙනා එන්නත් කිරීමෙන් පසු වයස අවුරුදු 60ට වැඩි පුරවැසියන් හට එන්නත ලබාදිමට කටයුතු යොදන බව සෞඛ්‍ය අංශ ප්‍රධානීන් විසින් මාධ්‍ය හමුවේ පවසන ලදි. ඒ අනුව සෞඛ්‍ය සේවකයන් සහ ආරක්ෂක සේවා සාමාජිකයන් සියලුදෙනා හට එන්නත් කිරීමෙන් පසු වයෝවෘද්ධ පුරවැසියන් හට කොරෝනා එන්නත ලබාදිම අමාත්‍ය C.B. රත්නායකගෙන් ආරම්භකර ඇතිබව පෙනෙන්නට තිබේ. මේ වනවිට ඔහුගේ වයස අවුරුදු 63කි.", "URL": "https://lankatruth.com/si/?p=110329", "Category": "පුවත්", "Parent URL": null}