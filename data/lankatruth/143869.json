{"Source": "Lankatruth", "Timestamp": "January 19, 2023", "Headline": "ජාතික රෝහල් කාර්ය මණ්ඩලය රෝහල් නියෝජ්‍ය අධ්‍යක්‍ෂක කාර්යාලය වටලයි", "News Content": "ජාතික රෝහල් නියෝජ්‍ය අධ්‍යක්‍ෂක වෛද්‍ය රුක්ෂාන් බෙල්ලන විසින් දිගින් දිගටම රෝහල් කාර්ය මණ්ඩලයට එරෙහිව සිදුකළ, රෝහල් සේවකයින් කුඩුකාරයන්, ගංජ කාරයන් ලෙසට සිදු කරන ප්‍රකාශයන් සහ රෝහල් කාර්ය මණ්ඩලය අපකීර්තියට පත්කිරීමට එරෙහිව අද (20) දින ජාතික රෝහලේ සියලු කාර්ය මණ්ඩලය විරෝධතාවයක් ඇරඹීය. ඒ අනුව රෝහල් කාර්ය මණ්ඩලය රෝහලේ නියෝජ්‍ය අධ්‍යක්‍ෂක කාර්යාලය වටකරනු ලැබූ අතර පසුව වෘත්තීය සමිති නියෝජිතයින් හා සෞඛ්‍ය ලේකම්, රෝහල් අධ්‍යක්‍ෂක ජනරාල් අතර පැවති සාකච්ඡාවකින් පසු නියෝජ්‍ය අධ්‍යක්‍ෂකවරයා ඉවත් කිරීමට කටයුතු යොදන බවට වූ එකඟතාවයකට පැමිණි බව සමස්ත ලංකා සුවසේවා සංගමයේ ජාති රෝහල් නියෝජිත නරේන්‍ද්‍ර පවසයි. කෙසේ වෙතත් මේ වනවිටද රෝහල් කාර්ය මණ්ඩලය රෝහල තුළ රැස් වී සිටිති.", "URL": "https://lankatruth.com/si/?p=143869", "Category": "පුවත්", "Parent URL": null}