{"Source": "Lankatruth", "Timestamp": "November 2, 2018", "Headline": "අද පැවති පාර්ලිමේන්තු රැස්වීම පිළිබඳ ජවිපෙන් විශේෂ කරුණු දැක්වීමක්", "News Content": "ජනතා විමුක්ති පෙරමුණ අද පැවති පාර්ලිමේන්තු රැස්වීමේදී දැනුම් දෙනු ලැබුයේ පාර්ලිමේන්තුව වහාම කැඳවන ලෙස බවත් තමන් එක්සත් ජාතික පක්ෂයට සහය දක්වන බවට ප්‍රචාරය වන කරුණු සම්පූර්ණයෙන්ම අසත්‍ය බවත් ජනතා විමුක්ති ‌පෙරමුණේ ප්‍රචාරක ‌ලේකම් විජිත ‌‌‌හේරත් මහතා සඳහන් කරයි. අගමැතිවරයා පත් කිරීම හෝ ඉවත් කිරීම ආණ්ඩුක්‍රම ව්‍යවස්ථාවට අනුකූලව සිදුවිය යුතු බව ඒ මහතාපවසයි. පාර්ලිමේන්තුව රැස් කිරීම සම්බන්ධයෙන් මෙතෙක් ජනාධිපතිවරයා කිසිදු නිල දැනුම් දීමක් සිදු කර නොමැති බවත් අගමැතිවරයා ඒ සම්බන්ධයෙන් දැනුම් දුන්න ද ජනාධිපතිවරයාගේ දැන්වීම අවශ්‍ය වන බව ද ඔහු වැඩිදුරටත් සඳහන් කළේය. මේ අතර, ජනතා විමුක්ති පෙරමුණ කිසි විටෙකත් රනිල් වික්‍රමසිංහ මහතාට හෝ මහින්ද රාජපක්ෂ මහතාට සහය නොදෙන බව ද විජිත හේරත් මහතා පවසයි. පසුගිය කාලයේ රනිල් වික්‍රමසිංහ මහතාට විරුද්ධව පාර්ලිමේන්තුව වෙත ඉදිරිපත් කරන ලද විශ්වාසභංගයේදී එයට පක්ෂව ඡන්දය දුන් පක්ෂයක් ලෙස කිසි ලෙසක රනිල් වික්‍රමසිංහ මහතාට කිසිඳු සහයෝගයක් ලබා නොදෙන බවද ඔහු අවධාරණය කරයි. එසේ වුවද ජනාධිපතිවරයා විසින් නව අගමැතිවරයෙකු පත් කිරීම ව්‍යවස්ථා විරෝධී ක්‍රියාවක් බව වැඩිදුරටත් පෙන්වා දුන් ඒ මහතා පාර්ලිමේන්තුව කැඳවීම සඳහා පමණක් මෙහිදී සහයෝගය ලබා දෙන බව කියා සිටියේය.", "URL": "https://lankatruth.com/si/?p=62468", "Category": "පුවත්", "Parent URL": null}