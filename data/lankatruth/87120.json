{"Source": "Lankatruth", "Timestamp": "December 11, 2019", "Headline": "මඤ්ඤොක්කා ව්‍යංජනයක සඟවා රැඳවියන්ට මත්කුඩු ලබාදීමට තැත්කල කතක් අත්අඩංගුවට", "News Content": "ගාල්ල බන්ධනාගාරයේ රැඳවියන් කිහිපදෙනෙකුට හෙරොයින් මත්කුඩු ලබාදීමට තැත්කළ කාන්තාවක් බන්ධනාගාර නිලධාරීන් විසින් ඊයේ(10) අත්අඩංගුවට ගෙන තිබේ. අත්අඩංගුවටපත්ව ඇත්තේ ගාල්ල – වැලිවත්ත ප්‍රදේශයේ පදිංචි 54 හැවිරිදි කාන්තාවකි. සැකකාරිය විසින් මඤ්ඤොක්කා ව්‍යාංජනයක සඟවා, රැඳවියන් වෙත මත්කුඩු ලබාදීමට තැත්කර ඇති බවත් එම ව්‍යංජනය පරීක්ෂාකිරීමේදී පුළුන් කැබලිතුළ සූක්ෂමව සඟවා තිබූ මත්කුඩු මිලිග්‍රෑම් 230ක් සොයාගැනීමට හැකිවූ බවත් බන්ධනාගාර නිලධාරීන් සඳහන්කරයි. පසුව සැකකාරිය අත්අඩංගුවට ගෙන වැඩිදුර ප්‍රශ්නකිරීම් සඳහා ගාල්ල පොලීසියට භාරදී ඇත.", "URL": "https://lankatruth.com/si/?p=87120", "Category": "පුවත්", "Parent URL": null}