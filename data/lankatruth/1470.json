{"Source": "Lankatruth", "Timestamp": "February 20, 2012", "Headline": "මහා වැඩවර්ජනයකට යනවා – අන්තර් සමාගම් සේවක සංගමය රජයට අනතුරු අගවයි", "News Content": "තෙල් මිල අඩු කර, සේවක වැටුප් ඉහළ දැමීමටත්, සේවක අර්ථසාධක අරමුදල කොටස්‌ වෙළඳපොළේ ආයෝජනය කිරීම නතර කිරීමටත් ආණ්‌ඩුව වහා පියවර නොගතහොත් රාජ්‍ය, අර්ධ රාජ්‍ය සහ පෞද්ගලික අංශයේ සියලු වැඩ කරන ජනතාව ඒකාබද්ධ කර ගනිමින් මහා වැඩවර්ජනයකට යැමට සූදානම් බව අන්තර් සමාගම් සේවක සංගමය ප්‍රකාශ කර සිටී. මේ සම්බන්ධව සාකච්ඡා කිරීම සඳහා සියලු වෘත්තීය සමිති කොළඹදී හමුවන බව අන්තර් සමාගම් සේවක සංගමයේ සභාපති වසන්ත සමරසිංහ මහතා ඊයේ (19) පැවැත්වූ ප්‍රවෘත්ති සාකච්ඡාවකදී පැවසුවේය.තෙල් මිල වහා අඩු කරන ලෙසටත්, පෞද්ගලික අංශයේ සේවක වැටුප් සියයට හතළිහකින් ඉහළ දමන ලෙසත්, සේවක අර්ථසාධක මුදල් කොටස්‌ වෙළෙඳපොළේ ආයෝජනය නතර කරන ලෙසත් ඉල්ලමින් මෙම බ්‍රහස්‌පතින්දා (23) සිට පෞද්ගලික ආයතන ඉදිරිපිට උද්ඝෝෂණ පැවැත්වීම දීපව්‍යාප්තව ආරම්භ කරන බව ද සමරසිංහ මහතා ප්‍රකාශ කළේය.සේවක අර්ථසාධක අරමුදලේ මුදල්වලින් ආණ්‌ඩුව බූරු ගසන්නට පටන්ගෙන ඇතැයි ද මේ වන විටත් කළමනාකරණයේ දුර්වලතා නිසා අර්ථසාධක මුදල් රුපියල් බිලියන ගණනක්‌ පාඩු වී ඇති බවත් වසන්ත සමරසිංහ මහතා පැවසුවේය.මේ වන විටත් අසාර්ථක ව්‍යාපාර කිහිපයකම කොටස්‌ අර්ථසාධක අරමුදලේ මුදලින් මිලට ගෙන ඇතැයි පැවසූ වසන්ත සමරසිංහ මහතා මෙසේ මිලට ගෙන තිබෙන කොටස්‌ නිසා තවත් රුපියල් කෝටි 165 කට අධික පාඩුවක්‌ සිදුව ඇතැයි ද පැවසීය. මේ වන විට තැන තැන සිදුවන විරෝධතා සහ උද්ඝෝෂණ සියල්ල ඒකාබද්ධ කරමින් රට පුරා දීපව්‍යාප්තව උද්ඝෝෂණ රැල්ලක්‌ අරඹන බව ද හෙතෙම පැවසුවේය.තම ඉල්ලීම්වලට ආණ්‌ඩුව යහපත් ප්‍රතිචාර නොදක්‌වන්නේ නම් ඉතා ඉක්‌මණින් සමස්‌ත වැඩවර්ජනයකට යැමට වුවද සූදානම් බවත් ඒ සඳහා මාර්ගය සකස්‌ කරන්නේ ආණ්‌ඩුව විසින්ම බව ද වසන්ත සමරසිංහ මහතා කීවේය. මේ සම්බන්ධව සාකච්ඡා කිරීම සඳහා සියලු වෘත්තීය සමිති කොළඹදී හමුවන බව අන්තර් සමාගම් සේවක සංගමයේ සභාපති වසන්ත සමරසිංහ මහතා ඊයේ (19) පැවැත්වූ ප්‍රවෘත්ති සාකච්ඡාවකදී පැවසුවේය. තෙල් මිල වහා අඩු කරන ලෙසටත්, පෞද්ගලික අංශයේ සේවක වැටුප් සියයට හතළිහකින් ඉහළ දමන ලෙසත්, සේවක අර්ථසාධක මුදල් කොටස්‌ වෙළෙඳපොළේ ආයෝජනය නතර කරන ලෙසත් ඉල්ලමින් මෙම බ්‍රහස්‌පතින්දා (23) සිට පෞද්ගලික ආයතන ඉදිරිපිට උද්ඝෝෂණ පැවැත්වීම දීපව්‍යාප්තව ආරම්භ කරන බව ද සමරසිංහ මහතා ප්‍රකාශ කළේය. සේවක අර්ථසාධක අරමුදලේ මුදල්වලින් ආණ්‌ඩුව බූරු ගසන්නට පටන්ගෙන ඇතැයි ද මේ වන විටත් කළමනාකරණයේ දුර්වලතා නිසා අර්ථසාධක මුදල් රුපියල් බිලියන ගණනක්‌ පාඩු වී ඇති බවත් වසන්ත සමරසිංහ මහතා පැවසුවේය. මේ වන විටත් අසාර්ථක ව්‍යාපාර කිහිපයකම කොටස්‌ අර්ථසාධක අරමුදලේ මුදලින් මිලට ගෙන ඇතැයි පැවසූ වසන්ත සමරසිංහ මහතා මෙසේ මිලට ගෙන තිබෙන කොටස්‌ නිසා තවත් රුපියල් කෝටි 165 කට අධික පාඩුවක්‌ සිදුව ඇතැයි ද පැවසීය. මේ වන විට තැන තැන සිදුවන විරෝධතා සහ උද්ඝෝෂණ සියල්ල ඒකාබද්ධ කරමින් රට පුරා දීපව්‍යාප්තව උද්ඝෝෂණ රැල්ලක්‌ අරඹන බව ද හෙතෙම පැවසුවේය. තම ඉල්ලීම්වලට ආණ්‌ඩුව යහපත් ප්‍රතිචාර නොදක්‌වන්නේ නම් ඉතා ඉක්‌මණින් සමස්‌ත වැඩවර්ජනයකට යැමට වුවද සූදානම් බවත් ඒ සඳහා මාර්ගය සකස්‌ කරන්නේ ආණ්‌ඩුව විසින්ම බව ද වසන්ත සමරසිංහ මහතා කීවේය.", "URL": "https://lankatruth.com/si/?p=1470", "Category": "පුවත්", "Parent URL": null}