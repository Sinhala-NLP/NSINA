{"Source": "Lankatruth", "Timestamp": "June 24, 2013", "Headline": "ධීවරයින්ට ලක්ෂයක් පෙන්නලා ආණ්ඩුව අත පිහදා ගත්තා – වසන්ත සමරසිංහ", "News Content": "“පසුගියදා ඇතිවූ සුළි කුණාටු තත්ත්වයෙන් ජීවිත අහිමි වූ ධීවරයන්ට රුපියල් ලක්ෂයක වන්දි දීලා ආණ්ඩුව අත පිහදා ගත්තා. ගොවියන් වකුගඩු රෝගයෙන් මැරෙනවාට ආණ්ඩුව විසඳුමක් ලබා දීලා නැහැ. කම්කරුවාගේ පඩිය වැඩිකරන්න ආණ්ඩුව කටයුතු කරලා නැහැ. අධ්‍යාපනය ,  සෞඛ්‍ය සේවය සියල්ල අද පිරිහෙමින් යෑමට ඉඩදෙන ආණ්ඩුවක් යටතේ ජනතාවට දිවි ගෙවන්නට සිදුවී” ඇතැයි ජනතා විමුක්ති පෙරමුණේ උතුරු මැද පළාත් සභා මන්ත්‍රි වසන්ත සමරසිංහ මහතා පවසයි. “පසුගියදා ඇතිවූ සුළි කුණාටු තත්ත්වයෙන් ජීවිත අහිමි වූ ධීවරයන්ට රුපියල් ලක්ෂයක වන්දි දීලා ආණ්ඩුව අත පිහදා ගත්තා. ගොවියන් වකුගඩු රෝගයෙන් මැරෙනවාට ආණ්ඩුව විසඳුමක් ලබා දීලා නැහැ. කම්කරුවාගේ පඩිය වැඩිකරන්න ආණ්ඩුව කටයුතු කරලා නැහැ. අධ්‍යාපනය, සෞඛ්‍ය සේවය සියල්ල අද පිරිහෙමින් යෑමට ඉඩදෙන ආණ්ඩුවක් යටතේ ජනතාවට දිවි ගෙවන්නට සිදුවී” ඇතැයි ජනතා විමුක්ති පෙරමුණේ උතුරු මැද පළාත් සභා මන්ත්‍රි වසන්ත සමරසිංහ මහතා පවසයි. ඒ මහතා වැඩිදුරටත් පවසන්නේ… “විදුලි බිල වැඩි වීමත් සමඟ අනෙකුත් අත්‍යවශ්‍ය භාණ්ඩවලද මේ වනවිට මිල වැඩි වෙලා. නමුත් ජනතාවගේ පඩියේ කිසිදු වැඩිවීමක් වී නැහැ.  මේ වනවිට රටේ සෑම ක්‍ෂේත්‍රයක්ම අවුලෙන් අවුලට පත්වී තිබෙනවා. රටේ පාලන තන්ත්‍රයට ජනතාවගෙන් එල්ල වන්නේ දැඩි විරෝධයක්. රටේ පවතින මෙම තත්ත්වය සම්බන්ධයෙන් රටේ ජනතාව දැනුම්වත් කළ යුතුයි.  ඒ අනුව අධ්‍යාපන ක්‍ෂේත්‍රයේ ගැටලු විදුලි බිල ගැටලුව, බඩු මිල ඉහළ දැමීම, සෞඛ්‍ය ක්‍ෂේත්‍රය ආදී සියලුම ක්‍ෂේත්‍රවල පවතින ගැටලුකාරී තත්ත්වයන් පිළිබඳ ජනතා සංවාදයක් කතිකාවතක් ඇති කළ යුතුයි. ඒ මඟින් ලබන වසරේ අය – වැය ඉලක්ක කරගත් යෝජනාවක් ජනතාවගේ සංවාදයට භාජන විය යුතුයි. ඒ සඳහා ඒකාබද්ධ වෘත්තීය සමිති සම්බන්ධීකරණ කමිටුව වශයෙන් අපි පොදු මහජනතාවගේ ගැටලු වෙනුවෙන් පුළුල් බහුජන ව්‍යාපාරයක් ආරම්භ කරනවා.   මේ රටේ ජනතාවගේ සැබෑ ප්‍රශ්න ජනතාව අතරේම සංවාදයට ගෙන ආ යුතු වෙනවා. එම ප්‍රශ්න විසදා ගැනීමට එය විශාල පිටුවහලක් වෙනවා. අද රටේ රාජ්‍ය අංශ විශාල වශයෙන් ආර්ථික වශයෙන් පාඩු ලබා තිබෙන්නේ පවතින ආණ්ඩුවේ දුර්වලකම් නිසා. විදුලි බිල වැඩිකරලා, බඩු මිල වැඩිකරලා එම පාඩු පියවා ගන්න හදනවා.” යනුවෙනි.", "URL": "https://lankatruth.com/si/?p=7576", "Category": "පුවත්", "Parent URL": null}