{"Source": "Lankatruth", "Timestamp": "May 3, 2018", "Headline": "ඉන්දියානු කොමියුනිස්ට් පක්‍ෂය නියෝජිතයෙක් හා ජවිපෙ නායකයින් අතර හමුවක්.", "News Content": "ඉන්දියානු කොමියුනිස්ට් පක්‍ෂයේ(මාක්ස්වාදී) මධ්‍යම කමිටු සාමාජික, ඉන්දියානු වෘත්තීය සමිති මධ්‍යස්ථානයේ උප සභාපති, සී.අයි.ටී.යූ. තමිල්නාඩු ප‍්‍රාන්ත කමිටුවේ සභාපති අර්තනාරි සෞන්දරරාජන් මහතා සහ ජවිපෙ නායකයින් අතර හමුවක් අද(03) දින ජනතා විමුක්ති පෙරමුණේ ප‍්‍රධාන කාර්යාලයේදී පැවැත්විණි. මෙම අවස්ථාවට ජනතා විමුක්ති පෙරමුණ නියෝජනය කරමින් ප‍්‍රධාන ලේකම් ටිල්වින් සිල්වා මහතා, ජාතික සංවිධායක බිමල් රත්නායක මහතා හා මධ්‍යම කමිටු සාමාජික රාමලිංගම් චන්ද්‍රසේකර් මහතා සහභාගී විය. ඉන්දියානු කොමියුනිස්ට් පක්‍ෂයේ(මාක්ස්වාදී) මධ්‍යම කමිටු සාමාජික අර්තනාරි සෞන්දරරාජන් මහතා පසුගිය පලවෙනිදා යාපනයේ පැවති ජවිපෙ මැයි පෙලපාලියට සහ රැලියටද එක්විය.", "URL": "https://lankatruth.com/si/?p=51560", "Category": "පුවත්", "Parent URL": null}