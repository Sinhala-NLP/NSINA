{"Source": "Lankatruth", "Timestamp": "August 4, 2021", "Headline": "ගුරුවරු, විදුහල්පතිවරු අදත් ජනාධිපති ලේකම් කාර්යාලය වටලති…", "News Content": "කොතලාවල විශ්වවිද්‍යාල පනත හකුලා ගැනීම, ගුරුවරුන්ගේ හා විදුහල්පතිවරුන්ගේ වසර 24ක් නොවිසඳුනු වැටුප් විෂමතාවන් ඉවත් කිරීම, ඔන්ලයින් සදහා සියලු දරුවන්ට පහසුකම් ලබාදීම ඇතුළු ඉල්ලීම් කිහිපයක් මුල්කරගෙන වෘත්තීය ක්‍රියාමාර්ගයක් අරඹා සිටින ගුරු – විදුහල්පති වෘත්තීය සමිති නායකයින් සහ සමාජිකයින් දහස් ගණනක් මේ වනවිට ජනාධිපති ලේකම් කාර්යාලය ඉදිරිපිට විරෝධතාවයක නිරතවෙමින් සිටිති. ඔවුන් මීට පෙරද ජනාධිපති ලේකම් කාර්යාලය වෙත පැමිණි අතර එහිදී ජනාධිපති ලේකම් කාර්යාලයේ නිලධාරීන් ලද පොරොන්දු අනුව මෙතෙක් ගුරු ඉල්ලීම් ඉටු නොකිරීම හේතුවෙන් අද (04) දිනයේ රථ පෙළපාලියකින් පැමිණි ගුරුවරු ජනාධිපති ලේකම් කාර්යාලය ඉදිරිපිට විරෝධතාවයේ නිරතව සිටිති.", "URL": "https://lankatruth.com/si/?p=120864", "Category": "පුවත්", "Parent URL": null}