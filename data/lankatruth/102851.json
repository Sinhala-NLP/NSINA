{"Source": "Lankatruth", "Timestamp": "December 9, 2020", "Headline": "බන්ධනාගාර රැඳවියන්ට වෙඩිතැබූ බව හෙළිවෙයි – Video", "News Content": "පසුගියදා මහර බන්ධනාගරයේ සිදු වූ ඝාතන සිදුවීමේදීරැඳවියන් රැසක් වෙඩි වැදී ඝාතනයට ලක්ව ඇති බව අද (09)පාර්ලිමේන්තුවේදීහෙළිදරව් විය. අධිකරණ අමාත්‍යංශ වැය ශීර්ෂය පිළිබඳව විවාදයේදීඅධිකරණ ඇමතිවරයා පාර්ලිමේන්තුව හමුවට ඉදිරිපත් කර තිබූ කමිටුවාර්තාවක් දක්වමින් විජිත හේරත් මන්ත්‍රීවරයා ප්‍රකාශ කර සිටියේ මහර බන්ධනාගාර සිදුවීමෙන් ඝාතනය වූ රැඳවියන් කිහිප දෙනෙකුගේ සිරුරුවල වෙඩි වැදීඇති බව එම අතුරු කමිටු වාර්තාවේ සඳහන් බවයි. විජිත හේරත් මන්ත්‍රීවරයා වැඩිදුරටත් පවසා සිටියේ මීට පෙර බන්ධනාගාර භාර ඇමතිවරයා පවසා සිටියේ මහර බන්ධනාගාර සිදුවීමෙන් මියගිය සිරකරුවන්ට වෙඩිවැදීනොමැති බවයි.", "URL": "https://lankatruth.com/si/?p=102851", "Category": "පුවත්", "Parent URL": null}