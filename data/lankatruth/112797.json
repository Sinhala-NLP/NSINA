{"Source": "Lankatruth", "Timestamp": "March 15, 2021", "Headline": "ලාෆ්ස් ගෑස් පෙන්නයි", "News Content": "වෙළෙඳපොළේ ලාෆ්ස් ගෑස්වල හිඟයක් ඇතැයි පාරිභෝගිකයෝ සහ වෙළඳ ව්‍යාපාරිකයෝ මැසිවිලි නඟති. ලාෆ්ස් ගෑස් කිලෝ ග්‍රෑම් 12.5ක ගෘහස්ත ද්‍රව ගෑස් සිලින්ඩර ප්‍රදේශ රැසකම තොග අවසන්වීම නිසා එම ගෑස් භාවිතයට ගන්නා පාරිභෝගිකයන් දැඩි අපහසුතාවයට පත්ව ඇතැයිද වාර්තා වේ. සති දෙකක පමණ කාලයක සිට ලාෆ්ස් ගෑස් තොග නොලැබුණු බව ගෑස් අලෙවි අලෙවිකරන වෙළඳ ව්‍යාපාරිකයෝ පවසති. මේ අතර ගෑස් මිල දින කීපයකදී ඉහළ යාහැකි බවට පැතිර යන ආරංචි හේතුවෙන් ඇතැම් වෙළෙඳුන් ගෑස් තොග සඟවා ඇති බවද පාරිභෝගිකයෝ චෝදනා කරති.", "URL": "https://lankatruth.com/si/?p=112797", "Category": "ආර්ථික පුවත්", "Parent URL": null}