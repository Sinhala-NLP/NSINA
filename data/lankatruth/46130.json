{"Source": "Lankatruth", "Timestamp": "January 11, 2018", "Headline": "එකම කොට්ඨාසයේ මෛත්‍රීගේ දෙපිරිසක් ගැටෙති", "News Content": "මතුගම ප්‍රාදේශීය සභාවට එක්සත් ජනතා නිදහස් සන්ධානයෙන් තරග කරන අපේක්ෂකයෙකුගේ නිවසට හා කාර්යාලයට, පසුගිය 08 වැනිදා රාත්‍රීයේ එම පක්ෂයේම සංවිධායකයෙකු විසින් පහරදී ඇතැයි වාර්තා වේ. එම පහරදීම සිදු කර ඇති සංවිධායකවරයාව මේ වනවිට පොලීසිය විසින් අත්අඩංගුවට ගෙන ඇති අතර ප්‍රශ්න කිරීම්වලදී අනාවරණය වී ඇත්තේ තමන්ද මෛත්‍රී පාර්ශවයෙන් මැතිවරණයට ඉදිරිපත් වීමට අපේක්ෂාවෙන් සිට ඇති නමුත් තමන්ට එම නාමයෝජනා නොලැබීම මත ප්‍රකෝපයට පත්ව මෙසේ තමන්ගේම පක්ෂයේ තම කොට්ඨාසයේම අපේක්ෂයාගේ නිවසට හා කාර්යාලයට පහර දී ඇති බවයි. මතුගම පොලීසිය සිද්දිය සම්බන්ධ පරීක්ෂණ සිදු කරයි.", "URL": "https://lankatruth.com/si/?p=46130", "Category": "පුවත්", "Parent URL": null}