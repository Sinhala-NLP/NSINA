{"Source": "Lankatruth", "Timestamp": "November 4, 2019", "Headline": "අනුර දිසානායකව ගාල්ලේදීත් උණුසුම්ව පිළිගනියි", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ජය තහවුරු කිරීමේ තවත් ජන රැලියක් අද (04) ගාල්ල නගරයේදී පැවැත්විණි. ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් පැවති එම රැලියේදී අනුර දිසානායක මහතාව ඉතා උණුසුම් අන්දමින් පිළිගනු ලැබිණි. එම රැලියේදී ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා, ශ්‍රී ලංකා විවෘත විශ්වවිද්‍යාලයේ සමාජ විද්‍යා අධ්‍යයන අංශයේ ආචාර්ය හරිනී අමරසූරිය මෙනවිය, නීතිඥ හර්ෂණ නානායක්කාර මහතා, සබරගමුව විශ්වවිද්‍යාලයේ භාෂා අධ්‍යයන අංශයේ ජ්‍යෙෂ්ඨ කතිකාචාර්ය ආචාර්ය හිනිදුම සුනිල් සෙනෙවි මහතා, ජනනියමු කලා කරුවෝ සංවිධානනය වෙනුවෙන් ජ්‍යෙෂ්ඨ රංගන ශිල්පී චන්ද්‍රසෝම බින්දු හේවා මහතා, ජනතා විමුක්ති පෙරමුණේ මධ්‍යම කාරක සභික, ගාල්ල දිස්ත්‍රික් නායක නලීන් හේවගේ මහතා, පරපුරක බලය සංවිධානයේ චාමර නාකන්දල මහතා සහ එක්සත් වාමාංශික පෙරමුණේ ගාල්ල දිස්ත්‍රික් ලේකම්, ලලිත් සේනානායක මහතා මෙහිදී ජනතාව ඇමතූහ. ගායන ශිල්පී ප්‍රේමවර්ධන කපුගේ මහතා, රුහුණු විශ්වවිද්‍යාලයේ රාජ්‍ය ප්‍රතිපත්ති අධ්‍යයන අංශයේ ජ්‍යෙෂ්ඨ කථිකාචාර්ය, ආචාර්ය ඩී.එල්.ඒ.එච් ශම්මික ලියනගේ මහතා ඇතුළු පිරිසක්ද එම රැලියට එක්වී සිටි අතර විශාල ජන සහභාගිත්වයක්ද දක්නට ලැබිණි.", "URL": "https://lankatruth.com/si/?p=84744", "Category": "පුවත්", "Parent URL": null}