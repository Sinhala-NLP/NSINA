{"Source": "Lankatruth", "Timestamp": "September 27, 2019", "Headline": "චන්ද්‍රයාන් 2, සඳමත කඩාවැටී ඇතැයි නාසා ආයතනය සඳහන් කරයි", "News Content": "චන්ද්‍ර ගවේශණය සඳහා ඉන්දියාව ගුවන් ගතකල චන්ද්‍රයාන් 2 මෙහෙයුම අසාර්ථක වූ බව ඇමරිකානු නාසා ආයතනය පවසා කර තිබේ. පසුගිය 7 වැනිදා චන්ද්‍රයා මතට මෘදු ගොඩ බැස්සවීමකට සූදානමින් සිටි ඉන්දීය අභ්‍යවකාශ යානය, ඊට සුළු මොහොතකට පෙර පෘථිවිය සමඟ පැවති සබඳතාවලින් ගිලිහී ගියේය. නාසා ගවේශන යානයක් මගින් පසුව එම ගොඩබැස්සවීමට සැළසුම්කර තිබූ ස්ථානයේ ලබාගෙන ඇති ඡායාරූප නිරීක්ෂණය කිරීමෙන් පසුව පෙනීගොස් ඇත්තේ ඉන්දීය යානය එහි කඩාවැටී විනාශවී ගොස් ඇති බවය. මෙම ඡායාරූප ලබාගෙන ඇත්තේ සදේ අදුරු කොටසේ බැවින් තව දුරටත් ඡායාරූප ආශ්‍රයෙන් මෙය නිරීක්ෂණය කළයුතු බවද නාසා ආයතනය පවසයි. මෙම ඉන්දීය චන්ද්‍ර මෙහෙයුම සාර්ථකව අවසන් කළේ නම් අභ්‍යවකාශ යානයක් සාර්ථකව සඳමත ගොඩබැස්සවූ සිව්වැනි රට බවට පත්වීමේ භාග්‍ය ඉන්දියාවට හිමිවේ. කෙසේ වෙතත් එම අවස්ථාවට සුළු මොහොතකට පෙර එම මෙහෙයුම අසාර්ථක විය.", "URL": "https://lankatruth.com/si/?p=81748", "Category": "විදෙස් පුවත්", "Parent URL": null}