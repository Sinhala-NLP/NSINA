{"Source": "Lankatruth", "Timestamp": "July 16, 2017", "Headline": "පුංචි ඡන්දය මිශ්‍ර ක්‍රමයට – මැතිවරණය නොවැම්බර් අග", "News Content": "පළාත් පාලන මැතිවරණය නොවැම්බර් අවසන් සතියේ පැවැත්වීමට දේශපාලන පක්ෂ නායකයන් එකඟත්වයට පැමිණ ඇතැයි දේශපාලන ආරංචි මාර්ග සඳහන් කරයි. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද (16) පස්වරුවේ අරලියගහ මන්දිරයේදී පැවති පක්ෂ නායකවරුන්ගේ සාකාච්ඡාවේදී මෙම එකඟතාවටය පැමිණ ඇති බව පැවසේ. මෙම සාකච්ඡාවට මැතිවරණ කොමිෂන් සභාවේ සහ නීතිපති දෙපාර්තමේන්තුවේ නිලධාරීන්ද සහභාගී වූ බව ආරංචි මාර්ග පවසයි. කොට්ඨාස ක්‍රමයට 60%ක් සහ සමානුපාතික ක්‍රමයට 40%ක් ලෙස නියෝජනය වන පරිදි සභිකයන් තොරා ගැනීමට අත සාකච්ඡා වී තිබේ. ඒ අනුව ඡන්දය පැවැත්වීමට නියමිතව ඇත්තේ මිශ්‍ර ක්‍රමයට ය. මූලාශ්‍ර ලංකාදීප", "URL": "https://lankatruth.com/si/?p=37626", "Category": "පුවත්", "Parent URL": null}