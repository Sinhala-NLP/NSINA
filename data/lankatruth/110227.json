{"Source": "Lankatruth", "Timestamp": "February 8, 2021", "Headline": "අදත් ආසාදිතයන් 09දෙනෙකු ජීවිතක්ෂයට", "News Content": "අද (08) දිනයේද මෙරට කොවිඩ් – 19 ආසාදිතයන්ගේ මරණ 09ක් පිළිබඳව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කර තිබේ. මෙසේ මියගොස් ඇත්තේ කොළඹ, ගම්පහ, කළුතර, කෑගල්ල, කුරුණෑගල, අනුරාධපුර, මහනුවර සහ යාපනය දිස්ත්‍රික්කවල පදිංචි වයස අවුරුදු 42, 45, 50, 61, 70, 71, 73 සහ 96 වයස්වල පසුවූවන්ය. මෙලෙස මියගිය අය අතර කාන්තාවන් තිදෙනෙකු සහ පිරිමි පුද්ගලයන් 06 දෙනෙකු සිටින අතර කොළඹ 15 ප්‍රදේශයේ පදිංචි 96 හැවිරිදි පිරිමි පුද්ගලයා මරණයට පත්ව ඇත්තේ සිය නිවසේදීමය. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 365කි.", "URL": "https://lankatruth.com/si/?p=110227", "Category": "කොවිඩ් -19 (කොරෝනා ) පුවත්", "Parent URL": null}