{"Source": "Lankatruth", "Timestamp": "September 2, 2017", "Headline": "රසායන විද්‍යා ප්‍රශ්න පත්‍ර සිදුවීමේ සිසුවාට දිවි ඇති තෙක් විභාග තහනම්", "News Content": "මෙවර උසස් පෙළ විභාගයේ රසායන විද්‍යා ප්‍රශ්න පත්‍රය වංචා කිරීමේ සිද්ධියට සම්බන්ධ ශිෂ්‍යාට ජීවිතාන්තය දක්වා විභාග තහනමක් පැවනවීමට විභාග දෙපාර්තමේන්තුව තීරණය කර තිබේ. විභාග දෙපාර්තමේන්තුව විසින් පවත්වන කිසිඳු විභාගයකට ඔහුට පෙනී සිටීමට නොහැකි බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කරයි. ප්‍රශ්න පත්‍රය වංචා කිරීම සම්බන්ධයෙන් අදාළ සිසුවා ඇතුළු සැකකරුවන් කිහිප දෙනෙකු මේ වනවිට රක්ෂිත බන්ධනාගාර ගත කර සිටිති. ඒ අතර වෛද්‍යවරයෙකු වන සිසුවාගේ පියා, එම විභාග වංචාවට සම්බන්ධ උපකාරක පන්ති ගුරුවරයා ඇතුළු කිහිපදෙනෙකු සිටිති.", "URL": "https://lankatruth.com/si/?p=40297", "Category": "පුවත්", "Parent URL": null}