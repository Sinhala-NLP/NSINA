{"Source": "Lankatruth", "Timestamp": "October 31, 2022", "Headline": "ආහාර අහේනිය ගම්මාන පිටින් ගිල ගනී – සාක්ෂි මෙන්න", "News Content": "දිඹුලාගල ප්‍රදේශයේ ගම්මාන 8ක දහසකට අධික දරුවන් පිරිසක් ආහාර අහේනිය නිසාම පාසල් යාම අත්හැර ඇති බව ලංකාදීප අද (31) ප්‍රධාන ප්‍රවෘත්තියෙන් අනාවරණය කර තිබේ.  එම පුවත්පත අදාළ ප්‍රවෘත්තිය සඳහා පාදක කර ගෙන තිබෙන්නේ දිඹුලාගල දලුකාන ආදීවාසී නායිකා කේ. ලිසිනෝනාගේ කරුණු දැක්වීමක් ය. පවතින ආර්ථික අහෝනිය හමුවේ බඩුමිල ඉහල යාම දරාගත නොහැකිව ආහාර ලබා ගැනීම කළ නොහැකි මට්ටමට එම ගම්වාසීන් පත්වී ඇත. මේ නිසා ආහාරයට ගත හැකි ගෙඩි වර්ග සහ අල වර්ග සොයමින් දරුවන් කැලෑ වැදී ඇති බව එම නායිකාව හෙළිකර තිබේ. පාසල් දරුවන් ක්ලාන්තය සෑදී ඇද වැටීම විශාල වහයෙන් සිදුවන බවත් මේ සම්බන්ධයෙන් සෞඛ්‍ය අමාත්‍යංශය හෝ අධ්‍යාපන අමාත්‍යංශයේ වගකිවයුත්තන් කිසිදු අවධානයක් යොමු කර නැති බවත් ජනාධිපතිගේ ආහාර ලබාදීමේ ක්‍රියාවලිය සිදු නොවන බවටත් ඇය චෝදනා එල්ල කර ඇත.  මේ ලෙස කුසගින්නේ සිටින දරුවන් දිඹුලාගල, දලුකාන, පරණ මිල්ලාන, කොළකන වාඩිය, යක්කුරේ, පහල යක්කුරේ, කළු කැලේ, ඇල්ලේ වැව සහ කුඩා වැව ආදී ගම්වල අධික වශයෙන් සිටින බව හෙළිකර තිබේ.", "URL": "https://lankatruth.com/si/?p=141440", "Category": "පුවත්", "Parent URL": null}