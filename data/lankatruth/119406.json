{"Source": "Lankatruth", "Timestamp": "July 10, 2021", "Headline": "ඔන්ලයින් ඉගැන්වීම් නැවත්වීමට ගුරුවරුන්ගෙන් දැඩි තීරණයක්", "News Content": "ලබන සඳුදා(12) සිට ඔන්ලයින් අධ්‍යාපනය ලබාදීම නැවැත්වීමට තීරණය කල බව ලංකා ගුරු සේවා සංගමය පවසයි.කොතලාවල විශ්ව විද්‍යාල පනතට එරෙහිව උද්ඝෝෂණ ව්‍යාපාරයක දී ලංකා ගුරු සංගමයේ මහලේකම් ජෝෂප් ස්ටාලින් ඇතුලු 15 දෙනෙකු අත්අඩංගුවට ගෙන බලහත්කාරයෙන් නිරෝධායනට යොමු කිරීමට විරෝධය පල කරමින් සහ ඔන්ලයින් අධ්‍යාපනය ලබාදීමෙදී ගුරුවරුන් මුහුණ දෙන ගැටලු වලට පිලියම් යොදන ලෙස බලකරමින් එළඹෙන සඳුදා සිට ඔන්ලයින් අධ්‍යාපන වැඩසටහනින් ඉවත් වීමට සියලුම ගුරු සංගම් තීරණය කල බව ලංකා ගුරු සේවා සංගමයේ ලේකම් මහින්ද ජයසිංහ පවසයි.“බලහත්කාරයෙන් නිරෝධායනයට යොමුකර වෘත්තීය සමිති වල බලය හැල්ලු කිරීමට ආණ්ඩුව හිතනවා නම් එය මුලාවක් පමණයි. ඔන්ලයින් ඉගැන්විමේදි ගුරුවරුන් මුහුණ දෙන ගැටලු ගැන කිහිප වතාවක් බලධාරින් දැනුවත් කලත් කිසිදු සාධනීය පිළිතුරක් ලැබුනේ නැ.” මහින්ද ජයසිංහ වැඩිදුරටත් පවසයි.", "URL": "https://lankatruth.com/si/?p=119406", "Category": "පුවත්", "Parent URL": null}