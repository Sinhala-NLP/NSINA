{"Source": "Lankatruth", "Timestamp": "June 1, 2021", "Headline": "අද ආසාදිත මරණ 43ක්… 07ක් නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (31) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 43ක් සිදුව තිබේ. එම මරණ 43න් මරණ 07ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ සීදූව, කඩුවෙල, හාලිඇල, වාරියපොළ, මාවතගම, ගලේවෙල, උහුමීය, කුරුණෑගල, නිකදළුපොත, මැල්සිරිපුර, සෙවනගල, රත්තොට, පානදුර, යන්තම්පලාව, ගිරිඋල්ල, කොබෙයිගනේ, කරෙයිනගර්, පුත්තලම, පැල්මඩුල්ල, කාත්තන්කුඩි, වත්තල, වවුනියාව, බුළුකොට, කෑගල්ල, කලගෙඩිහේන, මිනුවන්ගොඩ, කලගෙඩිහේන, තලංගමුව, අතුරුගිරිය, උඩවලව, කුරුවිට, කලවාන, උඩකරවිට, කහවත්ත, පැල්මඩුල්ල, කිරිඇල්ල, රත්නපුර යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,484 දක්වා ඉහළ ගොස් ඇත. එමෙන්ම ශ්‍රි ලංකාව දෛනිකව වැඩිම මරණ වාර්තා කළ රටවල් අතර 25 වන ස්ථානයේ පසු වේ.", "URL": "https://lankatruth.com/si/?p=117409", "Category": "කොවිඩ් -19 (කොරෝනා ) පුවත්", "Parent URL": null}