{"Source": "Lankatruth", "Timestamp": "July 5, 2018", "Headline": "කිරි ගවයන් ගෙන්වීමේදී විශාල මුදල් වංචාවක් ගැන සමස්ත ලංකා ගොවිජන සම්මේලනයෙන් හෙළිදරව්වක්", "News Content": "මෙරටට කිරි ගවයන් ආනයනය කිරීම සදහා පාර්ලිමේන්තුවේ අනුමැතියකින් තොරව විදේශ සම්පත් දෙපාර්තමේන්තුව මගින් රුපියල් කෝටි 172කට ආසන්න මුදලක් ඕස්ට්‍රේලියානු සමාගමකට අත්තිකාරම් වශයෙන් නිදහස් කිරීම පිලිබදව අල්ලස් හෝ දුෂණ කොමිෂන් සභාවට පැමිණිලි කරන බව සමස්ත ලංකා ගොවිජන සම්මේලනය අද (05) දඹුල්ලේ පැවති මාධ්‍ය හමුවකදී එහි ජාතික සන්විධායක් නාමල් කරුණාරත්න මහතා ප්‍රකශ කළේය. මෙම මාධ්‍ය හමුව දඹුල්ල සියපත් හෝටලයේදී පැවැත්විණි, කිරි ගොවින් සුරකිමේ ජාතික එකමුතුවේ කැදවුම්කරු සුසන්ත කුමාර නවරත්න, මහතාද මෙහිදී අදහස් දැක්විය. විගණකාධිපති වාර්තාව අනුව පශු ක්ෂේත්‍රයේ කිරි ගවයන් 20,000ක් ගෙන්වීමට අදාලව නෙද්ර්ලන්තය හා ඔස්ට්‍රේලියාව යන රටවල් සමග 2014/04/14 වෙනි දින අත්සන් කරන ලද ගිවිසුම අනුව කිරි ගවයන් 5000ක් පළමුව ගෙන්වා ඇති බවත් අදාල ගිවිසුම් 2016 වසරේ ඔක්තෝම්බර් මස අවසන්වීමට තිබී ඇත. ආණ්ඩු පෙරළියත් සමග අදාල ගිවිසුම් යාවතකාලින නොකර සිටීමට ඉඩකඩ තිබු නමුත් මෙම ගනුදෙනුවේ පවතින දුෂිතභාවය නිසා තවත් කිරි ගවයන් 15,000ක් ගෙන්වීමට අදාල පුවත්පත් දැන්වීම් පලකරනු ලැබූ බවද නාමල් කරුණාරත්න මහතා පැවසිය. ආනයනය කරන ලද කිරි ගවයන්ට බෝවින් ඩයරියා හා පැසියෝලා හෙපටිකා නැමති අක්මා රෝගය වැළදුණු සතුන් සිටින බවට විගණන වාර්තාවෙන් පෙන්වා තිබු බවත්, නිරෝධායන වාර්තාවේ පෙන්වා දී ඇති නිර්දේශයන් නොසලකා හැර ඉතිරි කිරි ගවයන් 15,000සක් ආනයනය කරන්නේ නම් ඊට අදාලව කටයුතු කරන සියලුම පුද්ගලයින් වගකීම භාරගත යුතු බවට නිර්දේශයන් කර තිබු බවද පැවසිය. ආනයනය කරන ලද සතුන් පිලිබදව සත්ව නිෂ්පාදන හා මෙහෙයුම් අධ්‍යක්ෂක ජනරාල් වෛද්‍ය නිහාල් වේදසිංහ මහතා විසින් විමර්ශනයක් සිදුකට යළි මෙම සතුන් නිරෝධායනය කරන ලෙස හා රෝග ආසාදනයට ලක්වූ සතුන් විනාශ කර දමන ලෙසට කරුණු ඇතුලත් වාර්තාව පිලිබදව ක්‍රියාමාර්ග ගෙන නොමැති බවද නාමල් කරුණාරත්න මහතා කීය. තොරතුරු දැනගැනීමේ පනත හරහා ලබාගත් තොරතුරු අනුව යළි 2018 වර්ෂයට කිරි ගවයන් අදාල දෙපාර්තමේන්තුව මගින් ආනයනය නොකරන බවට තම සම්මේලනය ලබාදුන් තොරතුරු සාවද්‍ය බව පැවසු නාමල් කරුණාරත්න මහතා ඊට එරෙහිව රාජ්‍ය සේවා කොමිෂන් සභාවටද පැමිණිලි කරන බවද කියා සිටියේය. නාමල් කරුණාරත්න මහතා සුසන්ත කුමාර නවරත්න මහතා", "URL": "https://lankatruth.com/si/?p=55658", "Category": "පුවත්", "Parent URL": null}