{"Source": "Lankatruth", "Timestamp": "August 2, 2021", "Headline": "පිහිනුම් තටාකයේ වීරයා", "News Content": "2016 රියෝ ඔලිම්පික් පිටියේදී පිහිනුම් තටාකයේ යෝධ තල්මසා වූ මයිකල් පෙල්ප්ස්ගේ සෙවණේ වැඩුණු Caeleb Dressel මෙවර පෙල්ප්ස්ගේ අඩුව අඩුපාඩුවකින් තොරව පුරවමින් ඉන්නවා. 1996 වසරේ අගෝස්තු මස 16 වෙනිදා උපන් මේ 24 හැවිරිදි තරුණයා මේ වනවිට මයිකල් පෙල්ප්ස් රැකගෙන ආ ඔලිම්පික් පිහිනුම් තටාකයේ ඇමරිකානු අධිපත්‍යය රැක ගනිමින් සියළු ගෞරවයන් රනින් බබලවන්නට ඩ්‍රෙසෙල් සමත් වී සිටිනවා. 2016 රියෝ ඔලිම්පික් තරගාවලියේ 4100m නිදහස් ආර ඉසව්වේ සහ 4100m Medley ඉසව්ව රනින් සරසවන්නට මූලිකව කටයුතු කරපු ඩ්‍රෙසෙල් මෙවරද 4100m Medley ඉසව්වේ සහ 4100m නිදහස් ආර රන් පදක්කම් ඇමරිකාවට දිනා දීමට මූලික වෙනවා. ඒ වගේම ඩ්‍රෙසෙල් මීටර් 100 නිදහස් ආර පිහිනුම් තරගයේ මූලික වටයේදී තත්පර 47.73ක කාලයක් වාර්තා කරමින් දෙවෙනියා ලෙස තරගය අවසන් කරමින් අවසන් පූර්ව තරගයට සුදුසුකම් ලබපු ඔහු අවසන් පූර්ව තරගයේදී 47.23ක කාලයක් වාර්තා කරමින් අවසන් තරගයට සුදුසුකම් ලබනවා.අවසන් තරගයේදී සිය දක්ෂතා වැඩි දියුණු කරගෙන ඩ්‍රෙසෙල් තත්පර 47.02කින් තරගය අවසන් කරමින් නව ඔලිම්පික් වාර්තාවක්ද පිහිටවමින් සිය පෞද්ගලික පළමු රන් පදක්කම ලබා ගන්නවා. 2016 රියෝ ඔලිම්පික් තරගාවලියේ මෙම ඉසව්වේ හයවෙනියා වූ ඩ්‍රෙසෙල් මේ පිහිනුම් තටාකය තුළ සිය දක්ෂතා වර්ධනය කරගෙන ඇති අයුරු කැපී පෙනෙනවා. එසේම මීටර් 100 සමනල ආර ඉසව්වේදී තත්පර 49.71කට පිහිනමින් අවසන් පූර්ව තරගයේදී නව ඔලිම්පික් වාර්තාවක් පිහිටවූ ඩ්‍රෙසෙල් එම ඉසව්වේ අවසන් තරගයේදී තත්පර 49.45කට පිහිනමින් නව ලෝක වාර්තාවක් පිහිටුවන්න සමත් වෙනවා. එකි රන් පදක්කමද සිය රාජ්‍යය වෙනුවෙන් ලබා දෙන්න සමත් වූ ඔහු, මීටර් 50 නිදහස් ආර ඉසව්ව 21.07කින් නිමා කර ඔලිම්පික් වාර්තාවක්ද සමගින් එම ඉසව්වේද රන් පදක්කම දිනාගත් ඩ්‍රෙසෙල් මෙවර ඔලිම්පික් තරගාවලියේ පිහිනුම් තටාකයේ රන් පදක්කම් පහක් දිනා ගැනීමට සමත් වෙනවා. එකී රන් පදක්කම් පහ වගේම මීටර් 100,50 නිදහස් ආර ඉසව්වේ ඔලිම්පික් වාර්තා අලුත් කර අතර එමෙන්ම මීටර් 100 සමනළ ආර ඉසව්වේ සහ 4*100 medley ඉසව්වේ ලෝක වාර්තාවක්ද පිහිටුවන්නට සමත් වුනා. එසේ මයිකල් පෙල්ප්ස් නම් අමරණීය පුරාවෘත්තයේ සෙවනේ හැදුනු ඩ්‍රෙසෙල් මෙවර ඔලිම්පික් පිහිනුම් තටාකයේ හිතුවක්කාර වීරයෙකු වී හමාරයි. ©️ Rishie Bro", "URL": "https://lankatruth.com/si/?p=120771", "Category": "ක්‍රීඩා පුවත්", "Parent URL": null}