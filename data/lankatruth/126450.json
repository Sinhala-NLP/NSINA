{"Source": "Lankatruth", "Timestamp": "November 30, 2021", "Headline": "අදත් සවස් කාලයේ තද වසි…", "News Content": "අද (30) සවස්කාලයේද දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි. විශේෂයෙන් සබරගමුව, මධ්‍යම, බස්නාහිර, වයඹ සහ ඌව පළාත්වලත්, ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර 75ට වැඩි තරමක තද වැසි ඇතිවිය බව එම දෙපාර්තමේන්තුවේ සඳහන් කරයි. නැගෙනහිර පළාතේ වෙරළබඩ ප්‍රදේශවල සහ හම්බන්තොට දිස්ත්‍රික්කයේ උදෑසන කාලයේද වැසි ස්වල්පයක් ඇතිවන බවද ඔවුන් සඳහන් කරයි. ගිගුරුම් සහිත වැසි සමග තාවකාලික තද සුළං සහ අකුණු අනතුරු ඇති විය හැකි බැවින් අනතුරු අවම කර ගැනීමට පියවර ගන්නැයි කාලගුණ විද්‍යා දෙපාර්තමේන්තුව ජනතාවට දැනුම්දීමක් කරයි.", "URL": "https://lankatruth.com/si/?p=126450", "Category": "පුවත්", "Parent URL": null}