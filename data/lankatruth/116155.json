{"Source": "Lankatruth", "Timestamp": "May 8, 2021", "Headline": "ගාමිණී ලොකුගේගේ ගබඩාව ලොක්ඩවුන් ඇරියාද?", "News Content": "කොවිඩ් වෛරසය පැතිරීම නිසා පිළියන්දල පොලිස් බලප්‍රදේශය හුදකලා කිරීමට සෞඛ්‍ය අංශ කටයුතු කරනු ලැබුවත් එය ඉවත් කිරීමට ගාමිණීලොකුගේ ඇමතිවරයා මැදිහත් වූ බවට මේ වනවිට නොරහසවීඇති පසුබිමක ඇමතිවරයා එලෙස මැදිහත් වූයේ ඔහුට අයත් ඉඩමක ප්‍රසිද්ධ සමාගමක ගබඩාවක් පිහිටා තිබීම නිසා යැයි මාධ්‍ය වාර්තා කර තිබේ. කොවිඩ් වෛරසය වේගයෙන් පැතිරීම හේතුවෙන් පිළියන්දල පොලිස් බල ප්‍රදේශයම හුදෙකලා කරන ලෙසට සෞඛ්‍ය බලධාරින් නිර්දේශ කර තිබියදී එම පොලිස් බල ප්‍රදේශයේ ග්‍රාම නිලධාරි කොට්ඨාසය කිහිපයක් හුදෙකලා බවින් මුදාහැරීම සිදුවූයේ එම ඇමැතිවරයාගේ බලපෑම නිසාවෙන් යැයි ප්‍රදේශවාසීන් පවසන බවට මාධ්‍ය වාර්තා කර ඇත. මෙම සිද්ධිය සම්බන්ධයෙන් සොයා බැලීම සඳහා සෞඛ්‍ය අමාත්‍යාංශය විසින් තාක්ෂණික කමිටුවක් පත්කරනු ලැබූ අතර, ඔවුන් එම ප්‍රදේශයට ගොස් එ් පිළිබඳව පරීක්ෂණ සිදු කරනු ලැබූඅතර එම කමිටුව වාර්තාව මේ වනවිට සෞඛ්‍ය සේවා අධ්‍යක්ෂ ජනරාල්වරයාට බාරදී තිබේ. එම වාර්තාවේ නිර්දේශවලට අනුව කැස්බෑව සෞඛ්‍ය වෛද්‍ය නිලධාරී කොට්ඨාසයේ ග්‍රාම නිලධාරී වසම් 04ක් ඊයේ සිට නැවත (07) හුදෙකලා කෙරිණි.", "URL": "https://lankatruth.com/si/?p=116155", "Category": "පුවත්", "Parent URL": null}