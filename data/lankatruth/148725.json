{"Source": "Lankatruth", "Timestamp": "July 5, 2023", "Headline": "රනිල් පොහොට්ටු EPF කොල්ලය හෙළි කරන්න විද්වත්හු පෙල ගැසෙති", "News Content": "දේශීය ණය කපා හැරීමේ රනිල් පොහොට්ටු ක්‍රියාවලිය යටතේ සේවක අර්ථසාදක අරමුදලට සිදු කරන කප්පාදුව හෙළි කිරිම සඳහා ආර්ථික විශේෂඥයන් සහ විද්වත්හු පෙලගැසෙමින් සිටිති. මේ වනවිටත් වෙරිටේ රිසච් ආයතනයේ අධ්‍යක්ෂ ආචාර්ය නිශාන් දි මෙල්, කොළඹ විශ්වවිද්‍යාලයේ ආර්ථික විද්‍යා අධ්‍යන අංශයේ ජ්‍යෙෂ්ඨ කථිකාචාර්ය ඉන්ද්‍රජීත් රොද්‍රිගෝ, මහාචාර්ය සුමනසිරි ලියනගේ සහ ශ්‍රී ජයවර්ධන පුර විශ්වවිද්‍යාලයේ කලමනාකරණ පීඨයේ මහාචාර්ය අනිල් ජයන්ත් ප්‍රනාන්දු ප්‍රධාන ධාරාවේ සම්මන්ත්‍රණ සහ මාධ්‍ය හමුවලදී අදාල කරුණු හෙළිදරව් කර තිබේ. මේ වනවිට අර්ථසාදක අරමුදලේ මුදල් විශේෂයෙන්ම බැඳුම්කරවල ආයෝජනය කිරීමෙන් ලැබෙන 13.52%ක පොලී අනුපාත 9.1% දක්වා කප්පාදු කිරීමෙන් සිදුවන කොල්ලය පිළිබඳව සාඛ්‍යා දත්ත හෙළි කර ඇත. 2038 දක්වා වසර 16ක් පුරා අඛණ්ඩව සිදුකරන මෙම කප්පාදුවෙන් අර්ථසාදක අරමුදලට අවම වශයෙන් රුපියල් ට්‍රිලියන 12ක් අහිමිවන බව පෙන්වා දී තිබේ. ඊට අමතරව අනිකුත් විශ්‍රාම අරමුදල් සඳහාද මෙම කප්පාදුව ඒ ආකාරයෙන්ම සිදුකෙරේ.", "URL": "https://lankatruth.com/si/?p=148725", "Category": "ආර්ථික පුවත්", "Parent URL": null}