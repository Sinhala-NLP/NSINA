{"Source": "Lankatruth", "Timestamp": "November 21, 2018", "Headline": "කතානායක අගවිනිසුරුට යොමුකළැයි අන්තර්ජාලයේ සැරිසරන ලියුම බොරුවක්…", "News Content": "කතානායක කරූ ජයසූරිය මහතා විසින් අගවිනිසුරුවරයා වෙත ලිපියක් යොමු කර ඇතැයි පවසමින් අන්තර්ජාලයේ සැරසරන ලිපිය බොරුබවත් බවත් කතානායකවරයා එවැනි ලිපියක් යොමු කර නැති බවත් කතානායක මාධ්‍ය අංශය සඳහන් කරයි. කතානායක මාධ්‍ය අංශය මාධ්‍ය වෙත නිවේදනයක් යොමු කරමින් මේ බව සඳහන් කරයි. ව්‍යවස්ථා විරෝධීව, සදාචාරසම්පන්න නොවන ලෙස කුමන්ත්‍රණයක් දියත් කරමින් බලය ලබා ගැනීමකින් පසු නීති විරෝධීවත් කුමන්ත්‍රණකාරීවත් එම බලය පවත්වා ගැනීමට ගෙන ගිය උත්සාහයන් පාරජය වී තිබෙන තත්වයක් තුළ එය දරාගැනීමට නොහැකි පරාජිත කුමන්ත්‍රණ කල්ලිය මෙවැනිම නීතිවිරෝධී, අශිෂ්ට ක්‍රියාමාර්ග ගනිමින් අසත්‍ය ප්‍රචාරයන් ගෙන යමින් තිබේ. ප්‍රජාතන්ත්‍රවාදය ආරක්ෂා කිරීම සඳහා කතානායකවරයා පාර්ලිමේන්තුවේදී නොසැලී ගනු ලැබූ ක්‍රියාමාර්ග හමුවේ කුමන්ත්‍රණ කල්ලි දැඩි පරාජයකට ලක්ව තිබෙන අතර ඔවුන් මේ වනවිට මඩ, අවලාද සහ අසත්‍ය ප්‍රචාරයන් ගෙනයමින් සිටිති.", "URL": "https://lankatruth.com/si/?p=63769", "Category": "පුවත්", "Parent URL": null}