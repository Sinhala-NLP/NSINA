{"Source": "Lankatruth", "Timestamp": "December 12, 2020", "Headline": "ඔරිජිනල් රාවණ පැණිය හැදුවේ අපියි – රිටිගල ගුරුන්නාන්සේ", "News Content": "රාවන සහ විජය බා රජ සමයන්වලදී පවා යුද්ධවලදී සොල්දාදුවන් අඩ බපන කිරීමට භාවිතා කළ වෛරස් නැතිකිරීමේ හැකියාව පවා තිබුණු වෙද පරම්පරාවකින් පැවත එන තමන් ඔරිජිනල් රාවණ පැණිය හැදූ බව රිටිගල ගුරුන්නාන්සේ නම් පුද්ගලයෙකු මාධ්‍ය හමුවක් පවත්වමින් ප්‍රකාශ කර තිබේ. ඔහු වැඩිදුරටත් ප්‍රකාශ කරන්නේ එම රජ සමයන්හිදී භාවිතා කළ විශ වායූන්ද තිබූ බවයි. එහෙත් මෙම අභියෝග ජයගෙන විෂ වායු සහ වෛරස් මර්ධනය කිරීමේ හැකියාවක් තිබෙන බලගතු රාවණ පැණිය මේ වනවිටත් තමන් සතුව තිබෙන බව ඔහු හෙළිකර තිබේ. කෑගල්ලේ කොරෝනා පැණිය මාධ්‍ය මගින් ප්‍රචාරය කිරීමට විශාල අනුග්‍රහයක් දැක්වු රාජ්‍ය ඇමති සිසිර ජයකොඩි මෙම රටිගල ඕරිජිනල් කොරෝනා පැණිය සඳහාද අනුග්‍රහය දැක්වූ බව මාධ්‍ය හමුවේදී රිටිගල ගුරුන්නාන්සේ නම් තැනැත්තා ප්‍රකාශකරයි.", "URL": "https://lankatruth.com/si/?p=103183", "Category": "පුවත්", "Parent URL": null}