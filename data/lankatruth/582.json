{"Source": "Lankatruth", "Timestamp": "December 22, 2011", "Headline": "විශ්වවිද්‍යාල ශිෂ්‍ය සංගම් තහනම ඉවත්කරන ලෙස ආණ්ඩුවට බලකරනවා – හඳුන්නෙත්ති", "News Content": "ආණ්ඩුව විසින් ගෙනඒමට අපේක‍ෂා කරන පෞද්ගලික විශ්වවිද්‍යාල පනතට පළමුවෙන්ම එරෙහිවිය හැකි විශ්වවිද්‍යාල ශිෂ්‍යයින් සහ ඔවුන්ට නායකත්වය දෙන ශිෂ්‍ය සංගම්වලට මර්දනය කැඳවීමට ආණ්ඩුව ගනිමින් සිටින ක්‍රියාමාර්ග තම පක‍ෂය දැඩිව හෙළාදකින බවත් ශිෂ්‍ය සංගම්වලට පනවා ඇති තහනම වහා ඉවත්කරන ලෙසට ආණ්ඩුවට බලකරන බවත් ජවිපෙ පාර්ලිමේනතුමන්ත්‍රී සුනිල් හඳුන්නෙත්ති මහතා පැවසීය.       ඔහු මේ බව ප්‍රකාශ කළේ අද (22) පස්වරුවේ ජවිපෙ ප්‍රධාන කාර්යාලයේ පැවති මාධ්‍ය හමුවකදීය. ආණ්ඩුව විසින් විශ්වවිද්‍යාලවල උග්‍රකර ඇති ශිෂ්‍ය මර්දනය පිළිබඳව කරුනු පැහැදිලි කිරීම සඳහා පැවති මෙම මාධ්‍ය හමුවේදී වැඩිදුරටත් අදහස් දැක්වූ සුනිල් හඳුන්නෙත්ති මහතා මෙසේද ප්‍රකාශ කළේය. ”මේවන විට සරසවි පද්ධතිය තුළ මහා ශිෂ්‍ය සංගම් 6 ක් ඇතුළු ශිෂ්‍ය සංගම් 30ක් ආණ්ඩුව විසින් තහනම් කර තිඛෙනවා. ශිෂ්‍යයන් 300 කට අධික ප්‍රමාණයකගේ පංති තහනම් කර තිඛෙනවා. මෙවැනි මර්දනකාරී තත්වයක් ආණ්ඩුව විසින් ගෙන එන්නේ, පෞද්ගලික විශ්වවිද්‍යාල පනතට එරෙහිව ශිෂ්‍යයන් පෙළගැසීම වැළැක්වීම සඳහායි. අලූත් පනත මගින් ආණ්ඩුව රාජ්‍ය නොවන විශ්වවිද්‍යාල යටතේ පෞද්ගලික විශ්වවිද්‍යාල ඇරඹීමට සූදානම්වනවා. දැනට ලංකාවේ විශ්වවිද්‍යාල කටයුතු භාර විශ්විද්‍යාල ප්‍රතිපාදන කොමිසමට ඉහළින් නියාමන මණ්ඩලයක් පිහිටුවීමට එමගින් යෝජිතයි. එහි සමාජික ප්‍රමාණය 11ක් වන අතර ඇමතිවරයා විසින් සෘජුවම 4 දෙනෙක්ද නිලබලයෙන් 7 ක්ද පත්කරනු ලබනවා. මෙම ඇමතිවරයා පත්කරන සිවුදෙනා පෞද්ගලික විශ්වවිද්‍යාලවල ඉහළ තනතුරු දරන අය වීමටත් ඉඩතිඛෙනවා. අවශ්‍යනම් එවැනි අයෙක් සභාපති කරවීමටත් පනතෙන් ඉඩ තිඛෙනවා. මේ සියල්ලෙන් පැහැදිලි වන්නේ රාජ්‍ය විශ්වවිද්‍යාල බිඳවැට්ටවීමේ හා පෞද්ගලික විශ්වවිද්‍යාල පිහිටුවීමේ ආණ්ඩුවේ සූදානමයි. මාලඹේ පෞද්ගලික වෛද්‍ය විද්‍යාලය පිළිගනිමින් එස්.බී. දිසානායක උසස් අධ්‍යාපන අමාත්‍යවරයා පසුගියදා ගැසට් පත්‍රයක් නිකුත්කර අධ්‍යාපනය පෞද්ගලීකරණය කිරීම සඳහා ආණ්ඩුවේ සූදානම ප්‍රකාශයට පත්කළා. ඉදිරි ජනවාරීයේ ‘ආණ්ඩුව උසස් අධ්‍යාපන ආයතනවල සුදුසුකම් රාමු, ප්‍රමිතියේ ආරක‍ෂණය හා වරප්‍රදානය කිරීමේ පනත’ නමින් නව පනත ගෙනඒමට සූදානම් වෙනවා. ආණ්ඩුව මේ මොන වචනවලට මුවා වුණත් මෙය විශ්වවිද්‍යාල පෞද්ගලීකරණය නීතිගතකිරීමෙ පනතයි. ජේ.ආර්. ට. 5/6 ක බලයෙන් කිරීමට නොහැකිවූ දේ කිරීමට රාජපක‍ෂ ආණ්ඩුව සූදානම් වෙනවා. ඊට අදාල මර්දනීය පරිසරය සැකසීම නිදහස් අධ්‍යාපනයෙන් සරසවියට ගිය උසස් අධ්‍යාපන අමාත්‍යවරයාට භාරදී තිඛෙනවා. ආණ්ඩුව මර්දනය කැඳවීමේදී වියරු ලෙස කටයුතු කරමින් ඉන්නවා. විශ්වවිද්‍යාල ශිෂ්‍ය සංගම් සිසුන්ගේ ප්‍රජාතන්ත්‍රවාදී අයිතියක්. ඒවා ඔවුන්ට සංවිධානය වීමට නිල වශයෙන්ම ඇති ආයතනයන්. පේරාදෙනිය ශිෂ්‍ය සංගමය තහනම් කරමින් විශ්වවිද්‍යාල උපකුලපතිවරයා ඊයේ කළ ප්‍රකාශය විහි`ඵවක්. ශිෂ්‍ය සංගම් හා සිසුන් සරසවියේ කීර්තිනාමය කෙළසනවායැයි ඔහු කියා තිබුණා. නමුත් ගොඩනැගිලි නොමැතිව පීඨයන් සහ පාඨමාලා ආර්ම්භ කරමින් සරසවිය අපකීර්තියට පත්කර ඇත්තේ ඔවුන්මයි. එසේම රජරට විශ්වවිද්‍යාලයේ මහාචාර්ය ඒකක නොමැතිව වෛද්‍යපීඨ ආරම්භ කර එම පාඨමාලා හැදෑරූ සිසුන් අතරමංකර ඇති ආණ්ඩුවමයි සරසවි අපකීර්තියට පත්කරන්නේ. පසුගියදා කෝප් කමිටුව ජයවර්ධනපුර, පේරාදෙනිය, මොරටුව, සබරගමුව හා විවෘත යන විශ්වවිද්‍යාල දූෂිතම ආයතන අතරට ඇතුළත් වන බව හෙළි කළා. එසේනම් සරසවියේ කීර්තිනාමය කෙසා ඇත්තේ ශීෂ්‍යයන් හා ඔවුන්ගේ ශිෂ්‍ය සංගම්ද? මේ තත්වය තුළ ශිෂ්‍යයින්ට ඔවුන්ගේ අදහස් ප්‍රකාශකිරීමට ඇති අයිතිය වෙනුවෙනුත් සංවිධානය වීමට ඇති අයිතිය වෙනුවෙනුත් ජනතා විමුක්ති පෙරමුණ කැපවෙනවා. ඒ අයිතිය වෙනුවෙන් පෙනීසිටින ලෙස රටේ ප්‍රජාතන්ත්‍රවාදය අගයන රටේ සියලූ ජනතාවගෙන් ඉල්ලා සිටිනවා.”", "URL": "https://lankatruth.com/si/?p=582", "Category": "පුවත්", "Parent URL": null}