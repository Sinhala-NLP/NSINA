{"Source": "Lankatruth", "Timestamp": "June 18, 2012", "Headline": "ජූලම්පිටියෙ අමරෙ කොටලා තියෙන්නෙ කෙහෙල් ගහට – අනුර", "News Content": "ජූලම්පිටියෙ අමරෙ කොටලා තිබෙන්නේ කෙහෙල් ගහට බවත් මේ ඝාතකයින් නීතිය ඉදිරිපිටට පමුණුවන තෙක් තම සටන නොනවතින බවත් ජ.වි.පෙ. දේශපාලන මණ්ඩල සභික ,  පාර්ලිමේන්තු මන්ත්‍රී අනුර දිසානායක මහතා පවසයි. ජූලම්පිටියෙ අමරෙ කොටලා තිබෙන්නේ කෙහෙල් ගහට බවත් මේ ඝාතකයින් නීතිය ඉදිරිපිටට පමුණුවන තෙක් තම සටන නොනවතින බවත් ජ.වි.පෙ. දේශපාලන මණ්ඩල සභික, පාර්ලිමේන්තු මන්ත්‍රී අනුර දිසානායක මහතා පවසයි. ඔහු මේ බව ප්‍රකාශ කළේ අද( 18)  දහවල් කටුවන පැවති විරෝධතා උද්ඝෝෂණයක් අවසානයේ ජනතාව අමතමිනි. කටුවන ජ.වි.පෙ. ජනහමුවට වෙඩි තැබූ මිනීමරුවන් අත්අඩංගුවට ගෙන නීතිය ක්‍රියාත්මක කරන ලෙසට බලකරමින් මෙම විරෝධතාව සංවිධානය කර තිබිණි. ඔහු මේ බව ප්‍රකාශ කළේ අද(18) දහවල් කටුවන පැවති විරෝධතා උද්ඝෝෂණයක් අවසානයේ ජනතාව අමතමිනි. කටුවන ජ.වි.පෙ. ජනහමුවට වෙඩි තැබූ මිනීමරුවන් අත්අඩංගුවට ගෙන නීතිය ක්‍රියාත්මක කරන ලෙසට බලකරමින් මෙම විරෝධතාව සංවිධානය කර තිබිණි. එහිදී වැඩිදුරටත් අදහස් දැක්වූ අනුර දිසානායක මහතා මෙසේද පැවසීය. “ඇස් පනාපිට ඝාතකයින් සිටිනවා. ඝාතනයට වගකිව යුත්තේ කවුදැයි කුඩා දරුවෙක් පවා දන්නවා. මහජනයාගේ බදු මුදලින් යැපෙන ආණ්ඩුවක් හා පොලීසියක් තිබෙනවා. අපි පොලීසියෙන් අහනවා ,  පාතාලයේ මිනීමරුවෙක් ඉදිරිපිට තමන්ගේ කෝට්වල ගරුත්වය පාවා දීලා නිරුවතින් ඉන්න සූදානම්ද කියලා. ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් සහ පොලිස් මාධ්‍ය ප්‍රකාශක අජිත් රෝහණ සැබෑ මිනීමරුවන් සැඟවීමට බොරු බේගල් ඇද බානවා. එහිදී වැඩිදුරටත් අදහස් දැක්වූ අනුර දිසානායක මහතා මෙසේද පැවසීය. “ඇස් පනාපිට ඝාතකයින් සිටිනවා. ඝාතනයට වගකිව යුත්තේ කවුදැයි කුඩා දරුවෙක් පවා දන්නවා. මහජනයාගේ බදු මුදලින් යැපෙන ආණ්ඩුවක් හා පොලීසියක් තිබෙනවා. අපි පොලීසියෙන් අහනවා, පාතාලයේ මිනීමරුවෙක් ඉදිරිපිට තමන්ගේ කෝට්වල ගරුත්වය පාවා දීලා නිරුවතින් ඉන්න සූදානම්ද කියලා. ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් සහ පොලිස් මාධ්‍ය ප්‍රකාශක අජිත් රෝහණ සැබෑ මිනීමරුවන් සැඟවීමට බොරු බේගල් ඇද බානවා. ජ.වි.පෙ. කියන්නේ මේ රටේ මිනිසුන්ගේ අයිතිවාසිකම් වෙනුවෙන් ජීවිත හැටදහසක් පරිත්‍යාග කරල ඉදිරියට ආපු දේශපාලන ව්‍යාපාරයක්. අපේ සටන නවත්වන්න කාටවත් බැහැ. අද කටුවනදී ,  හෙට කොළඹදී ,  ඊට පස්සේ ලෝකේ පුරා නගර ගණනාවකදී මේ සටන ඉදිරියට යනවා. අපේ රටේ නිදහස ප්‍රජාතන්ත්‍රවාදය අගයන ලක්ෂ සංඛ්‍යාත ජනතාව මේ සටන වටා එකතු‍ වෙනවා. මේ මිනීමරුවන් රකින දුර්දාන්ත රාජපක්ෂ පාලනයට නැවතීමේ තිත තැබීමට සියලු ජනතාවට ඇරයුම් කරනවා.” ජ.වි.පෙ. කියන්නේ මේ රටේ මිනිසුන්ගේ අයිතිවාසිකම් වෙනුවෙන් ජීවිත හැටදහසක් පරිත්‍යාග කරල ඉදිරියට ආපු දේශපාලන ව්‍යාපාරයක්. අපේ සටන නවත්වන්න කාටවත් බැහැ. අද කටුවනදී, හෙට කොළඹදී, ඊට පස්සේ ලෝකේ පුරා නගර ගණනාවකදී මේ සටන ඉදිරියට යනවා. අපේ රටේ නිදහස ප්‍රජාතන්ත්‍රවාදය අගයන ලක්ෂ සංඛ්‍යාත ජනතාව මේ සටන වටා එකතු‍ වෙනවා. මේ මිනීමරුවන් රකින දුර්දාන්ත රාජපක්ෂ පාලනයට නැවතීමේ තිත තැබීමට සියලු ජනතාවට ඇරයුම් කරනවා.”", "URL": "https://lankatruth.com/si/?p=2767", "Category": "පුවත්", "Parent URL": null}