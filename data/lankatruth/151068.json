{"Source": "Lankatruth", "Timestamp": "September 6, 2023", "Headline": "ලොහාන් අහසට වෙඩි තබයි", "News Content": "පොදු ජන එක්සත් පෙරමුණේ මහනුවර දිස්ත්‍රික් පාර්ලිමේන්තු මන්ත්‍රී, රාජ්‍ය අමාත්‍ය ලොහන් රත්වත්තේ මාදිවෙල නිවාස සංකීර්ණයේදී අහසට වෙඩි තබා ඇති බව වාර්තා වේ. මෙයට පෙර ඔහු ඇමති බලතල යොදා ගෙන නීති විරෝධි ලෙස බණ්ධනාගාර තුළට ගිනි අවිය රැගෙන ගොස් තෝරා ගත් සිරකරුවන්ට එල්ල කර දණ ගැස්වීම පිළිබඳව චෝදනා එල්ල වී තිබිණි. ඊට පෙර හිටපු ආරක්ෂක නියෝජ්‍ය ඇමති අනුරුද්ධ රත්වත්තේගේ බලතල මොහු ඇතුලු පිරිසක් අතට ගනිමින් මැර ක්‍රියාවල යෙදී සිටි අතර උඩතලවින්න ඝාතන සම්බන්ධයෙන් චෝදනා එල්ල වී තිබිණි.  ඔහුගේ නවතම දේශපාලන ප්‍රචන්ඩත්වය වූ අහසට වෙඩි තැබීම ඊයේ (05) සවස කර ඇති අතර ඒ පිළිබඳව බුද්ධි අංශ පරීක්ෂණ ආරම්භ කර ඇතැයි මාධ්‍ය වාර්තා පළ කරයි.", "URL": "https://lankatruth.com/si/?p=151068", "Category": "පුවත්", "Parent URL": null}