{"Source": "Lankatruth", "Timestamp": "February 5, 2023", "Headline": "පාකිස්තානය විකිපීඩියා තහනම් කරයි", "News Content": "ආගමික සහ දේව අපහාසාත්මක අන්තර්ගතයන් ඇතුලත් වීම හේතුවෙන් පාකිස්තානය තුල විකිපීඩියා වෙබ් අඩවිය අවහිර කර ඇති බව පාකිස්ථාන විදුලි සංදේශ අධිකාරිය පවසයි. පසුගිය සෙනසුරාදා මෙම නිවේදනය නිකුත් කල අතර අදාල අන්තර්ගතයන් වෙනස් කිරීම සඳහා විකිපීඩියා වෙබ් අඩවියට පැය 24 ක සහන කාලයක්ද ලබා දී ඇති අතර එරට විදුලි සංදේශ අධිකාරිය ප්‍රකාශ කර ඇත්තේ විකිපීඩියාව එයට අනුකූල වීමට අපොහොසත් වූ බවයි. කෙසේ වෙතත් අදාල විකිමීඩියා පදනම ප්‍රකාශ කරන්නේ මෙම තහනම දිගටම පැවතුනහොත් එය “පකිස්ථානයේ දැනුම, ඉතිහාසය සහ සංස්කෘතිය වෙත සෑම කෙනෙකුටම ප්‍රවේශ වීමේ අයිතිය අහිමිකිරීමක් වනු ඇති බවයි.", "URL": "https://lankatruth.com/si/?p=144358", "Category": "පුවත්", "Parent URL": null}