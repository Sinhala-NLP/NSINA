{"Source": "Lankatruth", "Timestamp": "April 7, 2022", "Headline": "ආණ්ඩු පක්ෂ මන්ත්‍රී කණ්ඩායමේ ගෝරි ගොඩක්", "News Content": "ඊයේ රාත්‍රියේ පැවැත්වූ ආණ්ඩු පක්ෂ මන්ත්‍රී කණ්ඩායමේ බරපතල වාග් ප්‍රහාර හැරුණු කොට කිසිදු අදහසක් පිළිබඳව සම්මුතියකට එළඹී නැති බව වාර්තා වේ.  අත්‍යාවශ්‍ය ද්‍රව්‍ය සැපයීම මෙන්ම, මූල්‍ය අර්බුදයට ක්ෂණික විසඳුම් සෙවීම සහ රාජ්‍ය පාරිපාලනය යථාවත් කර ගැනීම පිළිබඳව ඇතැම් මන්ත්‍රීවරුන් අදහස් පළ කිරීමට උත්සාහ කළද ඒ කිසිවකට අවශ්‍ය වතාවරණය නොතිබූ බව එම මන්ත්‍රීවරුන්  ප්‍රකාශ කර තිබේ.  මේ අතර, රාජපක්ෂවාදීන් එම රැස්වීමේදී මූලිකවම උද්සාහ දරා තිබෙන්නේ කැබිනට් මණ්ඩලය නම් කිරීම කෙරෙහිය. නමුත් එයට නම් කරන පුද්ගලයින් පිළිබඳව ද කිසිදු එකඟතාවකට එළඹී නැත. අවසාන වශයෙන් අද දිනයේ පාර්ලිමේන්තුවේදී කතා කරන්නේ මොනවාද කතා කරන්නේ කවුද යන්න පිළිබඳව තීරණය කිරීමට පවා නොහැකි වී විසිර ගොස් තිබේ.", "URL": "https://lankatruth.com/si/?p=131592", "Category": "පුවත්", "Parent URL": null}