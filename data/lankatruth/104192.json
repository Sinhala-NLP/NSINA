{"Source": "Lankatruth", "Timestamp": "December 22, 2020", "Headline": "පොල්ගහවෙලින් තවත් ආසාදිතයින් 14ක් හමුවෙයි…", "News Content": "මේ වනවිට හුදකලා කර ඇති පොල්ගහවෙල පොලිස් බල ප්‍රදේශයේ බන්දාව අළුත්ගම ප්‍රදේශයේ පවුල් 07ක් පුද්ගලයින් 14 දෙනෙකුට කොවිඩ් – 19 ආසාදනය වී ඇතැයි අද (22) අනාවරණය වී තිබේ. එම ආසාදිතයන් ප්‍රතිකාර මධ්‍යස්ථාන වෙත යොමු කිරීමට නියමිත අතර අතර ඔවුන්ගේ ආශ්‍රිතයන් අද දින PCR පරීක්ෂණ සඳහා යොමු කිරීමට නියමිතය. මෙම ප්‍රදේශයේ පසුගියදා කාන්තාවක් මියගිය අතර ඇයගේ සිදු කළ PCR පරීක්ෂණයේ ප්‍රතිඵල අනුව ඇය කොවිඩ් ආසාදිත බව තහවුරු වී තිබේ. ඉන් පසු ඇයගේ ආශ්‍රිතයන්ගේ සිදු කළ PCR පරීක්ෂණ ප්‍රතිඵල මෙලෙස අද ලැබී ඇති අතර ඒ අනුව මෙම ආසාදිතයන් 14 දෙනා තහවුරු වී තිබේ.", "URL": "https://lankatruth.com/si/?p=104192", "Category": "කොවිඩ් -19 (කොරෝනා ) පුවත්", "Parent URL": null}