{"Source": "Lankatruth", "Timestamp": "December 22, 2019", "Headline": "අයහපත් කාලගුණයෙන් දුම්රිය ගමන් වාර 8ක් අවලංගු කරයි", "News Content": "දිස්ත්‍රික්ක 8ක් සඳහා නිකුත්කර තිබෙන නායයෑමේ රතු නිවේදන තවදුරටත් දීර්ඝ කර ඇතැයි ජාතික ගොඩනැඟිලි පර්යේෂණ ආයතනය සඳහන් කරයි. මාතලේ, මහනුවර, නුවරඑළිය, බදුල්ල, මොණරාගල සහ රත්නපුර යන දිස්ත්‍රික්කවලට පනවා ඇති මෙම අවධානම් නිවේදන ඒ අනුව තවදුරටත් ක්‍රියාත්මක වේ. මේ අතර දුම්රිය මාර්ග ජලයෙන් යටවී තිබීම හේතුවෙන් අද(22) දිනයේ ධාවනය කිරීමට නියමිතව තිබූ කොටුව සහ මඩකලපුව අතර රාත්‍රී තැපැල් දුම්රිය දෙක, කොළඹ කොටුව – ත්‍රිකුණාමලය අතර ධාවනයවන රාත්‍රී තැපැල් දුම්රිය දෙක ඇතුළු දුම්රිය 8ක් ධාවන කටයුතු අත්හිටුවා ඇත. එමෙන්ම උඩරට දුම්රිය මාර්ගයේ දුම්රිය ගමනාගමනය ද ඇල්ල දුම්රිය ස්ථානය දක්වා සීමාකර තිබේ.", "URL": "https://lankatruth.com/si/?p=87800", "Category": "පුවත්", "Parent URL": null}