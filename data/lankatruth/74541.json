{"Source": "Lankatruth", "Timestamp": "May 24, 2019", "Headline": "රක්නා ලංකාට එරෙහි වන්දි නඩුවෙන් ඇවන්ට් ගාඩ් පරාදයි", "News Content": "ඇවන්ට්ගාඩ් සමාගමට ඇමෙරිකානු ‌ඩොලර් මිලියන 05ක වන්දියක් ගෙවන ලෙස සී/ස රක්නා ලංකා සමාගමට නියම කරමින් සිංගප්පූරු බේරුම්කරණ මධ්‍යස්ථානය 2015/11/24 දින ලබා දී තිබූ තින්දුව සිංගප්පූරුවේ අභියාචනාධිකරණය විසින් ගාස්තුවලට යටත්ව 2019/05/10 දා ඉවත දමා තිබේ. රක්නා ලංකා සමාගම ආරක්ෂක අමාත්‍යාංශයට අනුබද්ධව පවතින පූර්ණ රාජ්‍ය සමාගමකි. පසුගිය රජය සමයේ ගාලු වරාය ආසන්නයේ නවතා තිබූ ඇවන්ගාඩ් නෞකාව තුළ පවත්වාගෙන ගිය අවි ගබඩාව සම්බන්ධයෙන් නීත්‍යානුකූල භාවය තහවුරු කිරීමට නොහැකි විමෙන් එම නෞකාව අත්අඩංගුවට ගෙන නඩු පැවරූ අතර එහිදී රක්නා ලංකා සමාගම තමන් සමග ගිවිසුම්ගත සමාගමක් ලෙස කටයුතු නොකිරීමට එරෙහිව සිංගප්පූරු බේරුම්කරණ මධ්‍යස්ථානයේ 2015 වසරේ නඩු පවරා තිබිණි. එහිදී රක්නා ලංකා සමාගම ඊට සම්බන්ධ නොවූයෙන් ඒකපාර්ශවීය ලෙස නඩුව විමසා ඇවන්ගාඩ් සමාගමට වන්දි ගෙවන ලෙස රක්නා ලංකා සමාගමට නියෝග කර තිබිණි. එහිදී රක්නා ලංකා සමාගම විසින් සිංගප්පූරුවේ ඉහළම අධිකරණය වන අභියාචනාධිකරණය වෙත පෙත්සමක් ගොනු කළ අතර එහිදී බේරුම්කරණ මධ්‍යස්ථානය විසින් ලබාදුන් නියෝගය නිශ්ප්‍රභා කර ඇත. ඒ අනුව ඇවන්ගාඩ් සමාගම නීත්‍යාකූල නොවන සමාගමක් බව තවදුරටත් තහවුරු වේ.", "URL": "https://lankatruth.com/si/?p=74541", "Category": "පුවත්", "Parent URL": null}