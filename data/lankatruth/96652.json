{"Source": "Lankatruth", "Timestamp": "September 22, 2020", "Headline": "ආවිලුන්දාව ඩෝසර් කළ සනත් නිශාන්තගේ සොහොයුරා රක්ෂිත බන්ධනාගාරයට", "News Content": "ආනවිළුන්දාව “රැම්සා අභයභූමියට“ අයත් ප්‍රදේශයක් අනවසරයෙන් සහ අනීතික ලෙස එළිකිරීම සම්බන්ධයෙන් අත්අඩංගුවට ගැනීම සඳහා වරෙන්තු නිකුත් කර සිටි, ආරච්චිකට්ටටුව ප්‍රාදේශීය සභාවේ හිටපු සභාපති මෙන්ම රාජ්‍ය අමාත්‍ය සනත් නිශාන්ත මහතාගේ සොහොයුරු ජගත් සමන්ත මහතා සැප්තැම්බර් 24වන දින තෙක් රක්ෂිත බන්ධනාගාර ගත කිරීමට හලාවත දිසා විනිසුරු හා මහේස්ත්‍රාත් මංජුල රත්නායක මහතා අද (22) නියෝග කර තිබේ. ඔහුව අත්අඩංගුවට ගැනීම සඳහා ඊයේ (21) පොලීසිය විසින් අධිකරණයෙන් වරෙන්තුවක් ලබා ගෙන තිබිණි. ආරච්චිකට්ටටුව ආනවිළුන්දාව “රැම්සා අභයභූමියට“ අයත් ප්‍රදේශයක් ඉස්සන් වගාව සඳහා නීතිවිරෝධීව ඩෝසර් කිරීම පිළිබඳව වයඹ පරිසර හඩ සංවිධානයේ සංවිධායක අජීත් ගිහාන් මහතා ඇතුළු පිරිස පළමුවරට කරුණු අනාවරණය කිරීමෙන් අනතුරුව මාධ්‍යවලද පුළුල් ප්‍රචාරක් ලබාදෙන ලදී.", "URL": "https://lankatruth.com/si/?p=96652", "Category": "පුවත්", "Parent URL": null}