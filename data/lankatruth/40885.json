{"Source": "Lankatruth", "Timestamp": "September 14, 2017", "Headline": "SAITM විරෝධී රථ පෙළපාළියේ තෙවන දිනය ඇරඹේ", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි නරන ලෙස ආණ්ඩුවට බලකරමින් සයිටම් විරෝධී ජන පවුර සංවිධානය විසින් පවත්වන විරෝධතා රථ පෙළපාළිය අද (14) තෙවන දිනටත් ආරම්භ වී තිබේ. ඒ අනුව අද දින අණුරාධපුරය, කුරුණෑගල, මහනුවර, රත්නපුර, ගාල්ල යන නගරවලින් රථ පෙළපාළියේ තෙවන දිනය ආරම්භ වේ. හෙට (15) පස්වරුව වනවිට කොළඹට පැමිණීමට නියමිත මෙම රථ පෙළපාළිය හෙට සවස 2.00ට ලිප්ටන් වටරව්මේදී ප්‍රධාන ජන රැලිය පැවැත්වීමටද කටයුතු සූදානම් කර තිබේ. මෙම රථ පෙළපාළිය නිසා එදිනෙදා කටයුතු සඳහා කොළඹට පැමිණෙන ජනතාව දැඩි අපහසුතාවයකට පත්වීමට සිදුවිය හැකි බැවින් හෙට කොළඹට පැමිණෙන විට ඒ පිළිබඳව අවබෝධයෙන් කටයුතු කරන්නැයි සයිටම් විරෝධී ජනපවුර සංවිධානය එම ජනතාවට දැනුම්දී සිටියි.  යාපනයේ සිට පැමිණෙන රථ පෙළපාළිය   ත්‍රිකුණාමලයේ සිට පැමිණෙන රථ පෙළපාලිය", "URL": "https://lankatruth.com/si/?p=40885", "Category": "පුවත්", "Parent URL": null}