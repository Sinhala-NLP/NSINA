{"Source": "Lankatruth", "Timestamp": "November 24, 2021", "Headline": "පොල් ගෙඩි තුනක් හොරෙන් කැඩුවැයි තිදෙනෙක් අත්ඩංගුවට", "News Content": "ගාල්ල වැකුණගොඩ ප්‍රදේශයේ පෞද්ගලික ඉඩමකින් අනවසරයෙන් පොල් කැඩූ තිදෙනෙකු පොල් ගෙඩි 03ක් සමඟ අත්අඩංගුවට ගෙන තිබේ. පසුව ඔවුන් ගාල්ල මහෙස්ත්‍රාත් අධිකරණයට ඉදිරිපත් කිරීමෙන් පසු ලක්ෂ දෙකක ශරීර ඇප මත මුදා හැරීමට ගාල්ල ප්‍රධාන මහෙස්ත්‍රාත් හර්ෂණ කැකුණවෙල නියෝග කර ඇත. මෙම සිදුවීමට මුහුණපා ඇත්තේ බාලවයස්කාර දරුවෙකු හා ගාල්ලේ පදිංචි පුද්ගලයින් දෙදෙනෙකි. නිතර නිතර සොරුන් පැමිණෙන නිසා, අක්කර එක හමාරක පමණ වන පොල් ඉඩමට CCTV පද්ධතියක් සවි කිරීමට පොල් වත්තේ අයිතිකරු කටයුතු කර ඇති අතර අදාළ පොල් කැඩූ අය සොයාගෙන ඇත්තේ එම දර්ශන අනුවය.", "URL": "https://lankatruth.com/si/?p=126154", "Category": "පුවත්", "Parent URL": null}