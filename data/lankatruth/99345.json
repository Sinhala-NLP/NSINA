{"Source": "Lankatruth", "Timestamp": "November 3, 2020", "Headline": "කෝරෝනා : බිහිසුනු බව මෙන්න", "News Content": "කොවිඩ් – 19 වෛරසය සමාජගතවී ඇති බව ආණ්ඩුව පිළි නොගත්තද මේ වනවිට ගෘහස්තව සිටන ආසාදිතයින් මියයාම පිළිබඳව තහවුරු වී තිබේ. මියගිය 23වෙනි ආසාදිතයා සම්බන්ධයෙන් රජය නිකුත් කළ නිල නිවේදනයෙන් මේ බව සනාත වේ. එම නිවේදනය අනුව වෙනත් රෝගයක් සඳහා ප්‍රතිකාර ලබමින් සිටි 61 හැවිරිදි කොළඹ 15 ප්‍රදේශයේ පදිංචි කාන්තාවක මෙසේ සිය නිවසේදීම මියගොස් ඇත. මෙයට පෙර වෙනත් රෝගයක් සඳහා ප්‍රතිකාර ගැනීමට රෝහල්ගත කර සිටි රෝගීන් සිව්දෙනෙකු මියයාමෙන් පසුව ඔවුන්ද ආසාදිතයින් බව අනාවරණය විය. PCR පරීක්ෂණ ප්‍රමාණවත් පරිදි සිදු නොකිරීම සහ එම පරීක්ෂණවල ප්‍රතිඵල ලබාගැනීමට දින ගණනාවක් ගතවීම වැනි අක්‍රමිකතා නිසා සමාජය තුළ සිටින ආසාදිතයින් මියයන මට්ටම දක්වා බිහිසුනු තත්වයක් වර්ධනය වෙමින් තිබෙන බව මෙයින් සනාත වේ. මෙවැනි තත්වයක් තිබියදී සෞඛ්‍ය අමාත්‍යාංශය ඒලියන්ත වයිට් නැමැත්තාගේ උපදෙස් අනුව ක්‍රියාකරමින් සිටින අතර වෛරසය සමාජගතවී නොමැති බව සෞඛ්‍ය ඇමතිවරිය ප්‍රමුඛ ආණ්ඩුව ප්‍රකාශකරමින් සිටී.", "URL": "https://lankatruth.com/si/?p=99345", "Category": "පුවත්", "Parent URL": null}