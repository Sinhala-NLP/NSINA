{"Source": "Lankatruth", "Timestamp": "March 12, 2023", "Headline": "ලබන සතියේ සිටම ලංවිම ප්‍රතිව්‍යුහගත කිරීම ක්‍රියාත්මක කරනවා", "News Content": "ලංකා විදුලි බල මණ්ඩලය ප්‍රතිව්‍යුහගත කිරීමේ වැඩපිළිවෙළ ලබන සතියේ සිටම ක්‍රියාත්මක කරන බව විදුලි බල හා බලශක්ති ඇමති කංචන විජේසේකර ටිව්ටර් පණිවිඩයක් නිකුත් කරමින් පවසයි. විදුලි බල මණ්ඩලය ප්‍රතිව්‍යුහගත කිරීමේ ප්‍රගතිය පිළිබඳව පසුගිය 10 වනදා සාකච්ඡා කළ බවද ඔහු එහි සඳහන් කර ඇත. ආසියානු සංවර්ධන බැංකුව, ලෝක බැංකුව, USAID සහ JICA ඔවුන්ට ලබා දිය හැකි සහය පිළිබඳව මේ වනවිට දැනුම් දී ඇති බවද ඇමතිවරයා සඳහන් කර තිබේ. ඒ අනුව, ප්‍රතිව්‍යුහගතකරණයට අදාළ මාර්ග සිතියම සහ කාලවකවානුව කැබිනට් මණ්ඩලයට ඉදිරිපත් කරන බවත් අවසන් පනතට පෙර ක්‍රියාත්මක කළ හැකි ප්‍රතිසංස්කරණ ලබන සතියේ ආරම්භ කරන බවත් විදුලි බල හා බලශක්ති ඇමති කංචන විජේසේකර වැඩිදුරටත් සඳහන් කර ඇත. Progress on the restructuring of CEB was discussed yesterday. ADB, World Bank, USAID & JICA has communicated on the assistance they can offer. Roadmap & timeline will be submitted to the Cabinet. Reforms that can be implemented before the final Act, will be initiated next week. pic.twitter.com/cOoNNLF4FP", "URL": "https://lankatruth.com/si/?p=145410", "Category": "පුවත්", "Parent URL": null}