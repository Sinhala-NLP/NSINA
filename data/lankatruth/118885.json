{"Source": "Lankatruth", "Timestamp": "July 2, 2021", "Headline": "හෙද හෙදියෝ වර්ජනයක", "News Content": "හෙද සේවයේ මූලික ඉල්ලීම් කිහිපයක් ඉටු කිරීමට සෞඛ්‍ය බලධාරීන් අපොහොසත් වී ඇති හෙයින් ඊට විරෝධය පළ කිරීමල් ලෙස හෙද හෙදියන් අද (01) අසනීප නිවාඩු දැමීමේ වෘත්තීය ක්‍රියාමාර්ගයක් ආරම්භ කර ඇති අතර එය හෙට (02) දිනයේද ක්‍රියාත්මකය. මාතෘ රෝහල්, රිජ්වේ ආර්යා ළමා රෝහල, මහරගම අපේක්ෂා රෝහල සහ කොරෝනා ප්‍රතිකාර රෝහල් මෙම වෘත්තිය සමිති ක්‍රියාමාර්ගය සඳහා සම්බන්ධ කර නොගන්නා නමුත් එම රෝහල්වල හෙද නිලධාරීන් මේ දිනවල සේවයට අත්සන් නොකර සාමාන්‍ය ඇඳුමකින් සැරසී සේවය කිරීමේ වෘත්තීය ක්‍රියාමාර්ගයක් අනුගමණය කරමින් සිටිති. මෙම වර්ජනය සඳහා කොරෝනා ප්‍රතිකාර කටයුතු කරන හෙද නිලධාරීන් සඳහා අවශ්‍ය පහසුකම් ලබා නොදීම, හෙද නිලධාරීන්ගේ උසස්වීම් ප්‍රශ්නය, හෙද සේවයේ මාණ්ඩලික තත්වය අහිමි කිරීම, හෙද සේවයට දින පහක වැඩ සතියක් ලබාගැනීම, හෙද විදුහල් උපාධි පීඨ බවට පත් කිරීම ඇතුළු ඉල්ලීම් කිහිපයක් මුල් වී ඇත.", "URL": "https://lankatruth.com/si/?p=118885", "Category": "පුවත්", "Parent URL": null}