{"Source": "Lankatruth", "Timestamp": "November 12, 2019", "Headline": "එල්.ටී.ටී.ඊ.යට ඉන්දියාව තුළ පනවා තිබූ තහනම වසර 5කින් දීර්ඝ කෙරේ", "News Content": "ඉන්දියාව තුල එල්.ටී.ටී.ඊ. සංවිධානය සඳහා පනවා තිබූ තහනම, තවත් වසර 5කින් දීර්ඝ කර තිබේ. එල්.ටී.ටී.ඊ. සංවිධානය තහනම් සංවිධානයක් ලෙස නම්කරමින් ක්‍රියාත්මකර කරමින් තිබූ නීතිය තවදුරටත් පැවතිය යුතුද යන්න සම්බන්ධව විමර්ශනයකිරීමට ඉන්දීය රජය, මහාධිකරණ විනිශ්චය සභාවක් පත්කර තිබූ අතර තවදුරටත් එම තහනම ක්‍රියාත්මක කළයුතු බවට එම විනිශ්චය සභාව ඉන්දීය රජයට දැනුම්දී ඇත. ඒ අනුව මෙම තහනම තවත් වසර 5කින් දීර්ඝ කිරීමට ඉන්දීයාව තීරණය කර ඇත. මෙම මහාධිකරණ විනිශ්චය සභාව සිය විමර්ශන කටයුතුවලදී එල්.ටී.ටී.ඊ. සංවිධානයේ හිතවාදියෙකු ලෙස සැළකෙන ඉන්දීය රාජ්‍ය සභාවේ සාමාජික වයිකෝ ඇතුළු පිරිසකගෙන් ද කරුණු විමසා ඇතැයි විදෙස් මාධ්‍ය සඳහන් කරයි. එසේම නීති විරෝධී ක්‍රියාකාරකම් වැලැක්වීමේ පනත මෙම මහාධිකරණ විනිශ්චය සභාව පිහිටුවීමෙන් පසු ඔවුන් විසින් දිල්ලියේ සහ චෙන්නායි හිදී ද මීට අදාල නඩු විභාග පවත්වා තිබේ. 1991 වසරේ එල්.ටී.ටී.ඊ. සංවිධානය විසින් ඉන්දියාවේ හිටපු අග්‍රාමාත්‍ය රජීව් ගාන්ධි ඝාතනයෙන් පසු එම සංවිධානය ඉන්දියාවේ තහනම් සංවිධානයක් ලෙස නම්කළ අතර සෑම වසර 5කට වරක් එම තහනම දීර්ඝ කෙරුණි.", "URL": "https://lankatruth.com/si/?p=85501", "Category": "විදෙස් පුවත්", "Parent URL": null}