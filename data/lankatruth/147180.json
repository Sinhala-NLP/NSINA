{"Source": "Lankatruth", "Timestamp": "May 21, 2023", "Headline": "ජාතික ජන බල වේගය වෘත්තිකයන්ගේ දැවැන්ත පවුරක් ගොඩනගා තිබෙනව – ආනන්ද විජේපාල", "News Content": "රනිල් පොහොට්ටු හවුල් ආණ්ඩුව රටේ සමස්ත ජනතාවම සියලු අංශවලින් අන්ත ප්‍රපාතයකට ඇද දමා තිබෙන බවත් එයින් රට ගොඩනැගීම් දැවැන්ත කාර්ය භාර්යය වෙනුවෙන් ජාතික ජන බලවේගය විවිධ වෘත්තිකයන්ගෙන් සැදුම්ලත් පවුරක් ගොඩනගා තිබෙන බවත් ජාතික විද්වත් සංවිධානයේ ජාතික සංවිධායක ආනන්ද විජේපාල පැවසීය. මේ වනවිට කුරුණෑගල පැවැත්වෙන විශ්‍රාමික ත්‍රිවිධ හමුදා සාමූහිකයේ දිස්ත්‍රික් සමුළුව අමතමින් ඔහු මේ බව පැවසීය. ජාතික ජන බලවේගය වටා වෛද්‍යවරුන්, ඉංජිනේරුවන් නීතීඥවරුන් ඝණකාධීකාරීවරුන් විගණකයින්, මිනින්දෝරුවන් ආදී වශයෙන් විවිධ වෘත්තිකයන්ගෙන් සැදුම්ලත් දැවැත් පවුරක් ගොඩනගා තිබෙන අතර විශ්‍රාමික තිවිද හමුදා සාමූහිකය එම වෘත්තිකයන් අතරට එක්වන තවත් එක් පෙරමුණක් බව සඳහන් කළේය. “ජාතික ජන බලවේගය වටා විශාල වෘත්තිකයන් පිරිසකගේ සංවිධාන ගොඩනඟා තිබෙනවා. එම දැවැන්ත පවුරට තවත් එක් පියවරක් එකතු කර ගනිමින් විශ‍්‍රාමික ත්‍රිවිධ හමුදා සාමූහිකය ජාතික සමුළුවක් පවත්වමින් රට හමුවේ ප‍්‍රකාශයට පත් කළා. අතීතයේ විවිධ අභියෝගයන්ට මුහුණ දෙමින් කටයුතු කළ ති‍්‍රවිධ හමුදා සාමාජිකත්වය රාජ්‍ය සේවයේ සකී‍්‍රයව යෙදී සිටියදී හිතට එකඟව කටයුතු කරන්න අවස්ථාව සැලසෙන්න නැතිව ඇති. මේ රටේ ජනතාව ඒ බව හොඳින් අවබොධ කරගෙන තිබෙනවා. විශ‍්‍රාම ගැනීමෙන් පසුවද ඕනෑම අභියෝගයකට මුහුණ දිය හැකි පිරිසක් ලෙස මෙම සංවිධානය වටා ඒකරාශී වී සිටිනවා. හෘද සාක්ෂියට එකඟව මේ රටේ අනාගත පරපුර වෙනුවෙන් හැකියාව, දක්ෂතාවය සහ කැපවීම ජවසම්පන්න බව ජාතික ජන බලවේගයට ලබාදීමේ අවස්ථාව දැන් හිමිවී තිබෙනවා. ජාතික තරුණ සේවා සභාවේ පැවැත්වූ ආරම්භක ජාතික සමුළුවට නොදෙවෙනි සමුළුවක් කුරුණෑගලදී පවත්වන්න හැකිවී තිබෙනවා. ති‍්‍රවිධ හමුදාවේ මේජර් ජනරාල් තනතුරේ සිට සෙබළ තනතුර දක්වා සියලූම දෙනා මෙම ති‍්‍රවිධ හමුදා සාමූහිකයේ සකී‍්‍රය කොටස්කරුවන් ලෙස එකතු වී සිටිනවා. විශ‍්‍රාමිකව නිවෙස්වලට වී නිහ`ඩව කාලය ගත කිරීමේ කිසිදු අවස්ථාවක් සැලසී නැහැ. මේ රට ගොඩනැඟීමේ කොටස්කරුවන් වශයෙන් සියලූ අභියෝග පරාජය කරමින් ඉදිරියට යාමේ වගකීම මේ සියලූ දෙනාට පැවරී තිබෙනවා.” යැයි එහිදී ජාතික විද්වත් සංවිධානයේ ජාතික සංවිධායක, ජාතික ජන බලවේගයේ ජාතික විධායක සභික ආනන්ද විජේපාල වැඩිදුරටත් පැවසීය.", "URL": "https://lankatruth.com/si/?p=147180", "Category": "පුවත්", "Parent URL": null}