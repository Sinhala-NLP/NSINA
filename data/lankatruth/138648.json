{"Source": "Lankatruth", "Timestamp": "August 29, 2022", "Headline": "ඉංජිනේරු සංස්ථා සේවකයන්ට අගෝස්තු වැටුප මෙතෙක් ගෙවා නැහැ…", "News Content": "රාජ්‍ය ඉංජිනේරු සංස්ථාවේ සේවකයින්ගේ අගෝස්තු මස වැටුප මෙතෙක් ලබා දී නැතී අතර එම වැටුපු ලබා දෙන ලස ඉල්ලීම ඇතුළු ඉල්ලීම් රැසක් මූලිකරගෙන කොළඹ 2, පිහිටි එම සංස්ථා ප්‍රධාන කාර්යාලය ඉදිරිපිට අද (29) විරෝධතාවක් පැවැත්විණි. “උද්ධමනය අහස උසට පඩිය නැතේ නියම දිනට, හොරා කෑවේ ගෙඩිය පිටින් පඩිය දෙන්නේ සලාකයට, ඉදිකිරීම් නතර කළා අපේ රැකියා අහිමි කළා, වැඩකළාට පඩි දෙන්නෙ නෑ පාලකයන්ට උත්තර නෑ” ආදි සටන් පාඨ සහිත පුවරු ප්‍රදර්ශනය කරමින් එහිදී ඉංජිනේරු සංස්ථා සේවකයෝ විරෝධයේ නිරතව තබේ. රාජ්‍ය ඉංජිනේරු සංස්ථාවේ නිලධාරියකු පැවසුවේ අගෝස්තු මස වැටුප පසුගිය 25 වැනිදා ලැබිය යුතුවුවද එය මේ දක්වා ගෙවා නැති බවත් එය ගෙවන දිනයක් හෝ බලධාරීන් ප්‍රකාශ නොකරන බවත්ය. විශේෂයෙන්ම ජූලි මස වැටුපද ලබාදුන්නේ කොටස් දෙකකින් බවත් එයි දෙවන කොටස ගෙවනු ලැබූවේ පසුගිය 25 වැනිදා බවත් එම සේකයෝ පවසති. ආණ්ඩුව වසර දෙකක කාලයකට ඉදිකිරීම් නතර කිරීමත් සමඟ ඉංජිනේරු සංස්ථාවට වැඩනොමැති බව පවසන සේවකයෝ තවදුරටත් පවසන්නේ එවැනි තීරණ ගත්තේ නම් ආණ්ඩුවට සංසථාවේ සේවකයන් සම්බන්ධයෙන්ද පියවර ගතයුතු තිබූ බවය. මෙම ගැටලුකාරී තත්වය පිළිබඳව අධ්‍යක්‍ෂ මණ්ඩලය සේවකයන්ට සාකච්ඡාවක් හෝ නොදී විසඳුමක් නොදෙන බවද ඔවූහු වැඩි දුරටත් පවසති.", "URL": "https://lankatruth.com/si/?p=138648", "Category": "පුවත්", "Parent URL": null}