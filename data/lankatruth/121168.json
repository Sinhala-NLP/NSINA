{"Source": "Lankatruth", "Timestamp": "August 11, 2021", "Headline": "වාර්තාවල නැති කොරෝනා රෝගීන් 9000 ක් ගම්පහින් හමුවේ!", "News Content": "මේ වන විට රජය විසින් දෛනිකව නිකුත් කරන කොරෝනා තත්ව වාර්තාව සම්බන්ධයෙන් බරපතල ගැටලුකාරි තත්වයක් ඇතිවී තිබෙන බව නොරහසකි. ඒ බව තව දුරටත් තහවුරු වූයේ ගම්පහ දිස්ත්‍රික් කොවිඩ් මර්ධන කමිටු රැස්විමේදීය.පසුගියදා පැවති ගම්පහ දිස්ත්‍රික් කොවිඩ් මර්ධන කමිටු රැස්වීමේදී අණාවරණය වුයේ රජයේ නිල වාර්තා වල සඳහන් නොවූ කොරෝනා ආසාදිතයන් 9000 කට ආසන්න පිරිසක් ගම්පහ දිස්ත්‍රික්කය තුල සිටින බවයි.පසුගිය අගෝස්තු 1 දා සිට 9 දා දක්වා දින 9 තුලදී ගම්පහ දිස්ත්‍රික්කය තුලදී හමුවූ කොරෝනා ආසාදිතයන් ලෙස 3629 ක් රජය විසින් නිළ වශයෙන් වාර්තා කලද ගම්පහ දිස්ත්‍රික් කොවිඩ් මර්ධන කමිටු රැස්විමේදී අණාවරණය වූයේ එම දින 9 තුල ගම්පහ දිස්ත්‍රික්කයෙන් කොරෝනා රෝගින් 12555 ක් වාර්තා වී ඇති බවයි.එසේම අදාල දින 9 තුල ගම්පහ දිස්ත්‍රික්කයෙන් හමුවුවා යැයි නිල වර්තා වල දැක්වෙන රෝගින් සංඛාවට වඩා වැඩි පිරිසක් රෝහල් ගත කර ඇති බව හෙළිදරවු විය.නිවැරදි නොවන කොරෝනා සංඛ්‍යාලේඛන ඉදිරිපත් කිරීම ගම්පහ දිස්ත්‍රික්කයට පමණක් නොව අනෙකුත් දිස්ත්‍රික්ක වලද බරපතල ගැටලුකාරි තත්වයක් ඇතිකර තිබෙන බවත් සෞඛ්‍ය කාර්යමන්ඩල ප්‍රකාශ කරයි.", "URL": "https://lankatruth.com/si/?p=121168", "Category": "කොවිඩ් -19 (කොරෝනා ) පුවත්", "Parent URL": null}