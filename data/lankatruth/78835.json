{"Source": "Lankatruth", "Timestamp": "August 8, 2019", "Headline": "ලිට්‍රෝ ගෑස් නඩුවෙන් ගාමණී සෙනරත් ඇතුළු පිරිස නිදොස් කොට නිදහස්  ", "News Content": "ලිට්‍රෝ සමාගමට අයත් රුපියල් මිලියන 500ක මුදලක් සාවද්‍ය පරිහරණය කරමින් මුදල් විශුද්ධීකරණ පනත යටතේ වරදක් කර ඇති බවට මහින්ද රාජපක්ෂ පාලන සමයේ ජනාධිපති කාර්ය මණ්ඩල ප්‍රධානී ලෙස කටයුතු කළ ලිට්‍රෝ ගෑස් සමාගමේ හිටපු සභාපති ගාමිණී සෙනරත් ඇතුළු සිව්දෙනෙකට එරෙහිව පවරා තිබූ නඩුවෙන් ඔවුන්ව නිදොස් කොට නිදහස් කිරීමට කොළඹ ත්‍රිපුද්ගල විශේෂ මහාධිකරණය අද (08) නියෝග කර තිබේ. මෙම නඩුවේ වගඋත්තරකරුවන් දෙදෙනෙක් මීට පෙර නිදොස්කොට නිදහස් කළ අතර පියදාස කුඩාබාලගේ සහ ලසන්ත බණ්ඩාර යන ඉතිරි වගඋත්තරකරවන්ද අද දින නිදොස් කොට නිදහස් කෙරිණි. සම්පත් අබේරත්න සභාපතිත්වයෙන් සම්පත් විජේරත්න හා චම්පා ජානකී රාජරත්න මහත්ම මහත්මීන්ගෙන් සැදුම්ලත් ත්‍රිපුද්ගල විනිසුරු මඬුල්ල මෙම නියෝගය නිකුත් කර ඇත.", "URL": "https://lankatruth.com/si/?p=78835", "Category": "පුවත්", "Parent URL": null}