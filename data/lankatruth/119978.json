{"Source": "Lankatruth", "Timestamp": "July 20, 2021", "Headline": "ඉදිරියේදී ගෑස් හිඟයක් , අපි ගෑස් විකුණන එක නවත්වනවා – ලාෆ්ස් සමාගම", "News Content": "ලාෆ්ස් සමාගම විසින් LP ගෑස් ගෙන්වීම නතර කිරීමට තීරණය කිරිමත් සමඟ වෙළඳපොලේ ගෑස් හිඟයක් ඇතිවිය හැකි බව ලාෆ්ස් ගෑස් සමාගම පවසයි.ලාෆ්ස් සමාගමේ නියෝජ්‍ය සභාපති තිලක් ද සිල්වා මාධ්‍ය වෙත අදහස් දක්වමින් ගෑස් ආනයනය කිරීමට ණයවර ලිපි නිකුත් කිරීමේ ගැටලුව සහ ලංකාවේ බැංකු පද්ධතිය තුල ඇති විදේශ මුදල් හිඟය මත තව දුරටත් ගෑස් ගෙන්වීම සිදුකල නොහැකි බව පවසයි.“පසුගිය යහපාලන රජය කාලෙත් අපි පාඩුවට ගෑස් විකුණුවේ. ඒ රජයෙන් අපට සහනයක් ලැබුනෙත් නෑ. දැන් පවතින ආණ්ඩුවෙනුත් අපට සහනයක් නෑ.අපේ ප්‍රශ්න විසඳනකම් අපිට ගෑස් ගෙන්නන්න විදිහක් නෑ. මේ මොහොතේ රටේ ඇති වෙන්න ගෘහස්ත ගෑස් තියෙනවා. ඒත් ඉදිරියේදි ගෑස් ගිඟයක් ඇතිවෙන්න පුලුවන්.” ලාෆ්ස් සමාගමේ නියෝජ්‍ය සභාපතිවරයා පවසයි.", "URL": "https://lankatruth.com/si/?p=119978", "Category": "ආර්ථික පුවත්", "Parent URL": null}