{"Source": "Lankatruth", "Timestamp": "September 22, 2022", "Headline": "බන්දුල ගුණවර්ධන රනිල් බේරාගැනීමේ ගේමක", "News Content": "රාජ්‍ය සේවක වැටුප් ගෙවීමට ප්‍රමානවත් ආදායමක් රජයට නොලැබෙන බව පසුගිය 21 වෙනිදා ප්‍රවාහන ඇමති බන්දුල ගුණවර්ධන කර තිබෙන ප්‍රකාශය රනිල් වික්‍රමසිංහ අනුව යමින් ආර්ථික අර්බුදය හමුවේ ජනතාව බියවැද්දීම සඳහා කරුණු විකෘති කර දැක්වීමක් බව අනාවරණය වේ. ඔහු පාර්ලිමේන්තුවේදී කරන ලද ප්‍රකාශය අනුව රජයේ සේවකයන්ගේ වැටුප් ගෙවීමට තරම්වත් ආදායමක් නොලැබෙන බවට කරන ලද ප්‍රකාශය ව්‍යාජ බව “වසර මැද රාජ්‍ය මූල්‍ය තත්වය පිළිබඳ වාර්තාව 2022” මගින් තහවුරු වේ. එම වාර්තාවට අනුව මෙම වසරේ මුල් මාස 04 තුළ රජයේ මුළු ආදායම රුපියල් කෝටි 63,090ක් වී තිබේ. රජ්‍ය සේවක වැටුප් ගෙවීම සඳහා එම කාලයේදී රුපියල් කෝටි 31,605ක් සහ විශ්‍රාම වැටුප් ගෙවීම සඳහා රුපියල් කෝටි 9,966ක් වැය වී ඇත. මේ අනුව රාජ්‍ය සේවක වැටුප් සහ විශ්‍රාම වැටුප් ගෙවීම වෙනුවෙන් වැය කර තිබෙන මුළු මුදල රුපියල් කෝටි 41,571ක් වී තිබේ. එහෙත් එම කාලය සඳහා පොලී ගෙවීමට පමණක් රුපියල් කෝටි 42,678ක් වැය වී ඇත. මේ බව බන්දුල ගුණවර්ධන ඇමතිවරයා සඟවා තැබීමට උත්සාහ කර තිබේ. මේ අනුව බන්දුල ගුණවර්ධන ඇමතිවරයා කර තිබෙන ප්‍රකාශය සම්පූර්ණයෙන්ම ජනතාව නොමග යැවීමක් බව පැහැදිලි වේ.", "URL": "https://lankatruth.com/si/?p=139494", "Category": "ආර්ථික පුවත්", "Parent URL": null}