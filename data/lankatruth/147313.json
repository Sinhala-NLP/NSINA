{"Source": "Lankatruth", "Timestamp": "May 24, 2023", "Headline": "රු.මි 78.2ක රත්‍රං සහ ස්මාට් දුරකථන නීතිවිරෝධීව ගෙනා අලි සබ්රිට රු.මි. 7.5ක දඩයක් ගසා නිදහස් කරයි", "News Content": "රුපියල් මිලියන 78.2ක් වටිනා රත්‍රං සහ ස්මාට් දුරකථන නීතිවිරෝධී ලෙස මෙරටට රැගෙන එමින් සිටියදී රේගු භාරයට ගෙන සිටි පුත්තලම දිස්ත්‍රික් පාර්ලිමේන්තු මන්ත්‍රී අලි සබ්රි රහීම්ට රුපියල් මිලියන 7.5ක දඩයක් නියම කර ඔහු මුදාහැර ඇති අතර අදාළ භාණ්ඩ තොගය රාජසන්තක කිරීමට නියෝග කර තිබේ. මන්ත්‍රී අලි සබ්රි රහීම් විසින් නීතිවිරෝධී ලෙස මෙරටට රැගෙන එනු ලැබූ රත්‍රන් තොගයේ වටිනාකම රුපියල් මිලියන 74ක් බවත් ඔහු විසින් නීතිවිරෝධී ලෙස ජංගම දුරකථන 91ක් රැගෙන විත් තිබූ අතර එම දුරකථනවල වටිනාකම රුපියල් මිලියන 4.2ක් බත් රෝගුව ගණන් බලා ඇත. ඒ අනුව මන්ත්‍රී අලි සබ්රි රහීම් විසින් මෙරටට නීතිවිරෝධීව රැගෙන විත් ඇති භාණ්ඩවල මුළු වටිනාකම රුපියල් මිලියන් 78.2කි. ඩුබායි රාජ්‍ය යේ සිට ෆ්ලයි ඩුබායි ගුවන්සේවයට අයත් ගුවන් යානයකින් ඊයේ (23) පෙරවරුවේ මෙරටට පැමිණි අවස්ථාවේදී ශ්‍රී ලංකා රේගුවේ ආදායම් අධීක්ෂණ අංශයේ නිලධාරීන් විසින් ඔහු අත්අඩංගුවට ගනු ලැබීය. මුස්ලිම් ජාතික සන්ධානය නියෝජනය කරමින් පාර්ලිමේන්තුවට තේරී පත් වූ මන්ත්‍රී මන්ත්‍රී අලි සබ්රි රහීම් මේ වනවිට රනිල් රාජපක්ෂ ආණ්ඩුට සහයෝගය දක්වන මන්ත්‍රීවරයෙකු ලෙස පෙනී සිටී.", "URL": "https://lankatruth.com/si/?p=147313", "Category": "පුවත්", "Parent URL": null}