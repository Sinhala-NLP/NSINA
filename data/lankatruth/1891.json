{"Source": "Lankatruth", "Timestamp": "March 26, 2012", "Headline": "WFR “අභියෝග හමුවේ ස්ත්‍රී බලය” සම්මන්ත්‍රණය අනුරපුරදීත්", "News Content": "WFR හෙවත් අයිතීන් උදේසා කාන්තාවෝ සංවිධානයේ සම්මන්ත්‍රණයක් පසුගිය 24 වන දින අනුරාධපුරයේදී පවත්වා තිබේ. ඔවුන් විසින් දිවයින පුරා පවත්වනු ලබන “අභියෝග හමුවේ ස්ත්‍රී බලය” සම්මන්ත්‍රණ මාලාවේ තවත් එක් සම්මන්ත්‍රණයක් අනුරාධපුර CTC උත්සව ශාලාවේදී මෙසේ පවත්වා ඇත. නීතීඥ ජීවා රණසිංහ, ආචාරිනී සරෝජා පෝල් රාජ්, ආචාරිනී පෝෂියා හසන්, වෛද්‍ය චාන්දනී කරුණාතිලක යන මහත්මීන්ගේ සහභාගිත්වයෙන් පැවති මෙම සම්මන්ත්‍රණයේ ආරාධිත දේශනය රජරට විශ්ව විද්‍යාලයේ ජ්‍යේෂ්ඨ කථිකාචාර්ය පී.ඩී.එන්.කේ. පලිහේන මහතා විසින් පවත්වා තිබේ. මෙහිදී අයිතීන් උදේසා කාන්තාවෝ සංවිධානයේ අනුරාධපුර දිස්ත්‍රික් විධායකසභාවද හදුන්වාදෙන ලදී. ඒ අනුව නීතීඥ ජීවා රණසිංහ මහත්මිය සභාපතිනී බවත්, ඉන්ද්‍රානි බණ්ඩාර මහත්මිය ලේකම්වරිය බවත්,ආචාරිනී සීතා හේරත් මහත්මිය උපසභාපතිනී බවත්, ශ්‍රීමා අබේරත්න මහත්මිය උපලේකම්වරිය බවත්, ඉන්දිකා සමන්මලී මහත්මිය භාණ්ඩාගාරිකවරිය බවත් හදුන්වාදුන් අතර රෑපා රංජනී, ශ්‍රියානි වික්‍රමසිංහ, සිරිමා ගුනවර්ධන, ජයමිණී කුමාරතුංග, වජිරා වීරපොල, එස්.ජී. විත්‍රා යන මහත්මීන් දිස්ත්‍රික් විධායක සභාවේ ඉතිරි සභිකවරියන් ලෙසත් හදුන්වාදෙනු ලැබීය.", "URL": "https://lankatruth.com/si/?p=1891", "Category": "පුවත්", "Parent URL": null}