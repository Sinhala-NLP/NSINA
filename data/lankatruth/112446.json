{"Source": "Lankatruth", "Timestamp": "March 11, 2021", "Headline": "ඇමතිලා උඩින් ගොස් ගුවන් හමුදාවටත් පොලු තියලා…", "News Content": "ආණ්ඩු 04ක් යටතේ 2003 සිට 2018 දක්වා කාලය තුළ ඇමතිවරුන් සහ ඉහළ පෙළේ රජයේ නිලධාරීන් ගුවන් හමුදාවට අයත් යානා යොදා ගනිමින් සිදුකළ ගුවන් ගමන් වෙනුවෙන් ගෙවිය යුතු රුපියල් කෝටියකට ආසන්න මුදලක් මේ වන තුරු ගෙවා නැති බව ආරක්ෂක රාජ්‍ය ඇමතිවරයා පාර්ලිමේන්තුවේදී හෙළිකර ඇත. චන්ද්‍රිකා බණ්ඩාරනායක ජනාධිපතිවරිය යටතේ පැවති ආණ්ඩුවේ මෙන්ම මහින්ද රාජපක්ෂ ජනාධිපතිවරයා යටතේ ආණ්ඩු දෙකක සහ මෛත්‍රිපාල සිරිසේන ජනාධිපතිවරයා යටතේ පැවති ආණ්ඩුවේ වශයෙන් ආණ්ඩු 04කට අයත් ඇමතිවරුන් සහ ඉහළ නිලධාරීන් අදාළ ගුවන් ගමන් යොදාගෙන ඇත. අදාළ කාල සීමාව තුළ ජනාධිපති ලේකම් කාර්යාලය විසින් ගුවන් හමුදාවට ගෙවීම පැහැර හැර ඇති මුදල රුපියල් ලක්ෂ 24ක් තරම් වූ ඉහළම ගෙවීම් පැහැර හැරීමක් සිදුකර තිබීම විශේෂත්වයකි. මෙම පැවති සියලුම ආණ්ඩු යටතේ ආරක්ෂක ඇමතිවරයා ලෙස ගුවන් හමුදාව භාරව තිබුණේ ජනාධිපතිවරුන් යටතේය.", "URL": "https://lankatruth.com/si/?p=112446", "Category": "ආර්ථික පුවත්", "Parent URL": null}