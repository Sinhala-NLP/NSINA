{"Source": "Lankatruth", "Timestamp": "May 31, 2019", "Headline": "ඛනිජ තෙල් සේවකයන්ට පහරදුන් චානුක රත්වත්තේ ඇතුළු පිරිසක් අත්අඩංගුවට", "News Content": "ඛනිජ තෙල් සංස්ථා මූලස්ථාන පරිශ්‍රයට ඇතුළුවී එහි සේවකටන් ඉතාමත් අමාණුෂික ලෙස පහරදුන් චානුක රත්වත්තේ ඇතුළු පිරිසක් ඊයේ (30) රාත්‍රියේ දෙමටගොඩ පොලිසිය විසින් අත්අඩංගුවට ගෙන තිබේ. මේ වනවිට ඒ සම්බන්ධයෙන් පරීක්ෂණ ක්‍රියාත්මක වෙමින් පවතින බවද වාර්තාවේ. ඛනිජ තෙල් සංස්ථා මූලස්ථාන පරිශ්‍රයට ඇතුළු ප්‍රධාන පිවිසුම් දොරටුව ඉදිරිපිට මාර්ගයේ නවීන පන්නයේ බෙන්ස් රථයක් සහ ත්‍රීවීලර් රථයක් එකිනෙක ගැටීමෙන් අනතුරක් සිදුව ඇත. ඉන් පසු ත්‍රීවීලර් රථය ඉන් පලා ගොස් තිබේ. ඒ සමගම නවීන පන්නයේ බෙන්ස් රථයේ පැමිණි පිරිස, පලා ගිය ත්‍රීරෝද රථය නතර නොකළේ යැයිද එය අල්ලා ගැනීමට මැදිහත් නොවූවේ යැයිද කියමින් ඛනිජ තෙල් සංස්ථා මූලස්ථාන පරිශ්‍රයට ඇතුළුවන ප්‍රධාන දොරටුවේ ආරක්ෂකයින්හට දෝෂාරෝපනය කර ඇත. එහිදී ආරක්ෂක නිලධාරීන් තමන් ඛනිජ තෙල් සංස්ථා සේවකයන් බවත් ගේට්ටුව මුර කිරීම හැර මහ පාරේ සිදුවන සිදුවන අනතුරුවලට මැදිහත්වීම රාජකාරියට බාධාවක් බවත් පැහැදිලි කර ඇති අතර එහිදී බහින්බස් වීමක් සිදුව තිබේ. පසුව එය දුරදිගයාමෙන් අනතුරුව මෝටර් රථයේ පැමිණි පිරිස ඛනිජ තෙල් සංස්ථා මූලස්ථාන පරිශ්‍රයට ඇතුළු වී එහි සේවකයන්ටද පහරදී ඇත. එහිදී එක් සේවකයෙකු එය දැක චානුක රත්වත්තේව හඳුනාගෙන “මේ අපේ චානුක බේබිනේ…” කියමින් ගැටුම වැලැක්වීමට උත්සාහ කර ඇත. එහිදී “තොපි මාව අඳුරන්නේ නැහැ වගේ වැඩ කරන්නේ ඇයි…” කියමින් ඔහුටද පහරදී තිබේ. මේ අතරතුර සේවකයන් විසින් දෙමටගොඩ පොලිසියට ලාබදුන් දුරකථන ඇමතුමකින් පසු පොලිස් නිලධාරීන් එම ස්ථානට පැමිණ ඛනිජ තෙල් සංස්ථා මූලස්ථාන පරිශ්‍රයට ඇතුළුවී සිටි චානුක රත්වත්තේ ඇතුළු පිරිස අත්අඩංගුවට ගෙන ඇත. මොවුන්ගේ පහරදීමෙන් එක් සේවකයෙකු තුවාල ලබා ඇති අතර පොලිසිය ඔවුන් සියළු දෙනාගෙන්ම කටඋත්තර ලබාගෙන ඇති අතර අද (31) පෙරවරු 9.30ට පමණ ස්ථානීය පරීක්ෂණද ආරම්භ කර තිබේ. චානුක රත්වත්තේ යනු හිටපු අමාත්‍ය අනුරුද්ධ රත්වත්තේ මහතා පුත්‍රයෙකු වන අතර මහින්ද පිලේ මන්ත්‍රී ලොහාන් රත්වත්තේ මහතාගේ බාල සොහොයුරාද වේ. චානුකර රත්වත්තේ මහතා ව්‍යාජ මූල්‍ය ආයතනයක් පවත්වාගෙන යාම සහ බැඳුම්කර වංචාවක් සිදු කිරිම ඇතුළු කරුණු කිහිපයකටරක්ෂිත බන්ධනාගාර ගතව සිට ඇප ලබා සිටින්නෙකි.", "URL": "https://lankatruth.com/si/?p=74885", "Category": "පුවත්", "Parent URL": null}