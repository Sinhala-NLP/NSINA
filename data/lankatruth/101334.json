{"Source": "Lankatruth", "Timestamp": "November 25, 2020", "Headline": "මහල් නිවාසවලින් සති දෙකක් එළියට එන්න තහනම්", "News Content": "කොළඹ නගර සිමාවේ පිහිටා ඇති මහල් නිවාස සංකීර්ණ 08ක් තව දින 14 ක කාලයකට ලොක්ඩවුන් කිරීමට තීරණය කර ඇතැයි වාර්තා වේ. එම නිවාස සංකිර්ණවල ඇති අධික ජන ඝනත්වය නිසා කොරෝනා වෛරසය පැතිරීම අඩාල කිරීමේ අරමුණින් මෙම තිරණය ගත් බව කොරෝනා පාලන කාර්ය සාධක බලකාය පවසයි. මේ අතර මහල් නිවාසවල හුදකලා කර සිටින ජනතාවගේ ආර්ථික සහ සමාජිය ප්‍රශ්න රැසකට සාධාරණ විසඳුම් ඉල්ලා නිරෝධායන නීතිද නොතකමින් විරෝධතා දක්වන අවස්ථා රැසක් පසුගිය දින කිහිපයේදි කොළඹ නගර සභා සීමාව තුලදී දක්නට ලැබුණි.", "URL": "https://lankatruth.com/si/?p=101334", "Category": "කොවිඩ් -19 (කොරෝනා ) පුවත්", "Parent URL": null}