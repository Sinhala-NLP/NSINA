{"Source": "Lankatruth", "Timestamp": "September 18, 2021", "Headline": "මෙරට කොවිඩ් මරණ 12,000 ඉක්මවයි…", "News Content": "අද (18) නිකුත් කළ කොවිඩ් – 19 මරණ පිළිබඳ වාර්තාව අනුව මෙරටදී ඊයේ (17) මරණ 84ක් සිදුව තිබේ. ඒ අනුව මෙරට සමස්ත කොවිඩ් මරණ සංඛ්‍යාව 12,000 ඉක්මවා තිබේ. ඊයේ මරණයට පත්වූවන් අතර කාන්තාවන් 33 දෙනෙකු සහ පිරිමි පුද්ගලයින් 51 දෙනෙකු මෙලෙස මරණයට පත්ව ඇත. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 12,022ක් දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 56 වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 09වන ස්ථානයේය.", "URL": "https://lankatruth.com/si/?p=123294", "Category": "කොවිඩ් -19 (කොරෝනා ) පුවත්", "Parent URL": null}