{"Source": "Lankatruth", "Timestamp": "May 17, 2021", "Headline": "ලක්සල සභාපති කොරෝනාවට බිලි", "News Content": "ලක්සල සහ සළුසල ආයතනයන්හි සභාපති ලෙස කටයුතු කළ ප්‍රදීප් ගුණවර්ධන මහතා කොවිඩ් ආසාදිතව ප්‍රතිකාර ලබමින් සිටියදී ඊයේ (16) රාත්‍රියේ අභාවප්‍රාප්ත වී තිබේ. ඔහු ප්‍රතිකාර ලබමින් සිට ඇත්තේ කොතලාවල ආරක්ෂක විශ්වවිද්‍යාල රෝහලේය. කොළඹ ආනන්ද විද්‍යාලයේ ආදි ශිෂ්‍යයෙකු වූ වෘත්තියෙන් ඉංජිනේරුවරයකු වූ ඒ මහතා ලොස් ඇන්ජලීස් නුවර ශ්‍රී ලංකා කොන්සල් ජනරාල්, රජයේ වානිජ නීතිගත සංස්ථාවේ සභාපති, ප්‍රමිති ආයතනයේ සභාපති, ජාතික මැණික් හා ස්වර්ණාභරණ අධිකාරියේ සභාපති ආදී තනතුරු ද හොබවා තිබේ.", "URL": "https://lankatruth.com/si/?p=116418", "Category": "කොවිඩ් -19 (කොරෝනා ) පුවත්", "Parent URL": null}