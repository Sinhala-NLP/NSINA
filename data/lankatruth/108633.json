{"Source": "Lankatruth", "Timestamp": "January 18, 2021", "Headline": "ආණ්ඩුව කිතුල් ගහට නගියි", "News Content": "කිතුල් ගස ආශ්‍රිතව කර්මාන්තයේ යෙදෙන්නන් නගා සිටුවීම සඳහා ක්‍රියාමාර්ග රැසක් ලබා ගත් බවත් කිතුල් සංවර්ධන මණ්ඩලය පිහිටුවීම එහි ප්‍රධාන කටයුත්තක් බවත් වැවිලි අමාත්‍යතුමා වෛද්‍ය රමේෂ් පතිරණ, කිතුල් කර්මාන්ත කරුවාගේ ගැටළු සම්බන්ධයෙන් පැවති සාකච්ඡාවකදී අවධාරණය කර තිබේ. විශේෂයෙන්ම කිතුල් රා මදින්නන් අත්අඩංගුවට ගැනීම නොකරන ලෙස මේ වනවිටත් ජනාධිපතිවරයා පොලීසියට නියෝග කර ඇතැයිද අමාත්‍යවරයා එහිදී පැවසීය. මෙහිදී අදහස් දැක්වූ සෞඛ්‍ය අමාත්‍ය පවිත්‍රා වන්නිආරච්චි සඳහන් කළේ සෞඛ්‍ය අමාත්‍යාංශය සිටින්නේ ලෙඩවන මිනිසිසුන්ට බෙහෙත් කිරීමට නොවන බවත් සෞඛ්‍ය වැය බරෙන් වැඩි මුදල් වැය වන්නේ ලෙඩවන මිනිසුන්ට බෙහෙත් කිරීමට බවත්ය. සීනි ඇටයක්වත් මිශ්‍ර නොකර සකස් කරන පිරිසිදු කිතුල් පැණි සඳහා වෙළඳපොළ සහතික කිරීමට තමන් සක්‍රීයව දායකත්වය ලබාදෙන බව වෙළඳ අමාත්‍ය බන්දුල ගුණවර්ධන මෙහිදී අවධාරණය කළේය.", "URL": "https://lankatruth.com/si/?p=108633", "Category": "ආර්ථික පුවත්", "Parent URL": null}