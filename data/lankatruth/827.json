{"Source": "Lankatruth", "Timestamp": "January 9, 2012", "Headline": "මර්වින්ටත් රාජපක්ෂ ප්‍රහාරයක්", "News Content": "මහින්ද රාජපක්ෂ ආණ්ඩුව පිහිටුවීමෙන් පසු වියරුවෙන් ක්‍රියාකිරීමට පටන්ගත් අමාත්‍යමර්වින් සිල්වා මහතාට අත්වෙමින් තිබෙන ඉරණම බරපතළ යයි ආණ්ඩුව තුළමසාකච්ඡාවෙමින් තිබේ. ඇතිවී තිබෙන තත්වය භාරත ලක්ෂ්මන් ප්‍රේමචන්ද්‍ර මහතාගේසිදුවීම්වලට සමාන යැයි දේශපාලන ආරංචිමාර්ග සදහන්කරයි. මර්වින් සිල්වා ඇමතිවරයාගේ සම්බන්ධීකරන ලේකම්වරයෙකුයැයි කියන ඩොනලඩ්රංජිත් සුදුවෑන්රථයකින් පැහැරගෙන ගොස් අතුරුදහන් කර ඇත. මෙයට ටික දිනකට පෙරදඑවැනිම සම්බන්ධීකරණ ලේකම්වරයෙකු යැයි කියන අමල් රොද්‍රිගෝ නැමැත්තා පැහැරගෙනගොස් දරුණු ලෙස පහර දී පසුව අත්හැර දමා ඇත. ඔහු මේවන විට තමන් මුහුණදුන් අත්දැකීම සම්බන්ධයෙන් කිසිවක් ප්‍රකාෂ නොකරන අතර පදිංචි ස්ථානයද මාරු කර ඇති බව හෙළිවේ. කැලණිය ප්‍රදේශයේ ඇමතිවරයාගේ මෙහෙයවීමෙන් පාතාල කල්ලි මෙහෙයවූ බව සාක්ෂි සහිතව අනාවරණයවී තිබිණ. එමෙන්ම අයිතිකරුවන් ඉදිරිපත්නොවූ සහ රේගුව මගින් අත්අඩංගුවට ගන්නාලද භාණ්ඩ වෙන්දේසි කිරීමේදී ඇමතිවරයාගේ පාතාල කල්ලි විසින්වරාය භූමිය තුළ දැඩි භීෂණයක් දියත්කරමින් එම භාණෟඩ අවම මිලකට කොල්ලකෑමේ නිරතව සිටියහ. තත්වය කෙතෙක් දරුණුවීද යත් එවැනි තත්වයක් මැඩපැවැත්වීමට පොලීසියට නොහැකි අවස්ථාවලදී වරාය තුළට හමුදාව කැදවීමට පවා සිදුවිය. එමෙන්ම ජාතික රූපවාහිනිය තුළට පැන ප්‍රවෘත්ති නිලධාරියාට පහර දුන් අවස්ථාවේ එම සේවකයන්ගේ ප්‍රතිප්‍රහාරවලට ලක්විය. පසුව එම සේවකයන්ට එරෙහිව දැලිපිහි කණ්ඩායමක් යොදවා මර්දනය කරන ලදී. සිරස මාධ්‍ය ආයතනයට පහරදීමට පැමිණි ඇමතිවරයාගේ මැරවරයන් සියලුදෙනාද ආරක්ෂාකරන ලදී. මේ වන විට ඇමතිවරයාට එරෙහිව කටයුතු කරන කැලණය ප්‍රාදේශීය සභාවේ සභාපතිවරයා සහ මන්ත්‍රීවරුන් පිටුපස සටින රාජපක්ෂ ප්‍රබලයාම ඇමතිවරයාගේ ගෝලයන්ට එරෙහිව සුදුවෑන් කල්ලිය මෙහෙයවන බවටද රාවයක් පවතී. මර්වින් සිල්වාට එල්ලවී ඇති ප්‍රබල තර්ජනයෙන් මිදීම සදහා ශ්‍රී ලංකා නිදහස් පක්ෂයේ ජ්‍යෙෂ්ඨයන් සහ භික්ෂූන් වහන්සේලා ඇතුළු වෙනත් පිරිස් යොදවා ගනිමින් අතරමැදි සමාදානයක් පිළිබද ප්‍රකාශ ලබාගනිමින් සිටී.", "URL": "https://lankatruth.com/si/?p=827", "Category": "පුවත්", "Parent URL": null}