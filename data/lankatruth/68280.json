{"Source": "Lankatruth", "Timestamp": "February 16, 2019", "Headline": "ජනාධිපති – අගමැති කඹ ඇදිල්ලෙන් ගොවියාත් පාරිභෝගිකයාත් අමාරුවෙ වැටිලා", "News Content": "මෑත ඉතිහාසයේ දැවැන්තම වී අස්වනු නෙලීම ආරම්භ කර ඇතත් රජයේ සහතික මිලට වී අලෙවි කරගැනීමට ගොවියාට අවසථාව සලසාදීමට ආණ්ඩුව මෙතෙක් පියවර නොගැනීම හේතුවෙන් සොච්චම් මුදලකට වී තොග අලෙවි කරගැනිමට ගොවියාට සිදුව ඇති බව සමස්ත ලංකා ගොවිජන සම්මේලනය පෙන්වාදෙයි. දඹුල්ල – කණ්ඩලම වාරි ව්‍යාපෘතිය යටතේ වී වගාකරන ලද බිමක සිට අද (16 ) දින පැවති මාධ්‍ය හමුවකදී එහි ජාතික සංවිධායක නාමල් කරුණාරත්න මහතා මේ බව කියා සිටියේය. අහස් දියෙන් හා සුළු වාරි ජලයෙන් වී වගාකරන ලද උතුර, උතුරු නැගෙනහිර, උතුරු මැද හා වයඹ පළාත්වල වී අස්වනු නෙලීම ආරම්භ කර ඇතත් සහතික මිල යටතේ වී අලෙවි කරගැනීමට වී අලෙවි මණ්ඩලය මෙතෙක් ඉදිරිපත්වී නොමැති බවත්, මේ තත්වය තුල නාඩු වී කිලෝවක මිල රුපියල් 22 – 27 අතර මිල පරාසයකට අලෙවි කිරීමට ගොවියාට සිදුව ඇති බව නාමල් කරුණාරත්න මහතා පෙනාවා දෙයි. එසේම සුළු හා මධ්‍ය පරිමාණ සහල් නිෂ්පාදකයින් සදහා රජය සහනදායි ණය යෝජනා ක්‍රමයකට කැබිනට් අනුමැතිය ලබා ගෙන ඇතත් අගමැතිවරයා හා ජනාධිපතිවරයා අතර පවතින කඹ ඇඳීමක් හේතුවෙන් මෙතෙක් එය ප්‍රයෝගිකව ක්‍රියාත්මකව නැතැයිද, එම වැඩ පිළිවෙල වහාම ආරම්භ කර ඔවුන් ශක්තිමක්ත් කරනලෙසද සමස්ත ලංකා ගොවිජන සමමේලනය අවධානරණය කරයි. වී නිෂ්පාදනය සදහා විශාල පිරිවැයක් දැරීමට සිදුව ඇති බැවින් වී කිලෝවක අවම රජයේ සහතික මිල රුපියල් 50ක් කරන ලෙසත් එසේ කිරීමෙන් ගොවියාට මෙන්ම පරිභෝගිකයාටද සාධාරණයක් කළහැකි බවද සමස්ත ලංකා ගොවිජන සම්මේලනය පෙන්වා දෙයි. දැනට පවතින වී කිලෝවක සොච්චම් මිල යටතේ මහා සහල් මෝල් හිමියන් අසාධාරණ ලාභයක් උපයන බවට ජනාධිපතිවරයාම ප්‍රකාශ කර ඇති තත්වය තුල ගොවියා හා පාරිභෝගිකයා ආරක්ෂා කිරීම සදහා රජය මැදිහත්ව විය යුතු බවද හෙතෙම අවධාරණය කලේය. රජය වී නිෂ්පාදන පිරිවැය අඩුකරලීමට කටයුතු කරන බව පැවසුවත් එසේ කර නොමැති බව පැවසු සමස්ත ලංකා ගොවිජන සම්මේලනයේ ලේකම් ටි.ඩි.සරත් මහතා කියා සිටියේ කෘෂි යෙදවුම් මිල සියයට 40 කින් ඉහල ගොස් ඇති තත්වය තුල වී කිලෝවක සහතික මිල රුපියල් 50 කරන ඉල්ලා සිටියේය. මාධ්‍ය හමුව සඳහා සමස්ත ලංකා ගොවිජන සම්මේලනයේ උප සබාපති සුසන්ත කුමාරනවරත්න මහතා ද එක්ව සිටියේය.", "URL": "https://lankatruth.com/si/?p=68280", "Category": "පුවත්", "Parent URL": null}