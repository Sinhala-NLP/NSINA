{"Source": "Lankatruth", "Timestamp": "April 17, 2019", "Headline": "නීති විරෝධී සුරාසැල් සම්බන්ධව 100ක් අත්අඩංගුවට", "News Content": "උත්සව සමය තුළ දීප ව්‍යාප්තව සිදුකළ වැටලීම්වලදී නීති විරෝධී මත්ද්‍රව්‍ය භාවිතය සම්බන්ධයෙන් පුද්ගලයින් 100කට ආසන්න පිරිසක් අත්අඩංගුවට ගෙන ඇති බව සුරාබදු දෙපාර්තමේන්තුව පවසයි. පසුගිය 13 සහ 14 යන දෙදින තුළ සුරා සැල් වසා දැමීමට රජය නියෝග කර සිටිය ද අදාල කාලය තුළ පවත්වාගෙන ගිය සුරාසැල් සම්බන්ධව නීතිය ක්‍රියාත්මක කළ බව සුරාබදු දෙපාර්තමේන්තුව පැවසුවේ ය. ඒ සඳහා සුරාබදු නිලධාරීන් 1200ක් පමණ අනුයුක්ත කර තිබූ බව ද එම දෙපාර්තමේන්තුව පවසයි. අදාල කාලය තුළ බරපතල ගණයේ සුරා අපරාධ වාර්තා නොවීම විශේෂත්වයක් බව සුරා බදු දෙපාර්තමේන්තුව පැවසුවේය. සුරා බදු බලපත්‍ර කොන්දේසි කඩකල සුරා බදු නිළධාරීන්ට එරෙහිව නිත්‍යානුකූලව පියවර ගැනීමටද එම දෙපාර්තමේන්තුව කටයුතු කර තිබේ.", "URL": "https://lankatruth.com/si/?p=72235", "Category": "පුවත්", "Parent URL": null}