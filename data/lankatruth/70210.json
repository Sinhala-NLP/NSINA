{"Source": "Lankatruth", "Timestamp": "March 12, 2019", "Headline": "මාරාන්තික රිය අනතුරකට ජනනාත් වරකාගොඩ රක්ෂිත බන්ධනාගාරයට", "News Content": "මාරාන්තික රිය අනතුරක් සිදු කිරීම සම්බන්ධයෙන් අත්අඩංගුවට ගත් ජනනාත් වරකාගොඩ මහතා ලබන 18 වැනි දා දක්වා රක්ෂිත බන්ධනාගාර ගත කරන ලෙස මහර ප්‍රධාන මහේස්ත්‍රාත් හේශාන්ත ද මැල් මහතා අද (12) නියෝග කර තිබේ. අද උදෑසන 5.30ට පමණ කිරිල්ලවල ප්‍රාදේශීය ලේකම් කාර්යාලය ඉදිරිපිට පදික මාරුවේ දී මෙම අනතුර සිදුවී ඇත. අනතුර සිදුවන අවස්ථාවේ දී විත්තිකරු ගමන් ගත් බෙන්ස් වර්ගයේ සුදු පැහැති මොටර් රථය නුවර සිට කොළඹ දෙසට ගමන් කර තිබේ. පදික මාරුවෙන් ගමන් ගත් එච්.කේ ප්‍රීති සොබින් ද සිල්වා නැමති 68 හැවිරිදි කාන්තාව සිද්ධියෙන් අනතුරට ලක්වී මිය ගොස් ඇත.", "URL": "https://lankatruth.com/si/?p=70210", "Category": "පුවත්", "Parent URL": null}