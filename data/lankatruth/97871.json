{"Source": "Lankatruth", "Timestamp": "October 16, 2020", "Headline": "මහින්ද යෝෂිතවත් ළඟට ගනී…", "News Content": "මහින්ද රාජපක්ෂ අගමැතිවරයාගේ දෙවැනි පුත්‍රයා වන යෝෂිත රාජපක්ෂ අග්‍රාමාත්‍ය කාර්යමණ්ඩල ප්‍රධානියා ලෙස පත් කර ඇති බව වාර්තා වේ. ඔහු මෙම තනතුරට පත් කිරීමෙන් අනතුරුව පසුගිය 13 වැනි දින මෙරට වැඩබලන චීන තානාපතිවරයා හමුවීසාකච්ඡා පවත්වා ඇති අතර වැඩබලන චීන තානාපතිවරයා විසින් නිකුත්කළ ට්විටර් පණිවිඩයක ඒ බව දැක්වේ. ශ්‍රී ලංකාවට ඩොලර් මිලියන 500ක ණයක් චීනය ලබා දීමට ඒකඟ වූ අතර චීනයේ ඉහළ පෙළේ දූත පිරිසක් පසුගියදා මෙරට සංචාරය කරනු ලැබීය. ඒම සංචාරය ගැනත් ද්වීපාර්ශවීය මිත්‍රත්වය ගැනත් ඒහිදී සාකච්ඡා කළ බව ඒම ට්විටර් පණිවිඩයේ සඳහන්ය. 20 වන ආණ්ඩුක්‍රම ව්‍යවස්ථා සංශෝධනයත් සමග ජනාධිපතිවරයා හා අගමැතිවරයා අතර බල ගැටුමක් ඇරඹීමත් සමඟ පසුගිය දිනවල මහින්ද රාජපක්ෂ අගමැතිවරයා විසින් කාර්යමණ්ඩලයට අදාළ නව තනතුරු කිහිපයක්ම පත්කරන ලදි. ගොඩනැගෙමින් පවතින තත්වය හමුවේ අගමැතිවරයා සිය කණ්ඩායම ශක්තිමත් කර ගනිමින් තම විශ්වාසවන්තයින් සමීපයට කැඳවා ඇත. මහින්ද රාජපක්ෂ අගමැතිවරයා ඔහුගේ දෙවැනි පුත්‍රයා අග්‍රාමාත්‍ය කාර්ය මණ්ඩල ප්‍රධානියා ලෙස පත් කර ගැනීමට සිදුව ඇත්තේ මේ හේතුව නිසා විය හැකි යැයි විශ්ලේෂකයෝ පවසති.", "URL": "https://lankatruth.com/si/?p=97871", "Category": "පුවත්", "Parent URL": null}