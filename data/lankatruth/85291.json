{"Source": "Lankatruth", "Timestamp": "November 11, 2019", "Headline": "විශේෂ කැබිනට් රැස්වීමක් සහ පාර්ලිමේන්තු සැසියක් අද", "News Content": "විශේෂ අමාත්‍ය මණ්ඩල රැස්වීමක් සහ පාර්ලිමේන්තු සැසියක් අද(11) පැවැත්වීමට නියමිතය. හෙට දිනයේ යෙදී ඇති පොහොය නිවාඩුව හේතුවෙන් හෙටට යෙදී තිබූ අමාත්‍ය මණ්ඩල රැස්වීම අද පැවැත්වීමට කටයුතු යොදා ඇත. සාමාන්‍ය ක්‍රමවේදය අනුව කැබිනට් මණ්ඩල රැස්වීම අඟහරුවාදා දිනයන්හි පැවැත්වේ. මේ අතර පසුගිය බ්‍රහස්පතින්දා පාර්ලිමේන්තු කටයුතු පිළිබඳ කාරක සභාව ගනු ලබැබූ තීන්දුවකට අනුව අද විශේෂ පාර්ලිමේන්තු සැසිවාරයක් පැවැත්වීමට නියමිතය. එහිදී ක්‍රීඩා සම්බන්ධ වැරදි වැළැක්වීමේ පනත් කෙටුම්පත පිළිබඳ වැඩිදුර විවාදය සිදුකිරීමටත් නවෝත්පාදන නියෝජිත ආයතන පිහිටුවීම පිළිබඳ පනත් කෙටුම්පතේ දෙවැනිවර කියවීම සිදුකිරීමටත් නියමිත ය.", "URL": "https://lankatruth.com/si/?p=85291", "Category": "පුවත්", "Parent URL": null}