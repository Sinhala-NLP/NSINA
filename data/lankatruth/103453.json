{"Source": "Lankatruth", "Timestamp": "December 15, 2020", "Headline": "ඊශ්‍රායලයත් කොරෝනා එන්නතක් සාර්ථකව අත්හදා බලයි", "News Content": "ඊශ්‍රායලයේ ජෛව පර්යේෂණ ආයතනය (IIBR) විසින් කොරෝනා එන්නතක් නිපදවීමේ පළමු පියවර සාර්ථකව අවසන් කර තිබේ. පසුගිය සතියේ ජෙරුසෙලමේ Hadassah රෝහලේ දී හා Ramat Gan’s Sheba වෛද්‍ය මධ්‍යස්ථානයේ දී පුද්ගලයන් 80 දෙනෙක් සඳහා එන්නත ලබාදී ඇති අතර ඒ කිසිවකුට අතුරු ආබාධ වාර්තා වී නැත. ඒ අනුව එහි දෙවන පියවර ලෙස පුද්ගලයන් 1000ට එන්නත ලබාදීම තමන්ගේ බලාපොරොත්තුව බව ඊශ්‍රායල ආරක්ෂක අමාත්‍යාංශය පවසයි. එන්නත නිපදවීමේ 3වන පියවර එළඹෙන වසන්ත සමයේ දී නිමා කිරීම මෙම කණ්ඩායමේ අපේක්ෂාවයි. එම එන්නත පිළිබඳ අදහස් දක්වන එරට ආරක්ෂක අමාත්‍ය Benny Gantz පවසන්නේ “IIBR ආයතනයේ විද්‍යාඥයන් මිනිස් ජීවිත ආරක්ෂා කිරීමට ඉතා වැදගත් වැඩ කොටසක් කර තිබෙනවා. මෙසේ ඊශ්‍රායල එන්නතක් නිපදවීම ඉදිරි වසරවලදී ඊශ්‍රායලය ජනතාවට සේවය කිරීමට අතිශය ප්‍රයෝජනවත් වේවි.”", "URL": "https://lankatruth.com/si/?p=103453", "Category": "කොවිඩ් -19 (කොරෝනා ) පුවත්", "Parent URL": null}