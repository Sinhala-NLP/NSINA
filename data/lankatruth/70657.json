{"Source": "Lankatruth", "Timestamp": "March 19, 2019", "Headline": "මහින්දානන්දට එරෙහි මුදල් වංචා නඩුවක් ජුනිවලට කල් යයි", "News Content": "හිටපු ක්‍රීඩා අමාත්‍ය සහ මහින්ද පිලේ පාර්ලිමේන්තු මන්ත්‍රී මහින්දානන්ද අලුත්ගමගේ මහතාට එරෙහිව ගොනු කර තිබෙන සාවද්‍ය මුදල් පරිහරණය නඩුවේ විභාගය ජුනි මස 04 වැනිදා දක්වා කල් දැමීමට කොළඹ මහාධිකරණ විනිසුරු ධම්මික ගනේපොල මහතා අද (19) නියෝග කර තිබේ. මහින්දානන්ද අලුත්ගමගේ මහතා මහින්ද රාජපක්ෂ පාලන සමයේ ඇමතිවරයෙකු ලෙස කටයුතු කරමින් සිටියදී ශ්‍රී ලංකා නිදහස් පක්ෂයට අනුබද්ධ වතු කම්කරු වෘත්තීය සමිතිය වන ශ්‍රී ලංකා නිදහස් කම්කරු කොංග්‍රසය නැමති වෘත්තිය සමිතියේ සභාපතිවරයා ලෙස කටයුතු කරමින් එම වෘත්තිය සමිතියේ රුපියල් ලක්ෂ 39ක මුදලක් සාවද්‍ය ලෙස පරිහරණය කිරීම සම්බන්ධයෙන් ඔහුට එරෙහිව නීතිපතිවරයා විසින් මෙම නඩුව පවරා ඇත.", "URL": "https://lankatruth.com/si/?p=70657", "Category": "පුවත්", "Parent URL": null}