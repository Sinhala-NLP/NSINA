{"Source": "Lankatruth", "Timestamp": "May 29, 2021", "Headline": "අද ආසාදිත මරණ 39ක්… 03ක් නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (28) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 39ක් සිදුව තිබේ. එම මරණ 39න් තිදෙනෙකේම මරණයට පත්ව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ හංදෙස්ස, වාද්දූව, පල්ලෙවෙල, දඹදෙණිය, ගෝනාවල, කොළඹ 09, ගලහ, රාජගිරිය, කුරුණෑගල, කරදවෙල, ගාල්ල, කල්එළිය, දිවුලපිටිය, අත්තනගල්ල, පේරාදෙණිය, පට්ටියවත්ත, මහනුවර, බලංගොඩ, දොඩංගොඩ, කළුතර, බඩල්ගම, කොළඹ 13, වාද්දූව, ඉමදූව, දැරණියගල, පේරිය පොරතිව්, කළුගස්වැව, කඩුගන්නාව, තලාතුඔය, දොඩන්දූව, බටපොළ, හපුගස්පිටිය, ගල්කිස්ස, කොට්ටාව, දීගල්ල, මල්වාන, ගම්පොළ යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,363 දක්වා ඉහළ ගොස් ඇත.", "URL": "https://lankatruth.com/si/?p=117263", "Category": "කොවිඩ් -19 (කොරෝනා ) පුවත්", "Parent URL": null}