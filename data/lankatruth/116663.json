{"Source": "Lankatruth", "Timestamp": "May 20, 2021", "Headline": "සති දෙකක්වත් රට වහන්න ඕනේ – සුදර්ශනී", "News Content": "කොවිඩ් නව ප්‍රභේදය වේගයෙන් පැතිර යන බවත් මරණ වැඩිවෙමින් පවතින බැවින් වසංගතය පාලනය කිරීමටනම් ජනතාව සති දෙකක කාලයක්වත් ගෙදරට වී සිටිය යුතු බව ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය අමාත්‍ය, විශේෂඥ වෛද්‍ය සුදර්ශනී ප්‍රනාන්දුපුල්ලේ අවධාරණය කරයි. මේ සම්බන්ධයෙන් වැඩි දුරටත් අදහස් දක්වන ඇමතිවරිය… “මේ වසංගතයේදී අපි දකිනවා සංකූලතා තිබෙන රෝගීන්ගේ වර්ධනයක්. රෝහල් පද්ධතියට ගියාම රෝහල්වල විශල තදබදයක් තියෙනවා. ඔක්සිජන් අවශ්‍යතාව දැඩිව දැනෙනවා. උපකරණ අවශ්‍යතාව දැඩිව දැනෙනනවා. ඊයෙත් 3500කට අධික රෝගීන් සංඛ්‍යාවක් වාර්තා වුණා. 3500ක් වාර්තා වෙනවා කියන්නේ ඒ වගේ තුන් ගුණයක් පමණ සමාජයේ ඉන්න පුළුවන්. මේ අයගෙන් තවමත් රෝගය සමාජය තුළ පැතිරීමක් සිදුවෙනවා. අලුත් ප්‍ර භේදය සීඝ්‍රයෙන් පැතිරෙනවා. මරණ වැඩි වෙලා තිබෙනවා. රටේ ජනතාව දැඩි සළකිල්ලෙන් කටයුතු කළ යුතුයි. අපි නිර්දේශ කරන්නේ සති දෙකකටවත් ජනතාව ගෙදරට වෙලා තියන්න. එහෙම වුණොත් මේ රෝගය අපිට පාලනය කර ගන්න පුළුවන්. විශේෂයෙන්ම ප්‍රජා වෛද්‍ය විශේෂඥවරියක් ලෙස මම නිර්දේශ කරනවා. මේක වසංගතයක් ඒක වසන් කළොත් අපිත් වසන් වෙලා යයි”", "URL": "https://lankatruth.com/si/?p=116663", "Category": "පුවත්", "Parent URL": null}