{"Source": "Lankatruth", "Timestamp": "August 22, 2019", "Headline": "තැපැල් ඡන්ද දායකයන්ට මැතිවරණ කොමිසමෙන් නිවේදනයක්", "News Content": "ජනාධිපතිවරණය සඳහා තැපෑල මගින් ඡන්දය ලබාදීම සඳහා ඉල්ලුම්කරන ඡන්ද දායකයන් පරිපාලන දිස්ත්‍රික්කය, ඡන්ද ප්‍රදේශයේ අක්ෂරය හා නම, ඡන්ද කොට්ඨාසයේ අංකය, ග්‍රාම නිලධාරී කොට්ඨාසය, වීදියේ ගමේ නම, අනුක්‍රමික අංකය යන තොරතුරු සූදානම් කර තබාගන්නැයි මැතිවරණ කොමිසම දන්වා සිටියි. තමන්ට වෙන්කර ඇති ඡන්දය ලබාදීමේ ස්ථානයෙන් ඡන්දය භාවිතා කළ නොහැකි ඡන්ද දායකයන්ට තැපැල් ඡන්ද ලබාදීම සඳහා ඉල්ලුම් කළ හැකි අතර එම ඡන්ද දායකයන්ට අනවශ්‍ය ප්‍රමාදයකින් තොරව තැපැල් ඡන්ද අයදුම් කිරීමට මෙම තොරතුරු සූදානම් කර තබැගැනීම වැදගත් බව මැතිවරණ කොමිසම නිවේදනය කරයි. මෙවර ජනාධිපතිවරණයේදී භාවිකා කරනු ලබන්නේ 2018 ඡන්ද හිමි නාම ලේඛයය බැවින් මේදිනනවලදී සිදු කෙරෙන ඡන්ද හිමි නාමලේඛන ප්‍රතිශෝදනය අනුව අදාල තොරතුරු ලබා ගැනිම පහසු වන බව මැතිවරණ කොමිසන් සභාව පෙන්වා දෙයි.", "URL": "https://lankatruth.com/si/?p=79494", "Category": "පුවත්", "Parent URL": null}