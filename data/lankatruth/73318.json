{"Source": "Lankatruth", "Timestamp": "May 3, 2019", "Headline": "රාජ්‍ය විරෝධී ලිපි මුද්‍රණය කළ කිරිඇල්ලගේ අමාත්‍යාංශ දේපල පොලිස් භාරයට", "News Content": "රාජ්‍ය විරෝධී, ජාතීන් අතර අසමගිය ඇතිකරවන සහ ජනාධිපතිවරයාට අපහාසවන ආකාරයේ අත්පත්‍රිකා මුද්‍රණය කිරීම සඳහා යොදාගත් බවට සැක කෙරෙන පරිගණක යන්ත්‍රයක් සහ ඡායා පිටපත් යන්ත්‍රයක් පොලිස් අත්අඩංගුවට ගෙන තිබේ. ලෝක වෙළඳ මධ්‍යස්ථානයේ නැගෙනහිර කුළුනේ 36 වැනි මහලේ පිහිටි රාජ්‍ය ව්‍යවසාය, කන්ද උඩරට උරුමය සහ මහනුවර සංවර්ධන අමාත්‍යාංශයේ කාර්යාලයක තිබී මෙම යන්ත්‍ර සොයාගෙන ඇත. සිද්ධිය සම්බන්ධයෙන් ඊයේ අත්අඩංගුවට ගත් ලක්ෂ්මන් කිරිඇල්ල අමාත්‍යවරයාගේ කාර්ය මණ්ඩල සාමාජිකයන් තුන්දෙනා තවදුරටත් කොළඹ අපරාධ කොට්ඨාසය භාරයේ පසුවේ.", "URL": "https://lankatruth.com/si/?p=73318", "Category": "පුවත්", "Parent URL": null}