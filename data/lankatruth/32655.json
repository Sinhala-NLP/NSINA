{"Source": "Lankatruth", "Timestamp": "April 12, 2017", "Headline": "SAITM නීතිගත කරන ආණ්ඩුවේ යෝජනාවලට සමස්ත ලංකා වෛද්‍ය නිළධාරීන්ගේ සංගමයේ විරෝධය", "News Content": "ආණ්ඩුව විසින් ඉදිරිපත් කර ඇති සයිටම් වෛද්‍ය උපාධි කඩය ප‍්‍රමිතිගත කිරීමේ යෝජනා දැඩිව ප‍්‍රතික්ෂේප කරන සමස්ත ලංකා වෛද්‍ය නිළධාරීන්ගේ සංගමය නිවැරදි මතවාදී ස්ථාවරයක සිට ක‍්‍රියාමාර්ග ගනිමින් සයිටම් ආයතනය වසා දමන තෙක් අඛණ්ඩ අරගලයට එක් වන ලෙසට සියලු පාර්ශ්වවලින් ඉල්ලා සිටියි. ආණ්ඩුවේ තීරණ සම්බන්ධයෙන් මාධ්‍ය නිවේ පසුගිය 09වනදා සමස්ත ලංකා වෛද්‍ය නිළධාරීන්ගේ සංගමයේ ප්‍රධානලේකම් වෛද්‍ය ජයන්ත බණ්ඩාර මහතාගේ අත්සනින් මාධ්‍ය වෙත නිවේදනයක් නිකුත් කරමින් මේ බව පවසා සිටියි. එම නිවේදනය සම්පූර්ණයෙන් පහතින් පල වේ “ආණ්ඩුව ඉදිරිපත් කළ සයිටම් වෛද්‍ය උපාධි කඩය ප‍්‍රමිතිකරණ යෝජනා පරදවමු. 2017.04.07 දින සිදු කළ ඒකාබද්ධ වෘත්තීය ක‍්‍රියාමාර්ගයට ප‍්‍රතිචාරයක් ලෙස ආණ්ඩුව විසින් සයිටම් වෛද්‍ය උපාධි කඩය සම්බන්ධයෙන් මතුවී ඇති ගැටලුවලට ආණ්ඩුවේ අපේක්ෂිත ක‍්‍රියාමාර්ග ලෙස දක්වමින් යෝජනාවලියක් ඉදිරිපත් කර ඇත. එහි ක‍්‍රියාමාර්ග 04ක් අතුළත් වී ඇත. එම ක‍්‍රියාමාර්ග විශ්ලේෂණයේදී පැහැදිලිව පෙනෙන්නේ සෑම ක‍්‍රියාමාර්ගයකම අරමුණ වන්නේ සයිටම් ආයතනය ප‍්‍රමිතිගතකර වෛද්‍ය උපාධිය මුදලට විකිණීම ඉදිරියට පවත්වා ගැනීම බවයි. 2008 වසරේ සයිටම් ආයතනයේ ආරම්භයත් සමඟ අප සංගමය සටන ඇරඹුවේ සයිටම් ආයතනය ප‍්‍රමිතිගත කිරීමට නොව නිදහස් අධ්‍යාපනය විනාශ කරන රෝගී ජීවිත අනතුරට දමන මෙම ආයතය අහෝසි කිරීමේ අරමුණිනි. එනිසා ආණ්ඩුව විසින් ඉදිරිපත් කර ඇති සයිටම් වෛද්‍ය උපාධි කඩය ප‍්‍රමිතිගත කිරීමේ යෝජනා දැඩිව ප‍්‍රතික්ෂේප කරන සමස්ත ලංකා වෛද්‍ය නිළධාරීන්ගේ සංගමය නිවැරදි මතවාදී ස්ථාවරයක සිට ක‍්‍රියාමාර්ග ගනිමින් සයිටම් ආයතනය වසා දමන තෙක් අඛණ්ඩ අරගලයට එක් වන ලෙසට සියලු පාර්ශ්ව වලින් ඉල්ලා සිටී.”", "URL": "https://lankatruth.com/si/?p=32655", "Category": "පුවත්", "Parent URL": null}