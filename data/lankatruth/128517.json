{"Source": "Lankatruth", "Timestamp": "February 6, 2022", "Headline": "ජනාධිපතිගේ රහස් නිල නිවසකට මිලියන් 15ක්", "News Content": "ආරක්ෂක ඇමතිවරයා වශයෙන් ගෝඨාභය රාජපක්ෂට ලබා දී තිබෙන හෙළිදරව් නොකළ නිල නිවසක් අලුත් වැඩියා කිරීම සඳහා රුපියල් මිලියන 15ක් වැය කර ඇති බව අනාවරණය කෙරේ. මේ බව හෙළිවී තිබෙන්නේ ශ්‍රී ලංකා යුධ හමුදාවේ 2020 වර්ෂයට අදාළ කාර්ය සාධන වාර්තාවේ සඳහන් වියදම් ලැයිස්තුවෙනි. මේ පිළිබඳ සම්පූර්ණ තොරතුරු අද (06) අනිද්දා පුවත්පත මගින් හෙළිකර තිබේ.  ආරක්ෂක අමාත්‍යංශය විසින් ශ්‍රී ලංකා යුධ හමුදාවට අදාළ මුදල් එම ප්‍රතිසංස්කරණ සඳහා ලබා දී ඇත. එසේ ලබා දී ඇති මුළු මුදල රුපියල් 14,999,581.78ක් වැය කර ඇති බව එම පුවත්පත හෙළිකර තිබේ.  මේ අනුව ජනාධිපති නිළ නිවසට අමතරව ආරක්ෂක ඇමතිවරයා සඳහා වෙන් කර තිබෙන නිල නිවසද ගෝඨාභය රාජපක්ෂ පාවිච්චි කරන බව හෙළිවී ඇත. මෙම නිල නිවස පිහිටා තිබෙන්නේ කිනම් ස්ථානයක දැයි එම පුවත්පතේ මාධ්‍යවේදී ලසන්ත රුහුණගේ යුද හමුදා මාධ්‍ය ප්‍රකාශකගෙන් හා ආරක්ෂක අමාත්‍යංශයේ මාධ්‍ය අධ්‍යක්ෂකගේ විමසා ඇතත් එම නිලධාරීන් දෙදෙනා අදාළ තොරතුරු හෙළිකිරීමට අපොහොසත් වී ඇත.", "URL": "https://lankatruth.com/si/?p=128517", "Category": "පුවත්", "Parent URL": null}