{"Source": "Lankatruth", "Timestamp": "December 9, 2019", "Headline": "කොළඹ – නුවර අධිවේගී මාර්ගයේ ඉදිකිරීම් ආසන්නයෙන් වදවී ගිය ශාකයක් නැවත හමුවේ", "News Content": "ලෝකයෙන් වදවී ගිය ශාකයක් ලෙස අන්තර් ජාතික රතු දත්ත වාර්තා පොතේ සටහන්ව තිබූ කෲඩියා සෙලනිකා ශාකය, මෙරටින් නැවත වාර්තා වී තිබේ. කොළඹ – නුවර අධිවේගී මාර්ගයේ ඉදිකිරීම් සඳහා යෝජිත ගම්පහට නුදුරු ප්‍රදේශයකින් මෙම ශාකය නැවත හමුවී ඇත. මෙම ශාකය පළමුවරට හමුවූ පසු, අධිවේගී මාර්ගයේ ඉදිකිරීම් සඳහා ලබාගත් පරිසර තක්සේරු වාර්තාවල ඒ සම්බන්ධව සඳහන්ව නොමැති බවත්, එලෙස අනාවරණය වී නොතිබීම සම්බන්ධව සොයාබලා අවශ්‍ය ක්‍රියාමාර්ග ගතයුතු බවත් මෙම ශාකය නැවත සොයාගත් ශාක පර්යේෂක හිමේෂ් ජයසිංහ මහතා පවසයි. 1868 වසරේ මෙම ශාකය පළමුවරට වාර්තාවී ඇති අතර පසුව 1911 වසරේ දී නැවත සොයාගෙන තිබේ. ඉන් පසුව නැවත වාර්තාවී නොමැති අතර වදවී ගිය ශාකයක් ලෙස රතු දත්ත පොතට ඇතුළත් කර ඇත.", "URL": "https://lankatruth.com/si/?p=86971", "Category": "පරිසර", "Parent URL": null}