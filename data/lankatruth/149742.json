{"Source": "Lankatruth", "Timestamp": "July 28, 2023", "Headline": "ටෙලිකොම් එක ගැන රනිල්ගේ මාධ්‍ය ඒකකයෙන් විකෘති ප්‍රචාර", "News Content": "රජයට අයත් ශ්‍රී ලංකා ටෙලිකොම් ආයතනය ඉතාමත් කුමන්ත්‍රණකාරී ලෙස මැලේසියානු ආයෝජකයන්ගේ සභාපතිවරයෙකු අතට පත් කිරීමෙන් පසු රනිල් වික්‍රමසිංහගේ මාධ්‍ය මෙහෙයුම් කරුවන් විසින් විකෘති කරණ ලද ප්‍රචාර ගෙනයමට පටන්ගෙන තිබේ. මෙහි නවතම ප්‍රචාරය වන්නේ ටෙලිකොම් ආයතනය පාඩු ලබමින් තිබූ බවය. මෙම වසර අවසන් වනවිට මහා භාණ්ඩාගාරයෙන් මුදල් ලබාගෙන සේවක පඩි නඩි ගෙවන මට්ටමට එය බන්කොලොත් කර තිබූ බවද එම ප්‍රචාරවලින් දැක්වේ. ජනාධිපති රනිල් වික්‍රමසිංහ වෙනුවෙන් ප්‍රචාරක මෙහෙයුම් කරන ප්‍රධාන පුද්ගලයෙකු වන අශෝක ජයතුංග ලියන ඊ කොලමේ ටෙලිකොම් ආයතනය සම්බන්ධයෙන් එවැනි ව්‍යාජ ප්‍රචාරයන්වලට මුල පුරා තිබිණි. ඊ කොලමේ අදාල කොටස උපුටාගෙන පහත දැක්වේ. “ටෙලිකොම් එකේ ඔරුව ගොඩ ඉදල පෙරලුවා නේද” මාධ්‍යකරුවෙකු රනිල්ට දමා ගැසුවේය. “ඒක අධ්‍යක්වරු අතර ප්‍රශ්නයක්. මගේ මැදිහත්වීමක් නෑ” ජනපති කීය. “හිටපු සභාපති ගිය එකට විරුද්ධ එයාගෙන් වාසි ගත්ත වෘත්තිය සමිති අය විතරයි. සේවකයො ඒ වෙනසට කැමතිලු. ටෙලිකොම් ලාබයි කියල බොරු සංඛ්‍යා ලේඛන පෙන්නුවට පොත්වල පෙන්නන සල්ලි ටෙලිකොම් එකේ නෑලු. මේ වසර අගදි භාණ්ඩාගාරෙන් පඩි දෙන්න වෙන සයිස් එකලු තියෙන්නේ” මාධකරුවෙකු විග්‍රහ කළේය. “රටට වඩා වාසි ලෙස තරගකාරීව ටෙලිකොම් ප්‍රතිව්‍යුහගත කරනවා” ජනපති කීය. “ඔබතුමාගෙ ඉන්දියා ගමනෙ රස්නෙ නිවෙන්න කලින් සජිත් තානාපතිල 12 ක් හමුවුණා. ඒක යටත් හිටියෙ ඉන්දියාව කියල සමහරු කියනවා” ජනපති සමීපතමයෙකු විමසීය. “ජනාධිපතිතුමාගෙ ඉන්දියා ගමනට දවස් දෙකකට පස්සෙ විපක්ෂ නායක ප්‍රමෝට් කරන්න තරම් ඉන්දියාව මෝඩ නෑ. විපක්ෂ නායකයා ආරාධනා කළාම තානාපතිල එන එක අමුතු දෙයකුත් නෙවෙයි” ජනපති උපදේශකයෙකු විග්‍රහ කළේය", "URL": "https://lankatruth.com/si/?p=149742", "Category": "පුවත්", "Parent URL": null}