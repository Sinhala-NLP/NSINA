{"Source": "Lankatruth", "Timestamp": "June 21, 2021", "Headline": "විමල්ගෙන් ගැලෙව්වා නම් චමල්ගෙනුත් ගලවන්න – වාසු කියයි", "News Content": "පොස්පේට් සමාගම කෘෂිකර්ම අමාත්‍යාංශය යටතේ පැවතිය යුතු නම් ඒ අර්ථයෙන්ම වාරිමාර්ග දෙපාර්තමේන්තුව ද කෘෂිකර්ම අමාත්‍යාංශය යටතේ තිබිය යුතු බැවින් දැනට චමල් රාජපක්ෂ මහතා යටතේ තිබෙන වාරිමාර්ග දෙපාර්තමේන්තුව ද කෘෂිකර්ම අමාත්‍යාංශය යටතට පැවරිය යුතු යැයි වාසුදේව නානායක්කාර ඇමතිවරයා පවසයි. ඊයේ (20) දින ජලසම්පාදන අමාත්‍යංශයේ පැවැති මාධ්‍ය හමුවකදීවාසුදේව නානායක්කාර ඇමතිවරයා මේ බව පවසා ඇත. ආණ්ඩුවේ සිටින සුළු පක්ෂ සිටින්නේ දැඩි පීඩනයකින් බවත් විරවසංස ඇමතිවරයාට සහ ගම්මන්පිල ඇමතිවරයාට ඇති කර තිබෙන තත්වය යුක්ති සහගත නොවන බවත් එය සිත්රිදවීමක් ලෙස දකින්නේ යැයි ඇමතිවරයා වැඩිදුරටත් පවසා තිබේ. වීරවංස ඇමතිවරයාගේ කර්මාන්ත අමාත්‍යංශය යටතේ පැවති පොස්පේට් සමාගම එම අමාත්‍යංශයෙන් ගැලවීමත් ඊට පෙර ගම්මන්පිල ඇමතිවරයාට සිය අමාත්‍ය ධූරයෙන් ඉල්ලා අස්වන ලෙසට පොහොට්ටුවේ විවිධ ඇමතිවරුන් ප්‍රකාශ කිරීමත් හරහා මේ දක්වා ආණ්ඩුව අභ්‍යන්තරයේ පැවති අර්බුදය තීරණාත්මක ලෙස කරළියට පැමිණෙමින් තිබේ. විශේෂයෙන්ම කොවිඩ් වසංගතය හමුවේ හෙළිවූ ජනාධිපතිවරයා ප්‍රමුඛ ආණ්ඩුවේ නොහැකියාව මේ වනවිට ආර්ථික ක්ෂේත්‍රයේ බරපතළ කඩා වැටීම් හරහාත් තවදුරටත් තහවුරු වෙමින් පවතී. කොවිඩ් හමුවේ දැඩි ලෙස අසරණව සිටින ජනතාව මත තවදුරටත් බර පටවමින් භාණ්ඩ මිල දැමීමත් සමග ජනතාවගෙන් ආණ්ඩුවට බරපතළ විරෝධයක් එල්ල වෙමින් පවතන අතර එම තත්වය ආණ්ඩුවේ අභ්‍යන්තර අර්බුද තව දුරටත් තීව්‍ර කිරීමට සමත්ව ඇතැයි දේශපාලන නිරීක්ෂකයෝ පෙන්වා දෙති. පසුගිය 2004 සන්ධාන ආණ්ඩුවේදී අනුර දිසානායක ඇමතිවරයා සහ බිමල් රත්නායක නියෝජ්‍ය ඇමතිවරයා කෘෂිකර්ම අමාත්‍යංශයට අනුබද්ධ ආයනත විද්‍යාත්මක ඇමති මණ්ඩලයේ ඇමතිවරුන් නව දෙනෙකු විසින් මේ වනවිට හසුරවමින් සිටී.", "URL": "https://lankatruth.com/si/?p=118213", "Category": "පුවත්", "Parent URL": null}