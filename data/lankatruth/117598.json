{"Source": "Lankatruth", "Timestamp": "June 4, 2021", "Headline": "තවත් ආසාදිත මරණ 42ක් වාර්තා කරයි…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (03) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 43ක් සිදුව තිබේ. එම මරණ 42න් 08 දෙනෙකු නිවසේදී මරණයට පත්ව ඇති අතර තවත් තිදෙනෙකු මරණයට පත්ව ඇත්තේ රෝහලක් කාරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ දික්ඔය, මන්නාරම, කඩවත, කොළඹ, වත්තල, පොලොන්නරුව, ගිරිතලේ, බඩල්කුඹුර, කාත්තන්කුඩි, කැළණිය, බටුගොඩ, වත්තේගම, කාත්තන්කුඩි 06, අරණායක, කොච්චිකඩේ, නාරාහේන්පිට, ගම්පොළ, හල්ඔළුව, මීගමුව, ආගරපතන, කින්නියා, කොටගල, බොගවන්තලාව, හිඳගල, කලගෙඩිහේන, රද්දොලුගම, නුවර, පැපිලිවල යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,608 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 32වන ස්ථානයේය.", "URL": "https://lankatruth.com/si/?p=117598", "Category": "කොවිඩ් -19 (කොරෝනා ) පුවත්", "Parent URL": null}