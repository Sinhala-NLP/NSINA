{"Source": "Lankatruth", "Timestamp": "May 5, 2021", "Headline": "වීරසේකරගේ කතා යළිත් පුස්සක් වෙයි… රිශාඩ් මැතිසබයට ගෙන ආ හැකි බව නීතිපති කියයි…", "News Content": "ත්‍රස්තවාදය වැළැක්වීමේ පනත යටතේ රඳවා තබාගෙන සිටින පාර්ලිමේන්තු මන්ත්‍රී රිෂාඩ් බදුර්දීන් පාර්ලිමේන්තුවට ගෙන ඒම සඳහා කිසිදු නීතිමය බාධාවක් නැතැයි නීතිපතිවරයා අපරාධ පරීක්ෂණ දෙපාර්තමේන්තුවට දැනුම් දී ඇත. මැයි 03 දාතමින් අපරාධ පරීක්ෂණ දෙපාර්තමේන්තුවේ අධ්‍යක්ෂ වෙත නීතිපතිවරයා ලිපියකින් මේ බව දැනුම් දී ඇත. මේ අතර පොලිසිය භාර අමාත්‍ය සරත් වීරසේකර අද පාර්ලිමේන්තුවේදී ප්‍රකාශ කර සිටියේ මෙවැනි රැඳවූවකු පාර්ලිමේන්තුවට ගෙන ඒම නීති විරෝධී බවයි. එමගින් අපරාධ පරීක්ෂණ දෙපාර්තමේන්තුව විසින් කරනු ලබන ප්‍රශ්න කිරීම් අනාවරණය විය හැකි බව ඔහු කියා සිටියේය. තමන් යටතේ ඇති ආයතනයක ප්‍රධානියාට රටේ නීතිපතිවරයා විසින් දෙන ලද උපදෙස පවා අදාල අමාත්‍යවරයා නොදන්නා බව පාර්ලිමේන්තුවේ දී අමාත්‍ය සරත් වීරසේකර ප්‍රදර්ශනය කළ බව පාර්ලිමේන්තු ප්‍රකාශකයකු පැවසීය.", "URL": "https://lankatruth.com/si/?p=116022", "Category": "පුවත්", "Parent URL": null}