{"Source": "Lankatruth", "Timestamp": "January 26, 2012", "Headline": "පේරාදෙණයේ සිසුන් 22 කට ඇප", "News Content": "නවකවදය දීමේ සිද්ධියක් සම්බන්ධයෙන් බොරු චෝදනා එල්ලකරමින් පේරාදෙණිය විශ්වවිද්‍යාලයේ සිසුන් 25 දෙනෙකුට එරෙහිව කර තිබූ පැමිණිල්ලකට අනුව අද (26) දින අධිකරණයේ පෙණීසිටින ලෙස දන්වා නොතීසි එවා තිබූ අතර ඔවුන් 25 දෙනා අද අධිකරණයේ පෙනීසිටි‍යහ. ඔවුන්ගෙන් චරිත ලක්මාල්, ලොශාන් සදරුවන් සහ රුචිර යන ශිෂ්‍යයන් තිදෙනා දින 14කට රක්ෂිත බන්ධනාගාර ගත කර ඇති අතර ශිෂ්‍ය ශිෂ්‍යාවන් 22නාට රුපියල් 100,000 බැගින් ශරීර ඇප ලබාදී ඇත. මේ සම්බන්ධයෙන් අප සමග අදහස් දැක්වූ පේරාදෙනිය විශ්වවිද්‍යාලයේ මහාශිෂ්‍ය සංගමයේ සභාපති මහේෂ් ප්‍රභාශ්වර ලංකා පවසා සිටියේ අද දින තම ශිෂ්‍යයන් විශාල ජයග්‍රහණයක් ලබාගත් බවයි. තවද ඔහු පවසා සිටියේ තම නම සදහන් කරමින් රාජ්‍ය ආරක්ෂක අංශයේ උසස් නිලධාරීන් කිහිපදෙනෙක් විශ්වවිද්‍යාල ශිෂ්‍යයන් කිහිපදෙනෙකු විශ්වවිද්‍යාල භූමියෙන් පිටතදී බියවැද්දීමක් කර ඇති බවයි. එහිදී ඔවුන් ”ප්‍රභාශ්වර ලංකා කියන එකාට පරිස්සම්වෙලා ඉන්නකියපල්ලා, අපි ඕකගේ අඩුකඩනවා” යනුවෙන් පවසා ඇත්ති බවත් ඔහු අපසමග පැවසීය. මේ සම්බන්ධයෙන් අදහස් දැක්වූ වෙනත් ශිෂ්‍ය ක්‍රියාකාරිකයෙකු පවසා සිටියේ නවක වද සිද්ධියට භාජනයවූයේ යැයි කියනු ලබන ශිෂ්‍යා නායකත්ව පුහුනුව අවස්තාවේදී ඇති වූ මානසික වියවුලක් මත ඇතිවූ මානසිකරෝගී තත්වයට වෛද්‍ය ප්‍රතිකාර ලබා විශ්වවිද්‍යාලයට පැමිණ ඇති බව හා විටින් විට ඔහුට එම තත්වය ස්මතුවීමක් දක්නට ලැබුනු බවයි. එමනිසා මෙය නවකවදය සම්බන්ධ දෙයක් නොව නායකත්ව පුහුනුවේදී ඇතිවූ තත්වය වර්ධනයවීමක් වියහැකි බවද ඔහු පැවසීය. කෙසේවෙතත් නැවත මෙම නඩුව පෙබරවාරි 08 දින කැදවනු ලබයි. ආශ්‍රිත පුවත් ගලහ මංසන්දිය අදත් නොසන්සුන්", "URL": "https://lankatruth.com/si/?p=1106", "Category": "පුවත්", "Parent URL": null}