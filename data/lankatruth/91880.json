{"Source": "Lankatruth", "Timestamp": "March 31, 2020", "Headline": "සිංගප්පූරුවේ ශ්‍රී ලංකා මහ කොමසාරිස් කාර්යාල සති දෙකකට වසා දමයි", "News Content": "සිංගප්පූරුවේ පිහිටි ශ්‍රී ලංකා මහකොමසාරිස් කාර්යාල සති දෙකක කාලයකට වසා දැමීමට තීරණය කළ බව එම මහ කොමසාරිස් කාර්යාලය පවසයි. සිංගප්පූරුවේ ශ්‍රී ලංකා මහ කොමසාරිස් කාර්යාලය පිහිටි ගොඩනැඟිල්ලේ, 21 නව මහලේ සේවකයකුට කොරෝනා වයිරසය වැළදී ඇති බව තරහවුරු කර ගෙන ඇති අතර ඒ බව සිංගප්පූරු මහ කොමසාරිස් කාර්යාලය නිවේදනයක් නිකුත් කරමින් සඳහන් කරයි. මේ හේතුවෙන් මහ කොමසාර්ස් කාර්යාලයට පැමිණෙන අයගේ සහ කාර්ය මණ්ඩලයේ ආරක්ෂාව පිණිස ඊයේ (30) සිට සති දෙකක කාලයක් තාවකාලිකව මහ කොමසාරිස් කාර්යාලය වසා තබන බව නිවේදනය කරයි. හදිසි අවශ්‍යතා සඳහා පහත සඳහන් දුරකථන අංක අමතා තොරතුරු ලබා ගන්නා ලෙස සිංගප්පූරු මහ කොමසාරිස් කාර්යාලය සඳහන් කරයි. ඒ අනුව කන්සියුලර් රාජකාරි සඳහා :- 6587414011 / +6586546759 යන දුරකථන අංකයන් ගෙන්ද , විද්‍යුත් තැපෑල – slhcs@lanka.com.sg සහ විගමන සේවකයින් සහ ගෘහස්ත සේවයේ නියුතු සේවිකාවන් සඳහා :-6584981785 / 65 91810257 යන දුරකථන අංකයන් හා ඊ විද්‍යුත් තැපෑල lypathi@lanka.com.sg හරහා තොරතුරු ලබා ගත හැකි බව සිංගප්පූරුවේ ශ්‍රී ලංකා මහ කොමසාරිස් කාර්යාලය කියයි.", "URL": "https://lankatruth.com/si/?p=91880", "Category": "පුවත්", "Parent URL": null}