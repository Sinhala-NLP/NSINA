{"Source": "Lankatruth", "Timestamp": "June 28, 2021", "Headline": "ප්‍රේක්ෂකයන් කඳුලින්… ක්‍රීඩකයින්ට ජෝගි…", "News Content": "ශ්‍රි ලංකා ක්‍රිකට් කන්ඩායම එංගලන්තයේ සංචාරයක නිරත වෙමින් පැවති විස්සයි විස්ස තරගාවලියේ විලිලැජ්ජාවක් නොමැති සේ පරාජයට පත් වූ ශ්‍රී ලංකා කන්ඩායමේ ක්‍රීඩකයින් තිදෙනෙක් වන කුසල් මෙන්ඩිස් නිරෝෂන් දික්වැල්ල සහ දනුෂ්ක ගුණතිලක නම් ක්‍රීඩකයින් තිදෙනා එංගලන්තයේ Durham හීදී වීදී පුරා කමින් බොමින් සිගරැට් බොමින් වීදී ඉකුත් ඉරිදා මධ්‍යම රාත්‍රියට මිනිත්තු කිහිපයකට පෙර ඉබාගාතයේ සැරි සරන අයුරු වීඩියෝවක් සමාජ මාධ්යයට නිකුත් විය. මෙම සිදුවීමත් සමග අතීතයේ අපූරු සිදුවීමක් මතකයට ආවේය. වරක් අර්ජුන රණතුංග රූපවාහිනී වැඩසටහනකදි මෙසේ පවසන්නේය. ශ්‍රි ලංකා ක්‍රිකට් කන්ඩායම ක්‍රිකට් තරගාවලියකට එංගලන්තයට ගිය මොහොතකදී ටෙස්ට් තරගයක තෙවෙනි දිනය අවසන් වී පසුදා නැවත ශ්‍රි ලංකා කන්ඩායමට පන්දු යවන්නන්නට තිබියදී එදින රාත්‍රියේ ශ්‍රි ලංකා කන්ඩායමේ වේග පන්දු යවන්නන් තිදෙනෙක් ඔවුන්ගේ හෝටලය අසළ තිබූ සමාජ ශාලවකට ගමන් කර අවස්ථාවක් වාර්තා වී ඇති අතර එම අවස්ථාවේ ඔවුන් තිදෙනාගේ කාමරවලට ගිය නායක අර්ජුන ‍රණතුංග ඔවුන් තිදෙනාට ලුණු ඇඹුල් ඇතුවම අමතා කනේ පහරවල් තුනකුත් ගැසුවා යැයි පවසති. එසේම “තොපි හෙට බෝල් කරද්දි විකට් එකෙන් එළියට එක බෝලයක් හරි දාපල්ලා බලන්න මම පිට්ටනිය කියලා බලන් නෑ… යනුවෙන් හොද පදයෙන් ඇමතූ සිදුවීමක් ඔහු පවසා සිටින්නේය. ඒ එදා අප ක්‍රිකට් තිබූ තැනය. පසුදා තරගය තිබියදී නායකයා ලෙස අර්ජුන කන්ඩායමේ විනය ආරක්ෂා කලේ එලෙසය. කෙසේ නමුත් වර්තමාන ශ්‍රි ලංකා කන්ඩායමේ ක්‍රීඩකයින් ඊයේ (27) දිනයේදී එළැඹෙන 29 වෙනි දින ආරම්භ වන්නට නියමිත එක්දින තරගාවලිය සදහා Durham වෙතට පැමිණෙන්නේ රාත්‍රියේය. එහීදී අනෙක් මෙම තරගාවලිය විනෝද චාරිකාවක් කරගත් ක්‍රීඩකයින් සිය හෝටල් කාමරවල ගමන් වෙහෙස නිවා ගනිද්දි දනුෂ්ක ගුණතිලක නිරෝෂන් දික්වැල්ල සහ ශ්‍රි ලංකා කන්ඩායමේ වත්මන් උප නායකයා වෙන කුසල් මෙන්ඩිස් මෙලෙස Durham හී මුඛ ආවරණ පවා නොපලදවා වීදී පුරා ඉබාගාතයේ ඇවිදමින් දුම්වැටියක් පානය කරන්නට පාරම්බානා අයුරු වීඩීයෝවක් මගින් සමාජ මාධ්යයට නිකුත් විය. කෙසේ නමුත් මේ පිලිබඳව මාධ්‍ය වෙත වෙත අදහස් දක්වන ශ්‍රි ලංකා කන්ඩායමේ කළමණාකරු පවසන්නේ ඔවුන් අදාල නිරෝධනය කාල සීමාවේ නිරෝධනය වී ඇති බැවින් එලෙස වීදී පුරා රස්තියාදු ගැසීමේ කිසිදු වරදක් නොමැති බවත් සිදු වී ඇති එකම වරද ඔවුන් මුඛ ආවරණ පැලද සිටි නොමැති බවත්ය. මෙකී පුවත එසේ තිබියදී ඊයේ (27) දිනයේදී එංගලන්ත ශ්‍රි ලංකා විස්සයි විස්ස තරගාවලිය සදහා සහභාගි වූ තරග තීරකවරයාට කොවිඩ් වෛරසය ආසාදනය වී ඇති බවත් වාර්තා විය. කෙසේ නමුත් එයින් ක්‍රීඩකයින් හට බලපෑමක් නොවන බවද වාර්තා වූ අතර එරට තත්වය එසේ තිබියදී ජෛව බුබුලෙන් බැහැරව මෙලෙස අශෝභනකාරි ලෙස හැසිරීම ශ්‍රි ලංකා ක්‍රිකට් ගෞරවයේ නැති කිරීමක්ය. කෙසේ නමුත් මොවුන් හට දැන් අමුතුවෙන් නැති කරන්නට යැයි කියා අහවල් නම්බුවකුත් නැත. මන්ද මොවුන්ගේ විනය විරෝධි ක්‍රියා ගැන මෑත කාලයේ වාර්තා වූ ප්‍රථම පුවත මෙය නොවනා බැවිනි. කෙසේ නමුත් වීදී පුරා ඇවිදමින් දුම් පානය කිරීමෙන් ඔවුන්ගේ වින්දනය ගැනීමේ කිසිදු වරදක් නැත.ඒ ඔවුන්ගේ ජීවන රටාවය. කෙසේ නමුත් මෙවන් ජෛව බුබුලක් තිබියදී මෙසේ ඔවුන් හැසිරෙන්නේ නම් එය බරබතල වරදක්ය. කළමණාකාරවරයා සුද්ද කරනා පරිදි එහි වරදක් නොමැති නම් ශ්‍රි ලංකා ක්‍රිකට් ආයතනය නීති විරෝධී ලෙස ජෛව ආරක්ෂිත බුබුලෙන් එළියට යාම හේතුවෙන් ඔවුන්ව නැවතත් ලංකාවට ගෙන්වන්නේ මොන කෙමනට දැයි දන්නේ ඔවුන් පමණි.කෙසේ නමුත් දැන් ඔවුන්ගේ අතින් සිදුවන වැරදි කළමනාකරු තියා කාටවත් සුද්ද කර නොහැකිය. ශ්‍රි ලංකා ක්‍රිකට් මෑත කාලයේ කරන්නේ ශ්‍රි ලංකා ක්‍රීඩකයින්ගේ විනය විරෝධී කටයුත්තක් වාර්තා වූ වහාම එය ගැන පරීක්ෂණයක් පවත්වමින් ක්‍රීඩකයින් නිවැරැදි යැයි පැවසීම ය.මෙලෙස වාර්තා වූ සියලු තොරතුරු අසත්‍ය වේ නම් මෙලෙස නොයෙකුත් චෝදනා මේ මෑත කාලයේ වාර්තා වන්නේ නැත. කෙසේ හෝ මෙකී තත්ත්වය කළමණාකරුට සුද්ද කර බේරෙන්නට පුළුවන් වරදක් නොවන්නේය. ඔවුන් වරදක් සිදු කලාද නොකලාද යන්න අප නොව එය හොද හැටි දන්නේ ක්‍රීඩකයින්ය. කෙසේ නමුත් දින දෙකකින් අප හට එක්දින තරගාවලියකට මුහුණ දීමට තිබෙනා අවධියක ජෛව ආරක්ෂිත බුබුලක මෙම තරගාවලිය ක්‍රියාත්මක වෙද්දි මොවුන් මෙලෙස ජෛව බුබුලෙන් එළියට එමින් හැසිරෙන්නේ ඩරම් හී විශ්වවිද්‍යාල තරුණියන් එක්වන රාත්‍රී සමාජ ශාලාවක් රාත්‍රී 11ට වසා දැමීමෙන් අනතුරුවය. රාත්‍රී 10 වෙනවිට ක්‍රීඩකයින් සියල්ලන්ම ඔවුන්ගේ කාමරවල සිටිය යුතු යැයි පවසා ඇති අවධියක මොවුන්ගේ මේ නොහොබිනා හැසිරීමෙන් පෙන්නුම් කරන්නේ මෙම තරගාවලි සංචාර මොවුන්ට සිය මාතෘ භූමියට වඩා ඔවුන්ගේ විනෝදාස්වාදය සදහා මෙම සංචාර සදහා භාවිතා කරනා බවයි. එංගලන්තය සමග පැවති විස්සයි විස්ස තරගාවලිය විලිලැජ්ජාවක් නොමැතිව පරාජය වූ මොවුන් 27 දා සිට දින දෙකකින් එක්දින තරගාවලිය ආරම්භ වන්නට තිබියදී මෙසේ හැසිරීම ශ්‍රි ලංකා ප්‍රේක්ෂකයන් දැඩි විවේචනයට ලක් වූ කරුණක් වූයේ ඒ බැවිනි. අතීතයේදීද අප ක්‍රීඩකයින් සංචාරයන් හීදී විනෝද වෙමින් ජොලි කර අයුරු අප දන්නේය. නමුත් ඔවුන් එය එසේ සිදු කරේ ඔවුන්ගේ ‍රාජකාරියද අකුරටම ඉටු කරමින්ය. සංගක්කාර යනු කලක දුම්වැටි සදහා ඇබ්බැහි වී සිටි අයෙකු බව අසන්නට ලැබීය. කෙසේ නමුත් සංගා තරගයක දුර්වල පහරක් එල්ල කරමින් අසාර්ථක වුවහොත් එදින දවසම ඔහු කරන්නේ එම පහර නිවරැදි වෙන තෙක් හොදින් පුහුණු වීමය. ඔවුන් එසේ ක්‍රීඩාව සදහාද කැපවීම් කළහ. කුසල් මෙන්ඩිස්ලා පුහුණුවීම් සදහාද නියමිත වේලාවට නොපැණෙන බව ක්‍රීඩකයින්ද මීට පෙර පවසා ඇත. ක්‍රීඩාවට ආදරේ ඇති ක්‍රීඩකයෙකු ලෙස සහ රටට ආදරේ කරනා ක්‍රීඩකයින් වේ නම් මොවුන් මෙසේ හැසිරෙන්නේ නැත. එංගලන්තයේ නවක වේග පන්දු ‍යවන්නෙක් වූ ඔලි රොබින්සන් හට ඔහු අවුරුදු ගනනකට පෙර ට්විටර් හී පල කර තිබූ ජාතිවාදී ප්‍රකාශන්වලට එංගලන්ත ක්‍රිකට් ආයතනය ඔහුගේ හැසිරීමට දැඩිව දඩුවම් කරන්නේය. කෙසේ නමුත් අප ක්‍රිකට් ආයතනය මෙතෙක් සිදු වූ ක්‍රීඩක විනය විරෝධී ක්‍රියා සම්බන්ධයෙන් අපූරු ලෙස ක්‍රියා මාර්ග ගත් අයුරු අප කවුරුත් දනිමු. කෙසේ හෝ එකී සිදුවීම් සාධාරණීකරණය කළද තව දුරටත් මෙසේ දවසින් දවස අතීත ක්‍රිකට් ක්‍රීඩකයින් තරමක් හෝ රැකගත් මහත්මාවරුන්ගේ ක්‍රීඩාවේ මහත්මා ගති මෙම නොසන්ඩාල ක්‍රීඩකයින් දවසින් දවස විනාශ කර දමන්නේය. අද වනවිට ශ්‍රි ලංකා ක්‍රිකට් විනාශයට මෙම ක්‍රීඩකයින් මෙන්ම අනෙකුත් ක්‍රීඩකයින්ගේ බහුතරයක් මෙන්ම 2015 සිට මෙරට ක්‍රිකට් හා සම්බන්ධ බොහොමයක් බලධාරින් වගකිව යුතුය. මෙවන් විලිලැජ්ජාවක් නොමැති ශ්‍රි ලංකා ක්‍රිකට්වලට නිසි ක්‍රියා මාර්ග ගත නොගත හොත් මේ කපේට ගොඩ ඒමක් නැත. ©️ Rishie Bro", "URL": "https://lankatruth.com/si/?p=118659", "Category": "ක්‍රීඩා පුවත්", "Parent URL": null}