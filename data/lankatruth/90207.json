{"Source": "Lankatruth", "Timestamp": "February 26, 2020", "Headline": "නව වාහන නොගන්නා බව පැවසූ ආණ්ඩුව රුපියල් කෝටි 33ක වාහන නාගරික සංවර්ධන අධිකාරියට", "News Content": "නව ආණ්ඩුව බලයට පත්වීමෙන් පසු ලබාදුන් ප්‍රධානම පොරොන්දු රැසක් මේ වනවිට කඩ කර ඇති අතර එවැන් තවත් පොරොන්දුවක් ඊයේ යළි කඩ කර තිබේ. ඒ, නව ආණඩුව යටතේ අමාත්‍යාංශවලට, රාජ්‍ය ආයතනවල නව රථවාහන මිලදී ගැනීමක් හෝ කුලියට ලබාගැනීමක් සිදු නොකරන බවත් අවශ්‍ය තරම් රථවාහන රාජ්‍ය ආයතන සතුව ඇති බවත් පවසමිණි. කෙසේ වෙතත් එම පොරොන්දුවද කඩ කරමින් නාගරික සංවර්ධන අධිකාරිය සඳහා කල්බදු පදනම යටතේ වාහන 28ක් මිලදී ගැනීමට ඊයේ කැබිනට් අනුමැතිය ලබාදී ඇත. ඒ සඳහා දළ වශයෙන් රුපියල් කෝටි 33ක් වැය වෙතැයි ගණන් බලා තිබේ. නාගරික සංවර්ධන අධිකාරියේ නිලධාරීන් සඳහා කුලී ගෙවීමේ පදනම මත ලබාගෙන ඇති වාහන වෙනුවට මෙම නව වාහන මිලදී ගැනීමට තීරනය වී ඇතැයිද වාර්තා වේ. නාගරික සංවර්ධන අධිකාරිය සතු වාහන සංචිතය ප්‍රමාණවත් නොවන බැවින් වාහන 45ක් මාසික කුලි පදනම මත ලබාගෙන ඇති අතර පෞද්ගලික වාහන සිය නිල වාහන ලෙස භාවිතා කරන නිලධාරීන් 28 දෙනෙකුට ප්‍රවාහන දීමනාව වශයෙන් වසරකට රුපියල් එක්කෝටි හැට ලක්ෂයක පමණ මුදලක් වැය කරන බව අධිකරිය පෙන්වා දෙයි. ඒ අනුව එම නිලධාරීන් සඳහා මේ වනවිට වසරකට ප්‍රවාහන දීමනාව වශයෙන් රුපියල් එක්කෝටි හැට ලක්ෂයක් වියදම් වන අතර එය ආසන්න වශයෙන් වසර පහක කලායකට වැය වන මුදල ගනන් බැලූ කළ රුපියල් කෝට් 08ක් පණ වේ. එහෙත් කල්බදු ක්‍රමය යටතේ එම නිලධාරීන් සඳහා ගෙන්වනු ලබන වාහන 28 සඳහා වසරකට රුපියල් කෝටි 33ක් වැය කිරීමට සිදු වේ.", "URL": "https://lankatruth.com/si/?p=90207", "Category": "පුවත්", "Parent URL": null}