{"Source": "Lankatruth", "Timestamp": "May 8, 2022", "Headline": "යන්නේ නැහැ – මහින්ද ආයෙත් කියයි", "News Content": "තමන් අගමැති ධුරයෙන් ඉවත් නොවන බව අගමැති මහින්ද රාජපක්ෂ යළි ප්‍රකාශ කර තිබේ. ඒ ශ්‍රී ලංකා පොදුජන පෙරමුණේ පළාත් පාලන ආයතන නියෝජිත පිරිසක් හා පැවැති සාකච්ඡාවකදීය. මෙහිදී එක් මන්ත්‍රීවරයෙක් අගමැති මහින්ද රාජපක්ෂගෙන් විමසා ඇත්තේ “ඔබ ඉවත් වෙන්නේ නැහැ නේද?” යනුවෙනි. එයට පිළිතුරු දෙමින් අගමැතිවරයා “නැහැ නැහැ” යනුවෙන් පිළිතුරු දී ඇත. “සර් අයින් වුණාම තෙල් උනනවානම්, ගෑස් උණනනාවම්, ඩොලර් උනනවානම් සර් අයින් වෙන්න. එහෙම වෙනන්නේ නැහැ නේ. එක්කෝ ජනාධිපතිතුමාට අයින් වෙන්න කියන්න. එයාට යන්න කියන්න” යැයි මන්ත්‍රීවරියක් ප්‍රකාශ කර තිබේ. “කාටවත් යන්න කියන්නේ. කවුරුත් අයින් වෙන්නේ” යැයි තවත් මන්ත්‍රීවරයෙක් ප්‍රකාශ කර ඇත.", "URL": "https://lankatruth.com/si/?p=133920", "Category": "පුවත්", "Parent URL": null}