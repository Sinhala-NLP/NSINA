{"Source": "Lankatruth", "Timestamp": "July 13, 2017", "Headline": "චීනයේ පළමු විදේශ යුද කඳවුර අප්‍රිකානු මහද්වීපයේ", "News Content": "චීනය ප‍්‍රථම වරට තම යුද කඳවුරක් වෙනත් රටක ගොඩනැගීමට කටයුතු කිරීම සම්බන්ධයෙන් විදෙස් මාධ්‍ය වාර්තා කර තිබේ. අප‍්‍රිකාවේ ඇස නමින් හඳුන්වන ලබන අප‍්‍රිකානු කළාපයේ කුඩා රාජ්‍යක් වන ජිබුති රාජ්‍යයේ හී මෙම කඳවුර ඇරඹීමට අවශ්‍ය ඉදිකිරීම් දැනටමත් ආරම්භ කර ඇති අතර එහි රැඳවීමට නියමිත හමුදා භටයන් රැගත් නෟකා ජිබුති වෙත ලඟා පිටත්ව ඇතැයි පැවසේ. මෙම කඳවුර විසින් බටහිර ආසියාවේ හා අප‍්‍රිකාවේ සාම සාධක හමුදාවක් ලෙස, කටයුතු කිරීම සහ මානුෂීය ආධාර මෙහෙයුම් සඳහා උපකාරී වීම තම අරමුණ ලෙස, චීන බළධාරීන් ප‍්‍රකාශ කර තිබේ. යුධ හමුදා සහයෝගීතා වැඩසටහන් නාවික හමුදා අභ්‍යාස හා බේරාගැනීමේ මෙහෙයුම් සඳහාත් මෙම කඳවුර ක‍්‍රියාත්මක කිරීමට සූදානම් බව චීන ෂින්හුවා පුවත් සේවය වාර්ථාකර ඇත. මේ වනවිට ජීබූති රාජ්‍යයයේ ඇමරිකා එක්සත් ජනපද, ප‍්‍රංශ හා ජපාන යුද කඳවුරු පවත්වාගෙන යන බව වාර්තා වේ.", "URL": "https://lankatruth.com/si/?p=37411", "Category": "විදෙස් පුවත්", "Parent URL": null}