{"Source": "Lankatruth", "Timestamp": "September 9, 2021", "Headline": "පොහොර ජාවාරමක් අතේ මාට්ටු – වාර්තා නොකරන ලෙස මාධ්‍යට බලපෑම්", "News Content": "බණ්ඩාරවෙල ගොවිජන මධ්‍යස්ථානය වෙත කොළඹ සිට ප්‍රවාහනය කරන බවට ව්‍යාජ ලේඛන සකස් කර ප්‍රවාහනය කරමින් තිබූ පොහොර තොගයක් වැලිමඩ පොලිසියෙන් අත්තඩංගුවට ගෙන ඇත.  මේ පිළිබඳව ප්‍රාදේශීය මාධ්‍යවේදීන් වාර්තා කරමින් තිබෙන අතර එම වාර්තා පළ නොකර ලෙස මාධ්‍යවලට බලපෑම් කෙරෙමින් තිබෙන බව අනාවරණය වේ.  කොළඹ සිට පොහොර ඇසුරුම් (මිටි) 500ක් ගෙනවිත් ඇති අතර ඉන් 100ක් නුවරඑලියේ සහ 150 ක් බොරගස් ප්‍රදේශයේ ගබඩා දෙකකට ගොඩබා ඇත. ඉතිරි මිටි 250 අදාළ ලොරියත් සමඟ වැලිමඩ පොලිසියේ රඳවාගෙන ඇති අතර එය නිදහස් කර ගැනීමට ඉහලම පිරිසකගේ මැදිහත්වීම් සිදු කෙරෙන බව ප්‍රාදේශීය මාධ්‍යවේදීන් වාර්තා කරයි. එම පොහොර මිටියක් අලෙවි කර ඇත්තේ රුපියල් 5000/-ක මිලකට ය.", "URL": "https://lankatruth.com/si/?p=122797", "Category": "පුවත්", "Parent URL": null}