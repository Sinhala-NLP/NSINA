{"Source": "Lankatruth", "Timestamp": "September 12, 2022", "Headline": "දමිතාට ඇප ලැබෙයි", "News Content": "රක්ෂිත බන්ධනාගාරගතකර සිටි අරගල ක්‍රියාකාරී රංගන ශිල්පිනී දමිතා අබේරත්න ඇප මත මුදාහැර තිබේ. පසුගිය දා දියත උයන පරිශ්‍රයේ විරෝධතාවයක් අවසන් වී යමින් සිටියදී අත්අඩංගුවට ගත් රංගන ශිල්පිනී දමිතා අබේරත්න රක්ෂිත බන්ධනාගාරගත කර සිටි අරගලයේ ක්‍රියාකාරී සාමාජිකාවක වන රංගන ශිල්පිනී දමිතා අබේරත්නට අද (සැප්. 12) කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 5 බැගින් වූ ශරීර ඇප දෙකක් මත මුදාහැර තිබුණු අතර දමිතා අබේරත්න වෙනුවෙන් ජනාධිපති නීතීඥ රියන්සි අර්සකුලරත්න, නීතීඥ තේජිත කෝරලගේ, උදාර මුහන්දිරම්ගේ, තිළිණ පුංචිහේවා, එරන්ද යකන්දාවල ඇතුළු නීතීඥවරු පිරිසක් පෙනීසිටියහ. ජූලි මස ජනාධිපති ලේකම් කාර්යාලයට බලහත්කාරයෙන් ඇතුළු වීම සහ පොලිස් නිලධාරීන්ගේ රාජකාරියට බාධා කිරීමේ චෝදනා සම්බන්ධයෙන් ඇය සැප්. 7 වන දා කොළඹ උතුර අපරාධ කොට්ඨාසයේ විමර්ශන ඒකකය මගින් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව සැප්තැම්බර් 14 වන දා දක්වා රක්ෂිත බන්ධනාගාරගත කර තිබිණි.", "URL": "https://lankatruth.com/si/?p=139174", "Category": "පුවත්", "Parent URL": null}