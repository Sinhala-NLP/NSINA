{"Source": "Lankatruth", "Timestamp": "October 9, 2023", "Headline": "කතෝලික රදගුරු සමුළුව රනිල්ට රිදෙන්නම උත්තරදෙයි", "News Content": "ජනාධිපති රනිල් වික්‍රමසිංහ සමග ජර්මන් රූපවාහිනී නාලිකාවක මාධ්‍යවේදියෙකු කළ සම්මුඛ සාකච්ඡාවේදී මැල්කම් රංජිත් අගරදගුරු හිමිපානන් හෙලාදකිමින් තමන් ගනු දෙනු කරන්නේ කතෝලික රදගුරු සමුළුව සමග පමණක් බවට කළ ප්‍රකාශය සම්බන්ධයෙන් තදබල පිළිතුරක් ලබා දී තිබේ. පසුගිය ඔක්තෝබර් 06 වෙනි දින ජනාධිපතිට ලිඛිතව දැනුම්දී තිබෙන්නේ මැල්කම් රංජිත් අගරදගුරු හිමියෝ හුදකලා පුද්ගලයෙකු නොවන බවය. උන්වහන්සේ රදගුරු සමුළුව සමන්විතවන රදගුරු පදවි 12 සහ කොළඹ සහායක රදගුරු තුමන් තිදෙනාද යන සමූහයම නියෝජනය කරන බවයි. මෙලෙස පිළිතුරු දී ඇති එම ලිපියේ වැඩිදුරටත් සඳහන් කර ඇත්තේ ඇමරිකාව ප්‍රමුඛ රටවල නිල රහස් පරීක්ෂක කණ්ඩායම් විසින් පාස්කු ප්‍රහාරය සම්බන්ධයෙන් ලබා දෙන ලදැයි ජනාධිපති සඳහන් කළ වාර්තාද කතෝලික රදගුරු සමුළුව වෙත ලබා දෙන ලෙසය. එම සමුළුව ජනාධිපති රනිල් වික්‍රමසිංහට යවන ලද ලිපිය පහත දැක්වේ.", "URL": "https://lankatruth.com/si/?p=153022", "Category": "ප්‍රමුඛ පුවත්", "Parent URL": null}