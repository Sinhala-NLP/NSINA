{"Source": "Lankatruth", "Timestamp": "August 20, 2023", "Headline": "රනිල්, කෙහෙලිය හවුලෙන් ඖෂධ ජාවාරම දිගටම – විද්වත් කමිටු වාර්තාව සඟවයි", "News Content": "ජනාධිපති රනිල් වික්‍රමසිංහගේ පූර්ණ රැකවරණය මත කෙහෙළිය රඹුක්වැල්ල සෞඛ්‍යඇමති යටතේ මේ වනවිට සිදු කෙරෙන ඖෂධ ජාවාරම පිළිබඳව තව දුරටත් බරපතළ කරුණු සඟවා තබන බව තහවුරු වී තිබේ.  පසුගිය මාස දෙකක පමණ කාලය තුළ ඖෂධසම්බන්ධයෙන් සිදු වූමරණ සහ දරුණු අතුරු ආභාධ පිළිබඳව විශාල මහජන විරෝධයක් පැන නැගිනි. ඒ හමුවේ කරුණු සොයා බැලීම සඳහා සෞඛ්‍ය අමාත්‍යංශයට ක්ෂේත්‍රෙය් විශේෂඥයන් 07 දෙනෙකුගෙන් සමන්විත කමිටුවක් පත් කිරීමට සිදුවිය.  එම කමිටුව ලබා දී තිබෙන අතුරු වාර්තාව පවා ආණ්ඩුව මේ වනවිටත් සඟවා ඇති බව හෙළිවීතිබේ. එම වාර්තාවේ සඳහන් අමතර කරුණු කිහිපයක් පමණක් මාධ්‍යයට හෙළිකර ඇති අතර වඩාම බරපතළ කරුණු කිසිවක් හෙළි කර නැති බව අනාවරණය වේ.  පසුගිය ආසන්න සමයේ සිදුවූ මරණ 09ක් සඳහා හේතු වූ ඖෂධ පිළිබඳ කරුණු මෙසේ සඟවා ඇත.  මහාචාර්ය චන්දිම ජීවන්දර සහ වෛද්‍ය චමල් වීරසිංහ ඇතුළු විශේෂඡයන් කණ්ඩායමක් අදාළ වාර්තාව සකස් කර තිබේ.", "URL": "https://lankatruth.com/si/?p=150504", "Category": "පුවත්", "Parent URL": null}