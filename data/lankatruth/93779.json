{"Source": "Lankatruth", "Timestamp": "June 2, 2020", "Headline": "මහමැතිවරණයට අදාල පෙත්සම් නිෂ්ප්‍රභ කෙරේ", "News Content": "ජුනි මස 20 වනදා පාර්ලිමේන්තු මැතිවරණය පැවැත්වීම සඳහා නිකුත් කර තිබෙන ගැසට් නිවේදනය සහ ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කර තිබෙන ගැසට් නිවේදනය අභියෝගයට ලක්කරමින් ගොනු කර තිබෙන මූලික අයිතිවාසිකම් පෙත්සම් දින 10ක් පුරා සලකා බැලීමෙන් පසු එම පෙත්සම් විභාගයට නොගෙනම නිෂ්ප්‍රභ කිරීමට පංච පුද්ගල ශ්‍රේෂ්ඨාධිකරණ විනිසුරු මඩුල්ල අද (02) තීන්දු කර තිබේ. මෙම පෙත්සම්වල නීතිමය පදනමක් නොමැති බව විනිසුරු මඩුල්ල තීරණය කර ඇත. අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෘ, ප්‍රියන්ත ජයවර්ධන සහ විජිත් මළල්ගොඩ යන ශ්‍රේෂ්ඨාධිකරණ පංච පුද්ගල විනිසුරු මඩුල්ල හමුවේ මෙම තීන්දුව ප්‍රකාශයට පත් කෙරිණි.", "URL": "https://lankatruth.com/si/?p=93779", "Category": "පුවත්", "Parent URL": null}