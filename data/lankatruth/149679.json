{"Source": "Lankatruth", "Timestamp": "July 27, 2023", "Headline": "මාලිමාව හැර අනෙක් පක්ෂ එකතු වූ සමුළුවට රනිල්ගෙන් ලොකු තගක්", "News Content": "ජාතික සංහිඳිියාව ඇති කිරීමට පාර්ලිමේන්තුව නියෝජනය කරන සියළු පක්ෂ සහභාගී වන සර්ව පාක්ෂික සමුළුවක් කැඳවන බව ප්‍රචාරය කරමින් ඊයේ (26) පවත්වන ලද රැස්වීමට ජනාධිපති රනිල් වික්‍රමසිංහ තර්ජනාත්මක ප්‍රතිචාර දක්වා ඇති බව අනාවරණය වේ. එම රැස්වීමෙන් අනතුරුව මාධ්‍යයට අදහස් පළ කරමින් ද්‍රවිධ ජාතික සන්ධානයේ පාර්ලිමේන්තු මන්ත්‍රී එම්. ඒ. සුමන්තිරන් මේ බව හෙළිකරනු ලැබීය. ඉන් පසුව ඩලස් අලහප්පෙරුම මන්ත්‍රීවරයා සිරස පැතිකඩ වැඩ සටහනට එක් වෙමින් රනිල් තර්ජනාත්මකව හැසිරී සමුළුව අවසන් කළ බව හෙළි කරනු ලැබීය.  එම රැස්වීමේදී සුමන්තිරන් මන්ත්‍රීවරයා විසින් පළාත් සභා මැතිවරණය පවත්වා සක්‍රිය කිරීමෙන් පසුව ආණ්ඩු ක්‍රම ව්‍යවස්ථාවේ 13 වෙනි සංශෝධනයෙන් ලබාදී තිබෙන බලතල ක්‍රියාත්මක කිරීම පිළිබඳව සාකච්ඡා කිරීම වඩාත්ම යෝග්‍යය බව කරුණු දක්වමින් පෙන්වා දී තිබිණි. උතුර – නැගෙනහිර හැර අනෙක් පළාත් සභා 07 හිටපු මහ ඇමතිවරුන්ද දැනට තිබෙන බලතලවලට වඩා වැඩි බලතල ඉල්ලා සිටි බව සුමන්ත්‍රිරන් මන්ත්‍රීවරයා පෙන්වා දී තිබිණි.  එසේ තර්කානුකූලව කුරුණු දක්වද්දී “එක්කෝ පළාත් සබා මැතිවරණය ගැන, නැත්නම් 13 වෙනි සංශෝධනයේ බලතල ලබාදීම යන දෙකෙන් එකක් තෝරා ගන්න ඕනෑ. දෙකම එක සැරේ කරන්න බෑ.” යනුවෙන් ප්‍රකාශ කර සමුළුව නිමා කරන ලදැයි සුමන්ත්‍රිරන් මන්ත්‍රීවරයා හෙළිකරනු ලැබීය.  ඒ බව ඩලස් අලප්පෙරුම මන්ත්‍රීවරයා ද සනාථ කර තිබේ.  ජාතික ජන බලවේගය හැර අනෙකුත් පාර්ලිමේන්තුව නියෝජනය සියලුම පක්ෂ සහ කණ්ඩායම් එම සර්වපාක්ෂික සමුළුවට සහභාගී වී තිබිණි. රනිල් වික්‍රමසිංහ ජනාධිපතිවරයා අනුගමනය කරන ප්‍රචාරකවාදී එම ක්‍රියාමාර්ගය පිළිබඳව ලංකා ටෘත් වෙබ් අඩවිට 25 වෙනිදා පුරෝකතනාත්මක සටහනක් තැබීය.", "URL": "https://lankatruth.com/si/?p=149679", "Category": "පුවත්", "Parent URL": null}