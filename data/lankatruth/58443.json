{"Source": "Lankatruth", "Timestamp": "August 28, 2018", "Headline": "නව දුම්රිය සාමාන්‍යාධිකාරීවරයෙකු පත්වේ", "News Content": "නව දුම්රිය සාමාන්‍යාධිකාරී ලෙස දුම්රිය ධාවනබල උප දෙපාර්තමේන්තුවේ සේවය කළ එම්. ඩිලන්ත ප්‍රනාන්දු මහතා පත් කර ඇතැයි වාර්තා වේ. නව දුම්රිය සාමාන්‍යාධිකාරීවරයෙකු පත්කර ගැනීම සඳහා පැවති සම්මුඛ පරීක්ෂණයේදී ඉහළම ළකුණු හිමිකරගනිමින් ඩිලන්ත ප්‍රනාන්දු මහතා මෙම තනතුර සඳහා උසස්වීමක් හිමිකර ගත් බවත් ඒ සඳහා මේ වන විට අමාත්‍යමණ්ඩල අනුමැතිය ලැබී ඇති බවත් ආරංචිමාර්ග සඳහන් කරයි. ඒ අනුව නව දුම්රිය සාමාන්‍යාධිකාරීවරයා ලබන මස 3 වැනිදා සිට තනතුරේ වැඩ භාර ගැනීමට නියමිතය.", "URL": "https://lankatruth.com/si/?p=58443", "Category": "පුවත්", "Parent URL": null}