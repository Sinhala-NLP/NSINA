{"Source": "Lankatruth", "Timestamp": "April 4, 2018", "Headline": "පොල් ඉඩම් කැබලි කිරිම හෙක්ටයාර් දෙක දක්වා සීමා කරයි", "News Content": "පොල් ඉඩම් කැබිලි කිරිම හෙක්ටයාර් දෙක දක්වා සීමා කිරීමට වැවිලි කර්මාන්ත අමාත්‍ය නවීන් දිසානායක මහතා සමග ඊයේ (03) පැවති සාකච්ඡාවේදී තීරණය කළ බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කරයි. ඒ අනුව හෙක්ටයාර් දෙකට වඩා වැඩි කිසිම පොල් ඉඩමක් කට්ටි කිරීම තහනම් වන ආකාරයේ නීති පැනවීමට නියමිතය. එහිදී වටිනා පොල් ඉඩම් හඳුනාගෙන ලියාපදිංචි කිරීමටත් කුඹුරු ඉඩම් ගොඩකිරීම වලක්වමින් නීති පනවා ඇති ආකාරයට පොල් ඉඩම් ආරක්ෂා කිරීමට නව නීති ඇති කිරීමටත් පොල් ඉඩම් වල ඵලදාව වැඩි කරගැනීම සඳහා වැඩපිළිවෙලක් දියත් කරන්නත් පොල් ආශ්‍රීත කර්මාන්ත කරුවන්, වැවිල් කරුවන් දිරිගැන්වීම සඳහා වැඩපිළිවෙලක් සකස් කිරීමටත් මෙහිදී ඇමතිවරයා එකඟ වී තිබේ. එමෙන්ම තල් ගස, දෙල් ගස හිතුමතේ කැපීමට නොහැකි නමුත් පොස් ගස ඉවක් බවක් නොමැතිව කපා දමන බැවින් පොල් ගසද තල් ගස, දෙල් ගස ආදියට අදාළ නීතිමය ඝණයට ඇතුළත් කිරීමටත් එහිදී තීරනය වී ඇත. එමෙනම් ෆාම් ඔයිල් ගෙන්වීම සීමා කිරීමටත් විශේෂයෙන් වඳුරන්, ඌරන්, අලින්. දඬුලේනුන් ආදී සතුන්ගෙන් පොල් ගස්වලට වන හානිය අවම කර ගැනීම සඳහා වැඩපිළිවෙලක් සකස් කිරීමටත් මෙහිදී සාකච්ඡා වී තිබේ.", "URL": "https://lankatruth.com/si/?p=50036", "Category": "පුවත්", "Parent URL": null}