{"Source": "Lankatruth", "Timestamp": "October 7, 2021", "Headline": "මැදවච්චියේ අක්කර 100ක කොහොඹ රක්ෂිතයක් වනසයි", "News Content": "මැදවච්චිය පිහිටි වසර අවුරුදු 40ක් පමණ පැරණි එකම කොහොම රක්ෂිතය මේ වනවිට දැව ජාවාරම්කරුවන් සහ ව්‍යාපාරිකයන් විනාශ කර ඇතැයි ප්‍රදේශවාසීහු පවසති. මෙය මැදවච්චිය වල්පොල රක්ෂිතයට අයත් වන වගාවක් වන අතර එය කෝණකුඹුගොල්ලෑව, කටුවැව දැඹුවැව යන ගම්මානයේ පිහිටා ඇත. වර්ෂ ගනනාවක සිට මෙම රක්ෂිතයේ විටෙන් විට මේ ආකාරයට විනාශ කළ අතර ගම්වාසීන්ගේ මැදිහත් වීමේන් එය නවතා ගැනීමට හැකි වී තිබිණි. මීට වසරක පමණ සිට දේශපාලනික සහ මැදවච්චිය රාජ්‍ය සේවයේ යෙදී සිටින බලධාරින්ගේ දැවැන්ත බලවේගයක් සමග පරාජිත ප්‍රාදේශිය සභා අපේක්ෂකයකු මෙම කොහොඹ රක්ෂිතය විනාශ කිරීමට කටයුතු කර ඇති බවත් ඒ සඳහා මැදවච්චියේ අදාල බලධාරින් දැණුවත් කළද බිහිරි අලින්ට වීනා වයන්නා මෙන් සිටි බවද ගම්වාසීහු පවසති.", "URL": "https://lankatruth.com/si/?p=124278", "Category": "පරිසර", "Parent URL": null}