{"Source": "Lankatruth", "Timestamp": "May 30, 2018", "Headline": "දකුණු පළාතේ පාසල් අද සිට විවෘතයි", "News Content": "දකුණු පාළාතේ පාසල් අද(30) සිට යලි විවෘතකරන බව දකුණු පළාත් අධ්‍යාපන අමාත්‍යාංශය පවසයි. දකුණු පළාත තුළ ඉන්ෆ්ලුවෙන්සා රෝගී තත්වයක් සීඝ්‍රයෙන් පැතිරයාම හේතුවෙන් පසුගිය 22 දා සිට දකුණු පළාතේ කළාප කිහිපයකට අයත් පාසල්වල ප්‍රාථමික අංශ වසා දැමුණි. එම තීරණය ගනු ලැබුවේ දකුණු පළාත් අධ්‍යාපන අමාත්‍යාංශය වන අතර සෞඛ්‍ය අමාත්‍යාංශයෙන් ඒ සඳහා කිසිදු නිර්දේශයක් ඉදිරිපත් කර නොතිබිණි. සෞඛ්‍ය අමාත්‍යවරයා ප්‍රකාශකරන ආකාරයට පළාත තුළ පාසල් විවෘත කිරීම සම්බන්ධව සෞඛ්‍ය අමාත්‍යාංශයෙන් නිර්දේශ ඉල්ලා සිටියද මේ දක්වා ප්‍රතිචාර ලැබී නැත. එසේම නිවරදි තොරතුරු සමාජ ගත නොකරන බවටත් මේ හේතුවන් අසත්‍ය තොරතුරු පැතිරයන බවටත් දකුණු පළාත් අධ්‍යාපන ඇමති චන්දිමා රාසපුත්‍ර මහතා සෞඛ්‍ය අමාත්‍යාංශයට චෝදනා කරයි. කෙසේ වුවත් අද දකුණු පාළාත තුළ පාසල් විවෘත කරන බවත් යම් හෙයකින් නැවත රෝගය පැතිරගොස් ජීවිත හානියක් සිදුවුවහොත් එහි වඟකීම සෞඛ්‍ය අමාත්‍යාංශය භාරගත යුතු බවත් දකුණු පළාත් අධ්‍යාපන අමාත්‍යවරයා වැඩි දුරටත් ප්‍රකාශ කරයි. දකුණු පළාත තුළ පෙර පාසල් ජූනි 4 වනදාත් දහම් පාසල් ජූනි 3 වන ඉරිදාත් ආරම්භ කිරීමට නියමිතය.", "URL": "https://lankatruth.com/si/?p=53194", "Category": "පුවත්", "Parent URL": null}