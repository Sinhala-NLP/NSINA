{"Source": "Lankatruth", "Timestamp": "July 30, 2021", "Headline": "රට විවෘත කිරීමේ තීරණය වෙනස් විය හැකියි – සුදර්ශනී ප්‍රනාන්දුපුල්ලේ", "News Content": "අගෝස්තු පළමුවනදා සිට රට විවෘත කිරීමේ තීරණය වෙනස් වීමේ හැකියාවක් පවතින බව ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය ඇමතිනී විශේෂඥ වෛද්‍ය සුදර්ශනී ප්‍රනාන්දුපුල්ලේ පවසයි. ඒ අනුව පළාත් අතර සංචරණ සීමා ලිහිල් කිරීම හා රාජ්‍ය සේවකයින් සියලුම දෙනා සේවයට කැඳවීමේ තීරණවල වෙනස් වීමේ හැකියාවක් පවතින බවද රාජ්‍ය අමාත්‍යවරිය සඳහන් කරයි. සතියක කාලයක සිට ආසාදිතයන්ගේ වර්ධනයක් පෙන්නුම් කරන බවද රාජ්‍ය අමාත්‍යවරිය වැඩිදුරටත් සඳහන් කරයි. කෙසේ වෙතත් ජනාධිපති මාධ්‍ය අංශය නිවේදනයක් නිකුත් කරමින් සඳහන් කර සිටියේ රටේ ජනතාවගෙන් සහ රාජ්‍ය සේවකන්ගෙන් බහුතරයකට එන්නත් ලබා දී ඇති බැවින් ලබන 02 දා සිට රාජ්‍යආයතන සමස්ත කාර්යමණ්ඩලයම යොදවා රාකාරි සිදු කරන බවය.", "URL": "https://lankatruth.com/si/?p=120576", "Category": "කොවිඩ් -19 (කොරෝනා ) පුවත්", "Parent URL": null}