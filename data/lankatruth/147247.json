{"Source": "Lankatruth", "Timestamp": "May 23, 2023", "Headline": "උද්භිද උද්‍යාන සඳහා ඇතුලුවීමේ ගාස්තුවත් ඉහළට", "News Content": "ජුලි 01 වනදා සිට ක්‍රියාත්මක වන පරිදි මෙරට උද්භිද උද්‍යාන සඳහා ඇතුලුවීමේ ගාස්තු ඉහළ දමමින් සංචාරක හා ඉඩම් අමාත්‍ය හරීන් ප්‍රනාන්දු විසින් ගැසට් නිවේදනයක් නිකුත් කර තිබේ. ඒ අනුව ශ්‍රී ලාංකික වැඩිහිටියන් සහ අවුරුදු 15ට වැඩි ළමුන් සඳහා ගාස්තුව රුපියල් 200ක් දක්වා ඉහළ දමා ඇති අතර වයස අවුරුදු 12ට අඩු ළමුන් සහ පාසල් සිසුන් සඳහා ගාස්තුව රුපියල් 30ක් දක්වාත් අවුරුදු 60ට වැඩි වැඩිහිටියන් සඳහා රුපියල් 50ක් දක්වාත් ගාස්තු ඉහළ දමා ඇත. එසේම විදේශික වැඩිහිටියන් සහ අවුරුදු 12ට වැඩි ළමුන් සඳහා ගාස්තුව රුපියල් 3000ක් දක්වා ඉහළ දමා ඇති අතර වයස අවුරුදු 12ට අඩු ළමුන් සඳහා රුපියල් 1500ක් ලෙසත් පාසල් සහ විශ්වවිද්‍යාල ශිෂ්‍යයන් සඳහා රුපියල් 2000ක් දක්වාත් අදාල ගාස්තු ඉහළ දමා ඇති බව එම ගැසට් නිවේදනයේ වැඩිදුරටත් දැක්වේ. අදාළ ගැසට් නිවේදනය පහතින්.", "URL": "https://lankatruth.com/si/?p=147247", "Category": "පුවත්", "Parent URL": null}