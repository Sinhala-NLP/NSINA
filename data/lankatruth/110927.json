{"Source": "Lankatruth", "Timestamp": "February 19, 2021", "Headline": "අපේ ජනගහණයෙන් 27%කට WHO එකෙන් නොමිලේ එන්නත්", "News Content": "ශ්‍රී ලංකාවේ සමස්ත ජනගහණයෙන් 27%කට අවශ්‍ය වන කොරෝනා මර්ධන එන්නත් නොමිලේ ප්‍රදානය කිරීමට ලෝක සෞඛ්‍ය සංවිධානය (WHO) විසින් එකඟවී ඇතැයි යුධ හමුදාපති ජනරාල් ශවේන්ද්‍ර සිල්වා පවසයි. ලෝක සෞඛ්‍ය සංවිධානය විසින් මින් පෙර එකඟවී තිබුනේ ජනගහණයෙන් 20%ක ප්‍රමාණයකට අවශ්‍ය කරන එන්නත් නොමීලේ ප්‍රදානය කිරිමට බවත් දැන් ඔවුන් එය 27%ක් දක්වා ඉහළ දමා ඇති බවත් යුධහමුදාපති වරයා වැඩිදුරටත් පවසයි. මේ අතර ඉන්දියාවෙන් සහ චීනයෙන්ද කොරෝනා මර්ධන එන්නත් ප්‍රමාණයක් නොමිලේ ලබාදිමට එකඟවී ඇතැයි ජනරාල් ශවේන්ද්‍ර සිල්වා වැඩි දුරටත් පවසයි.", "URL": "https://lankatruth.com/si/?p=110927", "Category": "කොවිඩ් -19 (කොරෝනා ) පුවත්", "Parent URL": null}