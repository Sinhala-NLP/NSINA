{"Source": "Lankatruth", "Timestamp": "October 18, 2017", "Headline": "දොස්තරගේ තැනට සුදුසු නුවණෙන් ජීවිත දෙකක් බේරෙයි", "News Content": "යතුරුපැදියෙන් ඇදවැටී අනතුරකට ලක්වී රාජාංගනය යාය 11 ප්‍රාදේශීය රෝහලට රැගෙන ආ 36 හැවිරිදි ගැබිනි මවකගේ හා දරුවාගේ ජීවිතය, ඒ මොහොතේ ඉතාමත් කල්පනාවෙන් කටයුතු කළ වෛද්‍යරයෙකු නිසා බේරා ගැනීමට සමත්ව තිබේ. ඇය ඉතාම අසාධ්‍යව රෝහලට ගෙන එන අවස්ථාවේ රාජාංගනය යාය 11 ප්‍රාදේශීය රෝහ‍ලේ ස්ථානභාර වෛද්‍යවරයා ලෙස ගයාන් දිල්රුක් මහතා කටයුතු කරමින් සිට ඇති අතර ඒ වනවිටත් කළලයේ හෘද ස්පන්ධනය ඉතා වේගයෙන් අඩුවීම පිළිබඳව වෛද්‍යවරයා දැඩි අවධානය යොමුවී ඇත. එහිදී ඇයට අදාල ප්‍රතිකාර කිරීම සඳහා අවශ්‍ය පහසුකම් එම ප්‍රාදේශීය රෝහලේ නැති බැවින් ඇය වහාම අනුරාධපුර ශික්ෂණ රෝහලට රැගෙන යායුතු බවට වෛද්‍යවරයා තීරණය කර ඇතත් එම අවස්ථාවේ රෝහලේ ගිලන් රථයේ රියදුර සිට නැත. ඒ අනුව ඔහු මෙහි ඇති හදිසි අවශ්‍යතාවය සලකා වෙනත් රියදුරෙකු මගින් ගිලන්රථය රැගෙන ගොස් තිබේ. සිය සැමියා සමග යතුරුපැදියෙන් ගමන් කරමින් සිටියදී ඊයේ (17) උදෑසන ඇය යතුරුපැදියෙන් ඇදවැටී ඇත.", "URL": "https://lankatruth.com/si/?p=42668", "Category": "පුවත්", "Parent URL": null}