{"Source": "Lankatruth", "Timestamp": "September 14, 2018", "Headline": "ඇමරිකාව කළඹන “ෆ්ලෝරෙන්ස්”", "News Content": "ඇමරිකාවේ නැගෙනහිර වෙරළින් කඩාවැදුනු ෆ්ලෝරන්ස් සුළි කුණාටුව දැඩි හානි සිදුකිරීමට සමත්ව ඇතැයි වාර්තා වේ. සුළඟත් සමඟ ඇදහැලෙන ධාරානිපාත වර්ශාව හේතුවෙන් විනාශකාරී ජල ගැලීම් ඇති වී තිබෙන අතර ඇමරිකානු කාලගුණික අංශ සඳහන් කළේ එම ජලය ඔලිම්පික් පිහිණුම් තටාක මිලියන 15ක් පිරවීමට ප්‍රමාණවත් වන බවයි. කාලගුණික අංශ සිදුකළ පෙර දැනුවත් කිරීම්වලට අනුව දශ ලක්ෂයකට අධික පිරිසක් අනතුරු සහිත ප්‍රදේශවලින් ඉවත් කර ඇති අතර ගුවන් ගමන් වාර 1300ක් පමණ අවලංගු කර ඇත. මීට අමතරව පැයට කිලෝමීටර 250කට අධික වේගයෙන් හමායන මැන්කුට් සුපිරි සුළි කුණාටුව හේතුවෙන් පිළිපීනයේ වෙරළාසන්න ප්‍රදේශවල ජනතාව ඉවත් කර තිබේ. එය මෙම වසර තුළ කළාපයට බලපාන ප්‍රභලතම මාරුතය බව ජපාන කාලගුණ විද්‍යා අංශ පත්කරයි.", "URL": "https://lankatruth.com/si/?p=59400", "Category": "විදෙස් පුවත්", "Parent URL": null}