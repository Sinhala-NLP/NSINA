{"Source": "Lankatruth", "Timestamp": "May 28, 2021", "Headline": "අනුරාධපුරයේ කොරෝනා ආසාදිත 80ක් තවමත් නිවෙස්වල… තුන්වන රැල්ලෙන් 22 ජීවිතක්ෂයට…", "News Content": "අනුරාධපුරයේ කොවිඩ් – 19 ආසාදනය වූ80 දෙනෙකු මේ වනවිට සිය නිවෙස්වලම රදවා සිටින බව අනුරාධපුර දිස්ත්‍රික් වසංගත රෝග විද්‍යඥ, වෛද්‍ය තේජන සෝමතිලක පවසයි. මෙම 80 දෙනාම කාන්තාවන් බවත් කාන්තාවන්ට ප්‍රතිකාර සදහා ප්‍රමාණවත් රෝහල් මධ්‍යස්ථාන නොවිම මෙයට හේතුව බවත් ඔහු පෙන්වාදෙයි. තුන්වන රැල්ලෙන් කොවිඩ් – 19 ආසාධිතව අනුරාධපුර දිස්ත්‍රික්කයේ මේ වනවිට විසි දෙදෙනෙකු පමණ ජිවිතක්ෂයට පත්ව ඇති බවද ඔහු පෙන්වා දෙයි. දෛනිකව අනුරාධපුර දිස්ත්‍රික්කයේ වාර්තාවෙන කොවිඩ් – 19 රෝගින් සංඛ්‍යාව වැඩිවිමක් දක්නට ලැබෙන බවත් දිනකට PCR 500ක් පමණ ප්‍රමාණයක් සිදු කරන බවත් එහි ප්‍රතිළුල වාර්තා දින තුනකදි පමණ ලබා ගැනිමට මේ වනවිට හැකියාව පවතින බවත් ඔහු පවසයි. මේ වනවිට අනුරාධපුර දිස්ත්‍රික්කයෙන් කොරෝනා රෝගින් 2,759ක් පමණ හමුවි ඇති අතර එහිදි අලුත් අවුරුදු පොකුරේ රෝගින් 1,800ක් පමණ වාර්තාවන බවද වෛද්‍ය තේජන සෝමතිලක වැඩිදුරටත් පැවසිය.", "URL": "https://lankatruth.com/si/?p=117225", "Category": "කොවිඩ් -19 (කොරෝනා ) පුවත්", "Parent URL": null}