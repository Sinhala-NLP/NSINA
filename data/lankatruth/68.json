{"Source": "Lankatruth", "Timestamp": "October 22, 2011", "Headline": "ඇතුලත්මුදලි ඝාතනයෙන් ප්‍රේමදාස ගියා – භාරත ඝාතනයෙන් රාජපක්ෂ පාලනය ඉවරද ? (ජ්‍යේෂ්ඨ ඇමතිවරයෙක්)", "News Content": "ඇතුලත් මුදලි මහතා ඝාතනය කිරීමෙන් ප්‍රේමදාස පාලනයේ අවසානය ආරම්භ වූ බවද භාරත ලක්ෂ්මන් ප්‍රේමචන්ද්‍ර ඝාතනයෙන් රාජපක්ෂ වරුන්ගේ පාලනය අවසන් නොවේ යැයි කිවහැක්කේ කාටදැයි ආණ්ඩුවේ ජ්‍යේෂ්ඨ ඇමතිවරයෙකු ප්‍රශ්න කරයි. ඊයේ 21 පාර්ලිමේනුතුව රැස්වූ අවස්ථාවේ එහි ආපන ශාලාවේදී විපක්ෂ මන්ත්‍රීවරු අතර ඇතිවූ සුහද පිළිසදරකදී ජ්‍යේෂ්ඨ ඇමතිවරයෙකු මෙසේ ප්‍රශ්න කර ඇත. එහිදී සිනාමුසු මුහුනින් ජ්‍යේෂ්ඨ ඇමතිවරයා පවසා ඇත්තේ දිට්ඨ දම්මවේදනීය කර්මය විපක්ෂයට පලදී ඇතිබව ජනාධිපති පැවසුවද එය කොයි මොහොතේ කාට පලදෙනවාදැයි කිව නොහැකි බවයි.", "URL": "https://lankatruth.com/si/?p=68", "Category": "පුවත්", "Parent URL": null}