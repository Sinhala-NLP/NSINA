{"Source": "Lankatruth", "Timestamp": "May 5, 2022", "Headline": "රට බැරියර් දූපතක් කරලා – අනුර දිසානායක", "News Content": "මේ වනවිට රටම බැරියර් දූපතක් බවට පත් කර ඇති බවත් බැරියර් දූපතක් බවට පත් කර රට පාලනය කරන්න හිතනවානම් එය කිරීමට කිසිසේත්ම නොහැකි බවත් ජාතික ජන බලවේගයේ නායක අනුර දිසානායක පවසයි. ඔහු මේ බව පැවසූවේ අද (05) පෙරවරුවේ පාර්ලිමේන්තු පිවිසුම් වටරව්මේදී මාධ්‍යවේදීන් නැගූ ප්‍රශ්නයකට පිළිතුරු ලබා දෙමිණි. මාධ්‍යෙව්දියා :- “අද අපි දකිනවා මේ පාර්ලිමේන්තුව අවට දැඩි ආරක්ෂාවක් දාලා, ලොකු බැරියර් ගහලා. මිනිස්සුන්ට යන්න එන්න විදිහක් නැහැ. පැය ගණන් පාරේ රස්තියාදුවෙනවා.” ජාතික ජන බලවේගයේ නායක අනුර දිසානායක :- “ඔව් ඇත්තටම රටවටා හමැතැනම, ජනාධිපති මණ්ධිරය වටා බැරියර් ගහල තියෙනවා. ජනාධිපති ලේකම් කාර්යාලය වටා බැරියර් ගහල තියෙනවා. මිරිහානේ බැරියර් ගහල තිබෙනවා. අරලියගහ මන්දිරේ බැරියර් දාල තිබෙනවා. පාර්ලිමේන්තුවේ බැරියර් දාල තිබෙනවා. ඒ නිසා මේක බැරියර් දූපතක් කරලා රට පාලනය කරන්න පුළුවන් කියලා කල්පනා කරනවානම්, ජනාධිපති ගෝටාබය රාජපක්ෂත්, අගමැති මහින්ද රාජපක්ෂත්. ඒක නිසා ඒක කිසිසේත්ම කරන්න හම්බවෙන්නේ නැහැ. ඒ නිසා මේ පාලකයන්ගෙන් අපි ඉල්ලා හිටින්නේ කරුණා කරලා මේ රටේ ජනතාවට ඇහුම්කන් දීලා, ජනතාවගේ ඉල්ලීම්වලට ඇහුම්කන් දීලා ගෝටාබය රාජපක්ෂත් රාජපක්ෂ පවුලත් මේ ආණ්ඩුවත් ඉවත්වෙලා ජනතාවට සාධාරණ පාලනයක් ගොඩනගාගැනීම සඳහා අවස්ථාව ලබා දිය යුතුයි.” විශේෂයෙන් අද දින පාර්ලිමේන්තුවේ පැවැත්වෙන නියෝජ්‍ය කතානායක තෝරාගැනීමේ ඡන්ද විමසීමේදී ආණ්ඩු පක්ෂය සහයෝගය ලබාදෙන අපේක්ෂකයාට විරුද්ධව ඡන්දය ප්‍රකාශ කරන බවද මෙහිදී ඔහු අවධාරණය කළේය.", "URL": "https://lankatruth.com/si/?p=133536", "Category": "පුවත්", "Parent URL": null}