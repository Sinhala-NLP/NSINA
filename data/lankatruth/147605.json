{"Source": "Lankatruth", "Timestamp": "June 4, 2023", "Headline": "තවත් දිස්ත්‍රික්ක දෙකකට කාලගුණ අවදානම් නිවේදන", "News Content": "පවතින අයහපත් කාලගුණ තත්වයත් සමඟ තවත් දිස්ත්‍රික්ක 2ක් සඳහා නායයාම් පූර්ව අනතුරු ඇඟවීමේ නිවේදන නිකුත් කර තිබේ. ඒ අනුව බදුල්ල, ගාල්ල දිස්ත්‍රික්ක දෙකෙට මෙලෙස නායයාම් අනතුරු ඇඟවීම් නිකුත් කර ඇත. ගාල්ල දිස්ත්‍රික්කයේ නාගොඩ, ඇල්පිටිය සහ නෙළුව ප්‍රදේශවලටත් බදුල්ල දිස්ත්‍රික්කයේ පස්සර ප්‍රදේශයටත් මෙලෙස නායයාම් අනතුරු ඇඟවීමේ නිවේදන නිකුත් කර තිබේ. මීට පෙර කළුතර දිස්ත්‍රික්කයේ බුලත්සිංහල සහ පාලින්දනුවර යන ප්‍රාදේශීය ලේකම් කොට්ඨාස සඳහා ජාතික ගොඩනැගිලි පර්යේෂණ සංවිධානය නායයෑම් අනතුරු ඇඟවීම් නිවේදනයක් නිකුත් කර තිබූ අතර ඊට අමතරව වළල්ලාවිට සහ අගලවත්ත ප්‍රදේශවලටද මේ වනවිට අනතුරු ඇඟවීමේ නිවේදන නිකුත් කර ඇත.", "URL": "https://lankatruth.com/si/?p=147605", "Category": "පුවත්", "Parent URL": null}