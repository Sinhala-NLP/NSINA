{"Source": "Lankatruth", "Timestamp": "August 21, 2017", "Headline": "ලොව 19වැනි ඉපැරණි සිතියම වැලිගෙපොලින් හමුවෙයි", "News Content": "ශ්‍රි ලංකාවේ පැරණිතම සිතියම වැලිගෙපල පරගහමඩිත්ත බාදාහේන ගල්ගුහාවෙන් සොයාගැනිමට මේ දිනවල ඒ ආශිතව කැණිම් කටයුතු සිදුකරන මහාචාර්ය රාජ් සෝමදේව මහතා ඇතුළු කණ්ඩායමට හැකිවී තිබේ. මෙම සිතියම මිට වසර 6000කට පමණ එපිටදි මෙම ලෙන්තුළ ජිවත් වු මානවයන් විසින් කරවන ලද එකක් බව සෝමදේව මහතා පවසයි. දිගින් අඩි 06ක් සහ පළලින් අඩි 04ක් පමණ වන මෙම පුවරැව පිහිටි ගලේ තිත් සටහන් 500කින් පමණ නිර්මාණය කර ඇත. මින් පෙර ලංකාවේ කිසිදු තැනකින් මෙවැනි සිතියමක් හමු වි නොමැති බව රාජ් සෝමදේව මහතා කියයි. ලෝකයේ වෙනත් රටවලින් මෙවැනි සිතියම් 18ක් පමණ හමු වී තිබෙන අතර මෙය 19 වැනි එක බව ද ඒ මහතා සඳහන් කරයි.", "URL": "https://lankatruth.com/si/?p=39664", "Category": "පුවත්", "Parent URL": null}