{"Source": "Lankatruth", "Timestamp": "October 15, 2019", "Headline": "තොණ්ඩමන්ගේ පිරිසක් දිගම්බරන්ගේ සහයට එක්වේ", "News Content": "ආරුමුගන් තොණ්ඩමන් මහතා නායකත්වය දරන ලංකා කම්කරු කොංග්‍රසයේ ප්‍රභලයින් පිරිසක් පලනි දිගම්බරන් අමාත්‍යවරයා නායකත්වය දරන ලංකා කම්කරු ජාතික පෙරමුණට සහ ජාතික කම්කරු සංගමයට එක්ව තිබේ. පසුගිය දා ආරුමුගන් තොණ්ඩමන් මහතා සඳහන් කර සිටියේ ඉදිරි ජනාධිපතිවරණය සඳහා පොහොට්ටු පක්ෂයේ ජනාධිපති ධුර අපේක්ෂක ගෝඨාබය රාජපක්ෂ මහතා වෙත සහය පලකරන බවය. කෙසේ වෙතත් ලංකා කම්කරු කොංග්‍රසයේ ප්‍රභල ආධාරකරුවන් පිරිසක් සඳහන් කර ඇත්තේ පවතින ආණ්ඩුවට ඉදිරියේදී ද සහය ලබාදෙන බවය. ඒ අනුව අද(15) කඳුරට සංවර්ධන අමාත්‍යාංශයේ දී පලනි දිගම්බරම් මහතා හමුවී මෙම පිරිස සජිත් ප්‍රේමදාස මහතාට සහය පලකිරීමට එකඟ වී තිබේ.", "URL": "https://lankatruth.com/si/?p=83078", "Category": "පුවත්", "Parent URL": null}