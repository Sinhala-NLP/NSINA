{"Source": "Lankatruth", "Timestamp": "December 9, 2018", "Headline": "ලෝක රූ රැජින කිරුල මෙක්සිකෝවේ සුරූපී වෙනෙසාට", "News Content": "ලෝක රූ රැජින කිරුල මෙක්සිකෝවට හිමිව තිබේ. 2018 වසරේ ලෝක රූ රැජින කිරුළ 26 හැවිරිදි මෙක්සිකෝ ජාතික නිරූපණ ශිල්පිනියක වන වෙනෙසා ඩී යොන්ට හිමිව තිබේ. ඇය නිරූපන ශිල්පිනියක් මෙන්ම ස්වේච්ඡා සේවිකාවක් ලෙස ද කටයුතු කරන ප්‍රභල සමාජ සේවිකාවකි. එසේම කළමනාකරණය පිළිබඳ උපාධිධාරිණියකි. මෙවර ලෝක රූ රැජින තරගාවලියේ අනුශූරතාව තායිලන්ත රූ රැජිනට හිමිවූ අතර, තුන්වන තැන දිනාගත්තේ බෙලරූස් ජනරජයේ රූ රැජිනයි. බටහිර පොප් සංගීත කණ්ඩායමක සහභාගීත්වයෙන් ඊයේ පැවති වර්ණවත් අවසන් මහ තරගයේදී ජයග්‍රාහිකාවට කිරුළ පැළඳවූයේ පසුගිය වසරේ ලෝක රූ රැජින වූ ඉන්දියාවේ මනුෂි චිල්ලාර් විසින්. කෙසේ නමුත් මෙවර ඉන්දියාව නියෝජනය කරමින් ලෝක රූ රැජින තරගයට සහභාගිවූ තමිල්නාඩුවේ 20 හැවිරිදි අනුකීර්ති වාස් ට අවසන් 12 දෙනා අතරට සුදුසුකම් ලැබීමට නොහැකි විය. ජැමෙයිකා සහ උගන්ඩා රූ රැජිනියන් එහි හතරවන සහ පස්වන ස්ථාන දිනාගත්තේය. ලෝක රූ රැජින කිරුල මෙවර 68 වැනි වරටචීනයේ හයිනෑන් දිවයිනේ සන්‍යා හිදී ඊයේ(08) පැවැත්වුණි.", "URL": "https://lankatruth.com/si/?p=64963", "Category": "විදෙස් පුවත්", "Parent URL": null}