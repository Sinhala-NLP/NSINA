{"Source": "Lankatruth", "Timestamp": "January 8, 2021", "Headline": "යුක්රේන් පොකුර 17 දක්වා ඉහළට", "News Content": "යුක්රේනයෙන් ගෙන්වන ලද සංචාරකයන්ගෙන් 17දෙනෙකු කොවිඩ් – 19 වෛරසයට ගොදුරු වූවන් බව මේ වනවිට හෙළිවී ඇත. ඔවුන් සම්බන්ධයෙක් බොහෝ තොරතුරු ආණ්ඩුව විසින් රහසිගතව තබාගෙන සිටී. එම තත්වය තුළ සෞඛ්‍ය වෘත්තීය වේදීන්ගේ විද්වත් සංගමයේ සභාපති රවි කුමුදේශ් මෙම යුක්රේන ආසාදිතයන් පිළිබඳව තොරතුරු මාධ්‍යයට හෙළිකර තිබේ. ඊට අමතරව රජයේ වෛද්‍ය නිලධාරීන්ගේ සංගමය ද මෙම සංචාරකයන් ගෙන්වීම පිළිබඳ විවිධ තොරතුරු අනාවරණය කරමින් ඔවුන්ගේ විරෝධය එල්ල කරමින් සිටී. මෙම යුක්රේන සංචාරකයන් නිසා මේ වනවිට යාල සෆාරි ජීප්රථ රියදුරන් 28 දෙනෙකු බලහත්කාරයෙන් හමුදාව යටතේ නිරෝධායනයට යොමුකර සිටිති. යුක්රේනුවන්ගෙන් ශ්‍රී ලාංකිකයන්ට වෛරසය පැතිර යාම වැළැක්වීමට ආණ්ඩුව ප‍්‍රමාණවත් කටයුතු සිදුකර නැති බව මාධ්‍ය මගින් වාර්තාකර තිබුණි. බ‍්‍රැන්ඩික්ස් පොකුර නිර්මාණය වූයේද යුක්රේන ජාතිකයෙන් බව මෙයට පෙර රාජ්‍ය ඇමතිනී සුදර්ශනී ප‍්‍රනාන්දු පුල්ලේ පාර්ලිමේනේතුවේදී හෙළිකර තිබූ අතර වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ, විශේෂඥ වෛද්‍ය සුදත් සමරවීර ද පසුගිටයදා ඒ බව නිල ලෙස තහවුරු කරන ලදී.", "URL": "https://lankatruth.com/si/?p=107506", "Category": "කොවිඩ් -19 (කොරෝනා ) පුවත්", "Parent URL": null}