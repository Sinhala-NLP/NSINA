{"Source": "Lankatruth", "Timestamp": "September 28, 2019", "Headline": "දිවයිනේ ප්‍රදේශ කිහිපයකට අදත් වැසි", "News Content": "දිවයිනේ ප්‍රදේශ කිහිපයකට අද(28) දිනයේ ද වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. ගිනිකොණ දෙසින් මුහුදු ප්‍රදේශයේ පවතින කැළඹිලි ස්වභාවය හේතුවෙන් මඩකලපුවේ සිට පොතුවිල් හරහා මාතර දක්වා වන මුහුදු ප්‍රදේශවල ද තද වැසි හා සුළං තත්වයක් ඇතිවිය හැකිබව කාලගුණ විද්‍යා දෙපාර්තමේන්තුව අනතුරු අඟවයි. මේ හේතුවෙන් ගොඩබිම ප්‍රදේශවල මිලිමීටර් 100 ඉක්මවූ තද වැසි ඇතිවිය හැක.", "URL": "https://lankatruth.com/si/?p=81770", "Category": "පුවත්", "Parent URL": null}