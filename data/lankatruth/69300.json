{"Source": "Lankatruth", "Timestamp": "February 28, 2019", "Headline": "ගුරුවරුන්ට කඳුළුගෑස් ප්‍රහාරයක්… ගුරුසංගම් නායකයෙකුටත් තුවාලයි", "News Content": "ගුරු හා විදුහල්පති සේවාවන්ට වසර 22ක කාලයක සිට පවතින වැටුප් විෂමතා ඉවත් කිරීම සහ මාස 30ක හිඟ වැටුප් ලබා ගැනීම ඇතුළු ඉල්ලීම් 06ක් මුල්කර ගනිමින් ලංකා ගුරු සේවා සංගමය විසින් අද (28) ඉසුරුපාය අධ්‍යාපන අමාත්‍යාංශය ඉදිරිපිට පවත්වන ලද විරෝධතාවයට කැරලි මර්ධන පොලීසිය විසින් මීට සුළු මොහොතකට පෙර කඳුළු ගෑස් ප්‍රහාරයක් එල්ල කර තිබේ. පොලිස් ප්‍රහාර හේතුවෙන් ලංකා ගුරුසේවා සංගමයේ වැලිමඩ කලාප ලේකම් ගුණවර්ධන මහතාටතුවාල සිදුව ඇත. ඔහු මීට ස්වල්ප මොහොතකට පෙර ගිලන් රථයක් ගෙන්වා රෝහල් ගත කර ඇත.", "URL": "https://lankatruth.com/si/?p=69300", "Category": "පුවත්", "Parent URL": null}