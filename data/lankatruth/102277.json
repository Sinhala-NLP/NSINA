{"Source": "Lankatruth", "Timestamp": "December 3, 2020", "Headline": "අහඹු පරීක්ෂණවලින් කොළඹ 20%කට කොරෝනා", "News Content": "කොළඹ නරග සීමාව තුළ සිදුකළ අහඹු පරීක්ෂණවලින් 20%ක පමණ ප්‍රමාණයකට කොරෝනා වෛරසය ධනාත්මක වී ඇතැයි රජයේ වෛද්‍ය නිළධාරීන්ගේ සංගමය පවසයි. එම සංගමයේ සංස්කාරක වෛද්‍ය හරිත අලුත්ගේ මාධ්‍ය හමුවේ අදහස් දක්වමින් පැවසූයේ අටලුගම ප්‍රදේශයේ කළ අහඹු පරීක්ෂණවලින් 25% ක පමණ ප්‍රමාණයක් ආසාදිතයන් ලෙස හඳුනාගෙන ඇති බවයි. එමෙන්ම දිවුලපිටිය ප්‍රදේශයේ නැවතත් කොරෝනා හිස ඔසවා ඇති අතර එම ප්‍රදේශයේ සිදුකළ අහඹු පරීක්ෂණවලින් 18% ක පමණ ප්‍රමාණයක පිරිසක් කොරෝනා ආසාදිතයන් බව තහවුරු වී ඇති බවයි. මෙම ප්‍රතිශතයන්වලින් පෙන්නුම් කෙරෙනුයේ සමාජය තුළ කොරෝනා ආසාදිතයන් පැතිරී ඇති බව යැයි වෛද්‍ය හරිත අලුත්ගේ වැඩිදුරටත් පවසයි.", "URL": "https://lankatruth.com/si/?p=102277", "Category": "කොවිඩ් -19 (කොරෝනා ) පුවත්", "Parent URL": null}