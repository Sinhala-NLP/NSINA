{"Source": "Lankatruth", "Timestamp": "July 10, 2017", "Headline": "සම්බාධක නිසා සිදු වූ හානිය පූර්ණය කිරීමට කටාරය සැරසේ!", "News Content": "කටාර් රාජ්‍යය ත්‍රස්තවාදීන්ට සහාය ලබා දෙන බව පවසමින් සෞදිය ප්‍රමුඛ ගල්ෆ් රටවල් හතරකින් පැනවූසම්බාධක හේතුවෙන් සිදු වූහානිය සොයා බැලීම සඳහා කටාර් රාජ්‍යය විශේෂිත කමිටුවක් පත් කර ඇති බව වාර්තා වේ. කාටාරයේ ප්‍රධාන සමාගම් රැසකට මෙම සම්බාධක හේතුවෙන් දැඩිලෙස අලාභසිදු වීඇති අතර කටාර් එයාර් වේස් සමාගම ඉන් ප්‍රධාන වන බව පැවසේ. කටාරය සමග සබඳතා අත්හිටවූ රටවල උසස් අධ්‍යාපනය ලබමින් සිටී කටාර් සිසුන් විශාල පිරිසක්ද නෙරපා හරිනු ලැබූඅතර ඔවුන්ටද සිදුවූඅලාභයන් පිළිබඳව මෙහිදීවන්දි ලබා දීමට සූදානම් වන බව පැවසේ. මෙම කමිටුව පත් කිරීම පිළිබඳ අදහස් දක්වමින් කටාර් නීතිපතිවරයා ප්‍රකාශ කර ඇත්තේ තම රාජ්‍යය වට කරමින් ප්‍රහාරයකට ලක්කර ඇති බවත් ඉන් පීඩාවට හා හානියට පත්වූසැමට වන්දි ගෙවීම ‍සඳහා මෙම කමිටුව හරහා කටයුතු කරන බවයි.", "URL": "https://lankatruth.com/si/?p=37226", "Category": "විදෙස් පුවත්", "Parent URL": null}