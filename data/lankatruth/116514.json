{"Source": "Lankatruth", "Timestamp": "May 18, 2021", "Headline": "කොළඹ හදිසි අනතුරු අංශයටත් කොරෝනා… MRI සහ CT ස්කෑන් නවතී…", "News Content": "ජාතික රෝහලේ හදිසි අනතුරු අංශයේ විකිරණවේදීන් 13දෙනකුට කොවිඩ් – 19 වයිරසය අසාදනය වීම නිසා හදිසි අනතුරු අංශයේ MRI සහ CT ස්කෑන් අංශ වසා දමා තිබේ. මේ වනවිට දිවයින පුරා රජයේ ‍රෝහල්වල සේවය කරන විකිරණවේදීන් 18 දෙනෙකු කොවිඩ් – 19 වයිරසයට ගොදුරුවී ඇතැයිද එයින් – 13 දෙනෙක්ම ජාතික රෝහලේ විකිරණවේදින් වන බවද වාර්තා වේ. මේ වනවිට ජාතික රෝහලේ විකිරණ ශිල්පී අධිකාරිවරයාටද කොවිඩ් – 19 ආසාදිනය වී සිටින්නේ යැයිද විකිරණ විද්‍යා තාක්ෂණවේදීන් අවශ්‍ය ප්‍රමාණයෙන් මේ වනවිට රෝහල්වල සිටින්නේ 50% ප්‍රමාණයක් පමණක් බවද පවතින තත්වය හමුවේ විකිරණවේදී සේවාව දැඩි අර්බුුදයකට යොමු කරමින් පවතින බවද වාර්තා වේ. රජයේ සේවයේ ගැබිණි මවුවුරුන් සේවය නොකැඳවන ලෙස සඳහන් චක්‍රලේඛයක් පවා නිකුත්ව තිබියදී පොලොන්නරුව ‍රෝහලේ සේසවය කරන ගැබිණි විකිරණ තාක්ෂණවේදිනියකට සේවයට එන ලෙස රෝහල් අධ්‍යක්ෂවරයා බල කර තිබුණු බවද මේ අතර වාර්තා වේ.", "URL": "https://lankatruth.com/si/?p=116514", "Category": "කොවිඩ් -19 (කොරෝනා ) පුවත්", "Parent URL": null}