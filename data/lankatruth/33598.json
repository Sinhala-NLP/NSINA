{"Source": "Lankatruth", "Timestamp": "April 29, 2017", "Headline": "උතුරු කොරියාවේ යුධ උණුසුම තීව්‍ර කරමින් තවත් මිසයිලයක් අත්හදා බලයි", "News Content": "කොරියානු අර්ධද්වීපයේ යුද උණුසුම තවත් තීව්‍ර කරමින් උතුරු කොරියාව තවත් බැලිස්ටික් මිසයිලයක් අත්හදා බලා තිබේ. උතුරු කොරියාවේ අගනුවරට උතුරින් වූ පියොන්ගැන් හි සිට අද (29) අලුයම් කාලයේදී මෙම මිසයිලය නිකුත් වී ඇත. උතුරු කොරියාවේ න්‍යෂ්ටික අත්හදා බැලීම් අත්හැරීම සඳහා ඔවුන් වෙත බලපෑමක් කිරීමට ඇමෙරිකානු රාජ්‍ය ලේකම්වරයා විසින් සෙසු රටවලින් ඉල්ලීමක් කර පැය කිහිපයක් ඇතුළත මෙම මිසයිල අත්හදා බැලීම සිදුවීමද විශේෂත්වයකි. කෙසේ වෙතත් මේ සමගම කොරියානු අර්ධද්වීපය තුළ යුද උණුසුම තවදුරටත් තීව්‍ර කරනු ඇති බව දේශපාලන නිරීක්ෂකයෝ පවසති.", "URL": "https://lankatruth.com/si/?p=33598", "Category": "විදෙස් පුවත්", "Parent URL": null}