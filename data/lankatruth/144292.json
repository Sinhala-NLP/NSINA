{"Source": "Lankatruth", "Timestamp": "February 3, 2023", "Headline": "විදුලියට දෙන්න ප්‍රමාණවත් ජලය ජලාශවල නැහැ – මහවැලි අධිකාරිය", "News Content": "ජල විදුලි උත්පාදනය සඳහා නිකුත් කිරීමට තරම් ප්‍රමාණවත් ජලය ජලාශවල නොමැති බව මහවැලි අධිකාරිය විදුලිබල හා බලශක්ති අමාත්‍යාංශය වෙත ලිඛිතව දැනුම් දී ඇති බව වාර්තා වේ. අපේක්ෂිත පරිදි වර්ෂාපතනය නොලැබීම හේතුවෙන් ප්‍රමාණවත් ජලය නොමැති බව මහවැලි අධිකාරිය විසින් එමගින් දැනුම් දී ඇත. දැනට පවතින ජලය කෘෂිකාර්මික කටයුතු සඳහා අවශ්‍ය වන බැවින් ජල විදුලි නිෂ්පාදනය සඳහා මුදා හැරිය නොහැකි බව මහවැලි අධිකාරිය වැඩිදුරටත් දැනුම් දී තිබේ.", "URL": "https://lankatruth.com/si/?p=144292", "Category": "පුවත්", "Parent URL": null}