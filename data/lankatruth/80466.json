{"Source": "Lankatruth", "Timestamp": "September 7, 2019", "Headline": "පොලිස් බුද්ධි අංශ නිළධාරියෙක් අතුරුදහන්…", "News Content": "රාජ්‍ය බුද්ධි අංශයේ සේවය කරන පොලිස් පරීක්ෂකවරයෙක් අතුරුදන් වී ඇතැයි ඔහුගේ බිරිඳ විසින් ඊයේ (06) නාරාහේන්පිට පොලිසිය වෙත පැමිණිලි කර ඇත. මෙම පැමිණිල්ල ඉදිරිපත් කර ඇති, අතුරුදහන්ව තිබෙන පොලිස් බුද්ධි අංශ නිලධාරියාගේ බිරිඳද රාජ්‍ය බුද්ධි අංශයේම සේවය කරන පොලිස් පරීක්ෂක කාන්තාවකි. මෙම පොලිස් පරීක්ෂකවරයාගේ 43 වනවියේ පසුවෙන්නෙකි. තම සැමියා තමන් සමග පසුගිය 04 වනදා රාජ්‍ය බුද්ධි අංශය වෙත ගිය බව ඇය පැමිණිල්ල ඉදිරිපත් කරමින් සඳහන් කර ඇත. එදින් රාජකාරී කර නිවසට තමා පැමිණියද සැමියා පැමිණියේ නැති බවත් පසුදා (05) තම පුතාට දුරකතන ඇමැතුමක් ලබා දී තිබූ සැමියා නිවසට පැමිණීමට ප්‍රමාද වන බව පවසා ඇති බවත් එම පැමිණිල්ලේ වැඩිදුරටත් සඳහන් කර තිබේ. සිද්ධිය සම්බන්ධයෙන් නාරාහේන්පිට පොලිසිය පරීක්ෂණ පවත්වයි.", "URL": "https://lankatruth.com/si/?p=80466", "Category": "පුවත්", "Parent URL": null}