{"Source": "Lankatruth", "Timestamp": "February 9, 2021", "Headline": "කොරෝනා ප්‍රතිශතය 7% පනි!", "News Content": "දෛනිකව සිදුකරනු ලබන PCR පරික්ෂණවලින් කොරෝනා වෛරසය ධනාත්මක විමේ ප්‍රතිශතය ඊයේ (08) ප්‍රථම වරට 7.2% වූ බව රජයේ වෛද්‍ය නිළධාරින්ගේ සංගමය පවසයි. ඊයේ දිනයෙදි PCR පරික්ෂණ 12,145ක් සිදුකර ඇති අතර ඉන් 878 දෙනෙක් කොරොනා ආසාදිතයන් ලෙස හඳුනාගෙන ඇතැයි සංස්කාරක වෛද්‍ය හරිත අලුත්ගේ සිය දෛනික මාධ්‍ය හමුවේදි පවසයි. “ජනවාරි මාසෙට පෙර ඒක 3% ක අගයක් ගත්තා. ජනවාරි වලදි 6% ක ප්‍රතිශතයක් තිබ්බා. දැන් ඒක 7.2% ක ප්‍රතිශතයක් දක්වා වැඩිවෙලා තියෙනවා. මෙය ඉතාමත් භයානක තත්වයක්.” වෛද්‍ය අලුත්ගේ වැඩිදුරටත් පවසයි. “රටේ අනෙකුත් දිස්ත්‍රික්ක වලත් කොරෝනා වේගයෙන් පැතිරෙමින් යනවා. අපිට ඒක පාලනය කරගන්න බැරි තත්වයක් ඇතිවෙලා තියෙන්නේ.” වෛද්‍ය අලුත්ගේ පවසයි.", "URL": "https://lankatruth.com/si/?p=110288", "Category": "කොවිඩ් -19 (කොරෝනා ) පුවත්", "Parent URL": null}