{"Source": "Lankatruth", "Timestamp": "March 6, 2019", "Headline": "හෙට උෂ්ණත්වයේ වැඩිවීමක්", "News Content": "හෙට(07) දිනයේ පළාත් කිහිපයකට දැඩි උණුසුම් කාලගුණයක් පැවතිය හැකි බව කාලගුණ විද්‍යා දෙපාර්තමේන්තුව පවසයි. ඒ අතර උතුර, උතුරුමැද සහ නැගෙනහිර පළාත්වලටත් පුත්තලම දිස්ත්‍රික්කයේ බොහෝ ස්ථානවලටත් මෙම දැඩි උණුසුම බලපානු ඇතැයි කාලගුණ විද්‍යා දෙපාර්තමේන්තුවේ ප්‍රකාශකයෙක් සඳහන් කළේය. ඊසාන දිග මෝසමේ බලපෑමෙන් ඇති වන සුළං තත්වයේ අඩුවීම සහ වායුගෝලයේ ජල වාෂ්ප ප්‍රමාණය ඉහළ යාම මෙම උණුසුම වැඩිවීමට හේතුවිය හැකි බව එම දෙපාර්තමේන්තුව පවසයි. එසේම දකුණු සහ බස්නාහිර වෙරළබඩ ප‍්‍රදේශයන්හි උදය කාලයේදී වැසි ඇතිවිය හැක. ගිගුරුම් සහිත වැසි ඇතිවන විට අකුණු අනතුරු හා තාවකාලික තද සුළං ද ඇතිවිය හැකි බැවින් අනතුරු අවම කරගැනීමට ක‍්‍රියා කරන ලෙසත් උනුසුමින් ආරක්ෂාවීමට ගතයුතු ක්‍රියාමාර්ග අනුගමනය කරන ලෙසත් කාලගුණ විද්‍යා දෙපාර්තමේන්තුව ජනතාව දැනුවත් කරයි.", "URL": "https://lankatruth.com/si/?p=69862", "Category": "පුවත්", "Parent URL": null}