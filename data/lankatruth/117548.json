{"Source": "Lankatruth", "Timestamp": "June 3, 2021", "Headline": "ජනාධිපතිතුමනි අපි ඔයාට චන්දේ දුන්නා – පියුමි හංසමාලි ලයිව් ඇවිත් කියයි", "News Content": "පස්සර නිරෝධායන මධ්‍යස්ථානයක් කරා රැගෙන යමින් සිටියදී ෆේස්බුක් හරහා සජීවි විඩියෝවක් නිකුත් කල නිරුපණශිල්පිනි පියුමි හංසමාලි තමන් ඇතුලු පිරිස ජනාධිපති ගෝටාබය රාජපක්ෂට චන්දය දුන් බවත් ඒත් දැන් රට පාලනය කරන්නේ කුඩුකාරයන් බවත් පවසයි.නිරෝධායනය කරන පිරිස රැගෙන යන බස්රථයේ සිට සජීවි වීඩියෝවක් නිකුත් කල පියුමි හංසමාලි” ජනාධිපතිතුමනි අපි ඔයාට චන්දෙ දුන්නා. මේව හරි අසාධාරණ වැඩ. අපව ‘ඩොටේ’ තියන නිරෝධායන මධ්‍යස්ථානයකට යවනවා.අපිට එක විදිහකටත් දේශපාලන බලවතුන්ට තව විදිහකටත් සලකන්නේ. ගරු ජනාධිපතිතුමනි මේව හොයල බලන්න. මේව හරි අසාධාරණ වැඩ” යනුවෙන් පැවසුවාය. ප්‍රකට රූපලාවන්‍ය ශිල්පී චන්දිමාල් ජයසිංහගේ උපන්දිනය වෙනුවෙන් සාදයක් කොළඹ ශැන්ග්‍රිලා හෝටලය තුලදි නිරෝධායන නීති උල්ලංඝණය කරමින් පවත්වමින් සිටියදි අත්අඩංගුවට ගත් පියුමි සහ චන්දිමාල් හට පැය කිහිපයක් තුල ඇප ලැබුනු අතර ඔවුන් දෙදෙනාව අනෙකුත් නිරෝධායන නීති උල්ලංඝණය කරන්නන් මෙන් නිරෝධායන මධ්‍යස්ථාන සඳහා යොමු කිරීමක් සිදු නොවිය. මේ සම්බන්ධයෙන් සමාජ මාධ්‍ය හරහා දැවැන්ත විරෝධයක් මතුවීමෙන් පසු අද දිනයේ දී මෙම සාදයට සහභාගි වූ පිරිසෙන් කිහිපදෙනෙක් පස්සර පිහිටි නිරෝධායන මධ්‍යස්ථානයක් කරා ගෙනයාමට පොලිසිය විසින් කටයුතු කරන ලදි. පියුමි හංසමාලිගේ මෙම ෆේස්බුක් ලයිව් වීඩියෝව සම්බන්ධයෙන් කලා ක්ෂේත්‍රයට සම්බන්ධ කිහිප දෙනෙක් අදහස් පලකරමින් කියා සිටියේ චන්දිමාල්ගේ උපන්දින සාදයට කොළඹ ශැන්ග්‍රිලා හෝටලය වෙන්කර දුන් සහ එදින උත්සවයට සහභාගි වූ දේශපාලන ප්‍රබලයෙකු ආරක්ෂාකිරීමට බලවතුන් දරණ උත්සාහයට විරෝධය පා පියුමි හංසමාලි ඇතුලු පිරිස විසින් මෙම විඩියෝව නිකුත් කර ඇති බවයි.", "URL": "https://lankatruth.com/si/?p=117548", "Category": "කලා පුවත්", "Parent URL": null}