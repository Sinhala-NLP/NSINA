{"Source": "Lankatruth", "Timestamp": "August 19, 2021", "Headline": "සෞඛ්‍ය කාර්ය මණ්ඩල මුහුණ දෙන බිහිසුණු බව දිනමිණ හෙළිකරයි", "News Content": "කොළඹ ජාතික රෝහලේ පමණක් වෛද්‍යවරුන් ඇතුලු කාර්ය මණ්ඩලයේ සියලුම දෙනා 250කට අධික පිරිසක් කොවිඩ් අසාදනයට ලක්ව ඇති බව දිනමිණ පුවත්පතේ මුල් පිටුවේ ප්‍රවෘත්තියකින් වාර්තා කර තිබේ. සමස්ත ලංකා හෙද සංගමයේ සභාපති එස්. ඩී. මැදවත්ත උපුටා ගනිමින් එම ප්‍රවෘත්තිය පළකර ඇත. එහි වැඩි දුරටත් සඳහන් වන්නේ අගෝස්තු මස ආරම්භයේදී තිබුණු තත්වයට වඩා වේගයෙන් සෞඛ්‍ය කාර්ය මණ්ඩල ද වෛරස් ආසාදනයට ගොදුරුවී ඇති බවය. රට පුරා රෝහල්වල සේවය කරන හෙද නිලධාරීන් 1000ක් පමණ මේ වන විට ආසාදනයට ලක්වී ඇති බව ප්‍රවෘත්තියෙන් හෙළිකර තිබේ.", "URL": "https://lankatruth.com/si/?p=121601", "Category": "පුවත්", "Parent URL": null}