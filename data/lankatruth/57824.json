{"Source": "Lankatruth", "Timestamp": "August 17, 2018", "Headline": "රට තුළට පන්නන්න තැත් කළ බීඩි කොළ කන්ටේනරයක් අත්අඩංගුවට", "News Content": "බඩු ප්‍රවාහනය, මගී ප්‍රවාහණය සහ භාණ්ඩ අපනයනය, ආනයනය, ප්‍රතිඅපනයනය මෙන්ම නැවකින් නැවකට බඩු හා මගීන් මාරු කිරීම ආදී කටයුතු රැසක් වාරායකින් සිදුවන අතර එලෙස නැවකින් වෙනත් නැවකට මාරු කිරීම සඳහා ගෙන්වන ලද අඩි 40ක කන්ටේනරයක් කොළඹ වරායෙන් රට තුළට ගෙන ඒමට දැරූ උත්සාහයක් රේගු නිලධාරීන් විසින් ව්‍යර්ත කර තිබේ. මෙසේ රට තුළට ගෙනඒමට උත්සාහ දරා ඇත්තේ බීඩි එතීමට ගන්නා කොළ බවට රේගු නිලධාරීන් විසින් සැක පල කරයි. බීඩි එතීමට ගන්නා කොළ ගෙන්වීමේදී විශාල බද්ධක් අයකරගන්නා අතර එම බද්ධෙන් බේරීම සඳහා මෙලෙස නීතිවිරෝධීව මෙම කන්ටේනරය රට තුළට ගැනීමට උත්සාහ දරා ඇති බවත් රේගු නිලධාරීන් සැක පල කරයි. ද සේරම් දොරටුවේදී අත්අඩංගුවට ගෙන ඇති මෙම කන්ටේනරයේ රියදුරා සහ වාප්පු නිලධාරින් දෙදෙනෙකුද රේගු නිලධාරීන් විසින් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ අංක DRYU9542556 දරන කන්ටේනරයයි. මෙහි ඇති ද්‍රව්‍ය සම්බන්ධයෙන් පරීක්ෂා කිරීම සඳහා අද (17) එය විවෘත කිරීමට නියමිතය. වෙනදා මෙවැනි කන්ටේනරයක් විවෘත කිරීමේදී සම්ප්‍රදායක් ලෙස මාධ්‍යවේදීන් කැඳවනු ලැබූවද මෙම කන්ටේනරය විවෘත කිරීමේදි කිසිදු මාධ්‍ය ආයතනයකට කැඳවීමක් සිදු කර නැති බවද වාර්තා වේ. සසාල් නැමති ව්‍යාපාරිකයෙකු විසින් මෙම කන්ටේනය ගෙන්වා ඇති අතර ඔහු රිෂාඩ් බදුර්දීන් අමාත්‍යවරයාගේ සමීපතම ව්‍යාපාරිකයෙකු බවත් මීට පෙරද කරුන්කා ආදී ද්‍රව්‍ය නීතිවිරෝධීව රට තුළට ගෙන ඒමට මොහු සම්බන්ධ වී ඇති බවත් රේගු ආරංචිමාර්ග සඳහන් කරයි. මෙම කන්ටේනරය නිදහස් කර ගැනීම සඳහා රිෂාඩ් බදුර්දීන් ඇමතිවරයා රේගු නිලධාරීන් වෙත බලපෑම් සිදු කරමින් සිටින බව රේගු ආරංචිමාර්ග වැඩි දුරටත් සඳහන් කරයි.", "URL": "https://lankatruth.com/si/?p=57824", "Category": "පුවත්", "Parent URL": null}