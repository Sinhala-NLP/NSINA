{"Source": "Lankatruth", "Timestamp": "June 28, 2020", "Headline": "අද සිට ඇඳිරි නීතිය මුළුමනින්ම ඉවත් කෙරේ", "News Content": "අද (28) සිට බලපැවැත්වෙන පරිදි ඇඳිරි නීතිය සම්පූර්ණයෙන්ම ඉවත් කිරීමට රජය තීරණය කර තිබේ. නිවේදනයක් නිකුත් කරමින් මේ බව සඳහන් කරන ජනාධිපති මාධ්‍ය අංශය පවසන්නේ අද සිට බලපැවැත්වෙන පරිදි ඇඳිරි නීතිය මුළුමනින්ම ඉවත් වන බව ය. කොරෝනා හෙවත් කොවිඩ්-19 වසංගත තත්වයත් සමග පසුගිය මාර්තු මස 20 වනදා පළමුවරට ඇඳිරි නීතිය ක්‍රියාත්මක කළ අතර ඉන් පසු අවස්ථා කිහිපයකදී ලිහිල් කෙරුණි. පසුගිය 13 වනදා සිට මේ දක්වා ඇඳිරි නීතිය ක්‍රියාත්මක වූයේ මධ්‍යම රාත්‍රී 12.00 සිට අළුයම 04.00 දක්වා පමණි.", "URL": "https://lankatruth.com/si/?p=94349", "Category": "පුවත්", "Parent URL": null}