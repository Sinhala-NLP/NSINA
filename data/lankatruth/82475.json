{"Source": "Lankatruth", "Timestamp": "October 7, 2019", "Headline": "සිවාජිලිංගම්ට එරෙහිව විනය පරීක්ෂණයක්", "News Content": "දෙමළ ජාතික සන්ධානයේ ටෙලෝ පක්ෂ සාමාජිකයෙකු වන උතුරු පළාත් සභාවේ හිටපු මන්ත්‍රී එම්.කේ.සිවාජිලිංගම් මහතාට එරෙහිව විනය පරීක්ෂණයක් සිදුකරන බව ටෙලෝ පක්ෂ නායක පාර්ලිමේන්තු මන්ත්‍රී සෙල්වම් අඩෙයික්කලනාදන් මහතා පවසා තිබේ. මෙවර ජනාධිපතිවරණයට ඉදිරිපත් නොවීමට ටෙලෝ සංවිධානය පක්ෂයක් ලෙස තීරණය කර ඇති අවස්ථාවක එහි සාමාජිකයෙකුව සිටිමින් එම්.කේ.සිවාජිලිංගම් මහතා ජනාධිපතිවරණයට ඇප මුදල් තැන්පත් කිරීම මගින් පක්ෂ විනය කඩකර ඇතැයි සෙල්වම් අඩෙයික්කලනාදන් මහතා චෝදනා කරයි. ඒ අනුව ඔහුට විරුද්ධව විනය පරීක්ෂණයක් සිදුකර පක්ෂයෙන් නෙරපා දැමීමට පියවර ගන්නා බවද ඒ මහතා සඳහන් කර තිබේ. කෙසේ වෙතත් එම්.කේ.සිවාජිලිංගම් මහතා සඳහන් කර ඇත්තේ තමා පක්ෂ විනය කඩකර නොමැති බවත් ජනාධිපතිවරණයට ඇප මුදල් තැන්පත් කර ඇත්තේ ස්වාධීන අපේක්ෂකයෙකු ලෙසින් බවත් ය.", "URL": "https://lankatruth.com/si/?p=82475", "Category": "පුවත්", "Parent URL": null}