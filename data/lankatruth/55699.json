{"Source": "Lankatruth", "Timestamp": "July 5, 2018", "Headline": "ඉන්ධන මිල යලි ඉහළට", "News Content": "අද (05) මධ්‍යම රාත්‍රීයේ සිට පෙට්‍රල් ලීටරයක මිල රුපියල් 08කින් සහ ඩිසල් ලීටරයක මිල රුපියල් 09කින් ඉහළ දැමීමට ආණ්ඩුව කටයුතු කර තිබේ. ඒ අනුව ඔක්ටේන් 92 වර්ගයේ පෙට්‍රල් ලීටරයක මිල රුපියල් 137 සිට රුපියල් 145 දක්වා ඉහළ දමා ඇති අතර ඩීසල් ලීටරයක මිල රුපියල් 109 සිට රුපියල් 118 දක්වා ඉහළ දමා ඇත. මේ අතර ඔක්ටේන් 95 වර්ගය පෙට්‍රල් ලීටරයක මිල රුපියල් 07කින්ද ඉහළ දමා ඇත. ඒ අනුව රුපියල් 148ක්ව පැවති ඔක්ටේන් 95 පෙට්‍රල් ලීටරයක නව මිල රුපියල් 155කි. සුපර් ඩීසල් ලීටරයක මිල රුපියල් 10කින් ඉහළ දමා තිබේ. ඒ අනුව රුපියල් 119ක් ලෙස පැවැති සුපර් ඩීසල් ලීටරයක මිල රුපියල් 129 දක්වා ඉහළ දමා ඇත.", "URL": "https://lankatruth.com/si/?p=55699", "Category": "පුවත්", "Parent URL": null}