{"Source": "Lankatruth", "Timestamp": "June 25, 2019", "Headline": "ඇමති ධුරවලින් ඉවත්වූ මුස්ලිම් මන්ත්‍රීවරු කොමියුනිස්ට් පක්ෂ නායකයන් හමුවෙති", "News Content": "පසුගියදා සිය අමාත්‍ය ධුරවලින් ඉල්ලා අස්වූ මුස්ලිම් මන්ත්‍රීවරු හෙට (26) ශ්‍රී ලංකා කොමියුනිස්ට් පක්ෂයේ නායකයින් හමුවීමට නියමිත බව වාර්තා වේ. ඒ අනුව හිටපු අමාත්‍ය ඒ.එච්.එම්. ෆවුසි මහතාගේ මැදිහත්වීම මත හෙට පස්වරු 03ට බොරැල්ල කොටා පාරේ පිහිටි එම පක්ෂ මුලස්ථානයේ දී මෙම සාකච්ඡාව පැවැත්වීමට නියමිත බවද වාර්තා වේ. නැවත අමාත්‍ය ධූර ලබාගත් කබීර් හෂීම් හා අබ්දුල් හලීම් යන අමාත්‍යවරුන් දෙදෙනා මෙම සාකච්ඡාවට සහභාගී නොවන බවද වාර්තා වේ. මෙම සාකච්ඡාව සඳහා කොමියුනිස්ට් පක්ෂයේ සභාපති රාජා කොල්මුරේ ප්‍රධාන ලේකම් ඩීව් ගුණසේකර, දේශපාලන මණ්ඩල සභික එම්.ඒ.රශ්මි යන මහත්වරුන් ඇතුළු පක්ෂ නියෝජිතයින් රැසක් සහභාගී වීමට නියමිත බවද වාර්තා වේ.", "URL": "https://lankatruth.com/si/?p=76325", "Category": "පුවත්", "Parent URL": null}