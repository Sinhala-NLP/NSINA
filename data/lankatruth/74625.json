{"Source": "Lankatruth", "Timestamp": "May 26, 2019", "Headline": "අන්තවාදී අදහස් හුවමාරු කළ වට්ස්ඇප් ජාලයක් මෙහෙයවූ තිදෙනෙක් අත්අඩංගුවට", "News Content": "සාමාජිකයන් 100ක් අතර “දර්ගා ටවුන් බ්‍රේකින් නිව්ස්” නමින් අන්තවාදයට පක්ෂපාත “වට්ස්ඇප්” ජාලයක් මෙහෙයවූ ප්‍රධානියා ඇතුළු සැකකරු සමඟ තවත් පුද්ගලයන් දෙදෙනකු පොලිසිය විසින් අත්අඩංගුවට ගෙන තිබේ. ඔවුන් වයස අවුරුදු 20ත් 23ත් අතර වයස්වල පසුවන්නන් බව පැවසේ. මෙහි ප්‍රධාන සැකකරු දින 3ක් රඳවා ප්‍රශ්න කිරීමට කටයුතු කරන බව පොලිසිය කියයි. මෙම ජාලයට සම්බන්ධව සිටි තවත් පුද්ගලයන් 25 දෙනෙකු අද (26) වහාම එම ජාලයෙන් ඉවත් වී ඇතැයිද පොලිසිය කළ විමර්ශනවලදී හෙළි වී ඇත. මෙම වට්ස්ඇප් ජාලය වසර 03ක පමණ කාලයක සිට මෙහෙය වා ඇත්තේ ප්‍රධාන සැකකරු වන 23 හැවිරදි පුද්ගලයා වන අතර ඔහු අලුත්ගම දර්ගා නගරය, ලෝටස් පාර ලිපිනයේ පදිංචි අයකු බවත් ඔහු කලක් විදේශයේ සේවය කර මෙරටට පැමිණ ඇති බවත් පොලිසිය සඳහන් කරයි. සෙසු සැකකරුවන් දෙදෙනාගෙන්ද මේ පිළිබඳව දීර්ඝ ලෙස ප්‍රශ්න කරන බවත් ඉන් එක් අයෙකු දර්ගා නගරය, මතුගම පාරේ පදිංචි අයකු බවත් සෙසු සැකකරු ලෝටස් පාරේ පදිංචි 20 හැවිරිදි තරුණයකු බවත් පොලිසිය සඳහන් කරයි.", "URL": "https://lankatruth.com/si/?p=74625", "Category": "පුවත්", "Parent URL": null}