{"Source": "Lankatruth", "Timestamp": "March 20, 2020", "Headline": "මෙරට කො‍රෝනා ආසාදිත ගණන 72ක් දක්වා ඉහළට", "News Content": "නව කොරෝනා වෛරසය ආසාදනය වු තවත් පුද්ගලයින් 07 දෙනෙකු අලුතින් හඳුනා ගැනීමත් සමඟ මෙරට මුළු ආසාදිතයින් ගණන 72 දක්වා ඉහළ ගොස් ඇත. වෛරසය ආසාදනය වී ඇතැයි සැකපිට දැනට වෛද්‍ය අධීක්ෂණය යටතේ රෝහල්ගත කර සිටින පුද්ගලයින් ගණණ 218කි. මේ වනවිට හඳුනාගෙන සිටින සියලුම රෝගින්ගෙන් දෙදෙනෙකු හැර අන් සියලුදෙනාම නිරෝධායන ක්‍රියාවලිය තුළින් හඳුනා ගත් අය විම විශේෂත්වයකි. චීන ජාතික කාන්තාවක් ශ්‍රී ලංකාවේ පළමු කොරෝනා වෛරස් ආසාධිත රෝගියා ලෙස ජනවාරි 27 වනදා හමුවූ අතර ලංකාවේන් හමුවූ පළමු ශ්‍රී ලාංකිකයා වාර්තා වූයේ මාර්තු 11 වනදාය. ඉන් පසු මාර්තු 14 දින වනවිට කොරෝනා ආසාදිතයින් දස දෙනෙකුද, මාර්තු 15 වනවිට කොරෝනා ආසාදිතයින් 18 දෙනෙකුද, මාර්තු 16 වනවිට කොරෝනා ආසාදිතයින් 28 දෙනෙකුද වාර්තා වූහ. මාර්තු 17 වනදා වනවිට කොරෝනා ආසාදිතයින් 43 දෙනෙකු වාර්තා වී තිබූ අතර එදින පමණක් පුද්ගලයින් 15 දෙනෙකු හමුවී තිබේ. කොරෝනා ආසාධිතයින් 52 නෙකු මාර්තු 18 දා වනවිට වාර්තා වූ අතර ඊයේ (19) වනවිට එය 59 දක්වා ඉහළ ගොස් තිබිණි. අද (20) වනවිට එම ගණන 72 දක්වා ඉහළ ගොස් ඇත. ඒ අනුව අද දිනය තුළ පමණක් මේ වනවිට කොරෝනා වෛරසය ආසාධිත පුද්ගලයින් 13 දෙනෙකු හමුවී ඇත. එය ඊයේ දිනයට සාපේක්ෂකව 06 දෙනෙකුගේ වැඩිවීමකි.", "URL": "https://lankatruth.com/si/?p=91357", "Category": "පුවත්", "Parent URL": null}