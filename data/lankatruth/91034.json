{"Source": "Lankatruth", "Timestamp": "March 14, 2020", "Headline": "කොරෝනා භීතියෙන් මතුවන ආර්ථික ආර්බුදය සහ ආණ්ඩුවේ කට්ටි පැනීම…", "News Content": "කොරෝනා වසංගතය පිළිබඳ කියමින් අප්‍රේල් 20 දක්වා පාසල් වැසීමෙන් රට තුළ එතෙක් නොපැවිති කොරෝනා භීතියක් ආණ්ඩුව ඇති කළේය. ඇත්තටම පාසල් වැසීමට තරම් තත්වයක් රටේ තිබුණාද? කොළඹ ආනන්දය ළඟට දෙමාපියන් පැමිණ කළබල කිරීම හේතුවක් කරගෙන මෙලෙස රටේම පාසල් වසා දමන ලදී. කොරෝනා ආසාදිත ලාංකිකයාගේ පුතා ආනන්දයේ සිටීම ප්‍රශ්නයට මුල කරගත්නමුත් එම දරුවාට කොරෝනා වැළඳී නැති බවත් ඔවුන් පාසලට සම්බන්ධ නොකර දින 14ක් නිරෝදායන කටයුතුවලට සම්බන්ධ කරන බවත් එබැවින් පාසලේ අනෙක් ළමුන්ට ප්‍රශ්නයක් නැති බවත් සෞඛ්‍ය අංශ තහවුරු කරන ලදී. මෙසේ සිදුවූයේ ඇයි? කාට හෝ අවශ්‍යනම් සැලසුම් කොට ආනන්දය අසල මේ වගේ කළබලයක් ඇති කරන්නද හැකිය. හමුදාවේ හිටපු ලොක්කෙක් වන වර්තමානයේ ආරක්ෂාව බාර රටේ ඉහළම තනතුර හොබවන්නෙකු පාසල් දරුවෙකුට චණ්ඩිකම් පෙන්වමින් අතින් පයින් පහරදුනු පුවත් පසුගිය කාලයේ වාර්තා විය. එහෙත් ඊටද මෙතරම් කළබලයක් කවුරත් සිදු කළේ නැත. ආනන්දයේ දරුවා මුල් කරගෙන පාසල් වසාදමා රටේ නොතිබුණු කොරෝණා භීතියකින් මුළු රටටම පැය කිහිපයක් ඇතුළත වෙලා දැම්මා ය. මේය හරියාකාරව ගලපාගත හැකි හොඳමඋදාහරණයක් තිබේ. එනම් පැවති රාජපක්ෂ පාලනසමයේදීම රතුපස්වල පිරිසිදු පානීය ජල අයිතිය ඉල්ලා උද්ඝෝෂණය කළ ජනතාවට වෙඩි තබා ඝාතනය කළ දිනම (පාසල් සිසුන් දෙදෙනෙකු සහ කම්කරුවෙකු ඝාතනය කරන ලදී) පස්වරුවේ කිරිපිටිවල මෙලමයින් වස තිබෙන බව ප්‍රචාරය කර කිරිපිටි තහනම් කරන ලදී. ඉන් පසු රතුපස්වලදී පාසල් දරුවන් දෙදෙනෙකු සහ කම්කරුවෙකු වෙඩි තබා ඝාතනය කිරීම ගැන මතකය වුන්ගේ ලඟම ඥාතින්ට පමණක් සීමා කර වගකිවයුත්තන්ටත් බොහෝ රටවැසිටන්ටත් අමතක වී ගියා ය. කිරිපිටිවල ඇති මෙලමයින් නම් වස ගැන සංවාදය ඉහළට ගත්තේය. එකළ ලංකා පත්තරේ මේ සම්බන්ධයෙන් රටටම හෙළි කළ අතර මාසයකට පමණ පසු කිරිපිටි තහනම ඉවත් කළාය. ඇන්කර් වෙනත් කාලවලටත් වාඩා හොඳින් රටටම වස පොවන්නට පටන් ගත්තේ ය. කොරෝනා භිතියක් ඇති කළේ ඇයි? මේ අවස්ථාවේ ආණ්ඩුව රටේ නොතිබුණු කොරෝනා භීතියක් පාසල් වසා දැමීමෙන් ඇති කළේ ඇයි? මෙන්න මේ පසුබිම නිවැරදිව තේරුම් ගැනීමට අවශ්‍ය ය. ආණ්ඩුව මැතිවරණයකට මුහුණ දී සිටී. මෙම මැතිවරණය ආණ්ඩුවට ලෙහෙසියෙන් දිනන්නට හැකියාවද තිබේ. එහෙත් ඒ මැතිවරණය දිනුවත් නිකන් ප්‍රශ්නයක් වෙන තරම් අභියෝග ගොන්නක් ආණ්ඩුවට තිබේ. ආණ්ඩුවට උත්තර දෙන්න බැරි අභයෝග මොනවාද? ආණ්ඩුවට උත්තර නොමැති මෙවන් අභියෝග තවත් තිබේ. මෙම අභියෝග අතරින් ජනාධිපති කොමිසමත් අධිකරණයත් අතර ගැටීම සහ සය හැවිරිදි දැරිය අපයෝජනය කිරීම පිළිබඳ පැමිණිලි නිසි ලෙස විභාග නොවී හැර අනෙක් සියලුම අභියෝග සෘජුවම එකිනෙකට බද්ධ වී තිබේ. පාසල් වසා දමා පැය කිහිපයක් තුළ මුළු රටපුරාම කොරෝනා භිතියක් පැය කිහිපයක් තුළ මුළු රට පුරාම හැදුවාට දැන් අර ජනතාවගේ ප්‍රශ්න සියල්ලම යට ගොස් ඇත. මිනිසුන් උක්ක සංවාද සියල්ල පැත්තකින් තබා හාල්, පොල්, අල, පරිප්පු, තුනපහ හොයාගෙන වෙළඳසැල් පීරන්නට පටන් ගෙන ඇත. ක්‍රෙඩිට් කාඩ් නැතිනම් ණය පත්වල පිහිටෙන් සුපිරි වෙළඳසැල් හිස්වෙනවා ය. ක්‍රෙඩිට් කාඩ් අනතුර. මෙසේ ක්‍රෙඩිට් කාඩ්වලින් ජනතාව වැඩි වැඩියෙන් බඩු මිලදි ගැනීම තුළ බැංකුවල ණය ගොඩගැසෙන අතර බැංකුවල මුදල් සංචිතද අඩු වන්නේය. මෙම මුදල් එකවර නොගෙවන අතර රටපුරා බැංකුවල මුදල් එක වර එළියට යන්නේ ය. ඒ අනුව ඉදිරියේදී බැංකුවලටද අනතුරු දායක තත්වයකට මුහුණ දීමට සිදුවන අතර එය ඉදිරියේ ප්‍රබල ආර්ථික අර්බුදයකටද මග පාදන්නේ ය. ප්‍රශ්නය මිනිසුන්ට දීලා ආණ්ඩුව ඉන් නිදහස් විය මෙතනදී කෙනෙකුට අවශ්‍යනම් මූලික ප්‍රශ්න දෙකක් නැගිය හැකි ය. වියුක්තව ගත්කල මෙම ප්‍රශ්න දෙකම ඇත්තය. නමුත් මේ දෙක හුදකලාව මාර්තු 08 වෙනිදාගෙන් ආරම්භ වූ සතියේ අපේ රට තුළ ඇතිවූ තත්වයක් නොවෙයි. මහින්ද රාජපක්ෂ අගමැති වශයෙන් මේ වසරේ පෙබරවාරි මාසයේ 07,08,09,10,11 දිනවල සිදු කළ ඉන්දීය නිල සංචාරයේදී ඉන්දීය අගමැතිවරයාගෙන් කළ ප්‍රධාන ඉල්ලීම වූයේ “අපේ රටේ ණය ගෙවාගැනීමේ අර්බුදයක ඉන්නා බැවින් අපේ ණය ප්‍රතිව්‍යුහගත කර දෙන ලෙස” ය. “එවිට චීනයද ඒ ආකාරයටම කර දෙනු ඇතැයි” ද කියමින් අගමැති මහින්ද රාජපක්ෂ මහතා ඉන්දියාව ඉදිරියේ ආයාචනා කරන ලදී. මේ අනුව ණය අර්බුදය ඇති වූයේ කොරෝනා නිසාද? එමෙන්ම මාර්තු පස්වෙනිදා නිකුත් කළ මහබැංකු නිවේදනයක සඳහන්ව තිබුනේ ආර්ථිකය ස්ථාවර කරගැනීමට මැදි හා දිගුකාලීන වැඩපිළිවෙලක් අවශ්‍යව තිබෙන බවය. එමෙන්ම අප රටේ සුරැකුම්පත්වල තිබෙන විදේශ ආයෝජකයන් හා කොළඹ කොටස් වෙළඳපොලේ විදේශ ආයෝජකයන් ගිනුම් ඉවතට ගෙන යන බවය. මෙම සාක්ෂි දෙක මගින් පැහැදිලි වන්නේ කොළඹ කොටස්වෙළඳපොල කඩාවැටෙන්නේ කොරෝනා නිසා ඇතිවූ තත්වයක් මත නොවන බවයි. රට තුළ පවතින ආර්ථික අර්බුදයේ ප්‍රකාශනයක් ලෙස සිදුවන කඩා වැටීමකි. කඩාවැටීම තීවෘ කිරීමටනම් කොරෝනා බලපෑ බව ඇත්ත ය. ඉන්පසු පාසල් වසාදැමීම ගැන විමසා බලමු. කොරෝනා අනතුර අපේ රටට සුනාමි විනාශය කඩාවැදුණු ආකාරයට පැමිණියා නොවේ ය. චීනයේ වුහාන් පළාතේ අධ්‍යාපනය ලැබූ අපේ දරුවන් ගෙන ඒම සඳහා ගුවන්යානයක් යැවීම ගැන ලොකු කතාබවත් සිදු කලා ය. ඒ දිනවල සිටම කොරෝනා සම්බන්ධයෙන් රටම සූදානම් කළ යුතුව තිබිණි. එසේ නොමැතිනම් චීන කාන්තාවක කොරෝනා වැලඳී හමු වූ දිනවල කොරෝනා සඳහා රට සූදානම් කළ යුතුව තිබිණි. නමුත් ආණ්ඩුව සිදුකළ එකම දෙය වූයේ වුහාන්වල සිට දරුවන් ගෙන්වීමත් කොරෝනා වැළඳුණු චීන කත සුවය ලබා පිටවීමත් පෙන්න පෙන්නා මධ්‍ය සංදර්ශන දැමීම පමණි. අන්තිමට ප්‍රශ්නය පැමිණ ගෙදර දොරට තට්ටුකරන විට හැඳල ලාදුරු රෝහල නිරෝධායනයට යොදවා ප්‍රදේශයේ ජනතාව තුළ ප්‍රශ්නයක් ඇති කළේ ය. නමුත් මහජනතාව දැනුවත් කරමින් පාසල් දරුවන් දැනුවත් කරමින් පූර්ව ආරක්ෂිත ක්‍රියාමාර්ග අනුගමණය කරමින්, මුව ආවරණ සූදානම් කරමින්, අවශ්‍ය රසායනික ද්‍රව්‍ය සූදානම් කරමින් (අවශ්‍ය ප්‍රමාණයට මෙරට නොමැතිනම් ආණයනය කර) නිරෝදායන මධ්‍යස්ථාන වෙන්කර ඒවාට අවශ්‍ය සියලු යටිතල පහසුකම් ලබාදෙමින් ආණ්ඩුව ක්‍රියාකළයතුව තිබිණි. සෞඛ්‍ය අධ්‍යක්ෂ වෛද්‍ය අනිල් ජයසිංහ මහතා කැපවිමෙන් නිල කටයුතුවලට මැදිහත් විය. අංගොඩ බෝවන රෝග විද්‍යායතනයේ (IDH) වෛද්‍ය ආනන්ද විජේවික්‍රම මහතා පෞද්ගලිකව ආදර්ශ දෙමින් ජනතාවට කරුණු පැහැදිලි කරදීමට මැදිහත්විය. මෙවැනි තවත් නිලධාරීහු සිටිති. ඔවුන්ට රාජ්‍ය මැදිහත්වීමෙන් අවශ්‍ය මූලික පහසුකම් ලබාදී ඔවුන් දිරිමත් කරමින් ජනතාව ඊට සූදානම් කිරීම ආණ්ඩුව මගහැරියේ ය. අන්තිමට කොළඹ කොටස් වෙළඳපොල දවස් තුනක් ඇතුළත දෙවැනිවරටත් බිඳවැටුණි. අපි උක්ත මතු කළ ප්‍රධාන අභියෝග 12ට මුහුණ දී ජනතාව පීඩාවෙන් මුදවා ගන්නවා වෙනුවට කොටස් වෙළඳපොල වැටීම තීරණාත්මක නිමිත්ත කරගෙන කෝරෝනා භීතියක් මතු කරමින් පාසල් වසා දැම්මේ ය. කොරෝනාවලට මුහුණදීමට ජනතාවත් රටත් සූදානම් නොකර සිටීමේ තරම තේරුම් ගැනීමට හොඳම උදාහරණයක් තිබේ. එනම් විදේශ රටවල සිට පැමිණෙන ලාංකිකයන් නිරෝදායනය කිරීමට රුපියල් 7500ක් අය කර ගැනීමේ තීරණය. ආණ්ඩුව කොරෝනා වසංගතයට උත්තර හෙව්වේ එළෙස ය. මහජන විරෝධය රුපියල් 7500ක් අය කරගැනීමට විරුද්ධව ජනතාව හඬ අවදිකරන විට හමුදාපතිවරයා යොදවා ප්‍රකාශ කළේ එම මුදල අය කර නොගන්නා බවයි.මෙහි තවත් වැදගත් දෙයක් හමුදාපති හරහා තේරුම් ගන්න අවශ්‍යය. එනම් මුළු රටේම කොරෝනා භිතියක් ගොඩනගා ආණ්ඩුව රට අරාජික කර සිස්ටම් අවුල් කර එම තැන්වලට හමුදාව යොදමින් ඉන්නා බවය. ජනතාවගෙන් කොරෝනා භීතිය ඉවත්ව යනවිට ඒ ජනතාවගේ දොරකඩ T56ක් අතින් ගත් හමුදා භටයෙකු යොදවා ඉන්නා තත්වයක් නිර්මාණය කර තිබෙන්නටද පුළුවනි. විශේෂ ලියිමුකරුවෙකු විසින් 2020.03ග13 දින එවා තිබූ ලිපියකි", "URL": "https://lankatruth.com/si/?p=91034", "Category": "පුවත්", "Parent URL": null}