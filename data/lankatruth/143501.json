{"Source": "Lankatruth", "Timestamp": "January 5, 2023", "Headline": "තණමල්විල දරුවන්ගේ දිවා ආහරයටත් තිත", "News Content": "තණමල්විල කලාප අධ්‍යාපන බල ප්‍රදේශයේ ප්‍රාථමික පාසල්වල දරුදැරියන් සදහා ලබා දෙනු ලබන දිවා ආහාරය නවතා දමා ඇතැයි වාර්තා වේ. එම පාසල්වල දරුවන්ගේ දෙමව්පියන් පවසන්නේ නව වර්ෂය සදහා ආහාර ලබාදීමට සැපයුම්කරුවන් සමග ගිවිසුම් ගත නොවීමත් 2022 වර්ෂයේ ඔක්තොම්බර්, නොවැම්බර්, දෙසැම්බර් මාස වල දිවා ආහාරය වෙනුවෙන් ඔවුන්ට ලැබිය යුතු මුදල් නොලැබීමත් හේතුවෙන් දරුදැරියන්ට දිවා ආහාරය ලබාදීම නවතා දමා ඇති බවය. දිවා ආහාරය ලබා දෙන සැපයුම්කරුවන් පවසන්නේ ඔවුන්ට රුපියල් 60ක් වැනි මුදලට ආහාර වේලක් ලබා දීමට නොහැකි අතර මේ වනවිට බිත්තරයක් රුපියල් 60ත් 70ත් අතර ඉහළ මිලක් ගන්නා බවයි. මෙතෙක් ලබා දෙනු ලැබූ ආහාර වේල්වලට මුදල් නොගෙවීම හේතුවෙන් තමන් දැඩි පීඩනයකට පත්ව ඇතැයිද ඔවූහු පවසති.", "URL": "https://lankatruth.com/si/?p=143501", "Category": "පුවත්", "Parent URL": null}