{"Source": "Lankatruth", "Timestamp": "November 5, 2019", "Headline": "ජවිපෙ ප්‍රාදේශීය සභා මන්ත්‍රීට පොහොට්ටු මැරයින්ගෙන් ප්‍රහාරයක්", "News Content": "නිකවැරටිය ප්‍රාදේශීය සභාවේ ජනතා විමුක්ති පෙරමුණේ මන්ත්‍රී නිලන්ත බණ්ඩාර මහතාට පොහොට්ටු පක්ෂයේ මැර පිරිසක් විසින් පහරදී තිබේ. ඊයේ (04) රාත්‍රී 08.00ට පමණ මෙම ප්‍රහාරය එල්ලවී ඇත. ජනතා විමුක්ති පෙරමුණේ මන්ත්‍රී නිලන්ත බණ්ඩාර මහතා නිවස අසළට පැමිණ ඇති මෙම මැරයින් ඔහුට දුරකථනෙන් අමතා තර්ජනය කර ඇති අතර ඒ සම්බන්ධයෙන් පොලිස් හදිසි ඇමතුම් ඒකකයට දුරකථන ඇමතුමක් ලබා දුන්නද පොලීසිය පැමිණෙන විට පහරදීම සිදුකර මැර පිරිස පලාගොස් තිබේ. නිලන්ත බණ්ඩාර මහතා ඉදිරි ජනාධිපතිවරණය වෙනුවෙන් ප්‍රදේශයේ ජනතාව දැනුවත් කරමින් ක්‍රියාකාරී කාර්යභාරයක් ඉටුකිරීම ඉවසීමට නොහැකිවූ නිකවැරටිය ප්‍රාදේශීය සභාවේ පොහොට්ටු මන්ත්‍රී වරයෙකු වන ප්‍රියාල් නැමැත්තා සහ ජොන්ස්ටන් ප්‍රනාන්දු මන්ත්‍රීවරයාගේ අන පරිදි ක්‍රියාත්මක වන නම ගිය මැරයෙකු වන “ග්‍රීන්හට් සම්පත්” නැමැත්තා ඇතුළු අට දෙනෙකුගෙන් පමණ සමන්විත පිරිසක් විසින් මෙම පහරදීම සිදුකර ඇත. මැර ප්‍රහාරයට ලක්වූ නිලන්ත බණ්ඩාර මහතා මේ වනවිට නිකවැරටිය දිසා රෝහලේ ප්‍රතිකාර ලබන අතර පහරදීම සම්බන්ධ පැමිණිල්ල රෝහල් පොලිසිය විසින් සටහන් කරගෙනත තිබේ. පහරදීමට පැමිණි මැරයින් කිසිවෙකුත් මෙතෙක් අත්අඩංගුවට ගෙන නැත.", "URL": "https://lankatruth.com/si/?p=84798", "Category": "පුවත්", "Parent URL": null}