{"Source": "Lankatruth", "Timestamp": "March 5, 2020", "Headline": "කොරෝනා වසංගතය: කැලිෆෝනියාව හදිසි තත්වයක් ප්‍රකාශයට පත්කරයි", "News Content": "කොරෝනා වෛරසය හේතුවෙන් පුද්ගලයෙකු මියයාමත් සමගම කැලිෆෝනියා ප්‍රාන්තය හදිසි තත්වයක් ප්‍රකාශයට පත්කර ඇත. මෙම මරණයත් සමගම ඇමරිකාවෙන් වාර්තාවන කොරෝනා මරණ සංඛ්‍යාව 11 දක්වා ඉහළ ගොස් ඇත. මියගොස් ඇත්තේ 71 වියැති පුද්ගලයෙකි. රෝගය නිසා මරණයට පත්වන පුද්ගල්ලයින් බහුතරයක් වයස්ගත පුද්ගලයින් බවට මේ වනවිට ඇති සංඛ්‍යාලේඛනවලින් තහවුරු වේ. රෝග පරීක්ෂාව ජාතික මට්ටමින් ව්‍යාප්ත කිරීමට ඇමරිකාව ඊයේ (04) සිට පියවර ගෙන ඇත. ප්‍රාන්ත 16ක් ඇමරිකානු ජාතිකයින් 150ක් පමන කොවිඩ් 9 වෛරස ආසාදනයට ලක්ව ඇති බවට මේ වනවිට හඳුනාගෙන ඇත. ලෝකයේ මුළු ආසාදනයට ලක්වූ බවට හඳුනාගෙන ඇති පුද්ගලයින් සංඛ්‍යාව 92,000ක් පමණ වන අතර වාර්තාවන මරණ සංඛ්‍යාව 3,000 ඉක්මවයි. ඉන් ඇති බහුතරයක් එනම් 80,000ක් චීනයේ වන අතර රෝගය ආරම්භ වූයේ ද චීනයෙනි. මියගිය පුද්ගලයා ආසාදනයට ලක්වන්න්නේ ග්‍රෑන්ඩ් ප්‍රින්සස් නොඋකාවේ දීය. පෙබරවාරි 21 දා සැන්ෆ්රැන්සිස්කෝ වරායට පැමිණි නැවෙන් දහස් ගණනක් මගීන් බැස ගිය බවත් තවත් පිරිසක් නැවට ඇතුළු වූ බවත් විදේශ මාධ්‍ය වාර්තා කරයි. කොරෝනා වසංගතය ලෝක ආර්ථිකයේ බොහෝ ක්ෂේත්‍රවලට දැඩි බලපෑම් එල්ලකරන අතර සංචාරක කර්මාන්තය ඒ අතර ප්‍රධාන තැනක් ගනී.", "URL": "https://lankatruth.com/si/?p=90592", "Category": "පුවත්", "Parent URL": null}