{"Source": "Lankatruth", "Timestamp": "July 25, 2017", "Headline": "යාපනය මහාධිකරණ විනිසුරුට වෙඩි තැබූ පුද්ගලයා පොලීසියට බාරවෙයි", "News Content": "යාපනය, නල්ලූර් ප්‍රදේශයේ සිදුවු වෙඩි තැබීමේ සිද්ධියේ ප්‍රධාන සැකකරු අද (25) උදෑසන 7.00ට පමණ යාපනය පොලීසියට බාර වීමෙන් පසු අත්අඩංගුවට ගෙන තිබේ. පසුගිය ජූලි මස 22 වන දා යාපනය මහාධිකරණ විනිසුරු එම්. ඉලංචේලියන් මහතා ඉලක්ක කර ගනිමින් නල්ලුර් ප්‍රදේශයේ දී වෙඩි තැබීමක් සිදුවු අතර එයින් මහාධිකරණ විනිසුරුවරයා ගමන් ගත් මෝටර් රථයට වෙඩි තැබීම සිදුව ඇත. අදාළ වෙඩි තැබීමෙන් විනිසුරුවරයාට කිසිඳු හානියක් සිදු නොවූ නමුත් විනිසුරුවරයාගේ ආරක්ෂාවට සිටි එක් පොලිස් නිලධාරියෙකු තුවාල ලබා රෝහල් ගත කිරීමෙන් අනතුරුව ජිවිතක්ෂයට පත් විය. තවත් පොලිස් නිලධාරියෙකු තුවාල ලැබී ය. මෙම සිදුවීම සම්බන්ධයෙන් සැකපිට පුද්ගලයින් දෙදෙනෙකු පසුගිය 23 වනදා යාපනය පොලීසිය විසින් අත්අඩංගුවට ගැණිනි.", "URL": "https://lankatruth.com/si/?p=38258", "Category": "පුවත්", "Parent URL": null}