{"Source": "Lankatruth", "Timestamp": "June 3, 2019", "Headline": "ගුවන් හමුදා නිළධාරියෙක් ගුවන් තොටුපොළ ආරක්ෂ අංශ නිළධාරියෙකුට පහරදීලා…", "News Content": "ගුවන් හමුදා නිළධාරියෙකු විසින් ගුවන් තොටුපොළ ආරක්ෂ අංශ නිළධාරියෙකුට සිදු කරඇති පහරදීමක් හේතුවෙන් මේ වනවිත ගුවන් තොටුපොළ සේවකයන් අතර දැඩි නොසන්සුන්කාරී තත්වයක් හටගෙන ඇත. ගුවන් තොටුපොළ ආරක්ෂාව සඳහා යොදවා තිබෙන ගුවන් හමුදා නිළධාරීන් විසින් ගුවන් තොටුපොළ සේවකයන් ඇතුළු එම පරිශයට ඇතුළුවන සියලු දෙනා පරීක්ෂාවට ලක්කිරීම පසුගිය පාස්කු ඉරිදා ප්‍රහාරයෙන් පසු නිරන්තරයෙන් සිදූවූ අතර ඊයේ (02) රාත්‍රීයේ මෙසේ පරීක්ෂාවට ලක් කළ එක් ගුවන් තොටුපොළ ආරක්ෂ අංශ නිළධාරියෙකුව, පරීක්ෂාවට ලක් නොකළ නිළධාරියෙකු ලෙස සළකා ප්‍රශ්න කර තිබේ. එහිදී “මාව චෙක් කළා ඔයාටත් ඕනනම් චෙක් කරන්න” යැයි එම ගුවන් තොටුපොළ ආරක්ෂ අංශ නිළධාරියා ගුවන් හමුදා නිළධාරියාට පවසා ඇත. එයට ප්‍රකෝප වී ඇති ගුවන් හමුදා නිළධාරියා ගුවන් තොටුපොළ ආරක්ෂ අංශ නිළධාරියාට පහර දී තිබේ. ඔහු කනට සහ මුහුණහ පහර කිහිපයක් වැදී ඇති මේ වනවිට මේ පිළිබඳව පරිපාලන මණ්ඩලටද සන්වා ඇති අතර සේවකයන් තුළ දැඩි නොසන්සුන්කාරි වාතාවරණයක් හටගෙන ඇත.", "URL": "https://lankatruth.com/si/?p=75003", "Category": "පුවත්", "Parent URL": null}