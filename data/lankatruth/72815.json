{"Source": "Lankatruth", "Timestamp": "April 24, 2019", "Headline": "ජාතික තවුහිත් ජමාද් හි තවත් නායකයෙක් අත්අඩංගුවට", "News Content": "පාස්කු ඉරිදා 21 ත්‍රස්ත ප්‍රහාරය මෙහෙයවූ බවට මේ වනවිට තහවුරුවී තිබෙන ජාතික තවුහිත් ජමාද් සංවිධානයේ පානදුර ශාඛාවේ හිටපු උප ලේකම්වරයා බණ්ඩාරගම පොලිසිය විසින් අද (24) අත්අඩංගුවට ගෙන තිබේ. අත්අඩංගුවට ගත් එම පුද්ගලයා මාර්ග සංවර්ධන අධිකාරියේ අධිවේගී මාර්ග පාලන අංශයේ සහකාර රථ වාහන අංශ පාලකයා ලෙස කටයුතු කරමින් සිටි බවද පොලිසිය කියයි. අධිවේගී මාර්ග පාලන අංශයේ සහකාර රථ වාහන පාලක ලෙස කටයුතු කළ පානදුර පදිංචි පුද්ගලයෙකු පිළිබඳ සැකයක් තිබෙන බවට බණ්ඩාරගම පොලිසියට ලද තොරතුරක් අනුව ඔහු පොලිසියට කැඳවීමක්ද කර තිබී ඇත.", "URL": "https://lankatruth.com/si/?p=72815", "Category": "පුවත්", "Parent URL": null}