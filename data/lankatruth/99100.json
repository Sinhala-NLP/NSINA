{"Source": "Lankatruth", "Timestamp": "November 1, 2020", "Headline": "බස්නාහිරින් එළියට පැනපු අය එනකොට අල්ලනවා – පොලිස් මාධ්‍ය ප්‍රකාශක", "News Content": "නිරෝධායන නීති නොතකා බස්නාහිර පළාතෙන් පිට පළාත්වලට ගොස් සිටින අය නැවත බස්නාහිර පළාතට පැමිණෙන විට හඳුනාගන්නා බවා පොලිස් මාධ්‍ය ප්‍රකාශක අජිත් රෝහණ මහතා පවසයි. බණ්ඩාරවෙළ, මඩකලපුව, අම්පාර, තංගල්ල, නුවරඑළිය, මාතර සහ යාපනය ප්‍රදේශවලින් මේ ආකාරයට නිරෝධායන නියෝගයට පටහැනිව කටයුතු කරමින් විවිධ සංචාරක නිකේතනවල ලැගුම්ගෙන සිටි 556 දෙනෙකු නිරෝධායන ක්‍රියාවලිය සඳහා යොමු කර තිබෙන බවත් සඳුදා දින උදෑසන ඔවුන් පැමිණෙන විට බස්නාහිර පළාතට ඇතුළුවෙන ස්ථානවලදි දැඩි පරීක්ෂාවකට ලක්කරන බවත් ඔවුන් නිරෝධායන ක්‍රියාවලියට යොමු කරන බවත් ඉන් පසු ලැබෙන සාක්ෂි මත ඔවුන්ට විරුද්ධව අධිකරණවල නඩු පවරණ බවත් පොලිස් මාධ්‍ය ප්‍රකාශකවරයා සඳහන් කරයි. තවද මෙලෙස නිරෝධායනය නොවන, හඳුනාගෙන නැති පිරිස් සිටින බවත් ඔවුන් නැවත බස්නාහිරට පැමිණෙන විට මාර්ග බාධකවලදී හඳුනාගෙන ඔවුන්ට එරෙහිව නීතිමය ක්‍රියාමාර්ග ගන්නා බවත් පොලිස් මාධ්‍ය ප්‍රකාශක අජිත් රෝහණ මහතා වැඩිදුරටත් පවසයි.", "URL": "https://lankatruth.com/si/?p=99100", "Category": "පුවත්", "Parent URL": null}