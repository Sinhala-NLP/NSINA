{"Source": "Lankatruth", "Timestamp": "October 20, 2017", "Headline": "ඇවන්ගාඩ් මුදලාලිට යළි රට යන්න අවසර", "News Content": "ඇවන්ගාඩ් සමාගමේ අධිපති නිශ්ශංක සේනාධිපති මහතාට විදෙස් ගතවිම සඳහා කොළඹ මහාධිකරණය අවසර ලබාදී තිබේ. නිශ්ශංක සේනාධිපති මහතාගේ විදෙස් ගමන් බලපත්‍රය රුපියල් ලක්ෂ 10ක පුද්ගලික ඇපකරයක් මත මුදාහැරිමට නියෝග කර ඇති ධිකරණය 2018 වසරේ මාර්තු මස පළමුවෙනිදා දක්වා අදාල අවසරය ලබා දී ඇති බව වාර්තා වේ. එමෙන්ම නිශ්ශංක සේනාධිපති මහතා සෑම නඩු දිනයකම අධිකරණය ඉදිරියේ පෙනී සිටිම අනිවාර්ය බවත් එම නියෝග කඩ කළොත් ඉදිරියේදී විදේශ ගත වීමට කරන ලද ඉල්ලීම් ප්‍රතික්ෂේප කරන බවත් මහාධිකරණ විනිසුරුවරයා පාකාශ කර ඇත. රුපියල් ලක්ෂ 355ක අල්ලස් දීම හා අල්ලස් ලබා ගැනීම සම්බන්ධයෙන් සේනාධිපති මහතාට හා ආරක්ෂ අමාත්‍යාංශයේ හිටපු සම්බන්ධීකරණ ලේකම්වරයාට එරෙහිව මෙම චෝදනාව එල්ල වී තිබුණි. අල්ලස් කොමිසම විසින් පනවා තිබු මෙම නඩුව දෙසැම්බර් මස 06 වනදා තෙක් කල් තබා ඇත.", "URL": "https://lankatruth.com/si/?p=42874", "Category": "පුවත්", "Parent URL": null}