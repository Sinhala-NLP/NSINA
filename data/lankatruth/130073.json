{"Source": "Lankatruth", "Timestamp": "March 16, 2022", "Headline": "අද පැය 05කට අධික විදුලි කප්පාදුවක්", "News Content": "අද (16) දිනයේ පැය 05කට අධික විදුලි කප්පාදුවක් සඳහා අවසර ලබාදුන් බව මහජන උපයෝගිතා කොමිෂන් සභාව පවසයි. ඒ අනුව අද පෙරවරු 08.00 සිට රාත්‍රි 11.00 දක්වා කාලය තුළ කලාප දෙකක් යටතේ විදුලි කප්පාදුව සිදුකරන බව එම කොමිසම සඳහන් කරයි. ඒ අනුව A,B,C,D,E,F,G,H,I,J,K,L යන කලාප සඳහා පෙරවරු 08.00 සිට පස්වරු 06.00 දක්වා කාලය තුළ පැය 02යි මිනින්තු 30ක කාලයක් විදුලි කප්පාදුව සිදුකරනු ඇත. එම කලාප සඳහා පස්වරු 06.00 සිට රාත්‍රි 11.00 දක්වා කාලය තුළ ද පැය 02ක කාලයක් විදුලි කප්පාදුව සිදුකරන බව මහන උපයෝගිතා කොමිෂන් සභාව පවසයි. මීට අමතරව P,Q,R,S,T,U,V,W යන කලාප සඳහා පෙරවරු 08.30 සිට පස්වරු 05.30 දක්වා කාලය තුළ පැය 03ක කාලයක් සහ පස්වරු 05.30 සිට පස්වරු 11.00 දක්වා කාලය තුළ පැය 02යි මිනිත්තු 30ක කාලයක් විදුලිය කප්පාදු සිදුකෙරේ.", "URL": "https://lankatruth.com/si/?p=130073", "Category": "පුවත්", "Parent URL": null}