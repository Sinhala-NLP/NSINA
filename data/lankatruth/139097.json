{"Source": "Lankatruth", "Timestamp": "September 8, 2022", "Headline": "රනිල් ඇමති අච්චාරුවක් හදයි", "News Content": "අටවන ජනාධිපති රනිල් වික්‍රමසිංහ අද (08) රාජ්‍ය අමාත්‍යවරුන් පත් කිරීමත් සමඟ අමත්‍යාංශ අනු කොටස්වලට කඩා රාජ්‍ය අමාත්‍යවරුන් සහ නියෝජ්‍ය අමාත්‍යවරුන් පත් කිරීමට මුල පුරා ඇත.  ආර්ථික ස්ථායිකරණ සහ ජාතික ප්‍රතිපත්ති අමාත්‍යංශය රාජ්‍ය පරිපාලන ස්වදේශ කටයුතු පළාත් සභා සහ පළාත් පාලන අමාත්‍යංශය වෙළඳ වාණිජ හා ආහාර සුරක්ෂිතතා අමාත්‍යංශය මෙන් ම අධිකරණ හා බන්ධනාගාර කටයතු හා ආණ්ඩුක්‍රම ව්‍යවස්ථා ප්‍රතිසංස්කරණ ආදී අමාත්‍යංශ අනු කොටස්වලට කැඩීම අද පත් කළ රාජ්‍ය අමාත්‍යවරුන්ගෙන් ආරම්භ කර තිබේ.  ඊට අමතරව මුදල් අමාත්‍යංශයට රාජ්‍ය අමාත්‍යවරුන් දෙදෙනෙකු සහ එම අමාත්‍යංශයටම ග්‍රාමීය ආර්ථික යනුවෙන් රාජ්‍ය ඇමතිවරයකෙු පත්කර තිබේ. නාගරික සංවර්ධන සහ නිවාස අමාත්‍යංශයට දෙදෙනෙකු බැගින් ද පත්කර ඇත.  සෞඛ්‍ය අමාත්‍යංශය දේශීය  වෛද්‍ය සහ සෞඛ්‍ය වශයෙන් රාජ්‍ය අමාත්‍යවරුන් දෙදෙනෙකු ද අධ්‍යාපන අමාත්‍යංශයට රාජ්‍ය ඇමතිවරයෙකු සහ උසස් අධ්‍යාපන යනුවෙන් ද රාජ්‍ය ඇමති ධූර පත් කර තිබේ.  මේ ලෙස අනු කොටස්වලට දැනටමත් අමාත්‍යංශ කඩා තිබෙන ආකාරය අනුව ඉදිරියේදී තවත් අමාත්‍යංශ ගණනාවක් වෙනුවෙන් නියෝජ්‍ය ඇමතිවරුන් සහ රාජ්‍ය ඇමතිවරුන් පත්කිරීමේ ප්‍රවනතාවක් පෙන්වා තිබේ.", "URL": "https://lankatruth.com/si/?p=139097", "Category": "පුවත්", "Parent URL": null}