{"Source": "Lankatruth", "Timestamp": "May 14, 2018", "Headline": "දකුණු පළාත් SLIATE සිසුන්ගේ අරගලය ජයග්‍රහණයේ මාවතට", "News Content": "ශ්‍රී ලංකා උසස් තාක්ෂණ ආයතනය (SLIATE) විසින් ගුරු වෘත්තිය සදහාම පවත් වනු ලබන HND in English (teaching methodology) ඩිප්ලෝමාව හදාරන සිසුන් ගුරු වෘත්තිය සදහා වන සියළු සුදුසුකම් සපුරා තිබුණත් දකුණු පළාතෙහි පදිංචිය පමණක් සැලකිල්ලට ගනිමින් 1999 සිට ඔවුන්ට දකුණු පළාත් සභාව විසින් ගුරු වෘත්තිය අහිමි කර තිබුණි. නමුත් පසුගිය දිනොවලදී තංගල්ල හා ලබුදූව උසස් තාක්ෂණ ආයතන සිසුන් ජනතා විමුක්ති පෙරමුණෙහි සහයෝගයෙන් මෙහෙයවනු ලැබූ අරගලයේ ප්‍රධාන පියවරක් ලෙස 2018.05.08 දින දකුණු පළාත් සභාවේ ජවිපෙ මන්ත්‍රී නලීන් හේවගේ මහතා මෙම ගැටළුව දකුණු පළාත් සභාවෙහි අවධානයට යොමු කරඇත. මෙහිදී දකුණු පළාත් අධ්‍යාපන අමාත්‍ය චන්දිම රාසපුත්‍ර මහතා මෙම සිසුන්ට ගුරු වෘත්තිය ලබා දිය නොහැකි බවට විවිධ හේතු ඉදිරිපත් කළද අවසානයේ ගුරු ව්‍යවස්ථාවද ඇතුළුව සියළු කරුණු පැහැදිලි කළ නලීන් හේවගේ මහතාට පක්ෂව ආණ්ඩු පක්ෂයද ඇතුළුව සභාවේ සාමාජිකයින් අදහස් දැක්වූ බැවින් එම සිසුන්ද උපාධිධාරින් මෙන් විභාගයක් පවත්වා ගුරු වෘත්තිය සදහා බදවා ගැනීමට පළාත් සභාව විසින් තීන්දුවක් ගනු ලැබ තිබේ.", "URL": "https://lankatruth.com/si/?p=52107", "Category": "පුවත්", "Parent URL": null}