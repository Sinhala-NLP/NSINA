{"Source": "Lankatruth", "Timestamp": "December 19, 2019", "Headline": "එළවලු මිල වැඩිනම් වෙන වෙන ජාති කන්න යැයි වෙළඳ ඇමති කියයි", "News Content": "එළවලු මිල ඉදිරියටත් මෙලෙසම පවතිනු ඇති බවත් එළවළු වෙනුවට වෙනත් ආදේශක ඇත්නම් ඒවා ආහාරයට ගන්නා ලෙසත් අභ්‍යන්තර වෙළඳ හා පාරිභෝගික සුබසාධන රාජ්‍ය අමාත්‍ය අනුර ප්‍රියදර්ශන යාපා මහතා ජනතාවගෙන් ඉල්ලා සිටියි. එළවලු සහ ළූණු මිල ගණන් සීඝ්‍රයෙන් ඉහළ යාම සම්බන්ධයෙන් මාධ්‍ය වෙත ප්‍රකාශයක් ලබා දෙමින් අනුර ප්‍රියදර්ශන අමාත්‍යවරයා ඊයේ (18) මේ බව පවසා ඇත. “පාරිභෝගිකයින්ගෙන් ඉල්ලා සිටින්නෙ මේ වෙලාවෙ එළවලු මිල ගණන් සම්බන්ධයෙන් කල්පනාකාරී වෙන්න කියලා. වෙන ආදේශක තියෙනවා නම් යොදාගන්න පුළුවන් නම් යොදාගන්න පුළුවන් තරම් දුරට. මේ තත්වය සාමාන්‍ය තත්වයට පත්වෙන තුරු මේක පවතින්න ඉඩ තියෙනවා” යැයි එහිදී අමාත්‍යවරයා සදහන් කර තිබේ.", "URL": "https://lankatruth.com/si/?p=87540", "Category": "පුවත්", "Parent URL": null}