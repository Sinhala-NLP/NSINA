{"Source": "Lankatruth", "Timestamp": "May 30, 2019", "Headline": "උදයංගගේ ගිණුමට රටවල් 04කින් මුදල් ඇවිත් – බිරිඳගේ ගිණුම් 08කටත් මුදල් ඇවිත්", "News Content": "රාජපක්ෂ පාලන සමයේ රුසියාවේ තානාපතිව සිටි උදයංග වීරතුංග මහතාගේ මෙරට ගිණුමට රටවල් 04කින් මුදල් ලැබී ඇති බවත් ඔහුගේ බිරිඳගේ ගිණුම් 08කට අවස්ථා 33කදී මුදල් ලැබී ඇති බවත් විමර්ශනවලදී හෙළි වූ බව නීතිපති දෙපාර්තමේන්තුව පසුගිය 28වනදා අධිකරනයට දැනුම්දී තිබේ. ඒ 2006 වසරේදී යුක්රේනයේ අවි ආයුධ සැපයුම් සමාගමකින් මිග් 27 වර්ගයේ ප්‍රහාරක ජෙට් යානා 04ක් මිලදී ගැනීමේදී සිදු කර ඇති මුල්‍ය වංචාක් සම්බන්ධයෙන් උදයංග වීරතුංග මහතාට එරෙහිව ඇති චෝදනාවකට අදාළ නඩුව කැඳවූ අවස්ථාවේදී ය. මිග්යානා ගනුදෙනුවට අදාළ විමර්ශනවලදී අනාවරණය වී තිබෙන උදයංග වීරතුංග මහතාගේ මෙරට ගිණුමට මෙසේ මුදල් ලැබී ඇති සියිප්‍රස්, පැනමාව ඇතුළු රටවලින් මුදල් ප්‍රේෂණයවීමට අදාලව ඉල්ලා ඇති ලේඛණ මෙරටට එවා තිබෙන බවත් ඒ සම්බන්ධයෙන් වන විමර්ශන ක්‍රියාත්මක බවත් නීතිපති දෙපාර්තමේන්තුව කොළඹ කොටුව මහේස්ත්‍රාත් අධිකරණයට දැනුම් දී තිබේ. එමෙන්ම උදයංග වීරතුංග මහතාගේ බිරිඳගේ ගිණුම් අටකට අවස්ථා 33කදී මුදල් ලැබීම් හා ගෙවීම් සිදුව ඇති බව මෙතෙක්කළ විමර්ශනවලදී හෙළිව තිබෙන බවත් සයිප්‍රස් පැනමා වැනි රටවලින් මුදල් එවා ඇති සමාගම්වල අධ්‍යක්ෂ වරුන් ලෙස කටයුතු කර ඇත්තේ යුක්‍රේන ජාතිකයන් බවටද මේ වනවිට අනාවරණය වී ඇති බවත් නීතිපති දෙපාර්තමේන්තුව අධිකරණයට දන්වා ඇත. උදයංග වීරතුංග මහතා මෙරටට උදර්පනය කිරීම සඳහා ශ්‍රී ලංකා රජයේ ඉල්ලීම මත ඩුබායි රාජ්‍යයේ පවරා ඇති නඩුව ලබන ජූලි 21 වනදා කැඳවීමට නියමිත බවද වාර්තාවේ.", "URL": "https://lankatruth.com/si/?p=74824", "Category": "පුවත්", "Parent URL": null}