{"Source": "Lankatruth", "Timestamp": "December 15, 2011", "Headline": "ජල සේවකයෝ ආණ්ඩුවට අනතුරු අගවති", "News Content": "ලබන වසරේ ක්‍රියාත්මක කිරීමට නියමිත නව වැටුප් වැඩිවීම සම්බන්ධයෙන් නිසි පියවර නොගැනීමට විරෝධය පළ කරමින් ජල සම්පාදන වෘත්තීය සමිති ඒකාබද්ධ සන්ධානය අද(15) දිනයේ වෘත්තීය ක්‍රියාමාර්ගයක නිරතවීමට තීරණය කර තිබේ. ඒ අනුව දහවල් 11 සිට පස්වරු 2 දක්වා රාජකාරී කටයුතුවලින් ඉවත් වන බව එම සන්ධානයේ සම කැඳවුම්කරු උපාලි රත්නායක මහතා පවසයි. ජලසම්පාදන මණ්ඩලයේ කොළඹ කොට්ඨාශයට අයත් සියලු කාර්යාල සහ වැඩබිම්වල සේවකයින් මේ සඳහා එක්වන බව ජලසම්පාදන වෘත්තීය සමිති ඒකාබද්ධ සන්ධානය සඳහන් කරයි. ඒ අනුව අදාළ කාලසීමාව තුළ පාරිභෝගික කටයුතු සිදුනොකරන බව එම සන්ධානය පෙන්වාදෙයි.", "URL": "https://lankatruth.com/si/?p=519", "Category": "පුවත්", "Parent URL": null}