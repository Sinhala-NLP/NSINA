{"Source": "Lankatruth", "Timestamp": "September 27, 2019", "Headline": "එක්සත් වාමාංශික පෙරමුණේ සහයත් අනුරට දිසානායකට", "News Content": "එක්සත් වාමාංශික පෙරමුණේ සහාය ජාතික ජන බලවේගයේ අපේක්ෂක අනුර දිසානායක මහතාට ලබාදීමට එම පක්ෂයේ මධ්‍යම කාරක සභාව රැස්වී තීරණය කළ බව එහි ප්‍රධාන ලේකම් ලාල් විජේනායක මහතා පවසයි. එක්සත් ජාතික පෙරමුණේ ජාතික ලැයිස්තු පාර්ලිමේන්තු මන්ත්‍රී ජයම්පති වික්‍රමරත්න මහතා එක්සත් වාමාංශික පෙරමුණේ ජාතික සංවිධායක වරයාය. ඒ අනුව ඔවුන් එක්සත් ජාතික පෙරමුණෙන් ඉවත්වී ජාතික ජනබලවේගය සමග එකතුවී තිබේ. එක්සත් වාමාංශික පෙරමුණ පිහිටුවාගනු ලැබුවේ සමසමාජ පක්ෂයේ විකල්ප කණ්ඩායම විසිනි. ඒ අනුව මෙවර ජනාධිපතිවරණයේ දී ජාතික ජන බලවේගයෙන් ඉදිරිපත් කරනු ලබන අනුර දිසානායක මහතාට සහයෝගය දෙමින් ඔහුගේ ජයග්‍රහණය වෙනුවෙන් කැපවී ක්‍රියාකිරිමටද මධ්‍යම කාරක සභාවේදී තීන්දු කළ බව ලාල් විජේනායක මහතා අවධාරණය කරයි.", "URL": "https://lankatruth.com/si/?p=81764", "Category": "පුවත්", "Parent URL": null}