{"Source": "Lankatruth", "Timestamp": "August 12, 2017", "Headline": "SAITM රෝහල රජයට පවරාගැනීමත් ගිවිසුමත් රාජිතගේ බොරුවක්", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය පවත්වාගේන යන නෙවිල් ප්‍රනාන්දු මහතාට අයත් පෞද්ගලික රෝහල රජයට පවරා ගැනීමට ගිවිසුමක් අත්සන් කැළැයි පවසමින් පසුගිය මස 17වන දින ජනාධිපති මෛත්‍රීපාල සිරිසේන, සෞඛ්‍ය අමාත්‍ය රාජිත සේනාරත්න සහ උසස් අධ්‍යාපන අමාත්‍ය ලක්ෂ්මන් කිරිඇල්ලගේ ප්‍රධානත්වයෙන් උත්සවයක්ද පැවැත් වූ නමුත් එවැනි ගිවිසුමක් අත්සන් කර නැති බව මේ වනවිට අනාවරණය වී තිබේ. රජයේ වෛද්‍ය නිලධාරීන්ගේ සංගමය විසින් තොරතුරු දැනගැනීමේ පනත යටතේ එම ගිවිසුම ඉල්ලා ඇති අතර ඒ අනුව ඔවුන්ට ලැබී ඇති ලියවිල්ල කියවා බැලීමේදී අනාවරණය වී ඇත්තේ මෙය ගිවිසුමක් නොව අභිමතය පළකිරීමේ ලියවිල්ලක් බවයි. ඒ අනුව මෙම රෝහල රජයට පවරා ගැනීමක් හෝ ඒ සඳහා ගිවිසුම්ගත වීමක් සිදුව නැත. කෙසේනමුත් තත්වය මෙසේ තිබියදී නෙවිල් ප්‍රනාන්දු රෝහලේ නඩත්තු කටයුතු සඳහා මාසයකට රුපියල් කෝටි 20 බැගින් මහා භාණ්ඩාගාරයෙන් ලබා දීමට පසුගිය මස 26වනදා කැබිනට් අනුමැතියද හිමි විය.", "URL": "https://lankatruth.com/si/?p=39302", "Category": "පුවත්", "Parent URL": null}