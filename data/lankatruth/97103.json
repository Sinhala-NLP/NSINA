{"Source": "Lankatruth", "Timestamp": "October 7, 2020", "Headline": "තවත් 13කට ඇඳිරිනීතිය…", "News Content": "කොවිඩ් වයිරසය ව්‍යාප්ත වීම හේතුවෙන් ගම්පහ දිස්ත්‍රික්කයට අයත් තවත් පොලිස් කොට්ඨාස 13කට පොලිස් ඇඳිරිනීතිය පනවා තිබේ. ඒ අනුව මේ වනවිට ගම්පහ දිස්ත්‍රික්කයේ පොලිස් කොට්ඨාස 17කට පොලිස් ඇඳිරිනීතිය පැනවා ඇත. ගණේමුල්ල, කිරිඳිවැල, දොම්පේ, මල්වතුහිරිපිටිය, මීරිගම, නිට්ටඹුව, පූගොඩ, විරගුල, වැලිවේරිය, පල්ලෙවෙල, යක්කල, ජාඇළ සහ කඳානට අද (07) පෙරවරුවේ සිට ඇඳිරි නීතිය පනවා තිබේ. මීට පෙර ගම්පහ, මිනුවන්ගොඩ, දිවුලපිටිය, වේයන්ගොඩ යන පොලිස් කොට්ඨාසවලට පොලිස් ඇඳිරිනීතිය පනවන ලදී.", "URL": "https://lankatruth.com/si/?p=97103", "Category": "පුවත්", "Parent URL": null}