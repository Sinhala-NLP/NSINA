{"Source": "Lankatruth", "Timestamp": "July 30, 2018", "Headline": "දුම්රිය වර්ජනය තාවකාලිකව අත්හිටුවයි", "News Content": "දුම්රිය සේවා ශ්‍රේණි 4ක සහ අධීක්ෂණ කළමනාකරණයට අදාළව පවතින වැටුප් විෂමතාව නිවැරදි කිරීමේ අමාත්‍ය මණ්ඩල පත්‍රිකාව ක්‍රියාත්මක කිරීම ප්‍රමාද කිරීම ඇතුළු කරුණු කිහිපයක් මුල්කර ගනිමින් අද(30) මධ්‍යම රාත්‍රියේ සිට ක්‍රියාත්මක කිරීමට නියමිතව තිබූදුම්රිය වර්ජනය තාවකාලිකව අත්හිටුවීමට දුම්රිය වෘත්තීය සමිති තීරණය කර තිබේ. අමාත්‍යවරුන් කිහිපදෙනෙකු සමඟ අද පැවැත්වූ සාකච්ඡාවලින් අනතුරුව මෙම තීරණය ගෙන තිබේ. සාකච්ඡාවලින් පසු අමාත්‍යවරුන් ගැටළුවලට අදාල පිළිතුරු හෙට දිනයේ ලබා දීමට පොරොන්දු වී ඇති බැවින් මෙම තීරණය ගත් බව දුම්රිය රියදුරන්ගේ සංගමයේ ලේකම් ඉන්දික දොඩම්ගොඩ මහතා සඳහන් කළේය.", "URL": "https://lankatruth.com/si/?p=56942", "Category": "පුවත්", "Parent URL": null}