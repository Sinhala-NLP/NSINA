{"Source": "Lankatruth", "Timestamp": "October 5, 2023", "Headline": "රනිල් ETF, EPFවලට තවත් වටයකින් අත තියයි – විදේශ ආයෝජනයට යෙදවීමටත් අවශ්‍ය බව කියයි", "News Content": "දේශීය ණය ප්‍රසස්තිකරණය යටතේ සේවක අර්ථසාදක අරමුදලට මේ වනවිටත් බිලිදෙමින් සිටින රනිල් පොහොට්ටු ආණ්ඩුව ඉදිරියේදී සේවක අර්ථසාදක අරමුදලට සහ සේවක භාරකාර අරමුදලට තවත් වටයකින් අත තැබීමට සූදානම් වෙමින් සිටී. මේ සම්බ්නධයෙන් අනාවරණය වන්නේ ජනාධිපති රනිල් වික්‍රමසිංහ ඊයේ (04) පාර්ලිමේන්තුව්දී සිදු කළ ප්‍රකාශය අනුවය. සේවක අර්ථ සාධක අරමුදල සහ සේවක භාරකාර අරමුදල යන දෙකම එකට එකතු කර ස්වාධීන මණ්ඩලයක් යටතේ වැඩ කටයුතු ගෙන යාමට බලාපොරොත්තු වන බවත් එම අරමුදල්වල මුදල් විදේශ රටවල ආයෝජනය කළ යුතු බවත් එහිදී ජනාධිපති රනිල් වික්‍රමසිංහ සඳහන් කර ඇත. “ETF සහ EPF දෙකම එකතු කරලා… ස්වාධීන මණ්ඩලයක් යටතේ කටයුතු කරන්න බලාපොරොත්තු වනවා. අපිට ETF සහ EPF දෙකම අවශ්‍යයි. අනෙකුත් ස්වාධීන අරමුදල් ද ඊට ඇතුළත් වෙන්න අවශ්‍යද කියන එක තමයි ගැටලුව. අනෙක් කරුණ තමයි අපි ඔවුන්ගේ මුදල් අනුමත කරන්න ඕනේද කියන එක. දැනට අපි ලබාදෙන්නේ රජයට විතරයි. ඉන් කොටසක් විදෙස් රටවල ආයෝජනය කරන්න අවස්ථාව ලබා දෙන්න ඕනේ. මම හිතන්නේ අපි එය කළ යුතුයි. මේ රටේ ජනතාවගේ ඉතුරු කිරීම්. ඒ නිසා එම මුදල් විදෙස් රටවල ආයෝජන කරන්න අවස්ථාව දෙන්න පුළුවන්.” යැයි ජනාධිපති රනිල් වික්‍රමසිංහ එහිදී වැඩිදුරටත් සඳහන් කර ඇත.", "URL": "https://lankatruth.com/si/?p=152796", "Category": "ආර්ථික පුවත්", "Parent URL": null}