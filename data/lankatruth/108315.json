{"Source": "Lankatruth", "Timestamp": "January 14, 2021", "Headline": "හිනිදුම සතිපොළේ වෙළෙඳුන් 23කට කොරෝනා", "News Content": "ගාල්ල හිනිදුම, තවලම සතිපොළේ ‍වෙළෙඳුන් 23න් දෙනෙකුට කොවිඩ් -19 ආසාදිතයින් බවට අද (14) හඳුනාගෙන ඇති අතර මේ වනවිට ඔවුන් ප්‍රතිකාර මධ්‍යස්ථාන වෙත යොමු කර තිබේ. මෙම ආසාදිතයින් පිරිස තහවුරු කරගෙන ඇත්තේ ගාල්ල දිස්ත්‍රික්කයේ සති පොළ කිහිපයකින් කොවිඩ් -19 ආසාදිතයින් වාර්තාවීම සැලකිල්ලට ගනිමින් පසුගිය 12 වනදා තවලම සතිපොළේ ‍වෙළඳුන් 83 දෙනෙකුගේ PCR පරීක්ෂණවලිනි. මේ අතර නෙළුව ප්‍රදේශයෙන් කොවිඩ් – 19 ආසාදිතයින් 08 දෙනෙකු හඳුනාගැනීම හේතුවෙන් නෙළුව සතිපොළ ඇතුළු ස්ථාන කිහිපයක අහඹු ලෙස තෝරාගත් පුද්ගලයින් පිරිසක් අද දිනයේ රැපිඩ් ඇන්ටිජන් පරීක්ෂණ සඳහා යොමු කර ඇත.", "URL": "https://lankatruth.com/si/?p=108315", "Category": "කොවිඩ් -19 (කොරෝනා ) පුවත්", "Parent URL": null}