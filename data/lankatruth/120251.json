{"Source": "Lankatruth", "Timestamp": "July 26, 2021", "Headline": "කොතලාවල පනතට ආණ්ඩුව ඇතුළේ විරෝධය එළියට", "News Content": "ලබන මස 06 වෙනි දින පාර්ලිමේන්තුවේදී ඡන්දය විමසීමට නියමිත කොතලාවල ආරක්ෂක විශ්වවිද්‍යාල පනත් කෙටුම්පතට විරුද්ධව ඡන්දය ලබාදෙන බව ආණ්ඩුවේ හවුල්කාර පක්ෂයක් වන කොමියුනිස්ට් පක්ෂය මේ වනවිට ප්‍රකාශ කර තිබේ. එම පක්ෂයේ පාර්ලිමේන්තු මන්ත්‍රී වීරසුමන වීරසිංහ ඊයේ (25) මාතරදී මාධ්‍යවේදීන් හමුවේ මෙම ප්‍රකාශය සිදුකර ඇත. නිදහස් අධ්‍යාපනයට මෙම පනත මගින් හානි සිදුවන බවත් එබැවින් එවැනි වගන්ති සංශෝධනය නොකරන්නේනම් එයට විරුද්ධව ඡන්දය දෙන බවත් ඔහු එහිදී ප්‍රකාශ කර තිබේ.", "URL": "https://lankatruth.com/si/?p=120251", "Category": "පුවත්", "Parent URL": null}