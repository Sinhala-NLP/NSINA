{"Source": "Lankatruth", "Timestamp": "December 14, 2022", "Headline": "මෙසීගේ දස්කම් මැද ආජන්ටිනාව අවසන් මහා තරගයට", "News Content": "මේ වනවිට කටාර් හි පැවැත්වෙන ලෝක කුසලාන පාපන්දු තරඟාවලියේ අවසන් මහා තරගයට සුදුසුකම් ලැබීමට ආජන්ටිනාව සමත්ව තිබේ. ඒ ක්‍රොයේෂියාව ගෝල 3-0 ලෙස පරාජයට පත්කරමිනි. කටාර් හි අද (14) අලුයම පැවති අවසන් පූර්ව තරගයේ දී ආරම්භයේ පටන්ම ප්‍රභල සටනක් දුන් ලොව සුපතල ක්‍රීඩකයෙකු වන ලයනල් මෙසීගේ නායකත්වයෙන් යුතු ආජන්ටිනා ක්ණ්ඩායම ඉතා පහසුවෙන් ක්‍රොයේෂියාව පරාජය කරමින් මෙසේ අවසන් මහා තරගයට සුදුසුකම් ලැබුවේය. මෙම තරගයේ දී සුපුරුදු දක්ෂතා ප්‍රදර්ශනය කළ ලයනල් මෙසී ආජන්ටිනා ක්‍රීඩකයකු ලෝක කුසලාන තරගාවලියකදී හිමිකරගත් වැඩිම ගෝල් සංඛ්‍යාවේ වාර්තාවද පිහිටු වූ අතර තරගයේ වීරයා සම්මානයද ඔහුට හිමිවිය. ලයනල් මෙසී මාධ්‍ය අමතමින් තම රට පළමු තරගය පරාජය වී පස් වතාවක් අවසන් මහා තරගයට පැමිණ ඇති බවද මතක් කළේය. අද ප්‍රංශය හා මොරොක්කෝව දෙවැනි අවසන් පූර්ව තරගයට මුහුණ දෙන අතර එම තරගයෙන් ජය ගන්නා කණ්ඩායම සමඟ ලබන 18 වැනිදා ආජන්ටිනාව අවසන් මහා තරගයට මුහුණ දෙනු ඇත.", "URL": "https://lankatruth.com/si/?p=142860", "Category": "ක්‍රීඩා පුවත්", "Parent URL": null}