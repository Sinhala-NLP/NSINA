{"Source": "Lankatruth", "Timestamp": "July 21, 2021", "Headline": "මෙම දීර්ඝ සති අන්තයේ සංචරණ සීමා පැනවීමේ අදහසක් නෑ", "News Content": "මෙම සති අන්තයේ දිගු නිවාඩුවක් යෙදී තිබුණත් සංචරණ සීමා පැනවීමට තීරණයක් ගෙන නැතැයි කොවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ශවේන්ද්‍ර සිල්වා පවසයි. පළාත් අතර සංචාර සීමා දිගටම ක්‍රියාත්මක කරන බවද ඔහු සඳහන් කරයි. කෙසේ වුවද පවතින ලිහිල් තත්වය යටතේම රට පැවතියහොත් ඉදිරියේදී ඩෙල්ටා ආසාදිතයන්ගේ යම් වැඩිවීමක් රට තුළ දක්නට හැකි වනු ඇතැයි සෞඛ්‍ය අංශ දිගින් දිගටම අනතුරු අඟවමින් සිටී.", "URL": "https://lankatruth.com/si/?p=120039", "Category": "කොවිඩ් -19 (කොරෝනා ) පුවත්", "Parent URL": null}