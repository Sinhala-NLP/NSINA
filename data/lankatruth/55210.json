{"Source": "Lankatruth", "Timestamp": "June 26, 2018", "Headline": "කුසල් ජනිත් පිටියේදී අනතුරකට පත්වෙයි", "News Content": "ශ්‍රී ලංකා ක්‍රිකට් ක්‍රීඩක කුසල් ජනිත් පෙරේරා කොදෙව් කණ්ඩායම සමග පැවැත්වෙන තුන්වන ටෙස්ට් ක්‍රිකට් තරගය අතරතුරදී පන්දු රකිමින් සිටියදී අනතුරකට ලක් වී තිබේ. ශ්‍රී ලංකාව සහ බටහිර ඉන්දීය කොදෙව්වන් අතර තුන්වන ටෙස්ට් ක්‍රිකට් තරඟය මේ වනවිට බාර්බඩෝස්හි කෙන්සිනටන් ඕවල් ක්‍රීඩාංගණයේදී පැවැත්වේ. එහි රාත්‍රී භෝජනයට පෙර දිල්රුවන් පෙරේරා යැවූ 28 වන පන්දුවාරයේ 05 වන පන්දුවේදී පන්දුවට පහර දෙමින් සිටි ශෙනෝන් ග්‍රේබ්රියල් එල්ල කළ හයේ පහර රැක ගැනීමට යාමේදී ක්‍රීඩා පිටියේ හතරේ සීමාව ආසන්නේ තිබූ දැන්වීම් පුවරුවක ගැටීමෙන් කුසල් ජනිත් පෙරේරා මෙලෙස අනතුරට ලක්වී ඇත. අනතුරෙන් පසුව ගිලන් රථයක් පැමිණ කුසල් ජනිත් ප්‍රතිකාර සඳහා රැගෙන ගොස් තිබේ.", "URL": "https://lankatruth.com/si/?p=55210", "Category": "ක්‍රීඩා පුවත්", "Parent URL": null}