{"Source": "Lankatruth", "Timestamp": "November 28, 2020", "Headline": "භූමදානයට ඉඩ නොදීම මහ විකාරයක්! – අලි සබ්‍රි", "News Content": "කොරෝනා වසංගතයෙන් මියයන පුද්ගලයන් භූමදානය කිරීමට ඉඩ නොදීම සම්බන්ධයෙන් අධිකරණ ඇමති මොහොමඩ් අලි සබ්‍රි සිය Facebook ගිණුමේ අදහස් පළ කර ඇත. “වර්ෂාපතනය ඉහළ මෙන්ම මතුපිට භූගත ජලමට්ටමක් සහිත රටවල් ද ඇතුළත්ව ලොව රටවල් 194ක් භුමදානයට ඉඩ දී ඇත. ලෝක සෞඛ්‍ය සංවිධානය හා ජාත්‍යන්තර රතුකුරුස සංවිධානය එය පිළිගෙන ඇත. එක්සත් ජාතීන්ගේ සංවිධානය (එය සලකා බලන්නැයි) ඉල්ලීමක් කර ඇත. අපේම රටේ මානව හිමිකම් කොමිසම ද ඒ ඉල්ලීම පිළිගෙන ඇත. “තව මොනවද ඕනෑ? මේක මහ විකාරයක්” ලෙස ඔහු සිය මතය ප්‍රකාශ කර තිබේ.", "URL": "https://lankatruth.com/si/?p=101793", "Category": "පුවත්", "Parent URL": null}