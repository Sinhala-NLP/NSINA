{"Source": "Lankatruth", "Timestamp": "December 20, 2022", "Headline": "අනුරාධපුර – වව්නියාව දුම්රිය ධාවනය අත්හිටුවයි", "News Content": "අලුත්වැඩියා කටයුතු හේතුවෙන් සඳහා ලබන ජනවාරි මස 05 වැනිදා සිට මාස පහක කාලයක් සඳහා අනුරාධපුර සිට වව්නියාව දක්වා දුම්රිය කොට්ඨාසය වසා තබන බව දුම්රිය දෙපාර්තමේන්තුව පවසයි. එදින සිට මාස පහක කාලයේ කොළඹ කොටුව සිට අනුරාධපුර සහ අනුරාධපුර සිට කොළඹ කොටුව දක්වා පමණක් එම මාර්ගයේ දුම්රිය ධාවනය කරන බවත් අනුරාධපුරයේ සිට වව්නියාව දක්වා මගීන්ගේ ගමන් පහසුව සඳහා බස් රථ යොදවන බවත් දුම්රිය දෙපාර්තමේන්තුව සඳහන් කරයි. කන්කසන්තුරය – මුරුක්කණ්ඩි දක්වා ධාවනය කරන ‘යාල්රාණි’ දුම්රිය එම මාස පහක කාලය තුළ වව්නියාව දක්වා පමණක් ධාවනය කරන බවද දුම්රිය දෙපාර්තමේන්තුව වැඩි දුරටත් සඳහන් කරයි. කෙසේ වෙතත් ප්‍රවාහන හා මහා මාර්ග ඇමති බන්දුල ගුණවර්ධන පසුගිය නොවැම්බර් 28 වනදා පාර්ලිමේන්තුවේදී සඳහන් කර තිබුණේ අබලන් තත්වයට පත්ව ඇති දුම්රිය මාර්ගය පිළිසකර කරන තෙක් මහව සිට යාපනය දක්වා දුම්රිය ධාවනය ජනවාරි මස 15දා සිට මාස 05ක කාලයක් සඳහා නවත්වන බවය.", "URL": "https://lankatruth.com/si/?p=143015", "Category": "පුවත්", "Parent URL": null}