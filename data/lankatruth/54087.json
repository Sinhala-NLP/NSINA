{"Source": "Lankatruth", "Timestamp": "June 11, 2018", "Headline": "අද විසඳුම් නොදෙන්නේ නම් දැඩි වෘත්තීය ක්‍රියාමාර්ග ගන්නවා – විදුලිබල ඉන්ජිනේරුවෝ පවසති", "News Content": "නව විදුලි ජනන සැළසුම අනුමත වී අද(11) දිනය තුළ පිළිගත හැකි විසඳුමක් ලබා නොදෙන්නේ නම් වෘත්තීය ක්‍රියාමාර්ග දැඩි කරන බවට විදුලි බල ඉන්ජිනේරු සංගමය අනතුරු අඟවයි. දිගුකාලීන විදුලි ජනන සැලැස්මට මහජන උපයෝගීතා කොමිසම අනුමැතිය ලබා නොදීමට එරෙහිව විදුලි ඉන්ජිනේරුවරුන් පසුගිය මස 8 වැනිදා සිට අකුරට වැඩ කිරීමේ වෘත්තීය ක්‍රියාමාර්ගයක නිරත විය.ඒ අනුව සවස 4.15න් පසු සහ සති අන්ත දිනවල රාජකාරි කටයුතුවලින් බැහැරව සිටියහ. විදුලි ඉන්ජිනේවරු දිගින් දිගටම පෙන්වාදෙන්නේ ඉදිරියේදී ඇතිවිය හැකි විදුලිබල අර්බුධයට විසඳුමක් රජය අනුගමනය නොකරන බවයි. මෙය අනාගත විදුලි සැපයුම සම්බන්ධ ගැටලුවක්ද වේ. කෙසේ වෙතත් අද දිනය තුළ සාධාරණ විසඳුමක් ලබා දීමට බලධාරීන් පියවර ගත යුතු බව ඔවුහු පෙන්වා දෙති.", "URL": "https://lankatruth.com/si/?p=54087", "Category": "පුවත්", "Parent URL": null}