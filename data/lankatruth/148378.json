{"Source": "Lankatruth", "Timestamp": "June 29, 2023", "Headline": "වසර 04කදී බිලියන 13ක් ගත් රනිල් බිලියන 17ක් පෙන්වා ජනතාව දංගෙඩියේ තබයි", "News Content": "පසුගිය 2015 – 2019 පාලන සමයේ ජාත්‍යන්තර ස්වෛරිත්ව බැඳුම්කර මගින් ඩොලර් බිලියන 13කට ආසන්න ගණි පොලී විදේශ ණය ලබා ගත් රනිල් වික්‍රමසිංහ විදේශයන්ට ගෙවිය යුතු ඩොලර් බිලියන 17ක් පෙන්වා මෙරට බැංකු පද්ධතිය සහ අර්ථසාදක අරමුදල වැනි අරමුදල් අනතුරේ හෙළීමේ ක්‍රියාවලියේ ඉදිරියට යමින් සිටී. පෙරේදා (27) ගම්පහ පැවති උත්සවයකදී ජනාධිපති රනිල් වික්‍රමසිංහ කළ ප්‍රකාශයක් රජයේ නිල වෙබ් අඩවියේ පල කර තිබෙන්නේ “බාහිර ණය හිමියන් වශයෙන් විදෙස් ණය හිමියන් විශාල බරක් දරණ අතර, ඉදිරි වසර 05 තුළදී පමණක් විදේශ ණයකරුවන්ගෙන් ඇමරිකානු ඩොලර් බිලියන 17ක දායකත්වයක් ලබා ගැනීමට නියමිත බව පෙන්වා දුන් ජනාධිපතිවරයා ඒ අනුව අපේ දේශීය ණයකරුවන්ගෙන්ද ඊට දායකත්වයක් ලබා දිය යුතුව ඇති බවය.” යනුවෙනි. මෙරට ලබාගන්නා ජාත්‍යන්තර ස්වෛරිත්ව ගිනිපොලී ණය ගැනීම මහින්ද රාජපක්ෂ පාලන සමයේ 2007දී ආරම්භ කර 2014 දක්වා ඩොලර් බිලියන 3කට ආසන්න මුදලක් ලබාගෙන තිබුණත් 2015 – 2019 කාලය තුළ රනිල් වික්‍රමසිංහ යටතේ ඩොලර් බිලියන 12.5 ඉක්ම වූ ණය ප්‍රමාණයක් වසර 05කටත් අඩු කාලයක් තුළදී ලබා ගෙන තිබිණි. මෙම විදේශ ණය ගැනීම් රට හමුවේ දැඩි උගුලක් නිර්මාණය කළ අතර මේ වනවිට එම ණය ප්‍රතිව්‍යූහගත කිරීම පෙන්වා දේශීය නය කපා හැරීමකට ආණ්ඩුව ක්‍රියාකරමින් සිටී.", "URL": "https://lankatruth.com/si/?p=148378", "Category": "ආර්ථික පුවත්", "Parent URL": null}