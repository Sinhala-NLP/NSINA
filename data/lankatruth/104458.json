{"Source": "Lankatruth", "Timestamp": "December 25, 2020", "Headline": "ජනාධිපති බාප්පා ජැටිය විකුණයි – ඇමති පුතා පිටිය විකුණයි", "News Content": "කොළඹ සුගතදාස ක්‍රිඩාංගනය පෞද්ගලික අංශය වෙත පැවරීමට කටයුතු යොදන බව ක්‍රීඩා ඇමති නාමල් රාජපක්ෂ පවසයි. සිය ෆේස්බුක් පිටුවේ සටහනක් තබන ඇමතිවරයා නාගරික සංවර්ධන අධිකාරිය සහ සුගතදාස ක්‍රීඩාංගන කළමනාකාරිත්වය යටතේ ඇති කොළඹ සුගතදාස ක්‍රීඩාංගනය රාජ්‍ය – පෞද්ගලික හවුල්කාරීත්වයක් යටතට පත් කිරීමේ අවබෝධතා ගිවිසුමක් අත්සන් කිරීමට බලාපොරොත්තු වන බව පවසයි. මලල ක්‍රිඩා සහ පාපන්දු ක්‍රීඩාව සඳහා ශ්‍රී ලංකාවේ ඇති ප්‍රධානතම සහ අද්විතීය ස්ථානය වන සුගතදාස ක්‍රීඩාංගනය සුසන්තිකා ජයසිංහ, සුගත් තිලකරත්න වැනි ක්‍රිඩක ක්‍රීඩිකාවන්ට තම දක්ෂතා ඔප්නංවා ගැනීමට පහසුකම් සැපයූ ස්ථානය වේ. බලයට පැමිණි පසු “පසුගිය ආණ්ඩු විකිණුව ඒවාත් ආපහු ගන්නාවා” යැයි වහසි බස් දෙඩූ ගෝඨාබය ආණ්ඩුව විකිණිල්ලත් “හොඳටම කරන බවට” සුගතදාස ක්‍රිඩාංගණය විකිණීමට ගිවිසුම් අත්සන් කිරීමෙන් ඔප්පු වන බව සුගතදාස ක්‍රීඩාංගන කළමණාකාර්තවයේ නිළධාරින් පවසයි.", "URL": "https://lankatruth.com/si/?p=104458", "Category": "ක්‍රීඩා පුවත්", "Parent URL": null}