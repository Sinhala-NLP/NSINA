{"Source": "Lankatruth", "Timestamp": "July 29, 2023", "Headline": "තරිඳුව අත්අඩංගුවට ගත්තේ ඇයි ? පොලිස් මාධ්‍ය ප්‍රකාශකගේ පිළිතුර", "News Content": "ඊයේ (28) බොරැල්ලේ පැවති විරෝධතාවයක මාධ්‍ය ආවරණ කටයුතු සිදු කරමින් සිටියදී, තරුණ ජනමාධ්‍යවේදීන්ගේ සංගමයේ සභාපති තරිඳු උඩුවරගෙදරට අමාණුෂික ලෙස පහරදී නීතිවිරෝධී අයුරින් අත්ඩංගුවට ගත් අතර ඔහුව මෙලෙස අත්අඩංගුවට ගත් හේතුව පොලිස් මාධ්‍ය ප්‍රකාශක නියෝජ්‍ය පොලිස්පති රුවන් ගුණසේකර අද (29) අනාවරණය කළේය. ඒ මාධ්‍යවේදී තරිඳු උඩුවරගෙදර අත්අඩංගුවට ගැනීම සම්බන්ධයෙන් මාධ්‍යවේදීයෙකු නැගූ පැනයකට පිළිතුරු දෙමිණි. එහිදී පොලිස් මාධ්‍ය ප්‍රකාශක නියෝජ්‍ය පොලිස්පති රුවන් ගුණසේකර ප්‍රකාශ කර සිටියේ “බොරැල්ල පොලිස්ථානය මගින් තමයි ඒ තරිඳු උඩුවරගෙද යන අයව අත්අඩංගුවට අරන් තිබෙන්නේ. එම උද්ඝෝෂණයේදී කලහකාරී ලෙස හැසිරීම හේතුවෙන් ඔහු අත්අඩංගුවට අරගෙන තිබෙනවා බොරැල්ල පොලිසිය විසින්. ඔහුව අලුත්කඩේ අංක 02 මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.” යනුවෙනි. මාධ්‍යවේදී තරිඳු උඩුවරගෙදර අත්අඩංගුවට ගත්තේ කලහකාරී ලෙස හැසිරීම නිසා යැයි පොලිස් මාධ්‍ය ප්‍රකාශක සඳහන් කළද ඔහු අත්අඩංගුවට ගන්නා වීඩියෝ දර්ශනව සටහන් වී ඇත්තේ ඔහු ත්‍රීරෝද රතයකට වී මාධ්‍ය ආවරණ කටයුතු කරමින් සිටියදී ඔහුව හඳුනාගෙන, ඔහුවම ඉලක්ක කරගෙන මෙම අත්අඩංගුවට ගැනීම සිදුකළ ආකාරයයි.", "URL": "https://lankatruth.com/si/?p=149760", "Category": "පුවත්", "Parent URL": null}