{"Source": "Lankatruth", "Timestamp": "April 16, 2020", "Headline": "හිටපු ඇමති ජයවික්‍රම පෙරේරාගේ සම්බන්ධීකරණ ලේකම්වරයකු අත්අඩංගුවට", "News Content": "නීති විරෝධි ලෙස කොටස් එකලස් කර සැකසූ ප්‍රාඩෝ වර්ගයේ වටිනා ජීප් රථයක් සමග හිටපු අමාත්‍ය ගාමිණී ජයවික්‍රම පෙරේරා මහතාගේ සම්බන්ධීකරණ ලේකම්වරයකු ලෙස කටයුතු කළ පුද්ගලයකු අද (16) පස්වරුවේ නාරම්මල පොලීසිය විසින් සැකපිට අත්අඩංගුවට ගෙන ඇත. සැකකරු දඹදෙණියේ පදිංචිකරුවෙකු වන අතර ඔහු ත්‍රීරෝද රථයක ලියාපදිංචි අංකයක් යොදාගනිමින් මෙම ජීප් රථය වසර දෙකකට ආසන්න කාලයක් භාවිතා කර ඇති බව නාරම්මල පොලීසිය කියයි.", "URL": "https://lankatruth.com/si/?p=92547", "Category": "පුවත්", "Parent URL": null}