{"Source": "Lankatruth", "Timestamp": "September 18, 2019", "Headline": "සංස්කෘතික නිලධාරීන් සහ ශිල්පීන් රාජ්‍ය උත්සව වර්ජනය කිරීමේ තීරණයක්", "News Content": "සංස්කෘතික කටයුතු දෙපාර්තමේන්තුව එහි සේවකයින් නොසලකා හැර දේශපාලනඥයන්ගේ ප්‍රතිරූපය පිම්බීමට යොදාගෙන ඇති බවත් එම දෙපාර්තමේන්තුව ජනතාව අතර සුවිශේෂී නොවීමට එය හේතුවී ඇති බවත් ලාංකීය සංස්කෘතික අනන්‍යතාවය උදෙසා සංස්කෘතික සේවක එකමුතුව සඳහන් කරයි. මාධ්‍ය නිවේදනයක් නිකුත් කරමින් එම සංවිධානයේ සම කැඳවුම්කරු, චන්දන සූරියආරච්චි මහතා මේ බව සඳහන් කර ඇත. වසර 30කට ආසන්න කාලයක් පුරා පවතින සේවක ගැටලු සඳහා මෙතෙක් විසඳුම් ලබාදීමට දෙපාර්තමේන්තුවේ බලධාරීන් කටයුතු කර නැතැයි ද ඉදිරි දින 14ක කාලය තුළ සේවකයින් ඉදිරිපත් කර ඇති ගැටලු සඳහා සාධනීය විසඳුම් ඉදිරිපත් කිරීමට බලධාරීන් කටයුතු නොකරන්නේ නම් ඔක්තෝබර් මස පළමුවැනිදායින් පසු සියලු රාජ්‍ය උත්සව සංවිධානය කිරීම, සම්බන්ධීකරණය සහ සහභාගීවීමෙන් ඉවත්වන බව එම සංගමය සඳහන් කර ඇත. එම නිවේදනයේ වැඩිදුරටත් සඳහන්ව ඇත්තේ සංස්කෘතික කටයුතු දෙපාර්තමේන්තුව, ලාංකීය සංස්කෘතික අනන්‍යතාව හා අභිමානය ගොඩනැගීමට අසමත්ව ඇති බවත් ඒ වෙනුවට දේශපාලනඥයින්ගේ ප්‍රතිරූපය පුම්බමින් සිටින බවත් ය. එම මාධ්‍ය නිවේදනය සම්පූර්ණයෙන් පහතින් පලවේ…", "URL": "https://lankatruth.com/si/?p=81022", "Category": "පුවත්", "Parent URL": null}