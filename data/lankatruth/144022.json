{"Source": "Lankatruth", "Timestamp": "January 24, 2023", "Headline": "යුක්‍රේනයට යුධ ටැංකි ලබාදීමට ජර්මනිය එකඟවෙයි", "News Content": "ජර්මනියේ නිෂ්පාදිත ලිපාර්ට් ටූ වර්ගයේ යුද ටැංකි පෝලන්තය විසින් යුක්‍රේනයට ලබාදීම සම්බන්ධයෙන් විරෝදය පල නොකරන බව ජර්මන් විදේශ අමාත්‍ය ඇනාර් බාර්බොක් ඊයේ (23) සඳහන් කළේය. ජර්මනියේ නිෂ්පාදිත යුද ටැංකි 200ක් පමණ පෝලන්තය සතුව පවතින අතර එම යුද ටැංකි යුක්‍රේනයට ලබාදීම සම්බන්ධයෙන් මීට පෙර ජර්මනිය විරෝධය පළකර තිබුණි. කෙසේවුව ද ජර්මනියේ අනුමැතියක් නොලැබුණ ද එම යුද ටැංකි යුක්‍රේනයට ලබාදෙන බවට පෝලන්ත අග්‍රමාත්‍යවරයා ප්‍රකාශ කර තිබු අතර ඊට එකඟතාව පළකරන ලෙස අමෙරිකා සහ යුරෝපා සංගමය ජර්මනියට බලපෑම් එල්ල කළ බව වාර්තා වේ.", "URL": "https://lankatruth.com/si/?p=144022", "Category": "පුවත්", "Parent URL": null}