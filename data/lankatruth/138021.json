{"Source": "Lankatruth", "Timestamp": "August 12, 2022", "Headline": "අගමැති දිනේෂ්ට මිලියන 1,432ක් වේ", "News Content": "රනිල් වික්‍රමසිංහ මුදල් ඇමති ලෙස ඉදිරිපත් කර තිබෙන විසර්ජන පනත් කෙටුම්පතින් අගමැතිවරයාගේ වියදම් රුපියල් මිලියන 1,432 දක්වා ඉහල දමා තිබේ.  අනුප්‍රාපත්තික ජනාධිපති ලෙස රනිල් වික්‍රමසිංහගේ නම දිනේෂ් ගුණවර්ධන විසින් පාර්ලිමෙන්තුවට යෝජනා කරන ලදී. රනිල් අටවන ජනාධිපති ලෙස පාර්ලිමේන්තුවෙන් තේරීපත් වූ පසුව දිනේෂ් ගුණවර්ධන අගමැති ධුරයට පත් කරනු ලැබීය.  එම ක්‍රියාවලිය අවසානයේදී පිහිටුවා ගත් ආණ්ඩුවේ වියදම් ඉහල දැමීම සඳහා නව විසර්ජන පනත ඉදිරිපත් කරන ලද අතර ඒ මගින් අගමැති දිනේෂ් ගුණවර්ධනගේ 2022 වර්ෂයේ ඉදිරි කාලය සඳහා වියදම් රුපියල් මිලියන 1,392 සිට 1,432 දක්වා ඉහල දමා ගෙන තිබේ. රටේ ජනතාව අසීමිත ජීවන බරකින් පෙළෙන මොහොතක ඉතා කුඩා කැබිනෙට්ටුකින් සමන්විත අන්තර් පාලන ආණ්ඩුවක් මාස 6 වැනි කෙටි කාලයක් වෙනුවෙන් පිහිටුවා ගත යුතු බවට ජාතික ජන බලවේගය යෝජනා කර තිබියදී ජනාධිපති සහ අගමැති සහ මැති ඇමතිවරුන්ගේ වියදම් විශාල වශයෙන් ඉහල දමා ගෙන තිබේ.", "URL": "https://lankatruth.com/si/?p=138021", "Category": "පුවත්", "Parent URL": null}