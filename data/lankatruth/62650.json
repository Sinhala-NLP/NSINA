{"Source": "Lankatruth", "Timestamp": "November 5, 2018", "Headline": "මහින්දගේ ආණ්ඩුව ගුවන් තොටුපොළින් වැඩ පටන්ගනී", "News Content": "අන්තර් සමාගම් සේවක සංගමයේ ශ‍්‍රී ලංකන් ගුවන් සමාගම් ශාඛාවේ සභාපති නිවාල් රොඩ්රිගු මහතාට ශ‍්‍රී ලංකා නිදහස් සේවක සංගමයේ නිලධාරීන් පිරිසක් පසුගිය 29 දින තර්ජනය කර, වාචිකව හා ශාරීරිකව පීඩාවට පත්කරමින් වෘත්තීය සමිති කටයුතු නතර කර දමන ලෙසට තර්ජනය කර ඇති බව අන්තර් සමාගම් සේවක සංගමය පවසයි. නිවාල් රොඩ්‍රිගු මහතා මේ සම්බන්ධයෙන් සිය ආයතනය වෙත පැමිණිලි කර ඇත. නිවාල් රොඩ්‍රිගු පසුගිය 29 දින උදෑසන 11.00ට පමණ රැම්ප් අංශයේ නිලධාරියකූ සමඟ සිටින අවස්ථාවේදී ශ්‍රී ලංකා නිදහස් සේවක සංගමයේ සභාපති ජනක විජය පතිරත්න, ලේකම් යසරත්න, භණ්ඩාගාරික ප්‍රියන්ත කලුගල සහ ශ‍්‍රී ලංකන් ගුවන් සමාගමට කිසිසේත් සම්බන්ද නොමැති මහානාම නැමත්තා ශ්‍රී ලංකා නිදහස් සේවක සංගමයේ තවත් සමාජිකයින් 15 දෙනෙකූ පමණ පිරිසක් සමග පැම්ණ තිබේ. ඔවුන් තමාගේ රාජකාරියට බාධා කරම්න් ඔහු හට වාචිකව සහශාරීරිකව පීඩනයකට ලක්කර ඔහු සභාපති ධුරය දරන වෘත්තිය සමිතියේ ඉදිරි කටයුතු නවතා දමන ලෙස තර්ජනය කර ඇත. එමෙන්ම ආයතනය විසින් ලබාදී ඇති හැදුනුම්පතද ඇද වීසිකර තර්ජනාත්මකව පරුෂ වචනයෙන් බැනවදිමින් ඉදිරියට වෘත්තිය සමිතියට කිසිදු සාමාජිකයෙකු හෝ බඳවා ගැනිම සිදු නොකරන ලෙසට තර්ජනය කර තිබේ.", "URL": "https://lankatruth.com/si/?p=62650", "Category": "පුවත්", "Parent URL": null}