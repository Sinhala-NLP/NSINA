{"Source": "Lankatruth", "Timestamp": "November 1, 2019", "Headline": "කෑගල්ලේදීත් අනුර දිසානායකට උණුසුම් ප්‍රතිචාරයක්", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ජය තහවුරු කිරීමේ තවත් ජන රැලියක් අද (01) කෑගල්ලේදී පැවැත්විණි. ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් පැවති එම රැලියේදී අනුර දිසානායක මහතාව ඉතා උණුසුම් අන්දමින් පිළිගනු ලැබිණි. එම රැලියේදී ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා, විප්ලවීය සමාජවාදී කේන්ද්‍රය නියෝජනය කරමින් වසන්ත දිසානායක මහතා, නීතිඥ හර්ෂණ නානායක්කාර මහතා, එක්සත් වාමාන්ෂික පෙරමුණේ දේශපාලන මණ්ඩල සභික සනත් පතිරණ මහතා, යහපාලනය සඳහා වූ ජාතික පෙරමුණේ ජාතික සංවිධායක නජා මොහොමඩ් මහතා, 71 සන්සදයේ සභාපති එච්.පී ආරියදාස, ජනතා විමුක්ති පෙරමුණේ මධ්‍යම කාරක සභික, කෑගල්ලු දිස්ත්‍රික් නායක ගාමිණි රත්නායක මහතා ජනතාව ඇමතූහ. ජාතික විද්වත් සංවිධානයේ මාවනැල්ල ශාඛාවේ උප සභාපති විශ්‍රාමලත් විදුහල්පති මොහොමඩ් හාශිම් මොහොමඩ් ඇෆාන් මහතා, ජාතික විද්වත් සංවිධානයේ මාවනැල්ල ශාඛාවේ භාණ්ඩාගාරික, ප්‍රාර්ලිමේන්තුවේ හිටපු භාෂා පරිවර්තක එම්.ආර්.එම් ඉක්බාල් මහතා, ප්‍රගතිශීලී ස්ත්‍රී එකමුතුවේ මංගලිකා තෙන්නකෝන් මහත්මිය සහ සේපාලි ඒකනායක මහත්මිය, කරුනා ගමනායක මහත්මිය, කොළඹ විශ්වවිද්‍යාලයේ කථාකාචාර්ය ආචාර්ය චින්තක පෙරේරා මහතා, කෑගල්ල නගර සභාවේ ජනතා විමුක්ති පෙරමුණේ නාගරික මන්ත්‍රී ලක්සිරි ජයන්ත මහතා, වරලත් ඉන්ජිනේරු සෙනරත් සරන් කහදෙනිය මහතා, කෑගල්ල ප්‍රාදේශීය සභාවේ ජනතා විමුක්ති පෙරමුණේ මන්ත්‍රී ප්‍රදීප් ප්‍රියන්ත මහතා, රජරට විශ්වවිද්‍යාලයේ මානව ශාෂ්ත්‍ර පීඨයේ ජ්‍යෙෂ්ඨ කථිකාචාර්ය ආචාර්ය නන්දන මිල්ලෙගල මහතා සහ නවක කලාකරු සුසන්ත පියසිරි මහතා ඇතුළු විශාල පිරිසක් එම අවස්ථාවට එක්වී සිටියහ.", "URL": "https://lankatruth.com/si/?p=84569", "Category": "පුවත්", "Parent URL": null}