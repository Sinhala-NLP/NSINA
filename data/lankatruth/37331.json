{"Source": "Lankatruth", "Timestamp": "July 12, 2017", "Headline": "ගංවතුරින් විනාශ වූ අයගම රාහුල විදුහලේ දෙමහල් ගොඩනැගිල්ල ජවිපෙ රතුතරුවෙන් ප්‍රතිසංස්කරණය කර නැවත සිසු දරුවන්ට", "News Content": "2017 මැයි මාසයේ සිදු වූ මහා ගංවතුරින් විනාශයට පත් රත්නපුර අයගම ශ්‍රී රාහුල මධ්‍ය මහා විද්‍යාලයේ දෙමහල් ගොඩනැගිල්ල ලක්ෂ 35ක වටිනාකමින්ප්‍රතිසංස්කරණය කොට නැවත සිසු දරුවන්ගේ ප්‍රයෝජනය සදහා භාරදීමේ කටයුත්ත පසුගිය ජූලි මස 10 වන දින ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාරත්න මහතාගේ සහ රත්නපුර දිස්ත්‍රික් සංවිධායක ශාන්ත පද්ම කුමාර මහතාගේ ප්‍රධානත්වයෙන් පැවැත්විණි. ජනතා විමුක්ති පෙරමුණේ ශ්‍රී ලංකා රතු තරුව සහන සේවා බලකාය විසින් මෙම ගොඩනැගිල්ල පුරා දින 5ක ශ්‍රම මෙහෙයුමක් මගින් ප්‍රතිසංස්කරණය කළ අතර මෙම ව්‍යාපෘතිය සදහා සබරගමුව පළාත් අධ්‍යාපන දෙපාර්තමේන්තුවේ ඇස්තමේන්තුව රුපියල් ලක්ෂ 23කි. එහෙත් රතු තරුවේ ශ්‍රමදායකත්වයත්, ඇමරිකා එක්සත් ජනපදයේ ලොස් ඇන්ජලීස් නුවර මෛත්‍රී විහාරයේ දායක සභාවෙන් ලද මූල්‍ය ආධාරත් වෙනත් ධන ආධාරත් ජවිපෙ මන්ත්‍රී වැටුප් අරමුදලේ ආධාරත් මත රුපියල් ලක්ෂ 35ක පමණ වටිනාකමකින් යුත් වැඩ කොටසක් නිමා කරන ලදී. ගොඩනැගිල්ල ප්‍රතිසංස්කරණය කිරීම සඳහා ගොවියන්, කම්කරුවන්, තරුණ තරුණියන්, වෛද්‍යවරු සහ ජවිපෙ මන්ත්‍රීවරු ඇතුළු 100කට අධික පිරිසකගේ සහභාගීවී ඇති අතර පාසලේ ගුරුවරුද ළමුන්ද අවසන් දින දෙක තුළ ගම්වැසියදන්ද සිය දායකත්වය ලබා දෙන ලදී. මෙහිදී උත්සව සභාව ඇමතූ විදුහල්පති කරුණාතිලක මහතා දින 5ක් වැනි ඉතා කෙටි කාලයක් තුළ මෙම ව්‍යාපෘතිය අවසන් කිරීම පිලිබඳව රතු තරුව සහන සේවා බලකායට ස්තුතිය පළ කළේය. එමෙන්ම කලක් ලොස් ඇන්ජලීස් නුවර මෛත්‍රී විහාරයේ වැඩ වාසය කළ මේ වනවිට මෙරට වැඩවාසය කරන විජේරියේ නායක හිමියෝ අනුශාසනාව සිදුකරමින් දේශනා කර සිටියේ වංචාවක් දූෂණයක් නැතුව ලබාදෙන මුදලට වඩා දෙගුණයක් තුන්ගුණයක් ජනතාවට ප්‍රතිලාභ ලබාදිය හැකි එකම සංවිධානය ජනතා විමුක්ති පෙරමුණ පමණක් බවයි. එහිදී උත්සව සභාව ඇමතූ කලාප අධ්‍යාපන අධ්‍යක්ෂක තුමිය සඳහන් කර සිටියේ “රටේ දේශපාලන පක්ෂ ඡන්ද කරනවා, දේශපාලනය කරනවා නමුත් මෙවැනි ආදාර්ශමත් ලෙස කටයුතු කරන්නේ ජවිපෙ පමණයි.” යනුවෙනි. ඉන් පසු උත්සව සභාව ඇමතූ ප්‍රධාන ආරාධි අමුත්තා ලෙස සහභාගී වූ ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාරත්න මහතා “ඔබේ පාසල, නිවස, පාර, ගොවිබිම යටවුනා. ඔබගෙන් මම ප්‍රශ්නයක් අහනවා. මේකට වගකියන්න ඕන ස්වභාවධර්මයා කියන අය අත උස්සන්න.” ඊට කිසිවෙකුත් අත ඉස්සුවේ නැත. නමුත් “සොභාව ධර්මයා නොවේය කියන අය අත උස්සන්න.” යැයි කියූවිට සියලුම් සිසු සිසුවියන් අත් ඔසවා සිටියහ. මේ දරුවන්ට තේරෙන කාරනාව මේ රයේ පාලයක්යට තේරෙන්නේ නැතැයි කියමින් කතාව ආරම්භ කළ සමන්ත විද්‍යාරත්න මහතා පරිසය රැකගැනීමේ වැදගත්කමත් ඒ සඳහා සියළුම රටවැසියන්ට ඇති වගකීමත් රට පාලනය කරන පාලකයන් හඳුන්වාදෙන සංවර්ධන ක්‍රම මගින් පරිසරය විනාශ වන ආකාරය ගැනත් හරවත් දේශනයක් සිදු කළේ ය.", "URL": "https://lankatruth.com/si/?p=37331", "Category": "පුවත්", "Parent URL": null}