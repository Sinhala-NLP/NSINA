{"Source": "Lankatruth", "Timestamp": "July 10, 2021", "Headline": "කොරෝනා හැදුන පුහුණුකරු ෆයිසර් එන්නතම ඉල්ලුවා – චන්න ජයසුමන", "News Content": "කොරෝනා ආසාදිතයෙකු බවට තහවුරු වූ ශ්‍රී ලංකා පිලේ පිතිකරණ පුහුණුකරු ග්‍රාන්ට් ෆ්ලවර් වෙනත් එන්නත් වර්ග ප්‍රතික්ෂේප කල බවත් ෆයිසර් එන්නත ලබාදෙන්නේ නම් පමණක් එය ලබා ගන්නා බවත් පැවසී යැයි රාජ්‍ය ඇමති චන්න ජයසුමන පවසයි.ශ්‍රි ලංකා ක්‍රිකට් පිලේ අභ්‍යන්තර ආරංචිමාර්ග වලට අනුව ග්‍රාන්ට් ෆ්ලවර් විසින් ෆයිසර් එන්නත ලබා දෙන්නේ නම් පමණක් එය එන්නත් කර ගැනීමට කැමැත්ත පල කර ඇත්තේ ඔහුගේ නිජබිම වන සිම්බාබ්වේ රාජ්‍යයයේ අනුමත කර ඇත්තේ ෆයිසර් එන්නත පමණක් නිසාය.මේ අතර ශ්‍රී ලංකා පිලේ සහායක කන්ඩායමේ දත්ත විශ්ලේෂකයෙකුට හා ක්‍රීඩකයෙකු කොරෝනා ආසාදිතයන් ලෙස හඳුනාගැනීමෙන් පසු සංචාරක ඉන්දීය කන්ඩායම සමඟ පැවැත්වීමට නියමිත තරඟ කාලසටහන වෙනස් කිරීමට තීරණය කර ඇති අතර කන්ඩායම් දෙකම නවාතැන් ගෙන සිටි කොළඹ ටජ් සමුද්‍රා හෝටලයෙන් ශ්‍රී ලංකා කන්ඩායම ඉවත් කර සිනමන් ග්‍රෑන්ඩ් හෝටලයේ නවාතැන් පහසුකම් සලසා ඇතැයි වාර්තා වේ.", "URL": "https://lankatruth.com/si/?p=119451", "Category": "ක්‍රීඩා පුවත්", "Parent URL": null}