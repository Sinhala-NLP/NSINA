{"Source": "Lankatruth", "Timestamp": "August 5, 2019", "Headline": "ක්‍රීඩා පිටියක් සකස් කිරීමට ගෙනා පස් සමඟ මෘත දේහ කොටස්", "News Content": "දැරණියගල උඩපොළ ප්‍රදේශයේ ක්‍රීඩා පිටියක් සකස් කරීමට ගෙනවිත් දමා තිබෙන පස් සමඟ මිනිස් මෘත දේහ කොටස් පවතින බවට ප්‍රදේශවාසීන් විසින් දැරණියගල පොලිස් ස්ථානය දැනුවත් කර තිබේ. දැරණියගල ප්‍රාදේශීය සභාව විසින් උඩපොළ ප්‍රදේශයේ මරණාධාර සමිතියේ ඉල්ලීම පරිදි මෙම පස් ගෙනවිත් දමා ඇති බවත් එම පස් ලබාගෙන ඇත්තේ සුසාන භූමියකින් බවත් මූලික විමර්ශනවලදී හෙලිවී තිබේ. ප්‍රදේශයේ දැඩි දුර්ගන්ධයක් හමායාමත් සමඟ ප්‍රදේශවාසීන් මෙම ස්ථානය නිරීක්ෂණය කර ඇති අතර මෘත දේහ කොටස් හඳුනාගැනීමෙන් පසු පොලීසිය දැනුවත් කර තිබේ. ප්‍රදේශයේ දැඩි දුර්ගන්ධයක් හමායන බවටත් මෙමඟින් පරිභෝජනයට ගන්නා ජලය ද අපවිත්‍ර විය හැකි බවටත් ප්‍රදේශවාසීන් චෝදනා කරයි. සිද්ධිය සම්බන්ධව වැඩිදුර පරීක්ෂණ අවිස්සාවේල්ල වැඩබලන මහේස්ත්‍රාත්වරයාගේ පරීක්ෂාවෙන් පසු සිදුකළ අතර මෑත දේහ කොටස් වෙනත් ස්ථානයක වල දමන ලෙස නියෝග කර ඇත.", "URL": "https://lankatruth.com/si/?p=78720", "Category": "පුවත්", "Parent URL": null}