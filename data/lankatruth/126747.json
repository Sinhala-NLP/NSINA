{"Source": "Lankatruth", "Timestamp": "December 8, 2021", "Headline": "GMOA නිලධාරීන්ගේ අවකල් ක්‍රියාවට විරෝධය", "News Content": "මේ වනවිට වෛද්‍ය පරිපාලන තනතුරු 117ක් පුරප්පාඩු වී තිබියදී අදාළ පිළිගත් ක්‍රමවේදයට අනුව එම පුරප්පාඩු පිරවීම අවහිර කිරීම සම්බන්ධයෙන් රජයේ වෛද්‍ය නිලධාරීන්ගේ සංගමයේ  බලය හොබවන නිලධාරීන්ට චෝදනා එල්ලවී තිබේ.  ඊයේ (07) මාධ්‍ය හමුවක් පවත්වමින් වෛද්‍ය පරිපාලන නිලධාරීන්ගේ සංගමය විසින් මෙම චෝදනාව කරනු ලැබීය. එහිදී ඔවුන් අවධාරණය කර තිබුණේ පසුගිය දිනක පාර්ලිමේන්තුවේදී ජාතික ජන බලවේගයේ මන්ත්‍රි විජිත හේරත් සිදුකළ හෙළි කිරීම් සත්‍ය බවය. වෛද්‍ය පරිපාලන විශේෂඥ වෛද්‍යවරයෙකු බිහි කිරීම සඳහා රුපියල් මිලියන 16ක පමණ මහජන මුදල් වැය වෙන බව එම මාධ්‍ය හමුවේදීතහවුරු කර තිබේ. එසේ තිබියදී මේවන විට සුදුසුකම් ලත් වෛද්‍ය පරිපාලන නිලධාරීන් සිටියදී පුරප්පාඩු 117ක් පැවතීමට ඉඩ ලබාදී තිබෙන්නේ රජයේ වෛද්‍ය නිලධාරීන්ගේ සංගමයේ වර්තමාන නිලධාරීන් ගෙන යන ආණ්ඩු හිතවාදී පක්ෂග්‍රාහී ක්‍රියාකලාපය නිසා බව මෙම මාධ්‍ය හමුවේදීඅවධාරණය කර තිබේ.", "URL": "https://lankatruth.com/si/?p=126747", "Category": "පුවත්", "Parent URL": null}