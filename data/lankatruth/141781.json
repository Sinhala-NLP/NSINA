{"Source": "Lankatruth", "Timestamp": "November 9, 2022", "Headline": "රාජපක්ෂලා පලවා හැරීම පටන්ගෙන මාස 06යි", "News Content": "රාජපක්ෂ පවුල් පාලනය පලවා හැරීම මැයි 09 වෙනි දින හිටපු අගමැති මහින්ද රාජපක්ෂ පලවා හැරිමෙන් ආරම්භ කර අද (09) දිනට මාස 06ක් සම්පූර්ණ වේ. අගමැති නිල නිවස වන අරලියගහ මන්ධිරණයට සනත් නිශාන්ත, ජොන්ස්ටන් ප්‍රනාන්දු ප්‍රමුඛ ඇමතිවරුන්ගේ නායකත්වයෙන් මැරයන් ගෙන්වාගෙන ගෝල්ෆේස් සාමකාමී අරගලයට ම්ලේච්ච ප්‍රහාරයක් එල්ල කිරීමේ සම්බන්දයෙන් මහජනතාව නැගී සිටීම නිසා මහින්ද රාජපක්ෂට අග්‍රාමාත්‍ය ධුරයෙන් ඉල්ලා අස් වී ත්‍රිකුණාමලය නාවික හමුදා කඳවුරේ සැඟවී සිටීමට සිදු විය. ඉන් පසු බැසිල් රාජපක්ෂට මුදල් ඇමති ධුරයෙන් සහ පත් කළ මන්ත්‍රී ධුයෙන් ඉල්ලා අස්වීමට සිදු වූ අතර ජූලි 09වෙනි දින එල්ල වූ දැවැන්ත මහජන සාමකාමී විරෝධය හමුවේ ගෝටාබය රාජපක්ෂට ජනාධිපති ධුරය අත්හැර රටෙන් පලායාමට සිදු විය.", "URL": "https://lankatruth.com/si/?p=141781", "Category": "පුවත්", "Parent URL": null}