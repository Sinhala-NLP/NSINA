{"Source": "Lankatruth", "Timestamp": "June 21, 2019", "Headline": "ආණ්ඩුව වහා ඉල්ලා අස්වනු ! – ජවිපෙ මාතරදීත් විරෝධතාවයේ", "News Content": "රට අරාජික කළ, මහජන ආරක්ෂාව බිලිදෙන ආණ්ඩුව වහා ඉල්ලා අස්විය යුතු බවට බල කරමින් ජනතා විමුක්ති පෙරමුණ විසින් සංවිධානය කරන විරෝධතා මාලාවේ දෙවැන්න අද (21) මාතර නගරයේදී පැවැත්විණි. මෙම විරෝධතා මාලාව ආරම්භ කරමින් පසුගිය 12 වැනිදා කොළඹ කොටුව දුම්රිය ස්ථානය ඉදිරිපිටදී ජනතා විමුක්ති පෙරමුණ දැවැන්ත විරෝධතාවයක් සිදුකළේය. එම විරෝධතා මාලාවට සමගාමීවමාතරදී සම්මන්ත්‍රණයක්ද පැවැත්විණි. ජනතා විමුක්ති පෙරමුණ වැඩිදුරටත් පවසා සිටින්නේ එක්සත් ජනපදය ඇතුළු ලෝක බලවතුන් ඉදිරියේ රට පාවාදෙන, බදු බරෙන් හා බඩු මිලෙන් ජනතාව පෙළන, වරාය, තෙල් ටැංකි, ඉඩම් ඇතුළු ජනතාව සතු සම්පත් විදේශයන්ට බිලිදෙන ආණ්ඩුව වහාම ඉල්ලා අස්විය යුතු බවයි. අද පැවැත්වෙන් මෙම විරෝධතාව සඳහා ජනතා විමුක්ති පෙරමුණේ නායක අනුර දිසානායක මහතා සහ ජාතික වෘත්තීය සමිති මධ්‍යස්ථානයේ කැඳවුම්කරු ජවිපෙ දේශපාලන මණ්ඩල සභික කේ.ඩී. ලාල්කාන්ත මහතා ඇතුළු පිරිසක් සහභාගීවී සිටිහය.       සම්මන්ත්‍රණයේ අවස්ථා         උද්ඝෝෂණයේ අවස්ථා", "URL": "https://lankatruth.com/si/?p=76199", "Category": "පුවත්", "Parent URL": null}