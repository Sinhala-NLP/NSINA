{"Source": "Lankatruth", "Timestamp": "March 16, 2021", "Headline": "නිරෝධායනය වෙමින් සිටියදී සභාවට පැමිණි කලවාන විපක්‍ෂ නායකට කොරෝනා", "News Content": "කලවාන ප්‍රාදේශීය සභාවේ විපක්‍ෂ නායකවරයා PCR ප්‍රතිඵල ලැබීමට පෙර පසුගිය 12 වනදා පැවති සභා රැස්වීමට සහභාගි වී තිබේ. PCR පරීක්‍ෂණ ප්‍රතිඵලවලට අනුව ඔහු කොවිඩ් – 19 ආසාදිත අයකු බව සනාථ වී තිබේ. මේ සමඟ එදින රැස්වීමට සහභාගි වූ සභාපති, උප සභාපති ඇතුළු පක්‍ෂ විපක්‍ෂ මන්ත්‍රින් 14ක්, ස්ථාන නිලධාරීන් 15ක් හා මාධ්‍යවේදීන් දෙදෙනෙකුට නිරෝධායනය වන ලෙස දන්වා ඇත. ඉකුත් මහා මැතිවරණ සමයේ දී කලවාන නගරයේ දී මන්ත්‍රීවරියකට පහර දීම හේතුවෙන් කලක් රක්‍ෂිත බන්ධනාගාරගතව සිටි විපක්‍ෂ නායකවරයා මෙදින රැස්වීමට සහභාගි වී ඇත්තේ ඇප ලැබීමෙන් පසු මුල් වතාවටය. මෙදින රැස්වීමට සමස්ත මන්ත්‍රින් 16 අතරින් 14 දෙනකු සහභාගි වී ඇත. ඒ වන විටත් විපක්‍ෂ නායකවරයා PCR පරික්‍ෂණයකට පෙනී සිට තිබී ඇති නමුත් ඔහු රැස්වීමට සහභාගි වී තිබෙන්නේ ඒ බව වසන් කරමිනි.", "URL": "https://lankatruth.com/si/?p=112938", "Category": "කොවිඩ් -19 (කොරෝනා ) පුවත්", "Parent URL": null}