{"Source": "Lankatruth", "Timestamp": "November 3, 2021", "Headline": "සීනි පාලන මිල ගැසට්ටුව බැසිල් රිවස් කරයි", "News Content": "සීනි සඳහා පනවා තිබූ පාලන මිල ඉවත් කිරීමට මුදල් ඇමති බැසිල් රාජපක්ෂ තීරණය කර තිබේ. ඒ මුදල් ඇමැති බැසිල් රාජපක්ෂ සහ සීනි ආනයනයකරුවන් අතර ඊයේ (02) පැවැති සාකච්ඡාවකදීය. මෙම තීරණය ගෙන ඇත්තේ හිඟයකින් තොරව පාරිභෝගියන්ට සීනි ලබාදීම සඳහා යැයද පැවසේ. පාරිභෝගියන්ට අවශ්‍ය සීනි හිඟයකින් තොරව ලබා දෙන්නැයි මුදල් අමාත්‍ය බැසිල් රාජපක්ෂ ආනයනකරුවන්ට දැනුම් දී ඇතැයිද වාර්තා වේ. මේ සම්බන්ධයෙන් පාරිභෝගික අධිකාරිය පවසන්නේ සීනි පාලන මිල ඉවත් කිරීමට සම්බන්ධ ගැසට් නිවේදනය අද (03) නිකුත් කරන බවය. ඉකුත් අගෝස්තු මාසයේ නිකුත් කළ අති විශේෂ ගැසට් නිවේදනයක් මගින් සුදු සීනි කිලෝවක් රුපියල් 125කටද පැකට් නොකළ සිදු සීනි කිලෝවක මිල 122කටද පැකට් කළ රතු සීනි කිලෝවක මිල රුපියල් 125ක හා පැකට් නොකළ රතු සීනි කිලෝවක මිට රුපියල් 128කටද අලෙවි කළේය.", "URL": "https://lankatruth.com/si/?p=125400", "Category": "ආර්ථික පුවත්", "Parent URL": null}