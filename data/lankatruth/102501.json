{"Source": "Lankatruth", "Timestamp": "December 5, 2020", "Headline": "විජිතගේ කතාවෙන් පොලීසියට හදිසි මැසේජ් එකක්!", "News Content": "මේ වනවිට විශේෂයෙන් උතුරේ රාජකාරිය සඳහා යොදවා සිටින පොලිස් නිලධාරීන්ට මාස තුනකින් පමණ නිවාඩු ලබා දීනැති බව විජිත හේරත් මන්ත්‍රීවරයා පාර්ලිමේන්තුවේදී හෙළි කිරීමත් සමග ” දින විවේක” ලබා දෙන ලෙස හදිසි පණිවිඩයක් පොලිස් ස්ථාන වෙත ලබා දීඇත. පොලිස්පතිවරයා විසින් මෙම පණිවිඩය යවා තිබෙන බව අනාවරණය වේ. එහෙත් කොරෝනා මර්දන රාජකාරියේ යොදවා සිටින පොලිස් නිලධාරීන් වෙත මේ වනවිටද එය ක්‍රියාත්මක කිරීමට ඇතැම් උසස් පොලිස් නිලධාරීන් ක්‍රියාකර නැති බව හෙළිවේ. උතුරු පළාතේ ජ්‍යෙෂ්ඨ නියෝජ්‍ය පොලිස්පති යටතේ පවතින කන්කසන්තුරේ, යාපනය, කිලිනොච්චිය, වව්නියාව,මන්නාරම සහ මුලතිව් ජ්‍යෙෂ්ඨ පොලිස් අධිකාරී කොට්ඨාශ 6 තුළ නිවාඩු ලබා දීමේ කිසිදු ඒකමතියක් නැති බව අනාවරණය වේ. කණිෂ්ඨ පොලිස් නිලධාරීන්ට දින විවේකය සහ ගමන් දින ලබා දීමේදීදින දෙක් සිට දින හතර දක්වා වෙනස් ලෙස ලබා දීම් සිදුකරන බව වාර්තා වේ. විජිත හේරත් මන්ත්‍රීවරයා පාර්ලිමේන්තුවේදීදැනට මහජන ආරක්ෂාව පිළිබඳ අමාත්‍යංශයට යටත් කොට තිබෙන ඊට පෙර ආරක්ෂක අමාත්‍යංශය යටතේ තිබුණු වැය ශීර්ෂයන් පිළිබඳව කාරක සභා අවස්ථාවේදී සිදු කළ හෙළිකිරීම් සම්බන්ධයෙන් මේ වනවිටත් පිළිගත හැකි සාධාරණ විසඳුමක් පොලිස් නිලධාරීන් වෙත ලබා දීනැත.", "URL": "https://lankatruth.com/si/?p=102501", "Category": "පුවත්", "Parent URL": null}