{"Source": "Lankatruth", "Timestamp": "February 12, 2019", "Headline": "ඉරානය 40 වැනි ඉස්ලාමීය විප්ලවවාදී දිනය සමරයි", "News Content": "ෂා රජ පෙළපතේ පාලනය අවසන් කර ප්‍රජාතන්ත්‍රවාදී මාවතකට පිවිස 40ස් වසරක් ගතවීම ඉරානය ඊයේ(11) උත්සවාකාරයෙන් සැමරීය. 1979 වසරේ අයතුල්ලා රුහොල්ලා කොමනිගේ ආගමනයෙන් ඉරාන – ඉස්ලාමීය රජය බිහිවූ අතර එතෙක් පැවති රාජාණ්ඩු ක්‍රමය අහෝසි විය. ඊයේ දින පැවති එහි 40 වැනි සංවත්සරයේදී වත්මන් ඉරාන ජනාධිපති හසාන් රවුහානි දහස් සංඛ්‍යාත ජනකාය අමතමින් පවසා සිටියේ ඉරානයට එරෙහි සතුරු කුමන්ත්‍රණ පරාජයට පත්කරන බවයි. ඇමරිකාව ප්‍රමුඛ රටවල් විසින් ඉරානය ඉලක්ක කර ගනිමින් සිදුකරන ක්‍රමන්ත්‍රණ සාර්ථක නොවන බවද ඔහු වැඩිදුරටත් පැවසීය. සැමරුම් උළෙල ටෙහෙරානයේ නිදහස් චතුරස්‍රය ඉදිරියේ සංවිධානය කර තිබූ අතර දැවැන්ත හමුදා පෙළපාලියක් සහිත අංග රැසකින් එය සංවිධානය කර තිබිණි.", "URL": "https://lankatruth.com/si/?p=67988", "Category": "විදෙස් පුවත්", "Parent URL": null}