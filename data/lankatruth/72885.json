{"Source": "Lankatruth", "Timestamp": "April 27, 2019", "Headline": "හමුදාවේ 11ක් මියගිය කතාව පොහොට්ටු මන්ත්‍රීගේ බොරු ප්‍රචාරයක් – ජනතාව ප්‍රකෝප කිරීමක්", "News Content": "කල්මුණේ – සයින්දමරුදු ප්‍රදේශයේ ඊයේ (26) රාත්‍රියේ සිදුවූ ගැටුම්වලදී ආරක්ෂක හමුදා සාමාජිකයින් 11 මරණයට පත්ව ඇතැයි පොහොට්ටු පක්ෂය නියෝජනය කරන එජනිස පාර්ලිමේන්තු මන්ත්‍රී පියල් නිශාන්ත මහතා, ස්වර්ණවාහිනී නාලිකාව සමග සජීවී වැඩසටහනකට එක්වෙමින් ඊයේ රාත්‍රියේ සිදු කළ ප්‍රකාශය සම්පූර්ණයෙන් අසත්‍ය ප්‍රකාශයක් බව මේ වනවිට තහවුරු වී තිබේ. එය ජනතාව නොමග යැවීමට හා කුපිත කිරීමට කරනලද සැලසුම් සහගත ක්‍රියාවක් විය හැකි බවට මේ වනවිට ආරක්ෂක අංශවල අවධානය යොමුව ඇති බව වාර්තා වේ. පියල් නිශාන්ත මන්ත්‍රීවරයා ඊයේ රාත්‍රීයේ එම නාලිකාවේ සජීවී වැඩසටහනකට එක්වෙමින්, සයින්දමරුදු ගැටුමේදී යුධ හමුදාවේ 11ක් මියගොස් ඇති බවට අවධාරණය කරමින්, එම ප්‍රකාශයේ වගකීම බාරගනිමින් හැඟීම්බරව එම ප්‍රකාශය සිදු කරන ලදී. මෙම ගැටුමේදී කිසිදු ආරක්ෂක අංශ සාමාජිකයෙකු මියගොස් නැති බව මේ වනවිට තහවුරු වී තිබේ. එමෙන්මකල්මුණේ – සයින්දමරුදු ප්‍රදේශයේ පිපිරීම් සිදු වූ ස්ථානයේ තිබී මල සිරුරු 15ක් සොයාගෙන ඇත. ඒ අතර එම ත්‍රස්තවාදීනිගේද මල සිදුරු තිබෙන නමත් එහි කිසිදුආරක්ෂක අංශ සාමාජිකයෙකු සාජිකයෙකු නැති බව මේ වනවිට තහවුරුවී තිබේ.", "URL": "https://lankatruth.com/si/?p=72885", "Category": "පුවත්", "Parent URL": null}