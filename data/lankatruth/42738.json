{"Source": "Lankatruth", "Timestamp": "October 19, 2017", "Headline": "දූෂණ හෙළිදරව් කළ මාධ්‍යවේදිනියක් ඝාතනය කරයි", "News Content": "යුරෝපා සංගමයට අයත් කුඩාම රට වන මෝල්ටා රාජ්‍යයේ සිදු වන දූෂණ හෙළිදරව් කරනු ලැබූ 53 හැවිරිදිඩැෆ්නි කරුවානා ගැලිසියා මාධ්‍යවේදිනිය ඝාතනය කර ඇති බව වාර්තා වේ. ඇයගේ මෝටර් රථයට අධිබලැති පුපුරණ ද්‍රව්‍ය සවිකර මෙම ඝාතනය සිදු කර ඇති අතර පිපිරීමෙන් මෝටර් රථය සම්පූර්ණයෙන්ම විනාශ වී ඇති බව පැවසේ. ආන්දෝලනාත්මක පැනමා පත්‍රිකාවලින් හෙළිදරව් වූතොරතුරු ඔස්සේ දූෂණ හා අක්‍රමිකතා රැසක් ඇය විසින් හෙළිකර ඇති අතර මෑතකදී මෝලටා අගමැති ජෝශප් මුස්කැට් සහ ඔහුගේ සමීපතමයන් දෙදෙනකු සම්බන්ධයෙන් කරුණු අනාවරණය කරමින් ඔවුන්ගේ නීතිවිරෝධී ගනුදෙනු කරුණු සහිතව හෙළි කර ඇත. බ්ලෝග්වේදිනියකු හා ජනමාධ්‍යවේදිනියකු ලෙස කටයුතු කළ ඩැෆ්නි සිය නිවසේ සිට මොටර් රථයෙන් ගමන් ආරම්භ කර සුළු මොහොතකින් මෙලෙස පිපිරීම සිදුව ඇති අතර ඝාතනයත් එරෙහිව එරට ජනතාව දැඩි විරෝධයක් එල්ල කරමින් සිටින බව වාර්තා වේ.", "URL": "https://lankatruth.com/si/?p=42738", "Category": "විදෙස් පුවත්", "Parent URL": null}