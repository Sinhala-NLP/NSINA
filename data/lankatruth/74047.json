{"Source": "Lankatruth", "Timestamp": "May 17, 2019", "Headline": "මධූෂ්ගේ ආයුධ තොගයක් වැලිවේරියෙන් සොයාගනියි", "News Content": "මාකඳුරේ මධූෂ් සඟවා තිබූ අවි ආයුධ කිහිපයක් වැලිවේරිය ප්‍රදේශයේදී ඊයේ(16) සොයාගත් බව පොලීසිය පවසයි. අපරාධ පරීක්ෂණ දෙපාර්තමේන්තුව භාරයේ සිටින පාතාල කල්ලි නායක මාකඳුරේ මධූෂ්ගෙන් සිදුකළ ප්‍රශ්න කිරීම් හමුවේ අනාවරණය වූ තොරතුරු මත මෙම අවි ආයුධ සොයාගෙන තිබේ. ඩුබායි පොලිසියෙන් අත්අඩංගුවට ගත් මාකඳුරේ මදුෂ් ශ්‍රී ලංකාවට පිටුවහල් කිරීමෙන් පසු අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබීය. ත්‍රස්ත්‍රවාදය වැළැක්මේ පනත යටතේ ලබාගත් රැඳවුම් නියෝග මත අපරාධ පරීක්ෂණ දෙපාර්තමේන්තුවේ මිනී මැරුම් විමර්ශන අංශයේ නිලධාරීන්ගේ අධීක්ෂණය මත විශේෂ සිර මැදිරියක රඳවා මේ වන විට ප්‍රශ්න කර ගෙන යයි.", "URL": "https://lankatruth.com/si/?p=74047", "Category": "පුවත්", "Parent URL": null}