{"Source": "Lankatruth", "Timestamp": "January 26, 2021", "Headline": "කොරෝනා හොඳටම වැඩියි – ඒත් තාම පාලනය කරගන්න පුලුවන්ලු", "News Content": "රට පුරා කොරෝනා රෝගින් හමුවීමේ වාර්තාගත ඉහළයාමක් පෙන්නුම් කලද තත්ත්වය තවමත් පාලනය කරගත හැකි මට්ටමේ පවතින බව සෞඛ්‍ය සේවා නියෝජ්‍ය අධ්‍යක්ෂක ජනරාල් වෛද්‍ය හේමන්ත හේරත් පවසයි. කොළඹින් පිට පළාත්වල කොරෝනා රෝගින් හමුවීම ඉහළයාමට හේතුව ලෙස පසුගිය උත්සව සමයේ සහ නිවාඩු දිනවල පිට පළාත්වලට සිදුවූ සංචරණය ඉහළයාම බව වෛද්‍ය හේමන්ත හේරත් වැඩිදුරටත් පවසයි. කෙසේ වෙතත් ඊයේ දිනයේදි කොළඹින් රෝගීන් 480 ක් වාර්තා වූ අතර එය දිනකදී කොළඹ ප්‍රදේශයෙන් වාර්තා වූ වැඩිම ආසාදිතයන් ප්‍රමාණය ලෙස සඳහන් වේ. මේ අතර වසංගතය ව්‍යාප්තවීමේ වර්තමාන තත්වය පිළිබඳ අදහස් දක්වමින් මහජන සෞඛ්‍ය පරීක්ෂකවරුන්ගේ සංගමය පවසන්නේ රටට ඇත්ත පැවසිම රජයේ වගකීම බවත් කුමන සිද්ධාන්ත අනුව සැලකුවත් මේ මොහොතේ කොරෝනා වෛරසය සමජගතවී ඇති බවත්ය. එමෙන්ම නිවාඩු දිනවල සිදුවූ සංචරණය පාලනය කර ගැනීමට අපොහොසත් වූ අය දිනකට නිළ වශයෙන් 800 කට වඩා රෝගින් හමුවන “තත්තවය පාලනය කරගත හැක” යනුවෙන් පැවසීම තම තමන්වම රවටාගැනීමක් පමණක් බව සෞඛ්‍ය අංශ සේවකයන් පවසයි.", "URL": "https://lankatruth.com/si/?p=109341", "Category": "කොවිඩ් -19 (කොරෝනා ) පුවත්", "Parent URL": null}