{"Source": "Lankatruth", "Timestamp": "July 29, 2019", "Headline": "දරු උපතේදී මව්වරුන්ගේ මියයාම ඉහළයයි", "News Content": "ශ්‍රී ලංකාවේ දරු උපත්වලදී මව්වරුන් මියයාම ඉහළයමින් තිබෙන බවත් ඒ අනුව සජීවී දරු උපත් 100,000කට මව්වරු 40ඒ මිය යන බවත් ශ්‍රී ලංකා වෛද්‍ය සංගමයේ ලේකම් ප්‍රජා වෛද්‍ය විශේෂඥ කපිල ජයරත්න මහතා පවසයි. ඉකුත් 2017 වසරේදී ශ්‍රී ලංකාවේ මව්වරුන් 326,000ක් සජීවී දරුවන් බිහි කළ අතර ඉන් 15%ක ප්‍රමාණයක් වයස අවුරුදු 35ට වැඩි කාන්තාවන් බවද කපිල ජයරත්න මහතා පෙන්වා දෙයි. ඔහු මේ අනාවරණය සිදු කර තිබෙන්නේ පවුල් සැලසුම වටා නිර්මාණය වී තිබෙන මිත්‍යා සහ දුර්මත දුරලීම සඳහා ශ්‍රී ලංකා වෛද්‍ය සංගමයේ එක්සත් ජාතීන්ගේ ජනගමන අරමුදල ඒකාබද්ධව ඉකුත්දා කොළඹදී පැවැති සංවාදාත්මක වැඩසටහනකදී ය.", "URL": "https://lankatruth.com/si/?p=78315", "Category": "පුවත්", "Parent URL": null}