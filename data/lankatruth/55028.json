{"Source": "Lankatruth", "Timestamp": "June 23, 2018", "Headline": "දිනේෂ් චන්දිමාල්ගේ අභියාචන පෙත්සම ICCය විසිකරයි", "News Content": "ශ්‍රී ලංකා ටෙස්ට් ක්‍රිකට් නායක දිනේෂ් චන්දිමාල් විසින් ඉදිරිපත් කර තිබූ අභියාචනය ජාත්‍යන්තර ක්‍රිකට් කවුන්සිලය විසින් ප්‍රතික්ෂේප කර තිබේ. කොදෙව් – ශ්‍රී ලංකා දෙවන ටෙස්ට් ක්‍රිකට් තරඟය අතරතුර කෘතිම ද්‍රව්‍යයක් යොදා පන්දුව පළුදු කිරීම සම්බන්ධව චෝදනා ලැබ එයට වැරදිකරු කරමින් ජාත්‍යන්තර ක්‍රිකට් කවුන්සිලය ලබා දී ඇති තීන්දුවට එරෙහිව ශ්‍රී ලංකා ක්‍රිකට් නායක දිනේෂ් චන්දිමාල් විසින් අභියාචනයක් ඉදිරිපත් කර තිබණි. නමුත් ඊයේ පැය හතරක පමණ සාකච්ඡාවකින් පසු එම අභියාචනය ඉවත දැමීමට ජාත්‍යන්තර ක්‍රිකට් කවුන්සිලය තීරණය කර තිබේ. මේ අනුව දිනේෂ් චන්දිමාල්හට එක් තරඟයක තහනමක් ක්‍රියාත්මක වන අතර දෙවන ටෙස්ට් ක්‍රිකට් තරඟයේ මුදිල් 100%ක් දඩ වශයෙන් ගෙවීමට සිදුවේ. මේ අනුව අද(23) දිනයේ ටෙස්ට් ක්‍රිකට් නායකයා ලෙස සුරංග ලක්මාල් කටයුතු කරනු ඇත.", "URL": "https://lankatruth.com/si/?p=55028", "Category": "ක්‍රීඩා පුවත්", "Parent URL": null}