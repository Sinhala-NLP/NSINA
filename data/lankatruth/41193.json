{"Source": "Lankatruth", "Timestamp": "September 19, 2017", "Headline": "සුනිල් හඳුන්නෙත්තිගේ හෙළිදරව්වෙන් පාර්ලිමේන්තුව උණුසුම්වුනේ මෙහෙමයි", "News Content": "පසුගියදිනවල මෙරට දේශපාන ක්ෂේත්‍රයේ විශාල කතාබහකට ලක් වූ, ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා විසින් හෙළි කළ අධිවේගී මාර්ග ඉදිකිරීමේදී සිදුව ඇති වංචාව සම්බන්ධ හෙළිදරව්ව නිසා අද (19) පාර්ලිමේන්තුවේ ආණ්ඩු පක්ෂ මන්ත්‍රීවරු දැඩි කලබලයකට පත්ව ප්‍රකාශ නිකුත් කරන්නට විය. සුනිල් හඳුන්නෙත්ති මහතා විසින් මාධ්‍ය හමුවකදී සිදු කළ හෙළිදරව්වෙන් පසු ආණ්ඩු පක්ෂයේ එක්සත් ජාතික පක්ෂ මන්ත්‍රීවරු දැඩි කලබලයකට පත්ව ඇති අතර නලීන් බණ්ඩාර, ආශු මාරසිංහ, මහාමාර්ග අමාත්‍ය ලක්ෂ්මන් කිරිඇල්ල යන මහත්වරු සහ අග්‍රාමාත්‍ය රනිල් වික්‍රමසිංහ මහතාද එම සංවාදය මැදිහත්වෙමින් සුනිල් හඳුනෙත්ති මහතාව දැඩි දෝෂදර්ෂණයට ලක් කරමින් කියා සිටියේ එවැනි හෙළිදරව් කිරීම සිදුකිරීම නොවටින බවය. එහෙත් ජවිපෙ නායක අනුර දිසානායක මහතා එහිදි ආණ්ඩුවට දැඩි ප්‍රහාරයක් එල්ල කරමින් කියා සිටියේ හොරකම් කිරීමට ඇති අවස්ථා ඇහිරීමත්, හොරුන්ව හෙළිදරව්කිරීමත් වෙනුවට ආණ්ඩු පක්ෂ හොරුණ් ආරක්ෂා කරමින් සිටින බවය. ආශු මාරසිංහ මහතාට ප්‍රකාශ කර සිටියේ ඔහු හොරුන් රකින හොරකම්පිළිබඳ මහාචාර්යවරයෙකු බවය.", "URL": "https://lankatruth.com/si/?p=41193", "Category": "පුවත්", "Parent URL": null}