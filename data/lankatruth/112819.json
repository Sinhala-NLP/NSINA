{"Source": "Lankatruth", "Timestamp": "March 15, 2021", "Headline": "කොළඹ නගර සීමාවේ ජ්‍යේෂ්ඨ පුරවැසියන්ට කොවිඩ් එන්නත් ලබා ගැනීමට ඔන්ලයින් ක්‍රමයක්", "News Content": "කොළඹ නගර සීමාවේ වයස අවුරුදු 60ට වැඩි ජ්‍යෙෂ්ඨ පුරවැසියන් හට කොවිඩ් එන්නත ලබාගැනීම සඳහා ස්වයංක්‍රීයව පහසු වේලාවක් වෙන්කර ගැනීමේ පහසුකම් ලබා දී ඇති බව වාර්තා වේ. නාගරික කොමසාරිස්වරයාගේ ලිපි ශිර්ෂයක් මගින් ඊයේ (14)මේ පිළිබඳව නිවේදනයක් නිකුත් කර ඇති අතර එහි වැඩිදුරටත් දක්වා ඇත්තේ මේ සඳහා කොළඹ මහ නගර සභා වෙබ් අඩවියෙන් (www.colombo.mc.gov.lk) හෝ e-channelling.com වෙබ් අඩවියට පිවිසීම මඟින් හෝ e-channelling ජංගම යෙදවුම හරහාද ස්වංයක්‍රීයව වේලාවක් වෙන් කරවා ගැනීමට හැකියාව ලබා දීඇත. මේ සඳහා කිසිදු අතරමැදියෙකු අවශ්‍ය නොවන අතර කොළඹ නගර සීමාවේ පදිංචි බව තහවුරු කිරීම හා සිය අනන්‍යතාවය තහවුරු කිරීමට අවශ්‍ය තොරතුරු ප්‍රමාණවත් බව පැවසේ.", "URL": "https://lankatruth.com/si/?p=112819", "Category": "පුවත්", "Parent URL": null}