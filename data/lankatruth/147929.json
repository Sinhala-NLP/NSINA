{"Source": "Lankatruth", "Timestamp": "June 18, 2023", "Headline": "පෑලිස්ගේ හැරිසන් කට අරියි, තාත්තලා නැති දරුවෝ ඉපදෙන එක ගැන කියයි…", "News Content": "විදේශයන්ගෙන් කිරිහරක් ආනයනය කිරීමේදී විශාල මූල්‍ය වංචාවක් සිදු කරන ලද බවට චෝදනා එල්ල වීමෙන් පසුව අවස්ථා ගණනාවකදී පිල් මාරු කළ පෑලිස්ගේ හැරිසන් රනිල් වික්‍රමසිංහ සමග එක්වීමෙන් පසුව අරගලකරුවන්ට අපහාස කිරීමට පටන්ගෙන ඇත. අද (18) බලපිටියේ පැවති පාක්ෂික හමුවකට එක්වෙමින් මෙම අපහාසය කර තිබේ. “තව මාස දෙක තුනක් අරගලය තිබුණා නම් තාත්තලා නැති දරුවේ හම්බ වෙන්න තිබුණා. ෂෙඩ් වලිනුත් ඔය වගේ දේවල් වෙන්න ඉඩ තියෙනවා. රටේ වාසනාවකට රනිල් මහත්තයා ඇවිල්ලා අරගලය ශුද්ධ නොකරා නම්.” යනුවෙන් ප්‍රකාශ කර ඇත. රනිල් වික්‍රමසිංහ ගෝටාබය රාජපක්ෂ ඉදිරියේ අගමැති ලෙස දිවුරුම් දුන් පසුව ගෝල්ෆේස් අරගලකරුවන්ට පහසුකම් සැලසීම සඳහා රුවන් විජේවර්ධනගේ නායකත්වයෙන් යුත් කමිටුවක්ද පත් කර තිබිණි. එසේ තිබියදී පෑලිස්ගේ හැරිසන් වැනි අය අරගල ශුද්ධ කිරීම සම්බන්ධයෙන් මේ වනවිට වාචාලකම් දෙඩවීමට පටන් ගෙන ඇත.", "URL": "https://lankatruth.com/si/?p=147929", "Category": "පුවත්", "Parent URL": null}