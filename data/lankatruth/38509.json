{"Source": "Lankatruth", "Timestamp": "July 27, 2017", "Headline": "තාජුඩීන් පසුපස පැන්නූ රථයේ සිටි අය හඳුනාගනියි", "News Content": "රගර් ක්‍රීඩක වසීම් තාජුඩීන් ඝාතනයවීමට මොහොතකට පෙර ඔහු ගමන් කළ වාහනය පිටුපසින් ලුහුබැඳ ගිය වාහනයේ සිටි පුද්ගලයින් කිහිපදෙනෙකු මේ වනවිට හඳුනාගැනීමට හැකි වී ඇතැයි අපරාධ පරීක්ෂණ දෙපාර්තමේන්තුව විසින් අද (27) අධිකරණයට දැනුම් දී ඇත. ඒ, මෙම නඩුව කොළඹ අතිරේක මහේස්ත්‍රාත් ජයරාම් ට්‍රොට්ස්කි මහතා හමුවේ කැඳවූ අවස්ථාවේදියි. මෙම පුද්ගලයන් අත්අඩංගුවට ගැනීම සඳහා පරීක්ෂණ ක්‍රියාත්මක බවද එහිදී අපරාධ පරීක්ෂණ දෙපාර්තමේන්තුව අධිකරණය හමුවේ වැඩිදුරටත් කියා තිබේ. වසීම් තාජුඩීන් ඝාතන නඩුව ලබන මස 24 වනදා යළි කැඳවීමට නියමිතය.", "URL": "https://lankatruth.com/si/?p=38509", "Category": "පුවත්", "Parent URL": null}