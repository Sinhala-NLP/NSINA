{"Source": "Lankatruth", "Timestamp": "January 5, 2021", "Headline": "කොරෝනා මරණ 217 දක්වා ඉහළට", "News Content": "කොවිඩ් – 19 ආසාදනය වීම හේතුයෙන් තවත් දෙදෙනෙකු මෙරටදී ජීවිතක්ෂයට පත්ව ඇති බව රජයේ ප්‍රවෘත්ති දෙපාර්තමේන්තුව අද (05) පස්වරු 09.45ට නිකුත් නිවේදනයක් නිකුත් කරමින් දැනුම්දී තිබේ. එලෙස ජීවිතක්ෂයට පත්ව ඇති දෙදෙනා වයස අවුරුදු 68ක් සහ 75ක් වන මාතලේ සහ කළුතර දිස්ත්‍රික්කවල පදිංචිකරුවන්ය. ඒ අනුව කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 217කි.", "URL": "https://lankatruth.com/si/?p=106573", "Category": "කොවිඩ් -19 (කොරෝනා ) පුවත්", "Parent URL": null}