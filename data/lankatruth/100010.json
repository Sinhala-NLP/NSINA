{"Source": "Lankatruth", "Timestamp": "November 13, 2020", "Headline": "ගම්පහ නාගරික මන්ත්‍රීගේ පවුලේ අයටත් කොරෝනා", "News Content": "කොවිඩ් – 19 වෛරසය ආසාදනය වූවෙකු බවට තහවුරු වී, මේ වනවිට ප්‍රතිකාර සඳහා යොමු කොට සිටින ගම්පහ නාගරික මන්ත්‍රීවරයාගේ වයස අවුරුදු තුනක දරුවා, බිරිඳ ඇතුළු පවුලේ සිව් දෙනෙකුටද වෛරසය ආසාදනය වී ඇති බව අද (13) පස්වරුවේ ලැබුනු පී.සී.ආර්. වාර්තා ප්‍රතිථල මගින් තහවුරු වී ඇතැයි ගම්පහ සෞඛ්‍ය වෛද්‍ය නිලධාරී සුභාෂ් සුභසිංහ මහතා සදහන් කරයි. මෙම සිව්දෙනා අතර මන්ත්‍රීවරයාගේ ඥාතීන් දෙදෙනෙකුද සිටින බවද වාර්තා වේ. වෛසරය ආසාදනය වී ඇති මන්ත්‍රීවරයා ඇසුරු කළ නාගරික මන්ත්‍රීවරුන් කිහිප දෙනෙකු ඇතුළු ගම්පහ, විශාඛා පාර ප්‍රදේශයේ ආශ්‍රිතයින් 160 දෙනෙකු පමණ ඊයේ (12) දිනයේ පී.සී.ආර්. පරීක්ෂණය සඳහා යොමු කර ඇති බවත් වාර්තා වේ. මේ අතර වෛරසය ආසාදනය වී ඇති සිව් දෙනා ප්‍රතිකාර පිනිස හෙට (14) උදෑසන රෝහල්ගත කිරීමට පියවර ගන්නා බව ප්‍රදේශය බාර මහජන සෞඛ්‍ය පරීක්ෂක නන්දන පතිරගේ මහතා සඳහන් කරයි.", "URL": "https://lankatruth.com/si/?p=100010", "Category": "පුවත්", "Parent URL": null}