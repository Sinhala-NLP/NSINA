{"Source": "Lankatruth", "Timestamp": "May 3, 2023", "Headline": "ළදරුවන් මහමග අතහැර යාම වැඩි වෙලා… බාර ගන්න කවුළුවකුත් අරින්න තීරණය කරලා…", "News Content": "මවුපියන් දරුවන් මහමග අතහැර යාමේ සිද්ධීන් ඉහළ යමින් තිබෙන බවත් පසුගිය වසර 06දී පමණක් දරුවන් මහමග අතහැර යාමේ සිද්ධීන 60ක් පමණ වාර්තාවී ඇතැයි පරිවාස හා ළමාරක්ෂක දෙපාර්තමේන්තුවේ කොමසාරිස් එන්.අයි ලියනගේ පවසයි. මේ අනුව හදාවඩා ගැනීමට නොහැකි මාස 03ට අඩු දරුවන් බාරදීම සඳහා පළාත් මට්ටමින් කවුළු පිහිටුවීමට තීරණය කර ඇතැයිද මේ සඳහා අවශ්‍ය නීති ප්‍රතිපාදන සම්පාදනය කරන බවද පරිවාස හා ළමාරක්ෂක දෙපාර්තමේන්තුවේ ආරංචි මාර්ගවලින් පැවසේ. මේ අතර දරුවන් 80 දෙනකු විවිධ හේතු මත එම කාලයේදී ඝාතනයට ලක්ව ඇතැයිද පරිවාස හා ළමාරක්ෂක කොමසාරිස් පවසයි. දරුවන් බාර ගැනීමේ කවුළුවලට සිය දරුවන් බාරදෙන මවුපියන්ට එරෙහිව නීතිමය ක්‍රියාමාර්ග නොගන්නා බව පවසන කොමසාරිස් එන්.අයි ලියනගේ මේ සඳහා වන නව නීති පාර්ලිමේන්තුවට නුදුරේදීම ඉදිරිපත් කිරීමට නියමිත බවද ප්‍රකාශ කරයි. ලංකාදීප", "URL": "https://lankatruth.com/si/?p=146762", "Category": "පුවත්", "Parent URL": null}