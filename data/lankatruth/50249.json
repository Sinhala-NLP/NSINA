{"Source": "Lankatruth", "Timestamp": "April 6, 2018", "Headline": "වසර 35කට පසු සෞදියේ සිනමාහලක් විවෘතවෙයි", "News Content": "වසර 35කට පසු සෞදියේ පළමු සිනමාහල ලබන 18 වැනිදා සෞදියේ රියාද් නුවරදී විවෘත කිරීමට නියමිතය. සිනමාහල විවෘත කෙරෙන්නේ සෞදි බලධාරීන් පෞද්ගලික සමාගම් අතරේ ඇතිකරගත් එකඟතාවකට අනුව යැයිද පැවසෙයි. ඉදිරි පස් වසරක කාලය තුළ සෞදිය පුරාවට සිනමාහල් 40ක් පිහිටුවීමට ඒ.එම්.සී හෝල්ඩින්ග්ස් සමාගම සහ සෞදි බලධාරීන් අතරේ එකඟතාවක් ඇතිකරගත් බවද පැවසෙයි. සෞදි අරාබියේ දරදඩු නීතිරීති මේ වනවිට ලිහිල් වෙමින් පවතියි. ඒ ඔටුන්න හිමි මොහොද් බින් සල්මාන් කුමරුන් සිය පියා සෞදි රජු සල්මාන්ගේ මාර්ගයෙන් නව ප්‍රතිසංස්කරණ හඳුන්වාදී ක්‍රියාත්මක කරමින් පවතින නිසාය. 70 දශකයකට පෙර සෞදියේ සිනමාහල් පැවතිණි. කෙසේ නමුත් දරදඬු නීති හමුවේ සෞදි ආගමික නායකයින් සෞදියේ සිනමාහල් වසා දැමීම සිදු කලේ 1970 වසරේදීය. එතැන් පටන් මේ දක්වා සෞදියේ සිනමාහල් නොතිබිණි.", "URL": "https://lankatruth.com/si/?p=50249", "Category": "පුවත්", "Parent URL": null}