{"Source": "Lankatruth", "Timestamp": "March 31, 2021", "Headline": "අවුරුදු සමයේ සැණකෙළි බැහැ… සුදර්ශණී ප්‍රනාන්දුපුල්ලේ", "News Content": "එළැඹෙන සිංහල – දමිළ අලුත් අවුරුද්දට සමගාමීව අවුරුදු ක්‍රීඩා උත්සව, සැණකෙළි සහ සංගීත සංදර්ශන සඳහා අවසර නොදීමට සෞඛ්‍යය අංශ තීරණය කර තිබේ. රාජ්‍ය අමාත්‍ය විශේෂඥ වෛද්‍ය සුදර්ශණී ප්‍රනාන්දුපුල්ලේ පවසන්නේ මහජන ඒකරාශී වීම් තවදුරටත් සීමා කිරීම සඳහා මෙම පියවර ගන්නා බවයි. දැනට පිළිපදින සෞඛ්‍ය පුරුදු එලෙසින්ම අනුගමනය කරමින් පවුලේ අය සමග එක්ව අවුරුදු සමරන ලෙස සෞඛ්‍ය අංශ වැඩිදුරටත් දැනුම් දී සිටී.", "URL": "https://lankatruth.com/si/?p=114043", "Category": "කොවිඩ් -19 (කොරෝනා ) පුවත්", "Parent URL": null}