{"Source": "Lankatruth", "Timestamp": "September 14, 2012", "Headline": "බර ගානකට ඇපත් නෑ", "News Content": "උතුරුමැද, සබරගමු හා නැගෙනහිර පළාත් සභා මැතිවරණයට ස්‌වාධීන කණ්‌ඩායම්වලින් තරඟ කළ මන්ත්‍රීධුර අපේක්ෂකයින් විශාල පිරිසකට තම ඇපමුදල හෝ අහිමිවී ඇතැයි වාර්තාවේ. ඒ අනුව ස්‌වාධීන කණ්‌ඩායම් 86කින් ඉදිරිපත්වූ අපෙක්ෂකයින් එක්‌දහස්‌ හාරසිය පනස්‌ හතර දෙනකු (1,454) විසින් තැන්පත් කළ රුපියල් විසිනව ලක්ෂ අටදහසක (රු. 2,908,000) ඇප මුදල් රාජසන්තක කොට තිබේ. ස්‌වාධීන කණ්‌ඩායම්වලින් තරග කළ සෑම මන්ත්‍රී ධුර අපේක්ෂකයෙකු විසින්ම රුපියල් දෙදහස බැගින් ඇප මුදල් තැන්පත් කර තිබූ අතර ඔවුන් සියලු දෙනාම මැතිවරණයේදී පරාජයට පත්වීම නිසා එම ඇප මුදල් මෙලෙස රාජසන්තක කොට ඇති බවත් මැතිවරණ මහ ලේකම් කාර්යාලය පවසයි. ස්‌වාධීන කණ්‌ඩායම් 18කින් අපේක්ෂ්කයන් 386ක් ලෙස මෙවර පළාත් සභා මැතිවරණයේදී වැඩිම සංඛ්‍යාවක්‌ තරඟ කරනු ලැබුවේ අම්පාර දිස්‌ත්‍රික්කයටය.", "URL": "https://lankatruth.com/si/?p=4133", "Category": "පුවත්", "Parent URL": null}