{"Source": "Lankatruth", "Timestamp": "March 14, 2012", "Headline": "දිවයිනේ ඩිපෝ රැසක් අදත් වර්ජනයේ", "News Content": "ඉල්ලීම් කිහිපයක් මුල් කරගනිමින් අම්බලන්තොට ශ්‍රී ලංකා ගමනා ගමන මණ්ඩලයේ සේවකයින් ආරම්භ කර ඇති වැඩ වර්ජනය තෙවැනි දිනටත් අද ක්‍රියාත්මක වේ. මීට අමතරවඅම්බලන්තොට, අවිස්සාවේල්ල, මාතර, ඇඹිලිපිටිය, මහනුවර උතුර, මහනුවර දකුණ, මීගමුව, යන ඩිපෝවල මෙම වෘත්තිය සමිති ක්‍රියාමාර්ගය ක්‍රියාත්මකයි. වැටුප් ලබාදීමේ දී සිදුව ඇති ප්‍රමාදය, වැටුප් විෂමතා ඇතුළු ඉල්ලීම් කිහිපයක් මුල් කරගනිමින් ආරම්භ කර ඇති මෙම වෘත්තීය ක්‍රියාමාර්ගය විසඳුම් ලැබෙන තෙක් අඛණ්ඩව සිදුකරන බව ඩිපෝ සේවකයින් පවසයි.මේ අතර ප්‍රදේශ කිහිපයක ලංගම සේවකයින් ආරම්භ කර ඇති වෘත්තීය ක්‍රියාමාර්ගය විසඳීමට කඩිනමින් මැදිහත් වන ලෙසට සමස්ත ‍ලංකා ප්‍රවාහන සේවක සංගමය ද රජයෙන් ඉල්ලා සිටියි.නිවේදනයක් නිකුත් කරමින් එම සංගමයේ ප්‍රධාන ලේකම් සේපාල ලියනගේ මහතා පවසන්නේ ශ්‍රී ලංකා ගමනා ගමන මණ්ඩලයට අයත් ගම්පහ, මහනුවර ප්‍රදේශවල හා සබරගමුව දකුණ යන පළාත්වල ඩිපෝ රැසක සේවකයින්ට සිය මාසික වේතනය නියමිත දිනට ලැබී නොමැති බවයි.ශ්‍රී ලංකා ගමනා ගමන මණ්ඩලයට සෑම මසකම රුපියල් මිලියන 589 ක් මහා භාණ්ඩාගාරයෙන් වෙන් කළ යුතු වුවත් මේ වන විට ලබාදෙන්නේ රුපියල් මිලියන 223 කට ආසන්න මුදලක් බව ඔහු පෙන්වාදෙයි.පවත්නා තත්ත්වය හමුවේ ඩිපෝ සේවකයින්ගේ ගැටලු විසඳීමට ප්‍රවාහන බලධාරීන් වහා පියවර ගත යුතු බව සේපාල ලියනගේ මහතා අවධාරණය කරයි.ඡායාරූපවලින් දැක්වෙන්නේ මාතර පැවති උද්ඝෝෂණයේ අවස්ථාවන්ය වැටුප් ලබාදීමේ දී සිදුව ඇති ප්‍රමාදය, වැටුප් විෂමතා ඇතුළු ඉල්ලීම් කිහිපයක් මුල් කරගනිමින් ආරම්භ කර ඇති මෙම වෘත්තීය ක්‍රියාමාර්ගය විසඳුම් ලැබෙන තෙක් අඛණ්ඩව සිදුකරන බව ඩිපෝ සේවකයින් පවසයි. මේ අතර ප්‍රදේශ කිහිපයක ලංගම සේවකයින් ආරම්භ කර ඇති වෘත්තීය ක්‍රියාමාර්ගය විසඳීමට කඩිනමින් මැදිහත් වන ලෙසට සමස්ත ‍ලංකා ප්‍රවාහන සේවක සංගමය ද රජයෙන් ඉල්ලා සිටියි. නිවේදනයක් නිකුත් කරමින් එම සංගමයේ ප්‍රධාන ලේකම් සේපාල ලියනගේ මහතා පවසන්නේ ශ්‍රී ලංකා ගමනා ගමන මණ්ඩලයට අයත් ගම්පහ, මහනුවර ප්‍රදේශවල හා සබරගමුව දකුණ යන පළාත්වල ඩිපෝ රැසක සේවකයින්ට සිය මාසික වේතනය නියමිත දිනට ලැබී නොමැති බවයි. ශ්‍රී ලංකා ගමනා ගමන මණ්ඩලයට සෑම මසකම රුපියල් මිලියන 589 ක් මහා භාණ්ඩාගාරයෙන් වෙන් කළ යුතු වුවත් මේ වන විට ලබාදෙන්නේ රුපියල් මිලියන 223 කට ආසන්න මුදලක් බව ඔහු පෙන්වාදෙයි. පවත්නා තත්ත්වය හමුවේ ඩිපෝ සේවකයින්ගේ ගැටලු විසඳීමට ප්‍රවාහන බලධාරීන් වහා පියවර ගත යුතු බව සේපාල ලියනගේ මහතා අවධාරණය කරයි. ඡායාරූපවලින් දැක්වෙන්නේ මාතර පැවති උද්ඝෝෂණයේ අවස්ථාවන්ය", "URL": "https://lankatruth.com/si/?p=1759", "Category": "පුවත්", "Parent URL": null}