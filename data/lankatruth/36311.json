{"Source": "Lankatruth", "Timestamp": "June 21, 2017", "Headline": "SAITM විරෝධී පාගමණට අධිකරණයෙන් අවසර", "News Content": "වෛද්‍ය උපාධිය මුදලට විකුණන මාලඹේ සයිටම් ආයතනය අහෝසි කරන ලෙස ඉල්ලමින් අද (21) කොළඹදී පැවැත්වෙන විරෝධතා පාගමණ මහජනයාට සහ වාහනවලට බාධාවක් ඇති නොවන අයුරින් පැවැත්වීමට අවසර ලබා දීමට කොටුව මහේස්ත්‍රාත් අධිකරණය කටයුතු කර ඇත. එම විරෝධතා පාගමන වලක්වාලමින් නියෝගයක් නිකුත් කරන ලසෙ පොලීසිය අධිකරණයෙන් ඉල්ලා තිබිණි. ඒ අනුව අදාළ පෙළපාලිය, උද්ඝෝෂණය සාමකාමීව හා නීත්‍යානුකූල අයුරින් පවත්වාගෙන යාමට අවසර ලබා දී ඇති අතර ජනාධිපති ලේකම් කාර්යාලයට බලහත්කාරයෙන් සහ සාමය කඩවන ආකාරයෙන් ඇතුල්වීම වලක්වාලීමටද අධිකරණය කටයුතු කර ඇත. වෛද්‍ය ශිෂ්‍ය ක්‍රියාකාරී කමිටුව හා අන්තර් විශ්වවිද්‍යාල ශිෂ්‍ය බල මණ්ඩලය මෙම විරෝධතා පාගමන සංවිධානය කර තිබේ.", "URL": "https://lankatruth.com/si/?p=36311", "Category": "පුවත්", "Parent URL": null}