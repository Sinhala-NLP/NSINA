{"Source": "Lankatruth", "Timestamp": "October 9, 2021", "Headline": "පැරණි ක්‍රමයටවත් පළාත් සභා තියන්න බැහැ… දිනේෂ් ගුණවර්ධන", "News Content": "නව පනතක් සම්මත නොකර පැරණි ක්‍රමයට හෝ පළාත් සභා ඡන්දය පැවැත්විය නොහැකි බව නීතිපතිවරයා දැනුම්දී ඇතැයි මැතිවරණ නීති ප්‍රතිසංස්කරණය සඳහා පත් කෙරුණු පාර්ලිමේන්තු විශේෂ කාරක සභාවේ සභාපති, සභානායක දිනේෂ් ගුණවර්ධන පවසයි. දීර්ඝ කාලයක් තිස්සේ මහජන නියෝජිතයන් නොමැතිව ක්‍රියාත්මක වන පළාත් සභා සඳහා ඡන්දයක් පැවැත්වීම අත්‍යාවශ්‍ය වුවත් ඊට ඇති එකම බාධාව මෙම නීතිමය තත්වය බවද සභාපතිවරයා එම කාරක සභාවට දැනුම් දී ඇත. මැතිවරණ නීති ප්‍රතිසංස්කරණ සඳහා වූ පාර්ලිමේන්තු විශේෂ කාරක සභාව එහි සභාපති දිනේෂ් ගුණවර්ධනගේ ප්‍රධානත්වයෙන් පාර්ලිමේන්තු සංකීර්ණයේ දී ඊයේ (08)රැස්වී තිබේ.", "URL": "https://lankatruth.com/si/?p=124350", "Category": "පුවත්", "Parent URL": null}