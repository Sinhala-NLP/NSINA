{"Source": "Lankatruth", "Timestamp": "September 15, 2018", "Headline": "වියළි කාලගුණයෙන් දිස්ත්‍රික්ක ගණනාවකට බලපෑම්", "News Content": "දිවයිනට බලපා ඇති උණුසුම් කාලගුණික තත්වය හේතුවෙන් මේ වන විට දිස්ත්‍රික්ක 16 ක ජනතාව දැඩි පීඩනයට ලක්ව ඇතැයි වාර්තා වේ. ආපදා කළමණාකරණ මධ්‍යස්ථානය නිකුත්කළ තොරතුරුවලට අනුව වියළි කාලගුණය හේතුවෙන් මේ වන විට දෙලක්ෂ අටදහස් එකසිය තිස් නවදෙනෙකු(208139) දෙනෙකු පීඩාවට පත්ව සිටියි. ඒ අතුරින් පොළොන්නරුව සහ පුත්තලම දිස්ත්‍රික්කවල ඇතැම් ප්‍රදේශවල ජනතාව පානීය ජල අර්බුධයකට මුහුණ පා ඇති අතර යාපනය, පුත්තලම, අනුරාධපුර, පොළොන්නරුව, අම්පාර ඇතුළු දිස්ත්‍රික්ක ගණනාවක ජනතාව උණුසුම් කාලගුණයෙන් අපහසුතාවයට ලක්වී ඇත. විශේෂයෙන්ම උතුර නැගෙනහිර පළාත්වලට දැඩි උණුසුම් කාලගුණික තත්වයක් ඊයේ(14) මෙන්ම අද(15) දිනයේත් දක්නට ලැබුණි. ගතවූ පැය 24 තුළ වැඩිම උෂ්ණත්වය වව්නියාවෙන් වාර්තා වී ඇති අතර එහි අගය දැක්වුණේ සෙල්සියස් අංශක 37.3ක් ලෙසයි. අධික වියළි කාලගුණික තත්වය හමුවේ උතුර , උතුරු මැද සහ නැගෙනහිර පළාත්වල වැව් රැසක ජලමට්ටම් පහල බැස ඇති අතර වගාබිම් ඉරිතලා ගොස් තිබේ.", "URL": "https://lankatruth.com/si/?p=59429", "Category": "පුවත්", "Parent URL": null}