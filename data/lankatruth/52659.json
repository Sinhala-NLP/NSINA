{"Source": "Lankatruth", "Timestamp": "May 21, 2018", "Headline": "වෙනිසියුලාව තවත් වසර 6ක් මධුරෝට", "News Content": "(සංස්කරණය) ඇමරකාව ප්‍රමුඛ බටහිර කඳවුරින් එල්ලවූ විවිධ තර්ජන, බාධක සහ බලපෑම් හමුවේ රටවල් ගණනාවක් වෙනිසියුලා ජනාධිපතිවරණයෙන් මධුරෝලද ජයග්‍රහණය අගය කරමින් තම ප්‍රසාදය පළකර ඇත. කියුබානු නව ජනාධිපති ඩයස් කානල් සහ හිටපු ජනාධිපති හා කොමියුනිස්ට් පක්ෂයේ ලේකම් රහුල් කස්ත්‍රෝ ද මධුරෝගේ ජයග්‍රහණය අගය කරමින් පවසා ඇත්තේ ඉදිරියේදී එල්ලවීමට නියමිත සියලු අභියෝගයන් හමුවේ තම ප්‍රමුඛ සහයෝගය වෙනිසියුලාවට ලබාදීමට තමන් සූදානම් බවයි. චීනය, රුසියාව, චිලී, සැල්වදෝරය, බොලීවියාව සහ ලෝක පාපන්දු ශූර මැරඩෝනාද දැනටමත් මධුරෝගේ ජයග්‍රහණයට සුබ පතා ඇති අතර ඇමරිකාව ප්‍රමුඛ බටහිර ගැති රටවල් කිහිපයක් මැතිවරණය සාධාරණ නොවන බව පවසමින් මධුරෝගේ ජයග්‍රහණය තමන් නොපිලිගන්නා බව පවසා ඇත. ඔවුන්ගේ ප්‍රධාන තර්කය බවට පත්වී ඇත්තේ ඡන්දය පාවිච්චි කළ ප්‍රතිශතය 46%ක් වීමයි. නමුත් ඇමරිකාව, ප්‍රංශය මෙන්ම කොලොම්බියාව, මෙක්සිකෝව යන රටවල්වල මෑතකදී පැවති ඡන්දවලදීද ඡන්ද ප්‍රතිශතය 46% නොයික්මවූ බව වාර්තා වී ඇත. එලෙසම CEELA නැමති ලතින් ඇමරිකානු මැතිවරණ විමර්ෂකයන්ගේ කවුන්සිලයද පවසා ඇත්තේ මැතිවරණ ක්‍රියාවලිය සාධාරණව පැවති බවත් එබැවින් මැතිවරණ ජයග්‍රහණය පිළිගත යුතු බවත් යයිද වාර්තා වී ඇත.", "URL": "https://lankatruth.com/si/?p=52659", "Category": "විදෙස් පුවත්", "Parent URL": null}