{"Source": "Lankatruth", "Timestamp": "July 25, 2018", "Headline": "ග්‍රීසියේ ලැව් ගින්නෙන් මිය ගිය ගණන ඉහළට (ඡායා)", "News Content": "ග්‍රීසියේ ඇතෑන්ස් නුවර ආශ්‍රිතව පැතිරගිය ලැව් ගිනි හේතුවෙන් මියගිය සංඛ්‍යාව මේ වන විට 50 ඉක්මවා ඇති අතර 11 දෙනෙකුගේ තත්වය බරපතල බව එරට බලධාරීන් නිවේදනය කරයි. වාර්තාගත තුවාල ලැබූවන් ගණන 104 ඉක්මවා ඇත. වැඩිම පිරිසක් ගින්නට ගොදුරුවී ඇත්තේ ඇතෑන්ස් නුවරට කිලෝමීටර 40ක් ඊසාන දෙසින් පිහිටි මාටි ප්‍රදේශයේය. බොහෝ දෙනෙකු ගින්නට ගොදුරුව ඇත්තේ මෝටර් රථ තුළදී සහ නිවෙස් තුළදී බව විදෙස් මාධ්‍ය වාර්තා දක්වයි. මාටි ප්‍රදේශයේ ගින්නට හසුවූ නිකේතනයක මල සිරුරු 26ක් පමණ සොයාගෙන ඇතැයි ද වාර්තා වේ.", "URL": "https://lankatruth.com/si/?p=56686", "Category": "විදෙස් පුවත්", "Parent URL": null}