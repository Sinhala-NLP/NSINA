{"Source": "Lankatruth", "Timestamp": "May 18, 2018", "Headline": "වෛද්‍යවරුන්ගේ සංඛේත වර්ජනය අවසන්", "News Content": "සිංගප්පූරුව සමඟ රජය අත්සන් තබා ඇති නිදහස් වෙළඳ ගිවිසුමට සිය විරෝධය පලකරමින් රජයේ වෛද්‍ය නිලධාරීන්ගේ සංගමය පැය 24ක් පුරා පවත්වාගෙන ගිය සංඛේත වැඩ වර්ජනය අද(18) උදෑසන 8.00ට අවසන් වීමට නියමිතය. වෛද්‍ය නිලධාරීන්ගේ සංගමය පවසා සිටින්නේ ගිවිසුම හරහා විවිධ වෘත්තීයවේදීන් මෙරටට පැමිනීම මෙරට වෘත්තිකයන් හට තර්ජනයක් වන බවයි. ඉදිරියේ දී මේ සඳහා ඉන්ජිනේරු , විදුලි , නීතිවේදී ඇතුලු වෘත්තිකයන් රැසක් මෙම ගිවිසුම අහෝසිකරන ලෙස රජයට බලකිරීමට වෘත්තීය කියාමාර්ගවලට එළඹීමට නියමිතබව වාර්ථා වේ. වෛද්‍යවරුන්ගේ වෘත්තීය ක්‍රියාමාර්ගය ළමා රෝහල්, පිලිකා රෝහල හා හදිසි අනතුරු අංශ ඇතුලු අත්‍යවශ්‍ය රෝගී සත්කාරක ඒකකතුල ක්‍රියාත්මක නොවිනි. වෘත්තීය ක්‍රියාමාර්ගය පිළිබඳ අදහස් දැක්වූවන් අතර බොහෝ පිරිසකගේ මතය වූයේ සිංගප්පූරු නිදහස් වෙළඳ ගිවිසුම රටට අහිතකර බවයි", "URL": "https://lankatruth.com/si/?p=52378", "Category": "පුවත්", "Parent URL": null}