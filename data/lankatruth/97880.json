{"Source": "Lankatruth", "Timestamp": "October 16, 2020", "Headline": "කොරෝනා ආසාදිත බල ප්‍රදේශයක් ලෙස ලංකාවම නම්කරයි", "News Content": "කොවිඩ් -19 රෝගී ආසාදිත බල ප්‍රදේශයක් ලෙස ශ්‍රී ලංකාවම මේ වනවිට නම්කර ඇති බව නියෝජ්‍ය පොලිස්පති අජිත් රෝහණ මහතා පවසයි. කෙසේ වෙතත් ලංකාවේම පෞද්ගලික හා රාජ්‍ය ආයතන ප්‍රාදේශයේ සෞඛ්‍ය නිලධාරීන්ගේ උපදෙස් අනුව කටයුතු කරගෙන යා හැකි බවත් ඔහු පවසයි. “මේ වනවිට ශ්‍රී ලංකාවම රෝගී ආසාදිත බල ප්‍ර දේශයක් ලෙස නම් කර තිබෙන්නේ. එවැනි අවස්ථාවකදී කර්මාන්ත ශාලා වෙනත් සේවා සපයන ස්ථාන රජයේ කාර්යාල පෞද්ගලික කාර්යාල යම් යම් කොන්දේසි යටතේ පවත්වාගෙන යෑමට හැකියාව පවතිනවා. ඕනෑම ප්‍රදේශයක ආයතනයක් පවත්වාගෙන යනවානම් එම ආයතනයේ සිටින සේවකයන් සංඛ්‍යාව ප්‍රදේශයේ සෞඛ්‍ය නිලධාරීන් විසින් නිර්දේශකරනවා. එම උපදෙස් අනුව සේවක සංඛ්‍යාව පවත්වාගෙන යා යුතුයි. සේවකයින් වැඩියෙන් සිටිනවානම් වැඩ මුර අනුව කටයුතු කළයුතුයි. සැම විටම, වරින් වර උෂ්ණත්වය පරීක්ෂා කරන්න ඕන, දුරස්ථභාවය පවත්වාගෙන යා යුතුයි. මුහුණු ආවරණපැළඳිය යුතුයි. අත්සේදීමේ ස්ථාන ස්ථාපිත කළ යුතුයි.” යනුවෙන් ඔහු වැඩිදුරටත් පැවසීය.", "URL": "https://lankatruth.com/si/?p=97880", "Category": "පුවත්", "Parent URL": null}