{"Source": "Lankatruth", "Timestamp": "October 9, 2017", "Headline": "තායිවාන් බැංකු කොල්ලයටත් රවීගේ සම්බන්ධයක්", "News Content": "සුප්‍රසිද්ධ තායිවාන් බැංකු කොල්ලය සම්බන්ධයේන අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව විසින් සොයමින් සිටින පුද්ගලයා රවී කරුණානායක මහතාට අයත් නව ප්‍රජාතන්ත්‍රවාදී පෙරමුන (හන්සයා) පක්ෂයේ වත්මන් සභාපතිවරයා වන ශලිල මුණසිංහ නැමැත්තා බව වාර්තා වේ. මොහු ලිටිරෝ සමාගමේ සභාපතිවරයා ලෙසද කටයුතු කරමින් සිටියි. තායිවාන් ඊස්ටන් ඉන්ටර්නැෂනල් බැංකුවේ ගිණුම්වලට අනවසරයෙන් ඇතුළු වී එහි රහස්‍ය දත්ත වෙනස් කර රුපියල් තිස්පන් කෝටියකට අධික මුදලක් ලබා ගැනීමේ සිද්ධියට සම්බන්ධ එක් පුද්ගලයෙකු මේ වනවිට අත්අඩංගුවට ගෙන ඇති අතර ඔහු හිටපු ජ්‍යෙෂ්ඨ හමුදා නිලධාරියකුගේ පුත්‍රයෙකු වන එම්.සී නම්මුනි නැමැත්තාය. ඔහු මේ වනවිට ලබන 11වනදා තෙක් රක්ෂිත බන්ධනාගාර ගත කර ඇත. මොහු එංගලන්තයේ අධ්‍යාපනය ලැබූවෙකු බවත් මීට වසර කිහිපයකට පෙර ලංකාවට පැමිණ ඉදිකිරීම් ක්ෂේත්‍රයට සම්බන්ධ ව්‍යාපාරයක් ආරම්භ කර ඇති බවත් විමර්ශනවලදී හෙළි වි තිබේ. එමෙන් ඔහුට අයත් බව පැවසේන රොස්මිඩ් පෙදෙසේ පිහිටි කාර්යාලයක් වැටලූ අපරාධ පරීක්ෂණ දෙපාර්තමේන්තුව එහි තිබී රහසිගත ලිපි ලේඛන තොගයක් සමග මෙම වංචාවෙන් උපයාගත් බවට සැකකරන රුපියල් ලක්ෂ 40ක මුදලක්ද සොයාගෙන ඇත. තායිවානයෙන් විශේෂ කණ්ඩායමක් හෙට (10) දින පැමිණීමටද නියමිත බව මේ අතර වාර්තා වේ. ජනාධිපති මෛත්‍රීපාල සිරිසේන මහතා පසුගිය මහ මැතිවරණයේදි පොදු අපේක්ෂකයා ලෙස තරඟවැදුනේද ශලිල මුණසිංහ මහතාගේ සභාපතිත්වයෙන් යුත් මෙම පක්ෂයෙනි.", "URL": "https://lankatruth.com/si/?p=42211", "Category": "පුවත්", "Parent URL": null}