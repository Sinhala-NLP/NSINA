{"Source": "Lankatruth", "Timestamp": "September 16, 2022", "Headline": "රැජිනට අවසන් ගෞරව දක්වන්න ජනපති රනිල් බ්‍රිතාන්‍යයට", "News Content": "මහා බ්‍රිතාන්‍යයේ වෙස්ට්මිනිස්ටර් දෙව් මැදුරේ ලබන 19 වැනිදා පැවැත්වෙන දෙවැනි එළිසබෙත් මහ රැජිනගේ අවමංගල්‍ය උත්සවයට සහභාගී වීම සඳහා ජනාධිපති රනිල් වික්‍රමසිංහ හෙට (17) අලුයම මහා බ්‍රිතාන්‍ය බලා පිටත්ව යාමට නියමිත බව වාර්තා වේ. එලිසබෙත් රැජිනගේ අභාවය පිළිබඳව, එක්සත් රාජධානියේ රාජකීය පවුලට, එරට රජයට සහ ජනතාවට ජනාධිපති රනිල් වික්‍රමසිංහ මීට පෙර ශ්‍රී ලංකාවෙි බලවත් ශෝකය පළ කර තිබිණි. එළිසබෙත් මහ රැජිනගේ අවසන් කටයුතු සිදු කෙරෙන ලබන 19 වැනිදා ශ්‍රී ලංකාවේ ශෝක දිනයක් ප්‍රකාශයට පත් කිරීමටද ජනාධිපති රනිල් වික්‍රමසිංහ කටයුතු කළ අතර එදින මෙරට රජයේ නිවාඩු දිනයක් බවටද පත් කර තිබේ. ලංකාව බ්‍රිතාන්‍ය යටත්විජිතයක්ව පවතින විට 1952 – 1972 කාලයේ ලංකාවේ රැජින වූයේ දෙවන එළිසබෙත් රැජිනයි.", "URL": "https://lankatruth.com/si/?p=139325", "Category": "පුවත්", "Parent URL": null}