{"Source": "Lankatruth", "Timestamp": "August 31, 2021", "Headline": "බැසිල් වැඩේ අතට ගනී", "News Content": "ඊයේ (30) සූම් තාක්ෂණය ඔස්සේ කැබිනට් මණ්ඩලය රැස්වූ අවස්ථාවේ මේ වන විට ඇති වී තිබෙන ආර්ථික අර්බුදය සම්බන්ධයෙන් නව ලිබරල්වාදී කෙටිකාලීන විසඳුම් ගණනාවක් යෝජනා කර ඇත.  රාජ්‍ය සේවකයන්ගේ වැටුප් නොවන දීමනා කපා හැරීම,ඉදිරියේදී ක්‍රියාත්මක කිරීමට නියමිත වූ සංවර්ධන ව්‍යාපෘති අත්හිටුවීම,රජයේ ආයතනවලට බඳවා ගැනීම් නොකිරීම සහ අඩු ආදායම්ලාභි ජනතාවට ලබා දෙන සහනාධාර තව දුරටත් කපා හැරීම යන මූලික ක්‍රියාමාර්ග යෝජනා කර ඇත. මෙම ක්‍රියාමාර්ගවලට කැබිනට් අනුමැතිය ලබාදී ඇති අතර ලබන නොවැම්බර් මස ඉදිරිපත් කිරීමට නියමිත අයවැය ලේඛණය මගින් තව දුරටත් රජයේ වියදම් කපා හැරීමට සූදානම් වීමේ පෙරනිමිති මෙමගින් ඉදිරිපත් කර තිබේ.  මෙහිදී මෙම වසරේ අපේක්ෂිත රජයේ ආදායම යොදවා පුනරාවර්තන වියදම් පියවා ගැනීමට හෝ ප්‍රමාණවත් නොවන බව ඇමති මණ්ඩලයට පෙන්වා දී ඇත.  එයට අමතරව මෙරට සිටින ඇමරිකානු තානාපතිවරිය, එක්සත් ජාතික පක්ෂයේ පාර්ලිමේන්තු මන්ත්‍රී රනිල් වික්‍රමසිංහ, ආචාර්ය හර්ෂ ද සිල්වා ආදීන්ගේ උපදෙස් අනුව ඉදිරි කෙටි කාලීන ආර්ථික උපාය මාර්ග සකස් කිරීමේ ප්‍රවනතාවක් ද පළකර තිබේ.", "URL": "https://lankatruth.com/si/?p=122297", "Category": "පුවත්", "Parent URL": null}