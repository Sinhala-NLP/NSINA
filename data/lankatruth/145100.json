{"Source": "Lankatruth", "Timestamp": "March 3, 2023", "Headline": "කොළඹ ප්‍රදේශ කිහිපයකට පැය 24ක ජල කප්පාදුවක්", "News Content": "හෙට (04) පස්වරු 2.00 සිටලබන 05 වනදා පස්වරු 2.00 දක්වා කොළඹ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කොළඹ 01 සිට 04, කොළඹ 07 සිට 11, කඩුවෙල නගරය සහ ඒ අවට කොලොන්නාව නගර සභා ප්‍රදේශය, වැල්ලම්පිටිය සහ කොටිකාවත්ත යන ප්‍රදේශවලට මෙලෙස ජල සැපයුම අත්හිටුවීමට නියමිතය. මෙලෙස ජල සැපයුම අත්හිටුවන්නේ, මාලිගාකන්ද ජලාශය වෙත ජලය සැපයෙන සම්ප්‍රේෂණ ජල නල පද්ධතියට අදාළව ව්‍යාපෘති මගින් සිදුකරනු ලබන අත්‍යාවශ්‍ය වැඩිදියුණු කිරීමක් හේතුවෙන් බව වැඩිදුරටත් සදහන් වේ.", "URL": "https://lankatruth.com/si/?p=145100", "Category": "පුවත්", "Parent URL": null}