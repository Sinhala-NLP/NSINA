{"Source": "Lankatruth", "Timestamp": "February 15, 2012", "Headline": "තෙල් මිල වැඩිකිරීමට එරෙහි ජවිපෙ උද්ඝෝෂණයට කදුළුගෑස්", "News Content": "ආණ්ඩුවේ නාස්තිකාර වියදම් නවතා ඉන්ධනමිල වහා අඩු කරන ලෙස ආණ්ඩුවට බල කරමින් ජනතා විමුක්කි පෙරමුණ විසින් පවත්වන ලද විරෝධතා පාගමනට කදුළුගෑස් ප්‍රහාරයක් එල්ල කර ඇත. උද්ඝෝෂකයන්ට ආපසු හැරී යන ලෙස දන්වමින් පොලිසිය කිහිපවරක්ම නියෝගකර ඇති අතර එම අණ නොතැකූ ජනතා විමුක්ති පෙරමුණේ සාමාජිකයින් පොලිස් බාදක බිද දමා ඉදිරියට ඇදී ඇත. ඒ අවස්ථාවේ පොලිසිය විසින් ඇමෝනියා මිශ්‍ර ජලය සහ කදුළුගෑස් ප්‍රහාරයක් එල්ල කර ඇත. මෙම ප්‍රහාරය හමුවේ වෙනත් මාර්ගයකින් පිවිසි උද්ඝෝෂකයින් නැවතත් විරෝධතාවයේ නියැලී ඇත. මේ මොහොත වන විටත් එම ස්ථානයටද පොලිසිය විසින් ඇමෝනියා මිශ්‍ර ජලය සහ කදුළුගෑස් එල්ල කරමින් ඇත.", "URL": "https://lankatruth.com/si/?p=1411", "Category": "පුවත්", "Parent URL": null}