{"Source": "Lankatruth", "Timestamp": "October 6, 2020", "Headline": "ඇඳිරිනීතිය පැනවූ ප්‍රදේශවල සේවකයන් ගම්වලට ගන්න එපා", "News Content": "දිවුලපිටිය, මිනුවන්ගොඩ සහ වේයන්ගොඩ යන පොලිස් බල ප්‍රදේශවල සහ ගම්පම පොලිස් අධිකාරී කොට්ඨාසය තුළ පිහිටා ඇති කර්මාන්තශාලාවල සේවය කරන සේවක සේවිකාවන් දැනටමත් නවාතැන්ගෙන සිටින ස්ථානයන්හිම රැඳිසිටින ලෙසත් කිසිවිටකත් තම ගම්බිම් බලා පිටත්ව නොයන ලෙසත් පොලීසිය ඉල්ලා සිටී. නිවේදනයක් නිකුත් කරමින් පොලිස් මාධ්‍ය කොට්ඨාසය සඳහන් කරන්නේ එම කර්මාන්ත ශාලාවන්හී කළමණාකාරීත්වය එම සේවක සේවිකාවන් ඔවුන්ගේ ගම් ප්‍රදේශ වෙත පිටත් කර හැරීමෙන් වැළකිය යුතු බවය.", "URL": "https://lankatruth.com/si/?p=97080", "Category": "පුවත්", "Parent URL": null}