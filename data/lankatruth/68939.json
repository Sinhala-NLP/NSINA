{"Source": "Lankatruth", "Timestamp": "February 25, 2019", "Headline": "40 වැනි ජිනීවා මානව හිමිකම් මණ්ඩල සැසිය ඇරඹේ", "News Content": "ජිනීවා මානව හිමිකම් මණ්ඩලයේ 40 වැනි සැසි වාරය අද(25) ස්විස්ටර්ලන්තයේ ජිනීවා හිදී ආරම්භවීමට නියමිතව ඇත. මෙම සැසිය ශ්‍රී ලංකාව සම්බන්ධයෙන් සුවිශේෂී වන අතර 2015 වසරේ ශ්‍රී ලංකාව සම්බන්ධව ජගත් මානව හිමිකම් මණ්ඩලය සම්මත කරගත් යෝජනාවේ ප්‍රගතිය සම්බන්ධ වාර්තාව කවුන්සිලය හමුවේ සභාගතවීමට නියමිතව ඇත. මෙම වාර්තාව මගින් කරුණු දක්වා ඇත්තේ මෙරටෙහි ප්‍රතිසන්ධාය, වගවීම සහ මානව හිමිකම් ප්‍රවර්ධනය සම්බන්ධයෙනි. 40 වැනි සංවත්සරය මානව හිමිකම් පිළිබඳ එක්සත් ජාතීන්ගේ මහ කොමසාරිස් මිෂෙල් බැචලේගේ ප්‍රධානත්වයෙන් ආරම්භ වන අතර මාර්තු මස 22 දක්වා සමුළුව පැවැත්වීමට නියමිතව ඇත.", "URL": "https://lankatruth.com/si/?p=68939", "Category": "පුවත්", "Parent URL": null}