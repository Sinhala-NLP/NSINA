{"Source": "Lankatruth", "Timestamp": "August 29, 2021", "Headline": "තවත් සෞඛ්‍ය පුටු පෙරලියක්", "News Content": "සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන එම තනතුරින් ඉවත් කිරීමේ සූදානමක් තිබෙන බවට මාධ්‍ය වාර්තා පළවේ.  ග්‍රමීය ප්‍රදේශ සංවර්ධන සහ ගෘහාස්ත්‍රිත සත්ව පාලන හා සුලු ආර්ථික බෝග වගා ප්‍රවර්ධන රාජ්‍ය අමාත්‍යංශයේ ලේකම් විශේෂඥ වෛද්‍ය අමල් හර්ශ ද සිල්වා එම තනතුරට පත් කිරීමට ආණ්ඩුව සූදානම් වන බවත් එම මාධ්‍ය වාර්තාවල දැක්වේ. මෙම වාර්තා අනුව ආණ්ඩුවේ කැබිනට් මණ්ඩලය මාරු කිරීම සහ ඉහලම නිලධාරීන් මාරු කිරීම සෞඛ්‍ය අමාත්‍යංශය සම්බන්ධයෙන් විශේෂත්වයක් ගෙන තිබේ. කොවිඩ් පළමු රැල්ල අවස්ථාවේදී එය සාර්ථකව මර්දනය කිරීමට පුරෝගාමී කාර්යභාරයක් ඉටු කළ විශේෂඥ දැනුමක් සහිත සියලුම දෙනා අදාළ තනතුරුවලින් ඉවත් කරනු ලැබීය. ඉන්පසු අවස්ථා කීපයකදී ඉහල නිලධාරීන් වෙනස් කෙරිණ.", "URL": "https://lankatruth.com/si/?p=122169", "Category": "පුවත්", "Parent URL": null}