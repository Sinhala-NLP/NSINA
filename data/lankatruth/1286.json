{"Source": "Lankatruth", "Timestamp": "February 7, 2012", "Headline": "සංචාරක හෝටලයකදී ජර්මන් කතකට අතවර", "News Content": "මාතර දික්‌වැල්ල ප්‍රදේශයේ සංචාරක හෝටලයක සිටි ජර්මන් ජාතික සුරූපී කාන්තාවකට හෝටල් කාමරයේදී කිසියම් පුද්ගලයකු විසින් අතවර කළ බව කියන සිද්ධියක්‌ සම්බන්ධයෙන් දික්‌වැල්ල පොලිසිය පරීක්‍ෂණ ආරම්භ කර ඇත. අලුයම 3.00 ට පමණ ජර්මන් කාන්තාව හදිසියේ අවදි වී ඇති අතර කිසියම් පුද්ගලයකු ඒ වන විට ඇයට අතවර කරමින් සිට ඇත.එහිදී කාන්තාව කෑගසා ඇති අතර නාඳුනන පුද්ගලයා නිරුවතින්ම කාමරයෙන් පැන දිවගොස්‌ තිබේ. මේ සම්බන්ධයෙන් දික්‌වැල්ල පොලිසිය පුළුල් පරීක්‍ෂණයක්‌ ආරම්භ කර ඇති අතර ඊයේ (6 දා) සවස්‌ වනතුරුත් කිසිවකු අත්අඩංගුවට ගෙන නොතිබිණි.", "URL": "https://lankatruth.com/si/?p=1286", "Category": "පුවත්", "Parent URL": null}