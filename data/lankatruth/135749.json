{"Source": "Lankatruth", "Timestamp": "June 20, 2022", "Headline": "මහින්දගේ නම ගැසූ තවත් දේපොලක් විකුණයි", "News Content": "මහින්ද රාජපක්ෂ යනුවෙන් නම් කර තිබෙන දියගම ක්‍රීඩා සංකීර්ණය විකුනා දැමීමට ආණ්ඩුව සැලසුම් කරමින් තිබේ. ක්‍රීඩා හා තරුණ කටයුතු ඇමති රොෂාන් රණසිංහ මෙම සැලසුම පිළිබඳව පසුගිය 15 වෙනිදා හෙලිකර ඇත. මෙම ක්‍රීඩාංගනය ඉදිකිරීමට බව කියමින් තමන්ගෙන් රුපියල් කෝටි 100ක් ලබාගත් බව එවකදී තිබූ සෙලින්කෝ සමූහ ව්‍යාපාරයේ අධිපති ලලිත් කොතලාවල ප්‍රසිද්ධියේ හෙළි කර තිබිණි. මහජන මුදල් අසීමිතව යොදවා හමුදාවේ සෙබලුන්ද යෙදවීමෙන් මෙම ක්‍රීඩා සංකීර්ණය ඉදිකළ අතර මේ වනවිට එය නඩත්තු කිරීමට පවා නොහැකිව අත්හැර දමා තිබේ. මෙම පසුබිම යටතේ රාජ්‍ය හා පෞද්ගලික අංශයේ ඒකාබද්ධ ව්‍යාපෘතියක් ලෙස පවත්වාගෙන යාමට සූදානම් බව ඇමතිවරයා හෙලිකර තිබේ.", "URL": "https://lankatruth.com/si/?p=135749", "Category": "පුවත්", "Parent URL": null}