{"Source": "Lankatruth", "Timestamp": "August 14, 2017", "Headline": "සිරියානු හමුදා තීරණාත්මක භූමියක් මුදා ගනී!", "News Content": "වසර ගණනාවක් පුරා අයි.එස්. ත්‍රස්තවාදීන්ට එරෙහිව සටන්වදින සිරියානු හමුදාව සිරියාවේ අල් සුක්නා ප්‍රදේශය මුදා ගැනීමට සමත්ව ඇති බව වාර්තා වේ. රුසියානු ගුවන් හමුදාවේ සහාය ඇතිව එල්ල කරනු ලැබූදැවැන්ත හමුදා ප්‍රහාරයකින් අනතුරුව මෙම ප්‍රදේශය මුදා ගැනීමට හැකියාව ලැබීඇත. යුප්‍රටීස් ගංගාව ආසන්නයේ ඇති මූලෝපායීක නගරයක් වන දියරසෝල් නගරයද මුදා ගැනීමට මෙම අල් සුක්නා ප්‍රදේශය මුදා ගැනීමත් සමග සිරියානු හමුදාවන්ට හැකි වනු ඇතැයි විශ්වාස කෙරේ. සිරියාවේ ස්වාභාවික වායූ හා පොසිල ඉන්ධනවලින් පොහොසත්ම භූමියක් දියරසෝල් ප්‍රදේශය අයි.එස්. ත්‍රස්තවාදීන්ට නතු වීමෙන් අනතුරුව ඉන්ධන ජාවාරම සිදු කරමින් තමන්ට අවශ්‍ය අරමුදල් රැස් කිරීම අයි.එස්. ත්‍රස්තවාදීන් විසින් සිදු කරනු ලැබීය. කෙසේ වෙතත් මේ වනවිට අයි.එස්. ත්‍රස්තවාදීන් සතුව තිබූදැවැන්තම බලකොටුවක් වූඇලෙප්පෝ නගරය සිරියානු හමුදාව විසින් මුදා ගැනීමත් සමග මේ වනවිට අයි.එස්. ත්‍රස්තවාදීන් දැවැන්ත පසුබෑමකට ලක්ව ඇති බව පැවසේ.", "URL": "https://lankatruth.com/si/?p=39399", "Category": "විදෙස් පුවත්", "Parent URL": null}