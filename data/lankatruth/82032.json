{"Source": "Lankatruth", "Timestamp": "October 1, 2019", "Headline": "මහින්දගේ සිල් රෙදි බෙදීමට නොදෙවෙනි දයා ගමගේගේ වටවන්දනාව මැතිවරණ කොමසමෙන් නතරකරයි", "News Content": "පැවති 2015 ජනාධිපතිවරණය සමයේ මැතිවරණ නීතිය උල්ලංඝණය කරමින් ලංකා විදුලි සංදේශ නියාමන කොමිෂන් සභාවේ මුදල් වියදම් කරමින් මහින්ද රාජපක්ෂ මහතා සිල් රෙදි බෙදා දුන් ආකාරයේම නීති විරෝධීව මැතිවරණ අල්ලසක් ලෙස ප්‍රාථමික කර්මාන්ත සහ සමාජ සවිබලගැන්වීම් අමාත්‍ය දයා ගමගේ මහතා විසින් සමෘද්ධි සංවර්ධන දෙපාර්තමේන්තුවේ මුදල් රුපියල් කෝටි තුනකට ආසන්න මුදලක් වය කරමින් අදට (01) නියමිතව තිබූ වැඩිහිටි දිනය මුල් කරගෙන අනුරාධපුරයේ වැඩිහිටි සැමරුමක් සංවිධානය කර තිබී ඇති නමුත් මැතිවරණ කොමිෂන් සභාව වෙත ලැබී ඇති පැමිණිල්ලක් අනුව එය අත්හිටුවීමට එම කොමිෂන් සභාව කටයුතු කර තිබේ. මෙවැනි වැඩිහිටි දින සැමරුමක් මීට පෙර සිදු කර නැත. මේ සඳහා සෑම ප්‍රාදේශීය ලේකම් කොට්ඨාසයකින්ම වැඩිහිටියන් 50 බැගින් සියලුම ප්‍රාදේශීය ලේකම් කොට්ඨාස ආවරණය වන පරිදි වැඩිහිටියන් 25,000ක් සම්බන්ධ කරගැනීමට සැලසුම් කර තිබී ඇති අතර පසුගිය අවුරුදු 4 පුරාවටම වැඩිහිටියන් සඳහා කිසිඳු සැලමුක් නොතිබී වැඩිහිටියන්ගේ දීමනාවෙන්ද රුපියල් 200ක් කප්පාදු කළ ආණ්ඩුවට, ජනාධිපතිවරණයක්ද කැඳවා ඇති මොහොතක හදිසියේම වැඩිහිටියන්ව මතක් වී තිබේ.", "URL": "https://lankatruth.com/si/?p=82032", "Category": "පුවත්", "Parent URL": null}