{"Source": "Lankatruth", "Timestamp": "November 7, 2018", "Headline": "අද මධ්‍යම රාත්‍රියේ පාර්ලිමේන්තුව විසුරුවන ලකුණු!", "News Content": "පාර්ලිමේන්තුව අද (07) මධ්‍යම රාත්‍රියේ විසුරුවා හැරීමට ජනාධිපති මෛත්‍රීපාල සිරිසේන මහතා සලකා බලමින් සිටින බව වාර්තාවේ. දේශපාලන ආරංචි මාර්ග සඳහන් කරන්නේ බොහෝ දුරට අද මධ්‍යම රාත්‍රියේ සිට පාර්ලිමේන්තුව විසුරුවා හැරීමේ නිවේදනය නිකුත් කරනු ඇති බවය. මෙලෙස පාර්ලිමේන්තුව විසුරුවා හැරියහොත් එය සම්පූර්ණයෙන්ම ප්‍රජාතන්ත්‍රවාය යට කරමින් ජනාධිපතිවරයා විසින් ගනු ලබන ව්‍යවස්ථා විරෝධී ඒකාධිපති තීරණයක් වනු ඇත. 19වන සංශෝධනය අනුව පාර්ලිමේන්තුව පත්වී වසර හතර හමාරක් ගතවීමට පෙර ජනාධිපතිවරයාට පාර්ලිමේන්තුව විසුරුවා හැරිය නොහැකි වන අතර එසේ පාර්ලිමේන්තුව විසුරුවා හරින්නේනම් එය පාර්ලිමේන්තුවේ 2/3ක ඡන්දයකින් සම්මත විය යුතුය.", "URL": "https://lankatruth.com/si/?p=62783", "Category": "පුවත්", "Parent URL": null}