{"Source": "Lankatruth", "Timestamp": "November 16, 2018", "Headline": "පාර්ලිමේන්තුව විසිරුවා හැරීමේ ජනපති නියෝගයට එරෙහිව පංච පුද්ගල විනිසුරු මඬුල්ලක් ඉල්ලයි", "News Content": "පාර්ලිමේන්තුව විසිරුවාහැරීමට ජනාධිපති මෛත්‍රිපාල සිරිසේන මහතා ගත් තීරණය නීති විරෝධී බව ප්‍රකාශ කරන මෙන් ඉල්ලා ගෙනුකර ඇති මූලික අයිතිවාසිකම් පෙත්සම පංච පුද්ගල විනිසුරු මඬුල්ලක් හෝ ඊට වැඩි විනිසුරුවරුන් පිරිසක් හමුවේ විභාගයට ගන්නා ලෙස ශ්‍රේෂ්ඨාධිකරණයට ඉල්ලීමක් ඉදිරිපත් කර තිබේ. මෙම ඉල්ලීම සිදුකර ඇත්තේ නඩු විභාගයේ දී අතුරු පෙත්සම් ඉදිරිපත් කළ ශ්‍රී ලංකා පොදුජන පෙරමුණේ සභාපති මහාචාර්ය ජී එල් පීරිස්, අමාත්‍ය උදය ගම්මන්පිල, ජගත් වැල්ලවත්ත ,ආචාර්ය චන්න ජයසුමන සහ නීතීඥ ප්රේතම්නාත් දොලවත්ත යන අය විසිනි. පෙත්සම්කරුවන් පවසා සිටින්නේ පාර්ලිමේන්තුව විසිරුවා හැරීම සමාජය විශාල කැළඹීමකට ලක්කර ඇති බවත් ඒ හේතුවෙන් විනිසුරුවන් 5 දෙනෙකු හෝ ඊට වැඩි පිරිසක් හමුවේ විභාග කිරීම සුඳුසු බවය. ජනාධිපතිවරයා විසින් පාර්ලිමේන්තුව විසුරුවා හැරීම අභියෝගයට ලක්කරමින් එක්සත් ජාතික පක්ෂය, දෙමළ ජාතික සන්ධානය, ජනතා විමුක්ති පෙරමුණ, සමස්ත ලංකා මහජන කොංග්රවසය,ශ්‍රීලංකා මුස්ලිම් කොංග්රතසය, හිටපු පාර්ලිමේන්තු මන්ත්‍රී මනෝ ගනේෂන්, විකල්ප ප්‍රතිපත්ති කේන්ද්‍රය, නීතිඥ අරුණ ලක්සිරි සහශ්‍රී ලංකා මැතිවරණ කොමිසමේ සාමාජිකයෙකු වන මහාචාර්ය රත්නජීවන් හූල් ඇතුළු පාර්ශව 13ක් විසින් පෙත්සම් ඉදිරිපත් කර තිබුණි. ඒ අනුව ජනාධිපතිවරයා විසින් නිකුත් කළ පාර්ලිමේන්තුව විසුරුවා හැරීමේ ගැසට් නිවේදනය දෙසැම්බර් මස 7 වැනිදා දක්වා ක්‍රියාත්මක කිරීම වලක්වාලමින් අතුරු තහනම් නියෝගයක් ද ඉකුත් දා නිකුත් කරනු ලැබීය.", "URL": "https://lankatruth.com/si/?p=63523", "Category": "පුවත්", "Parent URL": null}