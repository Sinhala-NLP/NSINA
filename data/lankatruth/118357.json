{"Source": "Lankatruth", "Timestamp": "June 23, 2021", "Headline": "තවත් ආසාදිත මවක් සිසේරියන් සැත්කමෙන් පසු ජීවිතක්ෂයට… දරුවා සුවෙන්…", "News Content": "කොරෝනා ආසාදිතව සිටියදී සීසේරියන් සැත්කමකින් සිය දරුවා බිහි කළ 30 හැවිරිදි මවක් හෝමාගම රජයේ රෝහලේදී මිය ගොස් තිබේ. මෙම මව දීප්ති ප‍්‍රමෝදිනී නැමැති ලූ‍ර්දු මාවත, උතුරු තොඩුවාව, මාරවිල පදිංචි අයෙකි. ඇයට ඇතිවූ අසනීප තත්වය මත පසුගිය (11) දා නෙවිල් ප‍්‍රනාන්දු රෝහලට ඇතුළත් කොට ඇති අතර එම රෝහලින් කොරෝනා ආසාදිත බව හඳුනා ගැනීමෙන් පසු හෝමාගම රෝහලට මාරු කොට එවා ඇත. එහිදී සීසෙරියන් සැත්කමකින් දරුවා බිහිකර ඇති අතර දරුවාට කොරෝනා වැළඳී නොමැති බව වෛද්‍යවරු පවසති. මේ වනවිට ඇයගේ පවුලේ සෙසු සාමාජිකයින්ද කොරෝනා ආසාදිතව ප‍්‍රතිකාර ලබමින් පසුවේ. ඇයගේ සැමියා ධීවර රැකියාවේ නියුතුව දින 50 කින් පසුව ගොඩබිමට පැමිණ ඇති නිසා ඔහුට කොරෝනා ආසාදිතවී නැති බවද වාර්තා වේ.‍ෙ", "URL": "https://lankatruth.com/si/?p=118357", "Category": "කොවිඩ් -19 (කොරෝනා ) පුවත්", "Parent URL": null}