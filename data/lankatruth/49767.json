{"Source": "Lankatruth", "Timestamp": "March 30, 2018", "Headline": "ගුරුවරු 3766කට ස්ථාන මාරු", "News Content": "ජාතික පාසල්වල 06 වසරේ සිට 11 ශ්‍රේණිය දක්වා ගුරුවරුන් 3766කගේ ස්ථානමාරු ලිපි අධ්‍යාපන අමාත්‍යාංශය විසින් අදාළ පාසල්වල විදුහල්පතිවරුන් වෙත භාර දී තිබෙනවා. එම ස්ථාන මාරුවීම් ලබා දී ඇත්තේ එකම ජාතික පාසලක වසර 10 ක සේවා කාලයක්සම්පූර්ණ කළ ගුරුවරුන් මාරු කිරීමේ ක්‍රියාවලියේ තුන්වන වන අදියර යටතේයි. මෙම අදියර යටතේ ගුරුවරුන් 4473 දෙනෙකු සඳහා ස්ථාන මාරුවීම් ලබා දීමට නියමිතව තිබුණා. එහෙත් විශ්‍රාම යාමට ආසන්න, යම් විෂයයක් සඳහා අනුප්‍රාප්තිකයෙකු ලබාදිය නොහැකි නම් සහ හුදෙකලාව පිහිටි පාසල්වල ගුරුවරුන් වෙත ස්ථාන මාරුවීම් ලබා නොදීමට ගුරු මාරු මණ්ඩල විසින් තීරණය කර තිබෙනවා.", "URL": "https://lankatruth.com/si/?p=49767", "Category": "පුවත්", "Parent URL": null}