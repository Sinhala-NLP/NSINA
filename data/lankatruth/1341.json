{"Source": "Lankatruth", "Timestamp": "February 11, 2012", "Headline": "ආණ්ඩුවේ ප්‍රබලයන් වී මාෆියාවේ.", "News Content": "මාස්කන්නයේ වී අස්වනු නෙලීම ආරම්භවීමත් සමගම නැගෙනහිර පළාතේ වී මිල සීඝ්‍රයෙන් පහත වැටෙමින් පවතී. රාජ්‍ය අංශය මැදහත්වීමෙන් වී අස්වනු මිලදී ගැනීමට කිසිදු ක්‍රමවත් වැඩපිළිවෙලක් සකසා නොතිබීම නිසා මෙම තත්වය උදා වී ඇති බව ගොවීහු පෙන්වා දෙති. පෞද්ගලික අංශයේ ප්‍රධාන වී මෝල් හිමියන් දෙදෙනෙකු යටතේ වී මිලදී ගැනීමේ ඒකාධිකාරයක් පවතී. මේ දෙදෙනාම ආණ්ඩුවේ දෙශපාලඥයන් වීම නිසා හිතුමතයේ වී ගොවියන් ගසාකන බවට ගොවීහු චෝදනා කරති. මෛතී්‍රපාල සිරිසේන ඇමතිවරයාගේ සොයුරු ඩඩ්ලි සිරිසේනට අයත් අරලිය සහල් ව්‍යාපාරය සහ සිරිපාල ගම්ලත් නියෝජ්‍ය ඇමතිවරයාට අයත් නිපුණ සහල් ව්‍යාපාරය මෙම වී මිලදී ගැනීමේ මාෆියාව මෙහෙයවයි. මේ වනවිට ආණ්ඩුවේ සම්මත වී මිලෙන් භාගයක් දක්වා මිල පහත වැටී ඇති බව හෙළි වේ. සම්බා වී කිලෝවක මිල රු. 16 -18 අතර මිලකද, නාඩු වී මිල රුපියල් 14 පමණ දක්වා අඩුවී ඇත. මේ නිසා ගොවීහු දැඩි අසීරුතිවයකට ලක්ව සිටිති.", "URL": "https://lankatruth.com/si/?p=1341", "Category": "පුවත්", "Parent URL": null}