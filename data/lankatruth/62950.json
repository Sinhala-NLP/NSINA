{"Source": "Lankatruth", "Timestamp": "November 9, 2018", "Headline": "ව්‍යවස්ථාවට පයින් ගසමින් මෛත්‍රී පාර්ලිමේන්තුව විසුරුවයි – ගැසට් පත්‍රය මෙන්න", "News Content": "ආණ්ඩුක්‍රම ව්‍යවස්ථාව හෝ ප්‍රජාතන්ත්‍රවාදය තුට්ටුවකට මායිම් නොකර ජනාධිපති මෛත්‍රීපාල සිරිසේන මහතා විසින් පාර්ලිමේන්තුව විසුරුවා හැර තිබේ. මේ වනවිට එහි ගැසට් පත්‍රය නිකුත් කර ඇති අතර රටේ පවතින ව්‍යවස්ථාව අනුව මෙලෙස ජනාධිපතිවරයාට පාර්ලිමේන්තුව විසුරුවා හැරිමේ කිසිදු බලයක් නැත. ප්‍රජාතන්ත්‍රවාදය කුඩු පට්ටම් කරමින් රටේ මූලික නීතියට පවා පයින් ගසමින් ජනාධිපතිවරයා විසින් මෙලෙස පාර්ලිමේන්තුව විසුරුවා හැරීම සම්බන්ධයෙන් නීති ක්ෂේත්‍රයේ විද්වතුන්ගේ දැඩි අප්‍රසාදය පලවෙමින් තිබේ. නීති ක්ෂේත්‍රයේ ආරංචි මාර්ග සඳහන් කරන්නේ ජනාධිපති මෛත්‍රීපාල සිරිසේන විසින් මෙලෙස පාර්ලිමේන්තුව විසුරුවා ඇත්තේ රටේ නීති ක්ෂේත්‍රය සම්බන්ධයෙන් වන උසස්ම ආයතනවල විරෝධය පවා නොතකා බවයි.", "URL": "https://lankatruth.com/si/?p=62950", "Category": "පුවත්", "Parent URL": null}