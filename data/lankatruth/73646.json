{"Source": "Lankatruth", "Timestamp": "May 9, 2019", "Headline": "කොච්චිකඩේ බෝම්බකරුගේ සහෝදරයන්ගෙන් CIDය රඳවාගෙන ප්‍රශ්න කරයි", "News Content": "කොළඹ කොච්චිකඩේ මරාගෙන මැරෙන බෝම්බකරු වූ අලව්දීන් අහමඩ් මුවාත් නමැත්තාගේ සහෝදරයන් දෙදෙනෙකු සහ සහෝදරිය රැඳවුම් නියෝග මත රඳවා තබාගෙන ප්‍රශ්නකිරීම් සිදුකරන බව අපරාධ පරීක්ෂණ දෙපාර්තමේන්තුව අද (09) කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය හමුවේ සඳහන් කර තිබේ. ඔවුන් අධිකරණ නිරීක්ෂණය සඳහා ලබන 23වනදා ඉදිරිපත් කරන ලෙසද මහේස්ත්‍රාත්වරිය නියෝග කර ඇත. මෙලෙස රැඳවුම් නියෝග මත රඳවා තබාගෙන ඇත්තේ මට්ටක්කුලියේ පදිංචි අලව්දීන් අහමඩ් මුස්ඩික්, අලව්දීන් අහමඩ් මුස්තාෆ් සහ ෆාතිමා සුමේයා අලව්දීන් යන අයය.", "URL": "https://lankatruth.com/si/?p=73646", "Category": "පුවත්", "Parent URL": null}