{"Source": "Lankatruth", "Timestamp": "July 27, 2022", "Headline": "ජනාධිපති මුක්තිය යටතේ ආර්ථික අර්බුදය ගැන නඩුවෙන් රනිල් නිදහස්", "News Content": "වත්මන් ආර්ථික අර්බුදයට වගකිව යුතු පුද්ගලයින්ට එරෙහිව විමර්ශනයක් සිදුකරන ලෙස රජය වෙත නියෝගයක් නිකුත් කරන ලෙස ඉල්ලා ගොනුකර ඇති පෙත්සමේ වගඋත්තරකරුවකු ලෙස නම් කර සිටින ජනාධිපති රනිල් වික්‍රමසිංහ එම නඩු කටයුත්තෙන් මුදාහැරීමට අගවිනිසුරු ජයන්ත ජයසූරිය ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ලක් විසින් නියම කර තිබේ. මෙම පෙත්සමේ වගඋත්තරකරුවකු ලෙස වත්මන් ජනාධිපති රනිල් වික්‍රමසිංහ නම් කර තිබුණද ඔහුට එරෙහිව පෙත්සම්කරුවන් සහනයක් අපේක්ෂා නොකරන හෙයින් ඔහු මුදාහරින ලෙස පෙත්සම්කාර පාර්ශ්වය වෙනුවෙන් පෙනී සිටි ජනාධිපති නීතිඥ චන්දක ජයසුන්දර අධිකරණයෙන් ඉල්ලා ඇත. එම ඉල්ලීම පිළිගත් අධිකරණය අනතුරුව එම නියෝගය නිකුත් කර තිබේ. එම පෙත්සම ඉදිරිපත් කර ඇත්තේ ශ්‍රී ලංකා වාණිජ මණ්ඩලයේ හිටපු සභාපති චන්ද්‍රා ජයරත්න ඇතුළු පිරිසක් විසිනි.", "URL": "https://lankatruth.com/si/?p=137471", "Category": "පුවත්", "Parent URL": null}