{"Source": "Lankatruth", "Timestamp": "July 18, 2023", "Headline": "මැතිවරණය අභියස ඉන්දියාවේ දේශපාලනය උණුසුම්වෙයි", "News Content": "ලබන වසරේ අප්‍රේල් මස අවසානයේ සහ මැයි මුල දක්වා පැවැත්වීමට නියමිත ඉන්දීය මහා මැතිවරණයත් සමග සියලු දේශපාලන පක්ෂ තම ජයග්‍රහණය වෙනුවෙන් නව උපායමාර්ගවලට යොමු වී ඇති බව එරටින් වාර්තා වේ. විශේෂයෙන්ම වර්තාමන ඉන්දීය අගමැති නරේන්ද්‍ර මෝදි චන්ද්‍රයාන් 03 සඳ ගවේශන ව්‍යාපෘතිය දියත් කිරීම, රෝ සංවිධානය ප්‍රතිසංවිධානය කිරීම සහ බටහිර රටවල් සමග සබඳතා වඩාත් ශක්තිමත් කර ගැනීම තුළින් ලෝකය ඉදිරියේ ජයග්‍රාහී ඉන්දියාවක් නිර්මාණය කිරීමේ මූලික පදනම මත මැතිවරණ කටයුතු මෙහෙයවීමට සැලසුම් කර ඇති බව එරට මාධ්‍ය වාර්තාවලින් තහවුරු වේ. මේ අතර ඉන්දිරා කොන්ග්‍රස් පක්ෂය මූලික වී නරේන්ද්‍ර මෝදි පාලනයට විකල්පයක් ලෙස එම පාලනයේ දූෂණ වංචා සහ අක්‍රමිකතා මෙන්ම විශාල කළු සමාගම් සමග ඉන්දීය අගමැති ප්‍රමුඛ ආණ්ඩුවට පවතින සම්බන්ධතා පිළිබඳව ජනතාව දැනුවත් කිරීම ප්‍රමුඛ කොටගෙන තිබේ. එම පදනමෙන් ඉදිරි මැතිවරණය ඒකාබද්ධ සන්ධානයක් ලෙස තරඟ කිරීමට සෝනියාගාන්ධිගේ නායකත්වය යටතේ පක්ෂ 26ක නායකයින් අද (18) කර්නාටක ප්‍රාන්තයේ අගනුවර වන බෙන්ගලූර් හිදී රැස් වී පුළුල් සාකච්ඡා ආරම්භ කර තිබේ. කෙසේ වෙතත් සෝනියා ගාන්ධි මැතිවරණයට තරඟ නොකර නව සන්ධානයට නායකත්වය දීම පමණක් සිදු කිරීමට අදහස් කර ඇති බව වාර්තා වේ. මෙම නව සන්ධානයට තමිල්නාඩු මහ ඇමති එම්.කේ ස්ටාර්ලින්, බිහාර් ප්‍රාන්ත මහ ඇමති වී. වින් කුමාර්, දිල්ලි මහ ඇමති අර්වින්දි කේජ්වානි සහ බරටහිර බෙංගාලයේ මහ ඇමති මමිතා බෙන්ර් ජී ඇතුළු ප්‍රාන්ත රැසක මහ ඇමතිවරුන්ද සහභාගී වී ඇති බව එරට මාධ්‍ය වාර්තා කරයි.", "URL": "https://lankatruth.com/si/?p=149336", "Category": "පුවත්", "Parent URL": null}