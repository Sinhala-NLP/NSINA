{"Source": "Lankatruth", "Timestamp": "June 3, 2018", "Headline": "ඇලෝසියස්ගෙන් මුදල් ගත් 118කගේ ලැයිස්තුවේ කතාව පට්ටපල් බොරුවක්", "News Content": "මහ බැංකුවේ සිදු වූ වංචාසහගත බැඳුම්කර වෙන්දේසියට සම්බන්ධ අර්ජුන් ඇලෝසියස්ගේ මුදල් ලබා ගත්තැයි කියන 118 දෙනකුගේ ලැයිස්තුවක් කොහේවත් නැති බවත් එම 118 දෙනා පිළිබඳ ලැයිස්තුව ඇතැයි කියන කතාව අම්පාරේ වඳ පෙත්ත වගේ බොරු කතාවක් බවත් කතානායක කරූ ජයසුරිය මහතා පවසයි. ඇලෝසියස් සමඟ දුරකතන සංවාද පැවැත්වු කිහිප දෙනකු පිළිබඳව තොරතුරු තිබෙන බවත් ඒවා කඩිනමින් පාර්ලිමේන්තුවට ඉදිරිපත් කරන බවත් කතානායකවරයා පවසයි. කතානායකවරයා මේ බව පැවසුයේ සිය නිල නිවසේදී පැවැති සාකච්ඡාවකදී අදහස් දක්වමිනි.", "URL": "https://lankatruth.com/si/?p=53483", "Category": "පුවත්", "Parent URL": null}