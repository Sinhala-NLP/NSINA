{"Source": "Lankatruth", "Timestamp": "January 28, 2023", "Headline": "මැතිවරණ කොමිසමේ සමාජිකාවක් ඉල්ලා අස්වූවායැයි කීවත් තවමත් මා දැනුනත් කර නැහැ…", "News Content": "මැතිවරණ කොමිෂන් සභාවේ සාමාජිකාවක වන ජී.එස්.එම් චාල්ස් ඉල්ලා අස්වූ බවට ප්‍රචාරයක් යමින් පවතින නමුත්, ඒ සම්බන්ධයෙන් තමා වෙත දැනුවත් කිරීමක් කර නැතැයි මැතිවරණ කොමිෂන් සභාවේ සභාපති, නීතිඥ නිමල් ජී. පුංචිහේවා පවසයි. ඔහු මේ බව සඳහන් කර ඇත්තේ මව්බිම පුවත්පතට ප්‍රකාශයක් ලබා දෙමිණි. මැතිවරණ කොමිෂන් සභාවට, පළාත් පාලන ඡන්දය පැවැත්වීමේ ඉලක්කයක් තිබෙන බැවින් එම ඉලක්කය කරා හැක්තරම් තරම් දුරට යන බවත් කොමිෂන් සභාවේ සාමාජිකාවක වන ජී.එස්.එම් චාල්ස් ඉල්ලා අස්වූ බවට ප්‍රචාරයක් යමින් පවතින නමුත්, ඒ සම්බන්ධයෙන් පසුගිය දින කිහිපය තුළ ඇය දුරකතන ඇමතුමක් හෝ කොමිෂන් සභාව වෙත ලබා දී නොමැති බවත් ඔහු එහිදී අවධාරණය කර තිබේ. එක් සාමාජිකයෙක් නොමැති වුවද කොමිෂන් සභාවේ කටයුතුවලදී බාධාවක් ඇති නොවන බව සඳහන් කළ සභාපතිවරයා ඡන්ද විමසීමේ දිනය ප්‍රකාශයට පත් කර ඇති බවත්, දැන් තිබෙන්නේ ඡන්දය පවත්වා ප්‍රතිඵල ප්‍රකාශයට පත් කිරීම බවත් එම ඉලක්කය කරා ගමන් කරමින් සිටින බවත් ඔහු වැඩිදුරටත් පවසයි.", "URL": "https://lankatruth.com/si/?p=144155", "Category": "පුවත්", "Parent URL": null}