{"Source": "Lankatruth", "Timestamp": "October 23, 2011", "Headline": "සාවද්‍ය කරුනු මත පැමිනිල්ලක් කර තිබෙනවා – විජිත හේරත්", "News Content": "පැලවත්තේ පිහිටි ජනතා විමුක්ති පෙරමුණේ ප්‍රධාන කාර්යාලයේ අයිතිය සම්බන්ධයෙන් තලංගම පොලීසිය වෙත කර ඇති පැමිණිල්ල සම්පූර්ණයෙන් සාවද්‍ය කරණු මත පිහිටා කරුණු විකෘති කොට ඉදිරිපත්කරනලද පැමිණිල්ලක් බව ජවිපෙ ප්‍රචාරක ලේකම් විජිත හේරත් මහතා පවසයි. සමහර පාර්ශව විසින් තමන්ගේ දේශපාලන බංකොලොත් බාවය පරාජිත මානසිකත්වය වසාගැනීමට මාධ්‍ය භාවිතාකරමින් සිදුකරන බොරු ප්‍රවෘත්ති මවා පෑමක් බවද මේ සම්බන්ධයෙන් අප සමග අදහස් දැක්වමින් ඔහු කියා සිටියේය. ජවිපෙ ප්‍රචාරක ලේකම් විජිත හේරත් මහතා තවදුරටත් පවසා සිටියේ පක්ෂයේ ප්‍රධානකාර්යාලය පිහිටි ඉඩම මිලදී ගැනීමේදී ඒ සදහා පුද්ගලයෙකු ඉදිරිපත්විය යුතු බැවින් මදනායක නැමත්තාගේ නමට මිලදී ගත් බවත්, 2007 දී නීත්‍යානුකූලව ජනතා විමුක්ති පෙරමුණේ ප්‍රධාන ලේකම් තනතුරට පවරාගත් බවත්ය. මෙම ඉඩම මිලදී ගැනීම සදහා පක්ෂයේ අරමුදල් සහ හිතවතුන්ගෙන් ලද ආධාර යොදා ගත්බවත් පැවසූ ඔහු එහි සම්පූර්ණ අයිතිය පක්ෂය සතු බවද කිසිසේත්ම පුද්ගලයෙකු සතු නොවන බවද පැවසීය. තවද ගොඩනැගිල්ල ඉදි කිරීම සදහා ඉඩමේ ඔප්පුව ඉදිරිපත්කර බැංකු ණයක් ලබාගත් බවද එහි වාරික තවමත් ගෙවමින් සිටින බවත් පැවසීය.", "URL": "https://lankatruth.com/si/?p=77", "Category": "පුවත්", "Parent URL": null}