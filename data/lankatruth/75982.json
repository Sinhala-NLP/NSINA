{"Source": "Lankatruth", "Timestamp": "June 18, 2019", "Headline": "අගතිගාමී ලිපි සමඟ අත්අඩංගුවට ගත් කිරිඇල්ලගේ ගෝලයින් තිදෙනාට ඇප", "News Content": "ජාතීන් අතර අසමගිය ඇතිවන ආකාරයේ සහ ජනාධිපතිවරයාගේ ප්‍රතිරූපයට හානි වන ආකාරයේ ලිපි 639ක් තැපැල් කිරීම යාමේදී අත්අඩංගුවට ගත් ලක්ෂ්මන් කිරිඇල්ල අමාත්‍යවරයාගේ මාධ්‍ය අංශයේ කාර්යමණ්ඩල නිලධාරීන් තිදෙනා අද(18) ඇප මත මුදාහැර තිබේ. බන්ධනාගාර ගතව සිටි සැකකරුවන් අද කොළඹ කොටුව මහේස්ත්‍රාත් රංග දිසානායක මහතා හමුවට ඉදිරිපත් කළ අවස්ථාවේ රුපියල් ලක්ෂ 5 බැගින් වන ශරීර ඇප 6ක් මත මුදා හරින ලෙස නියෝග කර තිබේ. අදාල නඩුව සැප්තැම්බර් 23 දා යලි කැඳවන බවත් එදිනට සැකකරුවන්ට අධිකරණය හමුවේ පෙනී සිටින ලෙසත් මහේස්ත්‍රාත්වරයා නියෝග කළේය.", "URL": "https://lankatruth.com/si/?p=75982", "Category": "පුවත්", "Parent URL": null}