{"Source": "Lankatruth", "Timestamp": "April 14, 2017", "Headline": "කෝටියකට අධික කුඩු සමග පකිස්ථානුවෙක් දැලේ", "News Content": "කෝටියකට අධික වටිනාකමකින් යුත් හෙරොයින් තොගයක් රැගෙන පැමිණි පකිස්ථාන ජාතිකයෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. ඩුබායි සිට පැමිණි ලද EK648 දරණ එමරේට්ස් ගුවන් යානයකින් පැමිණ ඇති සැකකරුගේ පාවහන් තුළ මෙම මත් කුඩු තොගය සඟවාගෙන පැමිණ ඇත. අද අළුයම 5.15ට පමණ මෙම අත්අඩංගුවට ගැනීම සිදු කර ඇති අතර ඔහු සතුව තිබී හෙරොයින් කිලෝ 1 යි ග්‍රෑම් 156ක් අත්අඩංගුවට ගෙන තිබේ. එහි වටිනාකම එක්කෝටි දහසය ලක්ෂයක් පමණ වන බව පැවසේ. වැඩිදුර පරීක්ෂණ සඳහා ගුවන්තොටුපළ රේගුව විසින් සැකකරුගෙන් තවදුරටත් ප්‍රශ්න කරමින් සිටින බව වාර්තා වේ.", "URL": "https://lankatruth.com/si/?p=32748", "Category": "පුවත්", "Parent URL": null}