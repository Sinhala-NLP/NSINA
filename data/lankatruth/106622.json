{"Source": "Lankatruth", "Timestamp": "January 6, 2021", "Headline": "මොකක්ද මේ රතු නූල?", "News Content": "මේ ඡායාරූපය මේ දිනවල ෆේස්බුක්, වට්ස්ඇප් වැනි සමාජ මාධ්‍ය තුළ බහුල ලෙස සංසරණය වන ඡායාරූපයකි. ශ්‍රී ලංකාවේ සමස්ත ආරක්ෂක හමුදාවල ප්‍රධාන අණදෙන්නාත්, ශ්‍රී ලංකා යුධ හමුදාවේ අණදෙන්නාත් ඔවුන්ගේ දයාබර බිරින්දැවරුන් දෙදෙනාත් යම් ආගමික කටයුත්තකට සම්බන්ධ වී සිටින ආකාරයක් දැක්වෙන මෙම ඡායාරූපය සමාජමාධ්‍ය තුළ ට්‍රෙරන්ඩින් (Trending) වීමට හේතුවී ඇත්තේ ඔවුන් සියලු දෙනාම දොහොත් මුදුන් දී වැඳ ගෙන සිටින නිසාවත්, සුදු ඇඳුමකින් සැරසී සිටින නිසාවත්, උස අඩු පුටුවල ඉඳගෙන සිටින නිසාවත් නොවේ. මෙම ඡායාරූපය සමාජ මාධ්‍ය තුළ වයිරල් (Viral) වෙමින් සංසරණය වන්නේ මෙම ඡායාරූපයේ සිටින රටේ ඉහළම පුරවැසියන්ගේ දකුණු අතේ බැඳ ඇති රතු පැහැති නූල නිසාවෙනි. සාමාන්‍යයෙන් ශ්‍රී ලංකාවේ ඇති බෞද්ධ විහාරස්ථානවල වැඩ වාසය කරන ගෞරවණිය සංඝරත්නය විසින් ආශිර්වාද කර ගැට ගසන පිරිත් නූල සුදු පැහැයෙන් යුක්ත වන අතර හින්දු ආගමික සිද්ධස්ථාන වලින් කහ පැහැයෙන් යුතු ආශිර්වාද නුල් ගැටගසනු ලැබේ. එතකොට මොකක්ද මේ රතූ නූල? Friendship Band වගේ අලුත් ෆැෂන් එකක්ද? මේ පිලිබඳ වැඩිදුරටත් සොයා බැලීමේදී දැනගන්නට ලැබුනේ මෙම රතු නූල ශ්‍රී ලංකාවේ තරුණ පරපුර අතර පැතිර යන ෆැෂන් එකක් නොව ප්‍රධාන පෙලේ දේශපාලකයන් සහ බලවතුන් අතර පමණක් භාවිතා වන නූලක් බවයි. එමෙන්ම මෙම රතු නූල ගැටගසා ගත හැක්කේ අනුරාධපුර ප්‍රදේශයේ පදිංචි ඥාණක්කා නම් කාන්තාවගෙන් පමණක් බවත් ඇයගෙන් මෙම රතු නූල සිය දකුණු අතේ ගැට ගසා ගැනීමට රටේ සාමාන්‍ය පුරවැසියෙකුට appointment එකක් ලබා ගත නොහැකි තරමට රටේ දේශපාලන බලවතුන්ගෙන් ඥාණක්කාගේ නිවස occupy වී ඇති බවත් වැඩි දුරටත් දැනගන්නට ලැබුණි. දෙව්මිත් රාජසිංහ ලියයි", "URL": "https://lankatruth.com/si/?p=106622", "Category": "පුවත්", "Parent URL": null}