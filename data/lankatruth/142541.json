{"Source": "Lankatruth", "Timestamp": "December 1, 2022", "Headline": "ඡන්ද වෙනුවෙන් රාජ්‍ය සේවය රටට බරක් කළ හැටි", "News Content": "ගෝඨාභය රාජපක්ෂ බලයට පත්වීමෙන් පසු රාජ්‍ය සේවයට අලුතින් 94,333ක් බඳවා ගෙන ඇති බව රජයේ නිල ලේඛණවලින් හෙළිවී ඇති අතර රාජ්‍ය සේවය මේ වනවිට විශාල බරක් වී ඇති බවට සාකච්ඡාවක් ආණ්ඩුව විසින් සමාජ ගතකර ඇත.  අදාළ බඳවා ගැනීම් ඒකාබද්ධ හා දීප ව්‍යාප්ත සේවා යන අංශ දෙක යටතේ ම සිදුකර තිබේ. 2019 වර්ෂයේදී මේසේ බඳවා ගෙන ඇති මුලු සංඛ්‍යාව 2628ක් වී තිබූ අතර 2020දී එය 59,893ක් දක්වා අති විශාල වශයෙන් ඉහල ගියේය. 2021දී 11,428ක් ද, 2022 මුල් මාස 6 තුළ 23,012ක් ද බඳවා ගෙන ඇත.  ගෝඨාභය රාජපක්ෂ ජනාධිපති ධුරයට පත්වීමෙන් පසුව 2020 අගෝස්තු මාසයේ මහා මැතිවරණය පැවැත්වීම දක්වා කාලය තුළ මැතිවරණය ඉලක්ක කර ගනිමින් ම අති විශාල සංඛ්‍යාවක් රාජ්‍ය සේවයට බඳවා ගෙන තිබේ.", "URL": "https://lankatruth.com/si/?p=142541", "Category": "පුවත්", "Parent URL": null}