{"Source": "Lankatruth", "Timestamp": "July 2, 2021", "Headline": "පදක්කම් දිනූ ක්‍රීඩකයන්ට කුඩම්මාගේ සැලකිලි…", "News Content": "මෙවර 60 වන ඉන්දීය අන්තර් ප්‍රාන්ත මළල ක්‍රීඩා තරගාවලිය පදක්කම් නවයක් හිමි කර ගනිමින් ලක් මාතාව ඉන්දියාවේදී අභිමානවත්ව තබා ගනිමින් නැවතත් දිවයිනට පැමිණියා. කොහොම වුනත් එහෙම ආපු ශ්‍රි ලංකා මළල ක්‍රීඩා කන්ඩායමට මුහුණ පාන්නට සිදු වූයේ අසික්කිත ක්‍රියා කලාපයන් ටිකකටය… ඒ මෙහෙම ආපු ශ්‍රි ලංකා මළල ක්‍රීඩා කණ්ඩායමට නිරෝධනය සදහා මාතර ප්‍රදේශයේ සාමාන්‍යය නිරෝධනය මධ්යස්ථානයකට යොමු කර තිබෙනවා. මේ අතර තවත් මසක පමණ කාලයකින් ආරම්භ වීමට නියමිත ටෝකියෝ ඔලිම්පික් තරගාවලිය නියෝජනය කරන්න ඉන්න නිලානි රත්නායක නම් ක්‍රීඩිකාවද ඉන්නවා. මීට පෙර තීරණය කරලා තියෙන්නේ ඔවුන් කොළඹ සුගතදාස හෝටලයේ නතර කරමින් ජෛව බුබුළු ආරක්ෂිත ක්‍රමවේදය යටතේ ඔවුන්ට කොළඹ සුගතදාස ක්‍රීඩාංගණයේ පුහුණුවීම් කටයුතුද ලබා දීමටයි. කොහොම වුනත් හදිස්සියේම ඒ තීරණය වෙනස් වෙලා මේ අයව මාතර සාමාන්‍යය නිරෝධන මධ්යස්ථානයක සිර කරනවා. කොහොම හරි දැන් ක්‍රීඩා අමාත්‍යංශය කියනවා මේ අය නැවතත් සැලසුම් කරපු විදිහට කොළඹ බලා ගෙන යන්නට සියලු කටයුතු සූදානම් කරමින් පසුවෙන බවට… කොහොම වුනත් දැන් ක්‍රීඩකයින් කෙරෙහි ශ්‍රි ලංකාව ගැන කලකිරීම් ඇති වෙලා ඉවරයි. ඒ බව මේ තරඟාවලියේ හෙල්ල විසි කිරීමේ ඉසව්වෙන් ලෝකඩ පදක්කම් ලබපු සුමේධ රත්නායක වගේම මේ තරගාවලියේ වාර්තා අලුත් කරමින් ශ්‍රි ලංකා ඉතිහාසයේ මීටර් 400 ධාවන පථයේ සිව්වන වේගවත්ම ධාවකයා වෙමින් තප්පර 45.73ක කාලයකින් සිය ඉසව්ව අවසන් කළ කාලිංග කුමාරගේලා මුහුණු පොතේ තැබූ සටහන් තුළින් ඔවුන් තුල තියෙන කලකිරීම හොදින්ම තහවුරු වෙනවා. ලංකාවෙන් ඔබ්බට ගිහින් තමන්ට තියෙන අඩුනුහුඩුකම් දරාගෙන රට වෙනුවෙන් පදක්කම් දිනන්න ලේ දහඩිය හෙලලා රට දීප්තිමත් කරපු මේ ක්‍රීඩකයෝ මෙහෙම සාමාන්‍යය නිරෝධන මධ්යස්ථානවලට හදිසියේ මාරු වෙද්දි එංගලන්තේ ගිහින් විනය විරෝධී ක්‍රියා කරලා රටටම ලැජ්ජා කරපු අයට සුපිරි සංචාරක හෝටල්වල නිරෝධනය කරද්දි ‍රට වෙනුවෙන් පදක්කම් දිනපු හෙට අනිද්දා ඔලිම්පික් යන්න ඉන්න ක්‍රිඩකයෝ මේ විදිහට අපහසුතාවයන්වලට පත් කරද්දි ක්‍රීඩාවට ආදරේ කරන අපිටත් මාර කලකිරෙනවා මේ රටේ ක්‍රීඩාව වෙනුවෙන් දීලා තියෙන බලු සැලකිලි දැක්කාම… ලක් අම්මා දිනවපු සැබෑ වීරයින්ට කුඩම්මාගේ සැකකිලි කරද්දි රටක් ලෙස අදාල බලධාරීන් අපේ ක්‍රීඩාව වෙනුවෙන් සළකන මේ දෙබිඩි පිලිවෙත දැක්කාම ඇත්තටම ලැජ්ජයි !!! ©️ Rishie Bro", "URL": "https://lankatruth.com/si/?p=118918", "Category": "ක්‍රීඩා පුවත්", "Parent URL": null}