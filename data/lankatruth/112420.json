{"Source": "Lankatruth", "Timestamp": "March 11, 2021", "Headline": "රැම්සා තෙත්බිමේ කඩොලාන පැළ ගැලවු සිවු දෙනාට ඇප", "News Content": "ආරච්චිකට්ටුව ආනවිලුන්දාව රැම්සා තෙත්බිමේ පිහිටි කඩොලාන ව්‍යාපෘතියේ කඩොලාන පැල ගැලවීම සම්බන්ධයෙන් ආරච්චිකට්ටුව පොලීසිය විසින් අත්අඩංගුවට ගත් පුද්ගලයින් සිව් දෙනෙකු ඊයේ (10) හලාවත අධිකරණයට ඉදිරිපත් කිරීමෙන් අනතුරුව දිසා විනිසුරු සහ මහේස්ත‍්‍රාත් ඩී.ඒ බුද්ධදාස මහතා එක් අයෙකුට රුපියල් 10,000 බැගින් වූ මුදල් ඇප සහ එක්අයෙකුට රුපියල් ලක්ෂය බැගින් වූ ශරීර ඇප දෙකක් මත මුදා හැරීමට නියෝග කර තිබේ. තවද විනිසුරුවරයා ඇපකරුවන් හට සෑම ඉරු දිනකම ආරච්චිකට්ටුව පොලිස්ථානයේ පෙ.ව 09ත් 12ත් අතර පෙනී සිටීමට නියෝග කර ඇති අතර රැම්සා තෙත්බිමේ පිහිටි කඩොලාන පරිශ‍්‍රයට ඇතුලු නොවන ලෙසටත් සාක්ෂිකරුවන් වන අඩවිවන නිළධාරීන් හට කිසිදු ආකාරයේ බලපෑමක් සිදු නොකරන ලෙසටත් නියෝග කර ඇත. තවද සිද්ධියට අදාල සියලු සාක්ෂි ගොනුකර ඒ පිළිබඳව වාර්තාවක් ගරු අධිකරණයට ලබාදෙන ලෙසට පොලීසියට නියෝග කර තිබේ. මෙසේ එම ඇප මත මුදාහැර ඇත්තේ ආරච්චිකට්ටුව මුතුපංතිය ධීවර ගම්මානයේ පදිංචිකරුවන් සිවු දෙනෙකි.", "URL": "https://lankatruth.com/si/?p=112420", "Category": "පරිසර", "Parent URL": null}