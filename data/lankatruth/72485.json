{"Source": "Lankatruth", "Timestamp": "April 22, 2019", "Headline": "ඇඳිරි නීතිය ඉවතට – ඉදිරි ආරක්ෂක කටයුතු සාකච්ඡාවට ආරක්ෂක මණ්ඩලය රැස්වේ", "News Content": "දිවයින පුරා ක්‍රියාත්මක කර තිබූ ඇඳිරි නීතිය අද(22) පෙරවරු 6.00න් අවසන් කෙරුණි. ඊයේ දින ස්ථාන 8ක සිදුවූ බෝම්බ පිපිරීමේ සිද්ධිය හේතුවෙන් රට තුළ උද්ගතවූව්‍යාකූලත්වය සහ ජනතාවගේ ආරක්ෂාව සැළකිල්ලට ගෙන වහා ක්‍රියාත්මක වන පරිදි පොලිස් ඇඳිරිනීතිය පැනවීමට තීරණය කෙරිණි. එසේම එම කාලය තුළ පොලීසිය, ත්‍රිවිද හමුදාව සහ සිවිල් ආරක්ෂක දෙපාර්තමේන්තුවේ නිලධාරීන් විසින් සියළුම ආගමික ස්ථාන, සංචාරක හෝටල්, රෝහල්, තානාපති කාර්යාල සහ රජයේ වැදගත් ස්ථානවල ආරක්ෂාව තර කර තිබිණි. පොදු ප්‍රවාහන සේවා ද බිඳවැටී තිබුණ අතර මේ වනවිට ඒවා යතා තත්වයට පත්වෙමින් ඇත. කෙසේ වෙතත් ආරක්ෂක වැඩපිළිවෙල තවදුරටත් ක්‍රියාත්මක වේ. පෞද්ගලික විදෙස් සංචාරකයක නිරතව සිටි ජනාධිපතිවරයා ඊයේ රාත්‍රියේ නැවත දිවයිනට පැමිණ තිබේ. අද පෙරවරු 9.00ට අග්‍රාමාත්‍යවරයා සහ ජනාධිපතිවරයාගේ ප්‍රධානත්වයෙන් ආරක්ෂක මණ්ඩල රැස්වීමක් පැවැත්වීමට ද නියමිතව ඇත. එහිදී ඉදිරි ක්‍රියාමාර්ග සම්බන්ධව සාකාච්ඡා කිරීමට නියමිතය.", "URL": "https://lankatruth.com/si/?p=72485", "Category": "පුවත්", "Parent URL": null}