{"Source": "Lankatruth", "Timestamp": "April 15, 2021", "Headline": "අලුත් අවුරුදු දිනයේ අනතුරුවලින් 10ක් මිය යයි", "News Content": "සිංහල හා හින්දු අලුත් අවුරුද්ද උදාවත් සමඟ ඊයේ (14) දිනය තුළ සිදු වූඅනතුරු හේතුවෙන් පුද්ගලයින් 10 දෙනෙකු ජීවිතක්ෂයට පත්ව තවත් පුද්ගලයින් 74 දෙනෙකු තුවාල ලබා ඇති බව පොලිස් මාධ්‍ය ප්‍රකාශක අජිත් රෝහණ මහතා පවසයි. ඊයේ දිනයේ මෙරටින් වාර්තා වූ රිය අනතුරු සංඛ්‍යාව 121ක් බවත් ඊට අධිවේගී මාර්ගවල සිදුවූ රිය අනතුරු 12ක් සහ වෙනත් මාර්ගවල සිදුවූ අනතුරු 109ක් අයත් බවත් පොලිස් මාධ්‍ය ප්‍රකාශකවරයා පවසයි. එම අනතුරු පිළිබඳ සලකා බැලීමේදී වැඩි වශයෙන්ම අනතුරට ලක්ව තිබුණේ යතුරුපැදි වන අතර ඒවා සංඛ්‍යාත්මකව 53කි. ඊයේ දිනය තුළ අනතුරුවලට ලක්වූ ත්‍රිරෝද රථ සංඛ්‍යාව 30ක් බවද පැවසේ. මේ අතර ගත වුණු පැය 24 තුළ අත්අඩංගුවට ගත් බීමත් රියැදුරන් ගණන 758ක් පමණ බවත් ඊයේ දියත් කළ එම මෙහෙයුම අද දිනයේ ද ක්‍රියාත්මක බවයි පොලිස් මාධ්‍ය ප්‍රකාශකවරයා සඳහන් කර සිටී.", "URL": "https://lankatruth.com/si/?p=114824", "Category": "පුවත්", "Parent URL": null}