{"Source": "Lankatruth", "Timestamp": "November 14, 2018", "Headline": "“ගජ” ගේ බලපෑමෙන් උතුරේ වැසි වැඩිවීමක්", "News Content": "මධ්‍යම බෙංගාල බොක්ක ප්‍රදේශයේ පවතින “ගජ” සුළි කුණාටුව හේතුවෙන් හෙට(15) දිනයේ සවස් කාලයේ උතුරු පාළාතේ සුළඟේ වේගයේ සහ වැසි තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව නිවේදනය කරයි. අද(14) පෙරවරු 5.30 පමණ වනවිට සුළි කුණාටුව කන්කසන්තුරයේ සිට ආසන්න වශයෙන් කි. මී. 660ක් පමණ ඊසාන දෙසින් උතුරු අක්ෂාංශ 13.1 ක් ද නැගෙනහිර දේශාංශ 85.3 ක් ද ලෙස ස්ථානගතව පැවතිබව එම දෙපාර්තමේන්තුව නිවේදනය කරයි. මෙම සුළි කුණාටුවේ බලපෑමෙන් යාපනය අර්ධද්වීපයේ මි. මී. 150 ට වැඩි ඉතා තද වැසි ඇති විය හැක. උතුරු පළාතේ සෙසු ප්‍රදේශවල මි. මී. 100 ට වැඩි තද වැසි ඇති විය හැක. අනුරාධපුර සහ පුත්තලම දිස්ත්‍රික්කවල වැසි වාර කිහිපයක් ඇතිවේ. දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතී. උතුරු පළාතේ, විශේෂයෙන් යාපනය අර්ධද්වීපය හරහා හමන තද සුළං (පැ.කි.මී. 60-70) ඇතිවිය හැකි අතර සුළගේ වේගය විටින් විට පැ.කි.මී. 80 දක්වාවැඩි විය හැක. මධ්‍යම, සබරගමුව සහ බස්නාහිර පළාත්වල සමහර ප්‍රදේශවල උදෑසන කාලයේදී මීදුම් තත්ත්වයක් ඇති විය හැක.", "URL": "https://lankatruth.com/si/?p=63347", "Category": "පුවත්", "Parent URL": null}