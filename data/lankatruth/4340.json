{"Source": "Lankatruth", "Timestamp": "September 25, 2012", "Headline": "මහවැලි ගඟේ නාදුනන මළ සිරුරක්", "News Content": "මහවැලි ගඟේ පාවෙමින් තිබූ නාඳුනන මළ සිරුරක් හමුවී ඇතැයි වාර්තාවේ. කටුගස්තොට දිසාරෝහල ඉදිරිපිට දී මෙම මළ සිරුර හමුවී ඇති අතර එය පිරිමි පුද්ගලයෙකුගේ බව සඳහන්ය. එම සිරුර හඳුනාගත නොහැකි තත්ත්වයට පත්ව ඇතිබව රෝහල් ආරංචිමාර්ග අනාවරණය කරයි. මළ සිරුර මහනුවර රෝහලේ මෘත ශරීරාගාරයේ තබා ඇත. පශ්චාත් මරණ පරීක්ෂණය අද (25) සිදුකිරීමට නියමිත අතර කටුගස්තොට පොලීසිය මේ සම්බන්ධයෙන් වැඩිදුර පරික්ෂණ සිදුකරයි.", "URL": "https://lankatruth.com/si/?p=4340", "Category": "පුවත්", "Parent URL": null}