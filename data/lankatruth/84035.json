{"Source": "Lankatruth", "Timestamp": "October 26, 2019", "Headline": "හබරණ ඇතින්නියන් මියගොස් ඇත්තේ මෙරට භාවිතකරන විෂක් ශරීර ගතවීමෙන් නොවේ", "News Content": "හබරණ – හිරිවඩුන්න, තුම්ඹිකුලම රක්ෂිතයේ ඇතින්නියන් 6 දෙනෙකු සහ වන අලියෙකු මියයාමේ සිද්ධිය මෙරට භාවිතාවන කෘමිනාශක, පලිබෝධනාශක, ආසනික් ඇතුළු සියලුම විෂ වර්ගවලින් සිදුවූවක් නොවනබව පරීක්ෂණවලදී හෙලිව ඇතැයි රජයේ රස පරීක්ෂක ආරියනන්ද වැලිඅංග මහතා පවසා තිබේ. ශ්‍රී ලංකාවේ දැනට දක්නට ලැබෙන සියළුම විෂ රසායනික සඳහා සිදුකළ පරීක්ෂණවලින් අනාවරණය වී ඇත්තේ එම කිසිඳු රසායනිකයක් ඇතින්නියන්ගේ සිරුරු තුළ තිබී නැති බවය. ඒ අනුව මෙම මරණ නිර්වින්දක ඹෟෂධයක් නියමිත මාත්‍රාව ඉක්මවා ශරීර ගතවීමෙන් සිදුවූවා ද යන්න සැකයක් මතුව ඇතැයි ආරියනන්ද වැලිඅංග මහතා සඳහන් කළේය. ඒ අනුව නිර්වින්දක ඹෟෂධයකින් මෙම මරණ සිදුවූවා ද යන්න නිවරදිව හඳුනාගැනීමට අවශ්‍ය රසායනික වෙනත් රටකින් ආනයනය කිරීමට ද සිදුවන බව ඒ මහතා සඳහන් කර තිබේ.", "URL": "https://lankatruth.com/si/?p=84035", "Category": "පුවත්", "Parent URL": null}