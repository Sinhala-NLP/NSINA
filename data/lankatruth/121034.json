{"Source": "Lankatruth", "Timestamp": "August 6, 2021", "Headline": "කොවිඩ් ආසාදිතයින්ට නිවසේ සිට ප්‍රතිකාර", "News Content": "කොවිඩ් ආසාදිතයින් වාර්තා වීම සීඝ්‍රයෙන් ඉහළ යෑමත් සමග ඉදිරියේදී කොවිඩ් ආසාදිතයින් නිවෙස් තුළ නිරෝධායනයට සහ ප්‍රතිකාර කිරීමට සූදානම් වේ. මේ වනවිට ආසාදිතයින් ඉහළ යාමත් සමඟ ප්‍රධාන රෝහල් සියල්ලක් ආසාදිතයින්ගෙන් පිරී ගොස් ඇති අතර එම රෝහල් කාර්ය මණ්ඩලයද කොවිඩ් වෛරසයට ගොදුරු වීමේ අවධානමකට ලක්ව තිබේ. එබැවින් නිවෙස් ආශ්‍රිත නිරෝධායන සහ ප්‍රතිකාර ලබාදීමේ ක්‍රමවේදයක් සකස් කිරිමට සෞඛ්‍ය අමාත්‍යාංශය පියවර ගෙන ඇත. රෝග ලක්ෂණ නොපෙන්වන සහ බරපතළ නොවන රෝග ලක්ෂණ සහිත කොවිඩ් ආසාදිතයින් මෙලෙස නිවෙස් ආශ්‍රිතව නිරෝධායනයට සහ ප්‍රතිකාර ලැබීම සඳහා ලබන සඳුදා සිට යොමු කිරිමට තීරණය කර ඇත. එම නිවෙස්ගත නිරෝධායන සහ ප්‍රතිකාර ක්‍රියාවලිය සිදුකරන ආකාරය සම්බන්ධයෙන් සෞඛ්‍ය සේවා අධ්‍යක්ෂක ජනරාල්වරයා විසින් පළාත් සහ දිස්ත්‍රික් සෞඛ්‍ය අධ්‍යක්ෂකවරුන් සහ රෝහල් ප්‍රධානින් වෙත චක්‍රලේඛයක් නිකුත් කරමින් මේ සම්බන්ධයෙන් දැනුවත් කර ඇත.", "URL": "https://lankatruth.com/si/?p=121034", "Category": "කොවිඩ් -19 (කොරෝනා ) පුවත්", "Parent URL": null}