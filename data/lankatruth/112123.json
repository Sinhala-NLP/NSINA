{"Source": "Lankatruth", "Timestamp": "March 7, 2021", "Headline": "‘කලු ඉරිදා’ විරෝධතාවය රටපුරා", "News Content": "2019 අප්‍රේල් මස 21 වෙනිදා ස්ලාම් අන්තවාදී කණ්ඩායමක් එල්ල කළ පාස්කු ඉරිදා බෝම්බ ප්‍රහාරයේ වින්දිතයන්ට යුක්තිය ඉෂ්ඨ කරන ලෙස බල කරමින් අද (07) දිනය “කලු ඉරිදා” ලෙස නම් කරමින් නිහඬ විරෝධතාවයක් රට පුරා පවත්වමින් සිටී. මෙම විරෝධතාවයට කිතුනු පියතුමන්ලා, බැතිමතුන් ප්‍රමුඛව භික්ෂූන්වහන්සේලා සහ වෙනත් ආගමික නායකයින් මෙන්ම ජාතික ජන බලවේග, සමගි ජන බලවේගය යන දේශපාලන පක්ෂද ඊට නිල වශයෙන් සහයෝගය පළකර තිබේ. පාස්කු ඉරිදා ප්‍රහාරයට ලක්වූදේවස්ථාන මූලික කර ගනිමින් රට පුරා ආගමික භේදයකින් තොරව විවිධ ස්ථාන වල මෙන්ම නිවෙස්වලද කළු කොඩි ඔසවා ජනතාවගේ සහභාගීත්වය පළකරමින් සිටී. විශේෂයෙන්ම මේ වනවිට කතෝලික දේවස්ථාන ඉදිරිපිට කළු ඇඳුමින් සැරසුණු ජනතාව මෙම විරෝධතාවයේ යෙදී සිටිමින් පාස්කු ඉරුදින ප්‍රහාරයේ වින්දිතයින්ට වහා යුක්තිය ඉටු කරන ලෙස බල කරති.", "URL": "https://lankatruth.com/si/?p=112123", "Category": "පුවත්", "Parent URL": null}