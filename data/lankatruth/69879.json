{"Source": "Lankatruth", "Timestamp": "March 6, 2019", "Headline": "ඌව පළාත් කෘෂි ඇමැති මල් සභාපතිට පහර දීලා", "News Content": "ඌව පළාත් කෘෂිකර්ම ඇමති උපාලි සමරවීර මහතා අද (06) තමාට කෘෂිකර්ම අමාත්‍යාංශයේදී පහර දුන්නේ යැයි ඇල්ල සුපිපි සුවහස් මල් සංගමයේ සභාපති අතුල බංඩාර විජේකෝන් මහතා බදුල්ල පොලීසියට පැමිණිලි කර තිබේ. උමා ඔය ව්‍යාපෘතිය නිසා තමාට හා තම ප‍්‍රදේශයේ මල් වගාවලට විශාල විනාශයක් සිදුවූ බවට මල් සංගමයේ සභාපති අතුල බංඩාර විජේකෝන් මහතා කෘෂිකර්ම අමාත්‍යවරයාට ලිපියක් බාරදීමට ගිය අවස්ථාවේදී මෙම පහරදීම සිදු කර ඇත. බදුල්ල පොලීසියේ නිළධාරීහු මේ පිළිබදව පරීක්ෂණ සිදු කරති.", "URL": "https://lankatruth.com/si/?p=69879", "Category": "පුවත්", "Parent URL": null}