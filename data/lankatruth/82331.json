{"Source": "Lankatruth", "Timestamp": "October 5, 2019", "Headline": "ට්‍රම්ප්ට එරෙහි දෝෂාභියෝගය උණුසුම්වෙයි", "News Content": "ඇමරිකාවේ එළඹෙන ජනාධිපතිවරණයේ ඩිමොක්‍රටික් පක්ෂයේ අපේක්ෂක, ඩොනල්ඩ් ට්‍රම්ගේ ප්‍රධාන ප්‍රතිවාදියා වන ජෝ බීඩන්ගේ දේශපාලන ව්‍යාපාරය කඩා කප්පල් කිරීමට, වත්මන් ජනාධිපති ඩොනල්ඩ් ට්‍රම්ප් යුක්‍රේනයේ සහය ලබාගන්නා බවට චෝදනා කරමින් ගොනුකර ඇති දෝෂාභියෝගය උණුසුම් අධියරකට පැමිණ ඇතැයි විදෙස් මාධ්‍ය වාර්තා කරයි. ජෝ බීඩන්ගේ පුත්‍රයාගේ දූෂණ වංචා සම්බන්ධව සොයන ලෙස ඩොනල්ඩ් ට්‍රම්ප් යුක්‍රේනයෙන් ඉල්ලා ඇතැයි චෝදනා එල්ලවී තිබේ. ට්‍රම්ප් සහ යුක්‍රේන ජනපති සෙලෙන්කි අතර සිදුව ඇති දුරකථන සංවාදයක් පදනම් කර ගනිමින් මෙම දෝෂාභියෝගය ඉදිරිපත් කෙරුණි. මේ අතර සිය ප්‍රතිවාදියාට එරෙහිව කටයුතු කිරීමට ජනාධිපති ට්‍රම්ප් යුක්‍රේනයට අත්හිටුවා තිබූ යුධ ආධාර මුදා හැරීමට ද කටයුතු කර ඇතැයි චෝදනා එල්ලවී තිබේ. මෙම දෝෂාභියෝගය පරීක්ෂා කරන කොංග්‍රස් කමිටුව, ධවල මන්ධිරයෙන් ඊට අදාල ලිපි ගොනු ඉල්ලා ඇතැයි ද වාර්තා වේ. මෙම දුරකථන සංවාදය හේතුවෙන් යුක්‍රේනයේ ඇමරිකානු නියෝජිත කර්ට් වෝල්කර්ට ද, ට්‍රම්ප්ගේ ඔත්තුකරුවෙකු ලෙස චෝදනා එල්ලවූඅතර පසුව ඔහු එම තනතුරින් ඉල්ලා අස්විය. කෙසේ වෙතත් ට්‍රම්ප් පවසා සිටියේ එම දෝෂාභියෝගයෙන් තමා ජය ලබන බවය.", "URL": "https://lankatruth.com/si/?p=82331", "Category": "විදෙස් පුවත්", "Parent URL": null}