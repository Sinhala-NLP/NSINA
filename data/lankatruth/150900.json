{"Source": "Lankatruth", "Timestamp": "September 1, 2023", "Headline": "ඡන්ද හිමි නාම ලේඛනයට දුන් කාලය අවසන්", "News Content": "මෙවර (2023) ඡන්ද හිමි නාම ලේඛනයට නම ඇතුළත් නොවූ ඡන්ද දායකයෙකුට ඒ සඳහා ඉල්ලීම් කිරීමට දී තිබු කාලය අදින් (01) අවසන් වන බව මැතිවරණ කොමසාරිස් ජනරාල් සමන් ශ්‍රී රත්නායක පවසයි. ඊට අදාළ ඡන්ද හිමි නාම ලේඛනයේ දළ කෙටුම්පත් මේ වනවිට ග්‍රාම නිලධාරී කාර්යාලවල, ප්‍රාදේශීය ලේකම් කාර්යාලවල හා දිස්ත්‍රික් මැතිවරණ කාර්යාලවල ප්‍රදර්ශනයට තබා ඇතැයිද මැතිවරණ කොමසාරිස් ජනරාල් වැඩිදුරටත් සඳහන් කරයි.", "URL": "https://lankatruth.com/si/?p=150900", "Category": "පුවත්", "Parent URL": null}