{"Source": "Lankatruth", "Timestamp": "March 25, 2018", "Headline": "විශිෂ්ටතම නළුවා මහේන්ද්‍ර – විශිෂ්ටතම නිළිය නදී", "News Content": "රයිගම් ටෙලි සම්මාන 2017 සම්මාන උළළේදී විශිෂ්ටතම නළුවාට හිමි සම්මානය මහේන්ද්‍ර පෙරේරාට හිමිවූ අතර විශිෂ්ටතම නළියට හිමි සම්මානය නදී කම්මැල්ලවීරට හිමි විය. ඒ ස්වර්ණවාහිනියේ විකාශය වු බැද්දේ කුල්වමිය ටෙලි නාට්‍යයේ රංගනය උදෙසාය. මහේන්ද්‍ර පෙරේරා එම ටෙලි නාට්‍යයේ එඩ්වින්ගේ චරිතයට පණ පෙවූ අතර නදී කම්මැල්ලවීර එහි චංචලාගේ චරිතයට පණ පොවන ලදී. මෙම සම්මාන උළළේදී ජනප්‍රියම නළුවාට හිමි සම්මානය කූඹියෝ ටෙලි නාට්‍යයේ ජෙහාන්ගේ චරිතයට පණ පෙවූ තුමිඳු දොඩන්තැන්නට හිමි කර ගත් අතර අතර ජනප්‍රියම නිළියට හිමි සම්මානය දෙවෙනි ඉණිම ටෙලිනාට්‍යයේ දෙව්මිගේ චරිතයට පණ පෙවූ නයනතාරා වික්‍රමාආරච්චිට හිමි විය. “රයිගම් ටෙලි සම්මාන 2017” සම්මාන උත්සවස මාධ්‍ය ක්ෂේත්‍රයේ, නළු නිළියන්, ගායකගායිකාවන් ඇතුළු කලා ලොවේ තරු රැසකගේ සහභාගිත්වයෙන් නෙළුම් පොකුණ රඟහලේ දි පැවැත්විණි. එහිදි වසරේ නැගී එන ටෙලි නාට්‍ය නළුවා සම්මානයෙන් ස්වර්ණවාහිනියේ විකාශය වු බැද්දේ කුලවමිය ටෙලි නාට්‍යයේ රෝහණගේ චරිතයට පණ පෙවු මයුර කාංචනට හිමි විය. වසරේ නැගී එන ටෙලි නාට්‍ය නිළියට හිමි සම්මානය ස්වාධීන රූපවාහිනියේ විකාශයේ වු මේ මමයි ටෙලි නාට්‍යයේ හර්ෂිට පණ පෙවු බුවනි චාපා දියලගොඩට හිමි විය. වසරේ විශිෂ්ටතම ටෙලි නාට්‍ය සහාය නළුවාට හිමි සම්මානය ස්වර්ණවාහිනියේ විකාශය වු බැද්දේ කුලවමිය ටෙලි නාට්‍යයේ ජිනපාලගේ චරිතයට පණ පෙවු ආනන්ද කුමාරට හිමි වු අතර වසරේ විශිෂ්ටතම ටෙලි නාට්‍ය සහය නිළිය සම්මානය ස්වර්ණවාහිනියේ විකාශය වු බැද්දේ කුලවමිය නාට්‍යයේ යසෝ මැණිකේ චරිතයට පණ පෙවු නයනා හෙට්ටිආරච්චිට හිමි විය. මෙහිදී කා අතරත් කතා බහට ලක්වූයේ ඉතා කෙට් කළක්කින් විකාශය අවසන් කළ ඉතා ජනප්‍රියත්වයට පත් වූ කූඹියෝ ටෙලි නාට්‍යයේ ජෙහාන්ගේ චරිතයට පණ පෙවූ තුමිදු දොඩන් තැන්න විසින් සිය සමිමානය ලබාගැනීමෙපසු රට හමුවේ කළ ප්‍රකාශයයි. එහිදී ඔහු පවසන්නේ “මං විස්වාස කරන්නේ මේ සම්මානය තීරණය කරන්නේ ප්‍රේක්ෂකයෝ. මට අනුවනම් සහ මම හිතනවා මේ සම්මානයට ඡන්දෙ දුන්න ප්‍රේක්ෂකයින්ටත් අනුව මේ සිස්ටම් එක හරිම අප්සට්. මම කැමතියි එක පැත්තකින් රටේ බලය හොබවන ඇමති කෙනෙකුත් මේ සභාවෙ ඉද්දිම කියන්න; මේ සම්මානය විසින් පෙන්වන්නේ මේ අප්ෂට්, මේ ජරාජීර්ණ, මේ විසඳිය යුතු මේ ගොඩගන්න බැරි සිස්ටම් එක පිළිබඳව ඔවුන්ට තිබෙන විරෝධය. ඒ විරෝධයේ සංඛේතාත්මක සම්මානයක් තමයි ඔවුන් විසින් ජනප්‍රිය සම්මානය ලෙස ඔසවා තබන්නේ.” යනුවෙනි.", "URL": "https://lankatruth.com/si/?p=49623", "Category": "කලා පුවත්", "Parent URL": null}