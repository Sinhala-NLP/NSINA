{"Source": "Lankatruth", "Timestamp": "November 14, 2019", "Headline": "ජනාධිපතිවරණයේ නිරීක්ෂණ කටයුතු සඳහා මැතිවරණ නිරීක්ෂකයන් 4000 ක්", "News Content": "මෙවර ජනාධිපතිවරණයේ නිරීක්ෂණ කටයුතු වෙනුවෙන් නිරීක්ෂකයන් 4000ක පිරිසක් යෙදවීමට කටයුතු කර ඇතැයි පැෆ්රල් සංවිධානය සඳහන් කරයි. එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ඊයේ(13) පැවති මාධ්‍ය සාකච්ඡාවකදී මේ බව සඳහන් කළේය. 16 වැනිදා ඡන්දය දැමීමේ ස්ථාන නිරීක්ෂණයට නියෝජිතයන් 3000ක් පමණ ස්ථාන ගතකර ඇතැයි ද ඡන්ද මධ්‍යස්ථාන අතර නිරීක්ෂණ කටයුතු සඳහා ජංගම නිරීක්ෂණ රථ 225ක් ද යෙදවීමට කටයුතු කර ඇතැයි ඒ මහතා මෙහිදී වැඩිදුරටත් සඳහන් කළේය. එසේම ඡන්ද ගණන් කිරීමේ මධ්‍යස්ථාන නිරීක්ෂණයකිරීම සඳහා නිරීක්ෂකයන් 105 දෙනෙකු යෙදවීමට කටයුතු යොදා තිබේ.", "URL": "https://lankatruth.com/si/?p=85686", "Category": "පුවත්", "Parent URL": null}