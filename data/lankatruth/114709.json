{"Source": "Lankatruth", "Timestamp": "April 11, 2021", "Headline": "ග්‍රාමනිලධාරීවරු, ආර්ථික සංවර්ධන නිලධාරීවරු 5000 බෙදීමෙන් ඉවත්වෙති…", "News Content": "අප්‍රේල් 12 සහ 13 දෙදින තුළ අඩු ආදායම් ලාභී ජනතාවට රුපියල් 5000ක් ලබා දීමට රාජ්‍ය නිලධාරීන්ට බලපෑම් කරමින් ආණ්ඩුව ගනු ලැබූ ක්ෂණික තීරණය හේතුවෙන් එම මුදල් බෙදීමේ කටයුතුවලින් ඉවත් වීමට ග්‍රාමනිලධාරීවරු සහ ආර්ථික සංවර්ධන නිලධාරීවරු තීරණය කර තිබේ. අද (11) පැවති මාධ්‍ය හමු දෙකකදී ශ්‍රී ලංකා ග්‍රාම නිලධාරී සංගමය සහ සමස්ත ලංකා රජයේ සංවර්ධන නිලධාරීන්ගේ ඒකාබද්ධ වෘත්තී සංගමය මේ බව සඳහන් කළේය. ඔවුන් පවසන්නේ අලුත් අවුරුද්දට දින දෙකක් වැනි කෙටි කාලයක් තිබියදී එය ක්‍රියාත්මක කිරීම ප්‍රායෝගික නොවන බැවින් අදාළ දීමනා ලබාදීමට සම්බන්ධ නොවන බවය.", "URL": "https://lankatruth.com/si/?p=114709", "Category": "පුවත්", "Parent URL": null}