{"Source": "Lankatruth", "Timestamp": "December 2, 2011", "Headline": "තමන් වගේ දුක්විදින ජනතාව වෙනුවෙන් අරගල කරන්න – බිමල් රත්නායක", "News Content": "සමාජවාදී තරුණ සංගමය විසින් සංවිධානය කරන ලද, නොවැම්බර් 29 දිනට යෙදී ඇති පලස්තීන සහයෝගීතා දිනය වෙනුවෙන් පලස්තීනයට සහාය පලකරමින් අත්සන් එකතු කිරීමේව්‍යාපාරයක් අද (02) කොළඹ දවටගහ මුස්ලිම් පල්ලිය අසලදී සිදු කෙරිනි.     එම අවස්ථාවට එක්වූ ජනතා විමුක්ති‍ පෙරමුණේ හිටපු පාර්ලිමේන්තු මන්ත්‍රී සහ සමාජවාදී තරුණ සංගමයේ ජාතික සංවිධායක බිමල් රත්නාය මහතා කියා සිටියේ සමාජවාදී තරුණ සංගමය විසින් වසර ගණනාවක සිට නොවැම්බර් 29 දිනට යෙදෙන පලස්තීන සහයෝගීතා‍දිනය වෙනුවෙන් සමාජවාදී තරුණ සංගමය එයට සහාය පලකරන ක්‍රියාකාරකම් වල යෙදෙන බවයි. අධිරාජ්‍යවාදී ක්‍රියාකාරකම් හේතුවෙන් 1947 දි තිබූ භූමියෙන් 11%ක ප්‍රමාණයක් පමණක් මේවන විට ඉතිරිව ඇති පලස්තීන ජනතාවට ස්වාධීන පලස්තීන රාජ්‍යයක්දිනා ගැනීම වෙනුවෙන් තම සංගමය උපරිම සහාය පලකරන බවත් දෙසැම්බර් 9 වැනිදා තෙක් පුරා සතියක් මේ සදහා විවිධ ක්‍රියාකාරකම් ‍වල යෙදෙන බවත් සදහන් කළේය. එහිදී වැඩිදුරටත් අදහස් දැක්වූ ඔහු කියා සිටියේ විශේෂයෙන්ම පලස්තීන ශිෂ්‍ය සංවිධානය හා සමාජවාදී තරුණ සංගමය එක්ව අද දිනයේදී ස්ථාන 100 කදී මෙවැනි සහාය පලකිරීමේ ක්‍රියාකාරකම් සිදු කරන බවත් මෙම ක්‍රියාකාරීත්වයන් තුළින් අපේ ‍රටේ ජනාවට හා තරුණ තරුණියන්ට, තමන්ගේඅයිතිවාසිකම් වෙනුවෙන් හාතමන් ‍වගේ දුක්විදින මිනිසුන්‍ වෙනුවෙන් සටන් කරන්න එක්වන්න යැයිද පැවසීය. මෙම අවස්ථාවට සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතා සහ කොළඹ දිස්ත්‍රික් පාර්ලිමේන්තු මන්ත්‍රී සුනිල් හදුන්නෙත්ති යන මහත්වරුද සහභාගී විය.", "URL": "https://lankatruth.com/si/?p=423", "Category": "පුවත්", "Parent URL": null}