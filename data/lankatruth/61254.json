{"Source": "Lankatruth", "Timestamp": "October 17, 2018", "Headline": "අධ්‍යාපන ඇමතිගේ පාසල් නිල ඇඳුම් වංචාවකට එරෙහිව ගුරුවරු අල්ලස් කොමිසමට", "News Content": "පසුගිය සැප්තැම්බර් 19 දින අධ්‍යාපන අමාත්‍යවරයා විසින් නුසුදුසු දිරාගිය පාසල් නිල ඇඳුම් තොගයක් සහා ඉන්දියානු සමාගමකට මහා භාණ්ඩාගාරයෙන් රුපියල් මිලියන 2,372 ක් ගෙවීමට කැබිනට් අනුමැතිය ගැනීමට එරෙහිව ලංකා ගුරුසේවා සංගමය ඊයේ (16) අල්ලස් කොමිසම වෙත පැමිණිල්ලක් ඉදිරිපත් කළහ. 2016 වර්ෂයේ දී ගෙන්වන ලද මෙම රෙදි තොගය රවි කරුණානායක මහතාගේ බිරිඳට සහ ඔහුගේ දියණියට අයත් ගුදම්වල තවමත් ගබඩා කර ඇති බවත් මේ වනවිට මෙම රෙදි අවපැහැ ගැන්වී පාසල් දරුවන්ගේ නිල ඇඳුම් සඳහා නුසුදුසු තත්වයට පත්ව ඇති බවත් රටේ ජනතාවගේ බදු මුදලින් මෙම නුසුදුසු රෙදි සඳහා මුදල් ගෙවීමට කටයුතු කරමින් සිටින බවත් මහින්ද ජයසිංහ මහතා එම පැමිණිල්ලෙන් සඳහන් කරයි. මෙම අවස්ථාවට එම සංගමයේ සභාපති දම්මික අලහප්පෙරුම, භාණ්ඩාගාරික ප‍්‍රියන්ත ලියනගමගේ යන මහත්වරුන්ද සහභාගී වී සිටියහ.", "URL": "https://lankatruth.com/si/?p=61254", "Category": "පුවත්", "Parent URL": null}