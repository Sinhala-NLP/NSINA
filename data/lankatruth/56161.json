{"Source": "Lankatruth", "Timestamp": "July 14, 2018", "Headline": "පාකිස්තානයේ මැතිවරණ රැලියකට එල්ල වූ මරාගෙන මැරෙන බෝම්බ ප්‍රහාරයෙන් 128ක් මරුට", "News Content": "නිරිත දිග පාකිස්තානයේ මැතිවරණ රැලියකට ඊයේ එල්ල වූ මරාගෙන මැරෙන බෝම්බ ප්‍රහාරයෙන් 128 දෙනෙකු මියගොස් ඇතැයි විදෙස් පුවත් සේවා කාර්තා කරයි. අයි.එස් සංවිධානය ප්‍රහාරයේ වගකීම බාරගෙන තිබේ. නිරිත දිග පාකිස්තානයේ බලුකිස්තාන් පළාතේ මැස්ටන්ග් නගරයේ පැවැති මැතිවරණ රැලියකට මෙම මරාගෙන ප්‍රහාරය එල්ල වී ඇත. ප්‍රහාරයෙන් ප්‍රාදෙශීය දේශපාලනඥයෙකුද මියගොස් ඇති අතර තවත් 150කට වැඩි පිරිසක් තුවාල ලබා ඇතැයි ද වාර්තා වේ. පාකිස්තා මහ මැතිවරණය ලබන 25 වැනිදා පැවැත්වීමට නියමිත අතර දේශපාලන රැස්වීමක් එල්ල කරගෙන එල්ල වූ දරුණුතම ප්‍රහාරය මෙය යැයිද පාකිස්තාන වාර්තා සඳහන් කර තිබේ. 2014 වර්ෂයෙන් පසු පකිස්ථානය තුළ සිදුවූ වැඩිම පිරිසකට මරු කැඳවූ ප්‍රහාරය මෙය බවද වාර්තා වේ.", "URL": "https://lankatruth.com/si/?p=56161", "Category": "විදෙස් පුවත්", "Parent URL": null}