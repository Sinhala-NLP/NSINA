{"Source": "Lankatruth", "Timestamp": "January 2, 2020", "Headline": "ඕස්ට්‍රේලියාවේ ලැව් ගිනි අවධානම තවදුරටත්", "News Content": "අධික උෂ්ණත්වයත් සමඟ ඕස්ට්‍රේලියාවට බලපා තිබෙන ලැව් ගිනි අවධානම තවදුරටත් ඉහළ ගොස් ඇතැයි විදෙස් මාධ්‍ය වාර්තා කරයි. මේ හේතුවෙන් නැගෙනහිර නිව් සවුත් වේල්ස් ප්‍රාන්තයට සතියක හදිසි තත්වයක් නිවේදනය කර ඇත. එළඹෙන සත් අන්තයේ තවදුරටත් උෂ්ණත්වය ඉහළ යා හැකි බවටත්, සුළං තත්වය ප්‍රභල විය හැකි බවටත් කාලගුණ අංශ අනතුරු අඟවා තිබේ. ඕස්ට්‍රේලියාවට බලපා ඇති ලැව්ගිනි තත්වයට ගොදුරුවීමෙන් මේ වනවිට 18 දෙනෙකු ජීවිතක්ෂයට පත්ව ඇතැයි විදෙස් මාධ්‍ය වාර්තා කර ඇත. ලැව් ගිනි හේතුවෙන් ඇතිව තිබෙන දුමාරය කිලෝමීටර් 2000ක් දුරින් පිහිටි නවසීලන්ත ප්‍රදේශ කරා ද පැතිර ගොස් ඇතැයි විදෙස් මාධ්‍ය වාර්තා කරයි. පසුගිය සැප්තැම්බර් මාසයේ සිට ඕස්ට්‍රේලියාවේ උෂ්ණත්වය ඉහළ යෑම සහ ලැව් ගිනි වාර්තා විය.", "URL": "https://lankatruth.com/si/?p=88218", "Category": "විදෙස් පුවත්", "Parent URL": null}