{"Source": "Lankatruth", "Timestamp": "August 12, 2021", "Headline": "රජයේ ගෑස් සමාගමත් ගෑස් නග්ගන්න ඉල්ලයි", "News Content": "අද (12) ලාෆ් ගෑස් සමාගම රුපියල් 363/-කින් කිලෝ ග්‍රෑම් 12.5ක සිලින්ඩරයක මිල ඉහල දැමූවහාම රජයට අයත් ලිට්‍රෝ ගෑස් සමාගම ද මිල ඉහල දැමීමට අවසර ඉල්ලා ඇත.නමුත් මේ වන විට පාරිභෝගික කටයුතු රාජ්‍ය ඇමතිවරයා ඇතුළු ආණ්ඩුවේ ඇමතිවරුන් මත පළකරමින් කියා සිටින්නේ ලිට්‍රෝ සමාගමේ ගෑස් මිල ඉහල දැමීමේ සූදානමක් නැති බවයි.කෙසේ වුවද මෙම ප්‍රකාශ අනුව යමින් විවිධ මාධ්‍ය මේ වන විට රජයේ ගෑස් සමාගම මිල වැඩි නොකරන බව ප්‍රකාශ කළද එම අවසරය ලිඛිතව ඉල්ලා සිටි ලිපිය අප වෙත ලැබී ඇත.මෙයට අමතරව ආණ්ඩුව විසින් මෙහෙයවනු ලබන ඇතැම් වෙබ් අඩවි ප්‍රවෘත්ති පළ කරමින් ප්‍රචාරය කර සිටින්නේ නව ගෑස් සමාගමක් පිහිටුවා පෞද්ගලික අංශයේ සමාගම මට්ටු කරන බවයි. මෙයින් පැහැදිලි වන්නේ ආණ්ඩුවට සම්බන්ධ ප්‍රභලයෙකු ගෑස් වෙළඳපොලට ප්‍රවේශවීමට සූදානමක් පවතින බවය.", "URL": "https://lankatruth.com/si/?p=121219", "Category": "පුවත්", "Parent URL": null}