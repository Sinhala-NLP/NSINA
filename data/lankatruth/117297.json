{"Source": "Lankatruth", "Timestamp": "May 29, 2021", "Headline": "අද ආසාදිතයන් 2,882ක් වාර්තා වෙයි", "News Content": "අද (29) දිනයේ මේ වනවිට කොවිඩ් – 19 ආසාදිතයින් 2,882 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් සහ විදෙස් ගත අයගෙන් බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 174,040ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 30,839 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 180,593කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,363 දක්වා ඉහළ ගොස් ඇත. ශ්‍රී ලංකාව ලෝකයේ වැඩිම ආසාදිතයින් වාර්තාවන රටවල් අතර 79 ස්ථානයේ පසුවේ.", "URL": "https://lankatruth.com/si/?p=117297", "Category": "කොවිඩ් -19 (කොරෝනා ) පුවත්", "Parent URL": null}