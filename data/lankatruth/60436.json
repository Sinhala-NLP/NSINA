{"Source": "Lankatruth", "Timestamp": "October 5, 2018", "Headline": "උපාලි තෙන්නකෝන්ට පහර දීමේ නඩුව 2019ට කල් යයි", "News Content": "ජ්‍යෙෂ්ඨ මාධ්‍යවේදී උපාලි තෙන්නකෝන් මහතාට සහ ඔහුගේ බිරිඳට පහරදී තුවාල සිදු කිරීම සම්බන්ධ නඩුව අද (05) ගම්පහ මහෙස්ත්‍රාත් අධිකරණය හමුවේ කැඳවු අවස්ථාවේදී ලබන වසරේ (2019) ජනවාරි මස 11 වැනිදා දක්වා කල් තැබීමට මහෙස්ත්‍රාත් ඩී.ඒ රුවන් පතිරණ මහතා නියෝග කර තිබේ. මෙම නඩුවේ උදෘත නීතිපතිවරයා වෙත යොමු කර යොමු අංකය එදිනට අධිකරණයට ඉදිරිපත් කරන ලෙසද මහෙස්ත්‍රාත්වරයා අපරාධ පරීක්ෂණ දෙපාර්තමේන්තුවට නියෝග කර ඇත. 2009 වසරේ ජනවාරි 23 වැනිදා ජ්‍යෙෂ්ඨ මාධ්‍යවේදී උපාලි තෙන්නකෝන් මහතාට සහ ඔහුගේ බිරිදට ගම්පහ ඉඹුල්ගොඩ ප්‍රදේශයේදී පහර දීම සිදු කර තිබිණි.", "URL": "https://lankatruth.com/si/?p=60436", "Category": "පුවත්", "Parent URL": null}