{"Source": "Lankatruth", "Timestamp": "January 2, 2020", "Headline": "සහල් වංචාව පිළිබඳව සමස්ත ලංකා ගොවිජන සම්මේලනයෙන් තවත් හෙළිදරව්වක්", "News Content": "රටේ පවතින සහල් මිල ඉහළ යාමේ අර්බුදයට රාජ්‍ය අයතනය්ක්වූ සතොස ආයතනයද වගකිවයුතු බව සඳහන් කරමින් සහල් කිලෝවකින් රුපියල් 18ක ශුද්ධ ලාභයක් ලබමින් සතොස ආයතනය කරගෙන යන ජාවාරමක් පිලිබදව හෙළිදරව් කළ සමස්ත ලංකා ගොවිජන සම්මේලනය, වහාම එම ජාවාරම පිළිබඳ සොයා බලන ලෙස ජනාධිපතිවරයාගෙන් ඉල්ලා සිටියි. එම සම්මේලනය විසින් අද (02) දඹුල්ලේදී කැඳවා තිබු මාධ්‍ය හමුවකදී එහි ජාතික සංවිධායක නාමල් කරුනාරත්න මහතා මෙම ඉල්ලීම කළේය. මෙම මාධ්‍ය හමුවේදී එම සම්මේලනයේ ලේකම් ටි.බී සරත්, උප සභාපති සුසන්ත කුමාර නවරත්න මහතාද අදහස් පළකළහ. මුදල්, ආර්ථික හා ප්‍රතිපත්ති සංවර්ධන අමාත්‍යාංශය යටතේ ඇති සංවර්ධන මුල්‍ය දෙපාර්තමේන්තුව මගින් 2019.12.13 දිනැති අංක DFD/FDM/12/paddy,Disp යටතේ සතොස ආයතනය විසින් සහල් විකිණිය යුතු මිල සදහන් චක්‍රලේඛයක් නිකුත් කර තිබෙන බවත් සුදු නාඩු හා රතු නාඩු සහල් කිලෝව රුපියල් 77 බැගින්ද, සුදු සම්බා හා රතු සම්බා සහල් කිලෝව රුපියල් 80 බැගින්ද, කිරි සම්බා කිලෝව රුපියල් 107 බැගින්ද අලෙවි කිරීමට උපදෙස් ලබාදී තිබියදී මුදල් අමාත්‍යවරයා වන අගමැති මහින්ද රාජපක්ෂ මහතාගේද ජනාධිපතිවරයාගේද අමාත්‍යංශ නියෝග නොසලකා හැර රාජ්‍ය ආයතනයක් වූ සතොස ආයතනය සහල් කිලෝවකින් ශුද්ධ ලාභයක් ලබමින් පාරිභෝගිකයා සුරාකෑම පිලිබදව වහාම ක්‍රියාමාර්ග ගන්න ලෙස ඉල්ලා සිටියේය. සහල් මිල සම්බන්ධයෙන් තීරණ ගැනීම සදහා රජයට මිල සුත්‍රයක් තිබියදී එම ක්‍රියාවලියට පරිබාහිරව සහල් මිල රුපියල් 98 දක්වා සංශෝධනය කිරීමට කටයුතු කළේ කුමන පදනමකින්ද යන්න රටට පැහැදිලි කළයුතු බව පැවසු නාමල් කරුරත්න මහතා මැතිවරණයෙන් පසු ප්‍රධාන පෙලේ සහල් මොල් හිමියන් තිදෙනකු ජනාධිපති ලෙකම කාර්යාලයට කැඳවා සහල් මිල පිලිබදව ජනතා විරෝධය සමනය කිරීමට හා සහල් මෝල් හිමියන් සතුටු කිරීම සදහා එතෙක් රුපියල් 110ත් 115ත් දක්වා මිල ඉහළ ගොස් තිබු සහල් මිල රුපියල් 98/99 දක්වා ඉලක්කම් දෙකේ අගයටකට පැමිණීමට එකඟතාවයකට පත්ව ඇති බවද මෙහිදී අනාවරණය කළේය. සහල් මාෆියාවේ ප්‍රදහන වග උත්තර කරු ආණ්ඩුව බවත් සහල් මිල නිසි කළමනාකරණයක් හා නියාමනයක් නොකිරීම නිසා මෙම තත්වය උද්ගතව ඇති බවට මේ වනවිට තහවුරුවෙමින් තිබෙන බවද නාමල් කරුණාරත්න මහතා වැඩිදුරටත් කියා සිටියේය. නාමල් කරුණාරත්න මහතා ටි.බී සරත් මහතා", "URL": "https://lankatruth.com/si/?p=88225", "Category": "පුවත්", "Parent URL": null}