{"Source": "Lankatruth", "Timestamp": "October 9, 2020", "Headline": "බියගම වෙළඳ කලාපයේත් ආයතන දෙකක PCR පරීක්ෂණ", "News Content": "පවතින කොවිඩ් – 19 වසංගත තත්වය වෙළඳ කාලාප තුළ සීග්‍රයෙන් පැතිර යමින් පවතින තත්වයක් තුළ බියගම වෙළඳකාලාපයේද ඇඟලුම් කම්හල් දෙකක සේවක සේවිකාවන් PCR පරීක්ෂණ සඳහා යොමු කරමින් සිටින බව වාර්තා වේ. බියගම කලාපයේ ඇඟුලුම් කම්හල්වල නිවෙස් වෙත ගොස් සිටින සේවක සේවිකාවන්ට සේවයට වාර්තා නොකර නිවෙස්වලටම වී සිටින ලෙස දන්වා ඇතැයිද වාර්තා වේ. පසුගිය 02වනදා රාත්‍රියේ මිනුවන්ගොඩ බ්‍රැන්ඩික්ස් ආයතනයේ සේවිකාවකට කොවිඩ් – 19 ආසාදනය වී ඇතැයි තහවුරුවීමෙන් පසු මේ වනවිට එය පොකුරක් දක්වා වර්ධන වී ආසාදිතයන් දහස ඉක්මවා තිබේ. එමෙන්ම වෙනත් ඇඟලුම් කම්හල් කිහිපයකම සේවක සේවිකාවන්ටද මෙම වෛරසය මේ වනවිට ආසාදනය වී ඇත. විශේෂයෙන්ම කටුනායක වෙළඳ කාලාපයටද මේ වනවිට කොවිඩ් – 19 වෛරසය පැතිර ගොස් ඇති බව අනාවරණය කරගෙන තිබේ.", "URL": "https://lankatruth.com/si/?p=97279", "Category": "පුවත්", "Parent URL": null}