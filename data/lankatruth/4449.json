{"Source": "Lankatruth", "Timestamp": "October 3, 2012", "Headline": "විශ්වවිද්‍යාල ආචාර්යවරුන්ට කම්කරු සංගමයකින් මුදල් ආධාර", "News Content": "බාලා තම්පෝ මහතා ප්‍රධාන ලේකම් ධූරය හොබවන ලංකා වෙළඳ කාර්මික හා පොදු කම්කරු සංගමය විසින් රුපියල් ලක්ෂ 5ක මුදලක් විශ්ව විද්‍යාල ආචාර්ය සමිති සම්මේලනයට ලබා දී තිබේ. වැටුප් නොමැතිව මාස 03 ක් පුරාවට කටයුතු කරන ආචාර්යවරුන් වෙනුවෙන් මෙම මුදල ලබාදුන් බවත් ඔහු සඳහන් කර සිටී. සරසවි ආචාර්යවරුන්ගේ ඉල්ලීම් සාධාරණ බවත් ඒ නිසාවෙන් තමන් ද සරසවි ඇදුරන්ට සහය ලබාදීමට තීරණය කළ බවත් බාලා තම්පෝ මහතා පවසයි. විශ්ව විද්‍යාල ආචාර්යවරුන්ට වඩා යහපත් මානසික සැලකීමක් තිබිය යුතු බැවින් ආචාර්යවරුන්ගේ මෙම ඉල්ලීම්වලට සාධාරණයක් ඉටු කර දෙන මෙන් ඔහු බලධාරීන්ගෙන් ඉල්ලා සිටී.", "URL": "https://lankatruth.com/si/?p=4449", "Category": "පුවත්", "Parent URL": null}