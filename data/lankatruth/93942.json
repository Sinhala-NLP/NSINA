{"Source": "Lankatruth", "Timestamp": "June 9, 2020", "Headline": "මංගල මහ මැතිවරණයේ අපේක්ෂකත්වයෙන් ඉවත්වෙයි…", "News Content": "තමන් අද (09) සිට මන්ත්‍රී දේශපාලනයෙන් ඉවත්වන බවත් මෙරව පාර්ලිමේන්තු මැතිවරණ සටනින් ඉවත් වන බවත් සමගි ජන බලවේගයෙන් මාතර දිස්ත්‍රික්කයට මෙවර තරග කිරීමට නියමිතව සිටි මංගල සමරවීර මහතා පවසයි. ඒ අනුව ඉදිරියේ පැවැත්වීමට නියමිත 2020 මහමැතිවරණයේ “සමගි ජන බලවේගයේ” අපේක්ෂකයකු ලෙස ඡන්ද නාම ලේඛනයේ තම නම සටහන්ව තිබුණද ඡන්දය ඉල්ලීමෙන් වැලකී සිටින බව මංගල සමරවීර මහතා පවසයි. තම මනාප අංකය ඉදිරියේ මනාපය සටහන් නොකරන ලෙස මාතර දිස්ත්‍රික් ජනතාවගෙන් තමන් ඉල්ලා සිටින බවද ඒ මහතා පැවසී ය.", "URL": "https://lankatruth.com/si/?p=93942", "Category": "පුවත්", "Parent URL": null}