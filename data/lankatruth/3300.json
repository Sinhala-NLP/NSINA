{"Source": "Lankatruth", "Timestamp": "July 22, 2012", "Headline": "මහරජා දඩ කෙලියේ ගොස් පට්ටම අහිමි වේ", "News Content": "බොට්ස්වානා රාජ්‍යයේ සෆාරි චාරිකාවක යෙදී සිටියදී දළ ඇතෙකු වෙඩි තබා මාරාදැමීමේ සිදුවීම ප‍්‍රසිද්ධියට පත්වීමෙන් පසු ස්පාඤ්ඤයේ ජුවාන් කාලෝස් රජතුමාව තම සංවිධානයේ සභාපති තනතුරෙන් ඉවත් කිරීමට ලෝක වනසත්ව භාරයේ ස්පාඤ්ඤ ශාඛාව තීරණය කර ඇත.පසුගිය අපේ‍්‍රල් මාසයේදී අපි‍්‍රකානු රාජ්‍යයක් වන බොට්ස්වානා හී ජාතික වනෝද්‍යානයක සිය පවුලේ ඥාතීන් සමග සෆාරි චාරිකාවක යෙදී සිටියදී මරා දමනු ලැබූ විශාල දළ ඇතෙකු සමග ස්පාඤ්ඤ රජතුමා සිය ගිනි අවියද අතැතිව පෙනී සිටි දුර්ලබ ඡායාරූපයක් මාධ්‍ය හරහා ප‍්‍රසිද්ධියට පත් වීමෙන් පසු ස්පාඤ්ඤ රජපවුල වෙත දැඩි ජනතා අප‍්‍රසාදයක් පළවිය.ලෝක ආර්ථික අර්බුදයෙන් දැඩි ලෙස පීඩා විදින ස්පාඤ්ඤ ජනතාව අන්තර්ජාල පෙත්සමක් මගින් 94% ප‍්‍රතිශතයකින් රජපවුලේ කි‍්‍රයාකලාපයට විරෝධය පලකර ඇත.රජතුමා විසින් වෙඩි තබා මරා දමනු ලැබූ අපි‍්‍රකානු දළ ඇතා සීග‍්‍ර ලෙස වදවීමේ තර්ජනයට ලක්ව ඇති සත්ව කොට්ඨාශයක් බව පරිසරවේදීන් පවසයි.", "URL": "https://lankatruth.com/si/?p=3300", "Category": "විදෙස් පුවත්", "Parent URL": null}