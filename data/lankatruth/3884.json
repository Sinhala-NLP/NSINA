{"Source": "Lankatruth", "Timestamp": "August 31, 2012", "Headline": "ජවිපෙ පැමිණිල්ලෙන් මිනිස් ජීවිත බේරෙයි", "News Content": "මිනිස් ජීවිතවලට පවා සිදුවීමට ගිය මහා විනාශයක් ජනතා විමුක්ති පෙරමුණේ ත්‍රීකුණාමල දිස්ත්‍රික් අපේක්ෂක කණ්ඩායම් නායක වී. අයි. ආබ්දීන් මහතා විසින් සහකාර මැතිවරණ කොමසාරිස්අවරයාට කරන ලද පැමිණිල්ලක් මගින් වලක්වා ගැනීමට හැකිවූයේ යැයි වාර්තාවේ. මේ සම්බන්ධයෙන් අප කළ විමසීමකදී ඒ මහතා පැවසූවේ “මේ ගමේ ජීවත්වන අහිංසක ජනතාව යුද්ධයක් පැවති සමයේදී පවා තම ගොඩගොවිතැන් කරගනිමින් ජීවත්වූ පිරිසක්. යුද්ධය අවසන්වූ සැනින් බුද්ධශාසන නියෝජ්‍ය අමාත්‍ය එන්.කේ.ඩී.එස්. ගුණවර්ධන මහත්තය ඇවිල්ල ‍මේ ගොවියන්ගෙ වගාබිම් මැදිකරල ඒ ගොවියන්ට තම වගා බිම්වලට යා නොහැකි ආකාරයට අලි වැටක් ගැහුව. එදා ඉඳල මේ ජනතාව දිගින් දිගටම ආණ්ඩුවේ හැම බලධාරියෙකුගෙන්ම,දේශපාලඥයෙකුගෙන්ම ඉල්ලුවෙ තම වගාබිම් බේරා මේ අලි වැට ගහන්න කියල. සේරුවිල මැතිවරණ කොට්ඨාසයේ සිරිමංගලපුර වසම කියන්නේ අතිදුෂ්කර ගම්මානයක. ඒ ගමේ තමයි මේ අලි වැට තියෙන්නෙ. දැන් මැතිවරණ සමයත් මැදක් විතර ගෙවිල ගිහිල්ල ඉවරයි. මේ ප්‍රදේශවල ජනතාවගේ ඇති ආණ්ඩු විරෝධය දැනගත්තු එන්.කේ.ඩී.එස්. ගුණවර්ධනයි මෙවර මැතිවරණයට ඉදිරිපත්වන ගුනවර්ධනගෙ පුතා නලීන් ගුණවර්ධනයි අද (31) දවස් 01ට විතර හදිසියේම එයාලගේ ගෝලයෝ එවල මේ වැට ගලවන්න පටන් ගත්තා. මේ කරන්නෙ මොකක්ද? තමන්ට ඡන්දෙ ගන්න මිනිස් ජීවිත බිල්ලට දෙන එක. මොකද අපි හොඳාකාරවම දන්නව මේ වැට ගලවන්නෙ වනජීවීඑකේ අධීක්ෂණය යටතෙ නෙවෙයි. අනික අද ගැලෙවිවොත් අදම ගහන්නත් ඕන. මොකද මේ අලි වැටවල් ලඟට අලි 18ක් 20ක් එක රෑණක එනව. මේ ජලහිගයක් ඇතිවෙලා තියෙන කාලෙ. අනිවාර්යයෙන්ම කන්න බොන්න හොයාගෙන අලි ගම්වදිනව. අවධානමට ලක්වෙන්නෙ මිනිස් ජීවිත. මේ හේතුව නිසාම අපි දිස්ත්‍රික් මැතිවරණ කොමසාරිස්වරයාට පැමිණිල්ලක් ඉදිරිපත්කළා. ඒ පැමිණිල්ලට වහාම ක්‍රියාත්මක වුනු නිලධාරීන් මේ අලිවැට ගලව ගලව හිටපු ගුණවර්ධනලගෙ ආධාරකරුවන් 08දෙනෙක් දවස් 03ට පමණ අත්අඩංගුවට ගත්තා” යනුවෙන් පැවසීය.", "URL": "https://lankatruth.com/si/?p=3884", "Category": "පුවත්", "Parent URL": null}