{"Source": "Lankatruth", "Timestamp": "March 20, 2020", "Headline": "පරිභෝජනයට නුසුදුසු පරිප්පු තොගයක් අල්ලයි", "News Content": "මිනිස් පරිභෝජනයට නුසුදුසු පරිප්පු තොගයක් මොරවක නගරයේදී ව්‍යාපාරික ස්ථානයකදී අත්අඩංගුවට ගැනීමට මොරවක සෞඛ්‍ය වෛද්‍ය නිලධාරී කොට්ඨාසයේ මහජන සෞඛ්‍ය පරීක්ෂකවරුන් විසින් කටයුතු කර තිබේ. මේ සම්බන්ධයෙන් ප්‍රදේශයේ මහජනතාවගෙන් ලැබුණු පැමිණිලි මත අදාල ව්‍යාපාරික ස්ථානය විමර්ශනය කිරීමට මොරවක සහ පිටබැද්දර කොට්ඨාස භාර මහජන සෞඛ්‍ය පරීක්ෂකවරු විසින් කටයුතු කර ඇත‍. එහිදී කිලෝ ග්‍රෑම් 50ක් පමණ වූ මිනිස් පරිභෝජනයට නුසුදුසු පරිප්පු තොගයක් අත්අඩංගුවට ගෙන තිබේ. අධිකරණ කටයුතු නැවත ආරම්භ කිරීමෙන් අනතුරුව මෙම පරිප්පු අලෙවි කළ මොරවක නගරයේ ව්‍යාපාරිකයාට එරෙහිව නඩු පැවරීමට කටයුතු යොදා ඇත.", "URL": "https://lankatruth.com/si/?p=91291", "Category": "පුවත්", "Parent URL": null}