{"Source": "Lankatruth", "Timestamp": "March 18, 2021", "Headline": "රඳවාගෙන සිටි සියලු මෘතදේහ භූමදානය කර අවසන්… ජාතීන් අනුව වර්ග කිරීමක් නැහැ… වෛද්‍ය අන්වර් හම්දානි", "News Content": "භූමදානය කිරීමට අවශ්‍ය බව ප්‍රකාශ කරමින් ආදාහනය කිරීමට ඉඩ නොදී රඳවාගෙන සිටි සියලු මෘතදේහ මේ වනවිට භූමදානය කර අවසන් බවත් ඔහු පවසයි. ඔට්ටමාවඩිහි භූමිය වෙන්කරනු ලැබ තිබෙන්නේ ඉස්ලාම් ආගමිකයන්ගේ මෘතදේහ භූමදානය කිරීමට පමණක් නොවන බවත් බෞද්ධ, හින්දු හා කතෝලික ජනතාවටද කැමැත්ත අනුව කොවිඩ් දේහ මෙහි භූමදානය කළ හැකි බවත් වෛද්‍ය තාක්ෂණික සේවා අධ්‍යක්ෂ හා කොවිඩ් – 19 රෝග පිළිබඳ ප්‍රධාන සම්බන්ධීකාරක වෛද්‍ය අන්වර් හම්දානි පවසයි. කොවිඩ් ආසාදිත පුද්ගල මළසිරුරු භූමදානය කිරීමට අවසර ලබාදීමේ ගැසට් පත්‍රය නිකුත්වීමෙන් පසු මේ වනවිට මළසිරුරු 45ක් ඔට්ටමාවඩිහි භූමදානය කර තිබෙන බවත් ඒ අතර පිරිමි මළසිරු 27ක් හා කාන්තා මළසිරුරු 18ක් භූමදානය කර තිබෙන බවද වෛද්‍ය හම්දානි මහතා පවසයි. හැට හැවිරිදි කතෝලික කාන්තාවකගේ දේහයක්ද එම ස්ථානයේ භූමදානය කළ බව වෛද්‍ය ප්‍රකාශ කරයි. කොවිඩ් මළසිරුරු භූමදානය කිරීමට සුදුසු දිවයිනේ වෙනත් ස්ථාන තිබේද යන්න පිළිබඳ සොයා බලන බවත් ඒ සම්බන්ධව ලැබෙන වාර්තා අධ්‍යයනය කර ඉදිරි ක්‍රියාමාර්ග ගන්නා බවත් වෛද්‍යවරයා වැඩිදුරටත් ප්‍රකාශ කරයි.", "URL": "https://lankatruth.com/si/?p=113125", "Category": "කොවිඩ් -19 (කොරෝනා ) පුවත්", "Parent URL": null}