{"Source": "Lankatruth", "Timestamp": "August 4, 2021", "Headline": "විරෝධතාවයේ නිරත ගුරුවරු 38 දෙනෙක් අත්අඩංගුවට", "News Content": "කොතලාවල ජාතික විශ්වවිද්‍යාල පනත හකුලා ගැනීම, ගුරුවරුන්ගේ හා විදුහල්පතිවරුන්ගේ වසර 24ක් නොවිසඳුනු වැටුප් විෂමතාවන් ඉවත් කිරීම, ඔන්ලයින් සදහා සියලු දරුවන්ට පහසුකම් ලබාදීම ඇතුළු ඉල්ලීම් කිහිපයක් මුල්කරගනිමින් අද (04) දිනයේද ජනාධිපති ලේකම් කාර්යාලය ඉදිරිපිට විරෝධතාවයේ නිරතවූගුරුවරු 38 දෙනෙකු අත්අඩංගුවට ගෙන තිබේ. එමෙන්ම ගරුවරු පැමිණි රථ 10ක්ද පොලිස් භාරට ගෙන ඇත. අත්අඩංගුවට ගත් සැකකරුවන්ගෙන් ප්‍රකාශ සටහන් කරගෙන ඇති අතර ඔවුන්ට එරෙහිව අයුතු අවහිරය, නීතිවිරෝධී ජන රාශියක සාමාජිකයන් වීම, ජාතික මංමාවත් පනත උල්ලංඝණය කිරීම යන චෝදනා එල්ල කර ඇති අතර ඔවුන් සම්බන්ධයෙන් නිරෝධායන නීති අනුව කටයුතු කිරීමට නියමිත බව පොලිස් මාධ්‍ය ප්‍රකාශක, ජ්‍යෙෂඨ නියොජ්‍ය පොලිස්පති අජිත් රෝහණ පවසයි.", "URL": "https://lankatruth.com/si/?p=120882", "Category": "පුවත්", "Parent URL": null}