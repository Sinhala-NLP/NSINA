{"Source": "Lankatruth", "Timestamp": "December 13, 2018", "Headline": "මේ විවරවී තිබෙන ප්‍රජාතන්ත්‍රවාදයේ දොරටුව පුළුල් කරගෙන ඉදිරියට යා යුතුයි", "News Content": "“අපි විශ්වාස කරනවා ප්‍රජාතන්ත්‍රවාදය සඳහා අපේ රටේ විශාල උද්ඝෝෂණයක්, උද්යෝගයක්, කතිකාතක් නිර්මානය වෙලා තිබෙනවා. මේ ඉතාමත් වැදගත් දොරටුව ඉස්සරහටත් පුළුල් කරගෙන ඉදිරියට යා යුතුව තිබෙනවා.” යැයි ජනතා විමුක්ති පෙරමුණේ නායක අනුර දිසිනායක මහතා සඳහන් කරයි. ඒ මහතා මේ බව පැවසූවේ මෛත්‍රීපාල රිසේන ජනාධිපතිවරයා දියත් කළ කුමන්ත්‍රණය තීරණාත්මක ලෙස පරාජයට පත් කරමින් අද (13) ශ්‍රේෂ්ඨාධිකරණය ලබා දුන් තීන්දුවෙන් පසු මාධ්‍ය වෙත අදහස් දක්වමිණි. එහිදී වැඩිදුරටත් අදහස් දැක්වූ අනුර දිසානායක මහතා… “ජනාධිපතිවරයාත්, ජනාධිපතිවරයාගේ නඩයත්, ප්‍රජාතන්ත්‍රවාදය විනාශ කිරීම සඳහා දියත් කරන ලද ගමන් මග මුළුමනින්ම අඩපන කිරීම සඳහා වූ තීන්දුවක් අද ලබා දී තිබෙනවා. මෙම තීන්දුව ලබාගැනීම වෙනුවෙන්, නීතීඥ කණ්ඩායම්, එම පෙත්සම් ගොනු කරන ලද පෙත්සම් කරුවන්, ඒ වෙනුවෙන් කරුණු දක්වපු අය, ඒ විතරක් නෙවෙයි අපේ රටේ පොදු ජනයා, මේ අයගේ විශාල අරගලයක් හැටියට තමයි මේ මෛත්‍රී මහින්දගේ ප්‍රජාතන්ත්‍රවිරෝධී නඩය පරාජයට පත් කරන්න හැකියාව ලැබුනේ. හැබැයි අපි විශ්වාස කරනවා මේ නිශ්චිත මොහොත ප්‍රජාතන්ත්‍රවාදයේ විශාල හැරවුමක්. හැබැයි අපි කිසිවෙකුට යුක්ති සහගත අයිතියක් නැහැ අත් පොරවාගෙන යළි ගොඩනැගෙන කවර පාලනයක් හෝ අපේ රටේ ප්‍රජාතන්ත්‍රවාදය වළලමින් ඉදිරියට ගෙනයාම වැලැක්වීම සඳහා හැමදෙනාම මැදිහත් විය යුතුව තිබෙනවා. අපි විශ්වාස කරනවා ප්‍රජාතන්ත්‍රවාදය සඳහා අපේ රටේ විශාල උද්ඝෝෂණයක්, උද්යෝගයක්, කතිකාතක් නිර්මානය වෙලා තිබෙනවා. මේ ඉතාමත් වැදගත් දොරටුව ඉස්සරහටත් පුළුල් කරගෙන ඉදිරියට යා යුතුව තිබෙනවා. ඒ නිසා සැබෑ ප්‍රජාතන්ත්‍රවාදය වෙනුවෙන් අරගලය, එය පාර්ලිමේන්තුව තුළ ප්‍රජාතන්ත්‍රවාදය පමණක් නෙවෙයි, මිනිස්සුන්ගේ මූලික අයිතිවාසිකම්, දේශපාලන අයිතිවාසිකම්, සමාජීය අයිතිවාසිකම් ආදී සියළු අයිතිවාසිකම් සඳහා අකන්ඩ අරගලයක් කළ යුතුව තිබෙනවා. මේ ප්‍රජාතන්ත්‍ර විරෝධී ගමන අද තීරානාත්මක ලෙස පරාජය කරන්න හැකියාව ලැබුනට සැබෑ ප්‍රජාතන්ත්‍රවාදය දිනා ගැනීම සඳහා අරගලය ඉදිරියට තිබෙනවා. ඒ අරගලය සාර්තක කර ගැනීම වෙනුවෙන් ජනතා විමුක්ති පෙරමුණ, අපේ පාර්ශවයෙන් මැදිහත්විය හැකි සෑම ක්‍රියාමාර්ගයකටම අපි අවතීර්ණය වෙන්න සූදානම්.”", "URL": "https://lankatruth.com/si/?p=65253", "Category": "පුවත්", "Parent URL": null}