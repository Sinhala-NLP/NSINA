{"Source": "Lankatruth", "Timestamp": "December 31, 2020", "Headline": "පැණි බීපු කතානායකගේ  රියදුරුටත් කොරෝනා", "News Content": "කාතානායක මහින්ද යාපා අබේවර්ධනගේ කොවිඩ් ආසාදිත රියදුරාද කෑගල්ලේ කොරෝනා පැණිය පානය කර ඇති බව මේ වනවිට වාර්තාවේ. කෑගල්ලේ ධම්මික කපු මහතාගේ පැණිය පාර්ලිමේන්තුවේදි ප්‍රසිද්ධියේ පානය කළ කතානායකවරයා ඉන්පසුව එම පැණිය තම කාර්යමන්ඩලයටද පාවිච්චි කිරීමට දී ඇත්තේ ඔහුගේ කාර්ය මන්ඩලයේ අති බහුතරය ලඟම ඥාතින් සහ හිතවතුන් වන නිසාය. ඒ අනුව මේ වනවිට කොරෝනා ආසාදනය වී රෝහල් ගතව ප්‍රතිකාර ලබන කතානායකවරයාගේ රියදුරාද කෑගල්ලේ පැණිය පානය කර තිබේ. මේ අතර ප්‍රසිද්ධියේ පැණිය පානය කළ කතානායකවරයාද කොරෝනා බෝ වනු ඇතැයි බියෙන් මේ වනවිට ස්වයං නිරෝධයනයට යොමුවී සිටින බව කතානායක නිල නිවසින් වාර්තා වේ.", "URL": "https://lankatruth.com/si/?p=106175", "Category": "කොවිඩ් -19 (කොරෝනා ) පුවත්", "Parent URL": null}