{"Source": "Lankatruth", "Timestamp": "November 29, 2011", "Headline": "වතුර බෝතල් ඇමතිට පාර්ලිමේන්තුව තහනම්", "News Content": "2012 වසර සදහා අයවැය ජනාධිපති මහින්ද රාජපක්ෂ මහතා විසින් පාර්ලිමේන්තුවට ඉදිරිපත් කරන අවස්ථාවේ ඇතිවූ නොසන්සුන් කාරී තත්වය අතර තුරදී ආණ්ඩු පක්ෂයේ මන්ත්‍රීවරුන් සිටින දිසාවේ සිට විපක්ෂය දෙසටවතුර බෝතල් ප්‍රහාරයක් එල්ලවිය.     විපක්ෂය විසින් එම වතුර බෝතල් ප්‍රහාරය සම්බන්ධයෙන් හා ආණ්ඩු පක්ෂ මන්ත්‍රීවරුන්ගේ හැසිරීම සම්බන්ධයෙන් පරීක්ෂණයක් කරනලෙසට කථානායකවරයාගෙන් කළ ඉල්ලීමකට අනුව පරීක්ෂණ සිදු කොට එමවතුර බෝතල් ප්‍රහාරය එල්ලකරන ලද මන්ත්‍රීවරයා සොයාගෙන ඇත. ඒ අනුව එම ප්‍රහාරය එල්ලකර ඇත්තේ ගම්පහ දිස්ත්‍රික්කයෙන් පාර්ලිමේන්තුවට තේරීපත්වූ ඛනිජතෙල් කර්මාන්ත නියෝජ්‍ය ඇමැති සරණ ගුණවර්ධන ලෙස තහවුරු වී තිබේ. ඒ අනුව අදාල නියෝජ්‍ය ඇමති වරයා අසරණ කරමින් සභානායකවරයා ලෙස නිමල් සිරිපාල ද සිල්වා විසින් ගෙන එන ලද යෝජනාවකට අනුව ඔහුට බදාදා සිට සතියක් යනතුරු පාර්ලිමේන්තුව තහනම් විය. කතානායක චමල් රාජපක්‍ෂ මහතා පැවැසූයේ මන්ත‍්‍රීන්ගේ විනය රැකීම ගැන නිර්දේශ ලබා ගැනීම සඳහා කමිටුවක්ද පත්කරන බවයි.", "URL": "https://lankatruth.com/si/?p=376", "Category": "පුවත්", "Parent URL": null}