{"Source": "Lankatruth", "Timestamp": "September 24, 2021", "Headline": "තවත් මාස තුනකින් යළිත් මිල වැඩිවෙන ලකුණු !", "News Content": "මේ වනවිට සහල්, කිරිපිටි, තිරිගුපිටි, සිමෙන්ති සහ ගෑස් මිල වැඩි කිරීමට එම ආනයන සහ දේශීය සමාගම් ඉල්ලා ඇති අතර එම මිල ගැන අවසන් තීරණය ගැනීමටත් පෙර සමුපකාර සේවා, අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න සඳහන් කරන ආකරට අද (24) එම මිල වැඩිවීම සිදු කළද මෙම භාණ්ඩව කෙරෙහි තවත් මාස 03කින් පසු යළි මිල වැඩවීමක් සිදුවිය හැකිය. අද දින පැවැත්වෙන ජීවන වියදම් කමිටුවේ රැස්වීම සම්බන්ධයෙන් අදහස් දක්වමින් රාජ්‍ය අමාත්‍ය ලසන්ත අලගියවන්න සඳහන් කර ඇත්තේ, “පසුගිය දිනවලදී කිරිපිටි, තිරිඟුපිටි, සිමෙන්ති සමාගම් සමග අපි සාකච්ඡා කළා. ඒ අය මිල වැඩිකිරීම් සඳහා ඉල්ලීම් කළා. ඒ අය ලබාදෙන මිල වැඩිකිරීම් කරන්න මොනම ආකාරයකින්වත් කටයුතු කරන්නේ නැහැ. ගණනයකිරීම් කරලා පාරිභෝගිකයාත් ආරක්ෂාවෙන ආකාරයේ මිල වැඩිකිරීම් තමයි කරනවා නම් කරන්නේ. ඒ අනුව අපි යම් මිල වැඩි කිරීමක් දුන්නොත් ආයේ මාස 03කට මෙහා යළි මිල වැඩිකිරීමක් ඉල්ලන්න එපා කියලා තියෙන්නේ. අද සාකච්ඡාවෙදී මේ ගැන අවධානය යොමු කරලා යම් එකඟතාවයන්ට එන්න පුළුවන්.” යනුවෙනි.", "URL": "https://lankatruth.com/si/?p=123544", "Category": "ආර්ථික පුවත්", "Parent URL": null}