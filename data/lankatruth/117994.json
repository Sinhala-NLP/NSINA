{"Source": "Lankatruth", "Timestamp": "June 12, 2021", "Headline": "සංචරණ සීමා දිර්ඝ කළ හේතුව මෙන්න…", "News Content": "කොවිඩ් සංචරණ සීමා ජුනි 21 වැනි දින දක්වා දීර්ඝ කරනු ලැබුවේ ජනතාවගේ යහපත උදෙසා බව කොවිඩ් මර්දන කාර්ය සාධක බලකායේ ප්‍රධානී යුද හමුදාපති ජෙනරාල් ශවේන්ද්‍ර සිල්වා පවසනවා. එහෙත් මීට පෙර ඔහු පවසා සිටියේ පෙර පැනවූ සංචරණ සීමා ලබන 14 වනදා ඉවත් කරන බවයි. එහෙත් ඊයේ දිනයේ තහවුරු කළ කොරෝනා මරණ 101 ත් සමග දිවයිනටම පනවා ඇති සංචරණ සීමා ලබන 21 වනදා දක්වා දීර්ඝ කළ බව යුද හමුදාපතිවරයා පවසයි. සංචරණ සීමා පැනවීම දීර්ඝ කිරීමේ තීන්දුව ප්‍රකාශ කිරීමත් සමඟ ඊයේ (11) මධ්‍යම රාත්‍රියේ සිට මෙරට ඉන්ධන මිලද විශාල වශයෙන් වැඩි කිරීමට ආණ්ඩුව තීන්දු කර තිබේ. සමාජ මාධ්‍ය වාර්තා වල දැක්වෙන්නේ ඉන්ධන මිල වැඩි කිරීමත් සංචරණ සීමා දීර්ඝ කිරීමත් අතර කිසියම් සම්බන්ධතාවයක් පැවතිය හැකි බවයි.", "URL": "https://lankatruth.com/si/?p=117994", "Category": "පුවත්", "Parent URL": null}