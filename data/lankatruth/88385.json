{"Source": "Lankatruth", "Timestamp": "January 6, 2020", "Headline": "දේශපාලන පත්වීම් නැතැයි කියූ ගෝඨාගේ රැකියා දේශපාලනයටම යයි – නාමල්ගේ ලේකම් ලිපි යවයි", "News Content": "අඩු ආදායම් ලාභී පවුල්වලින් තෝරාගත් ලක්ෂයකට රැකියා ලබාදීමේ ජනාධිපති ගෝඨාභය රාජපක්ෂ මහතාගේ වැඩසටහන මේ වනවිට දේශපාලනීකරණයට ලක් කර තිබෙන බව වාර්තා වේ. ජනාධිපතිවරයා මාධ්‍ය ඉදිරියේ සිය සංවිධායකවරුන්ට සඳහන් කර තිබුණේ මෙම වැඩසටහන දේශපාලන අවශ්‍යතා මත ක්‍රියාත්මක නොකළ යුතු බවය. නමුත් මෙම වැඩසටහනේ දේශපාලෙනික ස්වභාවය හෙළිදරව් වන්නේ එහෙත් අදාළ රැකියා සඳහා තෝරා ගැනීම සම්බන්ධයෙන් නාමල් රාජපක්ෂ මන්ත්‍රීවරයාගේ සම්බන්ධිකරණ ලේකම් කැළුම් ප්‍රියංකර නැමැත්තෙකු අත්සන් කරන ලද ලිපියක් හමුබන්තොට දිස්ත්‍රික්කයේ පළාත් පාලන නියෝජිතයන් අතට පත් කිරීමත් සමගයි. එහි රැකියා සඳහා තෝරා ගත යුතු ආකාරය දැනුවත් කර තිබේ. ප්‍රදේශයේ පොදු ජන පෙරමුණේ පළාත් පාලන මන්ත්‍රීවරුන්, ශාඛා සමිති, කාන්තා සමිති සහ තරුණ සමිති මගින් මෙම රැකියා තෝරා ගැනීම කළ යුතු බවයි එහි සඳහන් කර ඇත්තේ. අදාළ ලිපියක් පහතින් දැක වෙනවා.", "URL": "https://lankatruth.com/si/?p=88385", "Category": "පුවත්", "Parent URL": null}