{"Source": "Lankatruth", "Timestamp": "September 26, 2017", "Headline": "රුසියානු හමුදා ප්‍රධානියෙක් සිරියාවේදී මරුට!", "News Content": "අයි.එස්. ත්‍රස්තවාදීන්ට එරෙහි සටනේදී සිටින සිරියානු හමුදාව හා එක්ව සටන් වදින රුසියානු හමුදාවේ ප්‍රධානියකු අයි.එස්. ත්‍රස්තයින්ගේ ප්‍රහාරයකින් ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. සිරියාවේ දයාර් අල් සවාර් පළාතේ අයි.එස්. ත්‍රස්තවාදීන් සමග පැවැති දරුණු ගැටුම්වලදී රුසියානු හමුදා ප්‍රධානියකු වන ලුතිනන් ජනරාල් වැලෙරි ඇසපෝව්ය මෙලෙස ජීවිතක්ෂයට පත්ව ඇත්තේ මෝටාර් ප්‍රහාරයකට ගොදුරු වීමෙන් බව පැවසේ. රුසියානු හමුදා ප්‍රධානියා මිය ගිය බව එරට ආරක්ෂක අමත්‍යාංශය පවා තහවුරු කර ඇතැයි ද පැවැසෙන අතර වසර හයකට වැඩි කාලයක් අයි.එස් ත්‍රස්තවාදීන්ට එරෙහි සටනේදීරුසියානු හමුදාවේ මිය ගිය ඉහළම නිලයක හමුදා ප්‍රධානියා ලුතිනන් ජනරාල් වැලෙරි ඇසපෝව් බව පැවසේ.", "URL": "https://lankatruth.com/si/?p=41536", "Category": "විදෙස් පුවත්", "Parent URL": null}