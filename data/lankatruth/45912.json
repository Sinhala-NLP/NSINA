{"Source": "Lankatruth", "Timestamp": "January 6, 2018", "Headline": "සපුගසකන්ද OICට මාරුවක්", "News Content": "තරුණයෙකුට පහරදීම සහ පළාත් සභා මන්ත්‍රීවරයෙකුට පහරදීමට අදාළව සපුගස්කන්ද පොලිසියේ සිදුවීම සම්බන්ධයෙන් සිදු කරන පරීක්ෂණ අවසන්වනතුරු පොලිස්ථානාධිපතිවරයාට ස්ථාන මාරුවක් ලබාදීමට නීතිය හා සාමය සහ දක්ෂිණ සංවර්ධන ඇමති සාගල රත්නායක මහතා පොලිස්පතිවරයාට නියෝග කර තිබේ. එම සිදුවීම සම්බන්ධයෙන් කොළඹ අපරාධ කොට්ඨාශයෙන් දුන් වාර්තාවක් අනුව ඇමතිවරයා මෙම නියෝගය ලබාදී ඇති අතර මේ දිනවල මැතිවරණයක් කැඳවා ඇති බැවින් එම මාරුකිරීම මැතිවරණ කොමිසමේ අනුමැතියට යොමු කර ඇත. යම් වරදක් සම්බන්ධයෙන් වූ චෝදනාවකට අදාළව පොලිසිය විසින් රැගෙන ගිය හෙයියන්තුඩුව ප්‍රදේශයේ තරුණයෙකුට පොලීසිය තුළදී සිදු කර ඇති අමානුෂික පහරදීමක් නිසා අසාධ්‍යවූ එම තරුණයා රෝහල්ගත කරන ලෙස පොලිසියෙන් ඉල්ලා සිටි ජවිපෙ පළාත් සභා මන්ත්‍රී ආචාර්ය අශෝක රන්වල මහතාටද පොලිස් ස්ථානාධිපතිවරයා ඇතුළු පොලිස් නිලධාරීන් විසින් පහරදී දී තිබිණි.", "URL": "https://lankatruth.com/si/?p=45912", "Category": "පුවත්", "Parent URL": null}