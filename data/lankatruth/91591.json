{"Source": "Lankatruth", "Timestamp": "March 25, 2020", "Headline": "ඉතාලියේදී ලාංකිකයෙකු මියගිය බවට පළවු වාර්තා තහවුරු නැහැ", "News Content": "මෙසීනා නගරයේ වාසය කළ 70 හැවිරිදි ශ්‍රී ලාංකිකයෙකු කොරෝනා වයිරසය ආසදනය වීමෙන් ඇති වූ රෝගාබාධයකට ලක්ව මිය ගිය බවට පළවූ වාර්තා නිවැරදි නොවන බව විදේශ කටයුතු අමාත්‍යාංශයේ ප්‍රකාශිකා රුවන්ති දෙල්පිටිය මහත්මිය පවසයි. ඉතාලියේ මෙසිනා නගරයේ දී ශ්‍රී ලාංකිකයෙකු මියගිය බවට පළවූ වාර්තා තහවුරු කළ නොහැකි බව රෝමයේ ශ්‍රී ලංකා තානාපති කාර්යාලය දන්වා ඇතැයිද රුවන්ති දෙල්පිටිය මහත්මිය වැඩිදුරටත් පවසයි. කිසිදු ලාංකිකයෙකු කෙරෝනා රෝගයට ගොදුරු වී හෝ ඉන් මියගිය බවට එරට සෞඛ්‍ය බලධාරීන් ගෙන් නිල වාර්තා කිසිවක් නොමැති බවද ඇය පැවසයි. ඒ සම්බන්ධයෙන් පුවතක් පළ කළ ඉතාලි මාධ්‍යවලටද නිවැරැදි තොරතුරැ පල කරන ලෙස රෝමයේ ශ්‍රී ලංකා තානාපති කාර්යාලය දැනුම් දුන් බවද අමාත්‍යාංශ ප්‍රකාශිකාව පෙන්වා දෙයි.", "URL": "https://lankatruth.com/si/?p=91591", "Category": "පුවත්", "Parent URL": null}