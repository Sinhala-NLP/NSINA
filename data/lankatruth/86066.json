{"Source": "Lankatruth", "Timestamp": "November 24, 2019", "Headline": "ඉදිරි දින කිහිපයේ තද වැසි – සුළං සහ අකුණු අනතුරු ගැන අවධානයෙන් පසුවන්න…", "News Content": "ඉදිරි දින කිහිපය තුළ දිවයිනේ පළාත් කිහිපයක වැසි තත්වයේ වැඩිවීමක් අපේක්ෂාකරන බව කාලගුණ විද්‍යා දෙපාර්තමේන්තුව නිවේදනය කරයි. උතුර, උතුරු මැද, නැගෙනහිර සහ ඌව පළාත්වලත් හම්බන්තොට දිස්ත්‍රික්කයේත් විටින් විට වැසි හෝ ගිගුරුම් සහිත වැසි ඇතිවිය හැක. සබරගමුව, දකුණ ඇතුලු සෙසු පළාත්වල පස්වරු 2.00න් පමණ පසු වැසි හෝ ගිගුරුම් සහිත වැසි ඇතිවිය හැක. නැගෙනහිර, ඌව, සබරගමුව සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 100 ඉක්මවූ තද වැසි ඇතිවිය හැකිය. උතුර, උතුරු මැද සහ වයඹ පළාත්වලත් ත්‍රිකුණාමලය දිස්ත්‍රික්කයේත් වැසි ඇතිවනවිට, පැයට කිලේමීටර් 40ත් 50ත් අතර තද සුළං ඇතිවිය හැක. මේ අනුව සුළං සහ අකුණු අනතුරු සිදුවීමේ හැකියාවක් පවතින බැවින්, අවශ්‍ය ආරක්ෂක ක්‍රියාමාර්ග අනුගමනය කරන්නැයි කාලගුණ විද්‍යා දෙපාර්තමේන්තුව ජනතාවට දන්වා සිටියි.", "URL": "https://lankatruth.com/si/?p=86066", "Category": "පුවත්", "Parent URL": null}