{"Source": "Lankatruth", "Timestamp": "November 25, 2020", "Headline": "නිලධාරිනියට පහරදුන් ඉංජිනේරුවා අත්අඩංගුවට…", "News Content": "මාර්ග සංවර්ධන අධිකාරියේ නිලධාරිනියකට පහරදුන් ඉංජිනේරුවරයෙකු පොලිසිය විසින් අත්අඩංගුවට ගෙන තිබේ. එම නිලධාරිනියට පහරදිම සම්බන්ධයෙන් වීඩියෝවක් පසුගියදා සමාජ මාධ්‍යයන්හි ප්‍රචාරයට පත්වී තිබිණි. එම පහරදීම සම්බන්ධයෙන් සිදු කළ විමර්ශනවලදී තහවුරු වී ඇත්තේ මෙම පහරදීම සිදු කර ඇත්තේ උඩුගම්පොල මාර්ග සංවර්ධන අධිකාරී කාර්යාලයේ ඉංජිනේරුවෙකු විසින් බවයි. එම ඉංජිනේරුවා ප්‍රසන්න රණතුංග අමාත්‍යවරයාගේ සමීපතමයෙකු බවත් මෙම පහරදීම සිදු කර ඇත්තේ එම බලය පාවිච්චිකරමින් බවත් සමාජ මාධ්‍යන්හි වැඩිදුරටත් සඳහන් වේ.", "URL": "https://lankatruth.com/si/?p=101337", "Category": "පුවත්", "Parent URL": null}