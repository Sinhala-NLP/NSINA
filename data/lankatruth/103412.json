{"Source": "Lankatruth", "Timestamp": "December 14, 2020", "Headline": "දිනේෂ්ගෙනුත් කෑල්ලක් ගලවලා…", "News Content": "පසුගිය මහා මැතිවරණයෙන් පසුව විද්‍යාත්මකව අමාත්‍යාංශ බෙදීමක් සිදුකරන බව පවසා ලබාදුන් කැබිනට් ඇමති ධුර වෙනුවෙන් රාජ්‍ය ආයතන අනුයුක්ත කිරිමේදී විදේශ කටයුතු අමාත්‍යාංශයේ විශය පතයට වානිජ කටයුතු දෙපාර්තමේන්තුවද ඇතුළත් කර දිනේෂ් ගුණවර්ධන එහි අමාත්‍යවරයා වශයෙන් පත් කර තිබිණි. නමුත් දෙසැම්බර් 11 වෙනි දින ජනාධිපතිවරයා විසින් නිකුත් කරන ලද අති විශේෂ ගැසට් පත්‍රය මගින් වාණිජ දෙපාර්තමේන්තුව ඉවත් කර ඇත. එය බන්දුල ගුණවර්ධන වෙළඳ අමාත්‍යවරයාගේ විශයපතයට අතුළත්කර තිබේ. බන්දුල ගුණවර්ධන ඇමතිවරයා පසුගිය සතියේ ඉහළම රාජ්‍ය නිලධාරීන් පිළිබඳ බරපතල විවේචනයක් එල්ලකර තිබිණි. එම නිලධාරීන් ඉදිරියේ ඇමතිවරුන් පුළන්නන් බවට පත්කර ඇති බවත් විශේෂයෙන් මුදල් අමාත්‍යාංශයේ නිලධාරීන් මෙම චෝදනාවට ඉලක්කර තිබිණි. පාර්ලිමේන්තුවේදීද ඔහු එම විවේචනයන් ඉදිරිපත්කර තිබුණු අතර රජයේ මාධ්‍ය ආයතනද තමන්ට එරෙහි ප්‍රහාරයක සිටින බවට චෝදනා නැගීය. මෙම තත්වය තුළ ආණ්ඩුවේ ප්‍රබලයින් සමග සිත්තැවුලක සිටින බන්දුල ගුණවර්ධන අමාත්‍යවරයා සැනසීම සඳහා දිනේෂ් ගුණවර්ධන අමාත්‍යවරයාගෙන් ගලවන ලද වානිජ දෙපාර්තමේන්තුව බන්දුල ගුණවර්ධන අමාත්‍යවරයාට ලබාදී ඇති බව දේශපාන ආරංචිමාර්ගවලින් හෙළිවෙයි.", "URL": "https://lankatruth.com/si/?p=103412", "Category": "පුවත්", "Parent URL": null}