{"Source": "Lankatruth", "Timestamp": "June 2, 2020", "Headline": "ITN සහ SLBC වියදම් පියවන්න මහාභාණ්ඩාගාරයෙන් රු. කෝටි 45ක් ඉල්ලයි", "News Content": "රාජ්‍ය මාධ්‍ය ආයතන දෙකක් වන ස්වාධීන රූපවාහිනි ආයතනයේ සහ ශ්‍රී ලංකා ගුවන් විදුලි සංස්ථාවේ සේවක වැටුප් ගෙවීම්, විදුලි බිල්පත් ඇතුළු අත්‍යාවශ්‍ය වියදම් පියවීම සදහා රුපියල් කෝටි 45ක මුදලක් ලබාදෙන්නැයි මහාභාණ්ඩාගරයෙන් ඉල්ලීමක් කර ඇත. ස්වාධීන රූපවාහිනි ආයතනයේ මාස තුනක සේවක වැටුප් ගෙවීමටත් විදුලි බිල්පත් ඇතුළු අත්‍යාවශ්‍ය වියදම් පියවීමටත් රුපියල් කෝටි 18 මුදලක් ඉල්ලා තිබේ. මේ අතර ශ්‍රී ලංකා ගුවන් විදුලි සංස්ථාව මැයි මාසයේ සිට ඔක්තෝම්බර් දක්වා මාස 6ක සේවක වැටුප් හා විදුලි බිල්පත් ඇතුළු අත්‍යාවශ්‍ය වියදම් පියවීම සදහා රුපියල් කෝටි 27 මුදලක් ඉල්ලා ඇත. මේ අතර ශ්‍රී ලංකා රූපවාහිනී සංස්ථා සේවකයන්ගේ මැයි සහ ජූනි මාසවල වැටුප් ගෙවීම හා අනෙකුත් වියදම් පියවාගැනීම සදහා රුපියල් කෝටි 20ක ණය මුදලක් ලබාගැනීමට පසුගියදා තීරණය කර තිබිණි.", "URL": "https://lankatruth.com/si/?p=93772", "Category": "පුවත්", "Parent URL": null}