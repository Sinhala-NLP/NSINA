{"Source": "Lankatruth", "Timestamp": "January 5, 2023", "Headline": "භාණ්ඩ වර්ග 243කට ආනයනය තහනම්… රනිල්ගේ තවත් ගැසට්ටුවක්…", "News Content": "මෙම වසරේ (2023) ජනවාරි 01 සිට ක්‍රියාත්මක වන ආනයන අපනයන පාලන රෙගුලාසි ඇතුළත් අතිවිශේෂ ගැසට් පත්‍රයක් පත්කළ ජනාධිපති රනිල් වික්‍රමසිංහ විසින් නිකුත් කර තිබේ. ඔහු අදාළ ගැසට් පත්‍රය නිකුත් කරනු ලැබ ඇත්තේ මුදල්, ආර්ථික ස්ථායිකරණ සහ ජාතික ප්‍රතිපත්ති ඇමති ලෙසය. වරින් වර ආනයනය සීමා කරනු ලැබූ භාණ්ඩ සහ එම භාණ්ඩ ආනයනයට අදාළ විශේෂ ප්‍රතිපාදන එම නව ගැසට් පත්‍රයට ඇතුළත් කර තිබේ. ඒ අනුව, ෂැම්පු, සුවඳ විලවුන්, ඇතැම් රූපලාවන්‍ය ද්‍රව්‍ය, කඩල, කැරට්, පිපිඤ්ඤා, ගර්කින්, ඇතැම් හතු වර්ග, ස්ට්‍රෝබෙරි, පපඩම් සහ ඒ හා සමාන නිෂ්පාදන, ඛනිජ ජලය, පිරිමි ඇඳුම් කට්ටල ආදි භාණ්ඩ වර්ග 243ක් නවතම රෙගුලාසි යටතේ ආනයනය කිරීම අත්හිටුවා ඇත.", "URL": "https://lankatruth.com/si/?p=143521", "Category": "ආර්ථික පුවත්", "Parent URL": null}