{"Source": "Lankatruth", "Timestamp": "December 15, 2019", "Headline": "සිවාජිලිංගම් සහ ශ්‍රී කාන්තන් නව පක්ෂයක් පිහිටුවයි", "News Content": "ටෙලෝ සංවිධානයෙන් ඉවත් වූ එහි හිටපු ලේකම්වරයෙකු වන එස්. ශ්‍රී කාන්තන් සහ උතුරු පළාත් හිටපු අමාත්‍ය එම්.කේ. සිවාජිලිංගම් විසින් නව පක්ෂයක් පිහිටුවාගෙන තිබේ. ඔවුන් අද(15) යාපනයේ පැවති මාධ්‍ය හමුවකට එක්වෙමින් සඳහන් කර සිටියේ නව පක්ෂය දෙමල ජාතික පක්ෂය ලෙස නම් කරන බවය. එහි නායකත්වය එස්. ශ්‍රී කාන්තන් විසින් දරන අතර එම්.කේ. සිවාජිලිංගම්, ලේකම් ධුරයේ කටයුතු කරයි.", "URL": "https://lankatruth.com/si/?p=87303", "Category": "පුවත්", "Parent URL": null}