{"Source": "Lankatruth", "Timestamp": "June 15, 2020", "Headline": "හිටපු ජනපති ඡන්දය අස්සේ දෙන්න ගිය ශිෂ්‍යත්ව ප්‍රධානය මැතිවරණ කොමිසම අත්හිටුවයි", "News Content": "හිටපු ජනාධිපති මෛත‍්‍රීපාල සිරිසේන මහතා විසින් පොලොන්නරුව දිස්ත‍්‍රික්කයේ සරසවි වරම් ලබා සිටින දරු දැරියන් 360දෙනෙකුට අද (15) දිනයේ තමන් අතින් ශිෂ්‍යත්‍ව සහ තිළිණ පිරිනැමීමට සූදානම් කර තිබූ උත්සවය අත්හිටුවීමට මැතිවරණ කොමිසමේ නිලධාරීන් කටයුතු කර තිබේ. එම උත්සවය සම්බන්ධයෙන් කිසියම් පුද්ගලයෙකු විසින් මැතිවරණ කොමිසමට සිදු කළ පැමිණිල්ලක් මත මෙම උත්සවය අත්හිටුවීමට සිදුවූ බවත් මැතිවරණයෙන් පසු දිනයක ප්‍රධානය සිදු කරන බවත් හිටපු ජනාධිපතිවරයා සභාව අමතා සඳහන් කර ඉන් නික්ම ගොස් ඇත. පොලොන්නරුව පුලතිසි බුද්ධි මණ්ඩපයේදී අද පෙරවරුවේ මෛත‍්‍රීපාල සිරිසේන ලක්දරු දිරිය පදනම මගින් මේ අධ්‍යාපන ශිෂ්‍යත්ව පොලොන්නරුව දිස්ත‍්‍රික්කයෙන් 2019 වසරේ විශ්වවිද්‍යාල වරම් ලද සිසු දරු දැරියන් අගැයීමට ලක් කරමින් හිටපු ජනාධිපති මෛත‍්‍රීපාල සිරිසේන මහතා අතින් පිරිනැමීමට කටයුතු යොදා තිබිණි.", "URL": "https://lankatruth.com/si/?p=94034", "Category": "පුවත්", "Parent URL": null}