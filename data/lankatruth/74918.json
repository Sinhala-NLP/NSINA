{"Source": "Lankatruth", "Timestamp": "June 1, 2019", "Headline": "ජනාධිපතිවරණය නොවැම්බර් 09ත් දෙසැම්බර් 09ත් අතර කාලය තුළ පවත්වනවා", "News Content": "ඉදිරි ජනාධිපතිවරණ ඡන්ද විමසීම එළඹෙන නොවැම්බර් 09 වනදා සිට දෙසැම්බර් 09 අතර කාලය තුළ අනිවාර්යයෙන්ම පවත්වන බව මැතිවරණ කොමිසමේ සභාපති මහින්ද දේශප්‍රිය මහතා රූපවාහිණී වැඩසටහනකට එක්වෙමින් පවසා තිබේ. ජනාධිපතිවරණය පැවැත්විය හැකි දුරම දිනය දෙසැම්බර් 07 වන බවත් ළඟම දිනය නොවැම්බර් 15 බවත් ඒ මහතා ප්‍රකාශ කර ඇත. මේ පිළිබඳව ජනාධිපති, අගමැති හා කථානායකවරයා දැනුවත් කර ඇති බවද මැතිවරණ කොමිසමේ සභාපති මහින්ද දේශප්‍රිය මහතා එහිදී අවධාරණය කර තිබේ. කෙසේ වෙතත් නොවැම්බර් 09 සිට දෙසැම්බර් 09 දක්වා කාලය තුළ නිසැකවම ජනාධිපතිවරණය නීත්‍යානුකූලව පවසන බවත් ඒ මහතා වැඩිදුරටත් අවධාරණය කර අත. මේ අතර ජනාධිපතිවරණය දෙසැම්බර් 07වෙනිදා පවත්වන බවට මැතිවරණ කොමිසම ප්‍රකාශ කළේ යැයි ජනාධිපති මෛත්‍රිපාල සිරිසේන මහතා ඉන්දියාවේදී පැවැත්වු විශේෂ සාකච්ඡාවකදී සඳහන් කර ඇත.", "URL": "https://lankatruth.com/si/?p=74918", "Category": "පුවත්", "Parent URL": null}