{"Source": "Lankatruth", "Timestamp": "December 25, 2016", "Headline": "සර්ගේ නිලමේ රට පැනීමේ සූදානමක", "News Content": "පොලිස් මූල්‍ය අපරාධ කොට්ඨාසයට පැමිණීම මඟහැර සිටි දෙවිනුවර විෂ්ණු දේවාලයේ බස්නායක නිලමේ ඩිල්ෂාන් වික‍්‍රමරත්න 2017 ජනවාරි 05 දින දක්වා විදේශගත වන බව පොලිස් මූල්‍ය අපරාධ කොට්ඨාසයට ලිපියකින් දන්වා ඇති බව වාර්තා වේ. රාජපක්ෂ ආණ්ඩු සමයේ ඛනිජවැලි සංස්ථාවට ජනාධිපති ලේකම් කාර්යාලයෙන් ලබාදුන් වාහන සම්බන්ධව ප‍්‍රකාශයක් මේ වනවිට බස්නායක නිලමේවරයා පොලිස් මූල්‍ය අපරාධ කොට්ඨාසයවට ලබාදී ඇති බවද දැනගන්න ඇති නමුත් දෙවිනුවර විෂ්ණු දේවාලයේ ගිණුම් වාර්තා පොලිස් මූල්‍ය අපරාධ කොට්ඨාසය වෙත තවමත් භාරදී නැති බවද වාර්තා වේ. බස්නායක නිලමේවරයාට එරෙහිව තවමත් අධිකරණයේ චෝදනා ගොනුකොට නැති බැවින් ඔහුගේ විදේශ ගමන පිළිබඳ විරෝධය දැක්වීමට පොලිස් මූල්‍ය අපරාධ කොට්ඨාසයට නොහැකි බවත් දේවාලයේ ගිණුම් වාර්තා ලබාදීමට එළඹෙන ජනවාරි විසිපස්වෙනි දින දක්වා කාලය ලැබී ඇතැයිද එසේ නොවුණ හොත් ඔහුට එරෙහිව අධිකරණමය ක්‍රියාමාර්ගයක් ගන්නවාද යන්න පොලිස් මූල්‍ය අපරාධ කොට්ඨාසය තීරණය කරනු ඇති බව වැඩිදුරටත් වාර්තා වේ. මූලාශ්‍ර රාවය", "URL": "https://lankatruth.com/si/?p=25554", "Category": "පුවත්", "Parent URL": null}