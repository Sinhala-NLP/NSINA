{"Source": "Lankatruth", "Timestamp": "December 28, 2020", "Headline": "ඇමති රමේෂ්ගේ බොරුවෙන් රාජ්‍යතාන්ත්‍රික ප්‍රශ්නයක් ?", "News Content": "කොවිඩ් මෘතදේහ භූමදානය සඳහා මාලදිවයින් රජයෙන් ඉල්ලීමක් නොකළ බවට කැබිනට් මාධ්‍ය හමුවේදී ඇමති රමේෂ් පතිරණ සිදුකළ ප්‍රකාශය නිසා රාජ්‍යතාන්ත්‍රික ගැටලුවක් පැනනැගිය හැකි බවට වාර්තාවේ. පසුගිය 14දා සිය නිල ට්විටර් ගිණුමෙන් නිකුත්කළ පණිවිඩ දෙකකින්ම මාලදිවයින් විදේශ ඇමති අබ්දුල්ලා ෂාහීඩ් සඳහන් කර ඇත්තේ ශ්‍රී ලංකාවේ ජනාධිපති ගෝටාබය රාජපක්ෂ විසින් මාලදිවයින් ජනාධිපති මොහොමඩ් සොලීගෙන් මෙම ඉල්ලීම සිදුකර ඇති බවයි. එහෙත් මුලින් කැබිනටි ප්‍රකාශක කෙහෙලිය රඹුක්වැල්ලත් ගිය සතියේ දී අනෙක් කැබිනට් ප්‍රකාශක රමේෂ් පතිරණත් සඳහන් කරන්නේ එවැනි ඉල්ලීමක් පිළිබඳව කැබිනට් මණ්ඩලය තුළ සාකච්ඡා නොකළ බවත්, එනිසා එවැනි ඉල්ලීමක් නොකළ බවත්ය. මේ සම්බන්ධයෙන් මෙතෙක් ශ්‍රී ලංකාවේ මාලදිවයින් තානාපති කාර්‍යාලය කිසිදු ප්‍රතිචාරයක් දක්වා නැත. මාලදිවයින් විදේශ අමාත්‍යවරයාගේ ට්විටර් පණිවිඩ මෙන්න. On special request from Sri Lankan President @GotabayaR, President @ibusolih is consulting stakeholder authorities of the Government of Maldives to assist Sri Lanka in facilitating Islamic funeral rites in the Maldives for Sri Lankan Muslims succumbing to COVID19 pandemic. pic.twitter.com/EPj6TCCLLp — Abdulla Shahid (@abdulla_shahid) December 14, 2020", "URL": "https://lankatruth.com/si/?p=105358", "Category": "පුවත්", "Parent URL": null}