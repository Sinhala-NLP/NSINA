{"Source": "Lankatruth", "Timestamp": "April 22, 2020", "Headline": "අදත් මෙරටින් ආසාදිතයින් 11ක් හමුවෙයි – කොරෝනා ආසාදිතයින් ගණන 321 දක්වා ඉහළට", "News Content": "අද (22) දිනය තුළ ශ්‍රී ලංකාවෙන් කොරෝනා ආසාදනය වු පුද්ගලයින් 11 දෙනෙකු වාර්තා වී තිබේ. ඒ අනුව මෙරට සමස්ත කොරෝනා ආසාදිතයින් ගණන 321ක් දක්වා ඉහළ ගොස් ඇත. මේ අතර අද දිනයේ දී කොරෝනා ආසාදනය වු රෝගීන් දෙදෙනෙක් සුවය ලැබීමත් සමඟ සුවය ලැබු සමස්ත කොරෝනා රෝගීන් සංඛ්‍යාව 104ක් දක්වා ඉහළ ගොස් තිබේ. මේ වනවිට වෛද්‍ය අධීක්ෂණය යටතේ පුද්ගලයින් 210ක් ප්‍රතිකාර ලබති. කොරෝනා ආසාදනය වීමෙන් ලංකාවේ මේ වනවිට පුද්ගලයින් 07 දෙනෙකු මිය ගොස් ඇත.", "URL": "https://lankatruth.com/si/?p=92685", "Category": "පුවත්", "Parent URL": null}