{"Source": "Lankatruth", "Timestamp": "June 21, 2012", "Headline": "සලමන්ගේ අච්චුව ඉවරයි", "News Content": "තරග පාවාදීමේ චෝදනාවකට වරදකරු වී මාස 30 ක සිර දඩුවමක් විදිමින් සිටි හිටපු පකිස්තානු නායක සලමන් බට් විශේෂ සමාවක් යටතේ සිරෙන් නිදහස්ව නැවත සිය මව්බිම වන පකිස්තානය බලා පිටත්ව ගොස් ඇති බව එංගලන්තයෙන් වාර්තා වේ.එංගලන්තය තුල කි‍්‍රයාත්මක වන විදේශිය සිරකරුවන්හට ලබා දෙන විශේෂ සමා ක‍්‍රමය යටතේ නිදහස ලබා ඇති සලමන් බට් පකිස්තානය වෙත පිටුවහල් කර ඇති අතර තවත් වසර 10 ක් ගතවන තුරු නැවත එංගලන්තය වෙත පැමිණීමට නීතිමය වශයෙන් ඉඩක් නැත.සලමන් බට්ගේ නිදහස්වීම සනාත කරමින් අදහස් දැක්වූ ඔහුගේ නිතිඥයා පැවසූයේ තමන් අතින් සිදුවූ වැරදි සම්බන්ධයෙන් තම සේවාදායකයා බලවත් සේ පසුතැවිලි වන බවත් නැවත පකිස්තානය බලා පැමිණිමෙන් පසු තමන් හට පසුගිය කාලයේදී අහිමි වූ වටිනා ජීවිතය නැවත ගොඩනංවාගෙන පකිස්තානු ජාතික කි‍්‍රකට් කන්ඩායම හා එක්විම ඔහුගේ එකම අභිප‍්‍රය වී ඇති බවත්ය.", "URL": "https://lankatruth.com/si/?p=2822", "Category": "ක්‍රීඩා පුවත්", "Parent URL": null}