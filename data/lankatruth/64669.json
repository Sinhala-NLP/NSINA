{"Source": "Lankatruth", "Timestamp": "December 3, 2018", "Headline": "පෘථිවිය අවධානමක", "News Content": "ගෝලීය කාලගුණ වෙනස්කම් පිළිබඳ ලොක නායකයින්ගේ අවධානය යලි යොමුව තිබේ. ගෝලීය කාලගුණ වෙනස්කම් පිළිබඳ සමුළුවක් ඊයේ(02) පෝලන්තයේ කිටෝවයිස් නුවර පැවති අතර ඊට එක්සත් ජාතීන්ගේ සංවිධානයේ හිටපු සභාපතිවරු 4 දෙනෙකු එක්ව සිට ඇත. කාලගුණ විචාරකයින් හා විද්‍යාඥයින් පවසා සිටින්නේ මිහිතලය උණුසුම්වීමට මිනිස් සංහතියේ ප්‍රතිචාරය තීරණාත්මක සාධකයක් බවයි. එසේම මිහිතලය උණුසුම්වීම පාලනය කිරීමට සියලු රටවල සාමූහිකත්වය අවශ්‍යවන බවයි. එසේම සමුළුවේදී සඳහන්ව ඇත්තේ 2030 වසර වන විට 45% කින් අහිතකර වායු මුදාහැරීම පාලනය කර ගැනීමට මිනිසාට නොහැකි වුවහොත් පෘථිවිය දැඩි පාරිසරික අර්බුධයකට මුහුණදීමේ අවධානමක පසුවන බවයි. ඒ අනුව ලොව සියළු රටවලට පරිසරය සුරැකීම සම්බන්ධව විවිධ ප්‍රමාණයේ වගකීම් පවතින බවත් ඒ සම්බන්ධව දැඩි අවධානයක් යොමුකර කටයුතු සිදුකළයුතු බවත් සමුළුවේදී තීරණය වී ඇත.", "URL": "https://lankatruth.com/si/?p=64669", "Category": "විදෙස් පුවත්", "Parent URL": null}