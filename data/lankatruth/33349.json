{"Source": "Lankatruth", "Timestamp": "April 25, 2017", "Headline": "පිළිකා ඒකකයට ගෙනා කෝටි 10ක යන්ත්‍රය තවමත් මුල්ලක", "News Content": "ගාල්ල කරාපිටිය රෝහලේ පිළිකා ඒකකයට මීට වසර එකහමාරකට පෙර ගෙන්වන ලද කෝටි 10ක් පමණ වටිනා කමකින් ඇති “ලීනියා ඇක්සලරේටර්” යන්ත්‍රයෙන් මේ වන තෙක් කිසිදු ප්‍රයෝජනයක් නොගෙන පැත්තක දමා ඇතැයි දිස්ත්‍රික් සම්බන්ධීකරණ කමිටුවේ දී අනාවරණය වීතිබේ. දිස්ත්‍රික් සම්බන්ධීකරණ කමිටුවේදී මේ සම්බන්ධයෙන් කරුණු අනාවරණය කළ ගාල්ල කරාපිටිය රෝහලේ ව්‍යාපෘති අධ්‍යක්ෂ වෛද්‍ය සී.ඩී. පතිරණ මහතා ප්‍රකාශ කර ඇත්තේ යන්ත්‍රය සවිකිරීමට පෙර එම ස්ථානයේ වායු සමීකරණ පද්ධතිය අනිවාර්යයෙන්ම සකස් කළ යුතු වුවත් තවමත් වායු සමීකරණ පද්ධතිය සකස් කර නොමැති බවය. මෙම යන්ත්‍රය රෝහලේ අදාළ ස්ථානයට ගැනීම සඳහා පිවිසුමක් සකස් කිරීමේ දී ඇතිවූ මතවාදයක් හේතුවෙන් යන්ත්‍රය සවිකිරීම ප්‍රමාද වූ බවත් එම ප්‍රශ්න විසඳා දැන් යන්ත්‍රය අදාළ ස්ථානයට ගෙනවිත් ඇති බවත් එහදී රෝහලේ ව්‍යාපෘති අධ්‍යක්ෂ වෛද්‍යවරයා වැඩිදුරටත් අනාවරණය කර ඇත.", "URL": "https://lankatruth.com/si/?p=33349", "Category": "පුවත්", "Parent URL": null}