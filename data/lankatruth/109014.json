{"Source": "Lankatruth", "Timestamp": "January 21, 2021", "Headline": "ශිෂ්‍යත්ව සමතුන් කබලෙන් ලිපට – දෙමාපියන්ගේ විරෝධය", "News Content": "ශිෂ්‍යත්ව විභාගය ඉහළින් සමත් වූ බහුතරයක් ළමුන්ට පහසුකම් සහිත පාසලක අධ්‍යාපනය හැදෑරීමට තිබෙන අවස්ථාව අහිමි කිරීමට එරෙහිව අධ්‍යාපන අමාත්‍යංශය ඉදිරිපිටදි අද (22) දින විරෝධයක් පැවැත්විණි. පාසල් සුරැකීමේ ජනතා ව්‍යාපාරය විසින් මෙම විරෝධතාවය කැඳවා තිබූ අතර ඊට අසාධාරණයට ලක්වූ සිසුන්ගේ දෙමාපියන් ඇතුළු පිරිසක් එක්ව සිටියහ. එහිදී මාධ්‍ය වෙත අදහස් දැක්වූපාසල් සුරැකීමේ ජනතා ව්‍යාපාරය ලේකම් නාගස්තැන්න අරුණ හිමි ” පසුගිය වසරේ ශිෂ්‍යත්ව කඩයිම් විභාගයෙන් ඉහළින්ම සමත් වූසිසුන්ට පහසුකම් සහිත පාසලක් නොලැබීම නිසා මේ වනවිට සිසුන් පිරිසක් අසාධාරණයට ලක්වෙලා තිබෙනවා. ඊට ප්‍රධාන හේතුව වී තිබෙන්නේ මෙවර ඉතිහාසයේ ප්‍රථම වතාවට පහසුකම් සහිත පාසල් සඳහා බඳවාගැනීමේ කඩයිම් ලකුණු අසීමාන්තික ලෙස ඉහළ දැමීම. තරඟකාරීවිභායක් පවත්වා ඉන් ඉහළින් සමත් වූ සිසුන්ද නැවත වටයකින් පහත හෙළීමෙන් ඒ දරුවන්ගේ මානසික කඩාවැටෙනවා. මේකට ආණ්ඩුව වගකිව යුතුයි.” යනුවෙන් පැවසීය. මෙම විරෝධතාවයට එක්ව සිටි ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතාද මාධ්‍ය වෙත අදහස් දැක්වීය. මේ අවස්තාවේ දී විරෝධතාකරුවන්ට අධ්‍යාපන අමාත්‍යංශයේ අතිරේක ලේකම්වරයෙකු සමඟ සාකච්ඡාවක් හිමිවූ අතර එහිදීමෙම අසාධාරණය පිළිබඳව ඔවුන් දැනුවත් කර තිබේ. මෙම කරුණු සම්බන්ධයෙන් ඉදිරියේදී අධ්‍යාපන අමාත්‍යංශයේ ලේකම්වරයා සමග කඩිනමින් සකච්ඡාවක් ලබා දීමට අතිරේක ලේකම්වරයා එකඟ වී තිබේ.", "URL": "https://lankatruth.com/si/?p=109014", "Category": "පුවත්", "Parent URL": null}