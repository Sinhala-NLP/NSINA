{"Source": "Lankatruth", "Timestamp": "June 22, 2022", "Headline": "ඉහළ නිලධාරීන්ට අසිමිත ඉන්ධන වරප්‍රසාද", "News Content": "මේ වනවිට රටේ පවතින ඉන්ධන අර්බුදය හමුවේ වෛද්‍යවරුන්ට පවා ඉන්ධන පෝලිම්වල කාලය ගත කිරීමට සිදුවීතිබෙන අතර රජයේ ඉහල නිලධාරීන්ට මසකට ඉන්ධන ලීටර් 120ක කෝටාවක් ලබාදීම පිළිබඳව බරපතල සාකච්ඡාවක් මතුවී තිබේ.  ඉන්ධන අර්බුදය ඇතිවීමට පෙර එම සීමිත නිලධාරීන් පිරිසට ලබා දුන් ඉන්ධන ප්‍රමාණයම මේ වනවිට ලබා දෙමින් පවතී. මේ නිසා පෙර තිබූ මිල ගණන්වලට වඩා 300%කටත් අධික ප්‍රමාණයකින් මිල ඉහළ ගොස් ඇති තත්වයක් තුළ නිලධාරීන්ගේ ඉන්ධන දීමනාව වෙනුවෙන් අති විශාල අමතර මහජන මුදලක් වැය කිරීමට සිදුවී ඇත.  විශේෂයෙන්ම ආණ්ඩුවට හිතවත් ඉහල නිලධාරීන් කිහිප දෙනෙකුගේ අවශ්‍යතාවය මත මෙම අසාධාරණ ඉන්ධන කෝඨාව ක්‍රියාත්මක කිරීම සම්බන්ධයෙන් සමස්ත රාජ්‍ය සේවයේම දැඩි අවධානයක් යොමුවී තිබේ.", "URL": "https://lankatruth.com/si/?p=135867", "Category": "පුවත්", "Parent URL": null}