{"Source": "Lankatruth", "Timestamp": "November 8, 2020", "Headline": "ඩෙංගු සහ කොරෝනා දෙකම වැළඳුණු රෝගයෙකුත් හමුවෙයි", "News Content": "කොවිඩ් -19 වසංගතය රට තුළ උත්සන්න වෙමින් පවතින තත්වයක් තුළ ඩෙංගු සහ කොවිඩ් – 19 යන වෛරස් දෙකම ආසාදනය වූරෝගියෙකු මීගමුව මහ රෝහලෙන් හමු වී තිබේ. මොහු 29 හැවිරිදි තරුණයෙකු වන අතර මොහුට අධික උණ වැළඳී ඇති අතර ඔහුව මීගමුව රෝහලට ඇතුළත් කිරීමෙන් පසු සිදු කළ වෛද්‍ය පරීක්ෂණවලදී තහුවරු වී ඇත්තේ එම තරුණයාට ඩෙංගු සහ කොවිඩ් – 19 යන රෝග තත්වයන් දෙකම අසාදනය වී ඇති බවය. ඒ අනුව ඔහු මේ වනවිට කොලඹ IDH රෝහල වෙත යොමු කර තිබේ. මේ අතර මේ වසරේ ජනවාරි සිට ඔක්තෝබර් දක්වා ගත වූ මාස 09ක කාලය තුළ ඩෙංගු රෝගීන් 27,733ක් මෙරටින් වාර්තා වී ඇති බව වසංගත රෝග විද්‍යා අංශය පවසයි.", "URL": "https://lankatruth.com/si/?p=99665", "Category": "පුවත්", "Parent URL": null}