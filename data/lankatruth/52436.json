{"Source": "Lankatruth", "Timestamp": "May 18, 2018", "Headline": "විගණන පනත විවාදයට ගැනීම දෙවැනි වරටත් කල් යයි", "News Content": "එළඹෙන 24 වැනිදා විවාදයට ගැනීමට නියමිතව තිබූ ජාතික විගණන පනත එදින විවාදයට නොගන්නා බව ඊයේ (17) පැවති පක්ෂ නායක රැස්වීමේදී ආණ්ඩු පක්ෂයෙන් ප්‍රකාශකළ බව වාර්තා වේ. පසුගිය 11 වැනිදා සාකච්ඡාවට ගැනීමට නියමිතව තිබූ ජාතික විගණන පනත 24 වැනිදාට කල් තැබුණි. විගණන පනත මුදල් අවභාවිතය, නාස්ති කිරීම, වංචා කිරීම හා දූෂණයේ යෙදවීම අවම කිරීමට අවශ්‍ය යම් නීතිමය ප්‍රතිපාදනයක් සපයන්නක් බැවින් එය ගෙනඒම කඩිනම් කළ යුතු බව බොහෝදෙනාගේ මතය වී තිබේ.", "URL": "https://lankatruth.com/si/?p=52436", "Category": "පුවත්", "Parent URL": null}