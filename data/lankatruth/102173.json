{"Source": "Lankatruth", "Timestamp": "December 1, 2020", "Headline": "පොලීසියේ 8,400ක් කුඩුවලට, පාතාලයට සම්බන්දයි – පොලිස් ඇමති", "News Content": "මහජන ආරක්ෂාව පිළිබඳ කැබිනට් ඇමතිවරයා වශයෙන් පත්කර සිටින සරත් වීරසේකර මහතා එම ධුරයේ වැඩ බාරගත් අවස්ථාවේදී කළ ප්‍රකාශයක් අනුව පාතාලය සහ මත්ද්‍රව්‍ය ජාවාරම ඇතුළු අපකීර්තිමත් කටයුතුවලට පොලීසියේ 10%ක් පමණ සම්බන්ද බව පැවසීය. වැඩ බාරගත් අවස්ථාවේදී ඇමතිවරයා කළ මෙම ප්‍රකාහය අනුව පොලීසියේ 8,400ක් පමණ පාතාලය, කුඩු ජාවාරම ඇතුළු අපකීර්තිමත් කටයුතුවලට සම්බන්ධ අය වෙති. ඇමතිවරයා සිය ධුරයේ වැඩ බාරගනිමින් කළ මෙම ප්‍රකාශය අතිශය බරපතලය. පොලිස් දෙපාර්තමේන්තුවේ සිටින පිරිසගෙන් 10%ක් පමණ දෙනා පාතාලය සහ මත්ද්‍රව්‍ය ජාවාරම ඇතුළු අපකීර්තිමත් කටයුතුවලට සම්බන්ධ බව ඇමතිවරයා කළ ප්‍රකාශය එම පොලිසියේ බොහෝ පිරිසකගේ කනස්සල්ලට හේතුවී තිබේ. දේශපාලන අතපෙවීම් නොමැතිව ස්වාධීනව පොලීසිය කටයුතු කළ සියලුම අවස්ථාවලදී ඕනෑම අපරාධයක් සම්බන්ධයෙන් නීත්‍යානුකූලව කටයුතු කරනු ලැබීය. එසේ තිබියදී ඇමතිවරයා කළ ප්‍රකාශය අනුව ඉතා විශාල පිරිසක් අපකීර්තිමත් කටයුතුවල යෙදෙන්නේ නම් මේ වනවිට පොලිසියේ සිටින බොහෝ දෙනෙකුට විරුද්ධව පරීක්ෂණ පවත්වා නීතිමගින් ක්‍රියා කිරීමට ඇමතිවරයාට සිදුවනු ඇත.", "URL": "https://lankatruth.com/si/?p=102173", "Category": "පුවත්", "Parent URL": null}