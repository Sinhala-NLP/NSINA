{"Source": "Lankatruth", "Timestamp": "May 5, 2019", "Headline": "NTJ කඳවුරක් කාත්තන්කුඩියෙන් සොයාගනියි", "News Content": "ජාතික තවුහිද් ජමාත් සංවිධානය විසින් පවත්වාගෙන ගිය පුහුණු කඳවුරක් බවට සැකකළ හැකි ස්ථානයක් කාත්තන්කුඩි ඔල්ලිකුලම් ප්‍රදේශයේ තිබී පොලිස් විශේෂ කාර්ය බලකාය සොයාගෙන තිබේ. ගොවිපලක් පවත්වාගෙන යන මුවාවෙන් මෙම ස්ථානය පවත්වාගෙන ගොස් ඇති අතර එහි ඇති සිව් මහලකින් යුත් නිවසක් ආරක්ෂක අංශ විසින් නිරීක්ෂණය කර ඇත. එම නිවසේ සිට අවට ප්‍රදේශය හොදින් නිරීක්ෂණය කළ හැකි පරිදි පවත්වාගෙන ගොස් ඇති අතර සහරාන්ගේ සහෝදරයා වන රිල්වාන් ගේ අතේ ඇගිලි සහ ඇසක් තුවාල වි ඇත්තේ මෙම ස්ථානයේ බෝම්බයක් හදන විට පුපුරා යෑමෙන් බව ආරක්ෂක අංශ විශ්වාස කරයි. එම ස්ථානයේ තිබී පසුගිය දා කටුනායක ගුවන් තොටුපල ආසන්නයේ තිබී සොයාගගත් එස්ලෝන් බට ආධාරයෙන් සකසා තිබූ ආකාරයේ බෝම්බ 3ක් ද සොයාගෙන ඇත. එම ස්ථානයේ සිටි පුද්ගලයෙකු ද පොලිස් අත්අඩංගුවට ගෙන ඇති අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=73384", "Category": "පුවත්", "Parent URL": null}