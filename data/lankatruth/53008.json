{"Source": "Lankatruth", "Timestamp": "May 27, 2018", "Headline": "“20 ගැන පුළුල් සංවාදයකට අපි ලෑස්තියි…” – අනුර ගම්පහදී කියයි", "News Content": "පාර්ලිමේන්තුවට ඉදිරිපත් කළ 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් ඕනෑම පුද්ගලයෙකු සමග සාකච්ඡා කිරීමටත් පුළුල් සංවාදයකටත් තම පක්ෂය සූදානම් බව ජනතා විමුක්ති පෙරමුණ පවසයි. ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා සදහන් කළේ අවශ්‍ය නම් එහිදී ඊට සංශෝධන ඉදිරිපත් කිරීමට ද හැකියාව පවතින බවයි. “ශිෂ්ටත්වය වෙනුවෙන් සම්මත කළ යුතු 20” සම්මන්ත්‍රණ මාලාවේ තවත් සම්මන්ත්‍රණයක් ඊයේ (26) ගම්පහ මිරිස්වත්ත ශ්‍රීන් ප්ලැනට් උත්සව ශාලාවේදී පැවති අතර එහිදී ආරාධිත දේශනයක් පවත්වමින් අනුර දිසානායක මහතා මේ බව සඳහන් කළේය. මෙහි ආරාධිත දේශකයන් ලෙස විවෘත විශ්වවිද්‍යාලයේ ජ්‍යෙෂ්ඨ කථිකාචාර්ය, ආචාර්ය අතුලසිරි සමරකෝන් මහතා සහ නීතීඥ ශාන්ත ජයවර්ධන මහතා එක්වී සිටි අතර ජාතික විද්වත් සංවිධානයේ ගම්පහ දිස්ත්‍රික් සංවිධානය විසින් මෙය සංවිධානය කර තිබිනි. එහිදී අනුර දිසානායක මහතා දැක්වූ සම්පූර්ණ වීඩියෝව පහතින් පල වේ.", "URL": "https://lankatruth.com/si/?p=53008", "Category": "පුවත්", "Parent URL": null}