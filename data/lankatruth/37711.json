{"Source": "Lankatruth", "Timestamp": "July 18, 2017", "Headline": "ඇමෙරිකාව සතුව පවතින රුසියානු තානාපති දේපළ වහා ලබා දිය යුතුයි – රුසියානු විදේශ ඇමති", "News Content": "රුසියාව හා ඇමෙරිකාව අතර 2016 වසරේදීතානාපති සේවාවන් බිඳ වැටීමෙන් අනතුරුව පවරාගෙන සිටින ඇමෙරිකාවේ පිහිටි රුසියානු තානාපති කාර්යාලයට අයත් දේපල වොෂින්ටන් පාලනය විසින් කොන්දේසි විරහිතව භාරදිය යුතු යැයි රුසියානු විදේශ ඇමති සර්ගි ලැව්රෝව් ප්‍රකාශ කර තිබේ. ඔහු වැඩිදුරටත් පවසා ඇත්තේ එම දේපල භාර දීම සඳහා ඇමෙරිකාව කොන්දේසි පනවන්නේ නම් එය එළිපිට සිදු කරනු ලබන මංකොල්ලයක් ලෙස හැඳින්වීමට සිදු වන බවයි. රුසියාව හා ඇමෙරිකාව එකිනෙකාට සම්බන්ධ අන්තර් ආණ්ඩු ගිවිසුමකට බැදී ඇති දේපල කොන්දේසිවලට යටත් කිරීම යනු තමන්ගේ දේ තමන්ගේම වන අතර අන්‍යයන්ගේ දේ බෙදී යා යුතු යැයි යන න්‍යාය ක්‍රියාත්මක කිරීමක් වන බවයි. පසුගිය සඳුදා දින රුසියානු ජනාධිපතිවරයාගේ ප්‍රකාශකයකු වන දිමිත්‍රි පෙස්කොව් ඇමෙරිකාවේ ඇති රුසියානු තානාපති දේපල සම්බන්ධයෙන් ප්‍රකාශයක් නිකුත් කරමින් පවසා ඇත්තේ ඇමෙරිකා එක්සත් ජනපදය කිසිඳු කොන්දේසියකින් තොරව රුසියාවට අයත් දේපල රුසියාව වෙත ලබා දිය යුතු බවයි.", "URL": "https://lankatruth.com/si/?p=37711", "Category": "විදෙස් පුවත්", "Parent URL": null}