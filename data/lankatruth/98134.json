{"Source": "Lankatruth", "Timestamp": "October 20, 2020", "Headline": "වසර 14ක සේවයෙන් පසු යෝෂිත රාජපක්ෂ නාවික හමුදාවෙන් ඉවත් වෙයි", "News Content": "2006 වසරේ නාවික හමුදාවට බැඳුනු මහින්ද රාජපක්ෂ මහතාගේ දෙවන පුත් යෝෂිත රාජපක්ෂ වසර 14ක නාවික හමුදා සේවයෙන් පසු මේ වසරේ ඔක්තෝබර් 10 වෙනි දා නිල වශයෙන් නාවික හමුදාවෙන් ඉවත් වූ බව ඔහු විසින් ඩේලිමිරර් පුවත් පතට ප්‍රකාශ කර ඇත. නාවික හමුදා නිලධාරියෙකු වශයෙන් සිටියදී CSN නාලිකාව පවත්වාගෙන යාම ඇතුළු චෝදනා රැසක් සම්බන්ධයෙන් ඔහුගේ සේවය 2016 පෙබරවාරි 28 වනදා ශ්‍රී ලංකා නාවික හමුදාව විසින් අත්හිටවනු ලැබීය. ඉහළ පෙළේ නාවික නිලධාරීන් තිදෙනෙකුගෙන් සමන්විත පරීක්ෂණ කමිටුවක් විසින් ඔහුට එරෙහි චෝදනා විභාග කරන ලදී . නමුත් ඔහුගේ විවාහයට දින කිහිපයක් තිබියදී 2019 ඔක්තෝබර් මාසයේදී එවකට ජනාධිපති සහ ආරක්ෂක ඇමතිවරයා වූ මෛත්‍රීපාල සිරිසේන මහතා ඔහුව යළි නාවික හමුදාවේ ස්ථාපනය කර ලුතිනන් කමාන්ඩර් නිලයට උසස් කරන ලද අතර 2015 සිට ඔහුට හිමි සියලු වැටුප්, දීමනා හා වරප්‍රසාද ලබාදීමටද කටයුතු කළේ ය. නාවික හමුදාවට බැඳී මාස කිහිපයකින්ම එම කණ්ඩායමේ හොඳම කැඩෙට් නිලධාරියා ලෙස තෝරාගැනුණු ලුතිනන් යෝෂිත රාජපක්ෂ එංගලන්තයේ රාජකීය නාවික ඇකඩමියේ පුහුණුවකට යැවීමට එවකට ආරක්ෂ ඇමති මහින්ද රාජපක්ෂ සහ එවකට ආරක්ෂක ලේකම් ගෝඨාභය රාජපක්ෂ කටයුතු කර ඇත. එම පාඨමාලාව අවසන් වුවද ලංකාවට නොපැමිණි ඔහු එවකට රුසියාවේ තානාපතිව සිටි උදයංග වීරතුංගගේ ඉල්ලීම පරිදි යුක්රේන රාජ්‍ය විශ්වවිද්‍යාලයේ උපාධියක් සඳහා රජයේ මුදලින් යැවීමට ආරක්ෂක අමාත්‍යාංශය කටයුතු කළේය. මෙසේ ශ්‍රී ලාංකා නාවික හමුදාවේ වසර 14ක් සේවය කළ ලුතිනන් කමාන්ඩර් යෝෂිත රාජපක්ෂ ඔක්තොම්බර් 12 වෙනිදා සිට අගමැති මහින්ද රාජපක්ෂ මහතාගේ කාර්යමණ්ඩල ප්‍රධානී තනතුරට පත් කර ඇත. ඔහු නාවික හමුදාවට බඳවාගැනීම සහ එංගලන්තයේ, යුක්රේනයේ රජයේ විදමෙන් ලබාදුන් පුහුණුවීම් හා ශිෂ්‍යත්ව පිළිබඳ එවකට පාර්ලිමේන්තුවේ වෛද්‍ය නලින්ද ජයතිස්ස මහතා අදහස් ප්‍රකාශ කළේ මෙසේ ය.", "URL": "https://lankatruth.com/si/?p=98134", "Category": "පුවත්", "Parent URL": null}