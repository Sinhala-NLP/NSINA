{"Source": "Lankatruth", "Timestamp": "May 19, 2018", "Headline": "ඉන්දන මිල ඉහළ දැම්මාට ජාත්‍යන්තරයේ පැසසුම් ?", "News Content": "පසුගියදා සිදුකල ඉන්දන මිල වැඩිකිරීම සම්බන්ධව ජාත්‍යන්තර මූල්‍ය අරමුදලේ ප්‍රසාදය හිමිවී ඇතැයි වාර්තා වේ. එමෙන්ම ලංකාවට ලබාදීමට නියමිත මීලඟ ණය මුදල පිළිබඳ ශ්‍රී ලංකා ආර්ථිකයේ ඇගයීම් කටයුතු ජූනි මස 01 වනදා ආරම්භ කරන බවද මූල්‍ය අරමුදල සඳහන් කර තිබේ. දැනටමත් ලංකාව ණය උගුලක හිරවී ඇති අතර ඒවාහි පොලී වාරික ගෙවීම පවා අපහසු තත්වයක පවතී. තවදුරටත් ණය ගැනීම හා ලංකාව තුළ ක්‍රියාත්මක ආර්ථික උපායමාර්ගවල සාර්ථකත්වය පිළිබඳ නැවත වරක් ඇගයීමක් සිදු කළ යුතු යැයි උගතුන්ගේ මතයයි. කෙසේ නමුත් ඉන්දන මිල ඉහලයාම පිළිබඳව මහ ජනතාව රජයට දැඩි අප්‍රසාදය පළකරයි. ප්‍රවාහන ක්ෂේත්‍රයේ හා බොහෝ කර්මාන්ත ක්ෂේත්‍ර තුල ඉන්දන මිලෙහි වැඩිවීම දැඩි බලපෑමක් කර තිබේ. මෙසේ ඉන්දන මිල වැඩිවීම හා භාණ්ඩ හා සේවා ක්ෂේත්‍රවල මිල ගණන් ඉහළ යාම හේතුවෙන් ලබන සතිය පුරා ජනතා විරෝධතා ඇතිවීමට නියමිත බවද වාර්තා වේ.", "URL": "https://lankatruth.com/si/?p=52504", "Category": "පුවත්", "Parent URL": null}