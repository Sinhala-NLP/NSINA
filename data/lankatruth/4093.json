{"Source": "Lankatruth", "Timestamp": "September 11, 2012", "Headline": "උතුරුමැද මහ ඇමති S.M", "News Content": "එක්සත් ජනතා නිදහස් සන්ධානයට බලය හිමි උතුරුමැද පළාත් සභාවේ මහ ඇමතිවරයා ලෙස පත්කිරීමට S. M. රංජිත් මහතා තෝරාගෙන ඇතැයි විශ්වාස කටයතු ආරංචිමාර්ග අනාවරණය කරයි. පසුගිය 8වනදා අවසන් වූ පළාත් සභා මැතිවැණයෙන් එක්සත් ජනතා නිදහස් සන්ධානයට බලය හිමි පළාත් සභාවල මහ ඇමතිවරුන් කවුරුන්ද යන්න අද (11) පස්වරුව වන තුරුත් තීරණය කර නොතිබුණි. එම තීරණ ගැනීම සම්බන්ධයෙන් ජනාධිපති මහින්ද රාජපක්ෂ මහතාගේ ප්‍රධානත්වයෙන් එක්සත් ජනතා නිදහස් සන්ධානයේ පක්ෂ නායකයින්ගේ සහභාගිත්වයෙන් අද (11) අරලියගහ මන්දිරයේදී විශේෂ සාකච්ඡාවක් පවත්වා තිබේ. එහිදී විශේෂයෙන්ම උතුරුමැද පළාත් සභාවේ මහ ඇමතිවරයා ලෙස S. M. රංජිත් මහතා පත්කිරීමට තීරණය ගෙන තිබෙන බව එම ආරංචිමාර්ග වැඩිදුරටත් අනාවරණය කරයි. ඔහු වනජීවී අමාත්‍ය S. M. චන්ද්‍රසේන මහතාගේ වැඩිමහල් සහෝදරයාය.", "URL": "https://lankatruth.com/si/?p=4093", "Category": "පුවත්", "Parent URL": null}