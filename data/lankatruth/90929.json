{"Source": "Lankatruth", "Timestamp": "March 13, 2020", "Headline": "සංචාරකයින් පැමිණීම මාස දෙකකට නතර කරන්න", "News Content": "මේ අතර ශ්‍රී ලංකාවට පැමිණන සියලුම සංචාරකයින් හැකි විගසින් තාවකාලිකව වහා නතරකර දෙන ලෙස ශ්‍රී ලංකා ජාතික සංචාරක මාර්ගෝපදේශන ආයතනය අද (13) පැවැති මාධ්‍ය හමුවක් පවත්වමින් රජයෙන් ඉල්ලා තිබේ. අඩු තරමින් මාස දෙකක කාලයක් කිසිදු සංචාරකයකු ගෙන්වා නොගන්නැයි රජයෙන් ඉල්ලීමක් කරන බවද ඔවුන් සඳහන් කරයි. සංචාරකයින් සමඟ සමීපව යැපෙන්නේ සංචාරක මාර්ගෝපදේශකයින් වන තමන් ඇතුළු පිරිස බවත් මෙවැනි තීරණයක් ගැනීමෙන් ඒ සියලු දෙනාට පෞද්ගලිකව රැකියාවලට බලපෑම් එල්ල වන නමුදු වැනි හදිසි අවස්ථාවකදී සමස්ථ රටම අනතුරට ලක් කීරීමට නොහැකි බැවින් මෙම තීරණය ගන්නා ලෙස රජයෙන් ඉල්ලා සිටින බවත් ඔවූහු අවධාරණය කරති.", "URL": "https://lankatruth.com/si/?p=90929", "Category": "පුවත්", "Parent URL": null}