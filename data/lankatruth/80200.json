{"Source": "Lankatruth", "Timestamp": "September 1, 2019", "Headline": "වැඩකරන ජනතාව වහලුන් කරන නව කම්කරු නීති ගැන අන්තරෙන් දැනුවත් කිරීමක්", "News Content": "වැඩකරන ජනතාව වහලුන් බවට පත් කරන නව කම්කරු නීති සංශෝධන සම්බන්ධව ජනතාව දැනුවත් කිරීමේ සම්මන්ත්‍රණයක් හෙට(02) සහ අනිද්දා දිනවල මාතලේ ගාන්ධි ශාලාවේදී සිදුකිරීමට නියමිත බව අන්තර් සමාඟම් සේවක සංගමය පවසයි. නව කම්කරු නීති සංශෝධන හරහා ජනතාව තව දුරටත් පීඩාවට පත් කිරීමට ආණ්ඩුව උත්සහ ගනිමින් සිටින බව අන්තර් සමාඟම් සේවක සංගමය පවසයි. ඒ සම්බන්ධව වැඩකරන ජනතාව දැනුවත් කිරීමේ ක්‍රියාමාර්ග රැසක් අන්තර් සමාඟම් සේවක සංගමය මගින් දියත් කර ඇති අතර එහි තවත් අදියරක් හෙට සහ අනිද්දා දිනවල මාතලේදී ක්‍රියාත්මක වේ. මෙම නීති සම්බන්ධ දැනුවත් කිරීමේ අත්පත්‍රිකා බෙදීමේ ව්‍යාපාරයක් ද පසුගිය දා අන්තර් සමාඟම් සේවක සංගමය මගින් සිදුකළේය. මෙම සම්මන්ත්‍රණය සඳහා අන්තර් සමාඟම් සේවක සංගමයේ සභාපති වසන්ත සමරසිංහ මහතා ඇතුළු පිරිසක් සහභාගීවීමට නියමිත බව එම සංගමය වැඩිදුරටත් පවසා සිටියි.", "URL": "https://lankatruth.com/si/?p=80200", "Category": "පුවත්", "Parent URL": null}