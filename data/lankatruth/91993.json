{"Source": "Lankatruth", "Timestamp": "April 2, 2020", "Headline": "කොරෝනා මර්දනයට අවම පහසුකම් හෝ නැහැ – PHI නිලධාරීහු වර්ජනයකට සැරසෙති", "News Content": "රට තුළ පැතිරෙමින් තිබෙන කොරෝනා වෛරස් තත්වය පාලනය කිරීමේ කටයුතුවල සිටින මහජන සෞඛ්‍ය පරීක්ෂකවරුන්ට අවශ්‍ය අවම පහසුකම් හෝ නොමැති තත්වයක් තුළ තම ජීවිත පවා අවදානමකට ලක්ව ඇති බැවින් අවශ්‍ය මූලික පහසුකම් සැපයීමට ආණ්ඩුව කටයුතු නොකරන්නේනම් තමන් වැඩ වර්ජනයක නිරතවන බව මහජන සෞඛ්‍ය පරීක්ෂකවරුන්ගේ සංගමය සඳහන් කරයි. ඔවුන් ඊයේ (01) පස්වරුවේ මෙම තීරණය ගෙන ඇති අතර අද (02) දින තුළ තමන්ට අවශ්‍ය පහසුකම් ලබාදා දීමට ආණ්ඩුව කටයුතු නොකළහොත් තමන් හෙට සිට රාජකාරිවලින් ඉවත් වන බව එම නිලධාරීහු පවසති. අඩුම තරමේ තමන්ට මුඛ ආවරණ සහ දෑත් පිරිසිදු කිරිමේ ද්‍රව්‍ය වැනි අවම ආරක්ෂිත පහසුකම් හෝ ලබාදීමට සෞඛ්‍ය අමාත්‍යාංශය කටයුතු කර නැතැයිද ඔවූහු පවසති. තම් මෙම කොරෝනා තත්වය යටතේ රාජකාරි ඉටු කිරීමේදී මුහුණ දී ඇති ගැටලු පිළිබඳව සෞඛ්‍ය අමැති පවිත්‍රා වන්නිආරච්චි මහත්මියව පසුගිය ඉරිදා දැනුවත් කළද මෙතෙක් එම ගැටලුවලට විසඳුම් නොලැබීම නිසා මෙම තීරණය ගත් බව සංගමයේ සභාපති එම්.ජී.යූ රෝහණ මහතා පැවැසීය.", "URL": "https://lankatruth.com/si/?p=91993", "Category": "පුවත්", "Parent URL": null}