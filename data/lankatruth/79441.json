{"Source": "Lankatruth", "Timestamp": "August 21, 2019", "Headline": "ඇමති කිරිඇල්ලගේ සහ දියණියගේ බලපෑමට නීති විරෝධී පත්වීම් දුන් බව කොමිසමේදී හෙළිවේ", "News Content": "අමාත්‍ය ලක්ෂ්මන් කිරිඇල්ලගේ සහ ඔහුගේ දියණියගේ නියෝග මත මහාමාර්ග සංවර්ධන අධිකාරියට නීති විරෝධීව පුද්ගලයන් බඳවා ගත් බව, 2015 – 2018 කාල සීමාව තුළ රාජ්‍ය ආයතනවල සිදුව ඇතැයි පැවසෙන වංචා දූෂණ සෙවීමට පත්කළ ජනාධිපති කොමිසම හමුවේ සාක්ෂි ලබාදෙමින් එම අධිකාරියේ හිටපු පාලන අධ්‍යක්ෂ රංජිත් එදිරිසිංහ මහතා පවසා තිබේ. අමාත්‍ය ලක්ෂ්මන් කිරිඇල්ල විසින් මහාමාර්ග සංවර්ධන අධිකාරියට නීති විරෝධී පත්වීම් සියයකට ආසන්න සංඛ්‍යාවක් ලබාදී ඇති බවටත් එමඟින් රාජ්‍ය මුදල් අවභාවිත කර ඇති බවටත් කොමිසම වෙත පැමිණිලි ඉදිරිපත්ව ඇත. සාක්ෂි ලබාදෙමින් රංජිත් එදිරිසිංහ මහතා වැඩිදුරටත් පවසා ඇත්තේ බඳවා ගැනීමට අදාල චක්‍රලේක අනුගමනය නොකළ බවත්, ඔවුන්ට පවරා තිබූ රාජකාරි කිසිවෙකුත් දැන නොසිටි බවත් ය.", "URL": "https://lankatruth.com/si/?p=79441", "Category": "පුවත්", "Parent URL": null}