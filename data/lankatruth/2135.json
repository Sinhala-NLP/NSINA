{"Source": "Lankatruth", "Timestamp": "April 25, 2012", "Headline": "එජාප මන්ත්‍රී අත්අඩංගුවට ගැනීමට අධිකරණ නියෝග", "News Content": "මධ්‍යම පළාත් සභාවේ එක්සත් ජාතික පක්ෂ පළාත් සභා මන්ත්‍රී චානක අයිලප්පෙරුම විසින් මහනුවර ප්‍රදේශයේ ප්‍රකට පාසලකට ළමයෙකු ඇතුළත් කිරීම සඳහා රුපියල් පන් ලක්ෂ හාර දහසක මුදලක් ලබා ගෙන වංචා කළ බවට එල්ල වී ඇති චෝදනා මත අත්අඩංගුවට ගන්නා ලෙස මහනුවර මහේස්ත්‍රාත් අධිකරණය විසින් නියෝග කර ඇතැයි වාර්තාවේ. මධ්‍යම පළාත් විශේෂ විමර්ශන ඒකකයට මීට අදාළ පැමිණිල්ලක් ලැබී ඇති අතර එම ඒකකය මේ සම්බන්ධයෙන් අධිකරණයට කරුණු ඉදිරිපත් කර තිබේ. පූජාපිටිය ප්‍රදේශයේ කාන්තාවකගෙන් අදාළ පළාත් සභා මන්ත්‍රීවරයා මෙම මුදල ලබා ගෙන ඇතත් තම ඉල්ලීම ඉටු නොවීම හේතුවෙන් ඇය මෙම පැමිණිල්ල ඉදිරිපත් කර ඇති බව සඳහන්වේ.", "URL": "https://lankatruth.com/si/?p=2135", "Category": "පුවත්", "Parent URL": null}