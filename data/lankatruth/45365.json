{"Source": "Lankatruth", "Timestamp": "December 19, 2017", "Headline": "උණ රෝගයක් රජරට වසාදමයි", "News Content": "රජරට විශ්වවිද්‍යාලයේ සිසුන් අතර පැතිර යන වෛරස් උණ රෝගයක් හේතුවෙන් එම විශ්වවිද්‍යාලයේ පිඨ හතරක් වහාම වසා දැමිමට එහි පාලන අධිකාරිය අද (19) පියවර ගෙන තිබේ. මේ දිනවල රජරට ප්‍රදේශයේ පැතිර යමින් තිබෙන වෛරස් උණ රෝගයක් හේතුවෙන් රජරට විශ්වවිද්‍යාලයේ සිසු සිසුවියන් 200කට අධික පිරිසක්ද උණ රෝගයෙන් පෙළෙන බව පැවසේ. මෙම හේතුව නිසා රජරට විශ්වවිද්‍යාලයේ මිහින්තලයේ පිහිටි කළමනාකරණ සමාජ විද්‍යා ව්‍යාවහාරික සහ තාක්ෂණික යන පිඨ හතර අද සිට වසා දමා ඇත. ඒ අනුව අද පස්වරු 4 වනවිට සියලුම නේවාසිකාගාරවලින් පිටව යන ලෙසටද පාලන අධිකාරිය විසින් සිසු සිසුවියන්ට දන්වා තිබේ. නැවත රජරට විශ්ව විද්‍යාලයේ අධ්‍යන කටයුතු ලබන 27 වැනිදා සිට සුපුරුදු පරිදි ආරම්භ කරන බවද පාලන අධිකාරිය දන්වා ඇත.", "URL": "https://lankatruth.com/si/?p=45365", "Category": "පුවත්", "Parent URL": null}