{"Source": "Lankatruth", "Timestamp": "April 13, 2021", "Headline": "ගෝටාබය හිට්ලර් කෙනෙක් නොවීම ජනතාවට ප්‍රශ්නයක් වෙලා… දිලුම් අමුණුගම – වීඩියෝ සහිතයි", "News Content": "ගෝටාබය රාජපක්ෂ ජනාධිපතිවරයා හිට්ලර් පන්න්නයේ පාලකයකු නොවීම නිසා ජනතාවගේ දෝෂාරෝපණයට හේතුවී ඇති නිසා සමහර අන්ත ක්‍රියාත්මක වන ආකාරය දෙස බැලු විට ජනාධිපතිතුමා හිට්ලර් කෙනෙකු විය හැකි බව රාජ්‍ය අමාත්‍ය දිළුම් අමුණුගම මහතා පවසයි. ගෝඨාභය රාජපක්ෂ මහතාට ජන්දය දුන් 69 ලක්ෂය බලාපොරොත්තු වෙන්නේ යම් ආකාරයක හිට්ලර් පාලනයක් ගෙන යාම බවද ඊයේ ( 12)මහනුවර ප්‍රදේශයේ පැවති මාධ්‍යහමුවකදීරාජ්‍ය ඇමතිවරයා පවසා ඇත. එහිදීවැඩිදුරටත් අදහස් දක්වන දිලුම් අමුණුගම රාජ්‍ය ඇමතිවරයා… ”ආණ්ඩුවට ජනතාව චෝදනා කරනවා නම් කරන්නේ ජනතාව බලාපොරොත්තු වුණා ගෝඨාභය රාජපක්ෂ මැතිතුමා ජනාධිපතිවරයා වුණාම යම් මටටමක ඒකාධිපති පාලනයක් ගෙන යයි කියල. ගරුතර මහා සංඝරත්නය කිව්වා ඒ කාලේ හිට්ලර් කෙනෙක් වුණත් කමක් නැහැ එහෙම වුණොත් හොඳයි කියල. නමුත් මේ හිට්ලර් කෙනෙක් නොවීම තමයි මේ දෝෂාරෝපණ වලට හේතුවෙලා තියෙන්නේ. ඒක මම වුණත් පිළිගන්නවා. මොකද එතුමාට ජන්දය දීපු 69 බලාපොරොත්තු වෙනවා එතුමා යම් විදිහක හිටලර් කෙනෙක් විදිහට ක්‍රියාත්මක විය යුතුයි කියල. එහෙම නොවුණහම එතුමාට දොස් කියනවා. එතුමාගේ කැමැත්තක් තියෙනවා කියල මම හිතන්නේ නැහැ එක සැරේ හිට්ලර් කෙනෙක් වෙන්න. සමහරක් අංශ ක්‍රියාත්මක වෙන විදිහ අනුව එතුමා හිට්ලර් කෙනෙක් දක්වා තල්ලු කෙරුවොත් එතුමා හිට්ලර් කෙනෙක් වෙයි. එතකොට කවුරුත් දොස් කියන්නේ නැති වෙයි. කටයුතු හොඳින් ක්‍රියාත්මක වෙයි.” යනුවෙන් පවසා ඇත.", "URL": "https://lankatruth.com/si/?p=114795", "Category": "පුවත්", "Parent URL": null}