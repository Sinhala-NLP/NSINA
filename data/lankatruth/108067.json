{"Source": "Lankatruth", "Timestamp": "January 12, 2021", "Headline": "ලංකාවට එන්නත ගෙනැල්ලා – ලොක්කෝ විතරක් ගහගෙන..?", "News Content": "මේ වනවිට කොවිඩ් – 19 එන්නත ලංකාවට ගෙනවිත් ඇති බවත් එය පිරිසක් එන්නත ලබාගෙන ඇති බවත් වී හා ධාන්‍ය, කාබනික ආහාර, එළවළු, පලතුරු, මිරිස්, ළුෑණු හා අර්තාපල් වගා ප්‍රවර්ධන, බීජ නිෂ්පාදන හා උසස් තාක්ෂණික කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ අනාවරණය කරයි. එන්නත ලංකාවට ගෙන එන්නේදැයි මාධ්‍යවේදියෙකු විමසන අවස්ථාවේ එයට පිළිතුරු දෙමින් රාජ්‍ය අමාත්‍යවරයා පවසන්නේ “නෑඉන්ජෙක්ෂන් එක ලංකාවට ගෙනල්ල තියෙන්නේ. කොටසක් ගෙනල්ල තියෙනවා. මුදල් ගෙවලා ගොඩක් අය ගහගෙනත් ගියා. සමහර වෙලාවට මේ ඉන්ජෙක්ෂන් එක ගත්ත අයට අතුරු ආබාද ආපු අවස්ථාවලුත් තියෙනවා.” යනුවෙනි. රාජ්‍ය අමාත්‍ය ශෂීන්ද්‍ර රාජපක්ෂ පවසන පරිදි මෙලෙස එන්නත ගහගෙන ඇත්තේ ආණ්ඩුවේ ලොක්කන්දැයි බොහෝදෙනා ප්‍රශ්න කරමින් සිටිති.", "URL": "https://lankatruth.com/si/?p=108067", "Category": "පුවත්", "Parent URL": null}