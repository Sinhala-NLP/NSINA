{"Source": "Lankatruth", "Timestamp": "April 5, 2020", "Headline": "කොළඹ, යාපනය ඇතුළ දිස්ත්‍රික්ක 06 හැර සෙසු දිස්ත්‍රික්කවලට කොරෝනා ව්‍යාප්ත වීමේ තර්ජනයක් නැහැ", "News Content": "කොළඹ, කළුතර, ගම්පහ, පුත්තලම, මහනුවර සහ යාපනය යන දිස්ත්‍රික්ක 06 හැර බහුතර දිස්ත්‍රික්කයන්හි කොරෝනා ව්‍යාප්ත වීමේ තර්ජනයක් දැනට නැති බව රජය පවසයි. අලුත් අවුරුදු සමය අවසන් වීමත් සමග අවදානමෙන් තොර දිස්ත්‍රික්කවල දැනට ක්‍රියාත්ම වන ඇඳිරි නීතිය ඇතුළු සීමාවන් ඉවත් කිරීමේ හැකියාව පවතින බවද රජය පෙන්වා දෙයි. වර්තමානයේ රජය විසින් පවත්වාගෙන යනු ලබන කොරෝනා මර්දන වැඩසටහන අලුත් අවුරුද්ද අවසානය වන තෙක් විධිමත්ව පවත්වාගෙන යාමටත්, අනතුරුව තත්වය විමර්ශනය කර ඊළඟ පියවර ගැනීමටත් ඊයේ (04) ජනාධිපති කාර්යාලයේදී පැවැති සාකච්ඡාවේදී තීරණය කර තිබේ. එමෙන්ම වසංගතයේ ගෝලීය ව්‍යාප්තිය නිරීක්ෂණය කරමින් ලෝක සෞඛ්‍ය සංවිධානය වරින් වර කරන නිර්දේශ අධ්‍යයනය කර සුදුසු පරිදි පිළිපැදීමටද දැනට ආරම්භ කර ඇති කොරෝනා මර්දන වැඩසටහන වඩාත් විධිමත්ව තත්වය යහපත් වන තුරු ඉදිරියට ගෙන යාමටද එහිදී සාකච්ජා වී ඇත. මූලාශ්‍ර ලංකාදීප", "URL": "https://lankatruth.com/si/?p=92120", "Category": "පුවත්", "Parent URL": null}