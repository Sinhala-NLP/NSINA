{"Source": "Lankatruth", "Timestamp": "March 7, 2021", "Headline": "දූෂණය ඉහවහා යයි", "News Content": "අල්ලස් හෝ දූෂණ විමර්ශන කොමිෂන් සභාවට 2019 වර්ෂයේදීපැමිණිලි 3305ක් ලැබීඇති බව වාර්තා වේ. මේ අතරින් වැඩිම පැමිණිලි සංඛ්‍යාව වූ 1452ක් විවිධ දූෂණ සම්බන්ධයෙන් ලැබුණ පැමිණිලි වේ. අල්ලස් ගැනීම් පිළිබඳව 483ක් සහ අයුතු වත්කම් ඉපයීම් පිළිබඳව 151ක් පැමිණිලි ලැබී ඇත. තවත් විවිධ ගණයේ පැමිණිලි 1210ක් ලැබී තිබේ. මේ අතරින් 264ක් විමර්ශනය නොකරන අතර 946ක් සම්බන්ධයෙන් වැඩි දුර විමර්ශන සඳහා අදාළ ආයතනවලට භාර දී ඇත. එසේම අල්ලස් හෝ දූෂණ සම්බන්ධ වැටලීම් මඟින් 75 දෙනෙකු අත්අඩංගුවට ගෙන නීතිය හමුවට පමුණුවා තිබේ.", "URL": "https://lankatruth.com/si/?p=112132", "Category": "පුවත්", "Parent URL": null}