{"Source": "Lankatruth", "Timestamp": "April 19, 2023", "Headline": "අපි රිලව් ඉල්ලුවේ නෑ – චීනය", "News Content": "වඳවීමේ තර්ජනයට ලක් වී ඇති රිලව් ලක්ෂයක් පර්යේෂණ සඳහා චීනයේ පුද්ගලික සමාගමකට ශ්‍රී ලංකාව අපනයනය කිරීමට සුදානම් වන බවට දේශීය සහ ජාත්‍යන්තර මාධ්‍යවල පළවූ වාර්තා මෙන්ම කෘෂි කර්ම අමාත්‍ය මහින්ද අමරවීර මහතා සිදු කළ පැහැදිලි කිරීම පිළිබඳව අවධානය යොමු වූ බව චීන තානාපති කාර්යාලය නිවේදනයක් නිකුත් කරමින් ප්‍රකාශ කර ඇත. චීනය වන සතුන්, ශාක අපනයනය සහ ආනයනය කිරීමේදී අධීක්ෂණ සහ කළමනාකරණ කටයුතු භාරව තිබෙන පාලන අධිකාරිය වන චීන ජාතික වන සත්ව සහ තෘණ බිම් පරිපාලන ඒකකයෙන් චීන තානාපති කාර්යාලය මේ පිළිබඳ විමසීමක් කර ඇත. රිලව් ලක්ෂයක් ශ්‍රී ලංකාවෙන් ආනයනය කිරීමට ඉල්ලීමක් කිසිඳු පාර්ශ්වයකින් මේ වන තෙක් ඉදිරිපත් වී නොමැති බවත් එවැනි කරුණක් සම්බන්ධයෙන් කිසිඳු දැනුවත් භාවයක් නොමැති බවත් චීන ජාතික වන සත්ව සහ තෘණ බිම් පරිපාලන ඒකකය එම විමසීමට ප්‍රතිචාර දක්වමින් ප්‍රකාශ කළ බව චීන තානාපති කාර්යාලය පෙන්වා දී තිබේ. ලංකාදීප", "URL": "https://lankatruth.com/si/?p=146431", "Category": "පුවත්", "Parent URL": null}