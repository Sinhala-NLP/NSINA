{"Source": "Lankatruth", "Timestamp": "July 11, 2017", "Headline": "රුසියානු – වෙනිසියුලානු සහයෝගීතාව ඉදිරියටම!", "News Content": "රුසියානු ජනාධිපති ව්ලැදිමීර් පූටින් වෙනිසියුලානු ජනාධිපති නිකලොස් මධුරෝ සමග දුරකතන සංවාදයක යෙදෙමින් දෙරට අතර සහයෝගීතාවය සහ බලශක්ති ව්‍යාපෘති පිළිබඳව දීර්ඝව අදහස් හුවමාරු කරගත් බව ක්‍රෙම්ලීන් මාධ්‍ය සේවය ප්‍රකාශයට පත්කර තිබේ. බලශක්ති ක්ෂේත්‍රයට අදාළව දෙරටටම ලාභදායි වන ඒකාබද්ධ ව්‍යාපෘති පිළිබඳව සාකච්ඡා සිදුවී ඇති අතර වෙනිසියුලාවේ ඇති වී තිබෙන දේශපාලන ව්‍යාකූලත්වය මඟහැරවීම සඳහා මධුරෝ පාලනය විසින් යොදන පිළියම් පිළිබඳවද මෙම සංවාදයේදී වෙනිසියුලානු ජනාධිපතිවරයා පැහැදිලි කර ඇතැයි පැවසේ. දෙරට මැදිහත් වීමෙන් බස්රථඑකලස් කිරීමේ ව්‍යාපෘතියක් ඇරඹීම කෙරෙහි මෙහිදී අවධානය යොමු වීඇති අතර අභ්‍යන්තර හා භාහිර බලවේගයන් විසින් සිදු කරන කුමන්ත්‍රණ හා ප්‍රචණ්ඩ ක්‍රියා මධ්‍යයේ වෙනිසියුලානු ජනතාවගේ ජන ජීවිතය නගා සිටුවීම වෙනුවෙන් මධූරෝ ධෛර්ය සම්පන්නව අනුගමනය කරන ක්‍රියා මාර්ග රුසියානු ජනාධිපතිවරයාගේ ඇගයීමට ලක්ව තිබේ.", "URL": "https://lankatruth.com/si/?p=37279", "Category": "විදෙස් පුවත්", "Parent URL": null}