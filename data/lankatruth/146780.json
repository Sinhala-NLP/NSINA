{"Source": "Lankatruth", "Timestamp": "May 4, 2023", "Headline": "සීනි මිල වේගයෙන් ඉහළට", "News Content": "පසුගිය අප්‍රේල් මාසයේ පළමු දින 15ට සාපේක්ෂව මේ වනවිට ආනයනික සීනි මිල ඉහළ ගොස් ඇති බව ප්‍රාරිභෝගිකයෝ පවසති. මේ අතර අත්‍යාවශ්‍ය ආනයනකරුවන්ගේ සංගමය පවසන්නේ මේ වනවිට ඉන්දියාවෙන් සීනි ආනයනය කිරීම සඳහා ලබා දුන් කෝටාව අවසන් වී ඇති බැවින් ඉදිරියේදී තවදුරටත් සීනි මිල ඉහළ යා හැකි බවය. පසුගිය අප්‍රේල් මාසයේ මුල් දින 15 තුළ රුපියල් 185ක පමණ මිලකට පැවති සිල්ලර සීනි කිලෝ එකක් මිල අප්‍රේල් මාසය අවසන් වනවිට රුපියල් 220ත් 230ත් අතර මිලක පැවිතිනි. පසුගිය දින කිහිපයේ සීනි තොගර මිල රුපියල් 230ක් දක්වා ඉහළගොස් තිබූ අතර ඊයේ (03) වනවිට සීනි කිලෝවක තොග මිල රුපියල් 250ක් දක්වා ඉහළ ගොස් තිබේ.", "URL": "https://lankatruth.com/si/?p=146780", "Category": "ආර්ථික පුවත්", "Parent URL": null}