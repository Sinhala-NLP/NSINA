{"Source": "Lankatruth", "Timestamp": "February 13, 2012", "Headline": "බස් වර්ජනය අවසන්, අවම  ගාස්තුව 28%කින් ඉහළට", "News Content": "අද (13) මධ්‍යමරාත්‍රියේ සිට බස්ගාස්තුව 20%කින් ඉහල නංවන බව පුද්ගලික බස්හිමියන්ගේ සංගමයේසභාපති ගැමුණු වජේරත්න මහතා පවසයි. අවම බස් ගාස්තුව 28.57 %කින් ඉහලදමා ඇත. අද සවස ගමනාගමන කොමිසන්සභාවේ බලධාරීන් සමග පැවති සාකච්ඡාවේදී බස් ගාස්තු 20% න් ඉහළ නැංවීමට එකඟතාව හිමිවූ බව ඔහු සඳහන් කරයි. මේ අනුව අවම බස් ගාස්තුව රු.9.00 ක් දක්වා ඉහළ දමනු ඇතැයි ඔහු වැඩිදුරටත් සදහන් කරයි. මේ හෙයින් පුද්ගලික බස් රථ වර්ජනය අත්හිටුවීමට තීරණය කළ බව පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. පුද්ගලික බස් රථ හිමියන්ගේ සංගමයේ ගැමුණු විජේරත්න මහතා මේබව පැවසීමට මොහොතකට පෙර පුද්ගලික ප්‍රවාහන ඇමති සී.බී. රත්නායක මහතා පවසා සිටියේ හෙට (14) සවස දෙකට පුද්ගලික බස්රථ හිමියන් සමග සාකච්ඡාවක් පවත්වන බවය. කෙසේ නමුත් 20%කින් බස්ගාස්තු වැඩිකිරීමට අවසරදුන් බව අමාත්‍යංශයද පවසයි.", "URL": "https://lankatruth.com/si/?p=1380", "Category": "පුවත්", "Parent URL": null}