{"Source": "Lankatruth", "Timestamp": "May 27, 2022", "Headline": "පොලීසියේ යකා නැටූ පොට්ටු මන්ත්‍රී කූඩුකරයි", "News Content": "අත්තනගල්ල ප්‍රාදේශීය සභාවේ පොහොට්ටු පක්ෂය නියෝජනය කරන චාමින්ද හෙට්ටිආරච්චි නම් ප්‍රාදේශීය සභා මන්ත්‍රී අත්තනගල්ල පොලීසිය තුළ බීමත්ව ප්‍රචණ්ඩකාරී ලෙස හැසිරෙමින් පොලිස් රාජකාරියට බාධා කිරිම සහ කතාන්තාවකට පහර දීම ඇතුළු චෝදනා කිහිපයක් යටතේ අත්අඩංගුවට ගෙන රක්ෂිත බන්ධනාගාර ගත කර තිබේ. පුද්ගලයෙකු මුහුණු පොත හරහා මෙම පොහොට්ටු මන්ත්‍රීවරයාට එරෙහිව යම් සටහනක් තැබීම හේතුවෙන් උරන වී (25) ඔහු සොයා ඔහුගේ ඌරාපොළ නිවසට ගොස් ඇති මන්ත්‍රීවරයා එම අවස්ථාවේදී නිවසට ඇතුළු වී නිවසේ සිටි එම පුද්ගලයාගේ ඔහුගේ බිරිඳට සහ වයස අවුරුදු 13ක දියණියට සහ වයස අවුරුදු 62ක කාන්තාවකට බැන මරණ තර්ජනය කර ඇත. එම කාන්තාව ඒ පිළිබඳව පොලිසියට පැමිනිලි කිරිම සඳහා ගොස් සිටි අවස්ථාවේ දී පොලිස්ථානයට පැමිණි අත්තනගල්ල ප්‍රාදේශීය සභාවේ පොදුජන පෙරමුණේ චාමින්ද හෙට්ටිආරච්චි අදාල කාන්තාවට සහ පොලිස් නිලධාරීන්ට බැන තර්ජනය කර ඇති බවත් එම කාන්තාවට පහරදී ඇති බවත් වාර්ථා වේ. බීමතින් පොලීස් ස්ථානයට ඇතුලු වී එහි නිළධාරීන්ට සහ ස්ථානාධිපතිවරයාට බැන තර්ජනය කිරීම හේතුවෙන් පසුව මෙම ප්‍රාදේශීය සභා මන්ත්‍රීවරයා අත්අඩංගුවට ගෙන අධිකරණයට ඉදිරිපත් කර ඇති අතර පසුව ඔහු ලබන 07වන දින කෙත් රක්ෂිත බන්ධනාගාර ගත කර තිබේ.", "URL": "https://lankatruth.com/si/?p=134871", "Category": "පුවත්", "Parent URL": null}