{"Source": "Lankatruth", "Timestamp": "June 4, 2019", "Headline": "ජවිපෙ විශේෂ යෝජනා මාලාව ජනගත කරයි VIDEO", "News Content": "ආගමික උමතු අන්තවාදයත්, ජාතිවාදයත් පරදවන ජාතික ආරක්ෂාව හා මහජන ආරක්ෂාවත්, ජාතික සමගියත් තහවුරු කරන ජනතා විමුක්ති පෙරමුණේ විශේෂ යෝජනා මාලාව මීට සුළු මොහොතකට පෙර ජනගත කරන ලදී. එය ජනගත කිරීමේ අවස්ථාව මේ වනවිටත් ශ්‍රී ලංකා පදනම් ආයතනේදී පැවැත්වෙමින් තිබේ. පසුගිය පාස්කු ඉරිදා (අප්‍රේල් 21) එල්ල කරන ලද උමතු අන්වාදී ප්‍රහාරයන් සමග රට තුළ උද්ගතව ඇති ජාතිවාදී අන්තවාදී ප්‍රවනතාවයන් හමුවේ අනතුරේ වැටී තිබෙන ජාතික ආරක්ෂාව හා මහජන ආරක්ෂව ශක්තිමත් කිරීම සඳහා ජාතික සමගිය ගොඩ නැගීමට ගත යුතු ක්‍රියාමාර්ග මෙම යෝජනා මාලාවේ ඇතුළත්ව ඇත. පොදු ප්‍රතිසංස්කරණ යෝජනා, මහජන ආරක්ෂාව, නීති ප්‍රතිසංස්කරණය, ආගමික ආයතන ප්‍රතිසංස්කරණ හා පරිපාලනය, අධ්‍යාපනය, ශ්‍රී ලාංකේය අනන්‍යතාවක් ඇති කිරිම සඳහා වන රාජ්‍ය ආයතන හා පොදු ප්‍රතිසංස්කරණ, ජනමාධ්‍ය සහ ආගමික වියතුන් සතු විශේෂ කාර්යභාරය යන ප්‍රධාන තේමා අටක් යටතේ මෙම යෝජනා ඉදිරිපත් කර තිබේ. ජනතා විමුක්ති පෙරමුණේ නායක අනුර දිසානායක මහතාගේ ප්‍රධානත්වයෙන් පැවති මෙම යෝජනා ජනගත කිරීමේ අවස්ථාවට ජනතා විමුක්ති පෙරමුණේ දේශපාලන මණ්ඩල සභිකයන් වන පාර්ලිමේන්තු මන්ත‍්‍රී විජිත හේරත්, කේ.ඩී ලාල්කාන්ත, මහ බැංකුවේ හිටපු අතිරේක අධ්‍යක්ෂිකා නීතිඥ, නිර්මලා සිරිවර්ධන, කැලණිය විශ්වවිද්‍යාලයේ ක‍්‍රිස්තියාන් ධර්මය පිළිබඳ අධ්‍යනාංශයේ ජ්‍යෙශ්ඨ කථිකාර්ය විජිත් රෝහණ ප‍්‍රනාන්දු, රම්‍ය ලංකා සංවිධානයේ සභාපති එස්.එම්.එස් ෆාරිස් සාලි යන මහත්ම මහත්මීහුද පක්ෂයේ විවිධ සංවිධාන නියෝජනය කරමින් නියෝජිතයෝ රැසක්ද සහභාගි වී සිටියහ.", "URL": "https://lankatruth.com/si/?p=75095", "Category": "පුවත්", "Parent URL": null}