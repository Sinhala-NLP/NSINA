{"Source": "Lankatruth", "Timestamp": "May 3, 2019", "Headline": "රයන් වැන්රූයන් 9 වැනිදා තෙක් රිමාන්ඩ්", "News Content": "මධූෂ්ගේ සාදයේ සිටියදී අත්අඩංගුවට ගෙන මෙරටට පිටුවහල් කළ රංගන ශිල්පී රයන් වැන්රූයන් මහතා ලබන 9 වැනිදා තෙක් රක්ෂිත බන්ධනාගාර ගත කිරීමට මාතර ප්‍රධාන මහේස්ත්‍රාත් ඉසුරු නෙත්තිකුමාර මහතා ඊයේ(02) නියෝග කළේය. ඒ සැකකරු කේරල ගංජා ප්‍රවාහනය කර ඇති බවට පොලීසිය අධිකරණය හමුවේ කරුණු දැක්වීමෙන් අනතුරුවය. පසුගිය නඩුවාරයේදී සැකකරුට එරෙහිව පවතින කේරල ගංජා ළඟ තබාගැනීම හා ප්‍රවාහනය කිරීම සම්බන්ධ චෝදනාවට අදාලව වාර්තාවක් ඉදිරිපත් කරන ලෙස අධිකරණය පොලීසියට නියේග කර සිටි අතර එම වාර්තාව ඊයේ අධිකරණයට ඉදිරිපත් කර තිබිණි. ඒ අනුව අද(03) ඊට අදාලව සංශෝධිත පැමිණිල්ලක් අධිකරණය හමුවේ ගොනු කරන ලෙස මාතර ප්‍රධාන මහේස්ත්‍රාත් ඉසුරු නෙත්තිකුමාර මහතා වැඩිදුරටත් පොලිසියට නියෝග කළේය.", "URL": "https://lankatruth.com/si/?p=73275", "Category": "පුවත්", "Parent URL": null}