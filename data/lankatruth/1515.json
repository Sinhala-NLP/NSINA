{"Source": "Lankatruth", "Timestamp": "February 23, 2012", "Headline": "ජී.එල්. ඉවතට", "News Content": "එක්සත් ජාතීන්ගේ සංවිධානයේ මානව හිමිකම් කවුන්සිලයේ 19 වැනි සැසිවාරය ඇමතීම සඳහා අදට දින දෙකකට කලින් ජිනීවා නුවරට පැමිණි විදේශ කටයුතු පිළිබඳ අමාත්‍ය ජී. එල්. පීරිස් මහතා සැසිවාරය ඇමතීමට නියමිත රාජතාන්ති‍්‍රකයන් ලැයිස්තුවෙන් ඉවත් කර ඇතැයි වාර්තා වේ. ශ‍්‍රී ලංකාව වෙනුවෙන් සැසිවාරය ඇමතීමට මීට සතියකට කලින් ජී. එල්. පීරිස් අමාත්‍යවරයා නම්කර තිබුණු නමුත්, ඊයේ දිනය වන විට එ.ජා. සංවිධානය විසින් නිකුත් කර ඇති ලැයිස්තුවක විදේශ අමාත්‍යවරයාගේ නම වෙනුවට වැවිලි කර්මාන්ත අමාත්‍ය මහින්ද සමරසිංහ මහතාගේ නම ඇතුළත් කර ඇත. මෙම ලැයිස්තුවට අනුව අමාත්‍ය මහින්ද සමරසිංහ විසින් පෙබ. 27දා ප.ව. 3.10 ට එක්සත් ජාතීන්ගේ සංවිධානයේ මානව හිමිකම් කවුන්සිලයේ 19 වැනි සැසිවාරය ඇමතීමට නියමිතයි.", "URL": "https://lankatruth.com/si/?p=1515", "Category": "පුවත්", "Parent URL": null}