{"Source": "Lankatruth", "Timestamp": "March 18, 2022", "Headline": "සභාපති ඉන්ධන කොල්ලයක…", "News Content": "ශ්‍රී ලංකා රූපවාහිණී සංස්ථාවේ සභාපති තමන්ගේ පෞද්ගලික වාහනයට එම සංස්ථාවේ අත්‍යාංවශ්‍ය කටයුතු සඳහා තිබෙන ඩීසල් සංචිතයෙන් ලබා ගෙන ඇති බව අනාවරණය වේ. ඔහුට අයත් KV 0780 දරණ රථයට අද (18) ඩීසල් ලබාගෙන ඇත. රූපවාහිනී සංස්ථාවේ ජෙනරේටර් දෙකක් සහ වාහන ධාවනයට හදිසි අවස්ථාවලදී භාවිතා කිරීම සඳහා ඉන්ධන සංචිතයක් පවත්වාගෙන යයි. එය අනිවාර්ය අවශ්‍යතාවයක් වන අතර සභාපති සේනාල ගුණසේකර, ඔහුගේ බලතල යොදාගෙන පෞද්ගලික රථයට ඉන්ධන ලබාගෙන තිබේ. ඔහු මේ වනවිට සංස්ථාව තුළ අත්තනෝමතික පාලනයක් ගෙනයන අතර පසුගිය දිනක එම සංස්ථාවේ නිවේදිකාවකගේ සේවයද අත්තනෝමතිකව අත්හිටුවා තිබිණි.", "URL": "https://lankatruth.com/si/?p=130178", "Category": "පුවත්", "Parent URL": null}