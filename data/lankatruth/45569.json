{"Source": "Lankatruth", "Timestamp": "December 25, 2017", "Headline": "රුසියාවේ ලංකා තේ තහනම ඉවතට", "News Content": "රුසියාව විසින් මෙරටට පනවා ඇති තේ තහනම දෙසැම්බර් 30 වැනිදායින් පසු ඉවත් කර ඇත. තේ තහනම ඉවත් කර ගැනීම සඳහා රුසියාව බලා පිටත්ව ගිය විශේෂ තාක්ෂණික කමිටුව සහ රුසියානු බලධාරීන් අතර පැවති සාකච්ඡාවෙන් පසු මෙම තීරණය ගෙන තිබේ. ඒ අනුව දැනට රුසියාව වෙත යැවීමට සූදානම් කර ඇති තේ කොළ සහිත කන්ටේනර් බහාලුම් ලබන 30 වැනිදායින් පසු රුසියාව වෙත යැවීමට අදාළ බළධාරීන් වෙත උපදෙස් ලබා දී ඇත. රුසියාව විසින් මෙරටට පනවා ඇති තේ තහනම ඉවත් කර ගැනීමට සාකච්ඡා කිරීම සඳහා පත්කර ඇති සාමාජිකයින් නම දෙනකුගෙන් සමන්විත තාක්ෂණික කමිටුව පෙරේදා (24) දිවයිනෙන් පිටත්ව ගියේය. කෙසේ නමුත් රුසියාව මෙරට තේවලට තහනමක් පැනවීමත් සමගම මෙරටදී ඇස්බැස්ටෝස් සඳහා පනවා තිබූ තහනම ඉවත් කරගන්නා ලදී.", "URL": "https://lankatruth.com/si/?p=45569", "Category": "පුවත්", "Parent URL": null}