{"Source": "Lankatruth", "Timestamp": "October 7, 2012", "Headline": "ගේල් අපිට ලොකු නෑ – මහේල", "News Content": "අද (07) සවස කොළඹදී පැවැත්වෙන T20 ලෝක කුසලාන අවසන් තරගයේදී තම ප‍්‍රතිවාදි පිලේ ප‍්‍රහාරක පිතිකරු කි‍්‍රස් ගේල් පිලිබදව තමන් විශේෂ සැලකිල්ලක් නොදක්වන බව ශී‍්‍ර ලංකා පිලේ නායක මහේල ජයවර්ධන පවසයි. අවසන් තරගයට පෙර පැවති මාධ්‍ය හමුවේදි අදහස් පල කල ශී‍්‍ර ලංකා නායකයා පැවසූයේ තමන් එක කී‍්‍රඩකයෙකු ගැන සිතනවාට වඩා සමස්ත ප‍්‍රතිවාදි කන්ඩායම ගැන අවධානය යොමු කරන බවයි. බටහිර ඉන්දීය කොදෙව් කන්ඩායමට එරෙහිව අපට ජයග‍්‍රාහි තරග සැලැස්මක් තියෙනවා. ඔවුන් සතුව දක්ෂයන් රැසක් සිටිනවා.නමුත් මෙවර අපි මව්බිමේදී ශූරතාවය දිනාගැනීමේ පිපාසයෙන් පෙළෙනවා යනුවෙන් 2007 වසරේ සිට ලෝක කුසලාන අවසන් තරග 3 කට කී‍්‍රඩා කර අනුශූරතාවයෙන් සෑහිමට පත්වීමට සිදුවූ ශී‍්‍ර ලංකා නායකයා පවසයි. 1996 වසරෙන් පසු ලෝක කුසලාන මහා මංගල්‍යය 3 කදී දෙවන මනමාලිය ලෙස අභිෂේක ලැබූ ශී‍්‍ර ලංකා කන්ඩායම මෙවර තම නිවසේදී පැවැත්වෙන T20 ලෝක කුසලාන මහා මංගල්‍යයේදී මනමාලිය ලෙස අභිෂේක ලබනු ඇතැයි මිලියන 20 ක ශී‍්‍ර ලාංකිකයන්ගේ පැතුමයි.", "URL": "https://lankatruth.com/si/?p=4501", "Category": "ක්‍රීඩා පුවත්", "Parent URL": null}