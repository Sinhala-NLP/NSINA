{"Source": "Lankatruth", "Timestamp": "June 20, 2018", "Headline": "සයිටම් සිසුන් කොතලාවලට ඇතුලත් කිරීමට අදාල පණත් කෙටුම්පත අද මැති සබයේ විවාදයට", "News Content": "සයිටම් පෞද්ගලික වෛද්‍ය විද්‍යාලයේ සිසුන් කොතලාවල ආරක්ෂක විශ්ව විද්‍යාලයේ වෛද්‍ය පීඨයට ඇතුලත් කර ගැනීම සම්බන්ධ “ජනරාල් ශ්‍රීමත් ජෝන් කොතලාවල ආරක්ෂක විශ්ව විද්‍යාලයේ (විශේෂ විධි විධාන) පනත් කෙටුම්පත” අද(20) පාර්ලිමේන්තුවේදී විවාදයට ගැනීමට නියමිතව ඇත. 2009 වසරේ සැප්තැම්බර් 15 සිට 2017 වසරේ මැයි 15 දක්වා සයිටම් පෞද්ගලික වෛද්‍ය විද්‍යාලයේ ලියාපදිංචිය ලැබූවන් කොතලාවල ආරක්ෂක විශ්ව විද්‍යාලයේ වෛද්‍ය පීඨයට ඇතුලත් කර ගැනීමට අදාල නීතිමට පසුබිම පනත් කෙටුම්පතේ සඳහන්ව ඇත. පනත් කෙටුම්පතේ සයිටම් සිසුන් වෛද්‍ය පීඨයට ඇතුළත් කර ගැනීමට අදාල අවම සුදුකම ලෙස, අ.පො.ස. උසස්පෙළ විභාගයේදී ජීව විද්‍යාව, රසායන විද්‍යාව, භෞතික විද්‍යාව, ගණිතය යන විශයන්ගෙන් තුනකට සාමාන්‍ය සාමාර්ථ ලබා තිබීම දක්වා තිබේ. ඒ අනුව සයිටම් සිසුන් 900ක් පමණ කොතලාවල ආරක්ෂක වෛද්‍ය පීඨයට ඇතුළත්කිරීමට සුදුසුකම් සපුරා ඇති බවට තොරතුරු වාර්තා වේ. රජයේ වෛද්‍ය පීඨ සිසුන් සහ වෛද්‍ය පීඨ ආචාර්යවරුන් මෙම අවම සුදුසුකම හා ගණිතය විශය ඇතුලත් කිරීම සම්බන්ධව ප්‍රශ්න කර සිටියි. කෙසේ වෙතත් පණත සම්මතවීම හරහා අපොස උසස් පෙළ විභාගයට සාමාන්‍ය සාමාර්ථ ලබා ඇති සිසුන්ට වෛද්‍ය පීඨයට ඇතුලත් වීමට අදාල නෛතික පසුබිම සැකසේ.", "URL": "https://lankatruth.com/si/?p=54785", "Category": "පුවත්", "Parent URL": null}