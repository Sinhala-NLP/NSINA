{"Source": "Lankatruth", "Timestamp": "March 12, 2021", "Headline": "හෝමාගමට මත්පැන් අලෙවිසැල් එපා… අවසර ලබාදීමට එරෙහිව විරෝධතා…", "News Content": "දිවයිනේ සුරා සැලක් නොමැති එකම නගරය වන හෝමාගම නගරයට සුරාබදු බලපත්‍රයක් නිකුත් කිරීම හා තවත් බලපත්‍රයක් නිකුත් කිරීමට පවත්නා සාලැස්මකට එරෙහිව හෝමාගම ශාසනාරක්ෂක බල මණ්ඩලය සංවිධානය කළ නිහඬ විරෝධතාවක් පෙරේදා (10) සවස හෝමාගම ගලවිලවත්ත ප්‍රදේශයේදී පැවැත්විණි. විරෝධතාවට සහභාගි වූ ගිහි පැවිදි පිරිස “අනගාරික ධර්මපාල පුරවරයට අත නොතබනු“ “තැබෑරුමක් දුන්නෙ කවුද ජනතාවට හෙළි කරන්නු“ “මත් උවදුර දුරු කරන්න මහ සඟරුවන පෙරට එන්න“ “ප්‍රාදේශීය ලේකම් මේ අහන්න බෝලේ පාස් නොකරන ඉන්න“ යනුවෙන් සඳහන් විරෝධතා පුවරු ප්‍රදර්ශනය කරමින් පැයක මණ කාලයක් නිහඬ විරෝධතාවේ නිරත වූහ. හෝමාගම ශාසනාරක්ෂක බල මණ්ඩලයේ සභාපති ශාස්ත්‍රපති මාදෝවිට වජිරබුද්ධි හිමි, ලේඛකාධිකාරී ශාස්ත්‍රෙව්දී කහහේන පඤ්ඤානන්ද හිමි, ජාතික අධ්‍යාපන ආයතනයේ හිටපු අධ්‍යක්ෂ ශාස්ත්‍රපති මාඹුල්ගොඩ සුමනරතන හිමි ඇතුළු සිවිල් සංවිධාන ක්‍රියාරීන් ප්‍රදේශවාසීහු විශාල පිරිසක් සහභාගී වීසිටියහ.", "URL": "https://lankatruth.com/si/?p=112529", "Category": "පුවත්", "Parent URL": null}