{"Source": "Lankatruth", "Timestamp": "November 30, 2020", "Headline": "ආණ්ඩුවේ අයවැය ප්‍රබන්ධය ගැන ජවිපෙ රටට කියයි…", "News Content": "පසුගියදා පාර්ලිමේන්තුවට ඉදිරිපත් කෙරුණු 2021 වසරේ අයවැය විසර්ජන පනතේ ඇති සැබෑ ස්වරූපය රටට හෙළිදරව් කිරීම සඳහා ජනතා විමුක්ති පෙරමුණ විසින් ආරම්භ කරන ලද සම්මන්ත්‍රණ මාලාවේ පළමු සම්මන්ත්‍රණය ඊයේ ((29) දින මාතරදී පැවැත්විණි. ”අයවැය ප්‍රබන්ධය හා යථාර්ථය” ලෙසින් රටපුරා පැවැත්වීමට නියමිත මෙම සම්මන්ත්‍රණ මාලාව සඳහා දේශකයින් ලෙස ජවිපෙ නායකයින්ට අමතරව ආර්ථික ක්ෂේත්‍රයේ ප්‍රවීණයින්ද සම්බන්ධ වීමට නියමිත බව පැවසේ. ඊයේ මාතරදී පැවති සම්මන්ත්‍රණයේදී ජනතා විමුක්ති පෙරමුණේ හිටපු දකුණු පළාත් සභා මන්ත්‍රී නීතිඥ ජයන්ත පතිරණ මහතා හා විමුක්ති පෙරමුණේ දේශපාලන මණ්ඩල සභික, හිටපු කෝප් කමිටු සභාපති සුනිල් හඳුන්නෙත්ති මහතාද ශ්‍රී ජයවර්ධනපුර විශ්වවිද්‍යාලයේ කළමනාකරණ හා වාණිජ පීඨයේ ජ්‍යෙෂ්ඨ කථිකාචාර්ය, ආචාර්ය අනිල් ජයන්ත ප්‍රනාන්දු මහතාද අදහස් දැක්වූහ.", "URL": "https://lankatruth.com/si/?p=102024", "Category": "පුවත්", "Parent URL": null}