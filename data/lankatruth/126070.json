{"Source": "Lankatruth", "Timestamp": "November 22, 2021", "Headline": "නාට්ටාමිවරුත් විරෝධතාවයක", "News Content": "භාණ්ඩ හුවමාරුව සඳහා තමන්ට ලබාදෙන කුලිය රුපියල් 15ක් දක්වා ඉහළ නංවන ලෙස ඉල්ලා කොළඹ නාට්ටාමිවරු වර්ජනයක නිරත වෙති. ඔවුන් ප්‍රකාශ කරන්නේ, පවතින ජීවන වියදම් ඉහළ යාමත් සමග භාණ්ඩ පැටවීමේදී සහ ගොඩබෑමේදී දැනට ගෙවන මුදල ප්‍රමාණවත් නොවන බවය. “අපිට බාන්න 15යි පටවන්න 15යි කුලිය ඕනේ. අපි සාධාරණයක් ඉල්ලන්නේ. අද රටේ වියදම වැඩියි. හෝටලයකින් ගිහිල්ලා තේ එකක් බොන්න ගියොත් රුපියල් 30යි. දවසින් දවස හාල් මිල වැඩියි. ඒ හින්දා අපිට අපේ ජීවිතේ ගෙනියන්න අමාරුයි. දැනට රුපියල් 10යි, 8යි, 6යි. එහෙම තමයි දෙන්නේ. ඒ අයට හිතෙන විදිහට දෙනවා. අපි ඉල්ලනේ පටවන්න 15යි බාන්නයි 15ක්. අපි වැඩ කරන්නේ නැහැ. පිටින් කවුරු ආවත් වැඩ කරන්න දෙනේනේත් නැහැ.”", "URL": "https://lankatruth.com/si/?p=126070", "Category": "පුවත්", "Parent URL": null}