{"Source": "Lankatruth", "Timestamp": "May 16, 2018", "Headline": "කිත් නොයාර් පැහැරගැනීමේ සිද්ධියේ හිටපු මේජර් ජනරාල් අමල් කරුණාසේකර යළි රක්ෂිත බන්ධනාගාරයට", "News Content": "මාධ්‍යවේදී කීත් නොයාර් මහතා පැහැරගෙන ගොස් පහර දීමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි හිටපු යුද හමුදා බුද්ධි ප‍්‍රධානි මේජර් ජනරාල් අමල් කරුණාසේකර මහතා මෙම මස 30 වැනි දින දක්වා තවදුරටත් රක්ෂිත බන්ධනාගාර බාරයට පත්කරන ලෙස ගල්කිස්ස අතිරේක මහේස්ත‍්‍රාත් ලෝචනා අබේවික‍්‍රම මහත්මිය අද (16) නියෝග කර තිබේ. කීත් නොයාර් මහතා ඉකුත් 2009 වසරේ මැයි මස 22 දින පැහැරගෙන ගොස් පහරදී වදහිංසා පැමිණ වීමට ආධාර අනුබල දීම සම්බන්ධයෙන් සැකපිට අපරාධ පරීක්ෂණ දෙපාර්තමේන්තුව ඉකුත් අප්‍රේල් මස 06 වැනි දින යුද හමුදා රෝහලේ දී මේජර් ජනරාල් අමල් කරුණසේකර මහතා අත්අඩංගුවට ගෙන තිබුණි.", "URL": "https://lankatruth.com/si/?p=52238", "Category": "පුවත්", "Parent URL": null}