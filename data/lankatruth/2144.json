{"Source": "Lankatruth", "Timestamp": "April 26, 2012", "Headline": "මිලින්ද මොරගොඩ ඉල්ලා අස්වේ", "News Content": "කොළඹ මහ නගර සභාවේ විපක්ෂ නායක ධුරයෙන් සහ නාගරික මන්ත්‍රී ධුරයෙන් ඉල්ලා අස්වීමට තමා තීරණය කර ඇතැයි මහ නගර සභාවේ විපක්ෂ නායක මිලින්ද මොරගොඩ මහතා ප්‍රකාශ කරයි. කොළඹ නගර සභාවේ කටයුතු ඉදිරියට ගෙනයාම සඳහා එම කටයුතුවලට පූර්ණ කාලීනව උරදෙන නායකත්වයක් අවශ්‍ය බවද තමා වර්තමානයේ දරන වගකීම් නිසා මෙලෙස නගර සභාවේ කටයුතු සඳහා පූර්ණ කාලීනව නායකත්වය දිය නොහැකි බැවින් මෙලෙස තමන් ඉල්ලා අස්වීමට තීරණය කර තිබෙන බව ඊයේ (25) පැවැති විපක්ෂ කණ්ඩායම් රැස්වීමේදී ඔහු ප්‍රකාශ කර ඇත. එසේ හිස්වන විපක්ෂ නායක ධුරය සඳහා නාගරික මන්ත්‍රී මොහොමඩ් මහරුෆ් මන්ත්‍රීවරයාව පත්කරන ලෙස මන්ත්‍රීවරු 17 දෙනෙක්ගේ අත්සනින් යුත් ලිපියක් ඊයේ (25) සවසම ජනාධිපතිවරයා වෙත යොමු කර තිබිණ.", "URL": "https://lankatruth.com/si/?p=2144", "Category": "පුවත්", "Parent URL": null}