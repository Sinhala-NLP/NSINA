{"Source": "Lankatruth", "Timestamp": "August 26, 2020", "Headline": "පවුලකට රුපියල් කෝටි 36,734ක්", "News Content": "පසුගිය 21 වෙනිදා පාර්ලමේන්තු න්‍යයපත්‍රයට ඉදිරිපත් කර තිබෙන වසර්ජන යෝජනාව අනුව කැබිනට් අමාත්‍යාංශ 28ක් සඳහා රුපියල් කෝටි 94,976ක් වෙන් කර තිබේ. එයින් රුපියල් කෝටි 36,734ක් වෙන් කර තිබෙන්නේ ගෝඨාභය රාජපක්ෂ ජනාධිපත්වරයා ප්‍රමුඛ රාජපක්ෂ පවුලේ සිව්දෙනෙකු සඳහා ය. එය වෙන් කර තිබෙන මුළු මුදලින් 38.68%ක් වූ අතිවිශාල ප්‍රමාණයක් ය. සෘජුවම ජනාධිපතිවරයාට ඉදිරි මාස 04 සඳහා රුපියල් කෝටි 479ක් වෙන් කර ඇති අතර අගමැතිවරයා වෙත සෘජුවම රුපියල් කෝටි 40ක් වෙන් කර තිබේ. රාජපක්ෂ පවුලේ සිව්දෙනා සඳහා වෙන්කර තිබෙන මුදල් ප්‍රමාණයන් මෙසේ ය. ජනාධිපති හා ආරක්ෂක ඇමති ගෝඨාභය රාජපක්ෂ මහතාගේ වගකීම් වෙනුවෙන් රුපියල් කෝටි 17,889ක් වෙන් කර තිබේ. අගමැති, මුදල් ඇමති, බුද්ධශාසන හා නාගරික සංවර්ධන ඇමති වශයෙන් මහින්ද රාජපක්ෂ මහතා යටතට රුපියල් කෝටි 16,685ක් වෙන් කර ඇත. වාරිමාර්ග ඇමති චමල් රාජපක්ෂ මහතා යටතට රුපියල් කොටි 1,617ක්ද තරුණ හා ක්‍රීඩා ඇමති වශයෙන් නාමල් රාජපක්ෂ මහතා යටතට රුපියල් කෝටි 543ක්ද යනාදී වශයෙන් මුදල් වෙන් කර දී ඇත.", "URL": "https://lankatruth.com/si/?p=95975", "Category": "ආර්ථික පුවත්", "Parent URL": null}