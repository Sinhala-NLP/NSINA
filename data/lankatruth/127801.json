{"Source": "Lankatruth", "Timestamp": "January 15, 2022", "Headline": "ආණ්ඩුව ‘සුදා’ගෙන් අනාගනී", "News Content": "ප්‍රවීණ කලාකරු සහ සමාජ මාධ්‍ය ක්‍රියාකාරිකයෙකු වන සුදන්ත තිලකසිරි පරිගණක අපරාධ කොට්ඨාශයට අද (15) දින කැඳවීමෙන් පසුව එයද ආණ්ඩුවට පාරා වළල්ලක් වී ඇති බව අනාවරණය වේ. මෙම කැඳවීමෙන් තමන් කිසිසේත් කරගෙන යන දේශපාලන කටයුතු නතර නොකරන බව අද සවස මාධ්‍ය වෙත අදහස් දක්වමින් ඔහු ප්‍රකාශ කර තිබේ. මෙම කලාකරුවා අපරාධ පරීක්ෂණ දෙපාර්තමේන්තුවට පැමිණි අවස්ථාවේ ඔහුට සහයෝගය පළකිරීම සඳහා නීතිඥයින්, කලාකරුවන් සහ දේශපාලඥයින් ඇතුළු විශාල පිරිසක් රැස්ව සිටියහ. මෙම අවස්ථාවේ නීතිඥ සුනිල් වටගල උපදෙස් ලබා දෙමින් ප්‍රකාශ කර තිබුණේ එම කැඳවීම් ලිපිය කිසිදු වලංගු භාවයක් නැති එකක් වුවද විනයගරුක පුරවැසියෙකු වශයෙන් ප්‍රකාශයක් ලබා දීමට ඉදිරිපත් වන බව අදාළ නිලධාරීන්ට දැනුම් දෙන ලෙසය. ප්‍රකාශය ලබා දීමෙන් පසුව සුදන්ත තිලකසිරි වැඩිදුරටත් ප්‍රකාශ කළේ තමාගේ සමාජ මාධ්‍ය ජාලාවලින් මේ පිළිබඳව සම්පූර්ණ විස්තරයක් ඉදිරියේදීලබා දෙන බවය.", "URL": "https://lankatruth.com/si/?p=127801", "Category": "පුවත්", "Parent URL": null}