{"Source": "Lankatruth", "Timestamp": "August 25, 2018", "Headline": "වැසුනු රජරට විභාග කටයුතු සඳහා පමණක් විවෘත වේ", "News Content": "වසා දැමුණු රජරට විශ්වවිද්‍යාලයේ මිහින්තලය පරිශ්‍රයේ පිහිටි සමාජ විද්‍යා හා මානව ශාස්ත්‍ර පීඨ සහ ව්‍යවහාරික විද්‍යා පීඨ ලබන මස 3 වැනිදා විභාග කටයුතු හේතුවෙන් විවෘත කරන බව එම විශ්වවිද්‍යාල පාලනාධිකාරිය ප්‍රකාශ කර තිබේ. පසුගියදා රජරට විශ්වවිද්‍යාලය පැපොල රෝගය පැතිරයාම හේතුවෙන් වසා දැමුණු අතර 26 දින යලි විවෘත කිරීමට නියමිතව තිබුණි. නමුත් මතුව ඇති ජල ගැටළුව හේතුවෙන් අධ්‍යන කටයුතු ආරම්භ කිරීමට නොහැකි තත්වයක් පවතින බව වාර්තා වේ. සමාජ විද්‍යා හා මානව ශාත්‍ර පීඨ සහ ව්‍යවහාරික විද්‍යා පිඨවල සිසුන් පමණක් ලබන දෙවනදා පස්වරු 4ට පෙර නේවාසිකාගාරවලට වාර්තා කරන ලෙස රජරට විශ්වවිද්‍යාල පාලනාධිකාරිය නිවේදනය කරයි.", "URL": "https://lankatruth.com/si/?p=58318", "Category": "පුවත්", "Parent URL": null}