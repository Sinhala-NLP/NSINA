{"Source": "Lankatruth", "Timestamp": "October 6, 2021", "Headline": "ගෑස් අර්බුදය තවත් උග්‍රවන නව සමාගම ගැන අනුර පාර්ලිමේවේතුවේදී ප්‍රශ්න කරයි…", "News Content": "මිල පිළිබඳ ගැටලුවක් මේ වනවිටත් රට ගෑස් හිගයක් පවතින බවත් ඉන් ජනතාව දැඩි පීඩාවකට පත්ව ඇති බවත් සඳහන් කරන ජනතා විමුක්ති පෙරමුණේ නායක අනුර දිසානායක අද (06) පාර්ලිමේන්තුවේදී ස්ථාවර නියෝග 27/2 යටතේ ප්‍රශ්න කර සිටියේ ගෑස් සමාගම් දෙක ඒකාබද්ධ කර වෙනම ආයතනයක් පිහිටුවා ඇති බවත් එසේ සිදු කිරීමෙන් එසේම මෙම තීරණය හේතුවෙන් ලිට්රෝ සමාගමේ පැවැත්ම අවදානමක ලක් නොවන බවට ආණ්ඩුවට සහතික වියහැකිද යනුවෙනි. එමෙන්ම ආණ්ඩුවේ මෙම තීරණ හේතුවෙන් ගෑස් සැපයුමේ පෞද්ගලික ඒකාධිකාරියක් නිර්මාණයවීම නිසා ගෑස් පාරිභෝගිකයා තව තවත් පීඩාවට පත්වන බවත් මෙහිදී අනුදර දිසානායක මන්ත්‍රීවරයා පෙන්වා දුන්නේය. ස්ථාවර නියෝග 27/2 යටතේ නගනු ලබන ප‍්‍රශ්නය – 2021.10.06 රජය සතු ලිට්රෝ ගෑස් සමාගමේ පැවැත්ම අවදානමට ලක්කරන රජයේ තීරණයක් හේතුවෙන් සමාගමට සහ පොදුවේ ගෑස් පාරිභෝගික ජනතාවට බලපෑ හැකි අර්බුදකාරී තත්වය මෙම සභාවේ අවධානයට යොමු කරනු කැමැත්තෙමි. රජය සතු ලිට්රෝ ගෑස් ලංකා ලිමිටඩ් සමාගම, ශ‍්‍රී ලංකාවේ ගෑස් වෙළඳපොළෙන් 80%ක පංගුවකටද ගෘහස්ථ හා කර්මාන්ත පාරිභෝගිකයන් අතර විශ්වසනීය වෙළඳ නාමයකටද ගුණාත්මක සේවාවකටද හිමිකම් කියනවා. එසේම මාසයකට ගෑස් මෙටි‍්‍රක් ටොන් 35,000ක් පමණ බෙදා හරිනු ලබන ලිට්රෝ සමාගම, ස්ථීර සේවකයින් 250ක් පමණ පිරිසකටද බෙදා හැරීමේ හා අලෙවි ක්ෂේත‍්‍රයේ තවත් විශාල පිරිසකටද ජීවනෝපාය සලසනවා. මෑත කාලයේ ගෑස් සැපයුම තුළ ඇති වූ අර්බුදකාරී තත්වයකට විසඳුම් වශයෙන් ආණ්ඩුව ලිට්රෝ සමාගම සම්බන්ධයෙන් ලබා දුන් තීරණයක් හේතුවෙන් ලිට්රෝ සමාගමේ පැවැත්ම අර්බුදයට පත්වී ඇති බවට වාර්තා වනවා. විශේෂයෙන් මෙම තීරණය මගින් ලිට්රෝ සමාගම, ගෑස් වෙළඳපොළෙන් 20%ක පංගුවක් හිමි ගෑස් වෙළඳපොළේ අනෙක් තරගකාරී සමාගම වන සහ පෞද්ගලික හිමිකාරිත්වය ඇති සමාගමක් වන ලාෆ්ස් සමාගම මත රඳා පැවතීමට සලස්වා තිබෙනවා. එය මෙම රජය සතු සමාගම පමණක් නොව ගෑස් පාරිභෝගික ජනතාවද පෞද්ගලික සමාගමක ඒකාධිකාරයකට යට කිරීමක් වනවා. වාර්තා වන අන්දමට ආණ්ඩුව විසින් මෙම රාජ්‍ය හා පෞද්ගලික ගෑස් සමාගම් දෙක ඒකාබද්ධ කර සියොලිට් ප‍්‍රයිවෙට් ලිමිටඩ් නමින් වෙනම ආයතනයක් පිහිටුවා තිබෙනවා. ලංකාවට අවශ්‍ය ගෑස් මිලදී ගැනීම එම ආයතනයට පවරා දී ඇති බවද වාර්තා වනවා. මේ වන විට එම නව සමාගම් අධ්‍යක්ෂ මණ්ඩලය වෙනම රැස්වී තීන්දු ගනිමින් ඇති බවද වාර්තා වනවා. විශේෂයෙන් මෙම ක‍්‍රියාමාර්ගය ඒ පිළිබඳව පත් කරන ලද කැබිනට් අනුකමිටු තීරණයටද පටහැණි බව ලිට්රෝ සේවකයින් පවසනවා. නව තත්වය අනුව ලිට්රෝ සමාගමට ගෑස් මිලදී ගැනීමට සිදු වන්නේ හම්බන්තොට පිහිටි ලාෆ් ගබඩා සංකීර්ණයෙනුයි. එයින් මිලදී ගන්නා ගෑස්, ලාෆ්ස් සමාගමේ නැව් පාවිච්චි කොට කෙරවලපිටියේ පිහිටි ලිට්රෝ සමාගමේ ගෑස් ගබඩාව වෙත රැගෙන ඒමටද සිදු වනවා. මේ වනවිට මිල පිළිබඳ ගැටලුවක් හේතුවෙන් ලාෆ්ස් සමාගම තමන්ගේ සැපයුම් සීමා කර තිබීම හේතුවෙන් ලාෆ්ස් ගෑස් පාරිභෝගියන් බරපතළ පීඩාවකට පත්ව සිටිනවා. මෙවැනි එක් හෝ තවත් හේතු මත සැපයුම් සීමා කිරීම මගින් ඉදිරියේදී ලංකාවේ සමස්ත ගෑස් පාරිභෝගික ජනතාව ප‍්‍රාණ ඇපයට ගැනීමට මෙම පෞද්ගලික සමාගමට ඉඩ විවෘත වීමක් මෙම නව තීරණය මගින් සිදු වනවා. එසේම එය වෙළඳපොළේ විශාලතම පංගුව හිමි රාජ්‍ය සමාගම ලෙස ලිට්රෝ සමාගමට වෙළඳපොළ තුළ සහන මිලක් පවත්වා ගැනීමේ හැකියාවද අභියෝගයට ලක් කරනවා. එමෙන්ම ලිට්රෝ සමාගමේ සේවකයන් බිය පළ කරන්නේ, ගෑස් සැපයුමේ පෞද්ගලික ඒකාධිකාරයක් නිර්මාණය වීම මගින් ලිට්රෝ ගෑස් ලංකා ලිමිටඩ් සමාගමේ වෙළඳපොළ ස්වාධීන පැවැත්ම අවදානමකට ලක්කිරීමත් එහි තරගකරුවා ශක්තිමත් කිරීමත් විසින් තම සමාගම දුර්වල කර දමනු ඇති බවටයි. මෙම තත්වය තුළ මතුවන පහත ගැටලුවලට පිළිතුරු අදාළ අමාත්‍යවරයා විසින් සභාව හමුවේ තබනු ඇතැයි අපේක්ෂා කරනවා. අනුර දිසානායකපාර්ලිමේන්තු මන්ත‍්‍රී2021.10.05", "URL": "https://lankatruth.com/si/?p=124215", "Category": "පුවත්", "Parent URL": null}