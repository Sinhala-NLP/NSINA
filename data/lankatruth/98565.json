{"Source": "Lankatruth", "Timestamp": "October 26, 2020", "Headline": "තවත් කොරෝනා ආසාදිතයින් 280ක්… බ්‍රැන්ඩික්ස් පොකුර 4,500ය ඉක්මවයි…", "News Content": "අද (26) දිනට මේ වනවිට තවත් කොවිඩ් – 19 ආසාදිතයින් 280ක් වාර්තා වී තිබේ. ඒ අනුව මේ වනවිට මිනුවන් ගොඩ බ්‍රැන්ඩික්ස් පොකුරට සම්බන්ධ ආසාධිතයින් ගණන 4,500 ඉක්මවා ගොස් තිබේ. ඉන් 15ස් දෙනෙකු නිරෝධායන මධ්‍යස්ථානවල සිටින ආශ්‍රිතයන් හෝ ඇඟලුම් කම්හල්වල කාර්ය මණඩල සාමාජිකයන් වන අතර අනෙක් 265ස් දෙනා මිනුවන් ගොඩ බ්‍රැන්ඩික්ස් පොකුරට සම්බන්ධ සහ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන්ය. මේ වනවිට වාර්තා වී ඇති බ්‍රැන්ඩික්ස් ඇඟලුම් කර්මාන්ත ශාලාවට සම්බන්ධ සමස්ත කොවිඩ් – 19 පොකුර 4,678ක් දක්වා ඉහළ ගොස් තිබේ. මේ වනවිට රෝහල්වල ප්‍රතිකාර ලබන ආසාදිතයින් ගණන 3,923කි. එමෙන්ම මේ වනවිට මෙරටින් හමුවී ඇති සමස්ත ආසාදිතයින් ගණන 8,155කි.", "URL": "https://lankatruth.com/si/?p=98565", "Category": "පුවත්", "Parent URL": null}