{"Source": "Lankatruth", "Timestamp": "March 4, 2019", "Headline": "රත්ගම ව්‍යාපාරික ඝාතනට සැකපිට වන නිලධාරියෙකු සහ පොලිස් කොස්තාපල්වරයෙකු අත්අඩංගුවට", "News Content": "රත්ගම ව්‍යාපාරිකයින් පැහැරගෙන ගොස් ඝාතනය කිරීමේ සිද්ධිය සම්බන්ධයෙන් සැකපිට කණුමුල්දෙනිය රක්ෂිතයේ බීට්ටු වන නිලධාරියා සහ පොලිස් කොස්තාපල්වරයෙකු සැකපිට අත්අඩංගුවට ගෙන තිබේ. රහස් පොලීසිය අනාවරණය කරගෙන ඇත්තේ අදාල වන නිලධාරියා සිරුරු පුළුස්සා දැමිය යුතු ස්ථානය පෙන්වා දෙමින් ඊට ආධාර අනුබල ලබාදී ඇති බවත් දැනට රක්ෂිත බන්ධනාගාර ගතව සිටින පොලිස් පරීක්ෂක කපිල නිෂාන්ත ද සිල්වා නැමැත්තාගේ සමීප මිතුරෙකු බවත්ය. දික්වැල්ල වේහැල්ලේ පදිංචි 39 හැවිරිදි සැකකරු අද(04) දිනගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර මෙම අපරාධය අනාවරණය වීමත් සමඟ සැඟවී සිටිබව කියන දකුණු පළාත් ජ්‍යෙෂ්ඨ නියෝජ්‍ය පොලිස්පති විශේෂ විමර්ශන ඒකකයේ හිටපු පොලිස් කොස්තාපල්වරයෙකු පෙරේදා (02) අපරාධ පරීක්ෂණ දෙපාර්තමේන්තුව වෙත පැමිණ බාරවීමෙන් පසු සැකපිට අත්අඩංගුවට ගෙන ඇත. අදාල පොලිස් නිළධාරියාගෙන් සිදුකළ ප්‍රශ්න කිරීම්වලදී ව්‍යාපාරිකයන්ට අයත් ජංගම දුරකථන 3ක් දික්වැල්ල ප්‍රදේශයේ කලපුවකට විසිකළ බව ප්‍රකාශ කර ඇත.", "URL": "https://lankatruth.com/si/?p=69619", "Category": "පුවත්", "Parent URL": null}