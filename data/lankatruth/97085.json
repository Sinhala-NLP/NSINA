{"Source": "Lankatruth", "Timestamp": "October 6, 2020", "Headline": "පෙළපාලිත් තහනම්…", "News Content": "මිනුවන්ගොඩ ඇඟලුම් කර්මාන්ත ශාලාවේ කොරෝනා පොකුර හේතුවෙන් රට තුළ උද්ගතවී ඇති තත්වය පාලනය කිරීමට මහජනතාව එක්රැස් වන ක්‍රියාකාරකම් තහනම් කිරීමට සෞඛ්‍ය අමාත්‍යාංශය පියවර ගෙන තිබේ. ඒ අනුව, ප්‍රිය සම්භාෂණ, දේශන, ප්‍රදර්ශන, සංගීත සංදර්ශන, සැණකෙළි, සැමරුම් උත්සව, පෙළපාලි, පෙරහැර හා අත්‍යවශ්‍ය නොවන රැස්වීම් ආදිය රටේ සියලු ප්‍රදේශවල නැවත දැනුම් දෙන තුරු පැවැත්වීම තහනම් කර ඇත. රටේ දැනට පවතින තත්වය අනුව කොරෝනා හෙවත් කොවිඩ්-19 පැතිරීම වැළැක්වීම සඳහා ගනු ලබන ක්‍රියාමාර්ගවලට මහජනතාව වගකීමෙන් යුතුව ක්‍රියාකරනු ඇතැයි අපේක්ෂා කරන බව ද සෞඛ්‍ය අමාත්‍යාංශය නිවේදනය කරයි.", "URL": "https://lankatruth.com/si/?p=97085", "Category": "පුවත්", "Parent URL": null}