{"Source": "Lankatruth", "Timestamp": "December 15, 2021", "Headline": "මාස දෙකක් හිස්ව පැවති මානව හිමිකම් කොමිසමේ සභාපති පුටුව පුරවයි", "News Content": "මාස දෙකක පමණ කාලයක් තිස්සේ හිස්ව පැවති ශ්‍රී ලංකා මානව හිමිකම් කොමිසමේ සභාපති ධුරය සඳහා විශ්‍රාමික ශ්‍රේෂ්ඨාධිකරණ විනිසුරු රෝහිණි මාරසිංහ පත්කිරීමට ජනාධිපති ගෝඨාභය රාජපක්ෂ කටයුතු කර තිබේ. ශ්‍රී ලංකා මානව හිමිකම් කොමිසමේ සාමාජිකයෙකු ලෙස පූජ්‍ය කළුපහන පියරතන හිමියන් ද පත්කර තිබේ. මේ බව සඳහන් කරමින් ජනාධිපති මාධ්‍ය ප්‍රකාශක කිංස්ලි රත්නායක ට්විටර් පණිවුඩයක් නිකුත් කර ඇත. මීට පෙර එහි සභාපතිත්වය දැරූ ආචාර්ය ජගත් බාලසූරිය පසුගිය ඔක්තෝබර් මාසයේදී සිය ධුරයෙන් ඉල්ලා අස්වූ අතර මෙතෙත් ඒ සඳහා සභාපතිවරයෙකු පත්කර තිබුණේ නැත.", "URL": "https://lankatruth.com/si/?p=127017", "Category": "පුවත්", "Parent URL": null}