{"Source": "Lankatruth", "Timestamp": "July 29, 2019", "Headline": "පේරාදෙණිය, කොළඹ විශ්වවිද්‍යාලවලට නව උපාධි පාඨමාලා හඳුන්වාදෙයි", "News Content": "ලබන වසරේ සිට පේරාදෙණිය විශ්වවිද්‍යාලයට නව උපාධි පාඨමාලා 2ක් හඳුන්වා දී ඇති අතර එම පාඨමාලා දෙක සඳහා මේ වනවිට සිසුන් 100 දෙනෙකු තෝරාගෙන තිබේ. ඒ අනුව 2018/2019 අධ්‍යයන වර්ෂයේදී පේරාදෙණිය විශ්වවිද්‍යාලයට භූගෝලීය තොරතුරු විද්‍යාව සහ සමාජ වෘතවේදය යනුවෙන් අධ්‍යයන පාඨමාලා දෙකක් හඳුන්වා දී ඇත. මීට අමතරව කොළඹ විශ්වවිද්‍යාලයට තොරතුරු සන්නිවේදන තාක්ෂණය විෂයය අලුතින් හඳුන්වා දී තිබෙන අතර එම පාඨමාලාවටද සිසුන් 50 දෙනෙකු තෝරාගෙන ඇත.", "URL": "https://lankatruth.com/si/?p=78305", "Category": "පුවත්", "Parent URL": null}