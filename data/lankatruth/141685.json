{"Source": "Lankatruth", "Timestamp": "November 6, 2022", "Headline": "රනිල්ගේ උද්ධමනයෙන් දරුවන් පාසලෙන් පළවා හරී", "News Content": "ලබන වසර වෙනුවෙන් මුල්ම පාසල් වාරය ආරම්භ වෙනවිට පොත්පත් පෑන් පැන්සල් ඇතුලු පාසල් දරුවන් සඳහා අත්‍යාවශ්‍ය උපකරණ මිල 500% ඉක්මවා යා හැකි බව වෙළඳපොල තොරතුරුවලින් තහවුරු වේ. මේ වනවිට ආහාර අහේනිය නිසා දැඩි අසරණභාවයකට හෙළා සිටින පාසල් දරුවන් විශාල වශයෙන් අධ්‍යාපනය අත්හරිමින් සිටිති. බස් ගාස්තු ගෙවා ගැනීමට නොහැකි නිසා තවත් පිරිසක් අධ්‍යාපනය අත්හරිමින් සිටින අතර පාසල් අධ්‍යාපන පොත්පත් සහ උපකරණවල මිල ගණන් නියාමනය කිරීමට රනිල් වික්‍රමසිංහ ආණ්ඩුව කිසිදු පියවරක් ගෙන නොමැත.  මෙම වසරේ මාර්තු මාසය පමණ වෙන විට එම උපකරණවල පැවති මිල මෙන් තුන් ගුණයක් ඉක්මවා මිල ඉහල යාමක් පවතී. හොඳ තත්වයේ පිටු 80ක අභ්‍යාස පොතක් රුපියල් 50ත් 55ත් අතර මිලකට පැවති අතර දැන් එම පොතක් රුපියල් 140/- ඉක්මවා තිබේ. අනෙකුත් පාසල් උපකරණ සහ ලිපි ද්‍රව්‍ය මිල ද ඒ හා සමානව මිල ඉහල ගොස් තිබේ.  රනිල් වික්‍රමසිංහ ආණ්ඩුව අලුතින් පනවන ලද බදු වර්ග ගණනාවක් නිසා නැවත විශාල වශයෙන් මිල ඉහළ යමින් තිබෙන පසුබිමක ලබන වසරේ පළමු පාසල් වාරය ආරම්භ වෙනවිට මෙම වසර පැවති මිල ගණන් මෙන් පස් ගුණයක් (500%) දක්වා මිල ඉහල යා හැකි බව පුරෝකතනය කර තිබේ.", "URL": "https://lankatruth.com/si/?p=141685", "Category": "ආර්ථික පුවත්", "Parent URL": null}