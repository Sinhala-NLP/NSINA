{"Source": "Lankatruth", "Timestamp": "February 18, 2019", "Headline": "සමස්ත ලංකා ගොවිජන සම්මේලනයේ මැදිහත්වීමෙන් ලොකු ලූණු බිජ ගොවියාට හිග මුදල් ලැබෙයි", "News Content": "දේශීය ලොකු ලූණු වගා ප්‍රවර්ධන වැඩ සටහන යටතේ කෘෂිකර්ම දෙපාර්තමේන්තුව මගින් ඉකුත් යල් කන්නයේ ලොකු ලූණු වගාව සදහා දේශීය ලොකු ලූණු බිජ නිෂ්පාදකයින්ගෙන් රජය මිලදී ගත් බිජ කිලෝ ග්‍රෑම් 1,000කට ආසන්න ප්‍රමාණයකට ලැබියයුතු රුපියල් ලක්ෂ 50කට ආසන්න මුදල් ඉදිරි සති තුනක් ඇතුළත ගෙවා දැමීමට අවශ්‍ය කඩිනම් පියවර ගන්නා ලෙස, කෘෂිකර්ම නියෝජ්‍ය අමාත්‍ය වසන්ත අලුවිහාරේ මහතා විසින් අද (18 )නිලධාරීන්ට උපදෙස් දී තිබේ. ඒ රජයට ලොකු ලුණු බිජ ලබාදුන් ගොවින් හා සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා ඇතුළු නියෝජිතයින් පිරිසක් දඹුල්ල ප්‍රාදේශීය ලේකම් කාර්යාලීය ශ්‍රවනාගාරයේදී අමත්‍යවරයා, අමාත්‍යංශ ලේකම්, මධ්‍යම පළාත් කෘෂිකර්ම අධ්‍යක්ෂක ඇතුළු නිලධරීන් හමුවී සිදු කළ සාකච්චාවේ ප්‍රතිඵලයක් ලෙසය. මෙම වැඩ සටහන යටතේ රුපියල් 9,000ක් වටිනා දේශීය ලොකු ලුණු බිජ කිලෝවක් රුපියල් 4,500ක සහනාධාර මුදලකට ගොවීන්ට බෙදාදීම මිට මාස නවයකට පෙර දඹුල්ල කෘෂිකර්ම කාර්යාලයෙදී හා සිගිරිය, දඹුල්ල හා ගලේවෙල ගොවිජන සේවා මධ්‍යස්ථානවලදී ලොකු ලුණු ගොවීන්ට ලබාදෙනු ලැබුයේ කෘෂිකර්ම දෙපාර්තමේන්තුවේ අධීක්ෂණය යටතේය. රජයේ ප්‍රසම්පාදන ක්‍රියාවලියෙන් බැහැරව කෘෂිකර්ම දෙපාර්තමේන්තුව ලොකු ලුණු බිජ ගොවීන්ගේ බිජ, කෘෂිකර්ම නිලධාරීන්ගේ මැදිහත්වීමෙන් ගොවීන්ට මිලදී ගැනීම සදහා අවශ්‍ය පහසුකම් ලබාදුන් අතර බිජ කිලෝවක් රුපියල් 4,500 බැගින් මෙහිදී ගොවීන් මිලදී ගත් අතර එසේ ගොවීන්ට අලෙවිකළ බිජ සදහා රජය දෙනු ලබන බව පැවසු ඉතිරි රුපියල් 4,500ක මුදල නිසිලෙස රජයෙන් ලබා නොදීම හේතුවෙන් ව්‍යාකුල තත්වයක් නිර්මාණය වී තිබිණි. මාස අටක් ගතවී ඇතත් ලොකු ලුණු බිජ සදහා මුදල් නොලබිම නිසා වෙනත් බෝග වගාවක් හෝ කර ගැනීමට මුදල් නොමැතිව ගොවින් අවස්ථා ගණනාවකදී අදාල ගැටලුව විසදන ලෙස ඉල්ලා සිටි අතර ඊට පිළිගත හැකි විසඳුමක් නොලැබිණි. අද දිනයේ සමස්ත ලංකා ගොවිජන සම්මේලනයේද මැදිහත්වීමෙන් අමාත්‍යවරයා මුණගැසී තමන්ගේ බිජ සදහා මුදල් ලබාගැනීමට සාකච්චා කළ අතර අවස්තා කීපයකදී න්නිලධාරින් ගොවින් අතර සංවාදාත්මක තත්වයක්ද ඇතිවුහ.", "URL": "https://lankatruth.com/si/?p=68569", "Category": "පුවත්", "Parent URL": null}