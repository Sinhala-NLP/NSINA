{"Source": "Lankatruth", "Timestamp": "December 12, 2017", "Headline": "විදුලි සේවකයෝ උපවාසයක් අරඹති", "News Content": "ලංකා විදුලිබල මණ්ඩලයට අයත් වෘත්තීය සමිති ආරම්භ කළ උපවාසය අද (12) දෙවන දිනටත් ක්‍රියාත්මක වෙයි. කොටුව ලංකා විදුලිබල මණ්ඩල මූලස්ථානය ඉදිරිපිට මෙම උපවාසය පැවැත්වෙන බව ලංකා විදුලිබල මණ්ඩල ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් මහතා සඳහන් කරයි. විදුලිබල මණ්ඩලයේ වැටුප් ලබාදීමේ දී සිදුව ඇති මූල්‍ය වංචාවක් සම්බන්ධයෙන් බලධාරීන් නිසි ක්‍රියාමාර්ග නොගැනීමට විරෝධය පල කරමින් මෙම උපවාසය ඊයේ (11) දිනයේ ආරම්භ කළේය. අද දිනය තුළ ඊට විසඳුම් නොලැබුණහොත් අඛන්ඩ වෘත්තීය සමිති ක්‍රියාමාර්ගයකට එළඹෙන බව ලංකා විදුලිබල මණ්ඩල ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් මහතා වැඩිදුරටත් සඳහන් කරයි.", "URL": "https://lankatruth.com/si/?p=45106", "Category": "පුවත්", "Parent URL": null}