{"Source": "Lankatruth", "Timestamp": "April 28, 2017", "Headline": "මැයි රැලියට සෙනග ගේන්න රාජිත රාජ්‍ය සේවකයන්ව අවභාවිතාවේ යොදවයි", "News Content": "මැයි 01ට යෙදී ඇති ජාත්‍යන්තර කම්කරු දිනය වෙනුවෙන් පවත්වන මැයි රැලිය සඳහා පිරිස් බලය පෙන්වීට සෞඛ්‍ය අමාත්‍ය රාජිත සේනාරත්න මහතා රාජ්‍ය සේවකයන්ට බලපෑම් කරමින් බලහත්කාරයෙන් එම රැලිය සඳහා යොදවා ගනිමින් සිටින බව වාර්තා වේ. 2017/04/27 දිනැතිව “2017 මැයි 01 කම්කරු දිනය නිමිත්තෙන් පවත්වනු ලබන මැයි රැලිය සම්බන්ධවයි” යන හිසින් යුතුව සෞඛ්‍ය අමාත්‍ය රාජිත සේනාරත්න මහතාගේ සම්බන්ධීකරණ ලේකම් ශ්‍රී ලාල් මුණසිංහ මහතාගේ අත්සනින් ලිපියක් යොමු කරමින් සෞක්‍ය අමාත්‍යාංශයේ පත්වීම් ලද පිරිසක් සිය මැයි දින රැලිය සඳහා අනිවර්යයෙන් කැඳවා ඇත. කළුතර දිස්ත්‍රික්කයේ පිරිසක් මෙසේ කැඳවා ඇති අතර ඔවුන් පැමිණෙන විට ඔවුන් වෙනුවෙන් යොදවා ඇති බස්රථවල පැමිනෙන ලෙසත් මැයි රැලිය ආරම්භවන ස්ථානයේ ඇති තොරතුරු මධ්‍යස්ථානයට ඔවුන්ගේ අනන්‍යතාවය තහවුරු කළ යුතු බවත් එම ලිපියෙන් සඳහන් කර ඇත. තමන් එම මැයි රැලියට පැමිණි බවට වූ එම සහතිකය එම රාජ්‍ය සේවකයන්ගේ පත්වීම් ලිපියේ ඡායා පිටපතක්ද සමග 2017/05/2 දින සිට 2017/05/08 දක්වා කාලය තුළ සේවා ස්ථානය මගින් හෝ රාජිත සේනාරත්න මහතාගේ පක්ෂ කාර්යාලය හරහා සෞඛ්‍ය අමාත්‍යාංශය වෙත ලැබීමට සලස්වන ලෙසද එම ලිපියේ සඳහන්ව තිබේ.", "URL": "https://lankatruth.com/si/?p=33567", "Category": "පුවත්", "Parent URL": null}