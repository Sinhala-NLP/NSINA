{"Source": "Lankatruth", "Timestamp": "February 21, 2019", "Headline": "කුඩු ගහන මන්ත්‍රී ලැයිස්තුව තාම ලැබී නැහැ", "News Content": "තමා මීට ඉහත දැනුම් දී ඇති පරිදි නීති විරෝධී මත්ද්‍රව්‍ය භාවිත කරන මන්ත්‍රීවරුන්ගේ නම් ලැයිස්තුව රාජ්‍ය අමාත්‍ය රන්ජන් රාමනායක මහතා විසින්, මේ දක්වා ලිඛිතව තමාවෙත භාරදී නොමැති බව කතානායක කරූ ජයසූරිය මහතා අද පාර්ලිමේන්තුව ආරම්භයේදී සිය නිවේදන ප්‍රකාශකරන අවස්ථාවේ සභාවට දැනුම් දුන්නේය. කොකේන් ඇතුළු මෙරට නීතියෙන් තහනම් මත්ද්‍රව්‍ය භාවිත කරන මන්ත්‍රීවරු 24 දෙනෙකු පාර්ලිමේන්තුවේ සිටින බව රන්ජන් රාමනායක මහතා පසුගිය දා මාධ්‍යට ප්‍රකාශ කළ අතර රාජ්‍ය අමාත්‍යවරයාගේ ප්‍රකාශය සම්බන්ධයෙන් විමර්ශන සිදු කිරිමට ඊයේ රැස්වූ එක්සත් ජාතික පක්ෂ පාර්ලිමේන්තු කණ්ඩායම කමිටුවක් ද පත් කරනු ලැබුවේය. එසේම කතානායකවරයා දුරකථනයෙන් අමතා රන්ජන් රාමනායක මහතා මෙම මන්ත්‍රීවරුන් පිළිබඳව හෙලිකර ඇති අතර එහිදී කතානායකවරයා පවසා ඇත්තේ ලිඛිතව එම ලැයිස්තුව ලබාදෙන ලෙසයි. කෙසේ වෙතත් හෙට(22) දිනයේ අදාල විමර්ශන කමිටුව හමුවේ පෙනී සිටින ලෙස රන්ජන් රාමනායක මහතාට දැනුම් දී ඇතැයි වාර්තා වේ.", "URL": "https://lankatruth.com/si/?p=68725", "Category": "පුවත්", "Parent URL": null}