{"Source": "Lankatruth", "Timestamp": "July 31, 2017", "Headline": "ඇමති අමරවීර දැනුම්දීමකින් තොරව පැවැත්වු සාකච්ජාවට උමා ඔය පීඩාවටපත්වූවන්ද සම්බන්ධවෙයි.", "News Content": "උමා ඔය බහුවිනාශකාරි ව්‍යාපෘතිය පිලිබද විශේෂ සාකචිජාවක් අමාත්‍ය මහින්ද අමරවීගේ ප්‍රධානත්වයෙන් අද (31) බදුල්ලේදී පවත්වා ඇති අතර එම සාකචිජාව සදහාඋමා ඔය බහුවිනාශකාරී ව්‍යාපෘතියට එරෙහි ජනතා පෙරමුණට දැනුම්දී නොතිබුනත් සාකච්ජාවටඑම පෙරමුණේ සාමාජිකයින් අතරමැදදී සහභාගීවී තිබේ. මෙම සාකච්ජාව අද දින පැවැත්වෙන බව කලින් දැනගත්උමා ඔය බහුවිනාශකාරී ව්‍යාපෘතියට එරෙහි ජනතා පෙරමුණ ඒ සදහා සහභාගීවීමට අවස්ථාවක් ඉල්ලා ලිඛිත දැනුම්දිමක් සිදුකලද කිසිදු දැනුම්දීමකින් තොරව අද දින සාකචිජාව පවත්වා ඇත. ජනාධිපතිවරයා සමග කළ සාකචිජාවේදීපවා මසකට වරක් ප්‍රගති සමාලෝචන සාකච්ජාවක් සිදුකිරීමට එකගතාවයකට පැමිණ තිබියදී මෙසේ හොර රහසේ නිලධාරීන් සමග පමණක් සාකච්ජා කිරීමට එරෙහිවඋමා ඔය බහුවිනාශකාරී ව්‍යාපෘතියට එරෙහි ජනතා පෙරමුණේ කැඳවුම්කරු ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යරත්න මහතා ඇතුළු පිරිසක් මෙම සාකචිජාව පැවති ස්ථානයට ගොස් අමාත්‍යවරයාට දුරකථනයෙන් කතාකොට ඊට සහභාගීවීමට තමන්ටද අවශ්‍යබව දැනුම්දිමෙන් පසු සාකච්ජාවක් ලබාදීමට එකගවී තිබේ. එහිදී දැනට පවතින ගැටළු සම්බන්දයෙන්උමා ඔය බහුවිනාශකාරී ජනතා පෙරමුණේ යොජනා ඉදිරිපත් කර ඇත. ඒ අතර ප්‍රධාන යොජනාවක්වුයේ මෙම විනාශය සම්බන්දයෙන් නිසි විග්‍රහයක් හා ඇගයීමක් රජය සිදුකරගෙන නොමැති නිසා වහාම ඒ සදහා ජනාධිපති කොමිසමක් ස්ථාපිත කරන ලෙසයි. කෘෂි, ආර්ථික, සමාජීය, පරිසර යන කේෂ්ත්‍රවල විශේෂඥයින් ඒ සදහා නම් කරනලෙසද ඉල්ලා ඇත. මීට අමතරව දිනපතා ජලය ලීටර් 500ක් ජනතාවට නොලැබීම පිලිබදව මෙන්ම වගා වන්දි නොගෙවීම හා නිවාස සදහා කුලී නොගෙවීම පිලිබදවද උමා ඔය බහුවිනාශකාරී ජනතා පෙරමුණ මෙහිදී කරැණු ඉදිරිපත් කරන ලදි. දැනට ජලය දිනපතා නොලැබෙන අතර දින 12ක් සහ 18කට වරක් ජලය ලැබුණු අවස්ථාද තිබුණුබව අවධාරනය කරන ලදි. දිනකට ජලය ලීටර් ලක්ෂ 50ක් අවශ්‍ය වුවද දැනට ලැබෙන්නෙ ජලය ලීටර් ලක්ෂ 05ක් පමණ සුළු ප්‍රමාණයකි. එමෙන්ම උමගයේ ජලකාන්දුව සම්බන්දයෙන් සොයා බැලීමට අද (31) දින මෙරටට පැමිණීමට නියමිත නෝවේ විශේෂඥයින්ට බාරදිමට තම අදහස් ඇතුළත් ලිපියක් මෙහිදි බාරදෙන ලද අතර එම විශේෂඥයින් හමුවීමට තම සංවිධානයට අවස්ථාවක් අවශ්‍ය බවත් ප්‍රකාශකරනලදි.", "URL": "https://lankatruth.com/si/?p=38677", "Category": "පුවත්", "Parent URL": null}