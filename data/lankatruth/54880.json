{"Source": "Lankatruth", "Timestamp": "June 21, 2018", "Headline": "ඇලෝසියස් – පලිසේන යලි රක්ෂිත බන්ධනාගාර ගත කරයි", "News Content": "මහ බැංකු බැදුම්කර වංචාවට සම්බන්ධ පර්පෙචුවල් ට්‍රෙෂරීස් සමාගමේ අධ්‍යක්ෂ අර්ජුන් ඇලෝසියස් සහ එහි විධායක නිලධාරී කසුන් පලිසේන ලබන 5 වැනිදා දක්වා රක්ෂිත බන්ධනාගාර ගත කරන ලෙස අද(21) කොළඹ කොටුව මහේස්ත්‍රාත් ලංකා ජයරත්න මහත්මිය නියෝග කර සිටියාය. 2015 වසරේ පෙබරවාරි 27 දින පැවති බැදුම්කර වෙන්දේසියේ දී පර්පෙචුවල් ට්‍රෙෂරීස් සමාගම වෙත ඉහළ පොලී අනුපාතයන්ට බැදුම්කර අලෙවි කිරීම හේතුවෙන් රජයට රුපියල් මිලියන 688ක පාඩුවක් සිදු කිරීමත් එම පාඩුව සිදුකරීමට අර්ජුන් ඇලෝසියස් හා කසුන් පලිසේන යන සැකකරුවන් ආධාර අනුබලදීම සාක්ෂි සහිතව අනාවරණය වී ඇතිබැවින් ඊට එරෙහිව ඔවුන්ට චෝදනා ගොනු කොට තිබේ.", "URL": "https://lankatruth.com/si/?p=54880", "Category": "පුවත්", "Parent URL": null}