{"Source": "Lankatruth", "Timestamp": "April 20, 2018", "Headline": "20 ගැන කථා කරන්න පක්ෂ නායකයින් හමුවන්න ජවිපෙ සූදානම්", "News Content": "ජනතා විමුක්ති පෙරමුණ විසින් පාර්ලිමේන්තුවට ඉදිරිපත් කරන 20වන ආණ්ඩුක්‍රමව්‍යවස්‌ථා සංශෝධනය සම්බන්ධව ජනාධිපති මෛත්‍රීපාල සිරිසේන , අගමැති රනිල් වික්‍රමසිංහ , විපක්‍ෂ නායක ආර්. සම්බන්ධන් , හිටපු ජනාධිපති මහින්ද රාජපක්ෂ ඇතුළුපාර්ලිමේන්තුව නියෝජනය කරන සියලුපක්ෂ නායකයින් සමග සාකච්ඡා කිරීමට ජනතා විමුක්‌ති පෙරමුණ කටයුතු කරන බව ජවිපෙ ප්‍රචාරක ලේකම් පාර්ලිමේන්තු මන්ත්‍රී විජිත හේරත්මහතා ප්‍රකාශ කරයි. විධායක ජනාධිපති ක්‍රමය අහෝසි කිරීමේ යෝජනාවක්‌ විසිවැනි ව්‍යවස්‌ථා සංශෝධනය ලෙස ජනතා විමුක්‌ති පෙරමුණ විසින් මැයි 08 වැනිදායින් අරඹන නව පාර්ලිමේන්තු සැසියේදී සභාවට ඉදිරිපත් කරන බවද විජිත හේරත්මහතා පවසයි. මෙම සංශෝධනයඊයේ(19 දා) පාර්ලිමේන්තුවට ඉදිරිපත් කිරීමට සියලු කටයුතු සූදානම් කර තිබුණද ජනාධිපතිවරයා විසින් පාර්ලිමේන්තු සැසිය කල් තැබූ නිසා එය මැයි මස දක්‌වා ප්‍රමාද වන බවද විජිත හේරත් මහතා කීවේය.", "URL": "https://lankatruth.com/si/?p=50736", "Category": "පුවත්", "Parent URL": null}