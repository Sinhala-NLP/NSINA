{"Source": "Lankatruth", "Timestamp": "December 16, 2016", "Headline": "පුංචි ඡන්දය ගැන ඉඟියක්", "News Content": "පළාත් පාලන මැතිවරණයට අදාළ සීමා නිර්ණයන් මේ මස 28 වැනිදා ගැසට් කිරීමට බලාපොරොත්තු වන බවත් එය එසේ සිදුවුවහොත් මාර්තු 31 වැනි දිනට පෙර මැතිවරණය පැවැත්වීමට හැකි වන බවත් ඊයේ (15) පැවැති මාධ්‍ය සාකච්ඡාවකදී පළාත් සභා හා පළාත් පාලන අමාත්‍ය නීතිඥ ෆයිසර් මුස්තාපා මහතා සඳහන් කර තිබේ. සීමා නිර්ණ ගැටලු විසඳීම සඳහා පත් කළ කොට්ඨාස සීමා නිර්ණය පිළිබඳ අභියාචනා විමර්ශන කමිටුවේ වාර්තාව මේ මස 27 වැනිදා ලබාදෙන බවට එම කමිටුවේ සභාපතිවරයා පොරොන්දු වී තිබෙන බවද අමාත්‍යවරයා සඳහන් කර ඇත. අදාළ කමිටු වාර්තාව මේ මස 31 වැනි දිනට පෙර ලබාදෙන බවට මුලින් පොරොන්දුවක් ලබා දී තිබෙන නිසා එදිනට කමිටු වාර්තාව ලබාදීමට නොහැකි වුවහොත් කමිටුව පිළිබඳවද තීරණයක් ගැනීමට සිදුවන බවද අමාත්‍යවරයා සඳහන් කර තිබේ.", "URL": "https://lankatruth.com/si/?p=25462", "Category": "පුවත්", "Parent URL": null}