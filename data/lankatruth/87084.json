{"Source": "Lankatruth", "Timestamp": "December 10, 2019", "Headline": "වරායේ නවීන ස්කෑන්වලින් සිරුරට බලපෑමක් – කන්ටේනර් වර්ජනයත් අවසන්", "News Content": "වරායේ සවිකර තිබෙන ඇති නවීන ස්කෑන් යන්ත්‍ර මගින් මිනිස් සිරුරට අහිතකර බලපෑමක් නැතැයි ශ්‍රී ලංකා රේගුව සඳහන් කරයි. එමෙන්ම ඒ සම්බන්ධයෙන් ආරම්භ කර තිබූ වරාය බහාලුම් ප්‍රවාහනය කරන රියදුරන්ගේ වර්ජනයද අවසන් කර තිබේ. පරමාණුක බලශක්ති නියාමන කොමිෂන් සභාවේ අධ්‍යක්ෂක ජනරාල්වරයා එම සභාවේ අධ්‍යක්ෂ ජනරාල්වරයා ඇතුළු කණ්ඩායමක්ද වෛද්‍ය මණ්ඩලයක් සහ මොරටුව විශ්වවිද්‍යාලයේ තාක්ෂණ කමිටුවක් අද (10) පෙරවරුවේ වරාය අධිකාරියට ගෙන්වා ඒ බව සනාථ කළ බව ශ්‍රී ලංකා රේගු අධ්‍යක්ෂ ජනරාල් සුනිල් ජයරත්න මහතා ප්‍රකාශ කරයි. එම නිසා එම අතිනවීන ස්කෑන් යන්ත්‍ර පිළිබඳව විශ්වාසය තැබිය හැකි බව බහාලුම් රියදුරන් අවබෝධ කර ගනු ඇතැයි අපේක්ෂා කරන බවද ජයරත්න මහතා සඳහන් කරයි. වරාය අධිකාරියේ අලුතින් ස්කෑන් යන්ත්‍ර හතරක් සවිකර තිබෙන අතර ඒවා හරහා බහාලුම් ගමන් කිරිමේ දී රියදුරන් හා රිය සහායකයින්ද එක්ස් කිරණවලට භාජනය වන බවට චෝදනා කරමින් බහාලුම් රියදුරෝ පසුගිය දිනවල වැඩවර්ජනයක නිරතවුහ. පසුව බලධාරීන් මැදිහත් වී එම ස්කෑන් යන්ත්‍ර ක්‍රියාවිරහිත කර තැබූ අතර මේ වනවිට සාමාන්‍ය පරිදි බහාලුම් ප්‍රවාහන සිදු කෙරෙමින් පවතී.", "URL": "https://lankatruth.com/si/?p=87084", "Category": "පුවත්", "Parent URL": null}