{"Source": "Lankatruth", "Timestamp": "July 30, 2018", "Headline": "පේරාදෙණිය සරසවි වසාදමා පාලනාධිකාරිය දැව ජාවාරමක – වටිනා ගස් 137ක් කැපීමට සැරසෙයි.", "News Content": "විශ්ව විද්‍යාලයේ සියලු පීඨ වසා දමා සිසුන් විශ්ව විද්‍යාලයේ පිටමං කර පාලනාධිකාරිය අත්නෝමතික ලෙස විශ්ව විද්‍යාල පරිශ්‍රයේ වටිනා ගස් කපා දමන බවට සිසුහූ චෝදනා කරති.කොස්, මිල්ල, මාර, කැන්ද, ජෑම් ඇතුළු ගස් 137 ක් මෙම සැලැස්ම යටතේපාලනාධිකාරිය විසින්කපාදැමීමට නියමිතය. මේ සම්බන්ධව අදහස් දැක්වූ පේරාදෙණිය විශ්ව විද්‍යාලයේ උප කුලපති මහාචාර්‍ය උපුල් බී දිසානායක මහතා පවසා සිටියේ පේරාදෙණිය විශ්ව විද්‍යාල පරිශ්‍රයේ චීන රජයේ ආධාර මත ඇමැරිකානු ඩොලර් බිලියන 200 ක වියදමින් ඉදි කිරීමට යෝජිත ජල පර්යේෂණ විද්‍යාගාරයක් සඳහා අවශ්‍යය භූමිය සැකසීම පිණිස ගස් 137 ක් කපා දැමීමට  අනුමැතිය ලබාදී ඇති බවයි. අදාළ විද්‍යාගාරය ඉදි කිරීම පිණිස ගස් 137 ක් ඉවත් කිරීම ආරම්භ කිරීමත් සමඟ සිසුන් පිරිසක් එහි ගොස් ඊට විරෝධය දක්වා ඇත.", "URL": "https://lankatruth.com/si/?p=56901", "Category": "පුවත්", "Parent URL": null}