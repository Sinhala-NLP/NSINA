{"Source": "Lankatruth", "Timestamp": "April 5, 2018", "Headline": "දාලිත්වරුන්ගේ විරෝධතා තවදුරටත් – සිය ගණනක් අත් අඩංගුවේ", "News Content": "ශ්‍රේෂ්ඨාධිකරණයේ තීන්දුවට විරෝධය පළකරමින් ඉන්දියාවේ දාලිත් ජන කොටසේ පිරිස් දියත් කරන ලද විරෝධතා අතරවාරයේදී 100කට අධික පිරිසක් අත් අඩංගුවට පත්ව තිබේ. ප්‍රචණ්ඩකාරීලෙස හැසිරුනු පිරිස් සම්බන්ධයෙන් පැමිණිලි 47ක් ලැබී ඇති බවත් ප්‍රචණ්ඩකාරීලෙස හැසිරුනු බව කියන් සියයකට වැඩි පිරිසක් අත්අඩංගුවට පත්වූ බවත් ඉන්දීය මාධ්‍ය වාර්ථා කරයි. ඉන්දියාවේ දාලිත් ජන ප්‍රජාවේ වැසියන්ගේ ප්‍රචණ්ඩකාරී විරෝධතා හේතුවෙන් අට දෙනෙකු ජීවිතක්ෂයට පත් වී ඇත. ඊයේ (04) දිනයේ විරෝධතා පැවැත්වුණේ තෙවැනි දිනටය. ඉන්දියාව පුරා මෙම විරෝධතා පැවැත්වෙන බව වාර්ථා වේ. ශේෂ්ඨාධිකරන තීන්දුවකට විරෝධය පළකරමින් දාලිත් ප්‍රජාවේ පිරිස් මෙලෙස විරෝධතාවල නිරතවෙති. නව ශේෂ්ඨාධිකරන නියෝගයත් සමඟ පහත් යැයි කියන කුලවල ජන ප්‍රජා ආරක්ෂා කිරීමට නිර්මාණය කරතිබෙන නීතිය දුර්වලවන බව විරෝධතාකරුවෝ පවසති. විරෝධතා හේතුවෙන් පොලිස් නිලධාරීන් 84 දෙනෙකු ඇතුළු තවත් සිය ගණනක් තුවාල ලබා ඇත. වාහන සහ දේපළ රැසකට දැඩි අලාභ හානි සිදුව තිබේ.", "URL": "https://lankatruth.com/si/?p=50177", "Category": "පුවත්", "Parent URL": null}