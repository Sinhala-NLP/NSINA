{"Source": "Lankatruth", "Timestamp": "March 15, 2020", "Headline": "කරුණා අම්මාන්ගේ ඡන්ද වැඩට පාරිභොගික අධිකාරයේ සේවකයෙකු යොදවලා", "News Content": "පොහොට්ටු පක්ෂයෙන් මැතිවරණයට ඉදිරිපත්ව සිටින එල්ටීටීඊ සංවිධානයේ නැගෙනහිර සන්නද්ධ නායක ලෙස කටයුතු කළ කරුණා අම්මාන්ගේ ඡන්ද ප්‍රචාරක කටයුතු සඳහා රියදුරෙකු ලෙස පාරිභෝගික සේවා අධිකාරයට බඳවාගත් පුද්ගලයෙකු යොදවා ඇතැයි වාර්තා වේ. පාරිභෝගික කටයුතු පිළිබඳ අධිකාරියේ මඩකලපුව දිස්ත්‍රික් ලේකම් කාර්යාලයට බඳවාගෙන ඇති ටී. මදි අලගන් නැමති රියදුරා මෙලෙස මඩකලපු ප්‍රදේශයේ, හිටපු පාර්ලිමේන්තු මන්ත්‍රී විනයාර්ග මූර්ති මුරලිදරන් හෙවත් කරුණා අම්මාන්ගේ දේශපාලන කටයුතුවලට යොදවා ඇත. එම කාර්යාලයේ එක් වාහනයක් සහ එක් රියෙදුරෙකු පමණක් සිට ඇති නමුත් මෙම රියදුරා 2020 මාර්තු 10 වනදා සිට එම කාර්යාලයට අනියුක්ත කර මෙලෙස දේශපාලන කටයුතුවල යොදවා තිබේ. මෙය බරපතල ලෙස මැතිවරණ තීය උල්ලංඝණය කිරීමක් වන අතර රාජ්‍ය දේපළ අයතා භාවිතයක්ද වන්නේ ය. එම නිසා මේ පිළිබඳව මැතිවරණ කොමිසමේ සභාපති තුමාගේ අවධාණය යොමු විය යුතු ය.", "URL": "https://lankatruth.com/si/?p=91082", "Category": "පුවත්", "Parent URL": null}