{"Source": "Lankatruth", "Timestamp": "June 17, 2020", "Headline": "ජනාධිපතිගේ ප්‍රහාරය නිසා බැංකු අවුලක…", "News Content": "ශ්‍රී ලංකා මහ බැංකු ප්‍රධානීන් සහ මහා භාණ්ඩාගාර ප්‍රධානීන් හමුවේ ජනාධිපතිවරයා ඊයේ (10) කරන ලද ප්‍රහාරාත්මක විවේචනය හමුවේ රටේ සියලුම බැංකු අද (17) බලවත් කැළඹීමකට පත් ව තිබූ බව අනාවරණය වේ. ජනාධිපතිවරයා මෙම ප්‍රහාරාත්මක විවේචනය කරන ලද්දේ පසුගිය මාර්තු 27 වන දා හඳුන්වා දෙන ලද ව්‍යාපාරික සහන පැකේජය ක්‍රියාත්මක නොකළැයි කරන ලද චෝදනාව මත ය. රුපියල් කෝටි 1,500ක් වූ මෙම සහන පැකේජය අප්‍රේල් 25 වන දා පැවැත්වීමට නියමිතව තිබූ මැතිවරණය ඉලක්ක කරගනිමින් හඳුන්වා දෙන ලද්දක් ය. කෙසේ වෙතත් මහ බැංකුව මාර්තු 27 වනදා සිට පිළිගත් මූල්‍ය නීති රීති හා ආර්ථික නියාමන ක්‍රියාවලියට අනුකූලව රුපියල් කෝටි 2,750ක් වාණිජ බැංකුවලට ලබා දී තිබී ඇත. ඊට අමතරව කොවිඩ්-19 වසංගතය නිසා අර්බුදයට ගොස් තිබූ ව්‍යාපාරික ආයතනවල ප්‍රමුඛතා සහ ඒවා පිළිබඳ නියාමන කටයුතු සිදු කරමින් තිබූ බව හෙළි වේ. වාණිජ බැංකුවලට අදාල පොලී අනුපාත අවස්ථා කීපයක දී පහත හෙළීම මහ බැංකුවේ රඳවා තබා ගන්නා වාණිජ බැංකුවල ව්‍යවස්ථා සංචිත ප්‍රමාණය සංශෝධනය කිරීම යන මූල්‍ය ප්‍රතිපත්තිය ක්‍රියාත්මක කරමින් තිබිණි. ඒ අතර ජනාධිපතිවරයා විසින් බලපෑම් කරන ලද රුපියල් කෝටි 15,000 වාණිජ බැංකුවලට මුදා හැරීමේ ක්‍රියාමාර්ගයක් වශයෙන් මහ බැංකුවේ තිබෙන වාණිජ බැංකුවල සංචිත ප්‍රමාණය 4% සිට 2% දක්වා පහත හෙලීය. මේ අතර ජනාධිපතිවරයාගේ බලපෑම මත ශ්‍රී ලංකා මහ බැංකුව ඊයෙ දවසේ දීම ගන්නා ලද මෙම ක්‍රියාමාර්ග පිළිබඳව මුළු බැංකු ක්ෂේත්‍රයම විශාල කැළඹීමකට පත් වී තිබූ බව අද දිනයේ වාර්තා විය.", "URL": "https://lankatruth.com/si/?p=94089", "Category": "ආර්ථික පුවත්", "Parent URL": null}