{"Source": "Lankatruth", "Timestamp": "September 27, 2022", "Headline": "කිරි දරුවන් ඇති අම්මලා රට පටවයි", "News Content": "කාන්තාවන් විදේශ රැකියා සඳහා පිටත්වීමට අවසරදීමට සලකා බැලූ මූලිකම කොන්දේසියක් වූ කුඩාම දරුවාගේ වයස අවුරුදු 5 සිට 2 දක්වා අඩු කිරීමත් සමඟ මව්වරුන් විශාල සංඛ්‍යාවක් විදේශ ගතවන බව අනාවරණය වේ.  මෙම තත්වය විශේෂයෙන් ම වතු කම්කරු පවුල් අතර ඉතා ඉහල මට්ටමින් ක්‍රියාත්මක වෙමින්  පවතී. වංචනික ලෙස කරුණු දක්වමින් වයස අවුරුදු 01කට අඩු දරුවන් පවා සිටින මව්වරුන් විදේශ ගත කෙරෙමින් පවතී. තලවාකැලේ, මස්කෙලිය, නෝවුඩ් වැනි ප්‍රදේශවල වතු ආශ්‍රිතව මේ තත්වය ඉහල අගයක් ගෙන තිබේ.  මෙසේ විදේශ ගතවීමෙන් එම දරුවන්ගේ මුලු ජීවිතයම බිඳ වැටෙන බව සෞඛ්‍ය අංශ පෙන්වා දී තිබේ. විදේශ රැකියා ජාවාරම්කරුවන් මේ මගින් ඉතා ඉහල ආදායමක් ලබන අතර විදේශගත වෙන කාන්තාවන්ගේ පවුල්වලට මාසිකව ඉතා අඩු මුදලක් ලැබෙන බව මේ වෙනවිටද තහවුරු වී තිබේ.", "URL": "https://lankatruth.com/si/?p=139832", "Category": "පුවත්", "Parent URL": null}