{"Source": "Lankatruth", "Timestamp": "October 6, 2022", "Headline": "ඩයනා ඇමතිධුරයෙන් ඉවත්වන බව කියයි", "News Content": "සංචාරක ප්‍රවර්ධන කටයුතුවලට අවශ්‍ය විෂය පථය තමන්ට වෙන්කර ලබා නොදෙන්නේ නම්, තමන් සංචාරක රාජ්‍ය ඇමති ධුරයෙන් ඉල්ලා අස්වන බව රාජ්‍ය ඇමති ඩයනා ගමගේ පවසයි. තමනට සංචාරක ව්‍යාපාරය නගා සිටුවීමට සැලසුම් රැසක් තිබුණද ඊට අදාළ බලතල බෙදා දීමක් මෙතෙක් සිදු කර නැතැයිද එම බලතල ලබා දිය යුතු බවද ඇය සඳහන් කරයි. තමන් රාජ්‍ය ඇමති ලෙස පත්වී ගතවූ සති තුනක පමණ කාලයේ දී සංචාරක ආකර්ෂණය ඇති ප්‍රදේශ කිහිපයක නිරීක්ෂණය සඳහා චාරිකාවල නිරත වු බවත් එම ප්‍රදේශවල කිසිදු යටිතල පහසුකමක් ඉදි කර නැති බව හඳුනා ගත් බවත් ඇය පවසයි. රාත්‍රී ආර්ථිකය යනු රාත්‍රියට ජනතාව එලියට ගොස් විනෝද වීමත් එමගින් රජයට මුදල් ඉපයීමත් බව යැයිද සංචාරක රාජ්‍ය ඇමති ඩයනා ගමගේ අවධාරණය කරයි.", "URL": "https://lankatruth.com/si/?p=140222", "Category": "පුවත්", "Parent URL": null}