{"Source": "Lankatruth", "Timestamp": "June 20, 2019", "Headline": "ජනාධිපතිට හා නීතිපතිට එරෙහිව පෙත්සම් දෙකක්", "News Content": "අධිකරණයට අපහාස කිරීමේ චෝදනා මත වසර 6ක සිර දඬුවම් විදිමින් සිටි බොදු බල සේනා සංවිධානයේ මහලේකම් ගලගොඩඅත්තේ ඥානසාර හිමියන් වෙත ජනාධිපති සමාව ලබාදීම හරහා මූලික අයිතිවාසිකම් කඩවීමක් සිදුව ඇතැයි පවසමින් ජනාධිපතිවරයාට සහ නීතිපතිවරයාට එරෙහිව අද(20) මූලික අයිතිවාසිකම් පෙත්සම් දෙකක් ශ්‍රේෂ්ඨාධිකරණය හමුවට ඉදිරිපත් විය. මෙම පෙත්සම් පාක්‍යසෝති සරවනමුත්තු සහ විකල්ප ප්‍රතිපත්ති කේන්ද්‍රය විසින් ගොනුකර ඇත. පෙත්සම්කරුවන් වැඩිදුරටත් දක්වා ඇත්තේ වරදකරුවීමෙන් පසු සිරදඬුවම් විදිමින් සිටි ඥානසාර හිමියන් මුදා හැරීමට ජනාධිපතිවරයා ගනු ලැබූ තීන්දුව මගින් ආණ්ඩුක්‍රම ව්‍යවස්ථාවේ 12.1 වගන්තිය යටතේ දක්වා ඇති නීතිය ඉදිරියේ එක සමාන ලෙස සැලකීමේ අයිතිවාසිකම කඩ වී ඇති බවත් , එබැවින් එය උල්ලංඝනය වී ඇති බවට නියෝගයක් නිකුත් නිකුත් කරන ලෙසත් පෙත්සම්කරුවෝ ශ්‍රේෂ්ඨාධිකරණයෙන් ඉල්ලා සිටිති.", "URL": "https://lankatruth.com/si/?p=76123", "Category": "පුවත්", "Parent URL": null}