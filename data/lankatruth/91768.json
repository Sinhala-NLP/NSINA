{"Source": "Lankatruth", "Timestamp": "March 27, 2020", "Headline": "අටුළුගම ගම්මානය ලොක් ඩවුන් කරයි", "News Content": "කොරෝනා වයිරසය හෙවත් කොවිඩ් 19 පැතිරයාම වළැක්වීමේ අරමුණින් කලුතර දිස්ත්‍රික්කයේ අටුළුගම ග‍්‍රාමය අද (27) පස්වරුවේ සිට සම්පුර්ණයෙන් වසා තැබීමට සෞඛ්‍ය අංශවල උපදෙස් මත ආරක්ෂක අංශ පියවර ගෙන තිබේ. මෙම ග්‍රාමයේ පුද්ගලයකුට කොරෝනා වයිරසය ආසාදනය වී ඇති අතර ඔහු ඒ බව නොදැන ගමේ නිවෙස් බොහෝමයකට ගොස් ඇති බවට කරුණු අනාවරණය වී ඇත. එම නිසා මෙම පියවර ගැනීමට සෞඛ්‍ය අංශ විසින් ආරක්ෂක අංශ වෙත උපදෙස් ලබා දී ඇත. ඒ අනුව අටළුගම නිවාස 26ට අයත් පුද්ගලයන් 200 දෙනකු පමණ සම්පුර්ණයෙන්ම ස්වයං නිරෝධායනයකට ලක්කර සිටින අතර කිසිවකුට ගමෙන් පිටවීමට හෝ ගමට ඇතුලු වීමට හෝ අවසර නොදෙන බව ආරක්ෂක අංශ කියයි.", "URL": "https://lankatruth.com/si/?p=91768", "Category": "පුවත්", "Parent URL": null}