{"Source": "Lankatruth", "Timestamp": "April 11, 2019", "Headline": "ඕමානයේ ශ්‍රි ලංකා තානාපතිවරයාගේ සේවය “එතෙර අපි” අගයයි", "News Content": "ඕමානයේ ශ්‍රි ලංකා තානාපතිවරයා වශයෙන් වසර 03ක නිල සේවා කාලය අවසන් කර ශ්‍රී ලංකාවට පැමිණීමට නියමිත ඕමානයේ ශ්‍රී ලංකා තානාපති M.K පත්මනාතන් මහතා සහ එතෙර අපි සංවිධානයේ සාමාජිකයන් අතර සුහද හමුවක් ඊයේ (10) ඕමානයේ ශ්‍රී ලංකා තානාපති කාර්යාලයේදී පැවැත්විණි. මෙහිදී ඕමානයේ වෙසෙන ශ්‍රී ලාංකිකයන්ගේ ගැටළු පිළිබද සාකච්චා කළ අතර එතුමාගේ සේවා කාලය තුළදී ඕමානයේ වෙසෙන ශ්‍රී ලාංකිකයන්ගේ අයිතිවාසිකම් හා සුබසාධන කටයුතු සඳහා සිදුවූ මැදිහත්වීමත් ඕමානයේ වෙසෙන ශ්‍රී ලාංකිකයන්ගේ අයිතිවාසිකම් වෙනුවෙන් පෙනී සිටින “එතෙර අපි” සංවිධානය විසින් ඉදිරිපත් කළ ඕමානයේ වෙසෙන ශ්‍රී ලාංකිකයන්ගේ ගැටළුවලට ඉතාමත් නම්‍යශීලී ලෙස ඇහුම්කම් දීම හා ඒ සඳහා විසඳුම් ලබා දීමත් වෙනුවෙන් එතුමා ගත් උත්සාහය අගය කිරීමට සහ කෘතගුණ සැලකීමක් ලෙස සමරු පළකයක් පිරිනැමීමද සිදු කරන ලදී. මෙම අවස්ථාව සදහා එතෙර අපි සංවිධානයේ ඕමාන් ශාඛාවේ සම්බන්ධිකාරක අසිත මොරෙමඩ මහතා, එතෙර අපි සාමාජික චින්තක සිරිවර්ධන මහතා සහ නිසංසලා ලක්මාලි මෙනවිය ද සහභාගී වූහ.", "URL": "https://lankatruth.com/si/?p=72061", "Category": "පුවත්", "Parent URL": null}