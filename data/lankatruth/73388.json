{"Source": "Lankatruth", "Timestamp": "May 5, 2019", "Headline": "රත්නපුර මුස්ලිම් දේවස්ථාන දෙකක මවුලවිවරු දෙදෙනෙක් රිමාන්ඩ්", "News Content": "අන්තවාදී සංවිධානයක ක්‍රියකාරී සාමාජිකයන් බවට සැකපිට අත්අඩංගුවට ගත් රත්නපුර සහ පැල්මඩුල්ල නගරවල මුස්ලිම් දේවස්ථානවල මව්ලවිවරු දෙදෙනෙකු, රත්නපුර වැඩබලන මහේස්ත්‍රාත් සන්ධ්‍යා කුමාරි මල්කාන්ති මහත්මිය හමුවට ඉදිරිපත් කිරීමෙන් පසු මේ මස 15 වැනිදා දක්වා රක්ෂිත බන්ධනාගාර ගතකර තිබේ. පැල්මඩුල්ල මෙහොමුදීන් මස්ධජ මුස්ලිම් දේවස්ථානයේ මවුලවී නජීබ් මොහොමඩ් නුස්කි (26) සහ රත්නපුර නගරයේ ඔරලෝසු කණුව ඉදිරිපිට මුස්ලිම් දේවස්ථානයේ මවුලවී මොහොමඩ් ශකීර් මොහොමඩ් රිස්මි(26) යන අය මෙලෙස රක්ෂිත බන්ධනාගාර ගතකර ඇත. පැල්මඩුල්ල මුස්ලිම් දේවස්ථානයේ මවුලවි නජීබ් මොහොමඩ් නුස්කි සතුව තිබූ සියා අන්තවාදී සංවිධානය මගින් ඉරාකයේ දී නිකුත් කරන ලද පොත් 6ක් ද පොලීසිය විසින් අත්අඩංගුවට ගෙන ඇති අතර එම පොත් රාජ්‍ය භාෂා දෙපාර්තමේන්තුවට ඉදිරිපත් කර එහි අඩංගු කරුණු පිළිබඳ සංෂිප්ත වාර්තාවක් අධිකරණයට ඉදිරිපත් කරන ලෙස ද අධිකරණය නියම කළේය. ආරාබි බසින් ප‍්‍රකාශිත එම ග‍්‍රන්ථවල අන්තර්ගත අදහස් පිළිබඳ සොයාබැලීම පිණිස රාජ්‍ය භාෂා දෙපාර්තමේන්තුව වෙත එම ග‍්‍රන්ථ යොමුකරන ලෙස රත්නපුර පොලිසිය නීතිය බලගැන්වීමේ ඒකකය මගින් කළ ඉල්ලීමට ඉඩ ලබාදෙමින් මහේස්ත‍්‍රාත්වරිය එසේ නියම කළාය.", "URL": "https://lankatruth.com/si/?p=73388", "Category": "පුවත්", "Parent URL": null}