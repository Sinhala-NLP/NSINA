{"Source": "Lankatruth", "Timestamp": "February 16, 2021", "Headline": "ආනයනය නතර කළ ගැසට්ටුව තිබියදී කර්මාන්ත අමාත්‍යාංශය ටයිල් ගෙන්වයි", "News Content": "රජයේ ගැසට් නිවේදනයක් මගින් රටට ටයිල් ගෙන්වීම තහනම් කර තිබියදී කර්මාන්ත අමාත්‍යාංශය විසින් එක් සමාගමකට ටයිල් ගෙන්වීම සඳහා අවසරය ලබාදී ඇත. අල්ට්‍රා රූෆින් ලංකා පුද්ගලික සමාගම විසින් ආනයනය කරන ලද ටයිල් නිදහස් කරන ලෙස රේගු අධ්‍යක්ෂ ජෙනරාල් වෙත ඉල්ලා ඇත්තේ කර්මාන්ත අමාත්‍යාංශය වෙනුවෙන් එහි අධ්‍යක්ෂ අශෝක් කුමාර් නැමැත්තාය. ටයිල් අමුද්‍රව්‍ය ගෙන්වන මුවාවෙන් පසුගිය දා නව ගැසට් නිවේදනයක් මගින් ටයිල් ගෙන්වීම සඳහා කැබිනට් අනුමැතිය ගනු ලැබුවේද මෙම කර්මාන්ත අමාත්‍යාංශය විසිනි.දේශීය කර්මාන්ත සංවර්ධනය ගැන නිතර කතාකරන කර්මාන්ත අමාත්‍යාංශයම මෙසේ නීති කඩා එක් ආයතනයකට අවසර දීම පිටුපස වෙනත් අයතා ගනුදෙනුවක් වුවාදැයි සැකයක් පවතී.", "URL": "https://lankatruth.com/si/?p=110684", "Category": "ආර්ථික පුවත්", "Parent URL": null}