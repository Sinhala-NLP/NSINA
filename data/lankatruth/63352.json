{"Source": "Lankatruth", "Timestamp": "November 14, 2018", "Headline": "රිදී තිරයේ වීර චරිත මැවුම් කරුවා සමුගනියි", "News Content": "ඇමරිකානු රිදී තිරයේ වීර චරිත නිර්මාණය කළ සිනමාකරු ස්ටෑන් – ලී ඊයේ අභාවප්‍රාප්ත වී තිබේ. ස්පයිඩර් මෑන්, ඉන්ක්‍රෙඩිබල් හල්ක්, බ්ලැක් පැන්තර්, එක්ස් මෑන්, අයන් මෑන්, ඩොක්ටර් ස්ට්‍රේන්ජ් ඇතුළු වීර චරිත ගණනාවක් ස්ටෑන් – ලී අතින් නිමැවුණ අතර ඒවා ලොව පුරා රසික හදවත් ඇද බැඳ තබාගැනීමට සමත්විය. මියයන විට ස්ටෑන් – ලී 95 වැනි වියේ පසුවූ අතර ඒ වන විට ඔහු ලොස්ඇන්ජලීස් හි වාසය කර ඇත. හාසෝත්පාදක කාටුන් ග්‍රන්ථ රචකයෙකු ද වූ ස්ටෑන් – ලී නිර්මාණකරණයට පිවිස ඇත්තේ 1961 වසරේ ෆන්ටෑස්ටික් – ෆෝ රචනා කරමින් ය. රුමේනියාවෙන් පැමිණි යුදෙව් සංක්‍රමණික පවුලක දරුවෙකු වූ ඔහු වයස අවුරුදු 18 සිටම නිර්මාණකරණයට පිවිස තිබුණි.", "URL": "https://lankatruth.com/si/?p=63352", "Category": "විදෙස් පුවත්", "Parent URL": null}