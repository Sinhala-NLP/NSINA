{"Source": "Lankatruth", "Timestamp": "June 8, 2019", "Headline": "EDCS ඡන්ද දායකයින්ට පොහොට්ටු කණ්ඩායමෙන් බලපෑම්", "News Content": "අධ්‍යාපන සේවකයින්ගේ සමූපකාර සමිතියේ නිලවරණය මේ වනවිටත් පැවැත්වෙන අතර පොහොට්ටු පක්ෂය නියෝජනය කරමින් බලයට පැමිණීමට උත්සාහකරන පොදුජන ගුරු සංගමයේ කණ්ඩායම ඡන්ද මධ්‍යස්ථාන අසල රැදෙමින් ඡන්ද දායකයන්ට බලපෑම් කරමින් සිටින බව වාර්තා වේ. පසුගිය දින කිහිපය තුළම පොදුජන පෙරමුණු කණ්ඩායම ලංකා ගුරුසේවා සංගමයේ කණ්ඩායමට විවිධ අසත්‍ය චෝදනා සහ අවලාද නගමින් අත්පත්‍රිකා සහ ජන මාධ්‍ය ඔස්සේ අසත්‍ය ප්‍රචාර ගෙනගියේය. 2011 – 2016 කාලය තුළ ජොන්ස්ටන් ප්‍රනාන්දු මහතා විසින් දේශපාලන බලපෑම් මත මෙම සමිතියට අතුරු පාලක මණ්ඩලයක් නම්කර දූෂිත පාලනයක් ගෙන ගිය අතර එමගින් සමිතියට සිදුකර ඇති මූල්‍ය පාඩුව පමණක් රුපියල් මිලියන 50 000කට අධික බව ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පැවසීය. එම දූෂිත කණ්ඩායමම නැවත පොදුජන ගුරු සංගමය හරහා නැවත ඉදිරිපත්ව ඇති අතර මේ මොහොත වන විට පොදුජන පෙරමුණේ ප්‍රාදේශීය දේශපාලනඥයින්ද පැමිණ ඡන්ද මධ්‍යස්ථාන අසල ඡන්දය භාවිත කිරීම සඳහා පැමිණෙන අධ්‍යාපන සේවකයින්ට බලපෑම් සිදුකරමින් සිටින බව වාර්තා වේ.", "URL": "https://lankatruth.com/si/?p=75350", "Category": "පුවත්", "Parent URL": null}