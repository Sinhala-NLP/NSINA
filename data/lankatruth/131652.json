{"Source": "Lankatruth", "Timestamp": "April 7, 2022", "Headline": "අමාත්‍යාංශවලින් ඉවත් වුවත් ඇමති සැප එලෙසමයි", "News Content": "පසුගියදා ඇමති මණ්ඩලයම ඉල්ලා අස් වූ බව කීවද හිටපු ඇමැතිවරු තවමත් ඔවුන්ගේ නිල නිවාස, වාහන සහ ඇමතිවරුන්ට ලබාදෙන වෙනත් පහසුකම් භාවිතා කරන බව වාර්තා වේ. මිට අමතරව හිටපු ඇමැතිවරුන්ට තවමත් ඇමති ආරක්ෂකයන්ගේ රැකවරණය ලබා දෙන බවද පැවසේ. ඇමැතිවරුන්ට කොළඹ කැප්පිටිපොළ මාවතේ සහ ටොරින්ටන් පෙදසහි පහසුකම් සහිත නිල නිවාස හිමි අතර හිටපු කැබිනට් ඇමැතිවරු තවමත් ඒවායේ වාසය කරන බව වාර්තා වේ. කැබිනට් අමාත්‍ය ධූරයෙන් ඉවත් වූ පසුව පාර්ලිමේන්තු මන්ත්‍රීධූරය පමණක් හිමිව සිටින හිටපු ඇමැතිවරුන් එම නිවාසවලින් ඉවත්ව මන්ත්‍රීවරුනට හිමි නිල නිවාසවල පදිංචියට යා යුතු නමුත් කිසිදු ඇමැතිවරයෙක් එලෙස නිවාස මාරුකර නැතැයිද ඔවුන් ඇමති ධුරයේ සිටියදි අමාත්‍යාංශවලින් වෙන් කළ වියදම් එළෙසම ලබා ගන්නා බවද වැඩිදුරටත් වාර්තා වේ. ලංකාදීප", "URL": "https://lankatruth.com/si/?p=131652", "Category": "පුවත්", "Parent URL": null}