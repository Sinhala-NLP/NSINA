{"Source": "Lankatruth", "Timestamp": "January 21, 2021", "Headline": "බාරය ඔප්පු කිරීමට ගිය සිසුන් 23ක් ඇතුළු 47ක් නිරෝධායනයේ…", "News Content": "පසුගිය 05 වසර ශිෂ්‍යත්ව විභාගය නිමිත්තෙන් වී තිබූ බාරයක් ඔප්පු කිරීමට පන්සලකට ගිය පවුල් 26ක 06 වසරේ ඉගෙනුම ලබන සිසුන් 23 දෙනෙකු සහ ඔවුන්ගේ දෙමව්පියන්ද ඇතුළුව පවුල්වල සාමාජිකයන්ද ඇතුළුව 47 දෙනෙකු නිරෝධායනය සඳහා යොමු කළ බව කොටවෙහෙර සෞඛ්‍ය වෛද්‍ය නිලධාරී කාර්යාලය පවසයි. එම බාරය ඔප්පු කිරීමේ අවස්ථාවට සහභාගී වූ එක් මවක් අසාදිත බව හඳුනාගැනීමත් සමග මෙලෙස ඔවුන් නිරෝධායනය සඳහා යොමු කර ඇත. එම ආසාදිත මවත් නිරෝධායනය වී සිටින දරුවන් අතරින් පිරිසකුත් සහභාගී වී ඇති උපකාරක පන්තියක ගුරුවරයෙකුද මේ වනවිට නිරෝධායනය සඳහා යොමුකර තිබේ. මේ වනවිට කොටවෙහෙර ප්‍රදේශයේ 08 දෙනෙකු ආසාදිතයන් ලෙස හඳුනාගෙන ඇති බවත් ඔවුන්ගේ ආශ්‍රිතයන් 87 දෙනෙකු නිරෝධායනය සඳහා යොමු කර ඇති බවත් වාර්තාවේ.", "URL": "https://lankatruth.com/si/?p=108956", "Category": "කොවිඩ් -19 (කොරෝනා ) පුවත්", "Parent URL": null}