{"Source": "Lankatruth", "Timestamp": "March 5, 2023", "Headline": "මහනුවර – මහියංගනය මාර්ගය තවදුරටත් වසාතැබෙයි", "News Content": "ඊයේ (04) දිනයේදී මහනුවර – මහියංගනය 18 වංගුව මාර්ගයේ, 14 වංගුව ප්‍රදේශයේදී මාර්ගයට පස් කන්දක් කඩාවැටීම හේතුවෙන් එම මාර්ගය තවදුරටත් වසා තැබෙන බව, පොලීසිය සඳහන් කරයි. අවහිර වූ මාර්ගය වෙනුවට වෙනත් විකල්ප මාර්ග භාවිත කරන්නැයිද මහනුවර තැන්නේ ඔරලෝසු කණුව හන්දියෙන් රන්දෙනිගල – බදුල්ල මාර්ගය ඔස්සේ, 21 හන්දිය හරහා බදුල්ල – මහියංගනය මාර්ගය භාවිත කළ හැකි යැයිද පොලීසිය රියදුරන්ට නිවේදනය කරයි. මේ වනවිට පස් කන්ද ඉවත් කිරීමේ කටයුතු සිදු කරමින් පවතින බව පොලීසිය සඳහන් කරයි.", "URL": "https://lankatruth.com/si/?p=145190", "Category": "පුවත්", "Parent URL": null}