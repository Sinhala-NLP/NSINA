{"Source": "Lankatruth", "Timestamp": "November 30, 2011", "Headline": "සමාජවාදී තරුණ සංගමයට කඳුළු ගෑස් ප්‍රහාරයක්", "News Content": "(තෙවන සංස්කරණය) සමාජවාදී තරුණ සංගමය සංවිධානය කළ උද්ඝෝෂණයට මීට ටික වේලාවකට පෙර පොලිසිය කඳුළු ගෑස් සහ අධි පීඩන ජල ප්‍රහාරයක් එල්ල කළේය.     පොලීසිය විසින් එල්ල කරන ලද බැටන් පොලු‍ප්‍රහාර නිසා සමාජවාදී තරුණ සංගමයේ පහලොස්දෙනෙකුට අධික පිරිසක් තුවාල ලබා රෝහල් ගතකර ඇතැයි වාර්ථාවෙයි. පොලිස් ප්‍රහාරයෙන් තුවාල වූවන් අතර අත් සහ පාද වල අස්තී බීදීම්, ඔලු පැලීම් නිසා තුවාල වූවන්ද සිටින අතර ඔවුන් අවට රෝහල් වල ප්‍රතිකාර ලබමින් සිටින බව සමාජවාදී තරුණ සංගමයේ ජාතික සංවිධායක බිමල් රත්නායක මහතා පවසයි. 2012 අයවැයට විරෝධය දැක්වීමේ අරමුණින් මෙම විරෝධතාව කළ බව සංවිධායකයින් පවසයි. විරෝධතාකරුවන් පැවසුවේ පාගමන කොළඹ ටෙක්නිකල් මංසන්ධියේ සිට මුදල් අමාත්‍යාංශය දක්වා ගමන් කිරීමට අපේක්ෂාවෙන් සිටි බවයි. නමුත් පොලීසිය විසින් බාධා කිරීම නිසා මුදල් අමාත්‍යාංශය වෙත යාමට නොහැකි වූ බව ද උද්ඝෝෂකයින් පැවසීය. කදුළු ගෑස් ප්‍රහාරය එල්ල වුණේ කොළඹ, කොටුව ලේක්හවුස් වටරවුම අසළදීය.", "URL": "https://lankatruth.com/si/?p=398", "Category": "පුවත්", "Parent URL": null}