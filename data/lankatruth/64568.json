{"Source": "Lankatruth", "Timestamp": "December 2, 2018", "Headline": "කටාර් හිදීත් ඉල් මහ විරුවෝ සමරති", "News Content": "ජනතා විමුක්ති පෙරමුණේ 29 වන ඉල් මහ විරු සමරුවට සමගාමීව ජාත්‍යන්තර අංශයේ කටාර් සංවිධානය විසින් පවත්වන ලද ඉල් මහ විරු සමරුව පක්‍ෂ සාමාජික සාමාජිකාවන් සහ හිතවතුන් විශාල පිරිසකගේ සහභාගිත්වයෙන් නොවැම්බර් මස 23 වන දින දෝහා අගනුවරදී පැවැත්විණි. මෙහිදී සමරු ඵලකයට පහන් දල්වා පුෂ්පෝපහාර දැක්වීමෙන් අනතුරුව පිළිගැනීමේ කථාව සුසන්ත නාමල් මහතා විසින් සිදු කල අතර කටාර් සංවිධායක අනුර හෙට්ටිගොඩ මහතා විසින් පැමිණි සිටි පිරිස අමතන ලදී.", "URL": "https://lankatruth.com/si/?p=64568", "Category": "පුවත්", "Parent URL": null}