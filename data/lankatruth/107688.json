{"Source": "Lankatruth", "Timestamp": "January 9, 2021", "Headline": "කියුබාව කොරෝනාවට එරෙහිව සනිපාරක්ෂක උපක්‍රම ශක්තමත් කරයි…", "News Content": "වසංගතය ආරම්භයේ සිට මේ දක්වා වූ සංකීර්ණ වසංගත රෝග තත්වය හේතුවෙන් කියුබාව කෝවිඩ් – 19 වෛරසයට එරෙහිව සනිපාරක්ෂක උපක්‍රම ශක්තමත් කිරීමට පියවර ගෙන තිබේ. විද්‍යාඥයන්, විශේෂඥයන් හා අධිකාරීන් විසින් කෝවිඩ් – 19 ආසාදනය වැළැක්වීමට එරෙහිව තනි පුද්ගල වගකීම පිළිබඳ අවධාරණය කර ඇත. හවානා විශ්‍වවිද්‍යාලයේ ගණිතය සහපරිගණක පීඨයේ පීඨාධිපති රාවුල් ගුයිනොවාර්ට අනුව ඉදරයේදී රට තුළට විදේශීය සංචාරකයන්ගේ පැමිණීම සමඟ ඇතිවිය හැකි තත්වය පාලනය කරීමට කොන්දේසි පනවා ඇත. විදේශයන්ගෙන් පැමිණෙන වෙනත් ජාතීන් සමඟ කටයුතු කිරීමේදී සනීපාරක්ෂක උපක්‍රම සහ දැනට ඇති නිරෝධායනයට ගරු කරමින් නව සාමාන්‍යකරණයන් පිළිබඳව උපකල්පනය කළ යුතු බව ප්‍රවීනයන්ගේ අදහස වී ඇත. මෙයට අමතරව කියුබාව විසින් 2021 ජනවාරි මස සිට විදේශීය සංචාරකයන්ගෙන් තම රටේ සහතිකලත් විද්‍යාගාරයකින් ලබාගත් PCR නෙගටිව් පරීක්ෂණ වාර්තාවක් ඉල්ලා සිටීමට තීරණය කර ඇත. විදේශීය කටයුතු අමාත්‍යාංශය විසින් නිකුත් කර ඇති තොරතුරු අනුව එම වාර්තාව කියුබානු දේශසීමාවට ඇතුළු වීමට පෙර පැය 72ක් තුළ ලබාගෙන තිබිය යුතුය.", "URL": "https://lankatruth.com/si/?p=107688", "Category": "විදෙස් පුවත්", "Parent URL": null}