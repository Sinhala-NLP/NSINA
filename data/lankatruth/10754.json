{"Source": "Lankatruth", "Timestamp": "July 14, 2014", "Headline": "නැව් අඩුවුනත් ණය අඩු නොවෙයි", "News Content": "2012 වසරේදී රුපියල් මිලියන 25.5ක පාඩුවක් ලබා තිබෙන මාගම්පුර වරාය ඉදිකිරීම සඳහා ලබාගත් විදේශ ණයවල වාරික හා පොලී මුදල් ගෙවීමට ඉදිරි වසර තුනක කාලය තුළදී රුපියල් මිලියන එකලොස් දහස් පන්සිය විසි හතක් (රු. මි. 11,527) අවශ්‍ය වන බව විගණන දෙපාර්තමේන්තුව විසින් පොදු ව්‍යාපාර කාරක සභාවට ඉදිරිපත් කර තිබෙන වාර්තාවක දැක්වේ. 2012 වසරේදී රුපියල් මිලියන 25.5ක පාඩුවක් ලබා තිබෙන මාගම්පුර වරාය ඉදිකිරීම සඳහා ලබාගත් විදේශ ණයවල වාරික හා පොලී මුදල් ගෙවීමට ඉදිරි වසර තුනක කාලය තුළදී රුපියල් මිලියන එකලොස් දහස් පන්සිය විසි හතක් (රු. මි. 11,527) අවශ්‍ය වන බව විගණන දෙපාර්තමේන්තුව විසින් පොදු ව්‍යාපාර කාරක සභාවට ඉදිරිපත් කර තිබෙන වාර්තාවක දැක්වේ. මේ අනුව මෙම මුදල්වලින් රුපියල් මිලියන හයදහස් හතලිස් හතක් (රු. මි. 6,047) අවශ්‍ය වන්නේ පොලී මුදල් ගෙවීමට බවත් ඉතිරි රුපියල් මිලියන පන්දහස් හාරසිය අසූවක (රු. මි. 5,480) මුදල අවශ්‍ය වන්නේ වාරික මුදල් ගෙවීමට බවත් එම වාර්තාවෙ සඳහන් වේ. 2012 වසරේදී පොලී මුදල් වශයෙන් රුපියල් මිලියන දෙදහස් දෙසිය අටකුත් (රු. මි. 2,208) 2013 වසරේදී රුපියල් මිලියන දෙදහස් හාරසිය හැත්තෑ නමයකුත් (රු. මි. 2,479) විදේශ ණය මුදල් වෙනුවෙන් ගෙවා තිබේ. මේ තරම් මුදල් පොලී වශයෙන් ගෙවා දැමුවත් 2011 වසරේදී පමණක් මාගම්පුර වරාය රුපියල් මිලියන 25.5ක පාඩුවක් ලබා ඇති බවත් 2013දී අදාළ ලාභ පාඩු වාර්තා මෙතෙක් ලබාදී නොමැති බවත් පොදු ව්‍යාපාර පිළිබඳ කාරක සභාවට ලබා දී ඇති වාර්තාවේ සඳහන් වේ. මාගම්පුර වරායේ අදියර දෙකේ මුළු ඉදිකිරීම් සඳහා රුපියල් මිලියන එක්සල්ෂ පහලොස්දහස් පන්සිය තිස් එක (රු. මි. 115,531) මුදලක් වියදම් කර ඇති අතර ඉන් රුපියල් මිලියන එක්ලක්ෂ දහදහස් හැත්තෑ නවයක් (රු. මි. 110,079) විදේශ ණය ලෙස ලබාගෙන තිබේ. මේ අනුව ලබාගත් ණය මුදල් වෙනුවෙන් මේ වසරේදී පොලී මුදල් සහ ණය වාරිකයක් ලෙස රුපියල් මිලියන හාරදහස් පනස් නමයක් (රු. මි. 4,059) ගොවීමට සිදුවේ. මීට අමතරව 2015 වසරේදී පොලී මුදල් හා ණය වාරිකය වශයෙන් රුපියල් මිලියන තුන්දහස් අටසිය දාහතරක් (රු. මි. 3,814) සහ 2016 වසරේදී පොලී මුදල් හා ණය වාරිකය වශයෙන් රුපියල් මිලියන තුන්දහස් පන්සිය හැටනමයක් (රු. මි. 3,569) ගෙවීමට සිදුවන බව වාර්තා වේ.", "URL": "https://lankatruth.com/si/?p=10754", "Category": "පුවත්", "Parent URL": null}