{"Source": "Lankatruth", "Timestamp": "June 5, 2019", "Headline": "රාවණ – වන් කක්ෂ ගත කිරීමට සැරසේ", "News Content": "මෙරට ඉන්ජිනේරුවන් දෙදෙනෙකු විසින් නිර්මාණය කළ රාවණ – වන් නැනෝ චන්ද්‍රිකාව මෙම මස 17 වැනිදා පෘථිවියේ සිට කිලෝමීටර 400 ක් දුරින් වන කක්ෂයක ස්ථාන ගත කිරීමට නියමිතව ඇතැයි ආතර් සී ක්ලාක් මධ්‍යස්ථානය පවසයි. ආතර් සී ක්ලාක් මධ්‍යස්ථානයේ පර්යේෂණ ඉන්ජිනේරුවන් දෙදෙනෙකු වන තරිදු දයාරත්න සහ දුලානි චාමිකා විසින් ජපාන සහය ඇතිව ක්යුෂු සරසවියේ දී නිර්මාණය කළ රාවණ – වන් නැනෝ චන්ද්‍රිකාව කක්ෂ ගත කිරීම සඳහා ජාතන්තර අභවකාශ මධස්ථානයේ මේ වනවිට රඳවා ඇත. රාවණ – වන් නැනෝ චන්ද්‍රිකාව ක්යුෂු සරසවියේ බර්ඩ්ස් නැමති විශේෂ ව්‍යාපෘතිය යටතේ නිපදවූවක් වන අතර එය ඝන සෙන්ටිමීටර දහසක පරිමාවකින් සහ කිලෝග්‍රෑම් 1.1ක බරකින් යුක්ත ය. මෙවැනි චන්ද්‍රිකා ව්‍යාපෘතියක් ලෙස ආරම්භ කිරීම සහ රාවණ – වන් ලෙස නම් තැබීම ආතර් සී ක්ලාක් මධ්‍යස්ථානයේ හිටපු අධ්‍යක්ෂ ජනරාල් සනත් පනාවැන්න මහතාගේ යෝජනාවකට අනුව සිදුවිය.", "URL": "https://lankatruth.com/si/?p=75140", "Category": "පුවත්", "Parent URL": null}