{"Source": "Lankatruth", "Timestamp": "November 26, 2022", "Headline": "විදුලි ගාස්තු ඉහළ දැමීමට සිදු වනවා – කංචන විජේසේකර", "News Content": "නිෂ්පාදන පිරිවැය ආවරණය කර ගැනීමට හා අලාභය අවම කර ගැනීම සඳහා විදුලි ගාස්තු ඉහළ දැමීමට සිදුවන බව විදුලිබල හා බලශක්ති ඇමති කංචන විජේසේකර පවසයි. පාර්ලිමේන්තුවේදී අදහස් දක්වමින් ඔහු සඳහන් කළේ, පසුගියවර සිදුවූ විදුලි ගාස්තු සංශෝධනය තුළින් ලබා දුන්නේ විදුලි බල මණ්ඩලය ඉල්ලුම් කරන ලද ගාස්තු සංශෝධනයට වඩා අඩු සංශෝධනයක් බවය. ඒ අනුව විදුලි බිල යළි සංශෝධනය කිරීමකින් තොරව ගමන් කළ නොහැකි බවත් අත්‍යවශ්‍ය සේවා සඳහා අත්‍යවශ්‍ය සේවා කොමසාරිස්වරයෙක් පත් කළ යුතු බවත් ඇමති කංචන විජේසේකර වැඩිදුරටත් සඳහන් කරයි. එමෙන්ම විදුලි බිල නැවත වැඩි කිරීම සඳහා පසුගිය සතියේ දී කැබිනට් මණ්ඩල පත්‍රිකාවක් ඉදිරිපත් කළ බවත් ලෝක වෙළෙඳ පොළේ දැවි තෙල්, ඉන්ධන සහ ගල්අඟුරු මිල ගණන් ඉහළ යෑම මත මෙලෙස අකැමැත්තෙන් හෝ නැවත මිල වැඩි කිරීමකට යෑමට සිදුවන බවත් ඔහු පවසයි.", "URL": "https://lankatruth.com/si/?p=142409", "Category": "පුවත්", "Parent URL": null}