{"Source": "Lankatruth", "Timestamp": "October 26, 2020", "Headline": "PCR පරීක්ෂණවලට ටෙස්ට් ටියුබ් නැහැ – මුරුත්තෙට්ටුවේ ආනන්ද හිමි", "News Content": "කොවිඩ් – 19 රට තුළ විශාල වශයෙන් පැතිර යමින් තිබුණද ආසාදිතයින් හඳුනාගැනීමේ අත්‍යාවශ්‍යම PCR පරීක්ෂණ සඳහා අවශ්‍ය පරීක්ෂණ නළ නොමැති බව රාජ්‍ය සේවා එක්සත් හෙද සංගමයේ සභාපති මුරුත්තෙට්ටුවේ ආනන්ද හිමියෝ පෙන්වා දෙති. ඊයේ (25) පැවති මාධ්‍ය හමුවකදී මේ බව අවධාරණය කර තිබේ. මේ වනවිට රට තුළ පැතිරී යන කොවිඩ් – 19 වසංගතය පාලනය කිරීම සඳහා සෞඛ්‍ය අමාත්‍යාංශ කරන ක්‍රියාමාර්ග ප්‍රමාණවත් නොවන බවද උන්වහන්සේ හෙළිකර ඇත. පසුගිය 23 වනදා කොවිඩ් – 19 පැතිරයාම සම්බන්ධයෙන් පාර්ලිමේන්තුව කල්තබන අවස්ථාවේදී මාලිමාවේ නායක අනුර දිසානායක මහතාගේ ඉල්ලීම මත විවාදයක් පැවති අතර එහිදී ආණ්ඩුව අවධාරණය කර තිබුනේ මෙය පාලනය කිරීමට ගත හැකි සියලු ක්‍රියාමාර්ග ගනිමින් සිටින බවය. එහෙත් මුරුත්තෙට්ටුවේ හිමියන්ගේ අනාවරණයෙන් හෙළි වී තිබෙන්නේ ආණ්ඩුව කිසිසේත්ම රෝගය පාලනය කිරීමට අවශ්‍ය මූලික ක්‍රියාමාර්ග හෝ මේ වනතුරුත් ගෙන නොමැති බවය.", "URL": "https://lankatruth.com/si/?p=98501", "Category": "පුවත්", "Parent URL": null}