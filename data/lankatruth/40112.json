{"Source": "Lankatruth", "Timestamp": "August 29, 2017", "Headline": "නව පළාත් පාලන ඡන්ද පනතෙන් තරුණ නියෝජනය කප්පාදු කළාද? රාජ්‍ය සේවකයන්ට ජන්දය ඉල්ලීම තහනම්ද?", "News Content": "පසුගියදා සම්මත වූ නව පළාත් පාලන මැතිවරණ පනතට අනුව තරුණ නියෝජනය කප්පාදු කර ඇති බවටත් රාජය සේවකයන්ට මැතිවරණයට ඉදිරිපත් කිරිමට තහනම් කර ඇති බවටත් විවිධ පාර්ෂව විසින් ප්‍රචාරයක් ගෙනයමින් තිබෙන අතර ඒ සම්බන්ධයෙන් ඊයේ (28) ජාතික රූපවාහිනියේ පැවති ඇත්ත නැත්ත වැඩසටහනේදී ජනතා විමුක්ති පෙරමුනේ ප්‍රචාරක ලේකම් විජිත හේරත් මහතා පැහැදිලි කිරීමක් සිදු කළේ ය. එහිදී විජිත හේරත් මහතා සඳහන් කර සිටියේ තරුණ නියේජනය 100%ක්ම වුවද ඇතුළත් කිරීමට දැන් හැකියාවක් පවතින බවයි. එමෙන්ම රාජ්‍යසේවයේ සමෘද්ධි නිලධාරීන්, කෘෂි පර්යේෂණ නිලධාරීන් ආදී ක්ෂේත්‍ර නිලධාරීන් සඳහා යම් සීමාවක් පනවා ඇති නමුත් එය ඔවුන්ට මැතිවරණයේදී අපේක්ෂකයෙකු වීමේ අවස්ථාව මුළුමනින්ම අහුරා නොමැති බව එහිදී විජිත හේරත් මහතා පැහැදිලි කළේ ය.", "URL": "https://lankatruth.com/si/?p=40112", "Category": "පුවත්", "Parent URL": null}