{"Source": "Lankatruth", "Timestamp": "November 24, 2011", "Headline": "කටුනායකදී යකා නැටූ ඇමතිවරු මෙන්න", "News Content": "පසුගිය සතියේ කටුනායක බණ්ඩාරනායක ජාත්‍යන්තර ගුවන් තොටුපලේදී ඇමතිවරු දෙදෙනෙකු යකානැටූ බව මාධ්‍ය වාර්තාකර තිබිනි. එහෙත් ඔවුන් කවුරුන්දැයි හෙලිකර තිබුනේ නැත. පශුසම්පත් ඇමති ආරුමුගම් තොණ්ඩමන් සහ සිවිල් ගුවන්සේවා නියෝජ්‍ය ඇමති ප්‍රියංකරජයරත්න එම ඇමතිවරු දෙදෙනාය. සිද්ධිය වූ අවස්ථාවේ තොණ්ඩමන් ඇමතිවරයා වෙරි මතින් සිට VIP නොවන සමාන්‍ය මගී දොරටුවෙන් ආරක්ෂකයන් පිරිවරාගෙන ඇතුළුවීමට උත්සාහ කර ඇත. එහිදී ගුවන්තොටුපල ආරක්ෂකයින් විසින් මේ පිරිස නවත්වා ගමන්මලු පරීක්ෂාකිරීමට යාමේදී ඇමතිවරයා ඇතුළු පිරිස විරෝධය පෑම සහ තර්ජනය කර ඇත. ඉන් අනතුරුව එම ආරක්ෂකයන්ට විරුද්ධව ඇමතිවරයා ගුවන්තොටුපල සේවා අධිකාරියේ සභාපතිවරයාට පැමිණිලි කර ඇත. නීතිය අකුරට ක්‍රියාත්මක කිරීමේදී පාලනාධිකාරියෙන්ද පීඩාවට පත්වූ ආරක්ෂක නිළධාරියෙකු හදිසි හෘදයාබාදයකටද ලක්වී රෝහල්ගතකළේය. ඊට ආසන්න අවස්ථාවකදී ප්‍රියංකර ජයරත්න ඇමතිවරයා ආයුද සන්නද්ද ආරක්ෂකයින්ද සමග ගුවන් තොටුපලට ඇතුලුවීමට උත්සාහ කිරීමේදී සේවයේ සෙදී සිටි ගුවන්තොටුපොල ආරක්ෂක නිළධාරීන් මෙය වැලැක්වීමට උත්සාහ දරා තිබේ. එයින් උරනවූ ඇමතිවරයා හා ආක්ෂකයින් ගුවන්තොටුපොල ආරක්ෂකයින්ට තර්ජනය කර සභාපතිවරයාට පැමිණිලිකර ඇත. ආණ්ඩුවේ මැති ඇමතිවුරුන්ගේ නීතිවිරෝධී සහ විනය විරෝධී ක්‍රියා ඉදිරියේ තමන්ට නිසිපරිදි රාජකාරී කළ නොහැකි තත්වයක් උදාවී ඇති බව කටුනායක ආරක්ෂක නිලධාරීන් පවසති.", "URL": "https://lankatruth.com/si/?p=340", "Category": "පුවත්", "Parent URL": null}