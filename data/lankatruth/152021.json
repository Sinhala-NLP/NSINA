{"Source": "Lankatruth", "Timestamp": "September 23, 2023", "Headline": "නිපා වෛරසයෙන් ආරක්ෂා විය හැකි ක්‍රම මොනවා ද?", "News Content": "මේ වනවිට අසල්වැසි ඉන්දියාවේ ව්‍යාප්ත වෙමින් පවතින “නීපා” වෛරසය පිළිබඳව ශ්‍රී ලංකාවේ ජනතාවගේ දැඩි අවධානය යොමුව තිබෙන අතර එම වෛරසයෙන් ආරක්ෂා විය හැකි ආකාරය සම්බන්ධයෙන් වෛරස පිළිබඳ විශේෂඥ වෛද්‍ය සාරංග සුමතිපාල අනාවරණය කර සිටී. ඔහු පවසන්නේ මුව ආවරණ පැලඳීම අනිවාර්ය නොවුණත්, එය පැලඳීමෙන් ඕනෑම අයෙකුට තමන්ගේ සෞඛ්‍ය ආරක්ෂාව සලසා ගත හැකි බවත්, තමන් අවට සිටින පුද්ගලයින්ගේ ආරක්ෂාව සුරක්ෂිත වන බවත් මුව ආවරණ පැලඳීම මඟින් නිපා වෛරසයෙන් පමණක් නොව ඉන්ෆ්ලුවෙන්සා වෛරසවලින්ද ආරක්ෂා විය හැකි බවත්ය. එමෙන්ම වවුලන් වැනි සතුන් ආහාරයට ගත් බවට සැක කෙරෙන පලතුරු ආහාරයට නොගැනීම සහ පලතුරු පිරිසිදු ජලයෙන් හොඳින් සෝදා ආහාරයට ගැනීම වැදගත් බවද ඔහු පෙන්වා දෙයි. මස් පිණිස ගන්නා ඌරන් වැනි සතුන්ටද වෛරසය ආසාදනය විය හැකි බැවින් එම සතුන්ගේ මස් ආහාරයට ගැනීම සුදුසුදැයි නගන ලද පැනයට පිළිතුරු දුන් විශේෂඥ වෛද්‍යවරයා, ශ්‍රී ලංකාව තුළ මෙතෙක් එවැනි තත්වයක් වාර්තාවී නොමැති බැවින් මස් වර්ග හොඳින් පිස ආහාරයට ගැනීම ගැටලුවක් නොවන බව පවසයි.", "URL": "https://lankatruth.com/si/?p=152021", "Category": "පුවත්", "Parent URL": null}