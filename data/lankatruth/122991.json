{"Source": "Lankatruth", "Timestamp": "September 12, 2021", "Headline": "මේ වෙලාවේ මැතිවරණ ඉල්ලන අයගේ මොළය පරික්ෂා කල යුතුයි. – අනුර කුමාර දිසානායක", "News Content": "මුලුමහත් සමාජයම බරපතල ව්‍යාසනයකට මුහුණ දෙමින් සිටින අවස්ථාවක කවුරුන්හෝ මැතිවරණයක් පවත්වන ලෙස ප්‍රකාශ කරන්නේ නම් එම පුද්ගලයාගේ මොළය පරික්ෂා කල යුතු යැයි ජනතා විමුක්ති පෙරමුණේ නායක අනුර කුමාර දිසානායක පවසයි.අද දින (12) පැවති මාධ්‍ය හමුවකදී මාධ්‍යවේදියෙකු නැඟු ප්‍රශ්නයකට පිළිතුරු දෙමින් වැඩිදුරටත් අදහස් දැක්වූ ජවිපෙ නායකයා මේ නිශ්චිත මොහොතේ දේශපාලන පක්ෂ සහ සංවිධාන වල වගකීම විය යුත්තේ සමස්ත සමාජය කොරෝනා ව්‍යසනයෙන් මුදවාගැනීමට දිශාවට යොමුකිරීම සඳහා ආණ්ඩුවට වැඩි වැඩියෙන් පෙළඹවිම් ඇතිකිරීම විනා මැතිවරණයක් පවත්වන්න වැනි බාල සටන්පාඨ ඉදිරිපත් කිරීම නොවන බවයි.“ආණ්ඩුව එකතු වෙලා කොරෝනා මර්ධනය කරන්න ලැස්ති නැති බව ඇත්ත. ඒත් අපි මේ වෙලාවේ කරන්න ඕනේ රට මේ ව්‍යසනයෙන් මුදාවාගැනීමේ දිශාවට වැඩි වැඩියෙන් පෙළඹවීම් ඇති කිරීම, බලපෑම් කිරීම.. ආණ්ඩුව අසාර්ථක වෙමින් යනකොට සමහර විපක්ෂයේ නායකයෝ හිතනව මේක තමයි වෙලාව එයාට සිංහාසනයේ ඉඳගන්න කියලා. එහෙම හිතල එක එක ප්‍රකාශ කරනව. ඒව රට ගැන පුරවැසියන් ගැන හිතල කරන ප්‍රකාශ නෙවෙයි.” අනුර කුමාර දිසානායක වැඩිදුරටත් පවසයි.සමගිජන බලවේගයේ නායක සජිත් ප්‍රේමදාස ඊයේ ප්‍රකාශයක් සිදුකරමින් පැවසුයේ ආණ්ඩුව වාහාම ඉල්ලා අස්වී මැතිවරණයකට යා යුතු බවයි.", "URL": "https://lankatruth.com/si/?p=122991", "Category": "පුවත්", "Parent URL": null}