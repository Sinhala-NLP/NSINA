{"Source": "Lankatruth", "Timestamp": "September 30, 2021", "Headline": "වරායේ කිරිපිටි හරවා යැවීමේ සූදානමක…", "News Content": "වරායේ සිරවී තිබෙන කිරිපිටි කිලෝ 360,000ක් නිදහස් කරගැනීමට මේ දක්වා වාණිජ බැංකුවලට ඩොලර් නිදහස් කර නොමැති වීම නිසා වරායේ තිබෙන කිරිපිටි තොගය වෙනත් රටකට ලබාදීමට විදේශ නිෂ්පාදනය සමාගම් සමඟ සාකච්ඡා කළ බව කිරිපිටි ආනයනකරුවන්ගේ ප්‍රකාශක ලක්‍ෂ්මන් වීරසූරිය පවසයි. කිරිපිටි තොගය නරක් වීමේ අවදානයමක් ඇති වී තිබීම නිසා එසේ ළඟම රටකට ලබාදීමට සාකච්ඡා කළ බවත් එසේ වුවහොත් රටේ තවදුරටත් කිරිපිටි හිඟයක් ඇති වන බවත් ලක්‍ෂ්මන් වීරසූරිය සඳහන් කරයි. වාණිජ බැංකු සමඟ අද පස්වරුවේ සාකච්ඡා කළ අවස්ථාවේද කිරිපිටි නිදහස් කිරීම සඳහා ඩොලර් ලැබී නොමැති බව බැංකු පැවසූ බව කී කිරිපිටි ආනයනකරුවන්ගේ ප්‍රකාශක ලක්‍ෂ්මන් වීරසූරිය බැංකුවල මුදල් තැම්පත් කර ඩොලර් ලැබෙන තෙක් බලාසිටීමට සිදුව ඇතැයි සඳහන් කරයි. ඩොලරයක් රුපියල් 238 බැගින් ලබාදීමට ඇතැම් අපනයනකරුවන් යෝජනා කරන බවත් එසේ ඩොලර් රුපියල් 35ක් වැඩියෙන් ලබාගෙන කිරිපිටි තොගය නිදහස් කරගත හොත් කිලෝවක් සඳහා ඩොලර් 4.10ක අමතර වැය බරක් දැරීමට සිදු වීමෙන් වරායේදීම කිරිපිටි කිලෝවකට රුපියල් 144ක අමතර මුදලක් එකතු වන බවත් කිරිපිටි ආනයනකරුවන්ගේ ප්‍රකාශක ලක්‍ෂ්මන් වීරසූරිය වැඩි දුරටත් පවසයි. වරායේ සිරවී තිබෙන සියලුම භාණ්ඩ නිදහස් කර ගැනීම සඳහා වාණිජ බැංකුවෙත ඩොලර් නිදහස් නොකිරීම සම්බන්ධයෙන්, භාණ්ඩ ආනයනකරුවන් සහ වරාය හා නාවික ඇමති රෝහිත අබේගුණවර්ධන අතර ඊයේ (29) පැවති හමුවේදීද සාකච්ඡා කර තිබූ අතර එහිදීඇමති රෝහිත අබේගුණවර්ධන මහ බැංකු අධිපති අජිත් නිවාඩ් කබ්‍රාල් අමතා පවසා තිබුනේ මෙම ඩොලර් ප්‍රමාණය වහාම අදාළ වංණිජ බැංකු වෙත නිදහස් කරන ලෙසය. එහෙත් කිරිපිටි ආනයනකරුවන්ගේ මෙම ක්‍රියාමාර්ග අනුව පැහැදිලිවන්නේ මේ දක්වා එම මුදල් නිදහස් කර නැති බවය.", "URL": "https://lankatruth.com/si/?p=123894", "Category": "ආර්ථික පුවත්", "Parent URL": null}