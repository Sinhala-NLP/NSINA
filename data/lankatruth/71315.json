{"Source": "Lankatruth", "Timestamp": "April 1, 2019", "Headline": "ආණ්ඩුව හදිසි විදුලිය මිලදීගැනීමකට යයි", "News Content": "මෙගාවොට් 100ක විදුලි ධාරිතාවයක් හදිසි මිලදීගැනීමක් ලෙස පෞද්ගලික අංශයෙන් ලබාගැනීමට ලංකා විදුලිබල මණ්ඩලය පියවර ගෙන තිබේ. පවතින විදුලි අර්බුදයට විසදුමක් ලෙස පසුගිය පෙබරවාරි මාසයේ දී ලංකා විදුලිබල මණ්ඩලය මෙගාවොට් 100 විදුලි ධාරිතාවක් ලබාගැනීමට ටෙන්ඩරයක් ඉදිරිපත් කර තිබිණි. ඒ අනුව අදාළ විදුලි ධාරිතාව ලබාගැනීම සඳහා මේ වනවිට විදුලිබල මණ්ඩලයට අනුමැතිය ලබා දී ඇති බව ශ්‍රී ලංකා මහජන උපයෝගීතා කොමිසමේ සන්නිවේදන අධ්‍යක්ෂ ජයනාත් හේරත් මහතා සඳහන් කරයි. මෙහි විදුලි ඒකකයක් රුපියල් 23ත් 25ත් අතර මිලකට ලබා ගැනීමට නියමිත බවද වාර්තා වේ.", "URL": "https://lankatruth.com/si/?p=71315", "Category": "පුවත්", "Parent URL": null}