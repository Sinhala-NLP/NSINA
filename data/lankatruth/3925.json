{"Source": "Lankatruth", "Timestamp": "September 4, 2012", "Headline": "පිල්ලෙයි වෙනුවෙන් පිරිසක් එවයි", "News Content": "එක්සත් ජාතීන්ගේ මානව හිමිකම් කොමිසමේ මහලේකම් නවනීදන් පිල්ලෙයි මහත්මියගේ නියෝජිතයන් පිරිසක් ශ්‍රී ලංකාවේ සංචාරයක නිරතවීම සඳහා මේ මස 13වනදා මෙරටට පැමිනෙනු ඇතැයි විදේශ කටයුතු අමාත්‍යංශයේ ආරංචිමාර්ග අනාවරණය කරයි. ඔවුන් එක්සත් ජාතීන්ගේ මානව හිමිකම් කොමි‍සමේ තාක්ෂණික නිලධාරින් පිරිසක් බව වැඩිදුරටත් අනාවරණය වේ. ඔවුන් මෙරට රැඳී සිටින කාලය තුළ ශ්‍රී ලංකාවේ වත්මන් තත්ත්වය පිළිබඳ සොයා බැලීමට නියමිත අතර නැවත පදිංචි කිරීම් සම්බන්ධයෙන් වැඩි අවධානයක් යොමුකරමින් එම සොයාබැලීම් සිදුකරනු ඇතැයිද විදේශ කටයුතු අමාත්‍යංශ විශේෂ ආරංචිමාර්ග තවදුරටත් සඳහන් කරයි.", "URL": "https://lankatruth.com/si/?p=3925", "Category": "පුවත්", "Parent URL": null}