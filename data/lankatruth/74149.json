{"Source": "Lankatruth", "Timestamp": "May 18, 2019", "Headline": "හිරුට, දෙරණට මංගලගෙන් වාරණයක්", "News Content": "වර්තමානයේ රට තුළ ඇතිව තිබෙනා අන්තවාදී කෝලහාල තත්වය සදහා මෙරට මාධ්‍යයන්හි හැසිරීම දැඩිව බලපා ඇති බව අමාත්‍ය මංගල සමරවීර මහතා මාධ්‍ය හමුවක් කැඳවමින් සදහන් කරයි. පසුගිය කැබිනෙට් රැස්වීම ඉතා උණුසුම් වූ එකක් බවත් එහිදී අදාල කඩාකප්පල්කාරී මාධ්‍ය ආයතනවලට එරෙහිව ක්‍රියාමාර්ගයක් ගන්නා ලෙස එම අමාත්‍යවරු ඉල්ලීමක් කළ බවත් ඒ මහතා සඳහන් කරයි. ඒ අනුව යමින් මෙරට අන්තවාදී අදහස් පෝෂණය කරනා බවටත් එයින් ජාතිවාදී කෝලාහලවලට පාර කපනා බවටත් විශ්වාස කරනා හිරු සහ දෙරණ මාධ්‍ය ජාලයන් වෙත වහාම ක්‍රියාත්මක වන පරිදි රජයේ කිසිදු වෙළද දැන්වීමක් ලබා නොදීමට තීරණය කර ඇති බවද ඒ මහතා ප්‍රකාශ කරයි. මෙම මාධ්‍ය හමුවේදී වැඩිදුරටත් අදහස් දැේවූ අමාත්‍යවරයා සඳහන් කරන්නේ තම පක්ෂය හා තම දේශපාලන භාවිතාව විවේචනය කිරීම කිසිදු ප්‍රශ්නයක් නොමැති බවත් උදාහරණයක් ලෙස සිරස මාධ්‍ය ජාලයේ හැසිරීම මේ මොහොතේ සාධනීය බවත් ඒ රට අවුලවන්නේ නොමැති නිසා බවත් අවධාරණය කරයි. සම්පුර්ණ විස්තරය සහිත වීඩියෝව පහතින් දැක්වේ…", "URL": "https://lankatruth.com/si/?p=74149", "Category": "පුවත්", "Parent URL": null}