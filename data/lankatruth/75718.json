{"Source": "Lankatruth", "Timestamp": "June 13, 2019", "Headline": "ලංකා සළුසල ජාවත්ත ප්‍රදර්ශනාගාරයෙන් කෝටි 32ක පොල්ලක්", "News Content": "ලංකා සළුසල ආයතනයේ කොළඹ 7 – ජාවත්ත පිහිටි ශාඛාව, තිඹිරිගස්යාය ප්‍රාදේශීය ලේකම් කාර්යාලයේ ඉඩම් අංශයට රුපියල් කෝටි 32 කට අධික බදු මුදලක් ගෙවා නැතැයි වාර්තා වේ. ලංකා සළුසල ආයතනය සතුව ප්‍රදර්ශනාගාර 33ක් පැවති අතර අද වනවිට එහි ඉතිරිව ඇත්තේ ජාවත්ත හා නුගේගොඩ ප්‍රදර්ශනාගාර පමණි. ඉන් ජාවත්ත ප්‍රදර්ශනාගාරය රුපියල් ලක්ෂ 12ක හිඟ විදුලි බිල්පත් නොගෙවීම මත එහි විදුලිය කපා හැර ඇති අතර මේ වනවිට ජනක යන්ත්‍රයක් මගින් විදුලිය සපයා ගන්නා බවද වාර්තා වේ. මේ වනවිට ආයතන පරිශ්‍රයේ කොටසක ජනාධිපති ආරක්ෂක අංශය හා ඇමැති ආරක්ෂක අංශය ස්ථානගතව සිටින අතර, සභාපතිවරයකු ඇතුළු අධ්‍යක්ෂක මණ්ඩලයක් යටතේ රජයේ කිසිදු මුදලක් ලබානොගෙන ආයතනය පවත්වාගෙන යන බවද සඳහන් වේ.", "URL": "https://lankatruth.com/si/?p=75718", "Category": "පුවත්", "Parent URL": null}