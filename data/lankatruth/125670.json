{"Source": "Lankatruth", "Timestamp": "November 10, 2021", "Headline": "දඹුල්ලේ “බලු බද්ද” ගැන කියූ මාධ්‍ය වේදීන් CIDයට කැඳවයි…", "News Content": "දඹුල්ල නගර සභාව මගින් සුනඛයින් සඳහා බද්දක් අය කිරීමට ගෙන ආ යෝජනාවක් පිළිබඳව සාමාජ මාධ්‍ය තුළ පල කිරීම සම්බන්ධයෙන් ප්‍රශ්න කිරීම සඳහා දඹුල්ලේ ප්‍රාදේශීය මාධ්‍යවේදීන් තිදෙනෙකු අපරාධ පරීක්ෂණ දෙපාර්තමේන්තුවට කැඳවා ඇතැයි වාර්තා වේ. ඒ නගරාධිපති ජාලිය ඕපාත විසින් අපරාධ පරීක්ෂණ දෙපාර්තමේන්තුවට සිදුකරනු ලැබ ඇති පැමිණිල්ලක් පදනම් කරගනිමි. සුනඛයින් සඳහා බදු අය කිරීමට දඹුල්ල නගර සභාව ගෙන ආ යෝජනාව එහි සභා වාර්තාවලද සටහන්ව තිබෙන අතර ඒ සම්බන්ධයෙන් මෙරට ප්‍රධාන විද්‍යුත් මාධ්‍යවලද වාර්තා කර තිබිණි. දඹුල්ල ගරාධිපති විසින් මෙම පැමිණිල්ල අපරාධ පරීක්ෂණ දෙපාර්තමේන්තුවට සිදු කර ඇත්තේ පසුගිය සැප්තැම්බර් 08 වෙනිදාය. එම පැමිණිල්ල අනුව අපරාධ පරීක්ෂණ දෙපාර්තමේන්තුවට කැඳවා ඇත්තේ ස්වාධීන රූපවාහිනී සේවයේ ප්‍රාදේශීය මාධ්‍යවේදී මහින්ද සිරි රත්නායක, පුවත්පත් සහ රූපවාහිනී මාධ්‍යවේදී සරත් එරමිණිගම්මන, සහ සිරස යූ රිපෝටර් ලක්ෂිත විජේසේකර යන තිදෙනාය.", "URL": "https://lankatruth.com/si/?p=125670", "Category": "පුවත්", "Parent URL": null}