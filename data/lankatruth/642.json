{"Source": "Lankatruth", "Timestamp": "December 27, 2011", "Headline": "A/L ප‍්‍රතිඵල අවුලෙන් අවුලට – වරදකරු ජනාධිපතිද ?", "News Content": "නිකුත් කරන ලද අපොස උසස් පෙල ප‍්‍රතිඵල මුලිමනින්ම අවුල් සහගත තත්වයකට පත්ව තිබේ. විද්‍යා, කලා, වානිජ යන විශය ධාරා 3න්ම පෙනීසිටි විභාග අපේක්‍ෂකයින් ලක්‍ෂ 3කට ආසන්න ප‍්‍රමාණයකට මෙම තත්වය බලපා ඇත. උසස් අධ්‍යාපන ඇමති එස්.බී දිසානායක පවසන අන්දමට ජනධිපතිවරයා දොස්පැවරීම නිසා විභාග ප‍්‍රතිඵල කඩිනමින් නකුත් කළ හෙයින් මෙම තත්වය උද්ගතවී ඇති බව අනාවරණය වෙයි. ඇමතිවරයා සඳහන් කරන්නේ 24 වන දා ජනාධිපතිවරයා විසින් ඇමතිවරුන් ඇතුළු බලධාරීන් සියලූදෙනාට විභාග ප‍්‍රතිඵල ප‍්‍රමාදවීම සම්බන්ධයෙන් දොස්පැවරූ බවයි. ඉන් අනතුරුව නව ජාමිතික සූත‍්‍රයකට අනුව Z අගය ගණනය කරමින් කඩිනමින් ප‍්‍රතිඵල නිකුත්කළ නිසා පුංචි අඩුපාඩුවක් වී ඇති බව ඇමතිවරයා ජනමාධ්‍ය වෙත පවසා තිබින. ඔහු එහිදී වැඩිදුරටත් පවසා තිබුනේ එම පුංචි අඩුපාඩුව සමස්ථ ප‍්‍රතිඵල වලට බලපෑම් නොකරන බවය. එහෙත් මේවන විට අපට ලැබී ඇති තොරතුරු අනුව උසස් පෙල විශයධාරා තුණේම ප‍්‍රතිඵල අවුලෙන් අවුලට පත්වී තිබේ. විද්‍ය විශය ධාරාවෙන් පෙනී සිටි ශීෂ්‍යයන්ට කලා විශය ධාරාවට පෙනී සිටි බවට ප‍්‍රත්ඵල ලැබී ඇත. එමෙන්ම සිසුන් පෙනී සිටි සමහර විශය ධාරාවන් පෙනී නොසිටි බව ප‍්‍රතිඵල ලේඛණයේ සඳහන්ය. ජාතික සහ දිස්ති‍්‍රක් කුසලතා සියල්ල වෙනස්වී ඇත. විභාග ප‍්‍රතිඵල නිකුත්කිරීම අත්හිටුවා නිවැරදිකිරීමෙන් අනතුරුව නිකුත්කලේ යැයි කියන ප‍්‍රථිඵලවල මෙම බරපතල දෝශයන් පවතී. විභාගයට පෙනීසිටි ලක්‍ෂ 3කට ආසන්න පිරිසකට බලපා ඇති මෙම ප‍්‍රශ්ණය පිළිබඳ වගකීම භාරගැනීම අධ්‍යාපන ඇමතිවරයා, උසස් අධ්‍යාපන ඇමතිවරයා, විශ්වවිද්‍යාල කොමිෂන් සභාව හෝ විභාග දෙපාර්තමේන්තුව යන කිසිඳු ආයතනයක් භාරගෙන නැත. එම ප‍්‍රතිඵළ ලේඛණ කිහිපයක් පහත දැක්වේ.", "URL": "https://lankatruth.com/si/?p=642", "Category": "පුවත්", "Parent URL": null}