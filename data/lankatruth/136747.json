{"Source": "Lankatruth", "Timestamp": "July 12, 2022", "Headline": "කුරුණෑගල ශික්ෂණ රෝහලේ බාහිර රෝගී අංශය වසා දැමේ", "News Content": "ඉන්ධන අර්බුදය හේතුවෙන් කුරුණෑගල ශික්ෂණ රෝහලේ බාහිර රෝගී අංශය වසා දැමීමට පියවර ගෙන ඇති බවත් දැනට නේවාසික රෝගීන්ට පමණක් ප්‍රතිකාර සිදු කරන බවත් රෝහල් පාලනාධිකාරිය සඳහන් කරයි. මේ සම්බන්ධයේන අදහස් දක්වන කුරුණෑගල ශික්ෂණ රෝහලේ විශේෂඥ වෛද්‍ය දයානන්ද බණ්ඩාර, “අප රෝහලේ සේවාව දැනට සීමාවෙලා තියෙන්නේ. අද දින නේවාසික රෝගීන්ගේ ප්‍රතිකාර ස﻿ඳහා පමණයි ප්‍රතිකාර කරන්නේ. ඉන්ධන ප්‍රශ්නය ගොඩාක් බරපතළ විදියට තියෙනවා. මේ රෝහලේ වැඩකරන විශේෂඥ වෛද්‍යවරුන්ගෙන් 90%ක් ඉන්නේ මේ පළාතේ කට්ටිය නෙමෙයි. ගොඩක් අය ඉන්නේ නුවර පළාතේ. එහෙම නැත්නම් කොළඹ. එතකොට අපි එන්න ඕනේ බස්වල හරි කෝච්චිවල. ඇවිල්ලා සතියක් හමාරක් යනකල් අපිට ගෙදර යන්න බැරි තත්වයක් තියෙනවා. අපි සෞඛ්‍ය අමාත්‍යාංශය සමග සාකච්ඡා කරලා දැනුවත් වු හැටියට අපිට ඉන්ධන ලබාගැනීමේ හැකියාවක් සෞඛ්‍ය අංශයට බ්‍රහස්පතින්දා, නැත්නම් සිකුරාදා වෙනකල් ලබාගැනීමේ හැකියාවක් නැහැ, රටේ තියෙන තත්වය අනුව.”", "URL": "https://lankatruth.com/si/?p=136747", "Category": "පුවත්", "Parent URL": null}