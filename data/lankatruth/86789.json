{"Source": "Lankatruth", "Timestamp": "December 6, 2019", "Headline": "දිවයිනේ ප්‍රදේශ කිහිපයකට ඉතා තද වැසි", "News Content": "දිස්ත්‍රික්ක කිහිපයක ඉතා තදවැසි ඇතිවිය හැකි බවට කාලගුණ විද්‍යා දෙපාර්තමේන්තුව අනතුරු අඟවයි. යාපනය, කිලිනොච්චිය, මුලතිව්, මන්නාරම සහ වව්නියාව දිස්ත්‍රික්කවලට මිලිමීටර් 150 – 200 අතර ඉතා තද වැසි ඇතිවනු ඇතැයි කාලගුණ විද්‍යා දෙපාර්තමේන්තුව අනාවැකි පලකර තිබේ. අනුරාධපුරය, පොළොන්නරුව, ත්‍රිකුණාමලය, මඩකලපුව, නුවරඑළිය, බදුල්ල හා මොනරාගල දිස්ත්‍රික්කවලට මිලිමීටර් 100 – 150 ප්‍රමාණයේ තද වැසි ඇතිවිය හැක. සබරගමුව, දකුණ හා බස්නාහිර පළාත්වලටත් මාතලේ පුත්තලම හා මහනුවර දිස්ත්‍රික්කවවලට මිලිමීටර් 75 – 100 අතර තරමක් තද වැසි ද ඇති විය හැකි ය. දිවයින ආශ්‍රිත සුළඟේ සාමාන්‍ය වේගය පැයට කිලෝමීටර් 50ක් දක්වා ඉහළ යා හැකිය. වැසි ඇතිවනවිට සුළං සහ අකුණු අනතුරු සිදුවිය හැකි බැවින් ඒ සම්බන්ධ අවශ්‍ය ක්‍රියාමාර්ග ගන්නා ලෙස ද කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://lankatruth.com/si/?p=86789", "Category": "පුවත්", "Parent URL": null}