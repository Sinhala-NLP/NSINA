{"Source": "Lankatruth", "Timestamp": "September 15, 2022", "Headline": "සෙලෙන්ස්කි ගමන්ගත් රථය අනතුරකට ලක්වෙයි", "News Content": "යුක්‍රේන ජනාධිපති වොලොදිමීර් සෙලෙන්ස්කි ගමන්ගත් මෝටර් රථය එරට අගනුවර මාර්ගයකදී වෙනත් වාහනයක ගැටීමෙන් අනතුරකට ලක්වී තිබේ. ඔහු මෙම අනතුරට මුහුණ දී ඇත්තේ ගැටුම් පවතින ප්‍රදේශවල නිරීක්ෂණ චාරිකාවක් නිමවා නැවත පැමිණෙමින් සිටියදී බව විදෙස් මාධ්‍ය වාර්තා කරයි. එම අනතුර හේතුවෙන් ජනාධිපතිවරයාට බරපතළ තුවාල සිදුවී නොමැති බවත් අනතුරට පත් අනෙක් රථයේ රියදුරා වැඩිදුර ප්‍රතිකාර සඳහා රැගෙන ගොස් ඇති බවත් එම අනුතරු සම්බන්ධයෙන් විශේෂ පරීක්ෂණයක් ආරම්භ කර ඇති බවත් එම මාධ්‍ය වාර්තා කරයි.", "URL": "https://lankatruth.com/si/?p=139248", "Category": "පුවත්", "Parent URL": null}