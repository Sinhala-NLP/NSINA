{"Source": "Lankatruth", "Timestamp": "July 19, 2017", "Headline": "ශිරන්ති රාජපක්ෂ වංචා දූෂණ කොමිසමට", "News Content": "විශ්‍රාමික ජනාධිපති මහින්ද රාජපක්ෂ මහතාගේ භාර්යාව වූ ශිරන්ති රාජපක්ෂ මහත්මියගෙන් ඉදිරි දින කිහිපය තුළ ප්‍රකාශයක් ලබාගැනීමට අල්ලස් කොමිසම වෙත කැඳවීමට නියමිත බව අල්ලස් හෝ දූෂණවිමර්ශන කොමිසම ආරංචිමාර්ග සඳහන් කරයි. පසුගිය කාලයේදී රාජපක්ෂ මහත්මියගේ අනුබල ඇතිව සිදුවූයේයැයි කියන දූෂණ වංචාවලට අදාළ පරීක්ෂණ කිහිපයක් එම කොමිසම යටතේ පරීක්ෂණයට භාජනය විය. මේ වනවිට එම පරීක්ෂණ කටයුතු අවසන්වෙමින් පවතින අතර ඇයට එල්ලවී ඇති චෝදනා සම්බන්ධයෙන් මෙසේ ඇය කැඳවා ප්‍රකාශයක්ලබා ගැනීමට නියමිතව තිබේ. මීට පෙර අවස්ථාවකදී පොලිස් මූල්‍ය අපරාධ විමර්ශන කොට්ඨාශය ඇයගෙන් ප්‍රශ්න කරනු ලැබූවේ එවකට කතානායක චමල් රාජපක්ෂ මහතාගේ නිල නිවසේදී ය. මූලාශ්‍ර දිනමිණ", "URL": "https://lankatruth.com/si/?p=37799", "Category": "පුවත්", "Parent URL": null}