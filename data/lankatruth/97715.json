{"Source": "Lankatruth", "Timestamp": "October 13, 2020", "Headline": "CID කණ්ඩායම් 06ක් බදුයුදීන්ව සොයයි", "News Content": "හිටපු අමාත්‍යවරයෙකු මෙන්ම වත්මන් පාර්ලිමේන්තු මන්ත්‍රී රිෂාඩ් බදුයුදීන් මහතාව අත්අඩංගුවට ගැනීම සඳහා පොලිස් කණ්ඩායම් 06ක් අපරාධ පරීක්ෂණ දෙපාර්තමේන්තුව විසින් යොදවා ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සඳහන් කරයි. මේ අතර පාර්ලිමේන්තු මන්ත්‍රී රිෂාඩ් බදුයුදීන් මහතාව අත්අඩංගුවට ගැනීමට වරෙන්තුවක් ලබාගන්නා ලෙස නීතිපති දප්පුල ද ලිවේරා මහතා විසින් පොලීසියට අද (13) උපදෙස් දී තිබුණි. ඒ අනුව මන්ත්‍රීවරයාව අත්අඩංගුවට ගැනීම සඳහා වරෙන්තුවක් නිකුත් කරන ලෙස අපරාධ පරීක්ෂණ දෙපාර්තමේන්තුව විසින් අධිකරණයෙන් කළ ඉල්ලීම අද දහවල් කොටුව මහෙස්‌ත්‍රාත් ලියනගේ මහතා විසින් ප්‍රතික්ෂේප කර තිබිණි. එහිදී මහේස්‌ත්‍රාත්වරයා නියෝග කර ඇත්තේ වරෙන්තුවක් නොමැතිව මන්ත්‍රීවරයාව අත්අඩංගුවට ගැනීමට පොලීසියට හැකි බවය. ඒ අනුව මේ වනවිට හිටපු ඇමතිවරයෙකු මෙන්ම වත්මන් පාර්ලිමේන්තු මන්ත්‍රීවරයෙකුද වන රිෂාඩ් බදුයුදීන් මහතා අත්අඩංගුවට ගැනිම සඳහා අපරාධ පරීක්ෂණ දෙපාර්තමේන්තුව විසින් පොලිස් කණ්ඩායම් 06ක් යොදවා තිබේ.", "URL": "https://lankatruth.com/si/?p=97715", "Category": "පුවත්", "Parent URL": null}