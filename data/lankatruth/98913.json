{"Source": "Lankatruth", "Timestamp": "October 30, 2020", "Headline": "තවත් කොස්තාපල්වරයෙකුට කොරෝනා", "News Content": "කොළඹ රාජකාරියෙහි නියුතු බෙලිඅත්ත ගලගම ප්‍රදේශයේ පදිංචි පොලිස් කොස්තාපල්වරයකුට කොවිඩ් – 19 ආසාධනය වී ඇතැයි බෙලිඅත්ත සෞඛ්‍ය වෛද්‍ය නිලධාරි කාර්යාලය පවසයි. එම පොලිස් කොස්තාපලවරයා කොළඹ සිටියදී ඔහුගේ PCR පරීක්ෂණය සිදු කර ඇති අතර ඉන් පසු ඔහු බෙලිඅත්ත ගලගම ප්‍රදේශයේ පිහිටි සිය නිවෙසට පැමිණ ඇත. එසේ ඔහු සිට නිවසේ සිටියදී ඔහුගේ PCR වාර්තා අනුව ඔහුට කොවිඩ් – 19 ආසාදනය වී ඇතැයි තහවුරු වී තිබේ. ඒ අනුව මෙම පුද්ගලයා ආශ්‍රය කළ නිවාස පහක පුද්ගලයන් 26 දෙනකු නිරෝධායනය කිරීමට බෙලිඅත්ත සෞඛ්‍ය වෛද්‍ය නිලධාරි කාර්යාලයේ නිලධාරිහු පියවර ගෙන ඇත. ඔහු ප්‍රතිකාර සඳහා හම්බන්තොට රෝහල වෙත යොමු කර ඇති අතර ඔහුගේ ආශ්‍රිතයන් පිළිබඳව සෞඛ්‍ය නිලධාරිහු තවදුරටත් පරීක්ෂණ කටයුතු සිදුකරති.", "URL": "https://lankatruth.com/si/?p=98913", "Category": "පුවත්", "Parent URL": null}