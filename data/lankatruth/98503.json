{"Source": "Lankatruth", "Timestamp": "October 26, 2020", "Headline": "මාලිමාවේ හරිනි ළමුන් වෙනුවෙන් සටනක", "News Content": "ළමා අපයෝජන සම්බන්ධයෙන් ළමාරක්ෂක අධිකාරිය අනුගමනය කරමින් සිටින ක්‍රියාමාර්ග පිළිබඳව කොහෙත්ම සතුටුවිය නොහැකි බව මාලිමාවේ පාර්ලිමේන්තු මන්ත්‍රිනී අචාර්ය හරිනී අමරසූරිය මෙනවිය පාර්ලිමේන්තුවේදී සඳහන් කර ඇත. මන්ත්‍රීවරිය පාර්ලිමේන්තුවේදී නගා තිබූ ළමාරක්ෂක අධිකාරියට මෙම වර්ෂයේ සැප්තැම්බර් මාසය දක්වා ලැබී තිබූ ළමා අපයෝජන පැමිණිලි පිළිබඳව ප්‍රශ්න ගණනාවක් නගා තිබිණි. අධ්‍යාපන ඇමති මහාචාර්ය ජී.එල් පීරිස් මහතා විසින් ලබා දුන් පිළිතුරු අනුව සැප්තැම්බර් 23වන දින වනවිට මාස 09ක් සඳහා ළමා අපයෝජන පැමිණිලි 6,063ක් වූ විශාල සඛ්‍යාවක් ලැබී ඇති බව හෙළි කර තිබේ. ඒ අතරින් පැමිණිලි 3,900ක පරීක්ෂණ අවසන් කර තිබුණද අධිකරණය ඉදිරියේ චෝදනා ගොනුකර ඇත්තේ 303ක් සඳහා පමණක් බව ඇමතිවරයාගේ පිළිතුර මගින් අනාවරණය වේ. ඒ අනුව නීතිමය ක්‍රියාමාර්ග ගැනීම සම්බන්ධයෙන් සහ ළමා අපයෝජනවලින් දරුවන් ආරක්ෂා කරගැනීම සම්බන්ධයෙන් කිසිසේත් සතුටුදායක වියහැකි තත්වයක නැති බව මන්ත්‍රීරිය අවධාරණය කර ඇත. ජී.එල් පීරිස් ඇමතිවරයා ඒ බව පිළිගනිමින් “අපි ප්‍රායෝගික වැඩ පිළිවෙලක්ද යොදනවා” යනුවෙන් පිළිතුරු ලබාදී ඇත.", "URL": "https://lankatruth.com/si/?p=98503", "Category": "පුවත්", "Parent URL": null}