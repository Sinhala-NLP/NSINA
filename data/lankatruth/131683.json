{"Source": "Lankatruth", "Timestamp": "April 8, 2022", "Headline": "මට මේ ප්‍රශ්න විසඳන්න තේරෙන්නේ නැහැ … මට අගමැති වෙන්නත් බැහැ… චාමර සම්පත් පාර්ලිමේන්තුවෙන් පැන යයි…", "News Content": "තමන් අගමැති වීමට නොහැකි බවත් වත්මන් අර්බුද විසඳෙන තුරු තමන් යළි පාර්ලිමේන්තු නොපැමිණෙන බවත් යළි ඉල්ලීමක් කළහොත් තමන් ඌවේ මහ ඇමති ධුරය භාර ගන්නා බවත් සඳහන් කරමින් ආණ්ඩු පක්ෂ පාර්ලිමේන්තු මන්ත්‍රී චාමර සම්පත් දසනායක අද පාර්ලිමේන්තුවේදී විශේෂ ප්‍රකාශයක් සිදු කළේය. “මම මින් ඉදිරියට මේ ප්‍රශ්නය විසඳෙනකන් පාර්ලිමේන්තුවට නොපැමිනෙන්ටත්, (පාර්ලිමේන්තුවට එනව මම මාස තුනක් ප්‍රශ්නය විසඳුනාම) එතකන් ප්‍රකාශයක් මම පාර්ලිමේන්තුවේ කරන්නෙත් නැහැ. මම මේ ප්‍රකාශය කරන්න හේතුවුනේ, සමහර අය කියනවා අපි පාර්ලිමේන්තු මන්ත්‍රීවරු බා ගන්නවා පාර්ලිමේන්තු මන්ත්‍රීවරුත් එක්ක කතා කරනවා කියලා. මෙත බන්න 225 මේ දවස්වල කතා කරනවා. හැබැයි පාර්ලිමේන්තුවේ මම අගමැති වෙන්නවත්, මට අගමැති වෙන්න වුවමනාවක් නැහැ. මට ඕනනම් පුලුවන් වෙයි ඌවෙ මහ ඇමති කම කරන්න ආය දුන්නොත්. ඒ නිසා මට කතා කරන්න අයිතියක් තියෙනවා. මම කියන්නේ මෙතෙන්ට ආපු අය, මට ඉංග්‍රීසි භාෂාව බැහැ. මට ජාත්‍යන්තරේ බැහැ. මට ගිහින් පුළුවන්ද මේ රට හදන්න. මට රට හන්න බැහැ. රට හන්නේ මේ නායකයෝ. දැන් රනිල් වික්‍රමසිංහ මහත්තයා මේ එක ආසනයක් අරන් මෙතෙන්ට ආවේ, ආවනම් රට හදන්න. එක ආසනයක් අරන් ඇයි පාර්ලිමේන්තුවට ආවේ. අපේ හිටපු ජනාධිපති මෛත්‍රීපාල සිරිසේන මහත්තයා ජනාධිපතිකම දාලා ආයේ පාර්ලිමේන්තුවට ආවේ මොකටද? ආය පාර්ලිමේන්තු ආවනම් ඔක්කොගේම වගකීමක් තියෙනවා මේ පාර්ලිමේන්තුවේ මේ රටේ මිනිස්සුන්ට වග කිරයන්න. හෙට ලක්ෂ 10ක් කොළඹට එන්න සූදානම් වෙලා ඉන්න වෙලාවක. මම දන්න විදිහට මේ රටේ ගරු කතානායක තුමනි, 2015 මෛත්‍රීපාල සිරිසේන මහත්තයා දිනුවා. මහින්ද රාජපක්ෂ මහත්තයා පැරදුනා. හැපැයි තංගල්ලට ලක්ෂ 10ක් සෙනග මාසෙට හැමදාම දේවාලෙට යනවා වගේ ආවා මිනිස්සු. ඒ ගෙදරට ගියා මිනිස්සු. හැබැයි මෛත්‍රීපාල සිරිසේන මහත්තයාගේ පොළොන්නරුවේ ගෙදරට ගියේ නැහැ කවුරුත්. දිනපු මිනිහගේ. පැරදිච්චි මහින්ද රාජපක්ෂ මහත්තයාගේ ගෙරට මිනිස්සු ගියේ එදා, ඒ ජනතාව එදා හැසිරු‍නේ ඒ විදිහට. අද ජනතාව හැසිරෙන්නේ ඒ විදිහට වනෙවෙයි වෙනත් විදිහකට. ඒක අපි තේරුම් නොගෙන මේ පාර්ලිමේන්තුව තුළ කටයුතු කරනවානම්, සජිත් ප්‍රේමදාස විපක්ෂනායක තුමාටත් මම කියන්නේ රටේ මිනිස්සු වැැටිලා තියෙන තත්වය. දැන් සිංහල අවුරුද්ද එනවා. අද වෙනකොට මේ රට කොයි තැනකද කියලා අපි කවුරුත් තේරුම් ගන්න ඕනා. ජනතාව හැසිරෙන්න ඕන කොහොමද කියන එක තේරුම් ගන්න ඕන අපි කවුරුත්. අපි කියන්නේ පහුගිය කාලේ කාල්ටන් නිවසට ලක්ෂ ගණන් දේවාලෙට වඳින්න වගේ ආපු මිනිස්සු ඊයේ පෙරේදා කාල්ටන් නිවස වට කළා. ඒකයි අද ජනතාවගේ තත්වය. ඒ ජනතාවගේ තත්වය තේරුම් අරගෙන මේ රටේ මිනිස්සු හැසිරෙන්න ඕනා. අපි කටයුතු කරන්න ඕනා. මම මීට වැඩිය කතා කරන්නේ නැහැ. මේ පාර්ලිමේන්තුව ස්ථාවර වෙච්ච දවසට නැවත ඇවිල්ලා වාඩිවෙනවා.” යැයි ඔහු එහිදී පැවසීය.", "URL": "https://lankatruth.com/si/?p=131683", "Category": "පුවත්", "Parent URL": null}