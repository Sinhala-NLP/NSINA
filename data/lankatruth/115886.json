{"Source": "Lankatruth", "Timestamp": "May 2, 2021", "Headline": "බලපිටිය රෝහල් කාර්යමණ්ඩලයේ 09කට කොරෝනා", "News Content": "බලපිටිය මූලික රෝහලේ වෛද්‍ය, හෙද හා කනිෂ්ඨ කාර්ය මණ්ඩල සාමාජිකයින් 09 දෙනෙකුට කොවිඩ් – 19 ආසාදනය වී ඇතැයි හඳුනාගෙන තිබේ. මේ හේතුවෙන් කාර්ය මණ්ඩලයේ 20 දෙනෙකු නිරෝධායනය සඳහා යොමු කර ඇතැයි බලපිටිය රෝහල සඳහන් කරයි. එමෙන්ම රෝහලෙන් ප්‍රතිකාර ගැනීමට පැමිණි පුද්ගලයින් 10 දෙනෙකුටත් වෛරසය ආසාදනය වී තිබේ. ගතවූ පැය 24 තුළ ගාල්ල නගරය ආශ්‍රිතව ආසාදිතයින් 12ක්, හබරාදූවෙන් 15ක්, ඇල්පිටියෙන් 11ක්, ඉමදූව හා නියාගම ප්‍රදේශවලින් ආසාදිතයින් 10 දෙනෙකු හඳුනාගෙන ඇතැයි සෞඛ්‍ය අංශ සඳහන් කරයි.", "URL": "https://lankatruth.com/si/?p=115886", "Category": "කොවිඩ් -19 (කොරෝනා ) පුවත්", "Parent URL": null}