{"Source": "Lankatruth", "Timestamp": "July 29, 2021", "Headline": "එංගලන්තයේ ඉබාගාතයේ ඇවිදපු ක්‍රීඩකයින්ට වැඩ වරදි…", "News Content": "නිමා වූ එංගලන්ත සංචාරයේ ශ්‍රි ලංකා ක්‍රිකට් ක්‍රීඩකයින් තිදෙනෙක් වන දනුෂ්ක ගුණතිලක, නිරෝෂන් දික්වැල්ල සහ කුසල් මෙන්ඩිස් එම සංචාරය අතර තුර ජෛව ආරක්ෂිත බුබුලෙන් පිටතට පැමිණෙමින් වීදී සංචාරය කරමින් සිගරැට් පානය කිරීමට සැරසෙන අයුරු පුද්ගලයෙකු ගත් විඩියෝවක් තුළින් සමාජ මාධ්යයේ ශීඝ්‍රයෙන් සංසරණය විය. ඒ සම්බන්ධයෙන් ක්‍රියාමාර්ග ගත් ශ්‍රි ලංකා ක්‍රිකට් මෙම ක්‍රීඩකයින් තිදෙනාව වහාම ලංකාවට ගෙන්වාගෙන විනය ක්‍රියා මාර්ගයක් ගත්තේය. ඒ අනුව විනය විරෝධී ලෙස හැසිරුණු දනුෂ්ක ගුණතිලක සහ කුසල් මෙන්ඩිස් හට වසර දෙකක තරග තහනමකුත් නිරෝෂන් දික්වැල්ල හට මාස 18ක ක්‍රිකට් තහනමකුත් පැනවීමට ශ්‍රි ලංකා ක්‍රිකට් ආයතනය පත් කළ පංච පුද්ගල කමිටුව තීරණය කර ඇත. එසේම මෙම තිදෙනාට ඇමරිකන් ඩොලර් 25,000ක දඩයක්ද නියම කර ඇති බවට වාර්තා වේ. ©️ Rishie Bro", "URL": "https://lankatruth.com/si/?p=120440", "Category": "ක්‍රීඩා පුවත්", "Parent URL": null}