{"Source": "Lankatruth", "Timestamp": "August 20, 2021", "Headline": "රට වසා, පවුලකට රුපියල් 10,000ක් බැගින් ලබාදීමට සල්ලි මෙන්න..!", "News Content": "පවතින දරුණු කොරෝනා වසංගතය හමුවේ රට වසා දැමීමෙන් ජාතික ආර්ථිකය බිඳ වැටීම සහ එදිනෙදා ආදායම් උපයන්නන්ගේ ජීවත්වීමේ මාර්ග ඇහිරෙන බව ආණ්ඩුවේ සීමිත පිරිසක් ප්‍රකාශ කළ ද, පසුගිය වසරේ රේගු දෙපාර්තමේන්තුවට ලබා ගත යුතු රුපියල් කෝටි 2,300කට ආසන්න බදු මුදල් ප්‍රමාණයක් නැති බව අනාවරණය වේ.  මෙම බදු මුදල අය කර ගත්තේ නම්, රට වසා දමන කාලය තුළ රුපියල් 10,000ක දීමනාවක් පවුල් ලක්ෂ 23කට පමණ ලබාදීමේ හැකියාවක් පවතී.  ශ්‍රී ලංකා රේගු දෙපාර්තමේන්තුවේ 2020 වාර්ෂික වාර්තාවට විගණකාධිපතිවරයා එක්කර තිබෙන සටහනෙන් මෙම හිඟ බදු ආදායම් පිළිබඳව හෙළිකර තිබේ. මෙයට අමතරව සීනි බදු වංචාව සහ පොල් තෙල් බදු වංචාවෙන් අවම වශයෙන් රුපියල් කෝටි 1,500ක පමණ ආදායමක් අහිමිකර ගනු ලැබීය.", "URL": "https://lankatruth.com/si/?p=121690", "Category": "ආර්ථික පුවත්", "Parent URL": null}