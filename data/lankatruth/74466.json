{"Source": "Lankatruth", "Timestamp": "May 23, 2019", "Headline": "ගාමිනී සෙනරත් අතුළු 4කට එරෙහි නඩුවේ අවසන් දේශනය ජූනි 3", "News Content": "හිටපු ආරක්ෂකලේකම් ගෝඨාභය රාජපක්ෂ මහතාට වෛද්‍ය ප්‍රතිකාර ලබාගැනීම සඳහා විදෙස් ගතවීමට මෙම මාසය තුළ දෙවැනි වතාවටත් අධිකරණයෙන් අවසර හිමිව තිබේ. පසුගිය රජය සමයේ රාජ්‍ය මුදල් අවභාවිත කර ඇති බවට චෝදනා එල්ලවී ඇති හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් ඇතුළු විත්තිකරුවන් තිදෙනෙකුට එරෙහිව නීතිපතිවරයා විසින් ගොනුකර ඇති නඩුවට අදාල අවසන් දේශන ජූනි 03 වැනිදා ඉදිරිපත් කරන ලෙස කොළඹ ත්‍රිපුද්ගල විශේෂ මහාධිකරණය දෙපාර්ශ්වයේ නීතීඥවරුන්ට නියෝග කර තිබේ. 2014 වසරේ පෙබරවාරි මස 01 වනදා 2015 වසරේ ජනවාරි මස 19 දක්වා කාලසීමාව තුළ ලිට්රෝ ගෑස් සමාගමට රුපියල් මිලියන 500ක මුදලක් කැන්විල් හෝල්ඩිං සමාගම හරහා හෙලන්කෝ හොටෙල් ඇන්ඩ් ස්පා සමාගමේ ආයෝජනය කිරීම තුළින් රජයේ මුදල් සාවද්‍ය ලෙස පරිහරණය කළ බවට චෝදනා කරමින් ගාමිණී සෙනරත් මහතා ඇතුළු විත්තිකරුවන් සිවු දෙනකුට එරෙහිව මුලින්ම නීතිපතිවරයා විසින් මෙම නඩුව ගොනුකර ඇත. සිද්ධියට අදාල නඩුව සම්පත් අබේකෝන්, සම්පත් විජයරත්න සහ චම්පා ජානකී රාජරත්න යන ත්‍රිපුද්ගල මහාධිකරණ විනිසුරු මඩුල්ලක් හමුවේ අද(23) කැඳවා තිබූ අතර නියෝජ්‍ය සොලිසිටර් ජනරාල් තුසිත් මුදලිගේ මහතා විසින් ඉදිරිපත් කළ නඩුවේ සාක්ෂි නිවරදි කිරීම් අඩංගු පිටපත් පරීක්ෂා කර සිය ස්ථාවරයන් මෝසම් මාර්ගයෙන් මීළඟට දින ඉදිරිපත් කරන ලෙස ද අධිකරණය විත්තියේ නීතිඥවරුන්ට නියෝග කළේය.", "URL": "https://lankatruth.com/si/?p=74466", "Category": "පුවත්", "Parent URL": null}