{"Source": "Lankatruth", "Timestamp": "March 29, 2013", "Headline": "එල්.ටී.ටී.ඊ. අපරාධ කරුණාගෙන් අහන්න – හියුමන් රයිට්ස් වොච්", "News Content": "දැනට නියෝජ්‍ය අමාත්‍යවරයෙකු ලෙස කටයුතු කරන විනයාගමූර්ති මුරලිදරන්ගෙන් එල්.ටී.ටී.ඊ.ය විසින් සිදු කරන ලද අපරාධ පිළිබඳව සොයාබැලීම ආරම්භ කළ යුතු යැයි නිව්යෝර්ක් මූලස්ථානය කරගත් හියුමන් රයිට්ස් වොච් සංවිධානය පවසයි. 2004 වර්ෂයේ ප්‍රභාකරන්ගෙන් වෙන් වන තෙක් කර්නල් කරුණා නමින් එල්.ටී.ටී.ඊ. සංවිධානයේ දෙවෙනියා හා නැගෙනහිර පළාතේ නායකයාව සිටියේ ඔහු බව සඳහන් කරන හියුමන් රයිට්ස් වොච් ප්‍රචණ්ඩ ක්‍රියාවලට ඔහුගේ දායකත්වය නොසලකා හැරිය නොහැකි බව කියයි. එම සංවිධානයේ ආසියානු කලාප අධ්‍යක්ෂ බ්‍රැඩ් ඇඩම්ස් පවසන්නේ, ඔහුගේ එල්.ටී.ටී.ඊ. හමුදාවන් ශ්‍රී ලංකාවේ දරුණුම අපරාධයන් කිහිපයකට සම්බන්ධ බවයි. අණ දීමේ වගකීම පිළිබඳ මූලධර්මය අනුව ඔහු භෞතිකව එහි නොසිටියද අපරාධයට වගකිවයුතු බවය. තවත් අවස්ථාවක 1990 ජුලි මාසයේ මඩකලපුවේදී වාහන නතර කොට ගැහැණුන් හා දරුවන් ඇතුළු මුස්ලිම් ජාතිකයන් 75දෙනෙක් මරා දමා දැමීමද 1990 අගෝස්තුවේදී මඩකලපුවේ සිදුවීම් 2කදී සිවිල් වැසියන් 200ක් මරා දැමීමද තවත් අවස්ථාවන් බව එම සංවිධානය කියයි. 1990 ජුනි මාසයේදී එල්.ටී.ටී.ඊ.යට යටත් වූ පොලිස් නිලධාරීන් 600ක් මරාදැමීම මින් ප්‍රධාන අපරාධයක් වෙයි. බීබීසිය සමග පැවති සාකච්ඡාවකදී කරුණා මෙම අපරාධය එල්.ටී.ටී.ඊ. විසින් සිදු කළ බව පිළිගත් නමුදු තමන් ඒ මොහොතේ එම ස්ථානයේ නොසිටි බව කියා තිබිණි. කෙසේ වුවද මානව හිමිකම් සංවිධානය පවසන්නේ, අණ දීමේ වගකීම පිළිබඳ මූලධර්මය අනුව ඔහු භෞතිකව එහි නොසිටියද අපරාධයට වගකිවයුතු බවය. තවත් අවස්ථාවක 1990 ජුලි මාසයේ මඩකලපුවේදී වාහන නතර කොට ගැහැණුන් හා දරුවන් ඇතුළු මුස්ලිම් ජාතිකයන් 75දෙනෙක් මරා දමා දැමීමද 1990 අගෝස්තුවේදී මඩකලපුවේ සිදුවීම් 2කදී සිවිල් වැසියන් 200ක් මරා දැමීමද තවත් අවස්ථාවන් බව එම සංවිධානය කියයි. දරුවන් එල්.ටී.ටී.ඊ.ට බඳවන ලෙසද කරුණාගේ හමුදා නැගෙනහිර දෙමව්පියන්ට නියෝග කිරීම් පිළිබඳවද සඳහන් කරන එම සංවිධානය එවැනි නියෝග ප්‍රතික්ෂේප කළ පවුල්වලට හිංසා කිරීම් හා තර්ජනය කිරීම් ගැනද දරුවන් පාසල් යාමේදී කළ පැහැර ගැනීම් ගැනද සදහන් කරයි. මෙබඳු දරුණු අපරාධවලට සම්බන්ධ කරුණා දඩුවම්වලින් මිදීමට මුක්තියක් ලබා ඇති බවට චෝදනා කරන හියුමන් රයිට්ස් වොච් සංවිධානය දෙමළ ජාතික සන්ධානයට එරෙහිව යුද අපරාධ චෝදනා නැගීම සරදමක් බව පෙන්වා දෙයි.", "URL": "https://lankatruth.com/si/?p=6747", "Category": "පුවත්", "Parent URL": null}