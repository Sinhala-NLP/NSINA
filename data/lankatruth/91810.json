{"Source": "Lankatruth", "Timestamp": "March 28, 2020", "Headline": "කොරෝනා නිසා ලන්ඩන්වලදිත් ශ්‍රී ලාංකිකයෙක් මිය යයි", "News Content": "ලන්ඩන්වල හි ජීවත් වු 55 හැවිරිදි ශ්‍රී ලාංකික පුද්ගලයෙකු කොරෝනා වෛරසය ආසාදනය වීමෙන් මිය ගොස් තිබේ. මෙලෙස මිය ගොස් ඇත්තේ ලන්ඩන් නුවර ෆෙල්තම් ප්‍රදේශයේ පදිංචිව සිටි ලාංකිකයෙකි. මොහු මහරගම වත්තේගෙදර පදිංචි අයෙකි. කොරෝනා වයිරස ආසාදනය වී විදේශ රටකදී මියගිය දෙවැනි ලාංකිකයා මෙම පුද්ගලයාය. පළමුවැන්නා ලෙස ස්විට්සර්ලන්තයේ ජීවත් වූ ලාංකිකයෙකු ඉකුත් 25 වැනිදා මරණයට පත්වූ අතර අද (28) ලංකාවේදී ජීවිතක්ෂයට පත්වූ පුද්ගලයාද සමග ශ්‍රී ලාංකිකයින් තිදෙනෙකු මේ වනවිට ජීවිතක්ෂයට පත්ව තිබේ.", "URL": "https://lankatruth.com/si/?p=91810", "Category": "පුවත්", "Parent URL": null}