{"Source": "Lankatruth", "Timestamp": "March 29, 2020", "Headline": "ඉතාලියේ කොරෝනා මරණ දස දහස ඉක්මවයි", "News Content": "කොරෝනා හෙවත් කෝව්ඩ් 19 වෛරසයෙන් ඉතාලියේ සිදුවූ මරණ සංඛ්‍යාව අද (29) වනවිට දස දහස ඉක්මවා තිබේ. ඒ ගතවූ පැය 24 තුළදී පමණක් අලුතින් මරණ 889ක් වාර්තා වී තිබේ. නව කොරෝනා වෛරසය මේ වනවිට රටවල් 202ක පැතිර ගොස් ඇති අතර ලොව පුරා මරණ 31,073ක් වාර්තා වී තිබේ. හඳුනාගෙන ඇති ආසාදිතයින් ගණන 668,287කි. කෙසේවෙතත් ආසාදිතයින් 149,089 දෙනකු මේ වනවිට පූර්ණ සුවය ලබා සිටිති. චීනයද පසුකරමින් ලොව කොරෝනා වෛරස් ආසාදිතයින් වැඩිම පිරිසක් වාර්තාවු රට බවට පත්ව ඇති අමෙරිකාවෙන් අද වනවිට වාර්තාවී ඇති සමස්ත ආසාදිතයන් ගණන 124,697කි. ඉන් 2,229ක් මියගොස් තිබේ.", "URL": "https://lankatruth.com/si/?p=91827", "Category": "පුවත්", "Parent URL": null}