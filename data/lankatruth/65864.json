{"Source": "Lankatruth", "Timestamp": "December 29, 2018", "Headline": "පොලිසිය, මුද්‍රණ දෙපාර්තමේන්තුව ආරක්ෂක අමාත්‍යාංශයට – රාජ්‍ය මාධ්‍ය මංගලට", "News Content": "නව අමාත්‍ය මණ්ඩලයේ විෂයන් හා කාර්යයන් ප්‍රකාශයට පත් කරමින් ජනාධිපති මෛත්‍රීපාල සිරිසේන මහතාගේ අති විශේෂ ගැසට් නිවේදනයක් මගින් අදාළ අමාත්‍යවරුන් බාරයේ පැවතිය යුතු දෙපාර්තමේන්තු, සංස්ථා සහ ව්‍යවස්ථාපිත ආයතන ප්‍රකාශයට පත් කර තිබේ. ඒ අනුව ආරක්ෂක අමාත්‍යවරයා යටතට ත්‍රිවිධ හමුදාව මෙන්ම පොලිස් දෙපාර්තමේන්තුවද, රජයේ මුද්‍රණ දෙපාර්තමේන්තුව ද පත් කර තිබේ. ජාතික ප්‍රතිපත්ති, ආර්ථික කටයුතු, නැවත පදිංචි කිරීම් හා පුනරුත්තාපන, උතුරු පළාත් සංවර්ධන, වෘත්තීය පුහුණු හා නිපුණතා සංවර්ධන සහ යෞවන කටයුතු අමාත්‍යධුරය දරන අග්‍රාමාත්‍ය රනිල් වික්‍රමසිංහ මහතා යටතට ජාතික තරුණ සේවා සභාව, පුනරුත්තාපන කොමසාරිස් ජනරාල් කාර්යාලය, ජන හා සංඛ්‍යාලේඛන දෙපාර්තමේන්තුව පත් කර ඇති අතර ගැටුම්වලින් හානියට පත් දේපළ හා තැනැත්තන් පුනරුත්තාපනය කිරීම, ත්‍රස්ථවාදී ක්‍රියාවල යෙදී සිටි තැනැත්තන් නැවත සමාජගත කිරීම සඳහා ක්‍රමෝපායන් ක්‍රියාත්මක කිරීම ආදිය අග්‍රාමාත්‍යවරයාට පවරා ඇති විෂයන් හා කාර්යයන් යටතට අයත් වෙයි. එමෙන්ම මුදල් හා ජනමාධ්‍ය අමාත්‍යවරයා යටතට ශ්‍රි ලංකා ගුවන් විදුලි සංස්ථාව, රූපවාහිනී සංස්ථාව, ලේක්හවුස් ආයතනයද පවරා ඇත. [pdf-embedder url=”https://lankatruth.com/si/wp-content/uploads/2018/12/2103-33_S.pdf”]", "URL": "https://lankatruth.com/si/?p=65864", "Category": "පුවත්", "Parent URL": null}