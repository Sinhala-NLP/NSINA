{"Source": "Lankatruth", "Timestamp": "June 5, 2019", "Headline": "අයි.එස්. ත්‍රස්තයන්ට එරෙහිව ආණමඩුව මුස්ලිම් ජනතාව විරෝධතාවක", "News Content": "ආණමඩුව ප්‍රදේශයේ මුස්ලිම් ජාතිකයින් පිරිසක් අද(05) සංඝට්ටිකුලම දේවස්ථානය ඉදිරිපිටට රැස්වී අයි.එස්.අයි.එස්. ත්‍රස්තවාදීන්ට විරෝධය පළකර සිටිය හ. රාමසාන් උපවාසය අවසන් කිරීමෙන් පසු ප්‍රදේශයේ මුස්ලිම් ජනතාව පැයක පමණ විරෝධතාවයේ නිරත වූ අතර ඉන් පසුව ආණමඩුව ශාසනාරක්ෂක බල මංඩලයේ ලේඛකාධිකාරී වඩත්ත සෝමානන්ද හිමියන් වඩමවා ධර්ම දේශනාවක් ද පවත්වා අටපිරිකර පූජා කිරීමක් ද සිදුකෙරිණි. මෙහිදී අදහස් දැක්වූ සංඝට්ටිකුලම මුස්ලිම් දේවස්ථානයේ මොහොමඩ් අසිස් මව්ලවිතුමා… “අපි හරිම කම්පා වුනා අප්‍රේල් 21 ප්‍රහාර ගැන. ‍අද වන විට මේ අයි.එස් ත්‍රස්තවාදින් කරපු කාලකන්නි ප්‍රහාරය නිසා සමස්ථ මුස්ලිම් ජාතියට කරපු අවමානායක් ලෙසයි අපි දකින්නේ. මේ ප්‍රහාරය නිසා අපේ පිරිස් ගැන වපර ඇහින් බලන්න පුරුදු වුණා. මේ නිසා අපි අසරණ වුණා. අපිට කියන්න උවමනා අපි එදත් අදත් හෙටත් අයිඑස්.ත්‍රස්තවාදින්ට විරුද්ධයි කියලා. මෙම අවස්ථාවට වැඩම කල වඩත්තේ සෝමානන්ද හිමියන් පවසා සිටියේ, “ සිංහල බෞද්ධයින් කියන්නේ කාටවත් හිරිහැර කරන ජාතියක් නොවේයි .නමුත් යම් යම් සිදුවිම් නිසා ජාතින් ලෙස අපි වෙනස් විය යුතු නැහැ. අතීතයේ සිට අපි අතර තිබු මිත්‍රත්වය සහයෝගය තවදුරටත් පලදු නොකර ගමන් කිරීමයි අපේ අරමුණ. මේ අවස්ථාවේදි මේ කටයුත්ත ත්‍රස්තයින්ට ඔබ පාඩමක් කියා දිම. අද ඔබේ දරුවන් බිරින්දෑවරු පමණක් නොවෙයි ඥාතින්ද එක්වී මේ දේවස්ථානයේ රැදි සිට සවන් දිමත් ඉතා වැදගත් මෙයයි සහජීවනය. මේ කටයුත්ත මුදල් දී වත් ලබා ගන්න බැරි දෙයක් .බුදු දහම අනුව අපි එය ප්‍රාර්ථනා කරනවා“", "URL": "https://lankatruth.com/si/?p=75172", "Category": "පුවත්", "Parent URL": null}