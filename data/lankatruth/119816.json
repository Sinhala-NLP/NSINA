{"Source": "Lankatruth", "Timestamp": "July 18, 2021", "Headline": "කෙරවලපිටිය දෙන්නේ ඇමරිකාවේ සමාගමකට මිසක් ඇමරිකාවට නෙවෙයි… විමල් වීරවංස", "News Content": "කෙරවලපිටිය විදුලි බලාගාරය විකුණන්නේ ඇමරිකාවට නොව ඇමෙරිකානු සමාගමකට යැයි කර්මාන්ත ඇමැති විමල් වීරවංස සඳහන් කරයි. ඔහු මෙසේ පවසන්නේ කහටගහ මිනිරන් පතල නිරීක්ෂණ චාරිකාවකට එක්වෙමින් පසු මාධ්‍ය වෙත අදහස් පල කරමිනි. එහිදී ඔහු වැඩිදුරටත් දැක්වූ අදහස්, “ඇමරිකාවට දීමක් නෙවෙයි. ඇමරිකානු සමාගමකට දීමක් තමයි ඇත්තටම තියෙන්නේ. ඇත්තටම මුදල් අමාත්‍යශය සතු කොටස් විතරයි දීල තියෙන්නේ. නැතුව විදුලි බල මණ්ඩලය සතු කොටස් නෙවෙයි දීල තියෙන්නේ. රට මුහුණදීලා තියෙන විදේශ විනිමය අර්බුදයට පිළියමක් ලෙස මේ පියවර ගෙන තිබෙන බව තමයි මේක සාධාරණීකරණය කරන්න ජනාධිපතිතුමා කියල තියෙන්නේ” ඇමති විමල් වීරවංස දැඩි ඇමරිකන් විරෝධියෙකු ලෙස පසුගිය සමයේ පෙනී සිටි අතර වරෙක ඔහු ඇමරිකානු අන්තර් ජාල සෙවුම් පිවිසුමක් වන ගූගල් තහනම් කිරීමටත් එමෙන්ම වෙනත් ඇමරිකානු සන්නාම පවා මෙරටින් තහනම් කිරීමටත් යෝජනා කළේය. එහෙත් මෙරට විදුලි බලාගාර ඇමරිකාවට විකුණා දැමීම සම්බන්ධයෙන් අද ඇමති විමල් වීරවංස දරන්නේ මෙවැනි ස්ථාවරයකි.", "URL": "https://lankatruth.com/si/?p=119816", "Category": "පුවත්", "Parent URL": null}