{"Source": "Lankatruth", "Timestamp": "June 9, 2018", "Headline": "සයිටම් සමීර යලි රිමාන්ඩ්", "News Content": "සයිටම් ආයතනයේ හිටපු ප්‍රධාන විධායක නිලධාරී වෛද්‍ය සමීර සේනාරත්න මහතා මේ මස 14 වනදා දක්වා රිමාන්ඩ් බන්ධනාගාර ගත කර තිබේ. ව්‍යාජ පැමිණිලි ඉදිරිපත් කිරීම, පොලීසියට අසත්‍ය ප්‍රකාශ ලබාදීම සහ කුමන්ත්‍රණය කිරීම යන චෝදනා මොහුට විරුද්ධව පවතින අතර අද (9) පස්වරුවේ කඩුවෙල මහේස්ත්‍රාත්වරයා මෙම නියෝගය ලබා දී තිබේ. 2017 වසරේ පෙබරවාරි මස වෛද්‍ය සේනාරත්න මහතා ගමන්ගත් මෝටර් රථයට වෙඩි ප්‍රහාරයක් එල්ලකළ බවට සැළසුම් සහගතව පොලීසිය හා අධිකරණය නොමඟ යැවීම මත වෛද්‍යවරයා අත්අඩංගුවට ගැනුණි. සයිටම් විරෝධීන් විසින් සමීර සේනාරත්නට වෙඩි තැබුවේ යැයි හැඟවීම සඳහා සයිටම් ආයතනය වෙනුවෙන් මෙම වෙඩි තැබීමේ රංගණය සම්පූර්ණයේම ලක්මාල් විලත්ගමුව විසින් සැලසුම් කර තිබිණි.", "URL": "https://lankatruth.com/si/?p=54014", "Category": "පුවත්", "Parent URL": null}