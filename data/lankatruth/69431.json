{"Source": "Lankatruth", "Timestamp": "March 1, 2019", "Headline": "අනුර දිසානායකට වතුකරයෙනුත් උණුසුම් පිළිගැනීමක්", "News Content": "මෙරට බලයට පැමිණි පාලකයින් ඡන්දය ලබා ගැනිමේදි ලබාදුන් පොරොන්දු කිසිවක් ඉටු කර නොමැති බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. අනුර කුමාර දිසානායක මහතා මේ බව පැවසුවේ අද (01) දින සිට ලබන 03වනදා තෙක් වතු කම්කරු ජනතාවගේ දෛනික වැටුප් වැඩිවීම ඇතුළු ඔවුන් එදිනෙදා ජීවත්වීමේදී මුහුණ දෙන ප්‍රධාන ගැටළු සම්බන්ධයෙන් සාකච්ඡා කර ඒවාට විසඳුම් ලබාගැනීමට අවශ්‍ය ඉදිරි ක්‍රියාමාර්ග පිළිබඳ තීරණය කිරීම සඳහා නුවර එළිය දිස්ත්‍රික්කයේ සිදු කරන සංවාරය අතරතුර වතු ජනතාව අමතමිනි. ඒ අනුව අද දින ටෙම්පල්ස්ට්‍රෝ, ලොනැක් ඇතුළු වතුවලදී ප්‍රධාන ජනහමු පවත්වන ලදී. වතුකරයේ ජනතාවගේ ගැටළු සොයා බැලිම සඳහා ජනතා විමුක්ති පෙරමුණ විසින් සංවිධානය කර තිබු මෙම රැස්විමේදි වැඩි දුරටත් අදහස් දැක්වු අනුර දිසානායක මහතා කියා සිටියේ වසර 70ක් ම මේ රටේ බලයට පැමිණි පාලකයින් සහ වත්මන් පාලකයින්ද බලයට පැමිණිමට පෙර ජනතාවට පොරොන්දු වු කිසිවක් මේ වන තෙක් ඉටු කර නොමැති බවයි. තවදුරටත් ඔවුන් බලය ලබාගෙන රටේ ජනතාවගේ මුදල් සොරා ගැනිමට කටයුතු කරන බවත් එම යුගය අවසන් කළ යුතු කාලය එළඹ ඇති බවද මන්ත්‍රීවරයා පවසයි. ගොවියා, ධිවරයා සහ වතු කම්කරුවන් දැඩි පිඩාවට පත්ව සිටින බවත් මේ අතරින් වතු කම්කරුවන් දැඩි පිඩාවට පත්ව සිටින බව මන්ත්‍රීවරයා ප්‍රකාශ කළේය. වතු කම්කරුවන්ගේ වැටුප් වැඩි කිරිම සම්බන්ධයෙන් අත්සන් කළ අවබෝධතා ගිවිසුම තුළින් වතුකරයේ ජනතාව වතුකරය නියෝජනය කරන දෙමළ දේශපාලඥයන් විසින් පවා දි ඇති බවද අනුර කුමාර දිසානායක මන්ත්‍රීවරයා පවසයි. මෙම අවස්තාවට ජනතා විමුක්ති පෙරමුණේ නුවරඑලිය දිස්ත්‍රික් නායක අඹගමුව ප්‍රාදේශිය සභා මන්ත්‍රි මංජුල සුරවීර මහතා, සමස්ත ලංකා වතුකම්කරු සංගමයේ උප ලේකම් ක්‍රිෂ්නන් සෙල්වි මෙනවිය ඇතුළු වතු කම්කරුවෝ ද සහභාගි වී සිටියහ.” ජනතා විමුක්ති පෙරමුණේ නායක අනුර දිසානායක මහතා වතුකරයේ ජනතා ප්‍රශ්න විමසීමට පැමිණීම පිළිබඳව වතු කම්කරු ජනතාව තුළ මහත් ප්‍රසාදයක් දක්නට ලැබුණු අතර අනුර දිසානායක මහතාව ඔවුන් ඉතාමත් උණුසුම් අයුරින් පිළිගනු දක්නට ලැබිණි.", "URL": "https://lankatruth.com/si/?p=69431", "Category": "පුවත්", "Parent URL": null}