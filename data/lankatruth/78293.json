{"Source": "Lankatruth", "Timestamp": "July 28, 2019", "Headline": "කොළඹට ජල සැපයුම අඩාලවෙයි", "News Content": "කෝටිටේ ජුබිලි තටාකයට ජලය රැගෙන යන ප්‍රධාන නල මාර්ගයේ සිදු වූ හදිසි බිඳ වැටීමක් හේතුවෙන් කොළඹ ප්‍රදේශ රැසකට ජල සැපයුම අඩාල වී ඇති බව ජාතික ජල සම්පාදන හා ජලාපවාහන මණ්ඩලය සදහන් කරයි. අද (28) අළුයම 03.00ට පමණ එම බිදවැටීම සිදුව ඇති අතර ඒ හේතුවෙන් කෝට්ටේ, කඩුවෙල, මහරගම සහ බොරලැස්ගමුව යන නගර සහ මහ නගර සභා බල ප්‍රදේශවලටත්, කොළඹ 05,07,08 ප්‍රදේශවලටත් අද පස්වරු 03.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සදහන් කරයි. මේ අතර අදාල කාලය තුළ කොළඹ 03,04,06 ප්‍රදේශවලට අඩු පීඩන තත්ත්වයන් යටතේ ජල සැපයුම සිදු කරන බවද එම මණ්ඩලය වැඩිදුරටත් තහවුරු කරයි.", "URL": "https://lankatruth.com/si/?p=78293", "Category": "පුවත්", "Parent URL": null}