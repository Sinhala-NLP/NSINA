{"Source": "Lankatruth", "Timestamp": "August 16, 2017", "Headline": "ට්‍රම්ප්ගේ තර්ජනයන්ට එරෙහිව වෙනිසියුලානුවෝ වීදි බසිති!", "News Content": "ඇමෙරිකානු ජනාධිපති ඩොනල්ඩ් ට්‍රම්ප් වෙනිසියුලාවට එරෙහිව සිදු කරනු ලැබූයුද තර්ජනයට එරෙහිව සමාජ ක්‍රියාකාරීන්,වෘත්තීය සමිති සාමාජිකයින් ඇතුළු දස දහස් ගණන් වෙනිසියුලානු වැසියන් කරකාස් අගනුවරට රැස්ව විරෝධතා පවත්වා ඇතැයි වාර්තා වේ. විරෝධතාවයේ නිරත වෙනිසියුලානුවන් පවසා ඇත්තේ කිසිඳු දිනෙක ඇමෙරිකානු අධිරාජ්‍යවාදීන්ට තම රටට අත පෙවීමට කිසිඳු ඉඩක් ලබා නොදෙන බවත් ‘නිදහස‘ යන පාඨයට මුවා වීඅධිරාජ්‍යවාදීන් ලෝකය පුරා ලේ ගංගාවක් නිර්මාණය කර ඇති බවත් වර්තමානයේ අධිරාජ්‍යවාදීන්ගේ එම කුමන්ත්‍රණකාරී සැලසුම්වලට අනුව පලස්තීනය, සිරියාව, ලිබියාව,ඉරාකය වැනි රටවල ජනතාව තවමත් දස දහස් ගණනින් ජීවිතවලින් වන්දි ගෙවමින් සිටින බව ප්‍රකාශ කර ඇත. වෙනිසියුලාව සම්බන්ධයෙන් ඇමෙරිකානු ජනාධිපතිවරයා සිදු කළයුදවාදීප්‍රකාශය විවේචනයට ලක්වෙමින් ඇති අතර දැනටමත් ජපානය,චීනය,උරුගුවේ,බොලීවියාව යන රටවල් එම ප්‍රකාශයට සිය විරෝධය පළ කර ඇතැයි වාර්තා වේ.", "URL": "https://lankatruth.com/si/?p=39460", "Category": "විදෙස් පුවත්", "Parent URL": null}