{"Source": "Lankatruth", "Timestamp": "August 26, 2018", "Headline": "පෞද්ගලික රෝහල්වල අයකිරීම් සඳහා උපරිම මිලක් නියම වෙයි", "News Content": "පෞද්ගලික රෝහල්වලින් සිදුකෙරෙන විවිධ අයකිරීම් නියාමනය සඳහා රෙගුලාසි ඇතුළත් ගැසට් පත්‍රයක් ලබන සතියේ ප්‍රකාශයට පත් කිරීමට නියමිතව ඇත. ශල්‍යකර්ම, රසායනාගාර පරීක්ෂණ, දරු ප්‍රසූත ගාස්තු ඇතුළු විවිධ අයකිරීම් සඳහා පෞද්ගපික රෝහල්වලට නියාමනයක් ලබා දීම මෙමඟින් සිදුකරයි. ඊට අදාල වාර්තාව මේ වන විට සක්ස්කර ඇවසන් බවත් පෞද්ගලික රෝහල්වලදී සිදුකෙරෙන විවිධ අයකිරීම් 53ක් මෙමඟින් නියාමනය වන බවත් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසීය. නව රෙගුලාසි යටතේ උපරිම මිලක් නියම කෙරෙන අතර, රෝහල්වල තත්වය අනුව ඔවුන්ට ඊට නොවැඩි ගාස්තුවක් අයකිරීමේ නිදහස ලබා දී ඇත.", "URL": "https://lankatruth.com/si/?p=58378", "Category": "පුවත්", "Parent URL": null}