{"Source": "Lankatruth", "Timestamp": "September 6, 2019", "Headline": "අර්ජුන් මහේන්ද්‍රන් මෙරටට ගෙන්වීමට අදාල ලිපි ලේඛණවලට ජනාධිපති අත්සන් තබයි", "News Content": "හිටපු මහබැංකු අධිපති අර්ජුන මහේන්ද්‍රන් මෙරටට ගෙන්වාගැනීමට අදාලව නීතිපතිවරයා විසින් සකසන ලද ලිපි ලේඛන සඳහා ජනාධිපති මෛත්‍රිපාල සිරිසේන මහතා විසින් අද(06) අත්සන් තබා ඇත. මහබැංකු බැදුම්කර වංචාවේ නඩු කටයුතු සඳහා හිටපු මහබැංකු අධිපතිවරයා මෙරටට ගෙන්වාගැනීමට පිටු 21,000ක ලිපි ලේඛන සිංගප්පූරුවේ අදාල දෙපාර්තමේන්තු වෙත යොමුකළ යුතුව පවතින බව ජනාධිපති මාධ්‍ය අංශය නිවේදනය කර තිබේ. ඒ අනුව එම ලිපිලේඛන අද ජනාධිපතිවරයාගේ පරීක්ෂාවට ලක්වූ බවත් පසුව ආරක්ෂක අමාත්‍යවරයා ලෙස ජනාධිපති මෛත්‍රිපාල සිරිසේන මහතා විසින් එම ලිපි ලේඛන සහතික කළ බවත් ජනාධිපති මාධ්‍ය අංශය නිවේදනය කර ඇත. එම ලිපි ලේඛන විදේශ කටයුතු අමාත්‍යාංශය හරහා සිංගප්පූරුවේ අදාල ආයතන වෙත කඩිනමින් යොමුකරන බව ද එම නිවේදනයේ දැක්වේ.", "URL": "https://lankatruth.com/si/?p=80394", "Category": "පුවත්", "Parent URL": null}