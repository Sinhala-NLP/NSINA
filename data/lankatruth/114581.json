{"Source": "Lankatruth", "Timestamp": "April 9, 2021", "Headline": "පාම් තෙල් තහනමෙන් ආණ්ඩුවේ බෙදීම් තීව්‍ර වේ…", "News Content": "වහාම ක්‍රියාත්මක වන පරිදි පාම් තෙල් ආනයනය කිරීම තහනම් කරන බව ජනාධිපතිවරයා නිල නිවේදනයකින් දන්වා තිබුණද එම තීරණය වෙනස් විය හැකි බව වෙළඳ ඇමතිවරයා ප්‍රමුඛ ඇමතිවරුන් ප්‍රකාශ කිරීමත් සමග එම සිද්ධිය මුල්කරගෙන ආණ්ඩුව තුළ මත බෙදීම ඇති වී මේ වනවිට එය තීව්‍ර වී තිබේ. ජනාධිපති මාධ්‍ය අංශය විසින් ඊයේ (08) පාම් ඔයිල් තහනම සම්බන්ධයෙන් කරුණු පැහැදිලි කරමින් නිවේදනයක් නිකුත් කිරීමට පවා මෙම තත්වය බලපා ඇත. මාධ්‍ය නිවේදනයේ වැඩිදුරටත් මෙසේ සඳහන් වෙයි. ‘එසේ වුවද සම්මත ප්‍රමිතියෙන් යුත් පාම් ඔයිල් ප්‍රබේද බිස්කට්, රසකැවිලි සහ ඇතැම් පාන් වර්ග නිෂ්පාදනය සඳහා භාවිතා කරන බැවින්, එම සම්මත ප්‍රබේද ආනයනට කිසිදු බාධාවක් නොමැත.‘ යනුවෙන් කරුණු පැහැදිලි කිරීමට සිදුවී තිබේ.", "URL": "https://lankatruth.com/si/?p=114581", "Category": "පුවත්", "Parent URL": null}