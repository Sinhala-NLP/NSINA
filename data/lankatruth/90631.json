{"Source": "Lankatruth", "Timestamp": "March 6, 2020", "Headline": "රවී කරුණානායක ඇතුළු 10ක් අත්අඩංගුවට ගන්නැයි නියෝග", "News Content": "හිටපු අමාත්‍ය රවී කරුණානායක මහතා ඇතුළු 10 දෙනකු වහාම අත්අඩංගුවට ගන්නා ලෙස කොළඹ කොටුව මහේස්ත්‍රාත් රංග දිසානායක මහතා මීට ස්වල්ප මොහොතකට පෙර වරෙන්තු නිකුත් කළේය. එමෙන්ම මෙම නඩුවේ 10 වැනි සැකකරු වන බුද්ධික සරත්චන්ද්‍ර යන අයට වරෙන්තු නිකුත් කිරිම මහේස්ත්‍රාත්වරයා ප්‍රතික්ෂේප කර තිබේ. මෙලෙස වරෙන්තු නිකුත් කරනු ලැබූ වේ සැකකරුවන් සම්බන්ධයෙන් වැඩිදුරටත් නඩු කටයුතු ඉදිරියට පවත්වාගෙන යාමට අවශ්‍ය තරම් කරුණු ඉදිරිපත් වන බවට තීරණය කරමිනි. රවී කරුණානායක, අර්ජුන මහේන්දුන්, අර්ජුන් ඇලෝෂියස්, කසුන් පළිසේන, ජෙෆ්රි ආලෝෂියස්, රංජන් හුළුගල්ල, මුත්තුරාජා සුරේන්ද්‍රන්, අජාන් ගාර්දියෙ පුංචිහේවා, සංගරපිල්ලේ පදුමනාපන්, ඉන්දික සමන් කුමාර යන සැකකරුවන්ට එරෙහිව මෙලෙස වරෙන්තු නිකුත් කර ඇත. පර්පෙචුවල් ට්‍රෙෂරීස් ලිමිටඩ් සමාගමට සිතාසි නිකුත් කරන ලදී.", "URL": "https://lankatruth.com/si/?p=90631", "Category": "පුවත්", "Parent URL": null}