{"Source": "Lankatruth", "Timestamp": "May 30, 2019", "Headline": "සී.අයි.ඩී. ප්‍රධානියා සහ රාජ්‍ය බුද්ධි අංශ ප්‍රධානියා තේරීම් කාරක සභාවට කැඳවයි", "News Content": "පාස්කු ඉරිදා ප්‍රහාරය සම්බන්ධව සොයා බැලීමට පත්කළ විශේෂ පාර්ලිමේන්තු තේරීම් කාරක සභාව හමුවේ කරුණු දැක්වීමට අපරාධ පරීක්ෂණ දෙපාර්තමේන්තුවේ ප්‍රධානියා සහ රාජ්‍ය බුද්ධි අංශයේ ප්‍රධානියා කැඳවා තිබේ. මෙම තේරීම් කාරක සභාව ඊයේ(29) රැස්වූ අතර නැවත ලබන මස 4 වැනිදා පස්වරු 3.00ට පාර්ලිමේන්තුවේ දී රැස්වීමට නියමිතව ඇත. එදිනට මෙම මහත්වරුන්ට තේරීම් කාරක සභාව හමුවේ කරුණු දක්වන ලෙස දන්වා තිබේ. ඊයේ දිනයේ ආරක්ෂක ලේකම් විශ්‍රාමික ජනරාල් ශාන්ත කෝට්ටේගොඩ මහතා සහ ජාතික බුද්ධි ප්‍රධානී විශ්‍රාමික ජ්‍යෙෂ්ඨ නියෝජ්‍ය පොලිස්පති සිසිර මෙන්ඩිස් මහතා තේරීම් කාරක සභාව හමුවේ සාක්ෂි ලබාදුන්නේ ය.", "URL": "https://lankatruth.com/si/?p=74821", "Category": "පුවත්", "Parent URL": null}