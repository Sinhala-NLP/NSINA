{"Source": "Lankatruth", "Timestamp": "April 27, 2020", "Headline": "ඊයේ (26) දිනය තුළ පමණක් මෙරට කොරෝනා ආසාදිතයින් 63ක් හඳුනාගනියි", "News Content": "ශ්‍රී ලංකාවෙන් කොරෝනා අසාදිතයින් ගණන ඊයේ (26) මධ්‍යම රාත්‍රිය වනවිට 523 දක්වා ඉහළ ගොස් තිබේ. ඒ දිනක වැඩිම ආසාදිතයින් ගණන සටහන් කරමින් ඊයේ වාර්තා වූ ආසාදිතයින් 63 දෙනාද සමග ය. පසුගිය සදුදා සිට ගත වූ දින 06ක කාලය තුළ ආසාදිතයන් 252කු හදුනාගැණුනි. ඉන් වැඩිම පිරිසක් වාර්තා වුයේ වැලිසර නාවික හමුදා කඳවුරෙන්ය. මෙරට පළමු වරට රෝගීයෙකු ජනවාරි 27 වාර්තා වු අතර එම ආසාදිතයා චීන ජාතික කාන්තාවකි. එතැන් සිට පළමු රෝගීන් සිය දෙනා වාර්තාවීම සදහා දින 57ක් ගත වුණි. දෙවැනි රෝගීන් සිය දෙනා වාර්තාවීමට ගත වුයේ දින 20කි. තෙවැනි රෝගීන් සිය දෙනා වාර්තාවීමට දින 08ක් ගත වුණි. සිව්වැනි රෝගීන් සිය දෙනා දින 04ක් තුළ දී වාර්තා වූ අතර අවසන් සිය දෙනා වාර්තාවීමට ගත වුයේ දින 02ක් පමණයි. මේ වන විට පුද්ගලයන් 396ක් රෝහල්ගතව වෛද්‍ය ප්‍රතිකාර ලබති. මෙරට හදුනාගත් ආසාදිතයන්ගෙන් 120 දෙනෙකු පූර්ණය සුවය ලබා පිටත්ව ගොස් ඇත. මේ අතර තවත් පුද්ගලයින් 396ක් වෛද්‍ය අධීක්ෂණය යටතේ සිටිති. ලංකාවේ කොරෝනා ආසාදනය වීමෙන් පුද්ගලයින් 07 දෙනෙක් ජීවික්ෂයට පත්වූහ.", "URL": "https://lankatruth.com/si/?p=92806", "Category": "පුවත්", "Parent URL": null}