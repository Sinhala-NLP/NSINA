{"Source": "Lankatruth", "Timestamp": "November 11, 2020", "Headline": "පෝර්ට් සිටි සේවකයින් 47කට කොරෝනා…", "News Content": "කොළඹ වරාය නගර ව්‍යාපෘතියේ සේවය කරන පුද්ගලයන් 47 දෙනෙකුට කොවිඩ් 19 වෛරසය ආසාදනය වී ඇති බව තහවුරු කරගෙන තිබෙනවා. මෙම 47 දෙනා අතර චීන ජාතිකයන් සිව් දෙනෙකුද වන බවයි වාර්තා වන්නේ. මේ අතර ගාලු මුවදොර ඉදිරිපිට තවත් ඉදිකිරීම් ව්‍යාපෘතියක සේවය කරන ඉන්දීය ජාතිකයන් 49 දෙනෙකුට වෛරසය ආසාදනය වී ඇති බව හඳුනාගෙන තිබේ. එම ස්ථානයේ සේවය කරන තවත් 200 කට ආසන්න පිරිසක් ඔවුන් නවාතැන් ගෙන සිටින රත්මලාන ප්‍රදේශයේ ස්ථානයක නිරෝධායනය වෙමින් සිටින බව වාර්තා වේ.", "URL": "https://lankatruth.com/si/?p=99852", "Category": "පුවත්", "Parent URL": null}