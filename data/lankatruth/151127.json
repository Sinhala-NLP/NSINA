{"Source": "Lankatruth", "Timestamp": "September 8, 2023", "Headline": "රනිල් පාසල් සිසුන්ට චුයින්ගම් බෙදයි", "News Content": "මුදල් ඇමති රනිල් වික්‍රමසිංහ මේ වනවිට විශ්ව විද්‍යාල ආචාර්යවරුන් ඇතුළු වෘත්තිකයන් මත පටවා තිබෙන අසීමිත බදු බර හේතුවෙන් රට අත්හැර යමින් සිටින අතර නව විශ්ව විද්‍යාල 10ක් ඉදිරියේදී ආරම්භ කරන බව ප්‍රකාශ කර තිබේ. ඔහු මේ බව ප්‍රකාශ කර තිබෙන්නේ රත්නපුර සීවලී මධ්‍ය මහා විද්‍යාලයේ ශිෂ්‍ය පාර්ලිමේන්තුව අමතමින් ය. එම ශිෂ්‍ය පාර්ලිමේන්තුවේ නියෝජිතයන් ජනාධිපති කාර්යාලය නැරඹීමට පැමිණි අවස්ථාවේදී නව විශ්ව විද්‍යාල 10ක් ආරම්භ කරන බව ප්‍රකාශ කර ඇත.  ඊට අමතරව, ඇමරිකාව එංගලන්තය වැනි විදේශ රටවල උසස් අධ්‍යාපනය ලැබීමට බලාපොරොත්තු වෙන සිසුන් හට ණය ක්‍රමයක් හඳුන්වා දෙන බව ද පවසා තිබේ. මෙරට සුළු හා මධ්‍ය පරිමාණ කර්මාන්තකරුවන් උසුළා ගත නොහැකි ණය පොලී බර සහ බදු බර හේතුවෙන් කඩා වැටෙමින් තිබෙන පසුබිමක පාසල් දරුවන් ඉදිරියේ මෙම ප්‍රකාශය කර තිබීම උත්ප්‍රාසය දනවන්නකි.", "URL": "https://lankatruth.com/si/?p=151127", "Category": "පුවත්", "Parent URL": null}