{"Source": "Lankatruth", "Timestamp": "May 18, 2017", "Headline": "හමුදා රහස් හෙළිකළ චෙල්සා මැනිං එළියට", "News Content": "විකිලීස් වෙබ් අඩවියට එක්සත් ජනපද හමුදාවේ රහස් ලේඛන 700,000ක් මුදා හැරි බවට වරදකරු වී වසර 35ක සිරදඬුවම් ලැබ සිටි චෙල්සා මැනිං නම් හිටපු මැරීන් සෙබලා ඊයේ (17) නිදහස ලැබීමට නියමිතව තිබිණි. 2010 ජූලි මාසයේ සිට වසර 07ක සිර දඬුවම් විඳීමෙන් පසුව ඇය නිදහස ලබන්නේ සිය ධුරයෙන් ඉවත්වී යාමට පෙර ජනාධිපති බැරැක් ඔබාමා විසින් අත්සන් කරන ලද සමාවක් හේතුවෙනි. එම සමාව නොලබන්නට ඇය නිදහස ලැබීමට නියමිතව තිබුණේ 2045 වසරේදි ය. 2010දි වරදට ලක්වන අවස්ථාවේ එක්සත් ජනපද මරීන් හමුදාවේ බ්‍රැඩිලි නම් සෙබළෙකු වශයෙන් සිටියද ඔහු පසුව ලිංගිකත්වය වෙනස් කර ගනිමින් චෙල්සා මැනිං බවට පත්වි ය.", "URL": "https://lankatruth.com/si/?p=34591", "Category": "විදෙස් පුවත්", "Parent URL": null}