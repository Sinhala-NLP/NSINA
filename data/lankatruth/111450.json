{"Source": "Lankatruth", "Timestamp": "February 25, 2021", "Headline": "ලංකා ආණ්ඩුවේ ඉන්නේ රාජපක්ෂලා විතරමද ? – පකිස්තානුවෝ ඉම්රාන්ගෙන් අසයි", "News Content": "දෙදින නිළ සංචාරයකට ශ්‍රි ලංකාවට පැමිණි පකිස්තානු අගමැති ඉම්රාන් කාන් දෙරට අතර ගිවිසුම් කිහිපයක් අත්සන් කිරීමෙන් පසු ඊයේ (24) නැවත පකිස්තානය බලා පිටත්ව ගියේය. ශ්‍රී ලංකාවේ ගත කළ කාලය තුළ ගත් චායාරූප කිහිපයක් අගමැති ඉම්රාන් කාන්ගේ නිළ ෆේස්බුක් පිටුවේ පල කර තිබේ. එයින් එක් චායාරූපයක් වන්නේ හිටපු ක්‍රිකට් ක්‍රිඩකයෙකු වන පකිස්තානු අගමැතිවරයා සිය අත්සන යෙදු ක්‍රිකට් පිත්තක් ශ්‍රී ලංකාවේ ක්‍රීඩා අමාත්‍ය නාමල් රාජපක්ෂ හට පිරිනමන අවස්ථාවයි. එම චායාරුපයට පාකිස්තානුවන් දහස් ගණනක් ප්‍රතිචාර දක්වා ඇති අතර ඔවුන් විසින් අගමැති ඉම්රාන් කාන්ගෙන් අසා ඇති ප්‍රධාන ප්‍රශ්නයක් වන්නේ “ශ්‍රී ලංකා ආන්ඩුවේ ඉන්නේ රාජපක්ෂලා විතරමද?” යන්නයි.", "URL": "https://lankatruth.com/si/?p=111450", "Category": "පුවත්", "Parent URL": null}