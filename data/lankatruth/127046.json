{"Source": "Lankatruth", "Timestamp": "December 16, 2021", "Headline": "හයිටි ජනාධිපතිවරයා ඝාතණය කුඩු ජාවාරම් කරුවන්ගේ වැඩක් !", "News Content": "Newyork Time පුවත්පතේ නවතම හෙළිදරව්වක් අනුව ජුලි 7 වැනිදා හයිටියේ හිටපු ජනාධිපති jovenel MOISE ඝාතණය සිදුකර ඇත්තේ ඔහුගේ බිරිඳගේ සාක්‍ෂියට අනුව දකුණු ඇමරිකා හා ඇමරිකානු දේශපාලකයන්ගේ ඒකාබද්ධ මෙහෙයුමක් මගිනි. ඝාතනයට පැමිණි සහාසිකයින් නිවස පුරා පීරමින් රහසිගත ලියවිල්ලක් සෙවූ බව ඇය අගෝස්තු 1 වැනිදා CNN සේවයට පවසා ඇත. හිටපු ජනාධිපතිවරයා සතුව ඇමරිකාව හා දකුණු ඇමරිකානු රටවල මාෆියා සංවිධානය සමග මත්ද්‍රව්‍ය ජාවාරමට සම්බන්ධ ප්‍රකට පුද්ගලයින් රාශියක ලැයිස්තුවක් පැවති බවත් එය ඔහු විසින් ඇමරිකානු රජයට ලබා දීමට සුදානම් වීම හේතුවෙන් මෙම ඝාතනය අදාළ පුද්ගලයින් විසින් සිදුකර ඇති බව NEWYORK TIMES පුවත්පත සඳහන් කරයි. “ඒ අවස්ථාවේ මා සිටියේ බිම වැතිරිලා. මා දුටුවේ එහාට මෙහාට දුවන ඔවුන්ගේ බුට් පමණයි. ඔවුන් දිගින් දිගටම කිසියම් පුද්ගලයින්ගේ ලැයිස්තුවක් සොයමින් සිටියා. පසුව ඔවුන් සොයපු දේ ඔවුන්ට සොයා ගැනීමට හැකි වුනා”. MARTINE MOISE මහත්මිය CNN පුවත් සේවයට පවසා සිටියාය. මේ සම්බන්ධයෙන් විමර්ෂණය කරනු ලබන හයිටි පොලීසියේ ප්‍රධානීන් 4 දෙනෙකු සිදුකරන ලද ප්‍රකාශ උපුටා දක්වන Newyork Time පුවත්පත සඳහන් කරනුයේ අදාළ ලැයිස්තුව මෙම ඝාතනයේ ප්‍රධාන අරමුණ වූ බව අත් අඩංගුවට පත් සැකකරුවන් විසින්ද හෙළි කර ඇති බවයි. මත්ද්‍රව්‍ය ජාවාරම සමග බැඳුනු ප්‍රකට පුද්ගලයින් පිළිබඳව විමර්ශනය සඳහාද අදාළ පොලිස් නිලධාරීන් සම්බන්ධ වී ඇති අතර හිටපු ජනාධිපතිවරයා ඔවුන්ට පවසා ඇත්තේ සියළු තොරතුරු සොයාගන්නා තුරු අදාළ ලැයිස්තුව හයිටි රජයේ කිසිදු ප්‍රබලයෙකුට කිසිදු තොරතුරක් හෙළි නොකරන ලෙස තරයේ ඉල්ලා සිටි බවයි. මේ අනුව Newyork Times පුවත්පත සඳහන් කරනුයේ හිටපු ජනාධිපතිවරයාගේ ඝාතණය ඒ අනුව ඔහු විසින් ඇමරිකානු මහාද්වීපයේ මත්ද්‍රව්‍ය ජාවාරමට එරෙහිව සිදුකල විමර්ශනය හේතුවෙන් සිදු වී ඇති බවට අවසානයේ නිගමනය කල හැකි බවයි.", "URL": "https://lankatruth.com/si/?p=127046", "Category": "පුවත්", "Parent URL": null}