{"Source": "Lankatruth", "Timestamp": "March 12, 2020", "Headline": "මේ සතියේ දෙවතාවක් කොළඹ කොටස් වෙළඳපොල ගනුදෙනු අත්හිටුවයි", "News Content": "කොළඹ කොටස් වෙළඳපොලේ S&P SL20 මිල දර්ශකය 5.05%කින් පහත වැටීමත් සමඟ අද (12) දහවල් ද එහි ගනුදෙනු තාවකාලිකව අත්හිටුවා තිබේ. පසුගිය 10 වනදාද උදෑසන ගනුදෙනු ආරම්භ කර සුළු වේලාවකින්ම පැය බාගයක කාලයක් සඳහා ගනුදෙනු අත්හිටුවීමට සිදුවූයේ මේ ආකාරයෙන්ම S&P SL20 මිල දර්ශකය 5%කින් පහත වැටීම නිසාය. ඒ අනුව මෙම තත්වය මේ සතිය තුළ දෙවතාවක් උද්ගත වී ඇති අතර මෙය ආර්ථිකයට දැඩි ලෙස බලපානු ඇත.", "URL": "https://lankatruth.com/si/?p=90911", "Category": "ආර්ථික පුවත්", "Parent URL": null}