{"Source": "Lankatruth", "Timestamp": "October 24, 2011", "Headline": "වතුකරයේ තරුණයන්ට රැකියා වෙනුවට නිල් චිත්‍රපටි සහ ගංජා", "News Content": "නුවරඑළිය, බදුල්ල, මහනුවර, මාතලේ, ගාල්ල, කළුතර ඇතුළු දිස්ත්‍රික්ක ගණනාවක වතු ලයිම් නිවාස ආශ්‍රිතව තරුණයන් අතර නිල් විත්‍රපට සහ ගංජා මත්ද්‍රව්‍ය වේගයෙන් ව්‍යාප්ත වෙමින් තිබේ. වැඩිහිටියන් දිනපතා තේ සහ රබර් වතුවල දෛනික වැඩට පිටවී පසු ලයිම් තුළ රැදෙන පාසල් නොයන සහ රැකියා විරහිත වයස අවුරුදු 16 – 25 පමණ අතර තරුණයන් විශාල පිරිසක් මෙම මත්ද්‍රව්‍ය සහ නිල් චිත්‍රපට වලට ඇබ්බැහිවී සිටිති. මේ නිසා ඉදිරියේදී වතු කම්කරු ජීවිත විශාල අර්බුද රැසකට යොමුවනු ඇති බව නම හෙලිනොකළ උසස් පොලිස් නිලධාරියෙකු ලංකා ටෲත් වෙබ් අඩවියට පැවසීය. වතු ලයිම් නිවාසවල ජීවත්වන සිංහල සහ දෙමළ යන ජාතිකත්ව දෙකටම අයත් තරුණයන් භේදයකින් තොරව මෙම ව්‍යසනයන්ට ගොදුරු වී ඇති බවද මේ තත්වය යටතේම දැනට ඉතා අල්ප වශයෙන් වතුකරයේ තරුණයන් අතර පවතින අන්තර්ජාල පහසුකම් ඉදිරියේදී ව්‍යාප්ත වූවහොත් තත්වය ඉතාම බරපතළ වනු ඇති බවද ඔහු වැඩිදුරටත් කීය.", "URL": "https://lankatruth.com/si/?p=85", "Category": "පුවත්", "Parent URL": null}