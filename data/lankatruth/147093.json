{"Source": "Lankatruth", "Timestamp": "May 17, 2023", "Headline": "O/L ගැන දැනුම්දීමක්", "News Content": "අධ්‍යයන පොදු සහතික පත්‍ර සාමාන්‍ය පෙළ 2022 (2023) විභාගය මැයි 29 වන දින සිට ජුනි මස 08 වනදා දක්වා විභාග මධ්‍යස්ථාන 3,568කදී පැවැත්වීමට නියමිත බව විභාග දෙපාර්තමේන්තුව නිවේදනය කරයි. ඒ අනුව විභාග ප්‍රවේශපත්‍ර නොලද පාසල් විභාග අපේක්ෂකයින්ගේ ප්‍රවේශපත්‍ර පාසල් ප්‍රධානීන් වෙතද පෞද්ගලික විභාග අපේක්ෂකයින්ගේ ප්‍රවේශපත්‍ර අදාළ අයදුම්කරුවන් වෙතද බාගත කිරීමේ අවස්ථාවද මෙම මස 18 වනදා සිට ලබාදෙන බව විභාග දෙපාර්තමේන්තුව සඳහන් කරයි. විභාග දෙපාර්තමේන්තුවේ නිල වෙබ් අඩවිය වන ශ්‍රී ලංකා විභාග දෙපාර්තමේන්තුව වෙත පිවිසීමෙන් ඒ සඳහා අවස්ථාව පවතින බව එම දෙපාර්තමේන්තුව වැඩිදුරටත් සඳහන් කරයි.", "URL": "https://lankatruth.com/si/?p=147093", "Category": "පුවත්", "Parent URL": null}