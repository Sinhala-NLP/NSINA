{"Source": "Lankatruth", "Timestamp": "September 14, 2017", "Headline": "වැටුප් වැඩිකිරීම් එපා – වංචණිකයන්ට වහාම දඬුවම් දෙනු! VIDEO", "News Content": "මේ වනවිට ආණ්ඩුව විදුලි සේවක වැඩ වර්ජනය නතර කර ගැනීම සඳහා, සේවක වැටුප් වැඩිවීමක් ලබාදී සේවකයන්ට අල්ලස් දීමට උත්සාහ කරන බවත් තමන්ට වැටුප් වැඩිවීමක් අවශ්‍ය නොවන බවත් අවශ්‍යව ඇත්තේ විදුලි බල මණ්ඩලය තුළ වංචා හා දූෂණ සිදු කරමින් විදුලි පාරිභෝගිකයාගේ විදුලි බිලට පවා එහි බර පටවමින් කටයුතු කරණ වංචණිකයින්ට එරෙහිව නීතිය ක්‍රියාත්මක කිරීම බවත් සඳහන් කළ ලංකා විදුලිබල මණ්ඩල ඒකාබද්ධ වෘත්තීය සමිති සන්ධානය වෙනුවෙන් ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා වැඩිදුරටත් පැවසූවේ තම හඬට පාලකයන් කන් නොදෙන්නේනම් පැය 48ක වැඩ වර්ජනය අඛණ්ඩ වැඩ වර්ජනයක් දක්වා ක්‍රියාත්මක කරන බවයි. ඔහු මේ බව පැවසූවේ ලංකා විදුලිබල මණ්ඩලයේ සිදුවී ඇති බරලතල මූල්‍ය වංචා සම්බන්ධව ලංකා විදුලිබල මණ්ඩලයේ ඒකාබද්ධ වෘත්තීය සමිති සන්ධානය විසින් පොලිස් මූල්‍ය අපරාධ විමර්ශන කොට්ඨාශයට පැමිණිල්ලක් භාරදීමට අද (14) පෙරවරුවේ එහි පැමිණි අවස්ථාවේදී ය.", "URL": "https://lankatruth.com/si/?p=40902", "Category": "පුවත්", "Parent URL": null}