{"Source": "Lankatruth", "Timestamp": "March 6, 2021", "Headline": "පොහොට්ටුවේ කචල් – රෝහණ දිසානායක ඉල්ලා අස්වෙයි", "News Content": "මාතලේ දිස්ත්‍රීක්කයේ සංවර්ධන කටයුතු සිදු කිරීමේදීකුමන්ත්‍රණකාරී ලෙස කටයුතු සිදුවෙමින් ඇතැයි චෝදනා කරමින් පාර්ලිමේන්තු මන්ත්‍රී රෝහණ දිසානායක මාතලේ දිස්ත්‍රික් සංවර්ධන කමිටු සාමාජිකත්වයෙන් ඉල්ලා අස්වන බව පවසා තිබේ. ශ්‍රීලංකා පොදුජන පෙරමුණ නියෝජනය කරමින් පසුගිය පාර්ලිමේන්තු මැතිවරණයේදී මාතලේ දිස්ත්‍රීක්කයෙන් පාර්ලිමේන්තුවට පිවිසි රෝහණ දිසානායක මහතා ශ්‍රීලංකා නිදහස් පක්ෂය නියෝජනය කරනු ලබයි. මාතලේ දිස්ත්‍රීක් සංවර්ධන කමිටු රැස්වීම මධ්‍යම පළාත් ආණ්ඩුකාර ලලිත් යූ. ගමගේ මහතාගේ ප්‍රධානත්වයෙන් ඊයේ (05) දිනයේදී රැස්වූ අවස්ථාවේදීපාර්ලිමේන්තු මන්ත්‍රීරෝහණ දිසානායක මේ බව ප්‍රකාශ කර තිබේ. මන්ත්‍රීවරයාගේ ප්‍රකාශයත් සමඟ රැස්වීමේදී උණුසුම් තත්වයක් හටගෙන ඇති අතර ඉල්ලා අස්වීම පිළිබඳව තමන් ආණ්ඩුවේ ප්‍රධානීන්ට දන්වන බවත් ඉදිරි සංවර්ධන කමිටු රැස්වීම් වලට සහභාගී නොවන බවද ඔහු එහිදීපවසා ඇත.", "URL": "https://lankatruth.com/si/?p=112093", "Category": "පුවත්", "Parent URL": null}