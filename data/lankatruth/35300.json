{"Source": "Lankatruth", "Timestamp": "June 1, 2017", "Headline": "අනුර සේනානායක තවදුරටත් රක්ෂිත බන්ධනාගාරයට", "News Content": "ප්‍රසිද්ධ රගර් ක්‍රීඩක වසීම් තාජුඩීන් ඝාතනයට අනුබල දීම සහ පරීක්ෂණ වෙනතක යොමු කිරීම ආදී චෝදනා සම්බන්ධයෙන් රක්ෂිත බන්ධනාගාර ගත කර සිටින හිටපු නියෝජ්‍ය පොලිස්පති අනුර සේනානායක මහතා තවදුරටත් රක්ෂිත බන්ධනාග භාරයේ තැබීමට කොළඹ අතිරේක මහේස්ත්‍රාත් ජෙයරාම් ට්‍රොස්කි මහතා නියෝග කර තිබේ. ඒ අනුව අනුර සේනානායක මහතා ලබන ජුලි 15 දක්වා රක්ෂිත බන්ධනාගාරගතව තැබීමට නියෝග කර ඇත. රක්ෂිත බන්ධනාගාර කර වසරක කාල සිමාවක් ඉක්මවා ඇති බැවින් ඔහුව මුදා හරින ලෙස ඔහු වෙනුවෙන් පෙනී සිටි නීතිඥවරයා අධිකරණයට පැවසුවද අනුර සේනානායක මහතාට එරෙහිව පනවා ඇති චෝදනා සම්බන්ධයෙන් ඇප දීමට බලය ඇත්තේ මහාධිකරණයට බව මහේස්ත්‍රාත්වරයා ප්‍රකාශ කර ඇත.", "URL": "https://lankatruth.com/si/?p=35300", "Category": "පුවත්", "Parent URL": null}