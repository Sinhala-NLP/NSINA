{"Source": "Lankatruth", "Timestamp": "September 9, 2021", "Headline": "ආණ්ඩුවට නෑසෙන විද්වත් අදහසක් මෙන්න", "News Content": "පවතින වසංගත තත්වය හමුවේ වගකිමෙන් ක්‍රියාකරන ආණ්ඩු පිළිබඳව රටේ විවිධ ක්ෂේත්‍රවල විද්වතුන් තම මත පළකරමින් තිබෙන අතර කොළඹ විශ්ව විද්‍යාලයේ ආර්ථික විද්‍යා අධ්‍යයන අංශයේ ආචාර්ය ප්‍රියංග දුණුසිංහ ඉදිරිපත් කර තිබූ අදහස් ද මේ අතරට අලුතින්ම එක්වීතිබේ.  ඊයේ (08) ලංකාදීප පුවත්පතට ලබාදී තිබූ සම්මුඛ සාකච්ඡාවකදී ආචාර්යවරයා පළ කළ අදහස් කෙරෙහි විශේෂ අවධානයක් යොමු කළ යුතුය. “නවසීලන්තය වැනි රටවල් පමණක් නොවේ බංගලාදේශය, පකිස්තානය වැනි රටවල් වුවත් කොරෝනා මර්දනයේදී වැඩ සටහන් පෙළ ගැස්වූයේ එය ජාතික ව්‍යසනයක් හැටියට සළකා ය. ආගමික, දේශපාලනික හා අනෙකුත් කොටස් එකතුකර ගෙන ය. මේ හරහා එම වසංගතයට එරෙහි සටන ජාතික සටනක් බවට පරිවර්තනය කර ගැනීමට එම රටවල් කටයුතු කර තිබේ.” යනුවෙන් කරුණු දක්වා ඇත. වැඩිදුරටත් ආචාර්යවරයා සඳහන් කර තිබෙන්නේ “ලෝකයේ ගමන්මග වෙනස් කර ඇත්තේ ඉතිහාසය පුරාම තීරණාත්මක අවස්ථා මගිනි. මෙයද යම් කිසි ආකාරයකට ලංකාවේ ගමන් මග වෙනස් කර ගත හැකි තීරණාත්මක අවස්ථාවකි. දැනට සිදුව ඇත්තේ දැන හෝ නොදැන රජයෙන් මෙම අවස්ථාව මග හැරීමය. ඒකාබාද්ධවීම වෙනුවට බෙදීම ය. ආණ්ඩුව දෘෂ්ඨිමය අවුල කොතරම් දුරට වර්ධනය වීද යත්, අද වන විට වසංගතය විසින් ආණ්ඩුව හා සෙසු කොටස් අතර පමණක් නොව ආණ්ඩුව අභ්‍යන්තරයේ බෙදීම් ද වර්ධනය කරනු ලැබ තිබේ. මහාචාර්ය තිස්ස විතාරණවැනි ප්‍රාමාණිකයන් ප්‍රසිද්ධියේම ජනමාධ්‍යට ලබා දෙන සාකච්ඡාවලින් ආණ්ඩුවේ ඇමතිවරුන්ගේ කණස්සලු කතාවලින් කියවෙන්නේ එයයි.” යනුවෙන් අදහස් පළකර ඇත. බෙදී​මේ වෙන්වීමේ ආනිසංස – ලංකාදීප ඔන්ලයින්", "URL": "https://lankatruth.com/si/?p=122787", "Category": "පුවත්", "Parent URL": null}