{"Source": "Lankatruth", "Timestamp": "December 1, 2011", "Headline": "කැනඩා රාජ්‍යතාන්ත්‍රකයින් හා ජවිපෙ නායක අතර හමුවක්", "News Content": "අද (01) කැනේඩියානු රජයේ දකුණු ආසියානු ජාත්‍යන්තර කටයුතු පිළිබද විශ්ලේෂක ජ්වාද් කුරේෂි මහතා සහ මහකොමසාරිස් කාර්යාලයේ දේශපාලන හා ආර්ථික ලේකම් මෙගාන් ෆෝස්ටර්ස් මහත්මිය, ජනතා විමුක්ති පෙරමුණේ නායක සෝමවංශ අමරසිංහමහතා සමග සාකච්ඡාවක් පැවැත්වූ බව ජනතා විමුක්ති පෙරමුණේ මාධ්‍ය ඒකකය පවසයි. ජනතා විමුක්ති පෙරමුණේ ප්‍රධාන කාර්යාලයේදී පැවති මෙම හමුවේදී ශ්‍රී ලංකාවේ ආර්ථික – දේශපාලන තත්වය, කලාපීය දේශපාලන තත්වයන් සහ ජාත්‍යන්තර දේශපාලනතත්වයන් පදනම් වී තිබේ. ශ්‍රී ලංකාව පිළිබද සාකච්ඡාවේදී 2009 කොටි සංවිධානය යුධමය වශයෙන් පරාජය කිරීමෙන් පසු ගෙවුණු වසර දෙකහමාර තුළරජයේ ආර්ථික දේශපාලන වෙනස්කම් පිළිබදවත් රටේ ප්‍රජාතන්ත්‍රවාදය පිළිබදවත් උතුරේ ආර්ථිකය පිළිබදවත් ජාතිකසමගිය හා සංහිදියාව පිළිබදවත් සාකච්ඡා කර ඇත. ශ්‍රී ලංකාව මුහුණපා ඇති ආර්ථික දේශපාලන අභියෝග පිළිබදවදවිශේෂයෙන් සාකච්ඡාකර ඇති අතර එහිදී ‍ජවිපෙ නායක සෝමවංශ අමරසිංහ මහතා තම පක්ෂයේ ස්ථාවරය පැහැදිලිකර ඇත. බලය බෙදීම පිළීබද ජවිපෙ ස්ථාවරය සම්බන්ධයෙන් නැගූ ප්‍රශ්නයකට පිළිතුරු දෙමින් අමරසිංහ මහතා පවසා ඇත්තේ,රටේ ජාතික ගැටලුවක් ඇතැයි තමන් පිළිගන්නා බවය. එහෙත් බලය බෙදීම එයට විසදුමක්නොවන බව පවසා ඇති ඔහු වැඩිදුරටත් ප්‍රකාශකර ඇත්තේ, රටේ මුළු දෙමළ ජනගහනයෙන් හරි අඩකටත් වඩා වැඩි ප්‍රමාණයක්උතුර සහ නැගෙනහිර නොවන ප්‍රදේශවල වාසය කරන බවත් මෙවැනි තත්වයක් තුළ බලය බෙදීම ගැටලුව විසදනවාට වඩා තවත්තීව්‍ර කරන්නක් වන බවය. ‍මෙම ගැටලුවට විසදුම විය යුත්තේ, බලය බෙදීම වෙනුවට උතුරේ ප්‍රජාතන්ත්‍රවාදය, සමානාත්මතාවය හාසමාන අවස්ථා ස්ථාපිත කිරීමෙන් බවද පැහැදිලි කර ඇත. ජ්වාද් කුරේෂි මහතා ජනතා විමුක්ති පෙරමුනේ භාෂා ප්‍රතිපත්තිය සම්බන්ධයෙන් විමසූ අවස්ථාවේ ජවි‍පෙ නායක සෝමවංශඅමරසිංහ මහතා පැහැදලි කර ඇත්තේ, සිංහල, දෙමළ, ඉංග්‍රීසි යන භාෂා තුනම රාජ්‍ය භාෂා වෙනුවට ජාතික භාෂා බවට පත් වියයුතුයැයි පිළිගන්නා බව පවසා ඇත. පුරවැසියන්ට තමන්ගේ අවශ්‍ය පරිදි ඕනෑම භාෂාවකින් කටයුතු කිරීමේනිදහසක් ඇතැයි තමන් පිළිගන්නා‍ බවය. දේශපාලන ප්‍රතිසංස්කරණ සම්බන්ධයෙන් සාකච්ඡා කරද්දී ජවිපෙ ප්‍රධානත්වයෙන් 2001 දී පාර්ලිමේන්තුවට ගෙනා 17 වනසංශෝධනය පිළිබදවත් ඒ සදහා පාර්ලිමේන්තුවේ සියලුම මන්ත්‍රීවරුන්ගේ එකගතාවය දිනාගැනීමට හැකිවීම ගැනත්පැහැදිලිකර ඇත. එම සංශෝධනයේදී පිහිටවූ අධිකරණ, පොලිස්, රාජ්‍ය සේවය, මාධ්‍ය හා මැතිවරණ ස්වාධීන කොමිසම් සභාපහ පිළිබදවත් එහි ඇති වටිනාකම පිළිබදවත් පැහැදිලි කර ඇත. මෙහිදී ජනතා විමුක්ති පෙරමුණේ විදේශ ප්‍රතිපත්තිය පිළිබද ප්‍රශ්න කිරීමේදී අමරසිංහ මහතා ප්‍රකාශකර ඇත්තේ, වත්මන්ආණ්ඩුව සම්බන්ධයෙන් තමන්ට බරපතළ විවේචනයක් ඇතත් රටේ ස්වෛරීභාවය කෙළසන ආකාරයේ කිසිදු විදේශ මැදිහත්වීමකටතමන් එකග නොවන බවය. මෙම අවස්ථාවට ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතාදසහභාගිවී ඇත.", "URL": "https://lankatruth.com/si/?p=410", "Category": "පුවත්", "Parent URL": null}