{"Source": "Lankatruth", "Timestamp": "April 2, 2022", "Headline": "අතුරුදහන් කළ අනුරුද්ධ බණ්ඩාර මෝදර කොට්ඨාස අපරාධ විමර්ශන ඒකකයේ…", "News Content": "අතුරුදහන් වු අනුරුද්ධ බණ්ඩාර මෝදර කොට්ඨාස අපරාධ විමර්ශන ඒකකයේ රඳවාගෙන සිටින බවට මේ වනවිට හෙළි වී තිබේ. ඒ පොලිස් දෙපාර්තමේන්තුව විසින් ශ්‍රී ලංකා මානව හිමිකම් කොමිෂන් සභාවට කළ දැනුම් දී මක් අනුවය. සමාජ මාධ්‍ය ක්‍රියාකාරිකයෙකු වන තිසර අනුරුද්ධ ඊයේ (01) රාත්‍රියේ කිසියම් පිරිසක් විසින් පැහැරගෙන ගොස් තිබූ අතර අවට පොස්ථානවලින් ඒ විමසා බැලුවද ඔහු රැගෙනවිති නැතැයි පළමුව සඳහන් කර තිබිණි. ඔහු අද (02) සවස අලුත්කඩේ අංක 06 මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය මානව හිමිකම් කොමිසමට දැනුම් දී තිබේ. කෙසේ වෙතත් ඔහු රඳවාගෙන සිටින ස්ථානයට ශ්‍රී ලංකා මානව හිමිකම් කොමිෂන් සභාවේ පිරිසක් යමින් සිටින බවද වාර්තා වේ.", "URL": "https://lankatruth.com/si/?p=131161", "Category": "පුවත්", "Parent URL": null}