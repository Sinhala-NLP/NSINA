{"Source": "Lankatruth", "Timestamp": "December 1, 2020", "Headline": "තවත් ආසාදිතයන් 273ක්", "News Content": "අද (01) දිනයට මේ වනවිට තවත් කොවිඩ් – 19 සාදිතයින් 273දෙනෙකු මෙරටින් වාර්තාවී ති⁣බේ. ඒ අනුව මෙරටින් වාර්තා වී ඇති සමස්ත ආසාදිතයන් ගණන 545කි. එම ආසාදිතයින් 545දෙනා අතරින් 541දෙනෙකුම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 04 දෙනාගෙන් දෙදෙනෙක් ජපානයේ සිටත් අනෙක් දෙදෙනා එක්සත් අරාබි එමිර් රාජ්‍යයේ සිටත් පැමිණ මෙරටදී නිරෝධායනය වෙමින් සිටි දෙදෙනෙකි. මේ වනවිට වාර්තා වී ඇති සමස්ත නව කොවිඩ් – 19 පොකුර 20,983ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,593 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 24,532කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 118කි.", "URL": "https://lankatruth.com/si/?p=102202", "Category": "කොවිඩ් -19 (කොරෝනා ) පුවත්", "Parent URL": null}