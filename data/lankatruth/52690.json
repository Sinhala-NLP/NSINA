{"Source": "Lankatruth", "Timestamp": "May 22, 2018", "Headline": "ඉන්ධන මිල ඉහළ යාම සහ හදිසි ආපදා තත්වය පිළිබඳව ජවිපෙන් විවාදයක්", "News Content": "ඉන්ධන මිල ඉහළ යාම සම්බන්ධයෙන් ජනතා විමුක්ති පෙරමුණ වෙනුවෙන් පාර්ලිමේන්තු මන්ත්‍රී නිහාල් ගලප්පත්ති මහතා විසින් කතානායක වරයා වෙත සභාව කල්තබන අවස්ථාවේ විවාදයක් යොමු කර ඇති අතර මේ වනවිට රට තුළ උද්ගතව ඇති හදිසි ආපදා තත්ව පිළිබඳවද එම විවාදය තුළ සාකච්චා කිරීමට කතා නායක කරූ ජයසූරිය මහතා විසින් මීට සුළු මොහොතකට පෙර අවසර ලබාදෙන ලදී. ඉන්ධන මිල වැඩි කිරිමේ විවාදය තුළ හදිසි ආපදා තත්වය පිළිබඳවද සාකච්ඡා කිරිමට අනුමැතිය ලබා දෙන ලෙස ඉල්ලමින් ජවිපෙ පාර්ලිමේන්තු මන්ත්‍රී බිමල් රත්නායක මහතා විසින් සභාවට යෝජනාවක් ඉදිරිපත් කළ අතර එම අනුමැතිය හිමිවිය.", "URL": "https://lankatruth.com/si/?p=52690", "Category": "පුවත්", "Parent URL": null}