{"Source": "Lankatruth", "Timestamp": "March 15, 2019", "Headline": "කොල්ලයකට යමින් සිටියදී කඩුවෙල ටීනා අත්අඩංගුවට", "News Content": "කඩුවෙල “ටීනා” ලෙස හඳුන්වන පාතාල කල්ලි සාමාජිකයෙකු ඇතුළු පිරිසක් අද(15) අත්අඩංගුවට ගත් බව සංවිධානාත්මක අපරාධ නිවාරණ කොට්ඨාසය පවසයි. අත්අඩංගුවට ගන්නා අවස්ථාවේ ඔවුන් පොලිස් සැරයන් නිල ඇදුමින් සැරසී රණාල ජල්තර ප්‍රදේශයේ නිවසක් කොල්ලකෑමට යමින් සිට ඇති බවද පොලීසිය පවසයි. හෝමාගම ප‍්‍රදේශයේ කුලී වාහන සේවා අයතනයක වෑන් රථයක් ගෙන්වා ගනිමින් වෑන් රථයේ රියැදුරුගේ දෑත් දෙපා සහ මුඛය ඔහුගේම කමිසය ආධාරයෙන් බැඳ දමා වෑන් රථයේ ආසන යටට දමා මෙම කොල්ලකෑම සඳහා යමින් සිට තිබේ. මාලඹේ සයිටම් පෞද්ගලික වෛද්‍ය ආයතනයේ විධායක නිලධාරී වෛද්‍ය සමීර සේනාරත්න මහතා ගමන් කරමින් සිටි මෝටර් රථයට වෙඩි තැබීමේ සිද්ධියට අදාලව වසර දෙකක් රිමාන්ඩ් භාරයේ සිටි, සුමිත් නිරෝෂන් නොහොත් “ටීනා” නැමති සැකකරු මීට මාසයකට ඉහත ඉන් නිදහස්ව පැමිණ ඇති බවත් ඔහු සමඟ සිටි තවත් සැකකරුවන් 4 දෙනෙකු ද අත්අඩංගුවට ගත් බවත් පොලීසිය පවසයි.", "URL": "https://lankatruth.com/si/?p=70454", "Category": "පුවත්", "Parent URL": null}