{"Source": "Lankatruth", "Timestamp": "July 17, 2019", "Headline": "මරණ දඬුවම අත්හිටුවන්නැයි ඉල්ලා ගොනුකළ පෙත්සම ඔක්තෝබර් 31ට කල්යයි", "News Content": "මත්ද්‍රව්‍ය චෝදනා සම්බන්ධව වැරදිකරුවන් වී සිටින සිරකරුවන් සිව්දෙනෙකුට මරණ දඬුවම ක්‍රියාත්මක කිරීමට ගෙන ඇති තීන්දුව අත්හිටුවමින් නියෝගයක් නිකුත් කරන ලෙස ඉල්ලා මාධ්‍යවේදී මාලින්ද සෙනෙවිරත්න ගොනුකර ඇති පෙත්සම සළකා බැලීම ඔක්තෝබර් 31 වැනිදා තෙක් කල් තැබීමට අභියාචනාධිකරණය අද(17) තීන්දු කර තිබේ. පෙත්සමට අදාල තීන්දුව අද ප්‍රකාශ කිරීමට නියමිතව තිබුණ ද ඔක්තෝබර් 30 දක්වා මරණ දඬුවම ක්‍රියාත්මක කිරීම අත්හිටුවමින් ශ්‍රේෂ්ඨාධිකරණය නියෝගයක් නිකුත් කර ඇති බැවින් පෙත්සමට අදාල තීන්දුව ප්‍රකාශ කිරීම කල් තබා තිබේ.", "URL": "https://lankatruth.com/si/?p=77817", "Category": "පුවත්", "Parent URL": null}