{"Source": "Lankatruth", "Timestamp": "July 6, 2022", "Headline": "ඉන්දියාවට පළායෑමට තැත් කළ ශ්‍රී ලාංකිකයින් පිරිසක් අත්අඩංගුවට", "News Content": "නීතිවිරෝධී ලෙස බෝට්ටුවකින් ඉන්දියාවට පළායාමට තැත්කළ ශ්‍රී ලාංකිකයින් පිරිසක් මාන්නාරම නාවික හමුදා භාරයට ගෙන තිබේ. මෙම පිරිස ඊයේ (05) රාත්‍රී කාලයේදී මන්නාරම පොලිස් වසමේ තාල්පාඩුකිරි වෙරළ තීරයෙන් නීතිවිරෝධී ලෙස ඉන්දියාවට පළායාමට තැත්කර ඇතියි පොලීසිය පවසයි. සැකකරුවන් අතර අවුරුදු 18 හා 48 අතර වයස්වල පසුවන පිරිමි පුද්ගලයින් 05 දෙනෙකු, වයස අවුරුදු 29ක් වූ කන්තාවක් හා වයස අවුරුදු 05ක් හා 08ක් වූ පිරිමි ළමුන් දෙදෙනෙකු හා වයස අවුරුදු 06ක ගැහැණු ළමයෙකුද සිටින බව පොලීසිය පවසයි. මෙම පිරිස මන්නාරම, වැලිමඩ හා වව්නියාව යන ප්‍රදේශවල පදිංචිකරවෝ බව අනාවරණය වී ඇත.", "URL": "https://lankatruth.com/si/?p=136454", "Category": "පුවත්", "Parent URL": null}