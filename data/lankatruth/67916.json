{"Source": "Lankatruth", "Timestamp": "February 11, 2019", "Headline": "හොර මූල්‍ය ආයතනයක් පවත්වාගෙන ගිය චානුක රත්වත්තේ ඇතුළු 5කට එරෙහි නඩුවත් කල්යයි", "News Content": "මහ බැංකුව මඟින් නිකුත් කළ බලපත්‍රයක් නොමැතිව මූල්‍ය ආයතනයක් පවත්වාගෙන යාම සම්බන්ධයෙන් චෝදනා ලබා සිටින චානුක රත්වත්තේ මහතා ඇතුළු විත්තිකරුවන් පස් දෙනෙකුට එරෙහිව ගොනු කර තිබෙන නඩුව මාර්තු මස 25 වනදා කැඳවන ලෙස කොළඹ මහාධිකරණ විනිසුරු විකුම් කළුආරච්චි මහතා අද (11) නියෝග කර තිබේ. මෙහිදී එක් විත්තිකරුවෙකු අධිකරණය හමුවේ පෙනී සිට නැති අතර විත්තිකරුවන් සියළුම දෙනා මීලඟ නඩුදිනයේදී අධිකරණයේ පෙනීසිටියයුතු බව මහාධිකරණ විනිසුරුවරයා නියෝග කර ඇත. මහ බැංකුවෙන් ලබාගත් බලපත්‍රයක් නොමැතිව “එනට්‍රස්ට්” නැමැති මූල්‍ය සමාගමක් පවත්වාගෙන යාම තුළින් මූල්‍ය සමාගම් පනත යටතේ වරදක් සිදුකර ඇතැයි චෝදනා කරමින් නීතිපතිවරයා විසින් මෙම නඩුව චානුක රත්වත්තේ ඇතුළු විත්තිකරුවන්ට එරෙහිව ගොනු කර තිබේ. මේ වනවිට මූල්‍ය වංචා හමුවේ දැඩි අර්බුදයට ගොස් තිබෙන සීමාසහිත නැගෙනහිර හේවාගම් කෝරලයේ සමූපකාර සමිතියේ මුදල් තැන්පත් කර තිබී ඇත්තේද මෙම චානුක රත්වත්තේ මහතාට අයත් “එනට්‍රස්ට්” නැමති නීති විරෝදී මූල්‍ය ආයතනේය.", "URL": "https://lankatruth.com/si/?p=67916", "Category": "පුවත්", "Parent URL": null}