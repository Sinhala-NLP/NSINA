{"Source": "Lankatruth", "Timestamp": "March 6, 2019", "Headline": "එකිනෙකට පරස්පර විනාශකාරී අයවැයක්", "News Content": "ආණ්ඩුව ඉදිරිපත් කළ අයවැය එකිනෙකට පරස්පර හා වියවුල් සහිත විනාශකාරී අයවැයක් බව ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර දිසානායක මහතා පවසයි. එමෙන්ම මේ වනවිට රටේ ග්‍රාමීය ජනතාව මුහුණ දී තිබෙන ග්‍රාමීය ණයගැතිභාවයට තව තවත් පහර ගසමින් මෙවර අයවැය ලේඛනය මඟින් තවත් ණය යෝජනා විශාල ප්‍රමාණයක් හඳුන්වා දී ඇති බවද අනුර දිසානායක මහතා චෝදනා කරයි. එක් පැත්තකින් මෙම අයවැය හරහා සුළු හා මධ්‍ය පරිමාණ ව්‍යවසායකයන්ට සහන දෙනවා කියමින් අනෙක් පැත්තෙන් සියලුම ආනයන භාණ්ඩවලට විශාල බදු සහන දීමට යෝජනා කර ඇති බව පෙන්වා දෙන මන්ත්‍රිවරයා කියා සිටියේ පරස්පර හා වියවුල් සහිත විනාශකාරී අයවැයක් බවට මෙය පත් වූ බවය. ඔහු පැවැසුවේ 1977 ආරම්භ කළ ලිහිල්කරණ ප්‍රතිපත්තිය රටේ නිෂ්පාදන කඩාවට්ටා රට ණය කන්දක හිරකර ආනයන අපනයන වෙළෙඳපොළේ විශාල අර්බුදයක් නිර්මාණය කර ඇති බවත් ඇමැති මංගල සමරවීරගේ මෙම අයවැය ලේඛනයෙන්ද එම විනාශකාරී ලිහිල් ගමන ඉදිරියට ගෙනයමින් ඇති බව ඉතා පැහැදිලි කරුණක් බවත්ය. අනුරාධා හේරත් – මව්බිම", "URL": "https://lankatruth.com/si/?p=69830", "Category": "පුවත්", "Parent URL": null}