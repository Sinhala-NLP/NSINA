{"Source": "Lankatruth", "Timestamp": "November 11, 2020", "Headline": "පොලිස් දෙපාර්තමේන්තුවේ 612කට කොරෝනා…", "News Content": "කොරෝනා වෛරසය වැළඳී ඇති බවට ඊයේ (10) දිනයේ තහවුරු වූපොලිස් දෙපාර්තමේන්තුවේ නිලධාරීන් ගණන 91ක් බව වාර්තා වේ. එම පිරිස අතරට කොටුව පොලිසියේ නිලධාරීන් 82ක්, පොලිස් මුලස්ථානයේ 06ක්, කොම්පඤ්ඤ විදිය 01ක්, විශේෂ කාර්යාංශයේ 01ක්, ක්‍රීඩා අංශයේ 01ක්ද ඇතුළත් බව කොවිඩ් -19 පැතිරිම වැළැක්වීමේ ජාතික ක්‍රියාන්විත මධ්‍යස්ථානය නිකුත් කළ වාර්තා වලින් තහවුරු වේ. ඒ අනුව මේ දක්වා සමස්ත පොලිස් දෙපාර්තමේන්තුවේ කොරෝනා ආසාදිතයින් සංඛ්‍යාව 612ක් දක්වා ඉහළ ගොස් ඇති අතර ඊට පොලිස් විශේෂ කාර්ය බළකායේ නිලධාරීන් 145 දෙනෙකුද අයත් වේ.", "URL": "https://lankatruth.com/si/?p=99817", "Category": "පුවත්", "Parent URL": null}