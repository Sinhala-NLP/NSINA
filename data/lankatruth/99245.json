{"Source": "Lankatruth", "Timestamp": "November 2, 2020", "Headline": "තල්මසුන් රෑනක් පානදුර වෙරලේ", "News Content": "තල්මසුන් 25ක පමණ රෑනක් අද (02) දහවල් පානදුර වෙරළ තීරයට ගසාගෙන පැමිණිමෙන් පානදුර වෙරළ තීරය දැවැන්තයන්ගේ අණසකට ලක්වූ ආකාරයක් දක්නට විය. අඩි 10 – 25 අතර ප්‍රමාණයේ තල්මසුන් 25ක් පමණ වෙරළ තීරය පුරා දක්නට ලැබීමෙන් පසු කලබලයට පත් අවට ජනයා කොරෝනා අවධානමද නොතකා මෙම දැවැන්තයන් නැවත ගැඹුරු මුහුද වෙත ගෙනයාමට දැඩි උත්සාහයක් ගන්නා ආකාරය දැක්වෙන වීඩියෝ දර්ශන සමාජ මාධ්‍ය වෙත මුදා හැර තිබිණ.", "URL": "https://lankatruth.com/si/?p=99245", "Category": "පරිසර", "Parent URL": null}