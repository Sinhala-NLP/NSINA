{"Source": "Lankatruth", "Timestamp": "June 18, 2018", "Headline": "මිනිස් ජාවාරම යටතේ චෝදනාලත් ළිදුල නගරාධිපති ඇතුලු 8 දෙනාට ඇප", "News Content": "පසුගිය 4 වැනිදා සිට රක්ෂිත බන්ධනාගාරගතව සිටි තලවකැළේ ළිදුල නගරසභාවේ සභාවේ නගරාධිපති අශෝක සේපාල ඇතුලු සැකකරුවන් අට දෙනා, එක් අයෙකුට ලක්ෂ 10 බැගින් වූ ශරීර ඇප දෙකක්මත මුදා හරින ලෙස නුවරඑළිය මහේස්ත්‍රාත් ප්‍රමිත ජයසුන්දර මහතා අද(18) නියෝග කර ඇත. පෝර්ට්මොර් වත්ත ආගරපතන ප්‍රදේශයේදී 2017 වසරේදී වයස අවුරුදු 05ක දැරියක පැහැරගෙන ගොස් මුදලට විකිණූ බවට ළිදුල නගරාධිපති අශෝක සේපාල ඇතුලු පුද්ගලයින් අට දෙනෙකු රක්ෂිත බන්ධනාගාරගත කෙරුණි. ඊට අදාල චෝදනා වූයේ පැහැරගෙනයාම සහ මිනිස් ජාවාරමයි. සැකකරුවන් විදෙස් ගතවීම වැලැක්වීමට විදේශ ගමන් බලපත්‍ර අධිකරණය වෙත ඉදිරිපත් කරන ලෙසත් නැවත මෙම නඩුව ජූලි මස 7 වැනිදා කැඳවන ලෙසත් මහේස්ත්‍රාත්වරයා නියෝග කර ඇත.", "URL": "https://lankatruth.com/si/?p=54616", "Category": "පුවත්", "Parent URL": null}