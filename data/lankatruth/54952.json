{"Source": "Lankatruth", "Timestamp": "June 22, 2018", "Headline": "අලි මිනිස් ගැටුම නතර කිරීමටනම් අලින්ට සුදුසු පරිසරයක් වනය තුළ සැකසිය යුතුයි", "News Content": "අක්‍රමවත් සංවර්ධනය හේතුවෙන් මෙරටට ඇති වනපෙත් ප්‍රමාණවත් වන්නේ අලින් 4000 කට පමණක් බවත්, මේ නිසා ආහාර හා ජලය සොයා වන අලින් ඔවුන්ගේ ගැවසුම් කලාප පුළුල් කරමින් තිබීම අලි මිනිස් ගැටුමට ප්‍රධාන හේතුවක් වී ඇති බව අලි මිනිස් සුරක්ෂිතයේ කැදවුම්කරු හා සමස්ත ලංකා ගොවි ජන සම්මේලනයේ උප සභාපති සුසන්ත කුමාර නවරත්නමහතා අද (22) දඹුල්ලේ පැවති මාධ්‍ය හමුවකදී පැවසිය, මෙම මාධ්‍ය හමුවට එම සම්මේලනයේ ජාතික සංවිධායක් නාමල් කරුණාරත්න, නාඋල ජන අයිතීන් සුරැකීමේ සංවිධානයේ අනුශාසක බදුල්ලේ සඳහම් හිමියන් හා එහි සහාපති ආර්.ඒ.ඩි. ජයතිලක, දඹුල්ල ඒකාබද්ධ ගොවි පදනමේ සභාපති සුනිල් රණවීර යන මහත්වරුන් එක්ව සිටියහ. 2011 වර්ෂයේ සිදුකල සමික්ෂනයකදී මෙරට අලි ගහනය 5,879ක් බවත් පසුගිය දෙවසර තුල තවත් අලි 2000ක් පමණ උපත ලබා ඇති බවත් ඒ අනුව මෙරට අලි ගහනය වර්තමානයේ 7000 පමණ වන නමුත් ඔවුන්ගේ ජිවන රටාව සදහා සුදුසු වනභූමි ප්‍රමාණවත් නොවන බැවින් විල්පත්තුව, මුලතිව්, ත්‍රිකෝණ මඩු, යාල වැනි වනාන්තර භුමි තුළ පිහිටා ඇති වැව් පද්ධති සංවර්ධනය කර අලින් එම වන භුමි තුළට සංක්‍රමණය වන වැඩ පිළිවෙලක් කඩිනමින් ඇති කරන ලෙසද ඒ මහතා ඉල්ලා සිටියේය. එසේ සිදුකළ නොහැකි නම් අතිතයේ සිදුකර ඇති අයුරින් අතිරික්ත අලින් අපනයනය කරන වැඩ පිළිවෙලක් ආරම්භ කරන ලෙසද ඉල්ලා සිටියි. සුසන්ත කුමාර නවරත්න මහතා ආර්.ඒ.ඩී. ජයතිලක මහතා නාමල් කරුණාරත්න මහතා", "URL": "https://lankatruth.com/si/?p=54952", "Category": "පුවත්", "Parent URL": null}