{"Source": "Lankatruth", "Timestamp": "June 27, 2019", "Headline": "වතුකරයේ පත්වීම් 3021ක් නොසලකා හැරීම ගැන ලංකා ගුරුසේවා සංගමයෙන් අනාවරණයක්", "News Content": "දෙමළ මාධ්‍ය ගුරු සහායක පත්වීම් ස්ථිර කිරීමේදී වතුකරයේ පත්වීම් 3021ක් නොසලකා හැරීම සම්බන්ධයෙන් ලංකා ගුරුසේවා සංගමය විසින් අනාවරණය කරයි. මේ සම්බන්ධයෙන් සඳහන් කරමින් ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතාගේ අත්සනින් අධ්‍යාපන අමාත්‍ය අකිල විරාජ් කාරියවසම් මහතා වෙත ලිපියක්ද යොමු කර තිබේ. එම ලිපිය සම්පූර්ණයෙන් පහතින් පල වේ… ගරු අධ්‍යාපන අමාත්‍ය, අකිල විරාජ් කාරියවසම් මහතා, අධ්‍යාපන අමාත්‍යංශය, ඉසුරුපාය, බත්තරමුල්ල. අමාත්‍යතුමණි, දෙමළ මාධ්‍ය ගුරු සහායක පත්වීම් ස්ථිර කිරීමේදී වතුකරයේ පත්වීම් 3021 ක් නොසලකා හැරීම සම්බන්ධවයි. උතුරු/නැගෙනහිර හා වතුකරයේ පාසල්වල දෙමළ මාධ්‍ය ගුරුවරුන්ගේ පැවති බරපතල ගුරු හිඟයට පිළියමක් ලෙස ලබාදුන් ගුරු සහායක හා ස්වේච්ඡා පත්වීම් අතරින් 2015 වර්ෂයේදී වතුකරයේ පාසල් සඳහා ලබාදුන් ගුරු සහායක 3021ක පත්වීම් නොසලකා අධ්‍යාපන රාජ්‍ය අමාත්‍ය විජයකලා මහේෂ්වරන් මහත්මියගේ මැදිහත්වීමෙන් උතුරු නැගෙනහිර පත්වීම් 1019කට පමණක් ජූනි 27, අද දින අධ්‍යාපන අමාත්‍යාංශයේදී ස්ථිර පත්වීම් ප‍්‍රදානය කිරීම සම්බන්ධව දැඩි විරෝධය පලකරන ලංකා ගුරුසේවා සංගමය වතුකරයට ලබාදුන් පත්වීම් ද ස්ථිර කිරීමට වහා පියවර ගන්නා ලෙස බලකර සිටිමු. ස්තූතියි. මෙයට, විධායක සභාව වෙනුවෙන්, මහින්ද ජයසිංහ ප‍්‍රධාන ලේකම් ලංකා ගුරුසේවා සංගමය පිටපත් –", "URL": "https://lankatruth.com/si/?p=76530", "Category": "පුවත්", "Parent URL": null}