{"Source": "Lankatruth", "Timestamp": "September 4, 2017", "Headline": "එජාපය – ශ්‍රීලනිපය සහ ඒකාබද්ධය එක්ව බස්නාහිර සභාව කල් දමයි", "News Content": "ආණ්ඩුක‍්‍රම ව්‍යවස්ථාවේ 20 වන සංශෝධනය පිළිබඳපනත් කෙටුම්පතට අදාළ ඡන්ද විමසීම කල් දැමීමට බස්නාහිර පළාත් සභාව අද (04) තීරණය කරඇත. ඊට අදාළ ඡන්ද විමසීමේදීඑක්සත් ජාතික පක්ෂය, ශ‍්‍රී ලංකා නිදහස් පක්ෂය හා ඒකාබද්ධ විපක්ෂය එක්ව ඊට පක්ෂව ඡන්දය භාවිත කළා.මෙහිදී ඊට විරුද්ධව ඡන්දය භාවිතා කළේ ජනතා විමුක්ති පෙරමුණ පමණි. මේ අනුව බස්නාහිර පළාත් සභාව ලබන 11 වැනිදා තෙක් 20 වන සංශෝධනය පිළිබඳපනත් කෙටුම්පත විවාදයට ගැනීම කල්දමා තිබේ. ඉකුත් 28 වැනිදා ආණ්ඩුක‍්‍රම ව්‍යවස්ථාවේ 20 වන සංශෝධනය පිළිබඳපනත් කෙටුම්පත බස්නාහිර පළාත් සභාවට ඉදිරිපත් කෙරුණු අතර එහිදී ඇතිවූ උණුසුම් තත්වයක් හේතුවෙන් සභාවේ කටයුතු අත්හිටුවීමටයි තීරණය කළේය.", "URL": "https://lankatruth.com/si/?p=40402", "Category": "පුවත්", "Parent URL": null}