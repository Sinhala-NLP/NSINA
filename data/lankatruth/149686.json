{"Source": "Lankatruth", "Timestamp": "July 27, 2023", "Headline": "තෙල් පෝලිම් වෙනුවට රනිල්ගේ අස්වැසුම පෝලිමේ මිනිසුන් මියයයි", "News Content": "රනිල් වික්‍රමසිංහ ජනාධිපතිවරයාගේ සහ පොහොට්ටු ආණ්ඩුවේ හවුල් ව්‍යාපෘතියක් ලෙස හඳුන්වා දුන් “අස්වැසුම” සහනාධාර ක්‍රමය සඳහා අභියාචනා ඉදිරිපත් කර තිබූ මිලියනකට ආසන්න පිරිසගේ පෝලිම්වල සිට මිනිසුන් මියයාම දක්වා ඛේදවාචකයක් හට ගෙන තිබේ.  අද (27) උදෑසන ඇල්ල ප්‍රාදේශීය ලේකම් කාර්යාලයට පැමිණි 77 හැවිරිදි රාමසාමි කුලන්දවේලු නැමැති වතු කම්කරුවා එම පරිශ්‍රය තුළදී මියගොස් ඇත. ඔහු බදුල්ල නමුනුකුල ටොනකොම්බේ වතුයායේ පදිංචිකරුවෙකි. ඉන්ධන පෝලිම් ගෑස් පෝලිම් වැනි පෝලිම් යුගය නිමා කළ බව මෙම හවුල් පාලනය ප්‍රකාශ කළ ද, මේ වනවිට ලක්ෂ සංඛ්‍යාත පිරිසක් සෑම දිනකම ආධාර අපේක්ෂාවෙන් ප්‍රාදේශීය ලේකම් කාර්යලවල  සහ සමෘද්ධි බැංකුවල දිනපතා රැස්වී  සිටිති.", "URL": "https://lankatruth.com/si/?p=149686", "Category": "පුවත්", "Parent URL": null}