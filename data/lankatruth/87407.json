{"Source": "Lankatruth", "Timestamp": "December 17, 2019", "Headline": "පාසල් පද්ධතිය දියුණු නොකර පාසල් පදනමින් විශ්වවිද්‍යාලයට තේරීම ගැලවිජ්ජාවට කරන වැඩක්", "News Content": "පාසල්තුළ පවතින අර්බුධ සඳහා විසඳුම් ඉදිරිපත් කර පාසල් සංවර්ධනය කරනවා වෙනුවට පාසල් පදනමින් සිසුන් විශ්වවිද්‍යාලයට තෝරාගැනීම, අධ්‍යාපනය සඳහා සිදුකරන සාධනීය පියවරක් නොවන බව පාසල් සුරැකීමේ ජනතා ව්‍යාපාරය සඳහන් කරයි. පාසල් සුරැකීමේ ජනතා ව්‍යාපාරය අද(17) කොළඹදී සංවිධානය කර තිබූ මාධ්‍ය හමුවක් අමතමින් එම සංගමයේ කැදවුම්කරු පුජ්‍ය නාගස්තැන්නේ අරුණ හිමි මේ බව අවධාරණය කර සිටියේ ය. එසේම අධ්‍යාපනය සම්බන්ධව වත්මන් ජනාධිපතිවරයා විසින් පසුගිය දිනවල මැතිවරණ වේදිකාවේ ලබාදුන් පොරොන්දු ඉටුකිරීම ඒ මහතාගේ වගකීම බව ද උන්වහන්සේ පැවසූ හ. උසස්පෙළ සමතුන් උසස් අධ්‍යාපනය සඳහා බඳවාගැනීමත් ඒ සඳහා රාජ්‍ය විශ්වවිද්‍යාල පද්ධතිය දියුණු කිරීමත් අවශ්‍ය බව නාගස්තැන්නේ අරුණ හිමියෝ පැවසූ හ. එසේම ගැලවිජ්ජාවට විසඳුම් සොයනවා වෙනුවට, ඉදිරි අයවැයේ දී අධ්‍යාපනයට සියයට 6ක් වෙන්කර පාසල්තුළ පවතින අර්බුධ සමතයකට පත්කිරීමත් රාජ්‍ය විශ්වවිද්‍යාල පද්ධතිය පුළුල් කර නිවරදි අධ්‍යාපන ප්‍රතිපත්තියක් සැකසීමත් රජයේ වගකීම බව ද උන්වහන්සේ පැවසූ හ. එහිදි වැඩිදුරටත් අදහස් දැක්වු නාගස්තැන්නේ අරුණ හිමි.. පසුගිය 12 පැවති කැබිනට් තීරණ දැනුම්දීමේ මාධ්‍ය හමුවකදී අවධාරනය වුනා මේතෙක් කල් විශ්ව විද්‍යාල සදහා බදවාගැනීමට අනුගමනය කල දිස්ත්‍රික් පදනම ඉවත් කර පාසල් පදනමකින් බදවා ගන්නවා කියලා…ඒකට කමිටුවකුත් මේවනකොට පත්කරනවා කීවා.. ඒ අනුව මෙතෙක් කල් විශ්වවිද්‍යාල සදහා බදවාගත්තේ 40 % ජාතික මට්ටමින්, 55 %දිස්ත්‍රික් කුසලතාවය මත සහ 5 % ක් අඩුආදායම් ලාබි පදනම මත. ඩලස් අලහප්පෙරුම මහතා කියන විදිහට 55% වුන දිස්ත්‍රික් කුසලතාවය මත බදවාගත් ළමුන් තමයි පාසල් මට්ටමින් බදවා ගන්න හදන්නේ. විශේෂයෙන්ම අප දන්නවා පාසල්තුල දැඩි අර්බුද රාශියක් තියෙනවා.. එයට විසදුම් ලබාදෙනවා වෙනුවට වැලයන අතට මැස්ස ගහනවැඩ කරලා පලක් වෙන් නෑ.. ඒ නිසා මේ විශමතාවයට විසදුමක් හොයන්න, එයට කඩිනම් විසදුමක් ලබාදෙන්න කියලයි අප කියන්නේ.. ගෝඨාභය මහතා බලයට එනකොට කියපු පරිදි උසස්පෙළ සමත්වෙලා විශ්ව විද්‍යල සදහා සුදුසුකම් ලබන සියලුම සිසුන් බදවා ගන්න නිවැරදි ක්‍රමවේදයක් සකසන්න..සිසුන්ගේ ඒ අයිතිය රැකදෙන්න එයට විසදුම් ලබාදෙන්න කියලයි අප කියන්නේ. නැතිව මේ සම්බන්දව කමිටුවක් පත්කරන එකෙන් පලක්වෙන් නෑ.. ඒනිසා ගැලවිජ්ජාවට විසදුම් සොයන්න ලෑස්තිවෙන්න එපා.. විශේෂයෙන්ම අපේ පාසල් වල 16% ජලය නෑ.. ඒවගේම කවදාවත් පරිගණකයක් දැකපු නැති පාසල් 4551 ක් තියෙනවා.. පැලැස්තර විසදුම් වෙනුවට මේ විශමතාවයන් සදහා විසදුම් සොයන්න කියලයි අපි කියන්නේ. ඒකට අවශ්‍ය වෙන්නේ අධ්‍යාපනය සදහා නිවැරදි ප්‍රතිපාදන වෙන් කිරීමක්.. එහෙම ප්‍රතිපාදන වෙන් කරන් නැතිව මේ ගැටලුවට විසදන්න බෑ. එ්වගේම අපේරටේ විශ්ව විද්‍යාල පද්ධතියත් තව පුළුල් කරනන් අවශ්‍යයි .. මේ නිසයි අපි කියන්නේ ඊලග අයවැයේදි අධ්‍යාපනය සදහා 6% ක් වෙන්කරන්න කියලා. මේ පාසල් තුල පවතින දැවැන්ත විශමතාවයට විසදුම් හොයලා විශ්වවිද්‍යාල සදහා බදවගන්නා සිසුන් ප්‍රමාණය වැඩිකරන්න අවශයි කියන්නේ. ඒ නිසා ජනාධිපති කියපු පරිදි උසස්පෙල සමත් සියලු සිසුන්ට විශ්ව විද්‍යාල වරම් ලබාදෙන්න කියලා අප කියනවා.. මෙම මාධ්‍ය හමුවට සහභාගී වූ ලංකා ගුරු සේවා සංගමයේ ලාල් කුමාර මහතා… පසුගියදා අධ්‍යාපන ඇමති වරයා යම් ආන්දොලනාත්මක ප්‍රකාශයක් කලා.විශ්ව විද්‍යාලයට දරුවන් ඇතුලත් කිරීමේදි පාසල් මට්ටමින් ඇතුලත් කර ගැනීමක්.. ඉතිහාසය පුරාම අධ්‍යාපනය සම්බන්දව පිලිතුරු හෙව්වේ පාලකයින්ට අවශ්‍ය විදිහට..මෙයින් තවතවත් අධ්‍යාපනයේ ගැටළු වර්ධනය වුවා මිසක් අඩුවක් වුනේ නෑ. මේ නිසා අදවනකොට අපේ රටේ අධ්‍යාපන පද්දතිය තුල බරපතල විශමතාවයක් තියෙනවා..මේ විශමතාවය ඉවත්කරන්න පාලනයේ නියුතු සහ මෙතෙක්කල් රට පාලනය කල කිසිදු පාලකයෙක් පියවරක් ගෙන නෑ..අපි දන්නවා දැන් මේවනකොට B.C වාර්තාව කුණුකූඩයට දාලා තියෙන්නේ..ඒකේ අධ්‍යාපනය නගාසිටුවන්න අවශ්‍ය ක්‍රමවේදයන් පැහැදිළිව සදහන් කරලා තියෙනවා.. නමුත් ආණ්ඩුව උත්සහ කරන්නේ විසදුම් සොයනවා වෙනුවට සෑම දේටම කමිටු පත්කර අතපිසදා ගැනීමක්..නමුත් අවශ්‍ය වන්නේ ජාතික මට්ටමේ අධ්‍යාපන ප්‍රතිපත්ති ක්‍රමවේදයක් සැකසීමයි. විශේෂයෙන්ම අදවනකොට බොහෝ පාසල්වල මේවැනි බරපතල විශමතාවයක් තියෙනවා..මේ නිසා පාසල් තුලින් දරුවන් ගිලිහෙනවා.. විශේෂයෙන්ම 10194 වුන ලංකාවේ පාසල් වලින් 01 ක් ගුරුවරයෙක් පමනක් ඉන්න පාසල් 14 ක් තියෙනවා ඒනිසා මෙවැනි ගැටළු වලට විසදුම් නොදි පැලැස්තර විසදුම් ලබාදීමෙන් කිසිදු පලක් වෙන් නෑ..ඒ නිසා අවශ්‍ය වන්නේ නිවැරදි අධ්‍යාපන ප්‍රතිපත්ති ගොඩනැගීමයි.", "URL": "https://lankatruth.com/si/?p=87407", "Category": "පුවත්", "Parent URL": null}