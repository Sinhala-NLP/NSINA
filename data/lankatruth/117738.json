{"Source": "Lankatruth", "Timestamp": "June 6, 2021", "Headline": "නුවරඑළිය ස්ට්‍රොබෙරි ගොවිපලක 10කට කොරෝනා", "News Content": "නුවරඑලිය නානුඔය රදැල්ල ක්‍රිඩාංගණයට යාබදව හරිතාගාරවල පවත්වාගෙන යන ස්ට්‍රොබෙරි වගා ගොවිපලක නිලධාරින් සහ සේවකයින් 10 දෙනෙකුට කොවිඩ් – 19 වෛරසය අසාදනය වි ඇති බවට තහවුරු වු බව ලිදුලි සෞඛ්‍ය වෛද්‍ය නිලධාරි ජනත් අබේගුණරත්න පවසයි. එම ගොවිපොලේ කලමණාකරවරයා ඇතුළු තවත් නිලධාරියෙකුට මීට ප්‍රථම කොවිඩ් අසාදනය විම නිසා එම ගොවිපලේ සේවය කරන සෙසු නිලධාරින් සහ සේවකයින් 72 දෙනෙකුගෙන් ඊයේ (05) සිදු කළ රැපිඩ් ඇන්ටිජන් පරික්ෂාවේදි එහි සේවකයින් 08 දෙනෙකුට අසාදිතයන් බවට තහවුරු වී ඇත. අසාදිතයන් 10 දෙනාගේ ආශ්‍රිතයන් ස්වයං නිරෝධානයට යොමු කළ බවත් සෙසු සේවකයන් එක් කර ගනිමින් ස්ට්‍රොබෙරි වගා ගොවිපලේ වැඩකටයුතු සිදු කරගෙන යන ලෙසට පාලන අධිකාරියට දැනුම් දුන් බවත් සෞඛ්‍ය වෛද්‍ය නිලධාරිවරයා වැඩිදුරටත් පවසයි.", "URL": "https://lankatruth.com/si/?p=117738", "Category": "කොවිඩ් -19 (කොරෝනා ) පුවත්", "Parent URL": null}