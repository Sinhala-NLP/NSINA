{"Source": "Lankatruth", "Timestamp": "May 2, 2019", "Headline": "තව්හිද් ජමාත් සංවිධානයේ කොළඹ සංවිධායක ලබන 7 දක්වා රිමාන්ඩ්", "News Content": "පසුගිය පාස්කු ඉරිදා සිදුකළ බෝම්බ ප්‍රහාර මාලාව සම්බන්ධයෙන් සැකපිට අත්අඩංගුවට ගෙන ඇති තව්හිද් ජමාත් සංවිධානයේ කොළඹ දිස්ත්‍රික් සංවිධායක බව පැවසෙන මොහොමඩ් ෆාරුක් ෆවාස් නැමැත්තා ලබන 7 වැනිදා දක්වා රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ප්‍රියන්ත ලියනගේ මහතා නියෝග කළේය. අධිකරණය හමුවේ කරුණු දක්වමින් පොලීසිය දන්වා සිටියේ දැනට සිදුකර ඇති විමර්ශනවල තොරතුරු අනුව සැකකරු තව්හිද් ජමාත් සංවිධානයේ කොළඹ දිස්ත්‍රික් සංවිධායක ලෙස කටයුතු කර ඇති බවත් සැකකරු සතුව තිබී ජාතික තව්හිද් ජමාත් සංවිධානයේ ලේඛන සහ වීඩියෝ දර්ශන සොයාගෙන ඇති බවත් ය. සැකකරු සම්බන්ධව වැඩිදුර විමර්ශන සිදුකිරීමට අවශ්‍ය බව ද පොලීසිය අධිකරණය හමුවේ දන්වා ඇත. ඒ අනුව සැකකරු තව දුරටත් රක්ෂිත බන්ධනාගාර ගත කර තබන ලෙස පොලීසිය අධිකරණයෙන් ඉල්ලීමක් කළේය. එම ඉල්ලීම පිළිගත් මහේස්ත්‍රාත්වරයා සැකකරු ලබන 7 වැනිදා දක්වා රිමාන්ඩ් භාරයේ තැබීමට නියෝග කළේය.", "URL": "https://lankatruth.com/si/?p=73230", "Category": "පුවත්", "Parent URL": null}