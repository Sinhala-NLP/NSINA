{"Source": "Lankatruth", "Timestamp": "January 8, 2022", "Headline": "බැසිල්ගේ ඉන්දීය ගමන කල් යයි", "News Content": "මුදල් අමාත්‍යබැසිල් රාජපක්ෂගේ දෙදින ඉන්දීය සංචාරය කල් ගොස් ඇති බව වාර්තා වේ. මීට පෙර වාර්තා පළවීතිබුණේ ජනවාරි 10 වනදා සිට 12 වනදා දක්වා ඇමතිවරයා ඉන්දියාවේ නිල සංචාරය නිරත වන බවයි.මේ පිළිබඳව ඊයේ (07) දිනයේදී මාධ්‍යවේදීන් ඇමතිවරයාගෙන් කළ විමසීමකදී පැවසුවේ මේ දිනවල ඉන්දියාවේ පවතින කොවිඩ් තත්වය හේතුවෙන් එහි යෑමට නොහැකි බවයි. මීට පෙර පසුගිය නොවැම්බර් 30 වනදා බැසිල් රාජපක්ෂ මුදල් ඇමතිවරයා ඉන්දියාවට ගොස් ඉන්දීය මුදල් ඇමතිනිය ඇතුළු පාර්ශ්ව කිහිපයක්ම හමුවී සාකච්ඡා පැවැත්වීය. ඒ අනුව ශ්‍රී ලංකාවට ඇමරිකානු ඩොලර් බිලියන 1.9ක ආර්ථික පැකේජයක් ලබාදීමට ඉන්දියාව එකඟතාවය පළකර ඇත. එම මුදල් ඉන්දීය නිෂ්පාදන ලබා ගැනීම වෙනුවෙන් පමණක් වන බවද වාර්තා වේ. ඇමතිවරයාගේ ඉන්දීය සංචාරයෙන් පසුව ත්‍රීකුණාමලයේ පිහිටි තෙල් ටැංකි සංකීර්ණය ගිවිසුමක් ඉන්දියාවට ලබා දීම සිදුකරනු ලැබීමද විශේෂත්වයකි.", "URL": "https://lankatruth.com/si/?p=127639", "Category": "පුවත්", "Parent URL": null}