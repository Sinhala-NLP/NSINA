{"Source": "Lankatruth", "Timestamp": "January 7, 2015", "Headline": "තර්ජන ආවොත් ගණන් කිරීම් නවත්වනවා", "News Content": "ඡන්ද ගණන් කිරීමේ මධ්‍යස්ථානයක රාජකාරියේ යෙදී සිටින නිලධාරියෙකුට කිසියම් හෝ තර්ජනයක් එල්ල වුවහොත් එම මධ්‍යස්ථානයේ ඡන්දය ගණන් කිරීම වහා අත්හිටුවන බව මහින්ද දේශප්‍රිය මහතා අද (07) මැතිවරණ මහලේකම් කාර්යාලයේ පැවති මාධ්‍ය හමුවකදී අවධාරණය කළේය. ජනාධිපතිවරණයේ සූදානම පිළිබඳව මාධ්‍ය දැනුවත් කිරීම වෙනුවෙන් මැතිවරණ කොමසාරිස්වරයා මෙම මාධ්‍ය හමුව කැඳවා තිබිණ. ඡන්ද ගණන් කිරීමේ මධ්‍යස්ථානයක රාජකාරියේ යෙදී සිටින නිලධාරියෙකුට කිසියම් හෝ තර්ජනයක් එල්ල වුවහොත් එම මධ්‍යස්ථානයේ ඡන්දය ගණන් කිරීම වහා අත්හිටුවන බව මහින්ද දේශප්‍රිය මහතා අද (07) මැතිවරණ මහලේකම් කාර්යාලයේ පැවති මාධ්‍ය හමුවකදී අවධාරණය කළේය. ජනාධිපතිවරණයේ සූදානම පිළිබඳව මාධ්‍ය දැනුවත් කිරීම වෙනුවෙන් මැතිවරණ කොමසාරිස්වරයා මෙම මාධ්‍ය හමුව කැඳවා තිබිණ.  එහිදී   වැඩිදුරටත් අදහස් දැක්වූ මහින්ද දේශප්‍රිය මහතා ප්‍රකාශ කර සිටියේ මෙවර ජනාධිපතිවරණයේදී නිදහස් හා සාධාරණ ලෙස පැවැත්වීමට හැකි බවට තමාට 100%ක විශ්වාසයක් ඇති බවත් මැතිවරණයේදී ආරක්ෂාව සඳහා පොලීසියට අවශ්‍ය බලය පාවිච්චි කිරීමට උපරිම ඉඩකඩ සලසාදී ඇති බවය. හමුදාවේ සහය ලබාගැනීමට මෙතෙක් කිසිදු තීරණයක් ගෙන නොමැති බවත් ,  එසේ හමුදාව යොදාගන්නා බවට පැතිර යන ආරංචිවල කිසිදු සත්‍යතාවක් නොමැති බවත්ය.  එහිදී වැඩිදුරටත් අදහස් දැක්වූ මහින්ද දේශප්‍රිය මහතා ප්‍රකාශ කර සිටියේ මෙවර ජනාධිපතිවරණයේදී නිදහස් හා සාධාරණ ලෙස පැවැත්වීමට හැකි බවට තමාට 100%ක විශ්වාසයක් ඇති බවත් මැතිවරණයේදී ආරක්ෂාව සඳහා පොලීසියට අවශ්‍ය බලය පාවිච්චි කිරීමට උපරිම ඉඩකඩ සලසාදී ඇති බවය. හමුදාවේ සහය ලබාගැනීමට මෙතෙක් කිසිදු තීරණයක් ගෙන නොමැති බවත්, එසේ හමුදාව යොදාගන්නා බවට පැතිර යන ආරංචිවල කිසිදු සත්‍යතාවක් නොමැති බවත්ය.", "URL": "https://lankatruth.com/si/?p=13163", "Category": "පුවත්", "Parent URL": null}