{"Source": "Lankatruth", "Timestamp": "May 6, 2020", "Headline": "ලංකාවේ කොවිඩ්-19 අරමුදලට ඇමෙරිකාවෙන් තවත් ඩොලර් මිලියන 4.5ක ආධාර මුදලක්", "News Content": "ශ්‍රී ලංකාවේ කොවිඩ්-19 අරමුදලට ඇමෙරිකා එක්සත් ජනපදයෙන් තවත් ඩොලර් මිලියන 4.5ක ආධාර මුදලක් ලැබී තිබේ. ඒ බව ‍කොළඹ, අමෙරිකානු තානාපති කාර්යාලය නිවේදනය කර ඇත. ඒත් සමඟ ඇමරිකා එක්සත් ජනපදය විසින් ලබා දුන් සමස්ත දායකත්වය ඩොලර් මිලියන 5.8ක් බවද එම නිවේදනය මගින් තානාපති කාර්යාලය සඳහන් කරයි. ශ්‍රී ලංකාවේ අමෙරිකානු තානාපතිනි ඇලෙයිනා බී. ටෙප්ලිට්ස් මහත්මිය පවසා ඇත්තේ ශ්‍රී ලංකාවේ ආරක්ෂාව සහ ස්වෛරීත්වය සඳහා එක්සත් ජනපදය විසින් සහය ලබාදීමේ දීර්ඝ කාලීන සම්ප්‍රදාය මේ ආධාර තුළින් තවදුරටත් ඉදිරියට ගෙන යන බවයි. සෞඛ්‍ය ආධාර වශයෙන් ශ්‍රි ලංකාවට ඩොලර් මිලියන 1.3ක් ලබා දීම සම්බන්ධයෙන් අප්‍රේල් 9 වන දින අමෙරිකානු තානාපති කාර්යාලයෙන් නිවේදනයක් නිකුත් කළ බවද එහි වැඩිදුරටත් දැක්වෙයි.", "URL": "https://lankatruth.com/si/?p=93074", "Category": "පුවත්", "Parent URL": null}