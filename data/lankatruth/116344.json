{"Source": "Lankatruth", "Timestamp": "May 14, 2021", "Headline": "රට වැහුවට ගුවන්තොටුපළ වහන්නේ නෑ – සංචාරක ඇමති කියයි", "News Content": "රට තුළ දැඩි සංචරණ සීමා පැන වුව ද ගුවන්තොටුපොළ වසා දැමීමේ සූදානමක් මෙතෙක් ගෙන නැතැයි සංචාරක ඇමති ප්‍රසන්න රණතුංග මහතා පවසයි. ගුවන් තොටුපළ වසා දමන්නේ නම් ඒ පිළිබඳ තීන්දු ගන්නේ, සෞඛ්‍ය උපදෙස් මත බවත් සෞඛ්‍ය නිර්දේශ අනුව ගුවන්තොටුපොළ කටයුතු තවදුරටත් සිදු කෙරෙන බවද ඇමතිවරයා පවසා තිබේ. පසුගියදා පැවති උත්සවයකින් අනතුරුව මාධ්‍යවේදීන් නැඟූප්‍රශ්නයකට පිළිතුරු ලබා දෙමින් ඇමතිවරයා වැඩිදුරටත් පවසා ඇත්තේ විදෙස් රටවල් කිහිපයක් ශ්‍රී ලංකාවට තාවකාලික ගුවන් තහනමක් පනවා තිබෙන නමුත් ගුවන්තොටුපොළ වසා දැමුවහොත් විදෙස්ගත ශ්‍රී ලාංකිකයන්ට මෙරටට පැමිණීමට ඇති ඉඩකඩ අහිමි විය හැකි බැවින් මෙම තීරණය නොගන්නා බවයි.", "URL": "https://lankatruth.com/si/?p=116344", "Category": "පුවත්", "Parent URL": null}