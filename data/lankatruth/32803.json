{"Source": "Lankatruth", "Timestamp": "April 14, 2017", "Headline": "මීතොටමුල්ලේ තත්වය ඛේදවාචයක් වෙයි", "News Content": "මීතොටමුල්ල කුණු කන්ද නායයෑමෙන් විපතට පත් නිවාස ගණන 200ට ආසන්න වී ඇතැයි වාර්තාවේ. අද (14) පස්වරු 02.00ට පමණ කන්ද නායගොස් ඇති අතර පස්වරු 05.00වනතුරුත් කිසිදු මුදාගැනීමේ කණ්ඩායමක් එම ස්ථානයට පැමිණ නැති අතර පොලිස් නිලධාරීන් දෙදෙනෙකු පමණක් එහි රැඳී සිට ඇත. ප්‍රදේශවාසීන්ගේ මැදිහත්වීමෙන් මුදාගත් 06.00 දෙනෙකු රෝහල් ගත කර ඇති අතර මේ වනවිට පොලිස් විශේෂකාර්ය බලකායේ මුදාගැනීමේ කණ්ඩායාම් එම ස්ථානයට පැමිණ ඇත. ඔවූන් සුන්බුන් අතර සිරවී සිටින පිරිස් මුදාගැනීමේ කටයුතුවල නිරතව සිටිති. මෙසේ අනතුරට පත්ව ඇති නිවාසවල ජනතාවට එම නිවාසවලින් ඉවත්ව යන ලෙස ආපදා කලමණාකරන නිලධාරීන් දන්වා තිබුණද ඔවුනට එම නිවාසව අත්හැර ගොස් පදිංචි වියහැකි ස්ථානයක් හෝ නැවත නිවාස ගොඩනගාගැනීම සඳහා වන්දි මුදලක් නොලැබීම මත ඔවුන්ට එම නිවාසවලම තවදුරයත් රැඳී සිටීමට සිදුවූ බවත් ආණ්ඩුව එම ජනතාවට නැවත පදිංචිවීම සඳහා විකල්පයක් සළසා නොදීමෙන් මෙම ඛෙදවාචකය ඇති බූ බවත් ප්‍රදේශවාසීහු පවසති.", "URL": "https://lankatruth.com/si/?p=32803", "Category": "පුවත්", "Parent URL": null}