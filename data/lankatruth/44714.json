{"Source": "Lankatruth", "Timestamp": "December 1, 2017", "Headline": "වීරවංසගේ ගෝලයා මෛත්‍රී පිලට එක්වෙයි", "News Content": "තමන් මින් ඉදිරියට ශ්‍රී ලංකා නිදහස් පක්ෂයේ මෛත්‍රී පිල සමග කටයුතු කරන බව විමල් වීරවංස මහතාගේ පක්ෂය නියෝජනය කරමින් නැගෙනහිර පළාත් සභාවට තේරීපත්ව සිටි මන්ත්‍රීවරයෙකු වන ජයන්ත විජේසේකර මහතා අද (01) මාධ්‍ය වෙත ප්‍රකාශ කර තිබේ. විමල් වීරවංස මහතාගේ පක්ෂයේ සිටි ජාතික සංවිධායක පියසිරි විජේනායක මහතා සහ එහි ප්‍රධාන ලේකම් ලෙස එම පක්ෂය ආරම්භයේ සිටම කටයුතු කළ ප්‍රියන්ජිත් විතාරණ මහතා ඇතුළු බොහෝ පිරිසක් මේ වනවිටත් එම පක්ෂය හැර යන තත්වයට පත්ව ඇත.", "URL": "https://lankatruth.com/si/?p=44714", "Category": "පුවත්", "Parent URL": null}