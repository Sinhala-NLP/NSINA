{"Source": "Lankatruth", "Timestamp": "June 10, 2022", "Headline": "පැය 02ක බැගින් දින 05ක විදුලි කප්පාදුවක්", "News Content": "විදුලි ජනනය සඳහා ප්‍රමාණවත් ඉන්ධන සහ ජලය නොමැති වීම නිසා මේ මස 13 වැනිදාත් 15 සිට 18 දක්වාත් දින හතර ඇතුළු දින 05 තුළ සියලුම කලාපවලට පැය 02යි මිනිත්තු 15ක් විදුලිය කප්පාදු කරන බව ලංකා විදුලිබල මණ්ඩලය අද (10) පස්වරුවේ පැවසීය. එම දින පහේ A සිට W දක්වා කලාප 20ට පෙරවරු 9.00 සිට රාත්‍රී 10.00 දක්වා එම විදුලිය කප්පාදු කරන බවත් ලංකා විදුලිබල මණ්ඩලය පවසයි. මෙම මස 14 සහ 19 දෙදින සියලුම කළාපවලට පස්වරු 5.30 සිට රාත්‍රී 10.00 දක්වා දිනකට පැයක විදුලි කප්පාදුවක් සිදු කරන බවත් ලංකා විදුලිබල මණ්ඩලය වැඩි දුරටත් සඳහන් කරයි.", "URL": "https://lankatruth.com/si/?p=135406", "Category": "පුවත්", "Parent URL": null}