{"Source": "Lankatruth", "Timestamp": "June 5, 2018", "Headline": "සුදර්ශනී නිසා ඒකාබද්ධය බෙදෙයි", "News Content": "අද (05) පාර්ලිමේන්තුවේ පැවති නියෝජ්‍ය කතානායකවරයෙකු තෝරාගැනීමේ අවස්ථාවේදී විපක්ෂයෙන් සුදර්ශනී ප්‍රනාන්දුපුල්ලේ මහත්මියගේ නම යෝජනා කිරිමත් සමග එයට විරෝධය දක්වා ඒකාබද්ධ විපක්ෂයේ මන්ත්‍රීවරු පිරිසක් ඡන්දය වර්ජනය කර පාර්ලිමේන්තු සභා ගර්භයෙන් ඉවත ගොස් තිබේ. එසේ සුදර්ශනී ප්‍රනාන්දුපුල්ලේ මහත්මියට විරෝධය දක්වා පාර්ලිමේන්තුවෙන් ඉවතට ගිය මන්ත්‍රීවරු අතර හිටපු කතානායක චමල් රාජපක්ෂ, කංචන විජේසේකර, තාරක බාලසූරිය, කනක හේරත්, ශෙහාන් සේමසිංහ, රමේෂ් පතිරණ, කුමාර වෙල්ගම, රෝහිත අබේගුණවර්ධන, මොහාන්ද සිල්වා, ඩී.වී චානක ඇතුළු මන්ත්‍රීවරු 18 දෙනෙකු සිට ඇත. පසුගියදා අග්‍රාමාත්‍යවරයාට එරෙහිව පාර්ලිමේන්තුවට ඉදිරිපත් කළ විශ්වාසභංගය අවස්ථාවේදීද යම් බෙදීමක ලක්ෂන පෙන්නුම් කළද ඒකාබද්ධය ප්‍රසිද්ධියේම මෙසේ බෙදීමට ලක්වූ පළමු අවස්ථාව මෙය වීමද විශේෂත්වයකි.", "URL": "https://lankatruth.com/si/?p=53616", "Category": "පුවත්", "Parent URL": null}