{"Source": "Lankatruth", "Timestamp": "June 6, 2018", "Headline": "ටින්මාළු සහිත දන්සැල් සඳහා අනුමැතිය නෑ", "News Content": "ටින්මාළු සහිත දන්සැල් සඳහා අනුමැතිය ලබා නොදීමට මහජන සෞඛ්‍ය පරීක්ෂකවරුන්ගේ සංගමය තීරණය කර තිබේ. ටින්මාළු පිළිබඳව වෙළඳපොල තුළ මතුව තිබෙන ගැටලුකාරී තත්වය හේතුවෙන් මෙම තීරණය ගෙන ඇති බව එම සංගමයේ ලේඛම් මහේන්ද්‍ර බාලසූරිය මහතා පැවසීය. පසුගිය දා චීනයේ සිට මෙරටට ආනයනය කරන ලද පනුවන් සහිත ටින් මාළු කන්ටේනර් 74ක් කොළඹ වරායට පැමිණි අතර එම කන්ටේනර් මෙරටට ඇතුළු වීම වැලැක්වීමට සෞඛ්‍ය අමාත්‍යාංශය කළ නිවේදනය ද නොසලකා කන්ටේනර් 6ක් නිදහස් කර ඇති බවට පුවත් වාර්තා විය.", "URL": "https://lankatruth.com/si/?p=53675", "Category": "පුවත්", "Parent URL": null}