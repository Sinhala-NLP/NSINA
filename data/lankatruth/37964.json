{"Source": "Lankatruth", "Timestamp": "July 21, 2017", "Headline": "කඩිනම් සහන සැලසීමට දුන් ලක්ෂ 3000ක් රඳවාගෙන", "News Content": "උමා ඔය බහු කාර්ය වාරි ව්‍යාපෘතියේ භූගත උමං මාර්ගය නිසා පීඩාවට පත්ව සිටින ජනතාවට කඩිනම් සහන සැලසීමට දැනට සති දෙකකට පෙර රජය විසින් ලබා දුන් රුපියල් ලක්ෂ 3000ක මුදලක් බදුල්ල දිස්ත්‍රික් ‍ලේකම් කාර්යාලය රඳවාගෙන සිටින බව බහු විනාශකාරී උමා ඔය ව්‍යාපෘතියට එරෙහි ජනතා පෙරමුණේ කැඳවුම්කරු, ඌව පළාත් සභාවේ ජවිපෙ මන්ත්‍රී සමන්ත විද්‍යාරත්න මහතා පවසයි. බණ්ඩාරවෙල ප්‍රධාන කොට ගත් ඇල්ල, වැලිමඩ, ඌවපරණගම, හාලිඇළ ප්‍රාදේශීය ‍ලේකම් කොට්ඨාස දක්වා පැතිර ගිය මෙම පීඩාවන් මේ වනවිට හපුත‍ලේ ප්‍රාදේශීය ‍ලේකම් කොට්ඨාසය දක්වා වර්ධනය වී ඇති බවද සමන්ත විද්‍යාරත්න මහතා අවධාරණය කර සිටියි. මුදල් ලැබී සති දෙකක් ඉක්ම ගොස් ඇතත් මෙම සහන මුදල් පීඩාවට පත් ජනතාව වෙත මුදා නොහැර තිබිම අසාධාරණයක් බවත් ජල උල්පත් සිඳියාම හේතුවෙන් මෙම ප්‍රදේශවල ජනතාව උග්‍ර පානීය ජල හිඟයකට මුහුණදී සිටින බවත් ඔවුන්ට කඩිනම් සහනයක් ලබා දිය යුතු බවත් ඒ මහතා පෙන්වා දෙයි. එසේම උමා ඔය භූගත උමං මාර්ගය නිසා පීඩාවට පත් වූවන් අතරට හපුත‍ලේ ප්‍රාදේශීය ‍ලේකම් කොට්ඨාසයට අයත් ග්‍රාමසේවා වසම් 07ක ජනතාව මේ වනවිට එක්ව ඇති බවත් සමන්ත විද්‍යාර්තන මහතා අවධාරණය කරයි.", "URL": "https://lankatruth.com/si/?p=37964", "Category": "පුවත්", "Parent URL": null}