{"Source": "Lankatruth", "Timestamp": "September 16, 2012", "Headline": "14වෙනි වරටත් ජාත්‍යන්තර පොත් ප්‍රදර්ශනය BMICHහිදී ඇරඹේ", "News Content": "14 වැනි වතාවට පැවැත්වෙන මෙවර පොත් ප්‍රදර්ශනය ලබන 18 වැනිදා සිට 26 වැනිදා දක්‌වා බණ්‌ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වේ.මීට වසර 13 කට ඉහතදී වෙළෙඳ කුටි 34 කින් සමන්විත කොළඹ ජාතික කලා භවනෙන් ආරම්භ කළ ජාතික පොත් ප්‍රදර්ශනය මේ වන විට ශ්‍රී ලාංකිකයන් පමණක්‌ නොව, ප්‍රමුඛ පෙළේ විදේශීය පොත් ප්‍රකාශකයින්ද සහභාගි වන දැවැන්ත ජාත්‍යන්තර පොත් ප්‍රදර්ශනයක්‌ බවට පත්ව තිබේ. එය දකුණු ආසියාවේ පැවැත්වෙන විශාලතම පොත් ප්‍රදර්ශනය වශයෙන් හැඳින්විය හැකිය.මෙවර පොත් ප්‍රදර්ශනයේ අලෙවි කුටි 410කින් සමන්විත වේ. ඉන් අලෙවි කුටි 40ක්‌ විදේශීය ඒවා වේ. ඉන්දියාව, ජපානය, මැලේසියාව, එංගලන්තය, සිංගප්පූරුව ආදී රටවල ප්‍රකට ප්‍රකාශකයින් රැසක්‌ මෙවර ප්‍රදර්ශනයට සහභාගි වෙති.18 වැනිදා සිට 26 වැනිදා දක්‌වා දිනපතා පෙ. ව. 9.00 සිට රාත්‍රී 9.00 දක්‌වා පොත් ප්‍රදර්ශනය විවෘත වේ.ප්‍රදර්ශන ශාලා පරිශ්‍රයේ ඉදි කර ඇති පෞරාණික ගුරු ගෙදරක අසිරිය මවන ගුරු ගෙදරදී ප්‍රදර්ශනය නැරඹීමට පැමිණෙන පාඨකයන්ට, ලේඛකයන් හා පොත් ප්‍රකාශකයන් හමුවිය හැකි ඉතා දුලබ අවස්‌ථාවක්‌ද හිමි වේ. එමෙන්ම නවක ලේඛක ලේඛිකාවන්ට තම කෘතීන් ප්‍රකාශයට පත් කර ගැනීම පිණිස ප්‍රකාශන අධිපතින් හමුවීමේ අවස්‌ථාවද මෙහිදී උදා වේ. 14 වැනි වතාවට පැවැත්වෙන මෙවර පොත් ප්‍රදර්ශනය ලබන 18 වැනිදා සිට 26 වැනිදා දක්‌වා බණ්‌ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වේ. මීට වසර 13 කට ඉහතදී වෙළෙඳ කුටි 34 කින් සමන්විත කොළඹ ජාතික කලා භවනෙන් ආරම්භ කළ ජාතික පොත් ප්‍රදර්ශනය මේ වන විට ශ්‍රී ලාංකිකයන් පමණක්‌ නොව, ප්‍රමුඛ පෙළේ විදේශීය පොත් ප්‍රකාශකයින්ද සහභාගි වන දැවැන්ත ජාත්‍යන්තර පොත් ප්‍රදර්ශනයක්‌ බවට පත්ව තිබේ. එය දකුණු ආසියාවේ පැවැත්වෙන විශාලතම පොත් ප්‍රදර්ශනය වශයෙන් හැඳින්විය හැකිය. මෙවර පොත් ප්‍රදර්ශනයේ අලෙවි කුටි 410කින් සමන්විත වේ. ඉන් අලෙවි කුටි 40ක්‌ විදේශීය ඒවා වේ. ඉන්දියාව, ජපානය, මැලේසියාව, එංගලන්තය, සිංගප්පූරුව ආදී රටවල ප්‍රකට ප්‍රකාශකයින් රැසක්‌ මෙවර ප්‍රදර්ශනයට සහභාගි වෙති. 18 වැනිදා සිට 26 වැනිදා දක්‌වා දිනපතා පෙ. ව. 9.00 සිට රාත්‍රී 9.00 දක්‌වා පොත් ප්‍රදර්ශනය විවෘත වේ. ප්‍රදර්ශන ශාලා පරිශ්‍රයේ ඉදි කර ඇති පෞරාණික ගුරු ගෙදරක අසිරිය මවන ගුරු ගෙදරදී ප්‍රදර්ශනය නැරඹීමට පැමිණෙන පාඨකයන්ට, ලේඛකයන් හා පොත් ප්‍රකාශකයන් හමුවිය හැකි ඉතා දුලබ අවස්‌ථාවක්‌ද හිමි වේ. එමෙන්ම නවක ලේඛක ලේඛිකාවන්ට තම කෘතීන් ප්‍රකාශයට පත් කර ගැනීම පිණිස ප්‍රකාශන අධිපතින් හමුවීමේ අවස්‌ථාවද මෙහිදී උදා වේ.", "URL": "https://lankatruth.com/si/?p=4172", "Category": "කලා පුවත්", "Parent URL": null}