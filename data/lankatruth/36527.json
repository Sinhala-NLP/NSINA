{"Source": "Lankatruth", "Timestamp": "June 25, 2017", "Headline": "කිරි ගොවියෝ දඹුල්ලෙන් විරෝධතා අරඹති", "News Content": "කිරි කර්මාන්තය මුහුණ දි ඇති ගැටළු සදහා විසදුම් ඉල්ලා කිරි ගොවි සංවිධාන ඒකාබද්ධ කරමින් සමස්ත ලංකා ගොවිජන සමිමේලනය අද (25) දඹුල්ලේදී විරෝධතාවයක නිරත විය. එම අවස්ථාවට සමස්ත ලංකා ගොවිජන සමිමේලනයේ ජාතික සංවිධායක නාමල් කරුණාරත්න මහතා, එහි ලේකම් ටී.බී. සරත් මහතා, එහි සභාපති සුසන්ත කුමාර මහතා සහ ජනතා විමුක්ති පෙරමුණේ මාතලේ දිස්ත්‍රික් සංවිධායක ගමගෙදර දිසානායක මහතා ඇතුළු ගොවි නායකයින් සහ කිරි ගොවීහු එක් වී සිටියහ. මෙම විරෝධතාවය අතරතුර කිරි ගොවි ප්‍රශ්න සාකච්ඡා කිරීම සඳහා ලබන 29වනදා ජනාධිපති ලේකම් කර්යාලයට පැමිණෙන ලෙස එම කාර්යාලයෙන් ඉල්ලීමක් සිදු කර ඇති අතර ඒ අනුව ලබන 29වනදා ඊට සහභාගී වන බවත් එම සාකච්ඡාවේදී යහපත් ප්‍රතිචාරයක් නොලැබුනහොත් නැවත විරෝධතා ක්‍රියාමාර්ගවලට අවතීර්ණය වන බවත් එහිදී ජනතාව ඇමතූ නාමල් කරුණාරත්න මහතා පැවසීය.", "URL": "https://lankatruth.com/si/?p=36527", "Category": "පුවත්", "Parent URL": null}