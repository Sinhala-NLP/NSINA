{"Source": "Lankatruth", "Timestamp": "April 15, 2021", "Headline": "බන්දුලද මේ රටේ පොලිස් ඇමති? ආණ්ඩුව ගැන ලැජ්ජයි – අසේල සම්පත්", "News Content": "රටේ මිනිස්සුන්ගේ කෑම වේල පිළිබඳව කතා කළ තමාව අත්අඩංගුවට ගැනීම ආණ්ඩුවේ ලැජ්ජා සහගත ක්‍රියාවක් යැයි මහජන අයිතීන් සුරැකීමේ පදනමේ ජාතික සංවිධායක අසේල සම්පත් මහතා පවසයි. පොලිසිය විසින් අත්අඩංගුවට ගනු ලැබූ අසේල සම්පත් මහතාව අප්‍රේල් 19 වනදා දක්වා රක්ෂිත බන්ධනාගාරගත කිරීමට මාළිගාකන්ද මහේස්ත්‍රාත් අධිකරණය ඊයේ (14) නියම කළ අතර ඔහුව බන්ධනාගාර නිලධාරීන් විසින් බන්ධනාගාර බස් රථය කරා රැගෙන යද්දී වැඩිදුරටත් මෙසේ පැවසීය. “මගෙ දරුවො ටික ආරක්ෂා කරගන්න, මං ගිහිල්ලා එනකල්. මං මේ රටේ මිනිස්සු වෙනුවෙන් කතා කළ මිනිහෙක්. මේ රටේ පාසල්වල මත්ද්‍රව්‍ය, පොලිසියෙ කෑම එක, මේ ජේලර් මහත්තුරුන්ගෙ කෑම එක, කෑමවල ප්‍රමිතිය ගැන මං කතා කළේ. ඒ නිසා බන්දුල ගුණවර්ධන ඇමතිවරයා කිව්වා වරෙන්තුවක් අරන් මාව අත් අඩංගුවට ගන්නවා කියලා. ඒක ක්‍රියාත්මක වෙලා තියෙනවා. බන්දුලද මේ රටේ පොලිස් ඇමති ? එහෙම නැත්නම් සරත් වීරසේකරද ? ලැජ්ජයි ආණ්ඩුව ගැන, කියන්න තියෙන්නෙ එච්චරයි”", "URL": "https://lankatruth.com/si/?p=114829", "Category": "පුවත්", "Parent URL": null}