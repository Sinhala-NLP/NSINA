{"Source": "Lankatruth", "Timestamp": "September 19, 2019", "Headline": "සුරංගනා කථා කියමින් රටම රැවටු අවස්ථාවක, ඉදිරි ජනාධිපතිවරණයේ දී නිසි තීරණයක් ගත යුතුයි", "News Content": "සුරංගනා කථා කියමින් රටම රැවටු අවස්ථාවක, ඉදිරි ජනාධිපතිවරණයේ දී නිසි තීරණයක් ගැනීම ජනතාවගේ වගකීම බව ජනාතා විමුක්ති පෙරමුණේ ලේකම් ටිල්වින් සිල්වා මහතා පවසයි. ඒ මහතා මේ බව පැවසූවේ ඇල්ලිටිය ප්‍රදේශයේ ඊයේ (18) රාත්‍රීයේ පැවති ජන හමුවක් අමතමිනි. දේශපාලන ඉතිහාසයේ සෑම අවස්ථාවකදීම මෙරට ප්‍රධාන පක්ෂ දෙකටම ජනතාව සහය දක්වා ඇති නමුත් එයින් කිසිදු ප්‍රයෝජනයක් සිදු වී තිබේද යන්න ජනතාව විසින්ම ප්‍රශ්න කටයුතු බවද ඒ මහතා පවසයි. එක් පක්ෂයක් බලයේ සිටි පසු නැවත වරක් රට සංවර්ධනය කරන බවට පවසමින් ජනතාවගේ ඡන්දය ඉල්ලන්නේ නම් එම පිරිස වංචනික පුද්ගලයින් බවත් රට සංවර්ධනය කිරීමට අවශ්‍ය නම් බලයේ සිටි කාලයේ රට සංවර්ධනය කිරීමට අවස්තාව තිබු බවද ඒ මහතා පෙන්වා දෙයි. එම නිසා නැවතත් පරන දේශපාලනයට යොමු නොවී නව දේශපාලනයක් ඇති කිරීමට ජනතාව කටයුතු කළ යුතු බවද ඒ මහතා අවධාරණය කළේය. එහිදි අවංක මහජන සේවකයින් පිරිසක් පත් කර ගනිමින් ප්‍රථමයෙන් ගමට සේවයක් කර ගත යුතු බවද ඒ මහතා පවසයි. එහිදි නෙළුම් කුලුන සම්බන්ධයෙන් අදහස් දැක්වු ඒ මහතා පැවසුවේ කෙතරම් උසවශ්‍රීයෙන් නෙළුම් කුලුන විවෘත කළද එහිදි ණය ගෙවීමට සිදු වී ඇත්තේ අහිංසක ජනතාවට බවයි. 1950 වසරේදි ශ්‍රී ලංකාව අසියාවේ සංවර්ධන අතින් දෙවනස්ථානයේ සිටි නමුත් මේ වනවිට ශ්‍රී ලංකාව දෙවෙනි නොවන්නේ ඇෆ්ගනිස්ථානයට පමනක් බවද ටිල්වින් සිල්වා මහතා ප්‍රකාශ කළේය. මෙම තත්වයට වග කිය යුත්තේ වසර 70ක් පුරා රට පාලනය කළ නායකයන් බවද ඒ මහතා පවසයි.", "URL": "https://lankatruth.com/si/?p=81185", "Category": "පුවත්", "Parent URL": null}