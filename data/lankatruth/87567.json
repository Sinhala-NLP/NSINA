{"Source": "Lankatruth", "Timestamp": "December 19, 2019", "Headline": "බැදුම්කර ගනුදෙනුවලට අදාල වෝහාරික විගණන වාර්තාව ගැන කඩිනම් ක්‍රියාමාර්ගයක් ගන්න මුදල් ඇමති මහින්ද රාජපක්ෂට පුළුවන්", "News Content": "පාර්ලිමේන්තුව වාර අවසාන කර තැබීම තුළ කෝප් කමිටුව අහෝසි වී ඇති බැවින් මුදල් අමාත්‍ය ලෙස මහින්ද රාජපක්ෂ මහතාට මෙම වාර්තාව නීතිපති වෙත යොමු කොට කඩිනමින් අදාල නීතිමය ක්‍රියාමාර්ග ගැනීමේ හැකියාව පවතින බව අලුත් පියාපත් සංවිධානය පවසයි. සමාජය තුළ දැඩි අවධානයක් යොමුව පවතින, 2002 වසරේ සිට 2015 දක්වා සිදු කළ බැඳුම්කර ගනුදෙනු වලට අදාල වෝහාරික විගණන වාර්තාව පිළිබඳ සහ එහි නීතිමය තත්ත්වය පිළිබඳව, අලුත් පියාපත් සංවිධානය විසින් අද පැවැත්වූ මාධ්‍ය හමුවකදී මේ බව සඳහන් කෙරිණි. එහිදි වැඩිදුරටත් අදහස් දැක්වු නීතීඥ ශානිකා ද සිල්වා මහත්මිය.. රටේ විශාල කතාබහක් වුන ව්‍යවාහාරික විගණන වාර්තාව සම්බන්ධව (බැදුම්කර වාර්ථාව) අපි කතා කල යුතුයි.. එහි නීතිමය පැත්ත වැදගත්.. 2002 සිට 2015 දක්වා මහබැංකුව සිදුකල විමර්ෂණ මෙම ව්‍යවාහාරික විගණන වාර්තාව ඉදිරිපත් කරලා තියෙනවා.. කෝටි පන්ලක්ෂයකට අදාල මුල්‍ය වංචාවන් සම්බන්ධව මෙම ව්‍යවහාරික විගණන වාර්ථා තුල ඇතුලත්වෙලා තියෙනවා. මෙම වාර්තාව මේ වන විට පාර්ලිමෙන්තු ට ඉදිරිපත් කරලා තියෙනවා.. නමුත් දැන් පාරිලිමේන්තුවේ වාර අවසන් කරලා තියෙන්නේ… ඒ නිසා එහි විමර්ෂණ ඇනහිටලා තියෙනවා.. මේ නිසා වෝහාරික විගණන වාර්තාව පිලිබදව ක්‍රියාත්මක වීම ඇනහිටලා තියෙනවා.. මේ වෙලාවේ අගමැති මෙන්ම මුදල් ඇමති වන මහින්ද රාජපක්ෂ මහතාට පුලුවන් මෙම වාර්ථාව නීතිපති වෙත ඉදිරිපත් කරලා මෙහි නීතිමය ක්‍රියාමාර්ග ගන්න.. නමුත් අගමැති තවමත් එවැනි දේකට යොමුවෙලා නෑ.. ඒ නිසා අපි කියන්න කැමතියි මේ බැදුම්කර වංචාව හරහා නාස්තිවෙලා තියෙන්නේ අපේ මුදල්.. අපි පුරවැසියන් විදිහට මේ මුදල් වලට මොකක්ද වෙලා තියෙන්නේ කියලා අපට දැනගත්ත අයිතියක් තියෙනවා.. ඒනිසා අපි කියනවා මුදල් ඇමති විදිහට අගමැති මහින්ද රාජපක්ෂ මහතාට මේ සම්බන්ධව මැදිහත් වෙන්න කියලා. මොකද ඒක ඔවුන්ගේ මැතිවරණ වේදිකාවේ කතාබහට ලක්වුන මාකෘකාවක් වුනා.. අලුත් පියාපත් සංවිධානයේ මෙහෙයුම් කමිටු සාමාජික මාධ්‍යවේදී නාරද බක්මීවැව මහතා අදහස් දක්වමින්… ජනාධිපතිවරනය පවත්වා දැන් මාසයකට පමණ කාලයක් ගතවෙනවා…ජනාධිපතිවරනය කාලයේ නීතිය වංචාව සම්බන්දව රාජ්‍ය සේවය නගා සිටුවීම සම්බන්දව බහුලව කතා කලා… ඔවුන් කීවා අපේ සමහර අය කරපු වැරදිත් හදාගෙන තමයි අපි බලයට එන්නේ කියලා කියනවා.. නමුත් අද වනකොට පාර්ලිමේන්තුව වාර අවසාන කරලා අවසන්.. ඒ එක්කම කෝප් කමිටුවේ කාලයත් අවසන් වෙනවා.. කෝප් කමිටුව හරහා ආයතන 23 ක සිදුවු දූෂණ අක්‍රමිකතා පිලිබදව විමර්ෂණය කරලා අවසන් වෙලා තියෙනවා. ඒ සම්බන්ධ අවසන් වාර්ථාවත් පාර්ළිමේන්තුවට ලබාදීලා අවසන්.. නමුත් පාරිල්මේන්තුව වාර අවසන් කිරීමත් සමගම කොප්කමිටුවත් අවසන් වෙනවා.. ගොඨාභය මහත්තයා බලයට ආවට පස්සේ මේ වනකොට ගොඩක් දේවල් සිදුකරමින් යනවා.. රාජ්‍ය ආයතන තුල තමන්ගේ ඡායාරෑප ඉවත්කීරීම වගේ හොද දේවල් කරනවා..නමුත් රට අගාදයට ඇද දමපු පුද්ගලයින්ගේ වාර්ථා ඇතුලත් කොප් කමිටු වාර්ථාව සම්බන්ධව මේ වනතෙක් නිසි පියවරක් ගෙන නෑ.. විශේෂයෙන්ම විමර්ශන අවසන් කරලා තියෙන කොප්කමිටු වාර්ථාවඉදිරියට ගෙනයෑම ඔවුන්ගේ කටයුත්තක්. විශේෂයෙන්ම කොප් කමිටුව හෙලිකල පරිදි මහබැංකු වංචාව රටට සිදුකල මහා බරපතල වංචාවක්… මෙවැනි දැවැන්ත වංචාවක් සම්බන්ධව හෙලිදරව් වෙලා අවසන් වෙලා තියෙද්දීත් මෙහි නීතිමය කටයුතු ඉදිරියට ගෙනයන් නැත්තම් ඒක පාලකයින් රටට කරන ලොකු දෝහි කමක්.. ඒ නිසා මෙහි නීතිමය කටයුතු ඉදිරියට කරගෙන යන්න කියලා අප කියනවා. එය ජනාධිපතිතුමාගේත් අගමැති තුමාගේත් වගකීමක් බව අප කියනවා… ඔවුන් බලයට පැමිණිමේ දී කියපු පරිදි මේ පොරොන්දු සිදුකරයි කියලා හිතනවා.. මීට අමතරව සමාජ ක්‍රියාකාරිනී ව්‍රායි බල්තසාර්, සමාජවාදී තරුණ සංගමයේ ජාතික සංවිධායක සමාජ ක්‍රියාකාරික එරංග ගුණසේකර මෙම මාධ්‍ය හමුවේ දී අදහස් දැක්වූ හ.", "URL": "https://lankatruth.com/si/?p=87567", "Category": "පුවත්", "Parent URL": null}