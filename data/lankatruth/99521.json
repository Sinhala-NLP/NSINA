{"Source": "Lankatruth", "Timestamp": "November 6, 2020", "Headline": "බස්නාහිර පොලිසියේ 199කට කොරෝනා…", "News Content": "බස්නාහිර පළාතේ පොලිස් ස්ථානවලට අනුයුක්ත නිලධාරීන් 199කට අද (06) වනවිට කොවිඩ් – 19 වසංගතය ආසාදනය වී ඇතැයි වාර්තා වේ. එමෙන්ම නිලධාරීන් 258 දෙනෙකු නිරෝධායන මධ්‍යස්ථාන වෙත යොමු කර ඇති අතර තවත් නිලධාරීන් 1,350ක් ස්වයං නිරෝධායනයට යොමු කර ඇත. මේ අතර රාගම පොලිස් ස්ථානාධිපතිට කොවිඩ් – 19 අසාදනය වී ඇතැයි තහවුරු වී තිබේ. මීට අමතරව ත්‍රස්ත විමර්ශන කොට්ඨාසයේ පොලිස් නිලධාරියෙකුට කොවිඩ් ආසාදිත වී ඇති අතර ඔහුගේ ආශ්‍රිත නිලධාරීන් 98ක් ස්වයං නිරෝධායනයට යොමු කර ඇත. එමෙන්ම ග්‍රෑන්ඩ්පාස්, කෙසෙල්වත්ත, වැල්ලම්පිටිය, කොම්පඤ්ඤවීදිය, මට්ටක්කුලිය, මෝදර පොලිස් වසම්වල පදිංචි මියගිය පුද්ගලයින් 06 දෙනෙකුට කොවිඩ් ආසාදනය වී ඇති බව තහවුරු වී තිබේ.", "URL": "https://lankatruth.com/si/?p=99521", "Category": "පුවත්", "Parent URL": null}