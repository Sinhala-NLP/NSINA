{"Source": "Lankatruth", "Timestamp": "September 18, 2022", "Headline": "කසකස්ථානයේ අගනුවර නම යළි වෙනස්වෙයි", "News Content": "කසකස්ථානයේ අගනුවර නම “අස්තානා” ලෙස යළි වෙනස් කර තිබේ. ඒ, කසකස්ථානයේ බලයට පත් වූ නව ජනාධිපති කාසිම් ජෝර්මාට් ටොකයෙව් ඊයේ (17) අත්සන් කළ විශේෂ පනතකට අනුවය. බලයෙන් ඉවත් වුණු නූර්සුල්තාන් නසර්බයෙව් විසින් අගනුවර නම නූර් – සුල්තාන් ලෙස වෙනස් කර තිබූ අතර නව ජනාධිපතිවරයාගේ නව පනත අනුව අග නගරයේ පැරණි නම වහාම ක්‍රියාත්මක වන පරිදි යළි නීතිගත කර තිබේ. එමෙන්ම කසකස්ථානයේ ජනාධිපති ධුරය එක් තැනැත්තෙකුට තනි අවුරුදු 07ක කාලයකට පමණක් සීමා කරමින්ද නීතියක් සම්මත කර ඇති බව විදෙස් මාධ්‍ය සඳහන් කරයි.", "URL": "https://lankatruth.com/si/?p=139358", "Category": "පුවත්", "Parent URL": null}