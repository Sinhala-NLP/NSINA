{"Source": "Lankatruth", "Timestamp": "March 30, 2012", "Headline": "අම්පාරේ වී ගොවීහු පෙත්සමකට අත්සන් තබති", "News Content": "කප්පාදුකර ඇති ගොවි විශ්‍රාම වැටුප වහාම නැවත ලබා දෙන ලෙසත් වී සදහා රුපියල් 40ක සහතික මිලක් ගෙවන ලෙසත් ආණ්ඩුවට බලකරමින් පෙත්සමක් අත්සන් ගැනීම අද 30 පෙරවරුවේ උහන නගරයේදී පැවතිණි. එය සමස්ත ලංකා ගොවිජන සම්මේලනයට අනුබද්ධ දිගාමුඩුල්ල ඒකාබද්ධ ගොවි සංවිධානය විසින් සංවිධානය කර තිබුණි. ඉන්ධන මිල වැඩිවීම මත තම වී නිශ්පාදන වියදම ද දරාගත නොහැකි මට්ටමකට ඉහළ ගොස් ඇති බැවත් වර්තමාන වී මිලෙන් තම වියදම් හෝ පියවා ගත හැකි ආදායමක් නොලැබෙන බව ගොවීහු පවසති. මෙම පෙත්සම අත්සන් කිරීමේ අවස්ථාවට ජනතා විමුක්ති පෙරමුණේ මධ්‍යමකාරස සභික දිගාමඩුලු දිස්ත්‍රික් හිටපු පාර්ලිමේන්තු මන්ත්‍රී වසන්ත පියතිස්ස මහතාද සහභාගීවී සිටියහ.", "URL": "https://lankatruth.com/si/?p=1943", "Category": "පුවත්", "Parent URL": null}