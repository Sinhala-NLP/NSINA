{"Source": "Lankatruth", "Timestamp": "December 17, 2021", "Headline": "වරායේ කන්ටේනර් නිදහස් කිරීමට ඩොලර් නිකුත් කරන්න බන්දුල එකඟවෙයි", "News Content": "වරායේ සිරවී ඇති අත්‍යවශ්‍ය භාණ්ඩ නිදහස් කර ගැනිමට අවශ්‍ය ඩොලර් නිදහස් කිරිමට වෙළෙඳ ඇමති බන්දුල ගුණවර්ධන එකඟ වූ බව අත්‍යවශ්‍ය භාණ්ඩ ආනයනකරුවන්ගේ සංගමය පවසයි. සහල්, පරිප්පු, සීනි, අර්තාපල් සහ ලොකු ළුණු ඇතුළු අත්‍යාවශ ආහාර ද්‍රව්‍ය අසුරා ඇති කන්ටේනර් රැසක් වරායේ සිරවී ඇති බවත් කඩිනමින් ඩොලර් නිකුත් කළ හොත් එම භාණ්ඩ නිදහස් කර ගැනිමට හැකි බවත් එම සංගමයේ නියෝජිතයින් ඇමති බන්දුල ගුණවර්ධනට ප්‍රකාශ කර තිබේ. ඒ අනුව ඇමති බන්දුල ගුණවර්ධන විසින් අවශ්‍ය මුදල් ලබා ගැනිම සදහා මහ බැංකු අධිපතිවරයා සමග සාකච්ඡා කර ඇති බවද වාර්තා වේ. ඒ අනුව මහ බැංකු අධිපති අජිත් නිවාඩ් කබ්රාල් විසින් ඩොලර් මිලියන 25ක් නිකුත් කිරිමට එකඟතාව පළ කළ බව අත්‍යවශ්‍ය ආහාර ආනයනකරුවන්ගේ සංගමය සඳහන් කරයි. එම මුදල් නිකුත් කිරිම අද සිට සිදු කිරිමට නියමිතය.", "URL": "https://lankatruth.com/si/?p=127143", "Category": "ආර්ථික පුවත්", "Parent URL": null}