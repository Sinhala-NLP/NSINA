{"Source": "Lankatruth", "Timestamp": "November 21, 2018", "Headline": "කුමන්ත්‍රණය අසාර්ථකයි… අවලාදකරුවන් මඩට බැහැලා…", "News Content": "මෛත්‍රීපාල සිරිසේන ජනාධිපතිවරයා විසින් පසුගිය ඔක්තොම්බර් 26වනදා මහින්ද රාජපක්ෂ මහතා අගමැති ධුරයට පත් කරමින් දියත් කළ කුමන්ත්‍රණය මේ වනවිට පරාජයට පත්වී ඇති බවත් එම කුමන්ත්‍රණය දියත් කළ මොහොතේ සිට ජනතා විමුක්ති පෙරමුණ එය පරාජයට පත් කිරීමට පෙරමුණ ගෙන කටයුතු කළ බැවින් තම පරාජය දරාගැනීමට නොහැකිව කුමන්ත්‍රණකරුවන් මේ වනවිට ජනතා විමුක්ති පෙරමුණට එරෙහිව අවලාද, මඩ ප්‍රචාරය කිරීමේ ව්‍යාපෘතියක නිරතව ඇති බවත් ජනතා විමුක්ති පෙරමුණේ දේශපාලන මණ්ඩල සභික ලාල්කාන්ත මහතා සඳහන් කරයි. මෙම කුමන්ත්‍රණය පරාජයට පත් කිරීම සඳහා ජනතා විමුක්ති පෙරමුණේ දේශපාලන මණ්ඩලයත්, මධ්‍යම කාරක සභාවත් මුළු මහත් පක්ෂයමත් එක මතයක ඉතාමත් ශක්තිමත්ව කටයුතු කළ බවත් ජනතා විමුක්ති පෙරමුණ අනුගමනය කළ ක්‍රියාවලිය අනුව මෛත්‍රී – මහින්ද කුමන්ත්‍රණය රට හමුවේ අනාවරණය වී ඇති බවත් ලාල්කාන්ත මහතා අවධාරණය කරයි.", "URL": "https://lankatruth.com/si/?p=63767", "Category": "පුවත්", "Parent URL": null}