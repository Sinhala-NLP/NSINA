{"Source": "Lankatruth", "Timestamp": "August 30, 2018", "Headline": "වියලි කාලගුණයෙන් අනුරාධපුරයේ ජන ජීවිත අඩාලයි", "News Content": "අනුරාධපුර දිස්ත්‍රික්කය ඇතුළු ප්‍රදේශ කිහිපයකට බලපා ඇති වියලි කාලගුණික තත්වය හේතුවෙන් එම ප්‍රදේශවල ජන ජීවිතයට දැඩි බලපෑම් එල්ලවී ඇත. විශේෂයෙන් පානීය ජලය හිඟ තත්වයක පවතින අතර දෛනික ජල සැපයුම සිදුකරගැනීම අසීරු වී ඇතැයි ජාතික ජලසම්පාදන හා ජලාප්‍රවාහන මණ්ඩලය පවසයි. අනුරාධපුර දිස්ත්‍රික් ආපදා කළමණාකරණ මධ්‍යස්ථානය පවසන පරිදි ප්‍රාදේශීය ලේකම් කොට්ඨාශ 11ක පවුල් 11,000ක පමණ පිරිසක් මේ වන විට වියලි කාලගුණික තත්වයෙන් පීඩාවට පත්ව ඇත. වසර කිහිපයක් පුරා අනුරාධපුර දිස්ත්‍රික්කයට සැලකියයුතු වර්ශාපතනයක් ලැබී නොමැති අතර දිස්ත්‍රික්කයේ සියලුම ජලාශවල ජල මට්ටම මේ වනවිට ඉතා පහළ තත්වයක පවතී. නිසිකලට ජලාශ නඩත්තු නොකිරීම මත මෙම තත්වය උග්‍ර වී ඇතැයි ප්‍රදේශවාසීන් බලධාරීන්ට චෝදනා කර සිටිති. වියලි කාලගුණික තත්වය හේතුවෙන් ආදායම් මාර්ග ඇහිරී ඇති අතර ප්‍රදේශයේ බොහෝදෙනා පිඩාවට පත්ව ඇතැයි වාර්තා වේ.", "URL": "https://lankatruth.com/si/?p=58539", "Category": "පුවත්", "Parent URL": null}