{"Source": "Lankatruth", "Timestamp": "May 17, 2019", "Headline": "නිර්ණාමික ලිපියක් හේතුවෙන් නල්ලූර් අවට ආරක්ෂාව දැඩි කරයි", "News Content": "යාපනය නල්ලූර් කෝවිලට බෝම්බ ප්‍රහාරයක් සිදුකරන බවට ලද නිර්ණාමික ලිපියක් හේතුවෙන් කෝවිල අවට ප්‍රදේශයේ දැඩි ආරක්ෂාවක් යොදවා තිබේ. උතුරු පළාත් ආණ්ඩුකාර කාර්යාලය වෙත මෙම නිර්ණාමික ලිපිය ලැබී ඇති අතර හමුදාව, පොලිසිය සහ පොලිස් විශේෂ කාර්ය බළකා නිලධාරීන් යොදාගෙන කෝවිල අවට ආරක්ෂාව තරකර විශේෂ සෝදිසි මෙහෙයුමක් දියත් කිරීමට ද ආරක්ෂක අංශ කටයුතු කර ඇත. මෙම තත්වය හේතුවෙන් යාපනය පේදුරුතුඩුව මාර්ගය කෝවිල සීමාවෙන් වසා දමා ඇති බව ද ආරක්ෂක අංශ පවසයි. සිකුරාදා දින විශේෂ පූජාවන් සඳහා සහභාගීවීමට විශාල පිරිසක් පැමිණෙන බැවින් ප්‍රදේශයේ ආරක්ෂාව දැඩි කර ඇති බව ද ආරක්ෂක අංශ සඳහන් කරයි.", "URL": "https://lankatruth.com/si/?p=74102", "Category": "පුවත්", "Parent URL": null}