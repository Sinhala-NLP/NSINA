{"Source": "Lankatruth", "Timestamp": "January 9, 2020", "Headline": "හෝමාගම පොදුජන පෙරමුණු මන්ත්‍රී විහාරාධිපති හිමිනමකට බැන තර්ජනය කරයි", "News Content": "බස්නාහිර පළාත් සභාවේ ශ්‍රී ලංකා පොදුජන පෙරමුණේ හිටපු පළාත් සභා මන්ත්‍රී ජනක දීපාල් වැලිවත්ත මහතා බීමතින් පැමිණ පසුගි දා පිටිපන පුරාණ මහා විහාරාධිපති හිමිනමට බැන වැද පහර දීමට උත්සහ කර තිබෙනවා. මොරගහහේන – හෝමාගම මාර්ගය පුළුල් කිරීම හේතුවෙන් දේපළ අහිමි වන ජනතාවට ඒ පිළිබඳ දැනුවත් කිරීමේ රැස්වීමක් පිටිපන උත්තරාරාම විහාරාධිපති අතිපූජ්‍ය මාදොළුවාවේ ධම්මික සහ පිටිපන පුරාණ මහා විහාරාධිපති අතිපූජ්‍ය හෝමාගම සීලවංශ යන ස්වාමින්වහන්සේලාගේ ප්‍රධානත්වයෙන් පැවත්වුණා. රැස්වීම අතර තුර ජනක දීපාල් වැලිවත්ත මහතා බීමතින් පැමිණ පූජ්‍ය හෝමාගම සීලවංශ ස්වාමින් වහන්සේට චෝදනා එල්ල කරමින් පහර දීමට උත්සහ කළ බවයි විහාරස්ථ දායක මහ සභාවේ කාරක සභාව ලිපියක් යොමු කරමින් සඳහන් කරන්නේ.", "URL": "https://lankatruth.com/si/?p=88509", "Category": "පුවත්", "Parent URL": null}