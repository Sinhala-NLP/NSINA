{"Source": "Lankatruth", "Timestamp": "February 25, 2021", "Headline": "කොරෝනා මෘතදේහ භූමදානයට අනුමැතිය – ගැසට් නිවේදනය මුද්‍රණාලයට", "News Content": "කොවිඩ් – 19 ආසාදිතව මිය යන පුද්ගලයන්ගේ මෘත දේහ භූමදානයට අනුමැතිය ලබා දීමට ආණ්ඩුව තීරණය කර ඇති අතර ඊට අදාල ගැසට් නිවේදනය මුද්‍රණය සඳහා මේ වනවිට මුද්‍රණාලයට යොමු කර ඇතැයි වාර්තා වේ. කොවිඩ් මරණ භුමදානය සුදුසුද නුසුදුසුද යන්න පිළිබඳ නිර්දේශ ලබා ගැනීම සඳහා පත් කළ විශේෂඥ කමිටුව භුමදානයද අනුමත කර ඇති බව අද (25) ජනාධිපති ලේකම්කාර්යාලයේ පැවති පක්ෂ නායක රැස්වීමේදී සෞඛ්‍ය අමාත්‍ය පවිත්‍රා වන්නිආරච්චි දැනුම්දී ඇත. ඒ අනුව නිශ්දිත භූමියක අදාළ මෘතදේහ භූමිදානය සඳහා අනුමැතිය හිමිවනු ඇතැයි තතුදත් ආරංචිමාර්ග සඳහන් කරයි. මේ අතර එක්සත් ජාතීන්ගේ මානවහිමිකම් කොවුන්සිලයේ සැසිවරයේදීද අද (25) දින කොවිඩ් මෘතදේහ සම්බන්ධයෙන් ශ්‍රී ලංකාව අනුගමනය කරන ආදාහන ප්‍රතිපත්තිය පිළිබඳව සාකච්ඡාවට බඳුන්විය.", "URL": "https://lankatruth.com/si/?p=111496", "Category": "පුවත්", "Parent URL": null}