{"Source": "Lankatruth", "Timestamp": "May 25, 2018", "Headline": "අල්ලස් සිද්ධියක සාක්ෂියට රවී කරුණානායක අධිකරණයට කැඳවයි", "News Content": "හිටපු වෙළඳ හා පාරිභෝගික කටයුතු අමාත්‍ය රවී කරුණානායක මහතා අද(25) කොළඹ අතිරේක මහේස්ත්‍රාත් චන්දන කලංසූරිය මහතා හමුවේ අල්ලස් නඩුවක සාක්ෂි පිනිස පෙනී සිටියේය. සතොස මගින් ආනයනික සුදු කැකුලු සහල් විකිණීමේ ක්‍රි‍යාවලියේදී රජයට අයුතු සහගත හෝ නිතිවිරෝධී ලෙස පාඩුවක් විය හැකි බව දැන දැන මිල දර්ශකයට පටහැනිව සහල් මෙට්‍රික් ටොන් 1000ක් විකිණීමට නියෝග කර රුපියල් මිලියන 4 ක් රජයට පාඩු කළැයි එවකට සතොස වැඩබලන සාමාන්‍යාධිකාරී සුනිල් මිලේතියස් විමල් පෙරේරා මහතාට එරෙහිව අල්ලස් කොමිසම විසින් ගොනු කර තිබූ නඩුවකට අදාළව සාක්ෂි විභාගය සඳහා හිටපු අමාත්‍යවරයා එලෙස අධිකරණයේ පෙනී සිටියේය. කෙසේ වෙතත් මෙම සිද්ධියට අදාල ස්ථිර මහේස්ත්‍රාත්වරිය නොමැතිවීම හේතුවෙන් නඩුවට අදාල සාක්ෂි ලාබාදීම 20 වැනිදාට කල් තැබූ අතර හිටපු අමාත්‍යවරයාට නැවත 20වැනිදා අධිකරණයේ පෙනී සිටින ලෙස නොතීසි නිකුත් කළේ ය.", "URL": "https://lankatruth.com/si/?p=52916", "Category": "පුවත්", "Parent URL": null}