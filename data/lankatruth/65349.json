{"Source": "Lankatruth", "Timestamp": "December 15, 2018", "Headline": "ලෝක ප්‍රජාතන්ත්‍රවාදී තරුණ සම්මේලනයේ උප සභාපති ධුරය සමාජවාදී ශිෂ්‍ය සංගමයට", "News Content": "ලෝකයේ ප්‍රගතිශීලී සහ වමාංශික දේශපාලන පක්ෂ සහ සංවිධානවවල එකතුවෙන් සැදුම්ලත් ලෝක ප්‍රජාතන්ත්‍රවාදී තරුණ සම්මේලනයේ උප සභාපති ධුරය සමාජවාදී ශිෂ්‍ය සංගමයේ ජාත්‍යන්තර කටයුතු ලේකම්, කල්පනා මධුභාෂිණි මෙනවියට ලැබී තිබේ. මානව සම්පත් කළමණාකරණ වෘත්තිය සුදුසුකම් සහිත කල්පනා මධුභාෂිණි මෙනවිය නීති විද්‍යාලයෙ අවසන් වසර අධ්‍යනය අවසන් කර ඇති අතර විවෘත විශ්වවිද්‍යාලයේ උපාධිඅපේක්ෂිකාවකි. නීති ශිෂ්‍ය සංගමයේ මානව හිමිකම් පිළිබඳ ක්‍රියාකාරී සාමාජිකාවක ලෙස කටයුතු කර ඇති ඇය එහි හිටපු අධ්‍යාපන ලේකම් සහ සහකාර ලේකම් ලෙසද කටයුතු කර තිබේ.", "URL": "https://lankatruth.com/si/?p=65349", "Category": "පුවත්", "Parent URL": null}