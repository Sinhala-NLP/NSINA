{"Source": "Lankatruth", "Timestamp": "April 3, 2019", "Headline": "පාසල් සිසුන් ඇතුළු තරුණයන් 11ක් අතුරුදහන් කිරීම පිළිබඳ රවීන්ද්‍ර විජේගුණරත්න ගැන පරීක්ෂණය කල්යයි", "News Content": "කොටහේන ප්‍රදේශයේදී පාසල් සිසුන් ඇතුළු තරුණයන් 11ක් අතුරුදහන් කිරීම පිළිබඳ සිද්ධියට අදාළව හිටපු නාවික හමුදාපති වර්තමාන ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න මහතා සම්බන්ධ පරීක්ෂණය ලබන අප්‍රේල් මස 17 වැනිදා තෙක් කල් තැබීමට කොළඹ කොටුව මහේස්ත්‍රාත් රංග දිසානායක මහතා අද (03) නියෝග කර තිබේ. එම සිද්ධියේ සැකකාර ලුතිනන් කමාන්ඩර් චන්දන ප්‍රසාද් හෙට්ටිආරච්චි හෙවත් “නේවි සම්පත්” යන අයට සැඟව සිටීමට ආධාර අනුබල දීම සම්බන්ධයෙන් වර්තමාන ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න මහතාට චෝදනා එල්ල වී ඇත. මෙම සිද්ධියට අදාළ මහේස්ත්‍රාත් පරීක්ෂණය අද අධිකරණය හමුවේ යළි කැදවූ අවස්ථාවේදී මෙම කරුණු ඉදිරිපත් වූ අතර මෙම සිද්ධයට අදාලව ඇප මත සිටින පළමු සැකකරු වූ ලක්සිරි අමරසිංහ සහ දෙවැනි සැකකරු වූ අද්මිරාල් රවීන්ද්‍ර විජේගුණරත්න යන අය අධිකරණය හමුවේ පෙනී සිටි තිබේ.", "URL": "https://lankatruth.com/si/?p=71487", "Category": "පුවත්", "Parent URL": null}