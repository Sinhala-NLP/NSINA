{"Source": "Lankatruth", "Timestamp": "August 22, 2019", "Headline": "රජයේ වෛද්‍ය නිලධාරීන්ගේ සංගමය පැය 24ක වර්ජනයක්", "News Content": "රජයේ වෛද්‍ය නිලධාරීන්ගේ සංගමය අද(22) දිනය තුළ සකේත වැඩ වර්ජනයක් ක්‍රියාත්මක කිරීමට නියමිතය. එම සංගමයේ මාධ්‍ය කමිටු සාමාජික වෛද්‍ය ප්‍රසාද් කොළඹගේ මහතා සඳහන් කර ඇත්තේ අද(22) පෙරවරු 8.00 සිට හෙට පෙරවරු 8.00 දක්වා පැය 24ක කාලයක් මෙම වර්ජනය ක්‍රියාත්මක කරන බවය. බාල ඖෂධ සහ රජයේ රෝහල්වල පවතින දැඩි ඖෂධ හිඟය, වෛද්‍යවරුන්ගේ ස්ථාන මාරුකිරීම් සම්බන්ධව පවතින ගැටළු සහ වෛද්‍ය පත්වීම් ලබාදීමේ ගැටළු ඇතුළු කරුණු 8ක් මුල් කර ගනිමින් මෙම වර්ජනය ක්‍රියාත්මක කරන බව ඔවුන් පවසයි. වර්ජන ක්‍රියාමාර්ගය මාතෘ රෝහල්, ළමා රෝහල්, පිළිකා රෝහල, විශේෂිත වකුගඩු ප්‍රතිකාර ඒකක මෙන්ම ත්‍රිවිද හමුදා රෝහල්වල ක්‍රියාත්මක නොවේ. කෙසේ වෙතත් මෙම වර්ජනයට සහය නොදක්වන බව රජයේ වෛද්‍ය නිලධාරීන්ගේ සංසදය පවසයි.", "URL": "https://lankatruth.com/si/?p=79497", "Category": "පුවත්", "Parent URL": null}