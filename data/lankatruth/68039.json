{"Source": "Lankatruth", "Timestamp": "February 13, 2019", "Headline": "ජාතික වෘත්තීය සමිති මධ්‍යස්ථානයෙන් ජනතාව දැනුවත් කිරීමේ අත්පත්‍රිකා දශලක්ෂයක්", "News Content": "ජීවන වියදමට සරිලන ලෙස රාජ්‍ය සේවක වැටුප් වැඩි කරනු! අහිමි කළ පූර්ණ නිදහස් විශ‍්‍රාම වැටුප් අයිතිය යලි ලබා දෙනු! පෞද්ගලික අංශයේ වැටුප රු. 10000/= කින් වැඩි කරනු වතු සේවක දෛනික වැටුප රු. 1000/= ක් කරනු! යන මූලික ඉල්ලීම් සහිතව අත්පත්‍රිකා දශලක්ෂයක් බෙදා හරිමින් ජනතාව දැනුවත් කිරීමේ වැඩසටහනක් ක්‍රියාත්මක කිරීමට ජාතික වෘත්තීය සමිති මධ්‍යස්ථානය පියවර ගෙන තිබේ. මේ සඳහා රටපුරා සිටින රාජ්‍ය පෞද්ගලික, වතු ක්ෂේත්‍ර නියෝජනය කරන වැඩකරන ජනතාව දැනුවත් කිරීම වෙනුවෙන් අත්පත‍්‍රිකා දශලක්‍ෂයක් බෙදාහැරීමේ ක‍්‍රියාමාර්ය ඊයේ (12) කොළඹ කොටුව දුම්රිය පොළ ඉදිරිපිටින් ආරම්භ කළ අතර ඒ සඳහා ජාතික වෘත්තීය සමිති මධ්‍යස්ථානයේ සභාපති ලාල්කාන්ත මහතා, අන්තර් සමාගම් සේවක සංගමයේ සභාපති වසන්ත සමරසිංහ මහතා, එම සංගමයේ ලේකම් ජානක අධිකාරී මහතා, ලංකා ගුරුසේවා සංගමයේ ප‍්‍රධාන ලේකම් මහින්ද ජයසිංහ මහතා, ලංකා ඛණිජ තෙල් පොදු සේවක සංගමයේ ලේකම් අශෝක රංවල මහතා, සමස්ත ලංකා වරාය පොදු සේවක සමිතියේ ප‍්‍රධාන ලේකම් චන්‍ද්‍රසිරි මහගමගේ මහතා, රාජ්‍ය සේවා කළමණාකරන සහකාර සේවක සංගමයේ ලේකම් යූ. පලිහවඩන මහතා ඇතුලූ වෘත්තීය සමිති නියෝජිතයින් එක්ව සිටියහ.", "URL": "https://lankatruth.com/si/?p=68039", "Category": "පුවත්", "Parent URL": null}