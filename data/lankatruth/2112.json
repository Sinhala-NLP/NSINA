{"Source": "Lankatruth", "Timestamp": "April 22, 2012", "Headline": "ඇමති මණ්ඩල සංශෝධනය සෙනග ගෙන්වා ගැනීමේ රැවටිල්ලක්", "News Content": "ආණ්ඩු පක්ෂයේ ඇමති මණ්ඩල සංශෝධනය සම්බන්ධයෙන් පලකෙරෙන ප්‍රවෘත්ති මැයි දිනයට සෙනඟ ගෙන්වාගැනීමේ උපක්‍රමයක් බව අනාවරණය වේ. මේ වනවිට ජනාධිපතිවරයා ප්‍රමුඛ ආණ්ඩුව කෙරෙහි විශාල අප්‍රසාදයක් මතුවී තිබීම නිසා ආණ්ඩු පක්ෂයේ මැයි පෙළපාලිය සහ රැලියට තම පාක්ෂිකයින් ගෙන්වා ගැනීමේ වගකීමෙන් මැති ඇමතිවරුන් ලිස්සා යමින් සිටින බවද එය වලක්වාගැනීමට ඇමති මණ්ඩල සංශෝධනය පිළිබඳ ප්‍රචාරය යවා ඇති බව විශ්වාස කටයුතු ආරංචිමාර්ගයකින් හෙළිවේ. විශේෂයෙන් ශී්‍ර ලංකා නිදහස් පක්ෂයේ ජ්‍යේෂ්ඨයන් මේ වනවිට විශාල වශයෙන් කලකිරී සිටීම නිසා මෙම තත්වය බරපතල වී ඇති බව හෙළිවේ. මහින්ද රාජපක්ෂ ජනාධිපතිවරයා විසින් එම ජ්‍යේෂ්ඨයන් නොසලකා හැර එක්සත් ජාතික පක්ෂය ඇතුලූ විපක්ෂයේ විවිධ කණ්ඩායම්වලින් මන්ත්‍රීවරුන් ආණ්ඩුවට සම්බන්ධ කරගෙන ඇමති ධූර ඇතුලූ ඉහල වරප්‍රසාද ලබාදෙමින් සිටීම දැඩි විවේචනයට ලක්වී ඇත. එමෙන්ම පසුගිය කාලය පුරා විවිධ විනය විරෝධී සහ නීති විරෝධී මෙන්ම අපරාධ චෝදනාවලට ලක්වී සිටින ආණ්ඩු පක්ෂ පිරිස් පිළිබඳ අවම මට්ටමින් විනය පරීක්ෂණ පැවැත්වීම කර නොතිබීම ශී්‍රලනිප ජ්‍යේෂ්ඨයින්ගේ දැඩි කළකිරීමට හේතුවී ඇත. මෙවැනි හේතු නිසා ඔවුන් විසින් මැයි දිනයට පාක්ෂිකයින් සහභාගී කරගැනීමේ වගකීම අත්හැර දමා තිබේ. මෙවැනි තත්වයක ඇමතිධූර අපේක්ෂා කරන්නන් සහ තිඛෙන ඇමතිධූර රැකගැනීම මෙන්ම පිළිගත් ඇමතිධූරයක් ලබාගැනීම යන අපේක්ෂාවලින් පෙළෙන අය අතර තරඟයක් ඇති කර මැයි රැලියට මහජනතාව ගෙන්වාගැනීමේ උපක්‍රමයක් වශයෙන් ඇමති මණ්ඩල සංශෝධනය පිළිබඳව ප්‍රචාරය ගෙන යන බව හෙළිවේ.", "URL": "https://lankatruth.com/si/?p=2112", "Category": "පුවත්", "Parent URL": null}