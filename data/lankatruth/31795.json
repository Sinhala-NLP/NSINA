{"Source": "Lankatruth", "Timestamp": "March 27, 2017", "Headline": "හොංකොං පාලනය කාන්තාවකට හිමිවෙයි", "News Content": "චීනයට අයත් ස්වයං පාලන ප්‍රදේශයක් වන හොංකොං හි පාලකයා තෝරා ගැනීම සඳහා පසුගිය 26 වැනිදා පැවැති මැතිවරණයෙන් ජයග්‍රහණය ලබා ගැනීමට කැරී ලෑම් සමත් ව තිබේ. හොංකොං හි පාලකයා ලෙස කාන්තාවක් පත්වූපළමු අවස්ථාව මෙය වන අතර සාමාජිකයන් 1,194 දෙනෙකුගෙන් සමන්විත මැතිවරණ කමිටුවේ බහුතර ඡන්දය හිමිවන පුද්ගලයා නව පාලකයා ලෙස පත්වේ. කැරීලෑම් ඡන්ද 777 බහුතර කැමැත්ත ලබා ගනිමින් ජයග්‍රහණය ලැබූ අතර ඇයගේ ප්‍රබල ප්‍රතිවාදියා වූහිටපු මුදල් ඇමතිවරයකු වූ ජෝන් සැං ගෙන් හට හිමිව ඇති ඡන්ද සංඛාව 365ක් බව වාර්තා වේ. හොංකොං ස්වයං පාලන ප්‍රදේශය සඳහා නව පාලකයකු තෝරා පත් කර ගනු ලැබුවේ හිටපු පාලක සී වයි ලියුන් එම ධූරයෙන් ඉවත් වීමත් සමගය.", "URL": "https://lankatruth.com/si/?p=31795", "Category": "විදෙස් පුවත්", "Parent URL": null}