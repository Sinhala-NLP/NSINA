{"Source": "Lankatruth", "Timestamp": "July 17, 2022", "Headline": "බැසිල්ගේ සියලු කටයුතු මෙහෙයවීම් වජිරට", "News Content": "වැඩ බලන ජනාධිපති ලෙස පත්කර සිටින රනිල් වික්‍රමසිංහගේ ජනාධිපති ධුරය තහවුරු කිරීම සඳහා පොහොට්ටු පක්ෂයෙන් ලබාදිය යුතු සියලුම සහයෝගය මෙහෙයවීම බැසිල් රාජපක්ෂ විසින් වජිර අබේවර්ධනට ලබාදී ඇති බවට හෙළිවේ. විශේෂයෙන්ම, ලබන 20 වෙනිදා පැවැත්වෙන පාර්ලිමේන්තු මන්ත්‍රීවරුන්ගෙන් ජනාධිපති තෝරා පත්කර ගැනීමේ ඡන්ද මෙහෙයුම මෙරට සිට මෙහෙයවීම වජිර අබේවර්ධන විසින් සිදුකරයි.  මේ වනවිටත් හෙළිවී ඇති ආකාරයට පොහොට්ටු පක්ෂයේ සහ සමගි ජන බලවේගයේ මන්ත්‍රීවරුන් වෙත අති විශාල මුදල් ප්‍රමාණයක් බෙදා දෙමින් පවති.  ඊට අමතරව, රනිල් වික්‍රමසිංහට ඡන්දය නොදේ යැයි සැක කරන පොහොට්ටුවේ මන්ත්‍රීවරුන් 20 වෙනිදින පාර්ලිමේන්තු පැමිණීම වැළැක්වීම සඳහා ක්‍රියාමාර්ග ගණනාවක් ඉදිරි දින කීපය තුළ අනුගමනය කිරීමට සැලසුම් කර ඇති බවට හෙළිවෙමින් පවතී. ඡායාරූපය  – අද දෙරණ", "URL": "https://lankatruth.com/si/?p=137013", "Category": "පුවත්", "Parent URL": null}