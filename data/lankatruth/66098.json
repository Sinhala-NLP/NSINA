{"Source": "Lankatruth", "Timestamp": "January 5, 2019", "Headline": "ඖෂධ නියාමනය යළිත් ඖෂධ සමාගමක ලොක්කෙකුට", "News Content": "ජාතික ඖෂධ නියාමන අධිකාරියේ නව සභාපතිවරයා ලෙස ආන්දෝලනයට තුඩු දුන් හිටපු සභාපති මහාචාර්ය අසිත ද සිල්වා පත්කිරීම බරපතළ ගැටලුවක් බව එම අධිකාරියේ ආරංචි මාර්ග සදහන් කරයි. ඖෂධ ආනයනයට සම්බන්ධ රෙමෙඩියම් වන් නමැති සමාගමේ අධ්‍යක්ෂවරයෙකු ලෙස මහාචාර්යවරයා කටයුතු කරයි. ඖෂධ ආනයනය, ප්‍රමිතිය පරීක්ෂා කිරීම සිදු කරන ජාතික ඖෂධ නියාමන අධිකාරියේ සභාපති ධුරය ඖෂධ ව්‍යාපාර කරන සමාගමක අධ්‍යක්ෂවරයෙකුට ලබාදීම මගින් ළබැදියාවන් පිළිබද බරපතළ ගැටලුවක් මතු වේ. අධිකාරියේ කටයුතු ස්වාධීනව කරගෙන යෑමට නොහැකි බව පවසමින් මහාචාර්ය ලාල් ජයකොඩි එහි සභාපති ධුරයෙන් ඉවත් වූ අතර, ඉන්පසු සවුක්‍ය ක්ෂේත්‍රයේ විරෝධය මැද මීට පෙරද අසිත ද සිල්වා සභාපති ධුරයට පත් කෙරිණි. පරාක්‍රම දිසානායක – ලංකා ඉරිදා සංග්‍රහය", "URL": "https://lankatruth.com/si/?p=66098", "Category": "පුවත්", "Parent URL": null}