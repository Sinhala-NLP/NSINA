{"Source": "Lankatruth", "Timestamp": "August 22, 2017", "Headline": "චීනය සුපිරි ධාවකයෙක් එළි දැක්වීමට සූදානම්!", "News Content": "චීනයේ නිෂ්පාදිත වේගවත්ම බුලට් දුම්රිය එළැඹෙන සැප්තැම්බර් මස 21 වැනි දින සිට ධාවනයට යෙදවීමට චීනය සූදානම් වන බව වාර්තා වේ. මේ වනවිට පරීක්ෂණ ගමන්වාර සඳහා යොමු කරමින් සාර්ථකව අත්හදා බලා ඇති මෙම අධිවේගීවිදුලි දුම්රිය පැයට කිලෝමීටර් 350 සාමාන්‍ය වේගයක් හා පැයට කිලෝමීටර් 400ක උපරිම වේගයකින් ධාවනය කිරීමට හැකි බව පැවසේ. චීනයේම නිෂ්පාදනයක් වන ෆුක්සින් හෙවත් නව යෞවනයා ලෙසින් නම්කර ඇති මෙම අධිවේගීදුම්රියට කිලෝමීටර් 1318ක දුරක් ඇති චීනයේ ෂැංහයි සහ බීජිං අතර ගමනාගමනය ඉදිරියේදී පැයකින් අඩුකිරීමට හැකියාව පවතින බව සඳහන් වේ. ලොව විශාලතම දුම්රිය මාර්ග පද්ධතිය සහිත චීනය සිය මගී ප්‍රවාහන කටයුතු පහසු කිරීම වෙනුවෙන් ඉදිරියේදී මෙවැනි අධිවේගී බුලට් දුම්රිය ධාවනයට එක් කිරීමට සැලසුම් කර ඇති අතර ෂැංහයි හා බීජිං අතර දිනකට මෙවැනි දුම්රියන් 7ක් ධාවනයට එක් කිරීමට සූදානම් බව පැවසේ.", "URL": "https://lankatruth.com/si/?p=39703", "Category": "විදෙස් පුවත්", "Parent URL": null}