{"Source": "Lankatruth", "Timestamp": "March 20, 2021", "Headline": "පැරෂුට් පුහුණුවකදී ගුවන් හමුදා නිලධාරියෙක් ජිවිතක්ෂයට", "News Content": "අම්පාර ප්‍රදේශයේ ගුවන් හමුදා පැරෂුට් පුහුණුවීමක් අතරවාරයේදී සිදුවූ අනතුරකින් ගුවන් හමුදා නිලධාරියෙකු ජිවිතක්ෂයට පත්ව තිබෙන බව ගුවන් හමුදා මාධ්‍ය ප්‍රකාශකවරයා පවසයි. පුහුණුවීම් අතර වාරයේදී ඇතිවූ අනපේක්ෂිත සුළං මාරුවීමක් හේතුවෙන් උඩු ගුවනේදී ගුවන් හමුදා නිලධාරියාගේ පැරෂුටය සමග පුහුණුවීමට එක්ව සිටි සාජන්වරයෙකු ගේ පැරෂුටය එකිනෙක පැටලීමෙන් මෙම අනතුර සිදුව තිබේ. අනතුරට ලක්වූ දෙදෙනාම රෝහල් ගත කෙරුනත් පසුව සිද්ධියෙන් ගුවන් හමුදා බලගණ නායක නිලය දරන නිලධාරියෙක් ජිවිතක්ෂයට පත් වූ බව ගුවන් හමුදා මාධ්‍ය ප්‍රකාශක වින්ග් කමාන්ඩර් දුෂාන් විජේසිංහ පවසයි. මෙසේ ජීවිතක්ෂයට පත්ව ඇත්තේ ගුවන් හමුදා බලගණ නායක මනෝජ් වීරකොටුවයව.", "URL": "https://lankatruth.com/si/?p=113318", "Category": "පුවත්", "Parent URL": null}