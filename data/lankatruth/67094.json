{"Source": "Lankatruth", "Timestamp": "January 28, 2019", "Headline": "වීරවංශ CID යට කැඳවයි", "News Content": "ජාතික නිදහස් පෙරමුණේ නායක විමල් වීරවංශ මහතා අද(28) පෙරවරුවේ අපරාධ පරීක්ෂණ දෙපාර්තමේන්තුවට පැමිණ තිබේ. ජනාධිපති මෛත්‍රිපාල සිරිසේන, හිටපු ආරක්ෂක ලේකම් ගෝඨාභය රාජපක්ෂ ඇතුළු ප්‍රභූන් කිහිපදෙනෙකු ඝාතනය කිරීමට කුමන්ත්‍රණය කළ බවට කියන සිද්ධියට අදාලව ප්‍රකාශයක් ලබාදී සඳහා අපරාධ පරීක්ෂණ දෙපාර්තමේන්තුව හමුවේ පෙනීසිටින ලෙස සිදුකර තිබූ නියෝගයකට අනුව ඒ මහතා මෙසේ පැමිණ තිබුණි. සිදුවීමට අදාලව පාර්ලිමේන්තු මන්ත්‍රී නාමල් රාජපක්ෂ මහතා , ජාතික නිදහස් පෙරමුණු නායක විමල් වීරවංශ මහතා සහ ඔහුගේ බිරිඳ ශෂි වීරවංශ මහත්මියගෙන් ප්‍රකාශ ලබා ගන්නා බව අපරාධ පරීක්ෂණ දෙපාර්තමේන්තුව අධිකරණයට දන්වා තිබිණි. ඒ අනුව පසුගිය 23 වැනිදා නාමල් රාජපක්ෂ මහතා ද අපරාධ පරීක්ෂණ දෙපාර්තමේන්තුව හමුවේ පෙනීසිටියේය. සිද්ධියට අදාලව අත්අඩංගුවට ගෙන සිටින ඉන්දීය ජාතිකයා, මැදමුලන නිවසේදී නාමල් රාජපක්ෂ මහතා හමුවී ඇතිබවට ලද තොරතුරු හේතුවෙන් ඔහු අපරාධ පරීක්ෂණ දෙපාර්තමේන්තුවට කැඳවා තිබුණි.", "URL": "https://lankatruth.com/si/?p=67094", "Category": "පුවත්", "Parent URL": null}