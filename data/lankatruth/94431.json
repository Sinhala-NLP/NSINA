{"Source": "Lankatruth", "Timestamp": "July 2, 2020", "Headline": "වරාය සේවකයෝ වැඩ වර්ජනයක් අරඹති", "News Content": "කොළඹ වරාය සේවකයින් අද(02) දහවල් සිට අඛණ්ඩ වැඩ වර්ජනයක් ආරම්භ කර තිබේ. වරායේ සියලුම වෘත්තීය සමිති රැස් වී ගත් තීන්දුවකට අනුව වැඩවර්ජනය ආරම්භ කළ බව සමස්ත ලංකා පොදු සේවක සමිතියේ ප්‍රධාන ලේකම් චන්ද්‍රසිරි මහගමගේ මහතා සඳහන් කළේය. චීනයෙන් ගෙන් වු දොඹකර තුනක් කොළඹ වරායේ නැගෙනහිර පර්යන්තයේ සවි නොකිරීමට විරෝධය පළ කරමින් වරාය වෘත්තිය සමිති ක්‍රියාකාරීන් තිදෙනෙකු දොඹකරයකට නැග ඊයේ (01) දිනයේ උපවාසයක්ද ආරම්භ කළහ. අදාළ දොඹකර වරායේ නැගෙනහිර පර්යන්තයේ සවි කිරීමට බලධාරින් එකඟතාව පළ කරන තුරු වැඩවර්ජනය අඛණ්ඩව සිදු කරන බව චන්ද්‍රසිරි මහගමගේ මහතා පැවසීය.", "URL": "https://lankatruth.com/si/?p=94431", "Category": "පුවත්", "Parent URL": null}