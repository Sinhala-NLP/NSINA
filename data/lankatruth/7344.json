{"Source": "Lankatruth", "Timestamp": "May 29, 2013", "Headline": "ගරිල්ලා ප‍්‍රහාරය කොංග‍්‍රස් නායකයන්ට දුන් දඩුවමක් – මාවෝවාදීන් කියයි", "News Content": "ඉන්දියාවේ චස්ට්ටික්ගාර් ප‍්‍රාන්තයේ කොංග‍්‍රස් පක්ෂ නායකයා ඇතුළු 27 දෙනෙකුට මරු කැදවූ ගරිල්ලා ප‍්‍රහාරය කොංග‍්‍රස් පක්ෂ නායකයන්ට දුන් දඩුවමක් යැයි මාවෝවාදි ගරිල්ලන් පවසයි. ඉන්දියාවේ චස්ට්ටික්ගාර් ප‍්‍රාන්තයේ කොංග‍්‍රස් පක්ෂ නායකයා ඇතුළු 27 දෙනෙකුට මරු කැදවූ ගරිල්ලා ප‍්‍රහාරය කොංග‍්‍රස් පක්ෂ නායකයන්ට දුන් දඩුවමක් යැයි මාවෝවාදි ගරිල්ලන් පවසයි. ප‍්‍රහාරයෙන් දින තුනකට පසු එහි වගකීම බාර ගනිමින් මාධ්‍ය නිවේදනයක් නිකුත් කරන ධන්කරාන්යා කලාපය බාර මාවෝවාදි ගරිල්ලා කමිටුව පවසන්නේ ප‍්‍රහාරයෙන් මියගිය කොංග‍්‍රස් නායක මහේන්ද්‍ර කර්මා යනු අතුරු හමුදා නිර්මාණය කරමින් මාවෝවාදින් මර්ධනය කිරීමේ කි‍්‍රයාවලියේ යෙදී සිටි ජනතා සතුරෙක් බවයි. මාධ්‍ය නිවේදනය මගින් කොංග‍්‍රස් සහ භාරතීය ජනතා පක්ෂ නායකත්වය දැඩි ලෙස විවේචනය කරන මාවෝවාදින් , ග‍්‍රීන් හන්ට් නැමැති මිනිමරු අතුරු හමුදාව ආපසු කැදවන ලෙසත් හමුදා අත්අඩංගුවේ පසුවන තම සාමාජිකයන් නිදහස් කරන ලෙසත් බලකර සිටි.", "URL": "https://lankatruth.com/si/?p=7344", "Category": "විදෙස් පුවත්", "Parent URL": null}