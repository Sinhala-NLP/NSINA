{"Source": "Lankatruth", "Timestamp": "October 2, 2017", "Headline": "බැඳුම්කර බෑනාගේ සමාගමේ ගිය වසරේ ලාභය කෝටි 620යි", "News Content": "ශ්‍රී ලංකා මහ බැංකුවේ ප්‍රාථමික අලෙවිකරුවකු ලෙස ලියාපදිංචි පර්පචුවල් ට්‍රෙෂරීස් සමාගම 2017 මාර්තු 31 වැනිදායින් අවසන් වන මුදල් වර්ෂය සඳහා රුපියල් බිලියන 6.2ක ශුද්ධ ලාභයක් හිමිකරගෙන ඇති බව එම සමාගම විසින් ප්‍රකාශයට පත්කළ 2017 මැයි 31දා අවසන් වන මූල්‍ය වාර්තාවේ දැක්වේ. ශ්‍රී ලංකා මහ බැංකුවේ හිටපු අධිපති අර්ජුන් මහේන්ද්‍රන් මහතාගේ පාලන සමයේදී වසර 2016 අප්‍රේල් 04 වැනිදා සිදුකළ බවට සැක කෙරෙන භාණ්ඩාගාර බිල්පත් ගනුදෙනුවටද හිටපු මහ බැංකු අධිපතිවරයාගේ බෑනා වන අර්ජුන් ඇලෝසියස් මහතා හට අයිති පර්පචුවල් ට්‍රෙෂරීස් සමාගම සම්බන්ධ වූ අතර එහිදී රුපියල් බිලියන 28.975ක භාණ්ඩාගාර බිල්පත් අලෙවිකර ඇත. වසර 2030දී අවුරුදු 14කින් කල් පිරීමට තිබූ එම භාණ්ඩාගාර බිල්පත් කල් පිරීමටත් පෙර භාණ්ඩාගාර බිල්පත් මිලදීගෙන දින හයකට පසුව12.73%ක පොලී අනුපාතයකට නැවත අලෙවි කර තිබේ.", "URL": "https://lankatruth.com/si/?p=41818", "Category": "පුවත්", "Parent URL": null}