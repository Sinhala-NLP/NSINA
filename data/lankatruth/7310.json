{"Source": "Lankatruth", "Timestamp": "May 27, 2013", "Headline": "හවානා සාම සාකච්ඡා ඵලදරන හැඩ", "News Content": "දශක 5කට අධික කාලයක් පැවති සිවිල් යුද්ධය නිමා කිරීම සඳහා වාමාංශික ෆාක් ගරිල්ලන් හා කොලොම්බියා රජය අතර කියුබාවේ හවානා අගනුවර පැවැත්වෙන සාම සාකච්ඡා තීරණාත්මක සංධිස්ථානයකට පැමිණ ඇති බව විදෙස් ආරංචි මාර්ග සඳහන් කරයි. දශක 5කට අධික කාලයක් පැවති සිවිල් යුද්ධය නිමා කිරීම සඳහා වාමාංශික ෆාක් ගරිල්ලන් හා කොලොම්බියා රජය අතර කියුබාවේ හවානා අගනුවර පැවැත්වෙන සාම සාකච්ඡා තීරණාත්මක සංධිස්ථානයකට පැමිණ ඇති බව විදෙස් ආරංචි මාර්ග සඳහන් කරයි. විශේෂයෙන් ගරිල්ලන්ගේ ප්‍රධාන ඉල්ලීමක් වන කොලොම්බියාවේ ග්‍රාමීය දිළිඳු ජනතාවට ඉඩම් ලබාදීම හා එම ප්‍රදේශයන්හි සමාජ-ආර්ථික සංවර්ධනය පිළිබඳව කොලොම්බියානු රජයේ එකඟතාව පළවී තිබේ. මේ පිළිබඳව දෙපාර්ශවය විසින් නිකුත් කරන ලද නිවේදනය සඳහන් කරන්නේ නව පියවර ග්‍රාමීය කොලොම්බියාවේ රැඩිකල් ප්‍රතිසංස්කරණ මාලාවක ආරම්භය වනු ඇති බවය.   මේ අනුව දුප්පතුන් අතර බෙදා දීම සඳහා ඉඩම් අත්පත් කරගැනීමට ඉඩම් බැංකුවක් පිහිටුවීමට යෝජනා කර ඇත. යුද්ධය අතරතුර ගවයන් ඇතිකරන්නන් හා මත්ද්‍රව්‍ය ජාවාරම්කරුවන් වෙනුවෙන් දක්ෂිණාංශික අතුරු සන්නද්ධ කල්ලි විසින් අත්පත් කරගන්නා ලද ඉඩම් ග්‍රාමීය ජනතාව අතර බෙදාදීමට යෝජනා කර තිබේ.  පසුගිය නොවැම්බර් මාසයේ සිට මෙම සාකච්ඡා පැවත්වෙමින් තිබූ අතර මෙම සාකච්ඡා සාර්ථකව ඉදිරියට ගියහොත් ස්ථීර සාම ගිවිසුමක් ඇතිවීමට නියමිතය. ඒ අනුව එළඹෙන ජුනි මාසයේදී ගරිල්ලන් ප්‍රසිද්ධ දේශපාලනය එක්වීමට අදාල කරුණු සාකච්ඡා වනු ඇත.", "URL": "https://lankatruth.com/si/?p=7310", "Category": "විදෙස් පුවත්", "Parent URL": null}