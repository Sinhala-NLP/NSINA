{"Source": "Lankatruth", "Timestamp": "August 1, 2020", "Headline": "ලොකු ලූණු කිලෝග්‍රෑමයක ආනයන බද්ද රුපියල් 50 දක්වා ඉහළට", "News Content": "ලොකු ලූණු කිලෝග්‍රෑමයක ආනයන බද්ද රුපියල් 50ක් දක්වා රුපියල් 35කින් ඉහළ නංවා තිබේ. මුදල් අමාත්‍යාංශය ලේකම් එස්. ආර් ආටිගල මහතා සඳහන් කරන්නේ මීට පෙර ලොකු ලූණු කිලෝග්‍රෑමයක් සඳහා ආනයන බද්ද රුපියල් 15ක් ලෙස පැවති බවය. මෙම පියවර ගනු ලැබුවේ දේශීය ලොකු ලූණු ගොවීන් දිරි ගැන්වීමේ අරමුණින් යැයිද මුදල් අමාත්‍යාංශයේ ලේකම්වරයා ප්‍රකාශ කරයි. එහෙත් මෙතෙක් පැවති අත්දැකීම් අනුව පෙනී යන්නේ බදු වැඩිකිරීමේ වාසිය ගොවියා වෙත ගලා ගන්නේ ඉතාමත් සීමත ආකාරයට බවය. බොහෝවිට සිදුවන්නේ බදු වැඩිකිරීම මත පදනම්ව ලොකු ලූණු මිල පාරිභෝගියා වෙත ඉතා අධික ලෙස මිල ඉහළ යාමත් ඊට සාපේක්ෂව මිලක් ගොවියා වෙත නොලැබීමත් ය.", "URL": "https://lankatruth.com/si/?p=95365", "Category": "පුවත්", "Parent URL": null}