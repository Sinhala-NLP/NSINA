{"Source": "Lankatruth", "Timestamp": "December 17, 2019", "Headline": "ඇවන්ගාඩ් මුදලාලි බන්ධනාගාර රෝහලෙන් “මර්චන්ට්” වාට්ටුවට", "News Content": "අතුඅඩංගුවට ගෙන රක්ෂිත බන්ධනාගාර ගතකර සිටින ඇවන්ට්ගාඩ් සභාපති මේජර් නිශ්ශංක සේනාධිපති මහතා වැලිකඩ බන්ධනාගාර රෝහලේ සිට කොළඹ ජාතික රෝහලේ ගෙවන වාට්ටුව ලෙස හඳුන්වන “මර්චන්ට්” වාට්ටුවට මාරුකර යවා ඇතැයි බන්ධනාගාර රෝහල් ආරංචිමාර්ග කියයි. ඉකුත් ඔක්තෝම්බර් මස 17 වැනිදා රක්ෂිත බන්ධනාගාර ගතකළ ඒ මහතා පසුව බන්ධනාගාර රෝහලට ඇතුළු කර එහිදී කොළඹ ජාතික රෝහලේ පැවැති සායනයකට රැගෙන ගොස් අනතුරුව “මර්චන්ට්” වාට්ටුවට මාරු කර තිබේ. 2014 වසරේ අප්‍රේල් මස 07 වනදා සහ 2015 වසරේ ඔක්තෝබර් මස 06 වන දා දක්වා කාලසීමාව තුළ හික්කඩුව ආසන්න මුහුදේ එම්.වී ඇවන්ගාඩ් නැමැති නෞකාව තුළ නිසි බලපත්‍රයක් හෝ අවසර පත්‍රයක් නොමැතිව ස්වයංක්‍රිය ගිනි අවි 816ක් සහ ජීව උණ්ඩ දෙලක්ෂ නවසිය තිස් පහක් (200,935) තබාගැනීම මගින් වරදක් සිදුකර ඇති බවට ඇවන්ගාඩ් මෙරිටයිම් සර්විස් සමාඟමේ සභාපති නිශ්ශංක යාපා සේනාධිපති ඇතුළු විත්තිකරුවන් 13 දෙනෙකුට පසුගිය ඔක්තෝබර් මස 10 වැනිදා අධිචෝදනා 7573ක් යටතේ නීතිපතිවරයා විසින් නඩු පවරනු ලැබීය.", "URL": "https://lankatruth.com/si/?p=87435", "Category": "පුවත්", "Parent URL": null}