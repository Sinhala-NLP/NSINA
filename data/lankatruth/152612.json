{"Source": "Lankatruth", "Timestamp": "October 3, 2023", "Headline": "උතුරේ නීතිඥවරු අධිකරණ කටයුතුවලින් ඉත්වෙති", "News Content": "මුලතිව් මහේස්ත්‍රාත් ටි. සරවණරාජාවෙත එල්ලවූ තර්ජන සම්බන්ධයෙන් විදිමත් පරීක්ෂණයක් සිදු කරන ලෙසත් මහේස්ත්‍රාත්වරයන්ගේ ආරක්ෂාව සහ අධිකරණයේ ස්වාධීනත්වය ආරක්ෂා කිරීමට පියවර ගන්නා ලෙසත් ඉල්ලමින් උතුරු පළාතේ නීතිඥයන් අද (03) සියලුම අධිකරණ කටයුතුවලින් ඉවත්ව වර්ජනයක නිරත වූහ. යාපනය, කිලිනොච්චිය, මන්නාරම, වවුනියාව සහ මුලතිව් යන දිස්ත්‍රික්කවල නීතිඥවරු මෙලෙස අධිකරණයේ නඩු කටයුතුවලින් ඉවත්ව වැඩ වර්ජනයක නිරත වූහ. මුලතිව් දිස්ත්‍රික් නීතීඥයවරුන් ටි. සරවණරාජා මහේස්ත්‍රාත්වරයාට එල්ලවූ තර්ජන සම්බන්ධයෙන් විධිමත් පරීක්ෂණයක් සිදු කොට අදාල පුද්ගලයන් හට නීතිය ක්‍රියාත්මක කරන ලෙස බලධාරීන්ගෙන් ඉල්ලා වැඩ වර්ජනයේ නිරත වන අතර විසඳුමක් ලැබෙනතුරු තමන් අඛණ්ඩව අධිකරණ කටයුතු වර්ජනයේ නිරත වන බවත් මුලතිව් නීතීඥයවරුන්ගේ සංගමය පවසයි.", "URL": "https://lankatruth.com/si/?p=152612", "Category": "පුවත්", "Parent URL": null}