{"Source": "Lankatruth", "Timestamp": "May 31, 2021", "Headline": "රුපියල් මි. 22,000ට අධික ණයක් ඇති ලාෆ් ගෑස් සමාගමට ආණ්ඩුව කරගසයි", "News Content": "ලංකා බැංකුවට රුපියල් මිලියන 12,200ක් හා මහජන බැංකුවට රුපියල් මිලියන 10,100ක් ඇතුළු රාජ්‍ය හා පෞද්ගලික බැංකු ගණනාවකට ණය වී සිටින සීමාසහිත ලාෆ් ගෑස් සමාගම ශ්‍රී ලංකා රක්ෂණ සංස්ථාව විසින් මිලදී ගැනීමට ආණ්ඩුව සූදානම් වෙයි. ලාෆ් ගෑස් සමාගමේ කොටස් 40%ක් රජයට අයත් ශ්‍රී ලංකා රක්ෂණ සංස්ථාව විසින් මිලදී ගත යුතු යැයි මැයි 14වන දා අගමැති මහින්ද රාජපක්ෂ සහ අමාත්‍ය බන්දුල ගුණවර්ධන ඒකාබද්ධ කැබිනට් පත්‍රිකාවක් ඉදිරිපත් කර ඇත. රාජ්‍ය බැංකු දෙකට පමණක් රුපියල් මිලියන 22,000ට වඩා ණය වී සිටින, පාඩු ලබන ආයතනයක් වන ලාෆ් ගෑස් සමාගම රක්ෂණ සංස්ථාව විසින් මිලදී ගැනීම මේ වන විට රටේ මූල්‍ය ක්ෂේත්‍රයේ දැඩි කතාබහට ලක් වී ඇත. ඔවුන් පෙන්වා දෙන්නේ ආණ්ඩුව ලාභ ලබන ආයතන විකුණා දමමින්, සිය හිතවතුන්ට අයත් පාඩු ලබන ආයතන රජයට පවරා ගනිමින් සිටින බවයි. ගෑස් සමාගමේ සභාපතිත්වය දරන්නේ W.K.H.වෑගපිටිය මහතාය. ෂෙල් ගෑස් සමාගම ද මේ වන විට ඇත්තේ ශ්‍රී ලංකා රක්ෂණ රක්ෂණ සමාගම සතුවය.", "URL": "https://lankatruth.com/si/?p=117394", "Category": "පුවත්", "Parent URL": null}