{"Source": "Lankatruth", "Timestamp": "April 13, 2019", "Headline": "අද ගොවියා ඇතුළු සමස්ත ජනතාවගේම හදවත ඇතුළේ රැව් දෙන්නේ මහා දුක්ඛදායක තත්වයක්", "News Content": "එළඹෙන සිංහල – දෙමළ අවුරුද්ද ආරම්භ වීමට ඔන්නමෙන්න කියා තිබියදී ආණ්ඩුව ගෙනයන ප්‍රතිපත්තිය හේතුවෙන් ගොවි ජනතාව ඇතුළු සාමාන්‍ය ජනතාවගේ පපු කැනැත්ත තුළ රැව්දෙන්නේ දුක්ඛදායක තත්වයක් බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අද (12) පෙරවරුවේ දඹුල්ලේ පැවති මාධ්‍ය හමුවකදී පැවසිය. මේ වනවිට ගොවි ජනතාවට සහන සලසනවා වෙනුවට ආණ්ඩුව ගොවි ජනතාවට ණයවී ඇතැයි පැවසු නාමල් කරුණාරත්න මහතා උඩරට අල ගොවියාගෙන් ගත් අස්වනුවලට ලක්ෂ 75ක් ණය බවටත්, දඹුල්ලේ ලොකු ලුණු ගොවියාට මෙන්ම බිජ නිෂ්පාදකයාටත් ලක්ෂ ගණනින් ණය බවටත් කියා සිටියේය. රුපියල් 40000ක් වූ වගා හානි වන්දි පොරොන්දු වූ පරිදි සාධාරණ අයුරින් ගෙවා නොමැති බවත්, සේනා දළඹු හානියට නිසි පරිදි ගෙවා නොමැති බවත් පැවසු ඒ මහතා ඇතැම් ප්‍රදේශවල ව්‍යාජ ගොවීන්ට වන්දි නිර්දේශ කර ඇති බවද කියා සිටියේය. රක්ෂණ වාරික මුදල් අයකර ගෙන ඇතිමුත් රක්ෂණ වන්දි ලබාදීම, ගොවි විශ්‍රාම වැටුපෙන් රුපියල් 50ක් අඩුකර ගෙවන බවත්, එසේ ගෙවන වයස අවුරුදු 60 සිට 63 දක්වා දීර්ඝ කර තිබෙන බවද පැවසිය. ආණ්ඩුව මොනතරම් බන්කොලොත්ද යන්න පැහැදිලිවනුයේ මහජන ආධාර මුදලින් රුපියල් 100ක්ද සමූර්ධි සහනාධාර මුදලින් රුපියල් 200ක් අඩුකර ගන්නා බවද අනාවරණය කළේය. කරුණු එසේ තිබියදී ආණ්ඩුවේ මැති ඇමතිවරුන්ගේ දීමන වරප්‍රසාද වැඩි කර ගනිමින් සිටින බවත් ඇතැම් මැති ඇමතිවරුන් අලුත් අවුරුද්ද ගත කිරීමට මහජනතාවගේ මුදලින් විදේශ ගතවී ඇති බවද පැවසිය. පළාත් පාලන ආයතනවල සභිකයින්ද වැටුප් වැඩි කරගනිමින් සිටින බවද කියා සිටි ඒ මහතා මොරගහකන්ද ජලශයේ දියවර වගා කටයුතු සදහා මුදා නොහැරීමට ජල පාලන කමිටුව ගෙන ඇති තීරණය වහාම හකුලා ගන්නා ලෙසද ඉල්ලා සිටියේය. මේ මාධ්‍ය හමුව අමතා සමස්ත ලංක අගොවී ජන සම්මේලනයේ උප සභාපති සුසන්ත කුමාර නවරත්න, ලේකම් ටි.බී සරත් යන මහත්වරුන්ද අදහස් දැක්වුහ. එම සම්මේලනයේ කමිටු සමජිකයින්වන සුනිල් රනවිර. ඩබ්ලිව්.එම තිලකරත්න යන මහත්වරුන්ද එක්ව සිටියහ. නාමල් කරුණාරත්න ටී.බී. සරත්", "URL": "https://lankatruth.com/si/?p=72106", "Category": "පුවත්", "Parent URL": null}