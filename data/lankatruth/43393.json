{"Source": "Lankatruth", "Timestamp": "November 3, 2017", "Headline": "අත්අඩංගුවට නොගන්නයි ගාමිණී සෙනරත්ගෙන් පෙත්සමක්", "News Content": "තමා අත්අඩංගුවට ගැනීම වළක්වන නියෝගයක් නිකුත් කරන්නැයි ඉල්ලා විශ්‍රාමික ජනපති මහින්ද රාජපක්‍ෂ මහතාගේ කාර්ය මණ්ඩල ප‍්‍රධානී ගාමිණි සෙනරත් මහතා ශ්‍රේෂ්ඨාධිකරණයට මුලික අයිතිවාසිකම් පෙත්සමක් ඉදිරිපත් කර තිබේ. පොලිස් මුල්‍ය අපරාධ විමර්ශණ කොට්ඨාසය කළ ඉල්ලීමකට අනුව ගාමිණි සෙනරත් මහතාට රටින් පිටවීම තහනම් කර නියෝගයක්ද පනවා ඇති අතර රුපියල් කෝටි හතරක රාජ්‍ය මුදල් අවභාවිතා කිරීම සම්බන්ධයෙන් ඔහුට එරෙහිව පවතින චෝදනාවට අදාළව ඔහු අත්අඩංගුවට ගැනීම සඳහා අධිකරණ නියෝගයක්ද නිකුත් කර ඇත. තමා අත්අඩංගුවට නොගැනීමට නියෝගයක් නිකුත් කරනු ලැබුවහොත් තමන් රටින් පිටව නොයන බවද ගාමිණි සෙනරත් මහතා මෙම මුලික අයිතිවාසිකම් පෙත්සම ඉදිරිපත් කරමින් ප්‍රකාශ කර තිබේ. පෙත්සමේ වගඋත්තරකරුවන් වශයෙන් පොලිස් මුල්‍ය අපරාධ විමර්ශණ කොට්ඨාසයේ ස්ථානාධිපති සහ නීතීපති නම් කොට ඇත.", "URL": "https://lankatruth.com/si/?p=43393", "Category": "පුවත්", "Parent URL": null}