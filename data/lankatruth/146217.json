{"Source": "Lankatruth", "Timestamp": "April 4, 2023", "Headline": "ඡන්දයට බාධා කරන නිලධාරීන් රැසකට එරෙහි මාලිමාවේ පෙත්සම ගැන ශ්‍රේෂ්ඨාදිකරණයේ තීරණය", "News Content": "මාර්තු 09 දිනට ඡන්දය පැවැත්වීම සඳහා කැඳවා තිබූ පළාත් පාලන මැතිවරණය නොපවත්වා කල් දැමීම සම්බන්ධයෙන් නීතිපති, කැබිනට් මණ්ඩලය, මහා භාණ්ඩාගාරයේ ලේකම්, මුද්‍රණාලයාධිපතිනිය, පොලිස්පති ඇතුළු පිරිසක් වගඋත්තරකරුවන් ලෙස නම් කරමින් ජාතික ජන බලවේගය විසින් පසුගිය 14 දින ශ්‍රේෂ්ඨාධිකරණය වෙත ගොනු කළ මූලික අයිතිවාසිකම් පෙත්සම් පංච පුද්ගල විනිසුරු මඩුල්ලක් හමුවේ සලකා බැලීමට තීරණය කර තිබේ. ඒ අනුව, පාර්ලිමේන්තු මන්ත්‍රී හරිනි අමරසූරිය, හිටපු පාර්ලිමේන්තු මන්ත්‍රී සුනිල් හඳුන්නෙත්ති, ජාතික ජන බලවේග ලේකම් නිහාල අබේසිංහ විසින් ගොනු කරන ලද එම පෙත්සම් ලබන මැයි 03න් වනදා පෙරවරු 09.45ට ශ්‍රේෂ්ඨාධිකරණය හමුවේ කැඳවීමට නියමිතය. ඒ බව සඳහන් නිවේදනය අද (04) පස්වරුවේ තමන්ට දැනුම් දී ඇතැයි නීතිඥ සුනිල් වටගල සඳහන් කරයි. පසුගිය 03 වැනිදා අදාළ පෙත්සම අගවිනිසුරු ජයන්ත ජයසූරිය ඉදිරියේ කැඳවනු ලැබූ අවස්ථාවේදී නීතිපතිවරයා වෙනුවෙන් පෙනි සිටි අතිරේක සොලිස්ටර් ජෙනරාල් ප්‍රියන්ත නාවාන ඉල්ලා ඇත්තේ අදාළ පෙත්සම පංච පුද්ගල විනිසුරු මඩුල්ලක් මඩුල්ලක් හමුවට ඉදිරිපත් කරන ලෙසය. එම අවස්ථාවේදී විනිසුරු මඩුල්ල දැනුම් දී තිබුණේ ඒ සම්බන්ධයෙන් තීරණයක් යථා කාලයේ ලබා දෙන බවය. අද ශ්‍රේෂ්ඨාධිකරණය විසින් අදාල දැනුම්දීම් සිදු සිදු කර ඇත්තේ ඒ අනුවය.", "URL": "https://lankatruth.com/si/?p=146217", "Category": "පුවත්", "Parent URL": null}