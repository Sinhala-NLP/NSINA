{"Source": "Lankatruth", "Timestamp": "March 29, 2022", "Headline": "ඉහළ අනුපාත දුන්නොත් මුදල් හුවමාරු කරන්නන්ගේ බලපත්‍ර අවලංගු කරනවා – මහ බැංකුව", "News Content": "මුදල් හුවමාරු කරන්නන් විසින් සිය ගනුදෙනු කරුවන් වෙත බලපත්‍ර ලාබී බැංකු විසික් ලබා දෙන විනිමය අනුපාතවලට වඩා ඉහළ විනිමය අනුපාත ලබාදීම 2017 අංක 12 දරණ විශේෂ විනිමය පනතෙහි ප්‍රතිපාදන ප්‍රකාරව තහනම් කර ඇතැයි ශ්‍රී ලංකා මහ බැංකුව මහජනතාව වෙත දැනුම් දෙයි. මුදල් හුවමාරු කරන්නන් විසින් බලපත්‍රලාබී බැංකු ලබාදෙන විනිමය අනුපාතවලට වඩා ඉහළ අනුපාතවලට විදේශ මුදල් ගනුදෙනු සිදුකරනු ලබන්නේ නම්, ඔවුන්ගේ බලප්‍ර අත්හිටවීමට / අවලංගු කිරීමට සිදුවන බවද මහ බැංකුව ඔවුන් වෙත දන්වා තිබේ. එලෙස යම් මුදල් හුවමාරු කරන්නෙකු ගනුදෙනුවකදී ඉහළ විනිමය අනුපාත ලබාදෙන ඕනාම අවස්ථාවක විදේශ විනිමය දෙපාර්තමේනතුවේ 0112 398 523 , 0112398 827 , 0112 477 375 සහ 0112 398 568 යන දුරකතන අංක වලට හෝ dfem@cbsl.lk යන විද්‍යුත් තැපැල් ලිපිනයට දන්වන්නැයිද ශ්‍රී ලංකා මහ බැංකුව මහ ජනතාවගෙන් වැඩිදුරටත් ඉල්ලා සිටීයි.", "URL": "https://lankatruth.com/si/?p=130826", "Category": "ආර්ථික පුවත්", "Parent URL": null}