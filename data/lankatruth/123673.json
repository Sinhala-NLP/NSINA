{"Source": "Lankatruth", "Timestamp": "September 26, 2021", "Headline": "බොහෝ ප්‍රදේශවල සහල් හිඟයක්… මිලත් ඉහළට…", "News Content": "වෙළඳ පොලෙහි සියලුම වර්ගයේ සහල්වල මිල රජය මගින් පනවා ඇති පාලන මිල ගණන් ඉක්මවා ගොස් ඇතැයි පාරිභෝගිකයෝ පවසති. එමෙන්ම ඇතැම් ප්‍රදේශවල සහල් හිඟයක් පවතින බවත් විශේෂයෙන් ම්පහ ප්‍රදේශයේ සතොස වෙළඳසල්වල නාඩු සහල් නොමැති තත්වයක් පවතින බවත් වාර්තා වේ. ඇතැම් වෙළඳසැල්වල අනුව රතු කැකුළු කිලෝවක් – රුපියල් 95ත් 100ත් අතර, සුදු කැකුළු – රුපියල් 102ත් 105ත් අතර, නාඩු කිලෝවක් – රුපියල් 110ත් රුපියල් 115ත් අතර සහ සම්බා සහල් කිලෝවක් – රුපියල් 115ත් රුපියල් 125ත් අතර මිලකට අලෙවි කර තිබේ. මෙලෙස මිල ගණන් ඉහළයාම සම්බන්ධයෙන් වෙළඳසැල් හිමියන්ගෙන් පවසන්නේ සහල් මෝල්කරුවන් ලබා දෙන මිල ගණන් අනුව රජයේ පාලන මිලට ලබාදීම කළ නොහැකි බවයි. සහල් ලබාදීම සීමා කොට ඇති බැවින් පවතින සහල් තොග මෙලෙස වැඩි මිලට අලෙවි කිරීමට සිදුව ඇති බවද ව්‍යාපාරිකයෝ පවසති. මෙම තත්වය හේතුවෙන් පාරිභෝගික ජනතාව දැඩි අසීරුතාවයකට පත්ව ඇත.", "URL": "https://lankatruth.com/si/?p=123673", "Category": "ආර්ථික පුවත්", "Parent URL": null}