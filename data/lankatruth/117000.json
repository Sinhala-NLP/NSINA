{"Source": "Lankatruth", "Timestamp": "May 25, 2021", "Headline": "ඇමරිකාවෙන් තම පුරවැසියන්ට අනතුරු ඇඟවීම්; බැසිල්ට හා අයෝමාටත් බලපායි", "News Content": "ශ්‍රී ලංකාවේ වේගයෙන් කොවිඩ් තත්වය උත්සන්න වීමත් සමග ඇමරිකානු පුරවැසියන්ට ශ්‍රී ලංකාවේ සංචාරය කිරීමෙන් වළකින ලෙස එරට රාජ්‍ය දෙපාර්තමේන්තුව නිවේදනය කර තිබේ. ඇමරිකා එක්සත් ජනපදය මේ වනවිට කොවිඩ් තත්වය යම්තාක් දුරකට පාලනය කරගෙන ඇති අතර එන්නත් මාත්‍රා දෙකම ලබාගත් පුරවැසියන්ට මුව ආවරණ නොමැතිව සංචරණය කිරීමට අවසර ලබා දී ඇත. පොදුජන පෙරමුණේ ජාතික සංවිධායක බැසිල් රාජපක්ෂ පසුගියදා ශ්‍රී ලංකාවේ සංචරණ සීමා දැඩි කිරීමට කලින් ඇමරිකාව බලා පිටත් විය. එසේම ජනාධිපති ආර්යා අයෝමා රාජපක්ෂද මේ වනවිට සිටින්නේ ඇමරිකාවේය. අමෙරිකානු රාජ්‍ය දෙපාර්තමේන්තුවේ නිවේදනය මේ දෙදෙනාට ශ්‍රී ලංකාවට පැමිණීමටද බලපානු ඇත.", "URL": "https://lankatruth.com/si/?p=117000", "Category": "පුවත්", "Parent URL": null}