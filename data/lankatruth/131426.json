{"Source": "Lankatruth", "Timestamp": "April 5, 2022", "Headline": "පොලිස් ලොක්කෙක් කොට්ට පැදුරු බැඳ ගනී", "News Content": "ජේෂ්ඨ නියෝජ්‍ය පොලිස්පතිවරයෙකු සහ ඔහුගේ පවුලේ කිහිප දෙනෙකු මේ වනවිට විදේශගතවීමේ කඩිනම් සූදානමක් ඇතැයි පොලිස් ආරංචිමාර්ග සඳහන් කරයි. වර්තමාන ආණ්ඩුව බලයට පත්වීමෙන් පසු ම්ලේච්ඡ ඝාතන සිදු කිරීමේ විශේෂ කල්ලියක් මෙම ජේෂ්ඨ නියෝජ්‍ය පොලිස්පතිවරයා මෙහෙයවා ඇති බව හෙළිවේ. ඇවන්ට්ගාඩ් අයිතිකරු වූ නිස්සංක සේනාධිපති සමඟ විශේෂ සම්බන්ධකමක් පවත්වා ඇති මෙම නියෝජ්‍ය පොලිස්පතිවරයා නිස්සංක සේනාධිපති විදේශ ගතවූ බවට ප්‍රවෘත්ති පළවීමත් සමඟ කළබල වී තිබේ.  මොහු ඊයේ දිනය තුළ කාර්යාලයේ තිබුණු ලිපගොණු ප්‍රමාණයක් එයින් පිටමන් කර ඇති බවට අනාවරණය වේ.", "URL": "https://lankatruth.com/si/?p=131426", "Category": "පුවත්", "Parent URL": null}