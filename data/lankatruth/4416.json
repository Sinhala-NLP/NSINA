{"Source": "Lankatruth", "Timestamp": "October 1, 2012", "Headline": "TNA මන්ත්‍රීගේ නිවසින් බෝම්බ හමුවේ", "News Content": "ද්‍රවිඩ ජාතික සන්ධානයෙන් නැගෙනහිර පළාත් සභාවට තේරි පත්වු කෝවින්දන් කරුණාකරන් හෙවත් “ජානා” ‍මන්ත්‍රීවරයාගේ නිවසේ මිදුලේ තිබී අත්බෝම්බ 2ක් සොයාගෙන තිබේ. මඩකළපුව, සෙට්ටිපාලයම් හි පිහිටි මෙම මන්ත්‍රීවරයාගේ නිවසේ මිදුලේ තිබී අද (01) අලුයම 3.30ට පමණ අත්බෝම්බ දෙක සොයාගෙන ඇත. මේ වනවිට පොලීසිය එම බෝම්බ දෙක සිය භාරයට ගෙන බෝම්බ නිෂ්ක්‍රීය අංශයට භාරදී ඇති අතර ඔවුන් විසින් එම අත්බෝම්බ 2ක නිෂ්ක්‍රීය කර තිබේ. කෙසේ නමුත් මෙම බෝම්බ දෙක එම ස්ථානයට කවුරුන් විසින් හෝ ගෙනත් දමන ලද්දක්ද එසේත් නැතිනම් මන්ත්‍රීවරයා සතුව තිබූවක්ද යන්න තවමත් අනාවරණය වී නොමැත.", "URL": "https://lankatruth.com/si/?p=4416", "Category": "පුවත්", "Parent URL": null}