{"Source": "Lankatruth", "Timestamp": "September 19, 2019", "Headline": "බාහිර උපාධිධාරීන්ට රැකියා නොදීමේ ආණ්ඩුවේ ප්‍රතිපත්තිය සැප්. 18 පරාජය කළා – මහේෂ් අඹේපිටිය", "News Content": "බාහිර උපාධිධාරීන්ට රැකියා නොදීමේ ආණ්ඩුවේ ප්‍රතිපත්තිය ඊයේ (18) පරාජය කිරීමට හැකි වූ බව බාහිර උපාධිය සුරැකීමේ සංවිධානඑකතුවෙහිකැඳවුම්කරු මහේෂ්අඹේපිටියමහතා අවධාරණය කරයි. බාහිර උපාධිධාරීන්ට රැකියා නොදීමටත් රැකියා පත්වීම් ලැබී තිබූ බාහිරි උපාධිධාරීන් එම රැකියාවලින් ඉවත් කිරීමටත් ආණ්ඩුව ප්‍රතිපත්තිමය තීරණයක් ගෙන තිබූ අතර බාහිර උපාධි සුරැකීමේ සංවිධානයේ මැදිහත්වීම මත ආණ්ඩුවේ මෙම ප්‍රතිපත්තිමය තීරණය වෙනස් කරමින් බාහිර උපාධිධාරීන්ටද රැකියා ලබා දීමට ආණ්ඩුව ඊයේ (18) කටයුතු කළේ ය. බාහිර උපාධිධාරීන්ට රැකියා ලබා නොදීමට ආණ්ඩුව ගෙන තිබූ ප්‍රතිපත්තිමය තීරණය පරාජය කිරීමට විශේෂයෙන් ජනතා විමුක්ති පෙරමුණේ නායක අනුර දිසානායක මහතාත් ජනතා විමුක්ති පෙරමුණේ ජාතික සංවිධායක බිමල් රත්නායක මහතාත් පාර්ලිමේන්තුවෙන් හඬ නගමින් දිගින් දිගටම ආණ්ඩුවෙන් සිදු කළ ප්‍රශ්න කිරීම් බල පෑ බවත් බාහිර උපාධිධාරීන්ගේ රැකියා වෙනුවෙන් දැක්වූ සහයෝගයට ජනතා විමුක්ති පෙරමුණට ස්තුතිවන්ත වන බවත් බාහිර උපාධිය සුරැකීමේ සංවිධානඑකතුවෙහිකැඳවුම්කරු මහේෂ්අඹේපිටිය මහතා සඳහන් කළේ ය. බාහිර සහ අභ්‍යන්තර ලෙස බෙදීම මුළුමනින්ම පරාජය කර සියළුම උපාධිධාරීන්ට රැකියා ලබා දෙන තුරු දිගින් දිගටම අරගලය දියත් කරන බවද මෙහිදී මහේෂ්අඹේපිටිය මහතා මහතා අවධාරණය කළේ ය. මහේෂ් අඹේපිටිය මහතා මේ සම්බන්ධයෙන් ඊයේ (18) දැක්වූ අදහස්…", "URL": "https://lankatruth.com/si/?p=81122", "Category": "පුවත්", "Parent URL": null}