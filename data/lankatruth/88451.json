{"Source": "Lankatruth", "Timestamp": "January 8, 2020", "Headline": "ශානි අබේසේකරගේ විදෙස් ගමන් තහනම් කරයි", "News Content": "අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර මහතාගේ විදේශ ගමන් වළක්වාලමින් නුගේගොඩ මහේස්ත්‍රාත් අධිකරණය අද (08) තහනම් නියෝගයක් නිකුත් කර තිබේ. ඒ කොළඹ අපරාධ කොට්ඨාශය විසින්, හිටපු අමාත්‍ය රන්ජන් රාමනායක මහතාගේ දුරකථන සංවාදවලට අදාළ හඬ පට සම්බන්ධයෙන් සිදුකරන විමර්ශනවලට අදාළව කරන ලද කරුණු වාර්තා කිරීමෙන් සලකා බැලීමෙන් පසුව ය. ශානි අබේසේකර මහතා මෙරට සිදුවූ ප්‍රධානලා සැලකූ මෙන්ම ආන්දෝලනාත්මක අපරාධ රැසක් හෙළදරව් කරගැනීමට සමත් වූ නිළධාරියෙකු වන අතර වත්මන් රාජපක්ෂ ආණ්ඩුව බලයට පැමිණීමෙන් පසු ඔහු ගාල්ල නියෝජ්‍ය පොලිස්පතිවරයාගේ පෞද්ගලික සහකාරවරයා බවට පත් කරන ලදී. ඊට එරෙහිව ශානි අබේසේකර මහතා විසින් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ඉදිරිපත්කර තිබේ.", "URL": "https://lankatruth.com/si/?p=88451", "Category": "පුවත්", "Parent URL": null}