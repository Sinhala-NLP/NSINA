{"Source": "Lankatruth", "Timestamp": "October 5, 2018", "Headline": "රාජපක්ෂ පුතුන් දෙදෙනාට කටාර් හි ශ්‍රී ලංකා තානාපතිගෙන් රාජ්‍යතාන්ත්‍රික පිළිගැනීමක්", "News Content": "ශ්‍රී ලංකාව නියෝජනය කරමින් තානාපති සේවය ඇතුළු රාජ්‍යතාන්ත්‍රික විදෙස් සේවාවන් සඳහා යොමු කරන නිලධාරීන් විසින් දේශපාලන ගැති භාවයකින් කටයුතු කිරීම සම්බන්ධයෙන් පැවති රජපක්ෂ පාලන සමයේ දැඩිව විචේවනයට ලක්වූ අතර වත්මන් ආණ්ඩුවේ යම් යම් තානාපතිවරුන්ටද එම චෝදනාවල එල්ල විය. එහි නවතම ප්‍රවෘත්තිය ඡායාරූපද සහිතව මේ වනවිට අන්තර්ජාල මාධ්‍ය ඔස්සේ හුවමාරුවෙන් තිබේ. ඒ කටාර්හි ශ්‍රී ලංකා තානාපතිවරයා ලෙස කටයුතු කරන, රජපක්ෂ පාලන සමයේ දැඩි විවේනයටත් එම පාලනය වත්මන් රනිල් – මෛත්‍රී පාලනය දක්වා මාරුවූ ආසන්න සමයේ මතභේදකාරී මෙන්ම ආන්දෝලනාත්මකව කතාබහට ලක්වූ ව්‍යාපාරිකයෙකුද වන එස්.එස්.පී. ලියනගේ මහතා සම්බන්ධවය. පිලිපීනයේ රග්බි කණ්ඩායමක් සමග කටාර් හි සංචාරයක යෙදෙන විශ්‍රාමික ජනාධිපති මහින්ද රාජපක්ෂ මහතාගේ පුතුන් දෙදෙනෙකු වන යෝෂිත රාජපක්ෂ හා රෝහිත රාජපක්ෂ පිළිගැනීම සඳහා කටාර්හි ශ්‍රී ලංකා තානාපති එස්.එස්.පී. ලියනගේ මහතා එහි ගොස් ඇති අතර ඔහු විසින් රෝහිත රාජපක්ෂගේ ගමන් බෑගය රැගෙන යන අයුරු එම ඡායාරූපවල දැක්වෙයි. එමෙන්ම ශ්‍රී ලංකා තානාපති කාර්යාලයේ කටයුතු කරන සෞඛ්‍ය අමාත්‍ය රාජිත සේනාරත්න මහතාගේ සමීපතම හිතවතෙකු වන රුවන් දනනසූරිය මහතා යෝෂිත රාජපක්ෂගේ බෑග් සහිත ට්‍රොලි රැගෙන යන අයුරුද එම ඡායාරූපවලින් පෙනෙන්නට තිබේ. රාජපක්ෂවරුන්ගේ දරුවන් කිසිදු රාජ්‍ය තාන්ත්‍රික කටයුත්තක යෙදී නැතිඅතර ඔවුන් ආණ්ඩුවේ කිසිදු තනතුරක්ද උසුලනු නොලැබේ. එවැනි පසුබිමක මොවුන් දෙදෙනාට රාජතාන්ත්‍රික මට්ටමේ පිළිගැනීමක් ලබාදී වත්මන් ආණ්ඩුවේ අවශ්‍යතාවයක් හෝ නියෝගයක් මත සිදුවූවක්ද යන්න මෙතෙක් හෙළි වී නැත. එස්.එස්.පී. ලියනගේ මහතා සිය නිල රථයෙන්ම ඔවුන් රැඳීසිටින Mercure Grande හෝටලය වෙත රැගෙන ගොස් ඇති අතර ඔවුන්ට තානාපතිවරයාට හා සමාන පිළිගැනීමක් ලැබෙන ආකාරයෙන් කටයුතු කර ඇති බවද වාර්තා වේ. ප්‍රකෝටිපති ව්‍යාපාරිකයෙකු වන එස්.එස්.පී. ලියනගේ මහතා පැවති ජනාධිපතිවරණ සමයේ මහින්ද රාජපක්ෂ පිල නියෝජනය කළ අතර මහින්ද රාජපක්ෂ මහතා ජනාධිපතිවරණයෙන් පරාජය වීමෙන් පසු ලියනගේ මහතා සතු කොළඹ පිහිටි පීකොක් මන්දිරයද මහින්ද රාජපක්ෂ මහතාගේ පරිහරණය සඳහා ලබාදෙන ලදී. ඔහු එකළ මහින්ද රාජපක්ෂ මහතාගේ සමීපතමයෙකු ලෙස කටයුතු කරන ලදී. කෙසේ නමුත් පසුව ඇතිවූ බල පෙරලියත් සමග එස්.එස්.පී. ලියනගේ මහතා මෛත්‍රී පාර්ශවය සමග සම්බන්ධතා ගොඩනගාගත් අතර පසුව ජනාධිපති මෛත්‍රීපාල සිරිසේන මහතා විසින් ලියනගේ මහතාව කටාර්හි තානාපතිවරයා ලෙස පත්කර යවන ලදී. එස්.එස්.පී. ලියනගේ මහතා තානාපති සේවයේ වගකීම් ඉටු කරන ආකාරය ගැනද මේ වනවිට දැඩි විවේචන එල්ලවෙමින් තිබෙන අතර පසුගියදා පාර්ලිමේන්තුවේදීද මේ සම්බන්ධයෙන් කතාබහක් ඇතිවූවේ ලියනගේ මහතා දැඩි දෝශදර්ෂණයට ලක් වෙමිණි. මූලාශ්‍ර colombo telegraph", "URL": "https://lankatruth.com/si/?p=60410", "Category": "පුවත්", "Parent URL": null}