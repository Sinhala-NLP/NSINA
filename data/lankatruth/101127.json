{"Source": "Lankatruth", "Timestamp": "November 23, 2020", "Headline": "කොරෝනා නිසා සිරකරුවෙකුට මරණ දඬුවම", "News Content": "මහර බන්ධනාගාරයේ රැඳවියෙකු කොවිඩ් – 19 වෛරසය ආසාදනය වීම හේතුවෙන් ජීවිතක්ෂයට පත්ව තිබේ. ඔහුට කොවිඩ් ආසාදනය වී ඇත්තේ වැලිකඩ බන්ධනාගාරයේ සිට මහර බන්ධනාගාරයේ රඳවා තැබීමට රැගෙනවිත් සිටියදී ය. මෙලෙස මියගොස් ඇත්තේ උඩුබුලත්ගම, ගිනිගත්හේන ප්‍රදේශයේ පිදිංචි 72 හැවිරිදි පුද්ගලයෙකි. මිනීමරුම් චෝදනා මත බන්ධනාගාර ගතව සිට ඇති මොහු පෙරේදා (21) මහර බන්ධනාගාරයේ දී ඇතිවූ රෝගී තත්වයක් හේතුවෙන් රාගම රෝහලට ඇතුළත් කර ඇති අතර එහි කොවිඩ් දැඩිසත්කාර ඒකකයේ ප්‍රතිකාර ලබමින් සිටියදී ඊයේ (22) පස්වරුවේ ඔහු ජීවිතක්ෂයට පත්ව ඇත. ඔහු සම්බන්ධයෙන් සිදු කර ඇති PCR පරීක්ෂණයේදී ඔහු කොවිඩ් ආසාදිතයෙකු බව අනාවරණය වී තිබේ.", "URL": "https://lankatruth.com/si/?p=101127", "Category": "කොවිඩ් -19 (කොරෝනා ) පුවත්", "Parent URL": null}