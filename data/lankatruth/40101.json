{"Source": "Lankatruth", "Timestamp": "August 29, 2017", "Headline": "ජපාන ගුවන හරහා උතුරු කොරියාවෙන් මිසයිලයක්!", "News Content": "මතභේදයන්ට හා යුද උණුසුමකට මුහුණ දී සිටින උතුරු කොරියාව විසින් ජපාන අහසට ඉහළින් ගමන් කර මුහුදට පතිත වන ලෙස මිසයිලයක් නිකුත් කර ඇතැයි විදෙස් මාධ්‍ය වාර්තා කර තිබේ. වසර ගණනාවක් පුරා උතුරු කොරියාව විසින් මිසයිල අත්හදා බලනු ලැබුවත් ජපාන ගුවන් සීමාවට ඉහළින් මිසයිලයක් යොමුකරනු ලැබූපළමු අවස්ථාව මෙය බව පැවසේ. මිසයිලය ජපාන ගුවන් සීමාවට පිවිසීමත් සමග ජපානය තුළ අනතුරු ඇඟවීමේ සංඥා නිකුත් කරනු ලැබුවත් එය ගුවනේදී පහර දීවිනාශ කිරීමට ජපානය ක්‍රියාකර නොමැති බව පැවසේ. මිසයිලය ජපානය හරහා ගමන් කරනු ලැබුවත් ඉන් තමන්ට කිසිදු හානියක් සිදු නොවූබව ජපානයේ NHK ප්‍රචාරක සේවය වාර්තා කර ඇති අතර උතුරු කොරියානු අත්හදා බැලීම පිළිබඳ ජපන් අග්‍රාමාත්‍යවරයා ප්‍රකාශයක් නිකුත් කරමින් පවසා ඇත්තේ සිය ජනතාව ආරක්ෂා කිරීම සඳහා අවශ්‍යඋපරිම පියවර ගැනීමට තමන් සූදානම් බවයි.", "URL": "https://lankatruth.com/si/?p=40101", "Category": "විදෙස් පුවත්", "Parent URL": null}