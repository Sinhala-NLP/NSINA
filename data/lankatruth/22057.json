{"Source": "Lankatruth", "Timestamp": "July 3, 2015", "Headline": "මහ බැංකුවෙන් රුපියල් බිලියන 8.2 ක දන්සැලක්", "News Content": "බංකොලොත්  ” ගෝල්ඩන් කී ” සමාගමේ ගනුදෙනු කරුවන්ගේ මුදල් ගෙවීම සඳහා මහ බැංකුව විසින් රුපියල් බිලියන  8.2  ක මුදලක් වෙන්කර ඇති බව වාර්තාවේ. එම මුදල් ගෙවීම සඳහා අමාත්‍ය මණ්ඩල අනුමැතිය ලැබී ඇති බවද වාර්තා වන අතර එම මුදල් මහා භාණ්ඩාගාරය විසින් මහ බැංකුව වෙත ගෙවිය යුතු වේ. ඒ අනුව එම තැන්පත්කරුවන්ගේ මුදල් ගෙවන්නේ රටේ බදු ගෙවන සාමාන්‍ය ජනතාව විසින් බව පැහැදිලිවේ. මීට පෙර බංකොලොත්වූ කිසිදු මූල්‍ය ආයතනයක ගනුදෙනු කරුවන්ට බදු ගෙවන්නන්ගේ මුදලින් වන්දි ගෙවූ බවක් මෙතෙක් වාර්තාවී නැත. රජයක් විසින් මෙවැන්නක් කරන පළමු අවස්ථාව මෙය බවද වාර්තා වේ. ඊට පෙර ලලිත් කොතලාවල මහතාගේ සමාගම් සමූහයට අයත් ව තිබූ ද ෆිනෑන්ස් සමාගමේ ද්‍රවශීලතාවය සඳහා යයි මහ බැංකුවේ තැන්පත්කරුවන්ගේ රක්ෂණ අරමුදලින් රුපියල් බිලියන  6 ක් ගෙවා ඇත. එම මුදල් ආපසු මහ බැංකුවට ගෙවූ බවට තොරතුරු වාර්තාවී නොමැත. බංකොලොත් ”ගෝල්ඩන් කී”සමාගමේ ගනුදෙනු කරුවන්ගේ මුදල් ගෙවීම සඳහා මහ බැංකුව විසින් රුපියල් බිලියන 8.2 ක මුදලක් වෙන්කර ඇති බව වාර්තාවේ. එම මුදල් ගෙවීම සඳහා අමාත්‍ය මණ්ඩල අනුමැතිය ලැබී ඇති බවද වාර්තා වන අතර එම මුදල් මහා භාණ්ඩාගාරය විසින් මහ බැංකුව වෙත ගෙවිය යුතු වේ. ඒ අනුව එම තැන්පත්කරුවන්ගේ මුදල් ගෙවන්නේ රටේ බදු ගෙවන සාමාන්‍ය ජනතාව විසින් බව පැහැදිලිවේ. මීට පෙර බංකොලොත්වූ කිසිදු මූල්‍ය ආයතනයක ගනුදෙනු කරුවන්ට බදු ගෙවන්නන්ගේ මුදලින් වන්දි ගෙවූ බවක් මෙතෙක් වාර්තාවී නැත. රජයක් විසින් මෙවැන්නක් කරන පළමු අවස්ථාව මෙය බවද වාර්තා වේ. ඊට පෙර ලලිත් කොතලාවල මහතාගේ සමාගම් සමූහයට අයත් ව තිබූ ද ෆිනෑන්ස් සමාගමේ ද්‍රවශීලතාවය සඳහා යයි මහ බැංකුවේ තැන්පත්කරුවන්ගේ රක්ෂණ අරමුදලින් රුපියල් බිලියන 6ක් ගෙවා ඇත. එම මුදල් ආපසු මහ බැංකුවට ගෙවූ බවට තොරතුරු වාර්තාවී නොමැත.  මුදල් අමාත්‍යවරයාට හෝ අමාත්‍ය මණ්ඩලයට එවැනි තීරණයක් ගැනීමට බලයක් නොමැති බවත් ඒ සඳහා පාර්ලිමේන්තුවේ අනුමැතිය ලබා නොගෙන ක‍්‍රියා කළහොත් අනාගතයේදී මුදල් අමාත්‍ය රවී කරුණානායක මහතා පුද්ගලිකව ඊට වගකිව යුතු බවද ප‍්‍රමුඛ පෙලේ නීතිවේදියෙකු මේ පිළිබඳ අදහස් දක්වමින් කියා සිටි අතර මෙම තත්වය තුළ මූලික අයිතිවාසිකම් නඩු නිමිත්තක් පහළවී ඇති බවද ඔහු පැවසීය. මහ බැංකුව එවැනි තීරණයක් ගැනීමට පෙර ලලිත් කොතලාවල මහතාගේ සහ එම සමාගම් වල අධ්‍යක්ෂවරුන්ගේ දේපොළ තහනම් කළ යුතු අතර එසේ වන්දි ගෙවීම සඳහා මහජන මුදල් භාවිතා වන බැවින් ඒ පිළිබඳව සියලූ විස්තර දැනගැනීමේ අයිතියක් පොදු මහජනයාට ඇති බවත් මෙය මහ බැංකුවේ බැඳුම්කර වංචාවට වඩා බරපතල වංචාවක් ලෙස අනාගතයේ දී හැඳින්විය හැකි බවත් අවසාන වශයෙන් ඔහු පැවසීය. මුදල් අමාත්‍යවරයාට හෝ අමාත්‍ය මණ්ඩලයට එවැනි තීරණයක් ගැනීමට බලයක් නොමැති බවත් ඒ සඳහා පාර්ලිමේන්තුවේ අනුමැතිය ලබා නොගෙන ක‍්‍රියා කළහොත් අනාගතයේදී මුදල් අමාත්‍ය රවී කරුණානායක මහතා පුද්ගලිකව ඊට වගකිව යුතු බවද ප‍්‍රමුඛ පෙලේ නීතිවේදියෙකු මේ පිළිබඳ අදහස් දක්වමින් කියා සිටි අතර මෙම තත්වය තුළ මූලික අයිතිවාසිකම් නඩු නිමිත්තක් පහළවී ඇති බවද ඔහු පැවසීය. මහ බැංකුව එවැනි තීරණයක් ගැනීමට පෙර ලලිත් කොතලාවල මහතාගේ සහ එම සමාගම් වල අධ්‍යක්ෂවරුන්ගේ දේපොළ තහනම් කළ යුතු අතර එසේ වන්දි ගෙවීම සඳහා මහජන මුදල් භාවිතා වන බැවින් ඒ පිළිබඳව සියලූ විස්තර දැනගැනීමේ අයිතියක් පොදු මහජනයාට ඇති බවත් මෙය මහ බැංකුවේ බැඳුම්කර වංචාවට වඩා බරපතල වංචාවක් ලෙස අනාගතයේ දී හැඳින්විය හැකි බවත් අවසාන වශයෙන් ඔහු පැවසීය.", "URL": "https://lankatruth.com/si/?p=22057", "Category": "පුවත්", "Parent URL": null}