{"Source": "Lankatruth", "Timestamp": "June 9, 2022", "Headline": "විදුලි බල පනත වැඩි ඡන්දයෙන් සම්මත වෙයි", "News Content": "විදුලි බල ඇමති කංචන විජේසේකර විසින් පාර්ලිමේන්තුවට ඉදිරිපත් කළ විදුලි බල සංශෝධන පනත වැඩි ඡන්ද 84කින් සම්මත වී තිබේ. ඊට පක්ෂව ඡන්ද 120ක් ලැබී ඇති අතර ඊට විරුද්ධව ඡන්ද 36ක් ලැබී ඇත. 13 දෙනෙකු ඡන්දය ලබාදීමෙන් වැලකී සිට තිබේ. ඒ අනුව එම පනත සංශෝධන රහිත්ව සම්මත වී ඇත. මෙම පනතේ තුන්වන වර කියවීමේ අවස්ථාවේදී වපක්ෂය විසින් ඉදිරිපත් කළ මෙගාවොට් 10ට වැඩි විදුලි ව්‍යාපෘති තරඟකාරී ටෙන්ඩර් පටිපාටියකින් යුක්තවත් ක්‍රියාත්මක කළ යුතු බව සඳහන් යෝජනාවට වැඩි ඡන්ද 58කින් පරාජය වී තිබේ. එම යෝජනාවට පක්ෂව ඡන්ද 57ක් ලැබී ඇත. ඊට විරුද්ධව ඡන්ද 115ක් ලැබී තිබේ.", "URL": "https://lankatruth.com/si/?p=135353", "Category": "පුවත්", "Parent URL": null}