{"Source": "Lankatruth", "Timestamp": "August 3, 2022", "Headline": "ගෝල්ෆේස් අරගල භූමියට හදිසියේ ආ පොලිස් නිවේදනය", "News Content": "ගෝල්ෆේස් අරගල භූමියේ අරගලයේ නිරත පිරිස වෙත අද (03) පසුවරුවේ හදිසියේම පොලිස් නිවේදනයක් නිකුත් කර තිබේ. ඒ අනිද්දා (05) පස්වරු 5.00ට පෙර ගාලු මුවදොර පිටිය හා ඊට ආසන්න ප්‍රදේශයේ අනවසරයෙන් සිදුකර ඇති ඉදිකිරීම් හා බෝග වගා වහාම ඉවත් කරගන්නා ලෙස දන්වමිණි. එසේම රටේ පවතින නීතියට අනුකූලව හා මහජනතාවට පීඩාකාරී නොවන ආකාරයෙන් කටයුතු කළ යුතු බවත් පොලිසිය නිවේදනය කර තිබේ. මෙම උපදෙස් අනුව කටයුතු නොකරන පිරිස් සම්බන්ධයෙන් නීත්‍යානුකූල පියවර ගන්නා බවත් උද්ඝෝෂණකරුවන් වෙත පොලිසිය දැනුම් දී ඇත. මහජනයාගේ අද්‍රව්‍යමය අයිතිවාසිකම් අහිමි කිරීම වහාම නවතාලන ලෙසද එහිදී පොලිසිය දැනුම් දී තිබේ. එමෙන්ම ගාලු මුවදොර පිටිය හා ඊට ආසන්න ප්‍රදේශවල අප්‍රේල් 09 වන දා සිට දින 100ට අධික කාලයක් විරෝධතාකරුවන් අඛණ්ඩව රැඳී සිටිති.", "URL": "https://lankatruth.com/si/?p=137793", "Category": "පුවත්", "Parent URL": null}