{"Source": "Lankatruth", "Timestamp": "September 10, 2018", "Headline": "විග්නේෂ්වරන්ට තිස්ස විතාරණගෙන් එක්විමට ආරාධනා", "News Content": "උතුරේ මහ ඇමැති සී.වී විග්නේෂ්වරන් හා එහි විපක්ෂ නායක කේ. තවරාසා යන මහත්වරුන් ද්‍රවිඩ ජාතික සන්ධානයෙන් හා ඊපීඩිපි සංවිධානයෙන් ඉවත්වන්නේ නම් ලංකා සමසමාජ පක්ෂයට එක්වීමට අවස්ථාව ඇතැයි එහි නායක මහාචාර්ය තිස්ස විතාරණ මහතා අද (10) පැවැසීය. ඔවුන් බලාපොරොත්තුවන ජාතික ප්‍රතිපත්තියට විසඳුම ඇත්තේ සිය පක්ෂයේ ප්‍රතිපත්ති තුළ පමණක් බවද උතුරේ මහ ඇමැතිවරයා ආචාර්ය ඇන්.ඇම් පෙරේරා, ඩිව් ගුණසේකර හා වාසුදේව නානායක්කාර යන වමේ පක්ෂ නායකයින් සමඟ සමීප ඇසුරක් පවත්වා ඇති බවද තිස්ස විතාරණ මහතා පෙන්වා දෙයි. කෙසේ නමුත් සී.වී විග්නේෂ්වරන් මහතා පසුගිය කාල වකවානුවේ දිගින් දිගටම දකුණේ ජාතිවාදී දේශපාලකයන්ට අවශ්‍ය සටන් පාඨ සපයමින් උතුරේ ජාතිවාදය අවුසමින් දේශපාලන කටයුතුවල නිරතවූහ. මහින්ද පිලේද දැඩි විවේචනයට ලක්ව සිටින විග්නේෂ්වරන් මහතා මහින්ද පිලේම පක්ෂයක් වන ලංකා සමසමාජ පක්ෂය සමග එක්වමට තිස්ස විතාරණ මහතා ආරාධනා කිරීමද විශේෂත්වයකි.", "URL": "https://lankatruth.com/si/?p=59133", "Category": "පුවත්", "Parent URL": null}