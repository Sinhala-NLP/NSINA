{"Source": "Lankatruth", "Timestamp": "May 26, 2020", "Headline": "මහමැතිවරණයට අදාල පෙත්සම් 06වන දිනටත් වැඩිදුර සලකා බැලීම අද", "News Content": "ජුනි මස 20 වනදා පාර්ලිමේන්තු මැතිවරණය පැවැත්වීම සඳහා නිකුත් කර තිබෙන ගැසට් නිවේදනය සහ ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කර තිබෙන ගැසට් නිවේදනය අභියෝගයට ලක්කරමින් ගොනු කර තිබෙන මූලික අයිතිවාසිකම් පෙත්සම් අගවිනිසුරු ජයන්ත ජයසූරිය මහතා ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ අද (26) සයවැනි දිනයටත් වැඩිදුර සලකා බැලීම ආරම්භ කර තිබේ. ඒ අනුව අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෘ, ප්‍රියන්ත ජයවර්ධන සහ විජිත් මළල්ගොඩ යන මහත්වරුන් ගෙන් සමන්විත පංච පුද්ගල මඩුල්ල හමුවේ අද පෙරවරු 10.00ට ශ්‍රේෂ්ඨාධිකරණයේ පෙත්සම් සලකා බැලේ. පෙත්සම් විභාගය තව දුරටත් පැවැත්වෙමින් තිබේ.", "URL": "https://lankatruth.com/si/?p=93489", "Category": "පුවත්", "Parent URL": null}