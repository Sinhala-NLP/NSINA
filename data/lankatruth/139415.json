{"Source": "Lankatruth", "Timestamp": "September 20, 2022", "Headline": "පන්සලේ විදුලිබිල වැඩි නම් සූර්යය පැනල හයිකරන්න – විදුලිබල ඇමති", "News Content": "විශාල වශයෙන් මාසික විදුලි බිලක් පැමිණෙන්නේ නම් ආගමික ස්ථාන සඳහා සූර්ය පැනල සවිකල යුතු බව විදුලිබල හා බලශක්ති අමාත්‍ය කංචන විජේසේකර පවසයි. දිවයිනේ ආගමික ස්ථාන 48,682 ක් විදුලිබල මණ්ඩලය මගින් විදුලිය ලබාගෙන ඇති බවත් ඒ අතරින් ආගමික ස්ථාන 36,000 ක් නව සංශෝධනය යටතේ මාසිකව ගෙවන උපරිම විදුලි බිල රුපියල් 3,990 පමනක් බවත් විදුලිබල හා බලශක්ති අමාත්‍ය කංචන විජේසේකර ප්‍රකාශකර සිටියේය. ඒ අනුව ලංකාවට සූර්ය පැනල ගෙන ඒම සඳහා ඉන්දියාව හා චීනය යන දෙරටේ ණය ක්‍රමවේදයන් පිළිබඳව සොයා බලන ලෙස තමන් උපදෙස් දී ඇති බවද විදුලිබල හා බලශක්ති අමාත්‍ය කංචන විජේසේකර වැඩි දුරටත් සඳහන් කලේය.", "URL": "https://lankatruth.com/si/?p=139415", "Category": "පුවත්", "Parent URL": null}