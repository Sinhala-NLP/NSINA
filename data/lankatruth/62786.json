{"Source": "Lankatruth", "Timestamp": "November 7, 2018", "Headline": "තවත් ඇමැතිවරු පිරිසක් රාත්‍රියේ දිවුරුම් දෙති", "News Content": "තවත් ඇමැතිවරු කිහිප දෙනෙක් මීට සුළු මොහොතකට පෙර ජනාධිපති මෛත්‍රීපාල මහතා ඉදිරියේ දිවුරුම් දී තිබේ. ඒ අනුව චමල් රාජපක්ෂ මහතා සෞඛ්‍ය හා දේශීය වෛද්‍ය අමාත්‍යවරයා ලෙසත්, එස් බී දිසානායක මහතා අධිවේගී මාර්ග හා මාර්ග සංවර්ධ අමාත්‍යවරයා ලෙසත්, පවිත්‍රා වන්නිආරච්චි මහත්මිය ඛනිජතෙල් සම්පත් සංවර්ධන රාජ්‍ය අමාත්‍යවරයා ලෙසත් දිවුරුම් දී ඇත. මෙම දිව්රුම්දීම්වල විශේෂත්වය වන්නේ මෙම නව අගමැතිවරයා ලෙස දිව්රුම් දුන් මහින්ද රාජපක්ෂ මහතාත්, ඇමතිවරු සියළුම දෙනාත් දිවුරුම් දෙනු ලැබුවේ රාත්‍රියේදී වීම විශේෂත්වයකි.", "URL": "https://lankatruth.com/si/?p=62786", "Category": "පුවත්", "Parent URL": null}