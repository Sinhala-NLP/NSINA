{"Source": "Lankatruth", "Timestamp": "January 23, 2021", "Headline": "ඩොලර් මැෂිම රැකගන්න වරාය පිවිසුම ඉදිරිපිට විරෝධතා", "News Content": "කොළඹ වරායේ නැගෙනහිර ජැටිය ඉන්දියානු ‘අදානි’ සමාගමට විකිණීමේ උත්සාහයට විරෝධය පළකරමින්ව ඊයේ (22) වරාය ප්‍රධාන පිවිසුම් දොරටුව ඉදිරිපිටදී විරෝධතාවයක් පැවැත්විණි. වරාය වෘත්තීය සමිති එකමුතුව කැඳවා තිබූමෙම විරෝධතාවයට රාජ්‍ය අංශයේ අනෙකුත් ආයතන නියෝජනය කරමින් වෘත්තීය සමිති නායකයින් ඇතුළු සිවිල් සංවිධාන ක්‍රියාකාරීන්ද එක්ව සිටියහ. ‘ජාතියේ හදවත දෙපළු නොකරනු – ඩොලර් මැෂිම රැකගමු’ යන තේමාව යටතේ මෙය පැවැත්වූ අතර ශ්‍රී ලංකා වරාය අධිකාරියේ , විවිධ අංශයන්හි සේවයේ නියුතු සේවක සේවිකාවන් විශාල පිරිසක් මෙම උද්ඝෝෂණය සඳහා සහභාගී වූ අතර ඊට දැඩි පොලිස් ආරක්ෂාවක්ද යොදවා තිබුණි.", "URL": "https://lankatruth.com/si/?p=109137", "Category": "පුවත්", "Parent URL": null}