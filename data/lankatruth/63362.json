{"Source": "Lankatruth", "Timestamp": "November 14, 2018", "Headline": "පාර්ලිමේන්තුවේ විශ්වාසභංගය ජනාධිපති ප්‍රතික්ෂේප කරයි", "News Content": "ජනාධිපතිවරයා විසින් ප්‍රජාතන්ත්‍රවාදයට පයින් ගසමින් ව්‍යවස්ථා විරෝධී ලෙස මහින්ද රාජපක්ෂ මහතා අගමැති කරමින් සිදු කළ කුමන්ත්‍රණය පරාජය කරමින් ජනතා විමුක්ති පෙරමුණ පාර්ලිමේන්තුවට ඉදිරිපත් කළ දෝශාභියෝගයෙන් මහින්ද රාජපක්ෂ ඇතුළු කණ්ඩායම පරාජයට පත්වීම සම්බන්ධයෙන් දැනුම් දෙමින් කථානායක කරු ජයසූරිය මහතා විසින් ජනාධිපතිවරයා වෙත යොමු කරන ලද ලිපියට ජනාධිපතිවරයා පිළිතුරු ලිපියක් යොමු කරමින් කතානායකවරයාගේ ලිපිය ප්‍රතික්ෂේප කර තිබේ. ජනාධිපතිවරයා සිය ලිපිය මගින් දැනුම්දී ඇත්තේ පාර්ලිමේන්තුව සම්බන්ධයෙන් නීතය ඉදිරියේදී විනිශ්චයට භාජන වී ඇති අවස්ථාවක කථානායකවරයා ගත් ක්‍රියාමාර්ගය එකී නඩුවේ හරයට අගතිදායක බවයි. විශ්වාසභංග යෝජනාවක් ඉදිරිපත් කර කළයුතු ආකාරය හා එය සම්මත කර ගැනීමට ක්‍රියා කළ යුතු පටිපාටිය ආණ්ඩුක්‍රම ව්‍යවස්ථාවේ සහ ස්ථාවර නියෝගවල සඳහන්ව ඇති නමුත් ඒ සියල්ල නොසලකා කථානායකවරයා ක්‍රියා කර ඇති බව ජනාධිපතිවරයා සිය ලිපියෙන් වැඩිදුරටත් පෙන්වා දී තිබේ. මීට අමතරව පාර්ලිමේන්තුව විසින් නිසි ලෙස සහතික නොකළ අත්සන් ලේඛනයක් මා වෙත යොමු කරමින් අදාළ යෝජනාව සම්මතවූ බවට කරුණු තහවුරු කිරීමට කථානායක ගත් උත්සාහය ගැන තමා කනගාටුව ප්‍රකාශ කරන බවද ජනාධිපතිවරයා සඳහන් කරයි. තමා විසින් නිකුත් කළ ගැසට් නිවේදනයේ ව්‍යවස්ථානුකූල බව නිර්ණය කිරීමට පාර්ලිමේනතුව වෙර දැරීම ව්‍යවස්ථාව අර්ථ නිරූපනය කිරීමට ශ්‍රේෂ්ඨාධිකරණය වෙත පැවරුණු තනි හා අනන්‍ය බලය අතික්‍රමණය කිරීමක් බවද ජනාධිපතිවරයා සිය ලිපියෙන් පෙන්වා දෙයි. ඒ අනුව කථානයක විසින් යොමු කරන ලද ලිපියේ සඳහන් යෝජනා තමා තරයේ ප්‍රතික්ෂේප කරන බවත් ජනාධිපතිවරයා තවදුරටත් පෙන්වාදී තිබේ. ජනපති කථානායක වෙත යොමු කළ ලිපිය පහතින්…", "URL": "https://lankatruth.com/si/?p=63362", "Category": "පුවත්", "Parent URL": null}