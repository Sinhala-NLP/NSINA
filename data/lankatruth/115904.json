{"Source": "Lankatruth", "Timestamp": "May 2, 2021", "Headline": "උපුල් තරංගට කොරෝනා – ජ්‍යෙෂ්ඨයන්ගේ තරඟය කල්යයි", "News Content": "සනත් ජයසූරියගේ නායකත්වයෙන් යුතු ශ්‍රි ලංකා ජ්‍යෙෂ්ඨයන්ගේ කන්ඩායම සහ ශ්‍රී ලංකා ක්‍රිකට් ඒකාබද්ධ කන්ඩායම අතර මැයි මස 4 වෙනිදා පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ පැවැත්වීම නියමිතව තිබූ T20 ක්‍රිකට් තරඟය දින නියමයක් නොමැතිව කල්දමා ඇතැයි වාර්තා වේ. ජ්‍යෙෂ්ඨයන්ගේ කන්ඩායම නියෝජනය කිරීමට සුදානම්ව සිටි උපුල් තරංග කොරෝනා ආසාදිතයෙක් ලෙස හඳුනාගැනිමෙන් පසු මෙම තීරණයට එළඹි බව ශ්‍රී ලංකා ක්‍රිකට් ආයතනය පවසයි. කෙසේ වෙතත් ශ්‍රී ලංකා ක්‍රිකට් ආයතනයේ අභ්‍යන්තර ආරංචිමාර්ග පවසන්නේ කොවිඩ් අරමුදලට ආධාර පිනිස පැවැත්වීමට සූදානම් කල මෙම තරඟයට අපේක්ෂා කල මූල්‍ය අනුග්‍රාහකත්වයන් නොලැබී යාම මත මෙම තීරණය ගත් බවයි.", "URL": "https://lankatruth.com/si/?p=115904", "Category": "ක්‍රීඩා පුවත්", "Parent URL": null}