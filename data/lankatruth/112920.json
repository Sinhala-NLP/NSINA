{"Source": "Lankatruth", "Timestamp": "March 16, 2021", "Headline": "බුර්කා තහනමට තවමත් කැබිනට් අනුමැතිය නැහැ", "News Content": "රාජ්‍ය ඇමති සරත් වීරසේකර විසින් මාධ්‍ය හමුවේ ප්‍රසිද්ධිය දුන් බුර්කා තහනම් කිරිමේ යෝජනාවට තවමත් කැබිනට් අනුමැතිය හිමිව නැතැයි වාර්තා වේ. ඊයේ (15) පැවති කැබිනට් මණ්ඩල රැස්වීමෙන් පසු මාධ්‍ය ඇමතූ අමාත්‍ය එස්.එම් චන්ද්‍රසේන පැවසූයේ බුර්කාව සම්බන්ධ කිසිදු පත්‍රිකාවක් මේ වනතුර කැබිනට් මණ්ඩලයට ඉදිරිපත් කර නැති බවත් ඒ සම්බන්ධයෙන් කිසිදු සාකච්ඡාවක් කැබිනට් මණ්ඩලයේදි සිදුකර නොමැති බවත්ය. රජයේ සීනි බදු වංචාව සම්බන්ධයෙන් මාධ්‍ය දැනුවත් කිරිමේදි අදහස් පල කළ ජනතා විමුක්ති පෙරමුණේ ප්‍රචාරක ලේකම් විජිත හේරත් පැවසුයේ රුපියල් බිලියන 16කට ආසන්න දැවැන්ත සීනි බදු වංචාව සම්බන්ධයෙන් ජනතාව අතර සිදුවන සාකච්ඡාව යටපත් කිරීමේ අරමුණින් රජය විසින් මෙම බුර්කා ප්‍රශ්නය අලෙවි කරමින් සිටින බවයි. මේ අතර ශ්‍රී ලංකා රජය විසින් බුර්කාව තහනම් කිරිමට යන්නේ නම් එය ලොවපුරා සමස්ත මුස්ලිම්වරුන්ගේ කණස්සල්ලට හේතුවනු ඇතැයි පකිස්තානු රජය පවසයි.", "URL": "https://lankatruth.com/si/?p=112920", "Category": "පුවත්", "Parent URL": null}