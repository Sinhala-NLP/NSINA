{"Source": "Lankatruth", "Timestamp": "February 16, 2019", "Headline": "ශ්‍රී ලංකාව දකුණු අප්‍රිකාවට එරෙහි පළමු ‌ටෙස්ට් තරඟයෙන් ජය ලබයි", "News Content": "ශ්‍රී ලංකා දකුණු අප්‍රිකා පළමු ටෙස්ට් තරඟය කඩුල්ලක් අතැතිව විශිෂ්ඨ ලෙස ජය ගැනීමට ශ්‍රී ලංකා කණ්ඩායමට හැකිවිය. තරඟයේ කාසියේ වාසිය දිනූ ශ්‍රී ලංකා කණ්ඩායමේ නව නායක දිමුත් කරුණාරත්න පළමුව පන්දු රැකීමට තීරණය කළ අතර ළකුණු 17ක් තුළ දකුණු අප්‍රිකා පළමු කඩුලු ත්‍රිත්වය දවා ගැනීමට ශ්‍රී ලංකා පන්දු යවන්නන්ට හැකවිය. බිදවැටුණු දකුණු අප්‍රිකා ළකුණු පුවරුව නැවත ගොඩ නැගීමට කුයින්ටන් ඩිකොක් සමත් වූ අතර ඔහු ලකුණු 80ක් රැස්කිරීමට සමත්විය. කෙසේ වෙතත් දකුණු අප්‍රිකා පළමු ඉනිම ලකුණු 235කට සීමා කිරීමට ශ්‍රී ලංකා කණ්ඩායමට හැකිවූ අතර විශ්ව ප්‍රනාන්දු කඩුලු 4ක් දවාගැනීමට සමත්විය. ලකුණු 235ක ජයග්‍රාහී ඉලක්කයක් හඹාගිය ශ්‍රී ලංකා කණ්ඩායමට පළමු ඉනිම සඳහා ලබාගත හැකිවූයේ ලකුණු 191ක් පමණි. කුසල් ජනිත් පෙරේරා ලකුණු 50ක් රැස්කළ අතර නායක දිමුත් කරුණාරත්න ලකුණු 30ක් රැස්කළේය. දෙවනි ඉනිම ලකුණු 44ක වාසියක් සමඟ ආරම්භ කළ දකුණු අප්‍රිකා කණ්ඩායම සියලු දෙනා දැවී ලකුණු 259ක් රැස් කළේය. දකුණු අප්‍රිකා ක්‍රිකට් නායක ෆෆ් ඩුප්ලේසි ලකුණු 90ක් රැස් කළේය. ශ්‍රී ලංකා කණ්ඩායම වෙනුවෙන් ටෙස්ට් වරම් දිනාගත් ලසිත ඇඹුල්දෙනිය කඩුලු 5ක් දවාගත්තේය. ලකුණු 304ක ජයග්‍රාහී ඉලක්කයක් සමගින් පිටියට පිවිසි ශ්‍රී ලංකා කණ්ඩාම එම ඉලක්කය පසුකර යමින් අද(16) පස්වරුවේ ජයග්‍රහණය වාර්තා කළේය. කුසල් ජනිත් පෙරේරා විශිෂ්ඨ ඉනිමක් ක්‍රීඩාකල අතර නොදැවී ලකුණු 153ක් ලබාගැනීමට ඔහු සමත්විය. ඔ්ෂධ ප්‍රනාන්දු ලකුණු 37ක් සහ ධනංජය සිල්වා ලකුණු 48ක් රැස්කලේය. තරඟයේ වීරයාට හිමි සම්මානය කුසල් ජනිත් පෙරේරාට හිමිවිය.", "URL": "https://lankatruth.com/si/?p=68322", "Category": "ක්‍රීඩා පුවත්", "Parent URL": null}