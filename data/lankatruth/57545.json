{"Source": "Lankatruth", "Timestamp": "August 10, 2018", "Headline": "බැසිල් ඇමරිකාවට – ගෝඨාත් එහේ – ඒකාබද්ධය ගැන කලකිරීමක්", "News Content": "හිටපු අමාත්‍ය බැසිල් රාජපක්ෂ මහතා අද(10) අලුයම 3.15ට පමණ එමිරේට්ස් සමාගමට අයත් ගුවන් යානයකින් ඇමරිකාවට ගොස් තිබේ. ඒ මහතා මෙසේ ඇමරිකාවට ගොස් ඇත්තේ ඩුබායි රාජ්‍ය හරහා බවද පැවසේ. ඒකාබද්ධ විපක්ෂයේ ඇති මත ගැටුම් සහ කල්ලිවාදයන් හේතුවෙන් ඔහු මෙසේ ඇමරිකාවට ගොස් ඇති අතර තුන් මසකට වැඩි කලක් ඔහු එහි රැදී සිටිනු ඇතැයි වාර්තා වේ. කෙසේ වුවත් හිටපු අමාත්‍යවරයා අධිකරණයෙන් අවසර ගෙන ඇත්තේ තුන් මසක කාලයක් සිය ප්‍රතිකාර ලබා ගැනීම සඳහා ඇමරිකාවට යාමටය. ඔහුට ප්‍රතිකාර ලබාගැනීමේ තත්වය මත තුන් මසකට වැඩි කාලයක් සිය ප්‍රතිකාර ලබා ගැනීම සඳහා ඇමරිකාවේ රැදී සිටීමට අවසර ලබා ගැනීමේ හැකියාවක් පවතින බවද නීති විශාරදයෝ කියා සිටිති. මේ අතර හිටපු අමාත්‍ය බැසිල් රාජපක්ෂ මහතා හිටපු ආරක්ෂක ලේකම් ගෝඨාභය රාජපක්ෂ මහතා ද ඇමරිකානු පුරවැසි ලාභීහු වෙති. -ශ්‍රී ලංකා මිරර්-", "URL": "https://lankatruth.com/si/?p=57545", "Category": "පුවත්", "Parent URL": null}