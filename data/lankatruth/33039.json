{"Source": "Lankatruth", "Timestamp": "April 20, 2017", "Headline": "යල කන්නයේ පොහොර සහනාධාරය තාමත් නැහැ", "News Content": "යල කන්නය වගාකළ ගොවීන්ට පොහොර සහනාධාරය මෙතෙක් ලැබී නැතැයි සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. කවුඩුල්ල ව්‍යාපාරයේ අක්කර 18,000ක් පමණ මේ වනවිට වගා කර ඇති අතර එම වගාවන්ට පොහොර ලබාදීම තවදුරටත් ප්‍රමාද බව ඒ මහතා පෙන්වා දෙයි. තවදුරටත් එම සහනාධාරය ලබාදීම ප්‍රමාද වුවහොත් වගා හානි සිදුවීමේ අවධානමක් පවතින බව පෙන්වාදෙන ඒ මහතා පවසන්නේ කුඹුරුවලට අවශ්‍ය පොහොර ලබාගැනීම සඳහා මෙවරත් දැවැන්ත අරගලයක් දියත් කිරීමට සිදුව ඇති බවත් ය. එමෙන්ම ආණ්ඩුව වහාම ජනතාවට පොහොර සහනාධාරය ලබා දීමට කටයුතු නොකළහොත් ගොවි ජනතවට දැඩි ක්‍රියාමාර්ග ගැනීමට සිදුවන බවද නාමල් කරුණාරත්න මහතා වැඩිදුරටත් පවසයි.", "URL": "https://lankatruth.com/si/?p=33039", "Category": "පුවත්", "Parent URL": null}