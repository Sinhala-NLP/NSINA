{"Source": "Lankatruth", "Timestamp": "August 28, 2021", "Headline": "එල්මෝ ගුණරත්න කොරෝනාවෙන් මරුට", "News Content": "ජේ්‍යෂ්ඨ මාධ්‍යවේදි එල්මෝ ගුණරත්න කොරෝනා ආසාදනය වීමෙන් අද උදැසන මරණයට පත්විය. මියයන විට 86 වන වියෙහි පසුවූ එල්මෝ ගුණරත්න වසර 60 කට අධික කීර්තිමත් මාධ්‍ය ඉතිහාසයකට හිමිකම් කිවේය. 70 දශකයේ අග භාගයේදී ටයිම්ස් ඔෆ් සිලෝන් සමාගම විසින් ප්‍රකාශයට පත් කල ලංකාදීප, සන්ඩේ ටයිම්ස් සහ ඩේලිමිරර් යන පුවත්පත් ත්‍රිත්වයෙහිම එක්විට ප්‍රධාන කතෘධුරය හෙබවූ ප්‍රථම සහ එකම පුවත්පත් කලාවේදියා ලෙස එල්මෝ ගුණරත්න වාර්තාගත විය.එල්මෝ ගුණරත්නගේ වැඩිමහලු පුත්‍රයා වූ කලක් මාධ්‍යවේදියෙකු ලෙස සේවය කල දමිත ගුණරත්න ද ඊයේ හදිසියේම අභාවප්‍රාප්ත විය.අභාවප්‍රාප්ත ජේ්‍යෂ්ඨ මාධ්‍යවේදී එල්මෝ ගුණරත්න සහ දමිත ගුණරත්න ගේ පවුලේ සමිපතමයන් මහ හිතමිතුරන්හට ලංකාටෲත් මාධ්‍ය කණ්ඩායමේ සංවේගය!", "URL": "https://lankatruth.com/si/?p=122144", "Category": "කොවිඩ් -19 (කොරෝනා ) පුවත්", "Parent URL": null}