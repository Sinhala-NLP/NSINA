{"Source": "Lankatruth", "Timestamp": "November 28, 2011", "Headline": "ලෝකබැංකුවෙන් මිලියන 10ක් ගන්න පාසල් 1590ක් බිලිදෙයි – නලින්ද ජයතිස්ස සමාජවාදී ශිෂ්‍ය සංගමය", "News Content": "ජනතාවට අධිවේගී සිහින ලබාදෙමින් සිටින ආණ්ඩුව ඩොලර් මිලියන 10ක ණය වාරිකයක් ගැනීමට විශ්වවිද්‍යාල ශිෂ්‍යයන් 45,000කගේත් පාසල් අධ්‍යාපනය ලබන ශිෂ්‍ය ශිෂ්‍යාවන් ලක්ෂ 39කගේත් නිදහස් අධ්‍යාපන අයිතිය අහෝසිකිරීමට මහින්ද රාජපක්ෂ ආණ්ඩුව ක්‍රියාකරන බවට සමාජවාදී ශිෂ්‍ය සංගමය චෝදනාකරයි. එම සංගමය මේ බව පැවසූවේ අද (28) දින පැලවත්තේ පිහිටි ජනතා විමුක්ති පෙරමුණේ පක්ෂ කාර්යාලයේ පැවති ප්‍රවෘත්ති සාකච්ඡාවකට සහභාගී වෙමිනි. එහිදී වැඩිදුරටත් අදහස් දැකවූ සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතාලෝක බැංකු නියෝග මත අධ්‍යාපන වියදම් කප්පාදුකරමින් ලබන වසර තුළ පාසල් 1590ක් වසා දමා ඉන්පසු වසර කිහිපයක් තුළදී ලබාදීමට නියමිත තවත් ඩොලර් මිලියන500ක් ලබා ගැනීමට අධ්‍යාපනය දිගින් දිගටම කප්පාදුකරමින් සිටින බව හෙළි කරයි. මේ වන විට රට පුරා තිබෙන රජයේ පාසල් සංඛ්‍යාව 9562ක දක්වා අඩුවී ඇති තත්වය තුළ එයිනුත්2012දී1590ක් වසා දමා නිදහස් අධ්‍යාපනයේ අයිතිය පැහැරගැනීමට ආණ්ඩුව සූදානම් වූවත් එයට කිසිසේත් ඉඩ නොදෙන බව අවධාරණය කළේය.", "URL": "https://lankatruth.com/si/?p=364", "Category": "පුවත්", "Parent URL": null}