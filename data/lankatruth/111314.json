{"Source": "Lankatruth", "Timestamp": "February 24, 2021", "Headline": "නිදහස් උළෙලට ගිය සිවිල් ආරක්ෂක පොකුරේ ආසාදිතයන් ගණන තවත් ඉහළට", "News Content": "සෞඛ්‍ය අංශවල උපදෙස් නොතකා පසුගිය 04 වනදා කොළඹ පැවති නිදහස් දින උත්සවයට සහභාගි කරවූ සිවිල් ආරක්ෂක දෙපාර්තමේන්තුවේ භට කණ්ඩායමෙන් කොවිඩ් – 19 ආසාදිත පොකුර මේ වනවිට 66ක් දක්වා ඉහළගොස් ඇතැයි වාර්තා වේ. එම කඳවුරේ නිරෝධායයනව වන භට පිරිසක් සම්බන්ධයෙන් ඉකුත් 07 වැනිදා සිදු කළ PCR පරීක්ෂණයක ප්‍රතිඵල පසුගිය 22 මධ්‍යම රාත්‍රියේ නිකුත්ව තිබිනණ. එම වාර්තා අනුව කඳවුරේ තවත් සිවිල් ආරක්ෂක භටයින් 19 දෙනෙකුකොවිඩ් – 19 ආසාදිත බවට සෞඛ්‍ය අංශ මඟින් හ‍ඳුනාගෙන තිබිණි. එම 19 දෙනාද සමග මේ වනවිට ගල්කිරියාගම සිවිල් ආරක්ෂක කඳවුරෙන් හමුවූ ආසාදිත බටයන් ගණන 66ක් දක්වා ඉහළ ගොස් තිබේ. නිදහස් උත්සවයෙන් පසු ගල්කිරියාගම සිවිල් ආරක්ෂක කඳවුරේ නිරෝධායනය වෙමින් සිටි සිවිල් ආරක්ෂක භටයන් 140 දෙනෙකු අතරින් මෙම ආසාදිත භටයන් 66 දෙනා හමුව ඇති අතර තවත් භට පිරිසකගේ PCR ප්‍රතිඵල ලැබීට නියමිතව ඇති බව සෞඛ්‍ය අංශ පවසයි.", "URL": "https://lankatruth.com/si/?p=111314", "Category": "කොවිඩ් -19 (කොරෝනා ) පුවත්", "Parent URL": null}