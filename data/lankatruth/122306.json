{"Source": "Lankatruth", "Timestamp": "August 31, 2021", "Headline": "මහ බැංකුව බිත්තියට හේත්තු කරලා", "News Content": "ශ්‍රී ලංකා මහ බැංකුව 1950දි ස්වාධීන ආයතනයක් වශයෙන් පිහිටවනු ලැබූවද මේ වනවිට එය බිත්තියට හේත්තු කර ඇති බව එම බැංකුවේ හිටපු නියෝජ්‍ය අධිපතිවරයෙකු වන ආචාර්ය ඩබ්ලිව්. ඒ. විජයවර්ධන පෙන්වා දී තිබේ.  හිටපු නියෝජ්‍ය අධිපතිවරයා ඊයේ (30) ලංකාදීප පුවත්පතට ලබාදී තිබෙන සාකච්ඡාවකදී මේ සම්බන්ධයෙන් වැදගත් තොරතුරු රැසක් හෙළිකර ඇත.  ඒ අතරින් “එය පිහිටවූයේ රටේ ජනතාවට සේවය කිරීමේ අරමුණින් යන පදනමෙහි පිහිටා කටයුතු කළ යුතුය. නමුත් මේ වගකීම් විරහිතභාවය නිසා ඇත්ත වශයෙන්ම දැනටමත් මහ බැංකුව නැමැති ආයතනය තිබෙන්නේ බිත්තියට හේත්තුවී ය. මහ බැංකුව අද කටයුතු කරන්නේ මුදල් අමාත්‍යංශයේ ශාඛාවක් හැටියට මිස ස්වාධින මහ බැංකුවක් හැටියට නොවේ.”යනුවෙන් කර තිබෙන ප්‍රකාශය අතිශය වැදගත්කමින් යුක්ත වේ.", "URL": "https://lankatruth.com/si/?p=122306", "Category": "ආර්ථික පුවත්", "Parent URL": null}