{"Source": "Lankatruth", "Timestamp": "October 17, 2011", "Headline": "ලබන අයවැයෙන් වැඩිම මුදල රාජ්‍ය ආරක‍්ෂක අමාත්‍යංශයට – රුපියල් කෝටි 22944 ක්", "News Content": "ලබන 2012 අයවැයෙන් වැඩිම මුදල වෙන්කර ඇත්තේ අලූතින් නම් කරන ලද, ජනාධිපති මහින්ද රාජපක‍ෂ මහතා අමාත්‍ය ධූරය දරන, ගෝඨාභය රාජපක‍්ෂ මහතා ලේකම් ධූරය දරන රාජ්‍ය ආරක‍ෂක හා නාගරික සංවර්ධන අමාත්‍යංශයටය. ඊට වෙන්කර ඇති මුදල රුපියල් කෝටි 22944කි. හෙට පාර්ලිමේන්තුවට ඉදිරිපත් කරන විසර්ජන පනත් කෙටුම්පතේ මේ බව සඳහන්වේ. එහි දැක්වෙන අන්දමට රාජ්‍ය ආරක‍ෂ හා නාගරික සංවර්ධන අමාත්‍යවරයා වෙනුවෙන් රුපියල් කෝටි 1351 ක්, යුධ හමුදාව සඳහා රුපියල් කෝටි 11316 ක්, නාවික හමුදාවට රුපියල් කෝටි 3369ක්, ගුවන් හමුදාවට රුපියල් කෝටි 2296ක්, පොලිස් දෙපාර්තමේන්තුවට රුපියල් කෝටි 3604 ක් සහ සිවිල් ආරක‍ෂක දෙපාර්තමේන්තුවට රුපියල් කෝටි 917 ක් වශයෙන් වෙන්කර ඇත. මේ අතර බැසිල් රාජපක‍ෂ මහතා ආමාත්‍ය ධූරය දරන ආර්ථීක සංවර්ධන අමාත්‍යාංශයට රුපිය්ල කෝටි 10357 ක් ද වෙන්කර ඇත. ලබන නොවැම්බර් 21 දින 2012 අයවැය මුදල් හා ක්‍රම සම්පාදන අමාත්‍යවරයා විසින් පාර්ලිමේන්තුවට ඉදිරිපත් කිරීමට නියමිතය.", "URL": "https://lankatruth.com/si/?p=27", "Category": "පුවත්", "Parent URL": null}