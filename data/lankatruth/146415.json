{"Source": "Lankatruth", "Timestamp": "April 19, 2023", "Headline": "සොයිසාගේ බිරිඳට ජනාධිපති අවනතවෙයි", "News Content": "රත්නපුර දිස්ත්‍රික් හිටපු පාර්ලිමේන්තු මන්ත්‍රී රංජිත් සොයිසාගේ බිරිඳ වන වර්තමාන පාර්ලිමේන්තු මන්ත්‍රී මුදිතා සොයිසා විසින් පත්කළ ජනාධිපතිට යවනලද ලිපියක් අනුව රත්නපුර දිශාව භාර ජ්‍යෙෂ්ඨ නියෝජ්‍ය පොලිස්පති ප්‍රියන්ත ලියනගේට දේශපාලන දඬුවම් මාරුවීමක් ලබා දී ඇත. මුදිතා සොයිසා විසින්, පත්කළ ජනාධිපති රනිල් වික්‍රමසිංහගෙන් මෙම ස්ථාන මාරුවීම සිදුකරණ ලෙස ඉල්ලා ඇති අතර ඒ අනුව ක්‍රියාත්මක වී මහජන අමාත්‍යාංශයේ ලේකම් හරහා පොලිස්පතිවෙත යවන ලද ලිපියකින් මෙම දේශපාලන දඬුවම් මාරුවීම ලබා දී තිබේ. ජ්‍යෙෂ්ඨ නියෝජ්‍ය පොලිස්පති ප්‍රියන්ත ලියනගේ කොළඹ රථවාහන කොට්ඨාෂයට පොලිස්පති විසින් මාරුකර යවා ඇත. “සේවා අවශ්‍යතාව මත” යනුවෙන් සඳහන් කර මෙම ස්ථාන මාරුවීම ලබා දී තිබේ. ස්වාධීන පොලිස් කොමිසම පිහිටුවා තිබියදී මන්ත්‍රීවරු තවමත් පොලිසිය මෙහෙයවන ආකාරය මෙයින් සනාත වී ඇති බව දෙශපාලන විචාරකයන් පෙන්වා දී ඇත. පොලිස්පතිම මෙයට පෙර අවස්ථාවකදී ප්‍රසිද්ධියේ ප්‍රකාශ කර තිබුණේ පොලිස් ස්ථානාධිපතිවරුන් 184 දෙනෙකුගෙන් 182කුම අදාල ප්‍රදේශවල මන්ත්‍රීවරුන්ගේ අවශ්‍යතා මත පත් කර ඇති බවය.", "URL": "https://lankatruth.com/si/?p=146415", "Category": "පුවත්", "Parent URL": null}