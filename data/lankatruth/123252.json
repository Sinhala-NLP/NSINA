{"Source": "Lankatruth", "Timestamp": "September 18, 2021", "Headline": "ජනාධිපති ගමේ යයි…", "News Content": "ජනාධිපති ගෝටාබය රාජපක්ෂ ඇමරිකා එක්සත් ජනපදය බලා පිටත්ව ගොස් තිබේ. ජනාධිපතිවරයා, නිව්යෝර්ක් හිදී ලබන 21 වනදා ආරම්භ වන එක්සත් ජාතීන්ගේ මහා මණ්ඩලයේ 76 වැනි සමුළුව ඇමැතීමටද නියමිතය. විදේශ කටයුතු ඇමති මහාචාර්ය ජී.එල් පිරිස්, ජනාධිපති ලේකම් ආචාර්ය පී.බී ජයසුන්දර, ජනාධිපති ප්‍රධාන උපදේශක ලලිත් වීරතුංග, විදේශ කටයුතු ලේකම් මහාචාර්ය ජයනාත් කොළඹගේ යන අයද මෙම සංචාරයට එක්ව සිටිති. ජනාධිපති ආර්යා අයෝමා රාජපක්ෂද ජනාධිපතිවරයා සමග මෙම සංචාරයට එක්වී සිටිති. ජනාධිපති ගෝටාබය රාජපක්ෂ ඇමරිකන් පුරවැසියෙකු ලෙස සිටි අතර ජනාධිපති ආර්යාව සහ දරුවන්ද ඇමරිකන් පුරවැසියන්ය.", "URL": "https://lankatruth.com/si/?p=123252", "Category": "පුවත්", "Parent URL": null}