{"Source": "Lankatruth", "Timestamp": "May 2, 2020", "Headline": "නාමයෝජනා බාරගත් දිනවල නීත්‍යානුකූලතාවය පිළිබඳව මැතිවරණ කොමිසම ගැටළුවක…", "News Content": "නාම යෝජනා පත්‍ර භාර ගත් දිනවල රජයේ නිවාඩු දින එළඹී තිබීම හේතුවෙන් එම නාමයෝජනා පත්‍රවල නිතීයානුකූලභාවය පිලිබද ගැටලුකාරී තත්වයකට මැතිවරණ කොමිසම මුහුණ දී ඇති බව වාර්තා වේ. නාමයෝජනා භාර ගැනීම සඳහා නියම කළ දිනවලින් අවසන් දින තුන තුළදී භාරගත් නාමයෝජනා පත්‍රවල නීත්‍යනුකූලභාවය සම්බන්ධයෙන් ගැටලුවක් පැනනැගී ඇති බව මහින්ද දේශප්‍රිය මහතා දේශපාලන පක්ෂ නියෝජිතයන් සමග අද පැවති සාකච්ඡාවේදීද ප්‍රකාශ කර තිබේ. ඒ මාර්තු 16, 17 සහ 18 යන දින තුන රාජ්‍ය පරිපාලන අමාත්‍යංශයේ ලේකම්වරයා විසින් රජයේ නිවාඩු දින ලෙස ප්‍රකාශයට පත්කර තිබීමය. එමෙන්ම නාමයෝජනා බාරගත් අවසාන දිනය යෙදී තිබූ19 වනදාද ප්‍රාදේශීය ලේකම් කාර්යාල හා දිස්ත්‍රික් ලේකම් කාර්යාල පමණක් විවෘතව තබා සෙසු සියලු රාජ්‍ය ආයතනවලට නිවාඩු ලබාදෙන ලදී. කෙසේ වෙතත් මෙම නාමයෝජනා පත්‍රවල නීත්‍යානුකූල තත්වය පිළිබඳව තවදුරටත් සොයා බැලීමට නියමිතය.", "URL": "https://lankatruth.com/si/?p=92959", "Category": "පුවත්", "Parent URL": null}