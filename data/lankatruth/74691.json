{"Source": "Lankatruth", "Timestamp": "May 27, 2019", "Headline": "වැල්ලම්පිටිය තඹ කර්මාන්ත ශාලාවේ විමර්ශන TIDයට", "News Content": "වැල්ලම්පිටිය තඹ කර්මාන්ත ශාලාවේ සිද්ධියට අදාලව විමර්ශන පොලිස්පතිවරයාගේ නියෝග මත තම කොට්ඨාසය භාරගත් බව ත්‍රස්තවාදී විමර්ශන කොට්ඨාසය අද (27) කොළඹ අතිරේක මහේස්ත්‍රාත් ප්‍රියංන්ත ලියනගේ මහතාට දැනුම් දී ඇත. මෙම සිද්ධියට අදාලව අත්අඩංගුවට ගෙන පසුව ඇප ලැබූ සැකකරුවන් 09 දෙනාට හෙට (28) සිට ලබන පළමු වැනිදා දක්වා කාලය තුළදී ත්‍රස්තවාදී විමර්ශන කොට්ඨාසය වෙත ගොස් ප්‍රකාශ ලබා දෙන ලෙස මහේස්ත්‍රාත් වරයා මෙහිදී නියෝග කර තිබේ. මෙම සිද්ධියට රක්ෂිත බන්ධනාගාර ගත කර සිටින 10 වැනි සැකකරු වූ කරුපයියා රාජේන්ද්‍රන් නොහොත් අබ්දුල්ලා නැමැති පුද්ගලයා 10 වැනිදා තෙක් තව දුරටත් රක්ෂිත බන්ධනාගාර ගත කරන ලෙසද ‍කොළඹ අතිරේක මහේස්ත්‍රාත් ප්‍රියංන්ත ලියනගේ මහතා අද නියෝග කර ඇත.", "URL": "https://lankatruth.com/si/?p=74691", "Category": "පුවත්", "Parent URL": null}