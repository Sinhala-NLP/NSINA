{"Source": "Lankatruth", "Timestamp": "January 4, 2021", "Headline": "“පැණිය” කියා මඩ ගැහුවයි රාජ්‍ය ඇමති රුපියල් මිලියන 250ක් දොස්තරගෙන් ඉල්ලයි", "News Content": "ධම්මික බණ්ඩාර කපු මහතාගේ “කාලි පැණිය” සම්බන්ධ කරමින් තමන්ට අපහාස කළැයි රාජ්‍ය ඇමති චන්න ජයසුමන වෛද්‍යවරයෙකුගෙන් රු. මිලියන 250ක් ඉල්ලා කඩුවෙල දිසා අධිකරණයේ නඩු පවරා තිබේ. ජනවාරි 18දා මෙම නඩුව කැඳවීමට නියමිත අතර එතෙක් රාජ්‍ය අමාත්‍යවරයාට අපහාස නොකරන ලෙසට වාරණ නියෝගයක් ද ලබා ගෙන තිබේ. කෙසේ නමුත් රාජ්‍ය අමාත්‍ය චන්න ජයසුමන මීට සති 3 කට පමණ කලින් ප්‍රකාශ කළේ රජරට වෛද්‍ය පීඨයෙන් පැණිය පිළිබඳ වාර්තාව ලැබුණු වහාම එය භාවිතා කළ හැකි බවයි. වතුපිටිවල රජයේ රෝහලේ දී මෙම “පැණිය” පරීක්ෂා කිරීමේ සිදුවීම රාජ්‍ය අමාත්‍යවරයා කිසි අවස්ථාවක ප්‍රතික්ෂේප කර තිබුණේ නැත.", "URL": "https://lankatruth.com/si/?p=106489", "Category": "පුවත්", "Parent URL": null}