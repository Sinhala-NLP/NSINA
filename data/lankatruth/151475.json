{"Source": "Lankatruth", "Timestamp": "September 15, 2023", "Headline": "මෙරට පාලකයන් IMF සමග එක්ව රට විනාශ කළ හැටි මෙන්න – 01", "News Content": "ජනාධිපති රනිල් වික්‍රමසිංහ, මහ බැංකු අධිපති ආචාර්ය නන්දලාල් වීරසිංහ සහ පොහොට්ටු ආණ්ඩුව සාමූහිකව ක්‍රියාත්මක කර තිබෙන ජාත්‍යන්තර මූල්‍ය අරමුදලේ කොන්දේසි මත ආර්ථිකය හැසිරවීමේ ප්‍රතිඵල පිළිබඳ සමාලෝචනයක් මේ වනවිට පැවැත්වෙන අතර 2000 වර්ෂයේ මුල සිට මෙවැනි ආර්ථික ප්‍රතිසංස්කරණවලින් සිදුවූයේ කුමක්දැයි විමසා බැලීමක් මෙලෙස ආරම්භ කරන්නෙමු. මහින්ද රාජපක්ෂ පාලන සමයේ 2009 මහ බැංකු වාර්ෂික වාර්තාව අනුව 1991 සිට මූල්‍ය අරමුදලේ ණය ලබාගෙන දියත්කළ ප්‍රතිසංස්කරණවලින් මෙරටට කිසිදු යහපතක් සිදු නොවුනු බව මේ වනවිට තහවුරු වී තිබේ. නමුත් මූල්‍ය අරමුදල සමග ක්‍රියාත්මක කරන වැඩසටහන්වල ප්‍රගතිය පිළිබඳව මහ බැංකුව තබා තිබූ සටහන් උපුටාගනිමින් කරුණු අධ්‍යනය කිරීම සඳහා ආරම්භයක් මෙයින් සැපයේ. විශේෂයෙන්ම දිළිඳු බව තුරන් කිරීම සඳහා හෝ අවම කිරීම සඳහා ක්‍රියාත්මක කළ ණය යෝජනා ක්‍රම පිළිබඳව මෙම සටහනෙන් අවධානය යොමු කර තිබේ. මහ බැංකුවේ 2009 වාර්ෂික වාර්තාව මේ සම්බන්ධයෙන් තබා තිබූ සම්පූර්ණ සටහන උපුටාගෙන පහත දැක්වේ.", "URL": "https://lankatruth.com/si/?p=151475", "Category": "ආර්ථික පුවත්", "Parent URL": null}