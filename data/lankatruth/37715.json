{"Source": "Lankatruth", "Timestamp": "July 18, 2017", "Headline": "නියෝජ්‍ය ඇමැති භාවිත කළ මෝටර් රථයේ නීතිවිරෝධී ගිණිඅවියක්", "News Content": "නියෝජ්‍ය අමාත්‍යවරයකු පරිහරනය කර නැවත බාර දී තිබු අධි සුඛෝපභෝගී මෝටර් රථයක් තුළ තිබී රිවෝල් පිස්තෝලයක් සහ දුම්බෝම්බයක් සොයා ගත් බවත් එය මෙරට පොලිස් දෙපාර්තමේන්තුවේ ලියාපදිංචි එකක් නොවන බවත් පොලිසිය කියයි. මෙම සුඛෝපභෝගී මෝටර් රථය කොටුව මුදල් අමාත්‍යංශ රථගාලේ නවතා තිබී ඇති අතර මුදල් අමාත්‍යාංශයේ රියදුරකු එය පිරිසිදු කිරීමේ දී එහි තිබී මෙම රිවෝල්වරය හා දුම්බෝබය හමු වී ඇත. මෙම රිවෝල්වරය සම්බන්ධයෙන් අධිකරණ නියෝග ලබාගෙන එහි අංකය අනුව පරීක්ෂණ පවත්වන බවද පොලිස් ආරංචි මාර්ග සදහන් කරයි. කෙසේ නමුත් එම නියෝජ්‍ය අමාත්‍යවරයා වත්මන් ආණ්ඩුවේඅයෙකුද එසේ නැතිනම් පැවති මහින්ද රාජපක්ෂ ආණ්ඩුවේඅයෙකුද යන්න මෙතෙක් අනාවරණය නොවේ.", "URL": "https://lankatruth.com/si/?p=37715", "Category": "පුවත්", "Parent URL": null}