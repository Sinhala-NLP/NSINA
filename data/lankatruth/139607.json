{"Source": "Lankatruth", "Timestamp": "September 24, 2022", "Headline": "වවුලන්ගෙන් බෝ වන වයිරසයක් ගැන අනතුරු අඟවීම්", "News Content": "වවුලන් අතරේ පැතිරෙන, වවුලන්ගෙන් මනුෂ්‍යයන්ට බෝ විය හැකි නව වයිරසයක් ගැන ඇමෙරිකන් විද්‍යාඥයෝ අනතුරු අගවති. කොස්ටා-2 Khosta-2 ලෙස නම් කර ඇති මෙම වයිරසය, මනුෂ්‍ය සෛලවලට ඉක්මනින් ආසාදනය වන බව සොයා ගෙන තිබේ. මෙම වයිරසය මර්දනය කළ හැකි කිසිදු ප්‍රතිකර්මයක් මෙතෙක් හඳුනාගෙන නොමැති බවද පවසයි. Khosta-2 වයිරසය සොයාගෙන ඇත්තේ රුසියාවෙනි. ඒ, 2000 වසරේදීය. එදා මෙම වයිරසය මනුෂ්‍යයන්ට තර්ජනයක් වනු ඇතැයි විද්‍යාඥයන් විශ්වාස කර නැති නමුත් ඇමෙරිකන් විද්‍යාඥයන් යළි Khosta-2 වයිරසය ගැන වැඩි අවදානයක් යොමු කර ඇත්තේ කොවිඩ් – 19 වයිරසයේ ව්‍යාප්තියත් සමගය. ඒ අනුව, පසුගිය මාස කීපයේ ඇමෙරිකන් විද්‍යාඥයන් මෙම නව වයිරසය සම්බන්ධයෙන් අධ්‍යයන රැසක් සිදු කර ඇතැයිද පැවැසේ.", "URL": "https://lankatruth.com/si/?p=139607", "Category": "පුවත්", "Parent URL": null}