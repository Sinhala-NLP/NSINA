{"Source": "Lankatruth", "Timestamp": "September 27, 2023", "Headline": "ධනුෂ්කගේ ගුණතිලක ගැන අවසන් තීන්දුව හෙට (28) – කාන්තාව සහ ධනුෂ්කගේ Chat History ඕස්ට්‍රේලියානු මාධ්‍ය ප්‍රසිද්ධ කරයි", "News Content": "මේ වනවිට ඕස්ට්‍රේලියාවේ අධිකරණය කටයුතු කෙරෙමින් තිබෙන ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකගේ නඩුවේ අවසන් තීන්දුව හෙට (28) ඩව්නිං සෙන්ටර් දිස්ත්‍රික් උසාවියේදී ප්‍රකාශ කිරීමට නියමිතය. ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට එරෙහිව අවසරයකින් තොරව ලිංගික අපයෝජන චෝදනා එල්ල කර තිබෙන අතර තමන් එම චෝදනාවලට නිවැරදි කරු බව ධනුෂ්ක ගුණතිලක ප්‍රකාශ කිරීමෙන් මෙම නඩුව ගතවූ සතියේ දින හතරක් පුරා ඩව්නිං සෙන්ටර් දිස්ත්‍රික් උසාවියේ පැවති අතර එම නඩුවෙන් ඔහු වරදකරු වුවහොත් ඕස්ට්‍රේලියානු නීති අනුව වසර ගණනාවක් සිරගත වීමට සිදුවීමේ අවදානමක්ද පවතී. ධනුෂ්ක ගුණතිලක සහ එම කාන්තාව ඔක්තෝබර් 29 වැනිදා සිට ටින්ඩර් හා ඉන්ස්ටර්ග්‍රැම් ඔස්සේ පණිවිඩ හුවමාරු කරගෙන තිබී ඇති අතර එම පණිවිඩ ඕස්ට්‍රේලියානු මාධ්‍ය මගින් ප්‍රසිද්ධියට පත් කර තිබේ. අප වෙතද එය ලැබී ඇති නමුත් එම චැට් හිස්ට්‍රි අධිකරණමය කටයුතුවලට අවශ්‍ය වුවද ඒවා අතිශය පුද්ගලික කතාබහක් වන අතර එය ප්‍රසිද්ධ මාධ්‍යයේ පල කිරීම සදාචාරාත්මක නොවන්නේ යැයි හැඟීයන බැවින් අප එය පල නොකරන්නෙමු.", "URL": "https://lankatruth.com/si/?p=152349", "Category": "ක්‍රීඩා පුවත්", "Parent URL": null}