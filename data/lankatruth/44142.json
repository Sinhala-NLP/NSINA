{"Source": "Lankatruth", "Timestamp": "November 21, 2017", "Headline": "බැසිල්ට එරෙහි ලිත් නඩුව අත්හිටුවන්නේදැයි තීරණය 24 දා", "News Content": "පසුගිය ජනාධිපතිවරණ සමයේදී ආර්ථික සංවර්ධන අමාත්‍යවරයාව සිටි බැසිල් රාජපක්ෂ මහතා රුපියල් දෙකෝටි අනූ හතර ලක්ෂයක (රු. 29,400,000) මුදලක් දිවි නැඟුම අරමුදලෙන් මුදල් වැය කොට එවකට ජනාධිපති මහින්ද රාජපක්ෂ මහතාගේ රුව සහිත ලිත් ලක්ෂ 50ක් මුද්‍රණය කිරීම සම්බන්ධ නඩුව විභාගයට ගැනීම අත්හිටුවන්නේද නැද්ද යන්න පිළිබඳ තීරණය ලබන 24 වනදා ප්‍රකාශයට පත් කිරීමට අභියාචනාධිකරණය අද (21) තීරණය කර ඇත. ඒ සිල් රෙදි සිල්රෙදි නඩුව සම්බන්ධයෙන් තීන්දුව ලබාදුන් කොළඹ මහාධිකරණ විනිසුරු ගිහාන් කුලතුංග මහතා ඉදිරියේ මෙම නඩුව විභාගකිරීමට තමන් විරුද්ධ බවත් එය වෙනත් විනිසුරුවරයෙකු වෙත යොමු කිරීමේ නියෝගයක් නිකුත් කරන ලෙසත් ඉල්ලමින් බැසිල් රාජපක්ෂ මහතා විසින් අභියාචනාධිකරණය වෙත ගොනු කර ඇති පෙත්සම විභාගයට ගනිමින් අභියාචනාධිකරණය මෙම තීරණය ගෙන තිබේ. අදාළ නඩු කොළඹ මහාධිකරණ විනිසුරු ගිහාන් කුලතුංග මහතා ඉදිරියේ මේ වනවිට විභාගයට ගැනෙමින් ඇත.", "URL": "https://lankatruth.com/si/?p=44142", "Category": "පුවත්", "Parent URL": null}