{"Source": "Lankatruth", "Timestamp": "July 26, 2013", "Headline": "උතුරේ ජනතාවගේ ගැටළු වහා විසඳිය යුතුයි – අනුර", "News Content": "“අපි කියන්නේ පළාත් සභා මුළුමනින්ම අහෝසි කළ යුතුයි කියලයි. ඒ වගේම දෙමළ ජනතාවගේ ප්‍රශ්නයට විසඳුමක්‌ දෙන්න ඕන. ඒ අහෝසි කිරීමත් සමග දෙමළ ජනතාවගේ ඉඩම් ප්‍රශ්නයට භාෂා ප්‍රශ්නයට අතුරුදන් වූ දරුවන්ට උත්තරයක්‌ අවශ්‍යයි” යැයි ජනතා විමුක්‌ති පෙරමුණේ පාර්ලිමේන්තු මන්ත්‍රී කණ්ඩායම් නායක ,  දේශපාලන මණ්ඩල සභික අනුර දිසානායක මහතා මාතර වෙලේගොඩදී ඉකුත් 20 වැනිදා පැවැති රැස්‌වීමකට සහභාගි වෙමින් එසේ පැවසීය. “අපි කියන්නේ පළාත් සභා මුළුමනින්ම අහෝසි කළ යුතුයි කියලයි. ඒ වගේම දෙමළ ජනතාවගේ ප්‍රශ්නයට විසඳුමක්‌ දෙන්න ඕන. ඒ අහෝසි කිරීමත් සමග දෙමළ ජනතාවගේ ඉඩම් ප්‍රශ්නයට භාෂා ප්‍රශ්නයට අතුරුදන් වූ දරුවන්ට උත්තරයක්‌ අවශ්‍යයි” යැයි ජනතා විමුක්‌ති පෙරමුණේ පාර්ලිමේන්තු මන්ත්‍රී කණ්ඩායම් නායක, දේශපාලන මණ්ඩල සභික අනුර දිසානායක මහතා මාතර වෙලේගොඩදී ඉකුත් 20 වැනිදා පැවැති රැස්‌වීමකට සහභාගි වෙමින් එසේ පැවසීය. එහිදී වැඩිදුරටත් අදහස්‌ දැක්‌වූ ඒ මහතා… “යුද්ධය ඉවර වුණාට දෙමළ ජනතාවට නිදහස ලැබුණේ නැහැ. අත්අඩංගුවට ගත් අය නිදහස්‌ කරන්න තිබුණා. එය කළේ නැහැ. කේ. පී. එළියට දැම්මා. නමුත් ආණ්‌ඩුව දෙමළ ජනතාවට සාධාරණත්වය දී නැහැ. එහේ විශාල ඉඩම් ප්‍රශ්නයක්‌ තිබෙනවා. යුද්ධය ඇතිවන්නත් එය හේතුවක්‌. උතුරේ ඉඩම් හරියට නිරවුල් නොකිරීම. ජාතික සමගිය ඇතිකරනවා වෙනුවට එම ඉඩම් ගෝල බාලයන්ට දීලා ඒ සමගිය බින්දුවට බස්‌සලා. හාමුදුරුවරුන්ට පොලිස්‌ බලතල දුන්නේ කවුද? ජාතිවාදය වපුරලා ගැටුම්කාරී තත්ත්වයක්‌ නිර්මාණය කරන තත්ත්වයට ගෙනල්ලා. අද රට ගැන නොවෙයි හිතන්නේ බලය ගැනයි හිතන්නේ. රටේ ජාතික සමගිය ඇති කළේ නැහැ. ගිය වසරේ ආණ්‌ඩුවේ මුළු ආදායම බිලියන 987යි. ණය පොලී වාරිකය බිලියන 1,400යි. ආදායම ණය ගෙවා ගන්න වත් ප්‍රමාණවත් නැහැ. අද රාජ්‍ය ආයතනවල කෝටි ප්‍රකෝටි ගණන් පාඩුයි. තෙල් සංස්‌ථාවේ පමණක්‌ ගිය වසරේ පාඩුව කෝටි 10,000යි. එක පැත්තකින් හොරකම අනෙක්‌ පැත්තෙන් මහා පරිමාණ නාස්‌තිය. අද රටේ විනයක්‌ නැහැ. අද මාධ්‍ය අල්ලාගෙන කරන රංගනයක්‌ තිබෙන්නේ. ව්‍යවස්‌ථාව මේ ප්‍රශ්නයේ එක පැත්තක්‌ විතරයි. අපි එකතුවෙලා මතවාදී සංවාදයක්‌ ගොඩනැගිය යුතුයි. අද ආණ්‌ඩුව කියනවා රට සංවර්ධනය වෙලා කියලා. රටේ හැම කෙනකුටම ජංගම දුරකථනයක්‌ තිබෙනවා කියනවා.”  මෙම රැස්‌වීම අමතා ජ.වි.පෙ. සාමාජික වසන්ත ජයසේකර, මාතර නාගරික මන්ත්‍රී නිශාන්ත වික්‍රමසේකර යන අයද කතා කළහ.", "URL": "https://lankatruth.com/si/?p=7829", "Category": "පුවත්", "Parent URL": null}