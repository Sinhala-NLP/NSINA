{"Source": "Lankatruth", "Timestamp": "November 30, 2020", "Headline": "මානව හිමිකම් කොමිසමටත් ආණ්ඩුව හරස්වෙයි", "News Content": "මහර බන්ධනාගාරයේ ඇති වූ කලබලකාරී තත්ත්වය පිළිබඳව සොයා බැලීම සඳහා ඒ ස්ථානයට ගොස් සිටින ශ්‍රී ලංකා මානව හිමිකම් කොමිසමේ සාමාජිකයන්ට ද බන්ධනාගාරයට ඇතුළුවීමට අවසර ලබා දී නැත. මානව හිමිකම් කොමිසමේ සාමාජිකා රමණි මුත්තෙට්ටුවේගම මහත්මිය ඇතුළු නිලධාරීන් කීප දෙනෙක් අද (30) උදෑසන 9.00 සිට උද්ගතව ඇති තත්වය පිළිබඳව සිරකරුවන් හමුවී සාකච්ඡා කිරීමට බලාපොරොත්තුවෙන් එම ස්ථානයේ රැඳී සිටියත් ඔවුන්ට ඇතුළට පැමිණීමට බන්ධනාගාරය පාලනාධිකාරිය මේ වනතෙක් ඉඩ ලබා දී නැත. නීත්‍යානුකූලව එවැනි අවස්ථාවකදී සිරකරුවන් වෙනුවෙන් මැදිහත් වීමට මානව හිමිකම් කොමිසමට අවසරය ඇත. මීට පෙර මෙවැනි අවස්ථාවලදී ශ්‍රී ලංකා මානව හිමිකම් කොමිසම බන්ධනාගාරගත සිරකරුවන් වෙනුවෙන් මැදිහත්වීම් සිදු කර තිබේ.", "URL": "https://lankatruth.com/si/?p=101999", "Category": "පුවත්", "Parent URL": null}