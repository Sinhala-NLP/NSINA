{"Source": "Lankatruth", "Timestamp": "May 1, 2021", "Headline": "සතොස බඩු මිලත් ඉහළ යන ලකුණු", "News Content": "සතොස අළෙවි සැල්වල අළෙවි කරන ආහාර ද්‍රව්‍යවල මිල ඉදිරි සතිය වනවිට ඉහළ යා හැකි බව සතොස සභාපති ආනන්ද පීරිස් පවසයි. සතොස භාණ්ඩ සැපයුම්කරුවන්ගේ මාස තුනක ගිවිසුම් කාලය පසුගිය 30 වැනිදා අවසන් වූ බවත් මේ මස සිට ඉදිරි මාස තුන සඳහා නව ගිවිසුමකට එළඹ්මේදී ඇතැම් විට ආහාර ද්‍රව්‍යවල මිල ඉහළ යා හැකි බවත් සභාපතිවරයා අනාවරණය කරයි. වෙළෙඳපොලේ ආහාර ද්‍රව්‍ය රැසක තොග මිල ඉතා විශාල ලෙස ඉහළ ගොස් ඇති අතර සතියකට පෙර පරිප්පු කිලෝ එකක සිල්ලර මිල පැවතියේ රුපියල් 165කටය. මේ වනවිට පරිප්පු කිලෝවක තොග මිල පමණක් රුපියල් 198ක් දක්වා ඉහළ ගොස් ඇති අතර එහි සිල්ලර මිල තවත් ඉහළ යනු ඇති බව වෙළෙදපොල ආරංචි මාර්ග සඳහන් කරයි. සියලුම හාල් වර්ගවල තොග මිල ද මේ වනවිට ඉතා විශාල ලෙස ඉහළ ගොස් ඇති බවත් හාල් මිල තව දුරටත් ඉහළ යනු ඇති බවත් පැවසේ.", "URL": "https://lankatruth.com/si/?p=115781", "Category": "ආර්ථික පුවත්", "Parent URL": null}