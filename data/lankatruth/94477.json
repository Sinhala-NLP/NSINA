{"Source": "Lankatruth", "Timestamp": "July 4, 2020", "Headline": "රුපියල් කෝටි 32,000ක තවත් බැඳුම්කර වංචාවක්", "News Content": "ශ්‍රී ලංකා මහ බැංකුව විසින් රජයට දිගුකාලීන ණය ලබාදීම සඳහා නිකුත්කරන බැඳුම්කර සම්බන්ධ ගිණුම්ගත කිරිම්වලදී 2019 දෙසැම්බර් 31 දින වනවිට අවසන් මුළු බැඳුම්කර ණය ප්‍රමාණය රුපියල් කෝටි තිස්එක් දහස් අටසිය විසිපහක් (ර. කෝටි 31825) අඩුවෙන් ගිණුම්ගත කර ඇති බව අනාවරණය වේ. මුදල් අමාත්‍යාංශයේ 2019 වාර්ශික වාර්තාවට අදාලව විගණකාධිපතිවරයාගේ නිරීක්ෂණවලදී මෙම තොරතුරු අනාවරණය කර තිබේ. මෙරට බැඳුම්කර වංචා සම්බන්ධයෙන් ආණ්දෝලනාත්මක ක්‍රියාවලියක් 2015 පෙරවාරි 27 වෙනි දින සිදු කරන ලද අතර ඒ සම්බන්ධයෙන් ජාත්‍යන්තර විගණන සමාගම් විසින් වෝහාරික විගණනයක් සිදු කරනු ලැබී ය. එහිදී අනාවරණය වූයේ 2008 වසරේ පමණ සිට බැඳුම්කර වංචා සිදුකර ඇති බව ය. එසේ වංචාකරණ ලද මුලු මුදල පිළිබඳව මේ වනවිටත් තක්සේරු කර නොමැත. පසුගිය ආණ්ඩු කිහිපයක්ම දිගින් දිගටම මෙම වංචාවන් සිදු කර ඇති බවත් එසේ සිදුකරන ලද වංචාවන් වාර්ෂික ගිණුම් වාර්තාවලින් සඟවා ඇති ආකාරය විගණකාධිපතිවරයාගේ මෙම නිරීක්ෂණය මගින් හෙළි වී තිබේ.", "URL": "https://lankatruth.com/si/?p=94477", "Category": "ආර්ථික පුවත්", "Parent URL": null}