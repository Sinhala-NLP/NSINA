{"Source": "Lankatruth", "Timestamp": "April 10, 2012", "Headline": "කුමාර් ගුණරත්නම් ඕස්ට්‍රේලියාවට", "News Content": "පසුගිය 6වනදා රාත්‍රියේ පහැරගෙන ගියේයැයි ප්‍රචාරය කෙරුණු කුමාර් ගුණරත්නම් නැමති දේශපාලන ක්‍රියාකාරිකයා ඕස්ට්‍රේලියාවට පිටත් කර යැවීමේ සියළු කටයුතු ආරක්ෂක ලේකම්වරයාගේ මැදිහත්වීමෙන් සිදුකර ඇතැයි අනාවරණය වේ. ආරක්ෂක ලේකම්වරයා උපුටා දක්වන ජනමාධ්‍ය වාර්තා කර තිබෙන්නේ නොයෙල් මුදලිගේ නමින් පෙනීසිටි පුද්ලගයෙකු මෙසේ පිටුවහල්කරන බවයි. මෙම පිටත්කිරීම පිළිබද ප්‍රවෘත්තිය ඊයේ (09) රාත්‍රියේ ස්වාධීන රූපවාහිණිය ඔස්සේ ආරක්ෂක ලේකම් වරයා ප්‍රකාශකර ඇත. එම අවස්ථාවේ ස්වාධීන රෑපවාහිණියෙන් දොරමඩලාව වැඩසටහන විකාශණය වෙමින් තිබූ අතර එයට ජනාධිපති ලේකම් ලලිත් වීරතුංග මහතා සමග ආරක්ෂක ලේකම් ගෝඨාභය රාජපක්ෂ මහතා සහභාගීවී සිටීමද විශේෂත්වයකි. මේ අතර තුර විශේෂ ප්‍රකාෂයක් ලෙස ආරක්ෂක ලේකම්වරයා කුමාර් ගුණරත්නම් අත්අඩංගුවට ගෙන ඇති බව හෙලිකළේය. මේ අතර පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ප්‍රකාශ කර තිබුනේකුමාර් ගුණරත්නම් කොළඹ අපරාද කොට්ඨාෂයට භාරවී ඇති බවය. පැහැරගැනීමට ලක්වීමේ සිට ඒ දක්වා ක්‍රියාවලියට අදාල කිසිවක් මේ වන විට අනාවරණය වී නැත. පොලිස් මාධ්‍ය ප්‍රකාශක වැඩිදුරටත් සදහන් කර තිබුනේ කුමාර් ගුණරත්නම් නොයෙක් නම්වලින් පෙනී සිට ඇති අතර නොයෙල් මුදලිගේ යන නමින් පෙනීසිට ඇත්තේ කුමාර් ගුණරත්නම් නැමැත්තාම වශයෙන් තහවුරුකරගෙන ඇති බවයි. මේ අතර නොයෙල් මුදලිගේ නැමැත්තා ආගමණ විගමණ නීතියට අනුව තහනම් කරනලද පුද්ගලයෙකු වශයෙන් නම් කර ඇත. කෙසේ වෙතත් මේවන විට වාර්තා වන්නේ නොයෙල් මුදලිගේ නැමැත්තා ඕස්ට්‍රේලියාව බලා පිටත්කර යවා තිබෙන බවයි. ආශ්‍රිත පුවත් ජනඅරගල දෙදෙනෙකු පැහැරගෙන ඇතැයි පැවසේ", "URL": "https://lankatruth.com/si/?p=2022", "Category": "පුවත්", "Parent URL": null}