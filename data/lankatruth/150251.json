{"Source": "Lankatruth", "Timestamp": "August 12, 2023", "Headline": "ජොනීගේ ගෝලියක් සල්ලි උස්සා මාට්ටු වෙයි", "News Content": "කොබෙයිගනේ සමූපකාර සමිතියට අයත් ඉන්ධන පිරවුම්හලේ කලමනාකාරිනිය ලෙස කටයුතු කළ ජොන්ස්ටන් ප්‍රනාන්දුගේ සමීපතම ආධාරකාරියක වන චන්ද්‍රාවතී නැමැත්තිය රුපියල් ලක්ෂ 2කකට ආසන්න මුදලක් සොරකම් කිරීම සම්බන්ධයෙන් වීඩියෝ දර්ශන සාක්ෂි තිබියදීත් පොලිසිය මේ පිළිබඳව පරීක්ෂණ පැහැර හරිමින් සිටින බව වාර්තා වේ.  පසුගියදා පැවති සමූපකාර නිලවරණයෙන් ජාතික ජන බලවේගය නියෝජනය කරන කණ්ඩායම එයින් ජයග්‍රහනය කරනු ලැබීය. ඒ සමඟම අදාළ කලමනාකාරවරිය ස්ව කැමැත්තෙන් විශ්‍රාම යන බව දන්වා ඇති අතර නව කලමනාකරුවෙකුට අදාළ ලිපි ලේඛණ සහිතව වැඩ බාර දීම සඳහා තාවකාලිකව එම තනතුරේම වැඩ බලා ඇත. නව කලමනාකරුවෙකුට වගකීම් පැවරීම සඳහා ඉන්ධන ටැංකි හිස් කිරීමට ඉඩ නොදී විවිධ කූඨ ක්‍රියාමාර්ග ඇය විසින් දියත් කර ඇති අතර නව අධ්‍යක්ෂ මණ්ඩලය එම ක්‍රියාමාර්ග පරාජයට පත්කර තිබේ. නව කලමනාකාරුට ඉන්ධන පිරවුම්හල සම්බන්ධ ලිපි ලේඛණ පැවරීමට අමතර දින 5ක කාලයක් ලබා දී තිබිණි.  එම කාල සීමාව තුළ නව කලමනාකරුට දෛනික මුදල් ලබා දෙන අතරතුර දින  දෙකකදී රුපියල් ලක්ෂ 2කකට ආසන්න මුදලක් සොරා ගෙන තිබේ. එම සොරකම් කිරීම පිළිබඳව CCTV කැමරාවල පටිගතවීතිබිණි. එම දර්ශන සහිත වීඩියෝපට පොලිසියට බාර දුන්නත් කොබෙයිගනේ පොලිස් සථානාධිපතිවරයා පැමිණිල්ල බාර ගෙන නැත. පසු අවස්ථාවකදී පැමිණිල්ල බාර ගෙන තිබෙන අතර අදාළ පරීක්ෂණ කටයුතු ආරම්භ කර නැති බව වාර්තා වේ.", "URL": "https://lankatruth.com/si/?p=150251", "Category": "පුවත්", "Parent URL": null}