{"Source": "Lankatruth", "Timestamp": "December 11, 2017", "Headline": "වීරවංසගේ තව පලුවක් ගැලවෙයි", "News Content": "විමල් වීරවංස මහතාගේ පක්ෂයේ නියෝජ්‍ය නායක වීරකුමාර දිසානායක මහතා සහ එහි ජාතික සංවිධායක පියසිරි විජේනායක මහතා ශ්‍රී ලංකා නිදහස් පක්ෂයේ සාමාජිකත්වය ලබා ගෙන තිබේ. අද (11) දිනයේ ජනාධිපතිවරයා මුණ ගැසීමෙන් අනතුරුව ඔවුන් පක්ෂයේ සාමාජිකත්වය ලබා ගෙන ඇති බව වාර්තා වෙයි. ඔවුන් දෙදෙනා සමග එම වීරවංස මහතාගේ පක්ෂයේ උතුරුමැද පළාත් සභා මන්ත්‍රී පී.බී. කුමාර මහතාද ජනාධිපතිවරයා හමුවී ශ්‍රී ලංකා නිදහස් පක්ෂයට එක්වී ඇත.", "URL": "https://lankatruth.com/si/?p=45047", "Category": "පුවත්", "Parent URL": null}