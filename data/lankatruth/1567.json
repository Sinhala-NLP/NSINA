{"Source": "Lankatruth", "Timestamp": "February 27, 2012", "Headline": "ඉල්ලා අස්වන බවට ආණ්ඩුවේ දෙදෙනෙකුගෙන් තර්ජන", "News Content": "නුවරඑලිය දිස්ත්‍රික් පාර්ලිමේන්තු මන්ත්‍රී ජේ.ශ්‍රී.රංගා මහතා සහ මන්ත්‍රී පී.දිගම්බරම් මහතා ආණ්ඩුවේන් ඉවත්වන බවට රතුඑලි දල්වා තිබේ. ඔවුන්මෙය ප්‍රකාශකිරීම මගින් ආණ්ඩුවට බලපෑම් කරන්නේ දිස්ත්‍රික්කයේ සංවර්ධන කටයුතුවල කොන්ත්‍රාත් ලබාදීමේදී තම හිතවතුන්ට වැඩි කොටසක් දිනාගැනීමේ අරමුණෙනි. නුවරඑළිය දිස්‌ත්‍රික්‌කයේ සංවර්ධන කටයුතු පිළිබඳව ඊයේ (26) පැවැති දිස්‌ත්‍රික්‌ සංවර්ධන කමිටු රැස්‌වීමේදී තමන්ව නොසලකා හරින තත්ත්වයක්‌ පැවතුණු බව ඔවුන් මාධ්‍ය හමුවේදී කියා සිටියහ. එම රැස්වීමේ මුලසුන දැරූවේ ආර්ථික සංවර්ධන අමාත්‍ය බැසිල් රාජපක්ෂ මහතාය. මෙම දිස්ත්‍රික්කයේ අනසක පතුරුවා සිටින්නේ ආරුමුගම් තොන්ඩමන් ඇමතිවරයාය. තොන්ඩමන් ඇමතිවරයාගේ මෙම මන්ත්‍රීවරුන් දෙදෙනාගේ දැඩි විවේචනයට ලක්වී ඇත. බැසිල් රාජපක්ෂ අමාත්‍යවරයා මෙම ප්‍රශ්නය විසදනවා වෙනුවට මගහැරයාමේ ප්‍රතිපත්තියක් අනුගමනයකර තිබේ. වතුකරයේ දේශපාලන නායකත්වය පිළිබද තොන්ඩමන් ඇමතිවරයා සමග මේවන විට තරගවැදී සිටින්නේ ජේ.ශ්‍රී. රංගා මන්ත්‍රීවරයාය. ඔහු වතුකරයේ පමනක් නොව දිවයිනපුරා විසිරී සිටින දුවිඩ ජනතාවගේ නායකයා ලෙස අභිශේක ලැබීමට බොහෝ ක්‍රියාකාරකම් කරමින් සිටින්නෙකි.", "URL": "https://lankatruth.com/si/?p=1567", "Category": "පුවත්", "Parent URL": null}