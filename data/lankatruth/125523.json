{"Source": "Lankatruth", "Timestamp": "November 6, 2021", "Headline": "ජනාධිපති ගෝටාබය ඇමති සබ්‍රිව සනසවයි…", "News Content": "පාර්ලිමේන්තු මන්ත්‍රී ධුරයෙන් සහ කැබිනට් ඇමති ධුරයෙන් ඉල්ලා අස්වීම සඳහා අධිකරණ ඇමති අලි සබ්‍රි විසින් ජනාධිපතිවරයාට යොමු කළ ලිපිය බාරගෙන නොමැති බවත් එසම්බන්ධයෙන් ඇමතිවරයා සහ ජනාධිපතිවරයා අතර විශේෂ සාකච්ඡාවක් පවත්වා ඇති බවත් වාර්තා වේ. ඒ අනුව එක රටක් එක නීතියක් ජනාධිපති කාර්ය සාධක බලකාය සම්බන්ධයෙන් පැහැදිලි කිරීමක් සිදු කිරීමට ජනාධිපති ගෝටාබව රාජපක්ෂ කටයුතු කර ඇත. එහිදී අදහස් දක්වා ඇති ජනාධිපතිවරයා, මෙම ජනාධිපති කාර්ය සාධක බලකාය තමා පත්කළේ තමාට එම කාරණයට අදාළව උපදෙස් ගැනීමට විනා අන් දෙයකට නොවන බවත් එසේම නීති සකස් කිරීමේ කටයුතුවලදී අනිවාර්යෙන්ම අධිකරණ ඇමැතිවරයාගේ දායකත්වය ලබා ගන්නා බවත් දැනුම් දී ඇත. අධිකරණ ඇමැති අලි සබ්රිගේ කාර්ය සාධනය ජනාධිපතිවරයා මෙහිදී ඉහළින්ම අගය කර ඇතැයිද වාර්තා වේ. ඉහත පත් කිරීම සම්බන්ධයෙන් සමහරුන් තුළ පවතින්නේ වැරදි අවබෝධයක් බවත් වහාම එය නිවැරදි කිරීමට පියවර ගන්නා බවත් ජනාධිපතිවරයා මෙහිදී වැඩිදුරටත් පවසා ඇතැයිද වාර්තා වේ.", "URL": "https://lankatruth.com/si/?p=125523", "Category": "පුවත්", "Parent URL": null}