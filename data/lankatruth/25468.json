{"Source": "Lankatruth", "Timestamp": "December 16, 2016", "Headline": "සයිටම් පිළිබ﻿ඳ අන්තරේ විරෝධයට වාසු, තිස්ස, නලින්ද එක්වෙති", "News Content": "උසස් අධ්‍යාපනය පිළිබද ආංශික අධීක්ෂන අනුකමිටුව විසින් මාලඹේ පෞද්ගලික වෛද්‍ය විද්‍යා උපාධි ආයතනය පිළිබදව ඉදිරිපත්කළ වාර්තාවට විරෝධය පලකරමින් ඊයේ (15) ජාතික පුස්තකාල හා ප්‍රලේඛන ශාලාවේදී සම්මන්ත්‍රණයක් පැවැත්විනි. පාර්ලිමේන්තු මන්ත්‍රීවරුන් වන වෛද්‍ය නලින්ද ජයතිස්ස, වාසුදේව නානායක්කාර, තිස්ස විතාරන යන මහත්වරු හා ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ, පෞද්ගලික වෛද්‍ය විද්‍යාල විරෝධී මධ්‍යස්ථානයේ ජාතික සංවිධායක වෛද්‍ය අසංක වික්‍රමසිංහ යන මහත්වරු ඇතුළු සිවිල් සංවිධාන, වෘත්තීය සමිති, ශිෂ්‍ය සංගම් රැසක නියෝජිතයින් ඒ සඳහා සහභාගී වී සිටියහ. අන්තර් විශ්වවිද්‍යාල ශිෂ්‍ය බලමණ්ඩලය විසින් මෙම සම්මන්ත්‍රණය සංවිධානය කර තිබිණ.", "URL": "https://lankatruth.com/si/?p=25468", "Category": "පුවත්", "Parent URL": null}