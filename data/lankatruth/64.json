{"Source": "Lankatruth", "Timestamp": "October 21, 2011", "Headline": "භාරත වෙනුවෙන් ශෝකය පළකිරීමට  ආණ්ඩුව විරැද්ධයි", "News Content": "පසුගිය ඔක්තෝබ්ර් මස 8 වැනිදා මුල්ලේරියාවේදී සිදුවූ වෙඩිප්‍රහාරයෙන් මියගිය හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතා වෙනුවෙන් අද දින පාර්ලිමේන්තුවේ පක්ෂ නායක රැස්වීම පැවැත්වූ අවස්ථාවේදී විපක්ෂයේ ප්‍රධාන සංවිධායක ජෝන් අමරතුංග මහතා විසින් ශෝකය පළකිරීමේ යෝජනාවක් ගෙන එනු ලැබීය. එම ශෝක යෝජනාව මෙම අවුරුද්දේදී ගත නොහැකි බව ආණ්ඩු පක්ෂයේ ප්‍රධාන සංවිධායක දිනේෂ් ගුණවර්ධන හා සභානායක අමාත්‍ය නිමල් සිරිපාලද සිල්වා යන ඇමති වරුන් විසින් පාර්ලිමේන්තුවට දැනුම් දුන්නේය. පාර්ලිමේන්තු සභා ගැබෙන් පිටත පක්ෂ විපක්ෂ මැති ඇමති වරුන් අතර සිදුවූ කතාබහකදී කියවුනේ මේ මොහොතේ මෙවැනි යෝජනාවක් ප්‍රකාශ වුවහොත් ආණ්ඩුවේ ප්‍රබලයින්ට තම මතය ඉදිරිපත් කිරීමට සිදුවන අතර මෙයම ආණ්ඩුවේ බෙදීම තීව්‍ර වීමට තවත් පිටුහලක් වනු ඇති බවයි.", "URL": "https://lankatruth.com/si/?p=64", "Category": "පුවත්", "Parent URL": null}