{"Source": "Lankatruth", "Timestamp": "December 17, 2019", "Headline": "සජින් වාස්ට එරෙහි අයතා වත්කම් ඉපයීම සම්බන්ධ නඩුවක් ජනවාරි 30ට කල් යයි", "News Content": "පාර්ලිමේන්තු මන්ත්‍රීවරයෙකු ලෙස කටයුතු කරමින් රුපියල් කෝටි 30කට අධික අයථා වත්කම් උපයාගෙන ඇතැයි චෝදනා එල්ලවී සිටින හිටපු පාර්ලිමේන්තු මන්ත්‍රී සජින් වාස් ගුණවර්ධනට එරෙහි නඩුව ලබන ජනවාරි මස 20 වැනිදා තෙක් කල් තබා තිබේ. සිද්ධියට අදාල නඩුව කොළඹ මහාධිකරණ විනිසුරු ගිහාන් කුලතුංග මහතා ඉදිරියේ කැඳවා තිබූ අතර එහිදී විත්තිකාර පාර්ශ්වය විසින් ඉල්ලා තිබූ නඩුවට අදාල ලේඛන කිහිපයක් නීතිපතිවරයා විසින් විත්තිකාර පාර්ශ්වයට භාරදී තිබේ. එමෙන්ම මෙම නඩුවට අදාළව පරිගණක සාක්ෂි වශයෙන් නම්කර තිබෙන ලේඛන උත්පාදනය කළ පරිගණක පද්ධති පරික්ෂා කිරීම සඳහා ද විනිසුරුවරයා විසින් විත්ති පාර්ශ්වයෙන් ඔවුන්ට අවසර දෙනු ලැබුවේය. ඉන් අනතුරුව නඩුව ජනවාරි මස 20 වනදා කැඳවන ලෙසයි අධිකරණය නියම කළේය. 2010 වසරේ සිට 2015 වසර දක්වා පාර්ලිමේන්තු මන්ත්‍රීවරයෙකු ලෙස කටයුතු කරමින් සිය නීත්‍යානුකූල ආදායම අභිබවා රුපියල් තිස් කෝටි හැට දෙලක්ෂයක මුදලක් අයථා ලෙස උපයා ගැනීම තුළින් මුදල් විශුද්ධිකරණය වැළැක්වීමේ පනත යටතේ වරදක් සිදුකර ඇතැයි චෝදනා කරමින් හිටපු පාර්ලිමේන්තු මන්ත්‍රී සජින් වාස් ගුණවර්ධන මහතාට එරෙහිව නීතිපතිවරයා විසින් මෙම නඩුව ගොනුකර තිබේ.", "URL": "https://lankatruth.com/si/?p=87413", "Category": "පුවත්", "Parent URL": null}