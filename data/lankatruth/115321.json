{"Source": "Lankatruth", "Timestamp": "April 22, 2021", "Headline": "විශ්වවිද්‍යාල ආරම්භය තවත් කල් යයි", "News Content": "ලබන 27 වනදා සිට ආරම්භ කිරීමට සැළසුම් කර තිබූ විශ්වවිද්‍යාල අධ්‍යයන කටයුතු ඇරඹීම තවත් සති දෙකකින් කල් දමන බව අධ්‍යාපන අමාත්‍ය මහාචාර්ය ජී.එල් පීරිස් අද (22) පාර්ලිමේන්තුවේදී සඳහන් කළේය. පවත්නා කොවිඩ් වසංගත තත්වය පිළිබඳ සැලකිල්ලට ගනිමින් සෞඛ්‍ය සේවා අධ්‍යක්ෂ ජනරාල්වරයාගේ උපදෙස් මත එම තීරණය ගන්නා බව අධ්‍යාපන අමාත්‍යවරයා වැඩිදුරටත් පැවසීය.", "URL": "https://lankatruth.com/si/?p=115321", "Category": "පුවත්", "Parent URL": null}