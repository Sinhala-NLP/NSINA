{"Source": "Lankatruth", "Timestamp": "February 24, 2021", "Headline": "රාත්‍රී දුම්රියේ නිදන මැදිරි වෙන්කිරීම නවතා දමයි", "News Content": "රාත්‍රි දුම්රියන් හි නිදන මැදිරි ආසන වෙන්කිරීම ශ්‍රී ලංකා දුම්රිය සේවය විසින් තාවකාලිකව නවතා දමා ඇතැයි දුම්රිය ස්ථානාධිපතිවරුන්ගේ සංගමය පවසයි. රාත්‍රී දුම්රිය නිදන මැදිරි පිරිසිදු කිරීමේ කටයුතු සිදුකරනු ලැබුවේ බන්ධනාගාර දෙපාර්තමෙන්තුවෙන් වන අතර බන්ධනාගාර තුළ කොරෝනා වෛරසය සීග්‍රයෙන් ව්‍යාප්තවීම හේතුවෙන් මැදිරි පිරිසිදු කිරීමේ කටයුතු නවතා දමා ඇත. මේ වන තුරු ශ්‍රී ලංකා දුම්රිය සේවය විසින් නිදන මැදිරි පිරිසිදු කිරීම සඳහා ස්ථීරසාර විසඳුමක් ඉදිරිපත් කර නැතැයි දුම්රිය ස්ථානාධිපතිවරුන්ගේ සංගමය පවසයි.", "URL": "https://lankatruth.com/si/?p=111296", "Category": "පුවත්", "Parent URL": null}