{"Source": "Lankatruth", "Timestamp": "January 15, 2021", "Headline": "බැංකුවලටත් හමුදාව පත්කිරීම අරඹයි", "News Content": "ලංකා බැංකුවේ අධ්‍යක්ෂ මණ්ඩලයට විශ්‍රාමික මේජර් ජෙනරාල් ජී.ඒ චන්ද්‍රසිරි පත්කර තිබේ. මෙම පත්කිරීමත් සමග රාජ්‍ය බැංකු අධ්‍යක්ෂ මණ්ඩලවලටද විශ්‍රාමික හමුදා නිලධාරීන් පත් කිරීම ආරම්භ කර ඇත. ලංකාවේ ප්‍රමුඛතම වාණිජ බැංකුව වන ලංකා බැංකුව මෙරට රාජ්‍ය සහ පෞද්ගලික දෙඅංශයේම ඉදිරියෙන්ම තිබෙන වාණිජ බැංකුව ලෙස පිළිගෙන තිබේ. එම බැංකුවට විශ්‍රාමික හමුදා නිලධාරියෙකු පත් කිරීම මගින් බැංකු ක්ෂේත්‍රයද හමුදාකරණ කිරීම ආරම්භ කර ඇති බව පැහිදිලි වෙයි. මෙම විශ්‍රාමික හමුදා නිලධාරීවරයා පත්කර ඇත්තේ ලංකා බැංකුවේ අධ්‍යක්ෂ මණ්ඩලයේ සිටි දෙදෙනෙකු එම තනතුරුවලින් නෙරපාහැරීමෙන් පසුව බව වාර්තා වේ. විශ්‍රාමික මේජර් ජෙනරාල් ජී.ඒ චන්ද්‍රසිරි මේ වනවිට ගුවන්තොටුපොළ සහ ගුවන්සේවා සමාගමේ සභාපති ලෙසත් ඊට පෙර උතුරු පළාතේ ආණ්ඩුකාරවරයා ලෙසත් පත්කර තිබිණි.", "URL": "https://lankatruth.com/si/?p=108395", "Category": "ආර්ථික පුවත්", "Parent URL": null}