{"Source": "Lankatruth", "Timestamp": "May 27, 2013", "Headline": "සචින් සමුගනී", "News Content": "“මට දැන් අවුරුදු 40යි. ඒ බව මා තේරුම් ගත යුතුයි. ඉන්දීය ප්‍රිමියර් ලීග් තරඟාවලියෙන් සමුගැනීමට කාලය පැමිණ තිබෙනවා. මේ මාගේ අවසන් අයිපීඑල් තරඟාවලියයි.” සුප්‍රකට ඉන්දීය සුපිරි ක්‍රිකට් ක්‍රීඩක සචින් ටෙන්ඩුල්කාර් කියයි. “මට දැන් අවුරුදු 40යි. ඒ බව මා තේරුම් ගත යුතුයි. ඉන්දීය ප්‍රිමියර් ලීග් තරඟාවලියෙන් සමුගැනීමට කාලය පැමිණ තිබෙනවා. මේ මාගේ අවසන් අයිපීඑල් තරඟාවලියයි.” සුප්‍රකට ඉන්දීය සුපිරි ක්‍රිකට් ක්‍රීඩක සචින් ටෙන්ඩුල්කාර් කියයි. මෙම සමුගැනීමේ ප්‍රකාශය නිකුත් වූයේ ඔහුගේ ‘මුම්බායි ඉන්ඩියන්’ ක්‍රිකට් කණ්ඩායම, චෙන්නායි සුපර් කිංස් කණ්ඩායම ලකුණු 23කින් පරදවා මෙවර අයිපීඑල් කිරුල හිමිකර ගැනීමෙන් සුළු මොහොතකට පසුවය.  මුදලට තරඟ පාවාදීම පිළිබඳව අයි.පී.එල්. ක්‍රීඩකයින්ට හා කණ්ඩායම් හිමිකරුවන්ට එරෙහිව චෝදනා එල්ල වෙමින් ඇති අතර පසුගිය සති 2ක කාලය තුළ රාජස්ථාන් රෝයල්ස් කණ්ඩායමේ පන්දු යවන්නන් තිදෙනෙක්ද චෙන්නායි සුපර් කිංස් කණ්ඩායමේ හිමිකරුද පොලිස් අත්අඩංගුවට ගැනිණි. ශතක සියයක් ලබාගත් ලොව පළමු ක්‍රිකට් ක්‍රීඩකයා සචින් වූ අතර ලොව වැඩිම ටෙස්ට් ලකුණුලාභියාද(15,837) එක්දින තරඟ ලකුණුලාභියාද(18,426) ඔහු වෙයි. මේ මාසයේ මුලදී ඔහුගේ රුව රැගත් රන් කාසියක් නිකුත් කිරීමටද ඉන්දියානු ස්වර්ණාභරණ සමාගමක් කටයුතු කර තිබිණි.", "URL": "https://lankatruth.com/si/?p=7314", "Category": "ක්‍රීඩා පුවත්", "Parent URL": null}