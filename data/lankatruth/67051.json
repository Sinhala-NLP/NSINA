{"Source": "Lankatruth", "Timestamp": "January 27, 2019", "Headline": "සේනා මඬින්න උගුල් බ්‍රිතාන්‍යයෙන් ආනයනයට සැළසුම්", "News Content": "සේනා දළඹු මර්ධනයට පෙරෝමෝන උගුල් 20000ක් ආනයනය කරන බව කෘෂිකර්ම දෙපාර්තමේන්තුව පවසයි. එහි අධ්‍යක්ෂ ජනරාල් ඩබ්.එම්. වීරකෝන් මහතා සඳහන් කළේ මෙම පෙරෝමෝන උගුල පරීක්ෂණ මට්ටමේදී සාර්ථක ප්‍රතිඵල ලබා දී ඇති බවත් බ්‍රිතාන්‍යයෙන් මෙම උගුල් ආනයනය කිරීමට සැළසුම් කර ඇති බවත්ය. කෙසේ වෙතත් ඉදිරි මාස දෙක තුළ බඩ ඉරිඟු වගාවෙන් වලකින්නැයි එම දෙපාර්තමේන්තුව ගොවීන්ට නිවේදනයක් ද නිකුත් කර තිබේ.", "URL": "https://lankatruth.com/si/?p=67051", "Category": "පුවත්", "Parent URL": null}