{"Source": "Lankatruth", "Timestamp": "January 17, 2021", "Headline": "පළාත් සභාවලින් ඇත්තටම කළ දේ ආණ්ඩුව පිළිගනියි", "News Content": "මේ වනවිටත් පළාත් සභා මැතිවරණය දින නියමයක් නොමැතිව කල් යමින් තිබියදී ආණ්ඩුවේ ප්‍රබලයන් පළාත් සභා සම්බන්ධයෙන් විවිධ මත පලකරමින් සිටී. චමල් රාජපක්ෂ ඇමතිවරයා පළාත් සභා සම්බන්ධයෙන් සිළුමිණ පුවත්පත සමග පැවති සම්මුඛ සාකච්ඡාවකදී ඔහුගේ ස්ථාවරය ප්‍රකාශ කර ඇති අතර “පළාත් සභා ශ්‍රී ලංකාවට ඔරොත්තුදෙන්නේ නැහැ” යනුවෙන් ප්‍රකාශ කර තිබේ. සිළුමිණ මාධ්‍යවේදියා “ඔබ කියන්නේ පළාත් සභා අනවශ්‍යයි කියලමද?” යනුවෙන් ප්‍රශ්න කර ඇත. එයට චමල් රාජපක්ෂ ඇමතිවරයා ලබාදී තිබෙන පිළිතුරෙන් දේශපාලන පවුල් වාදය ගොඩනැගීම සඳහා මෙම ආයතන උපයෝගීකරගත් බව “පළාත් සභාවලින් එක හොඳ දෙයක් සිද්ධවෙනවා. ඒ වගකීම් බාරගන්න අලුත් දේශපාලන පෙළක් බිහිකරනවා.” යනුවෙන් පිළිගෙන ඇත. එසේම පළාත් සභාවල පවතින නාස්තිකාරී තත්වයද “සෙන්කෝල නවයක් සමග තවත් පාර්ලිමේන්තු නවයක් මෙන් පළාත් සභා 09යක් තියෙනවා. දිස්ත්‍රික් ලේකම් කාර්යාල පළාතේ දිස්ත්‍රික්කයට එක බැගින් තියෙනවා. මේ පළාත් සභාවල නඩත්තුවට යන මුදලින් වැව් අමුණු කීයක් හදන්න පුළුවන්ද කියන ප්‍රශ්නය මා ඉදිරියේ තියෙනවා.” පිළිගෙන තිබේ.", "URL": "https://lankatruth.com/si/?p=108554", "Category": "පුවත්", "Parent URL": null}