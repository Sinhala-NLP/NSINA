{"Source": "Lankatruth", "Timestamp": "December 22, 2022", "Headline": "ගල් අඟුරු හිගය මතුවෙයි – නොරොච්චෝලේ කොටසක් හෙට සිට වහයි", "News Content": "මේ වනවිට මතුව ඇති ගල් අඟුරු හිගය හේතුවෙන් නොරොච්චෝල ගල්අඟුරු බලාගාරයේ ජනන යන්ත්‍ර තුනෙන් එක් යන්ත්‍රයක් හෙට (23) සිට වසා දැමීමට තීරණය කර ඇතැයි වාර්තා වේ. කෙසේ වෙතත් මෙම ජනන යන්ත්‍රය වසා දැමීම සම්බන්ධයෙන් ලංකා විදුලිබල මණ්ඩලය දන්වා ඇත්තේ ගල්අඟුරු තොග කළමනාකරණය කරගැනීම සහ සැලසුම් කළ නඩත්තු කටයුතු සඳහා එලෙස අදාළ කොටස වසා දැමීමට පියවර ගන්නා බවය. එමෙන්ම මේ වනවිටත් සිදුකරමින් පවතින දෛනික පැය 02යි විනාඩි 20ක විදුලි කප්පාදුව ඉදිරියටද සිදු කරන බව ලංකා විදුලිබල මණ්ඩයට වැඩිදුරටත් පවසයි.", "URL": "https://lankatruth.com/si/?p=143104", "Category": "පුවත්", "Parent URL": null}