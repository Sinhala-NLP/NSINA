{"Source": "Lankatruth", "Timestamp": "February 26, 2023", "Headline": "කොළරා වසංගතය යළි හිස ඔසවයි", "News Content": "නැවතත් කොළරා වසංගත තත්වයක් ලොව පුරා ව්‍යාප්ත වෙමින් පවතින බව ලෝක සෞඛ්‍ය සංවිධානය අනතුරු අඟවයි. ලෝක සෞඛ්‍ය සංවිධානයට අනුව ලොවපුරා රටවල් 43ක වෙසෙන බිලියනය ඉක්මවූ ජනතාව මෙම අවදානමට මුහුණපා සිටින බව වාර්තා වේ. අපිරිසිදු ජලය හෝ ආහාර භාවිතයෙන් වැළඳෙන කොළරාව හේතුවෙන් පාචනය වැනි රෝගී තත්වයන් හටගන්නා අතර ඉන් ඇතැම් අවස්ථා මාරාන්තිකය. පසුගිය 2022 වසරේ පටන් ලොවපුරා කොළරා රෝගීන් වාර්තා වීම ඉහළයමින් පවතින අතර ඉන් බහුතරය උග්‍ර දරිද්‍රතාවෙන් පීඩා විඳින පිරිස් බවත් දරිද්‍රතාව, ආපදා, යුද ගැටුම් සහ කාලගුණික විපර්යාස මෙලෙස කොළරා වසංගතය උග්‍ර වීමට හේතුවී ඇති බවත් විදෙස් මාධ්‍ය වාර්තා කරයි.", "URL": "https://lankatruth.com/si/?p=144961", "Category": "පුවත්", "Parent URL": null}