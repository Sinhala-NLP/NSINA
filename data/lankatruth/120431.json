{"Source": "Lankatruth", "Timestamp": "July 29, 2021", "Headline": "අගෝස්තු 01දා සිට පළාත් අතර සංචරණ සීමා ලිහිල් කරයි", "News Content": "කොවිඩි – 19 වසංඟත තත්වය පලනය කිරීම සඳහා මේ වනවිට පනවා ඇති පළාත් අතර සංචරණ සීමාවන් අගෝස්තු 01දා සිට ලිහිල් කිරීමට ආණ්ඩුව කටයුතු කර තිබේ. ඒ අනුව ශ්‍රී ලංකා ගමනාගමන මණ්ඩලයේ සහ පෞද්ගලික අංශයේ බස්රථ සීමිත ප්‍රමාණයක් හා සීමිත දුම්රිය ගමන්වාර සංඛ්‍යාවක් සඳහා පළාත් අතර මගී ප්‍රවාහන කටයුතුවලට විවිධ කොන්දේසි යටතේ ලබන 01වැනිදා සිට යෙදවෙන බව ප්‍රවාහන රාජ්‍ය ඇමති දිලුම් අමුණුගම පවසයි. කාර්යාල වේලාවන්හිදි පමණක් දිනපතා උදේ සවස මේ ආකාරයට බස් රථ ධාවනය කිරීමට බලාපොරොත්තු වන බවද ඔහු සඳහන් කරයි. ජනතාව පළාත් අතර ගමන් කිරීමේදී දැඩි ලෙස පරීක්ෂාකාරී විය යුතු බවත් අත්‍යවශ්‍යම කටයුත්තකට හැරෙන්නට මගී බස් රථ හා දුම්රිය යොදා ගැනීමෙන් වළකින ලෙසත් තමා ජනතාවගෙන් ඉල්ලා සිටින බවත් රාජ්‍ය ඇමති සඳහන් කරයි.", "URL": "https://lankatruth.com/si/?p=120431", "Category": "කොවිඩ් -19 (කොරෝනා ) පුවත්", "Parent URL": null}