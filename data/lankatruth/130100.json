{"Source": "Lankatruth", "Timestamp": "March 16, 2022", "Headline": "මධ්‍යම සංස්කෘතික අරමුදලේ රු. කෝටි 2,500ක් සජිත් වැරදි විදියට යොදවලා – විදුර", "News Content": "මධ්‍යම සංස්කෘතික අරමුදලේ කෝටි රුපියල් 2,500ක පමණ මුදලක් පසුගිය ආණ්ඩුවේ විෂය බාර අමාත්‍යවරයා මූලික අරමුණුවලින් බැහැරව යොදවා ඇතැයි ජාතික උරුම ප්‍රාසාංගික කලා හා ග්‍රාමීය කලා ශිල්පී ප්‍රවර්ධන කටයුතු රාජ්‍ය අමාත්‍ය විදුර වික්‍රමනායක පවසයි. මේ වනවිට පුරාවිද්‍යා නීතිය ක්‍රියාත්මක කිරීමට හා පුරාවිද්‍යා ස්ථාන ආරක්ෂා කර ගැනීමට ප්‍රමාණවත් ප්‍රතිපාදන නොමැති බවද ඔහු සඳහන් කරයි. ඔහු මෙසේ ප්‍රකාශ කර ඇත්තේ එක රටක් එක නීතියක් සඳහාවූ ජනාධිපති කාර්ය සාධක බලකායේ සාමාජිකයන් පසුගියදා හමුවූ හමුවූ අවස්ථාවේදීය. පසුගිය රනිල් + මෛත්‍රී ආණ්ඩුවේ මධ්‍යම සංස්කෘතික අරමුදල පැවතියේ එවකට සංස්කෘතික ඇමති වත්මන් විපක්ෂ නායක සජිත් ප්‍රේමදාස යටතේය. ඔහු එම අරමුදල සිය ප්‍රතිරූපය ප්‍රවර්ධනය වන ආකාරයෙන් මූලික අරමුණුවලින් බැහැරව යෙදවීම සම්බන්ධයෙන් ජනාධිපති කොමිමසමක් මගීන් විමර්ශනයක් සිදු කළ අතර එහි වාර්තා පදනම්ව ඊට අදාළ නීතිය මෙතෙක් ක්‍රියාත්මක කර නැත.", "URL": "https://lankatruth.com/si/?p=130100", "Category": "පුවත්", "Parent URL": null}