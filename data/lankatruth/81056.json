{"Source": "Lankatruth", "Timestamp": "September 18, 2019", "Headline": "පාර්ලිමේන්තු විශේෂ තේරීම් කාරක සභාවේ නිල කාලය යලි දිගු කරයි", "News Content": "පාස්කු දින ප්‍රහාරය සම්බන්ධව විමර්ශනය කිරීමට පත්කළ පාර්ලිමේන්තු විශේෂ තේරීම් කාරක සභාවේ නිල කාලය ඔක්තෝබර් මස 31 වැනිදා දක්වා දීර්ඝ කර තිබේ. තේරීම් කාරක සභාවේ නිල කාලය දීර්ඝ කිරීමට අදාල යෝජනාව සභා නායක ලක්ෂ්මන් කිරිඇල්ල මහතා විසින් පාර්ලිමේන්තුවට ඉදිරිපත් කර ඇති අතර ඒ සඳහා සභාවේ අනුමැතිය හිමිව ඇත. සැප්තැම්බර් මස 30 වැනිදා කාරක සභාවේ නිල කාලය අවසන්වීමට නියමිතව තිබිණි. පසුගිය අගෝස්තු මස 25 වැනි දා ද තේරීම් කාරක සභාවේ නිල කාලය දීර්ඝ කිරීමට පියවර ගෙන තිබිණි.", "URL": "https://lankatruth.com/si/?p=81056", "Category": "පුවත්", "Parent URL": null}