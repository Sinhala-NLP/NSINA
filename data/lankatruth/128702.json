{"Source": "Lankatruth", "Timestamp": "February 11, 2022", "Headline": "තිරිගු පිටි හිගයෙන් බේකරි හිමියෝ දැඩි අපහසුතාවයක", "News Content": "මෙරට පිහිටි ප්‍රධාන තිරිගු පිටි සමාගම් ඉල්ලුමට සරිලන තිරිගු පිටි තොග නිකුත් නොකිරිම නිසා තම ව්‍යාපාර කටයුතුවලට බාධා එල්ලවී ඇතැයි බේකරි හිමියෝ සහ සිල්ලර සහ තොග වෙළෙන්දෝ කියා සිටිති. පිටි එජන්තවරුන් තමන් වෙත තිරිගු පිටි නිකුත් කරන්නේ ඉතා සිමිත ප්‍රමාණයක් බව හැටන් ප්‍රදේශයේ ව්‍යාපාරිකයෝ පවසති. දැනට එම සමාගම තිරිගු පිටි කිලෝවක් රු 145කට අලෙවි කරන බවත් තම වෙලදසල්වලින් ආහාර ද්‍රව්‍ය ලබා ගන්නා පාරිභෝගිකයන්ට ලැබෙන්නේ ඉල්ලන තිරිගු පිටි ප්‍රමාණයට වඩා අඩුවෙන් බවත් ඔවුහු කියති.", "URL": "https://lankatruth.com/si/?p=128702", "Category": "ආර්ථික පුවත්", "Parent URL": null}