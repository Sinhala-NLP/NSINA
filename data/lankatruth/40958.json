{"Source": "Lankatruth", "Timestamp": "September 15, 2017", "Headline": "විදුලියේ සාකච්ඡා අසාර්ථකයි – වර්ජනය දිගටම", "News Content": "වරජනයේ නිරත වෘත්තීය සමිති සහ විදුලි බල මණඩලයේ පාලකයින් අතර ඊයේ (14) පස්වරුවේ පැවති සාකච්ඡා එකඟතාවයකින් තොරව බිඳවැටී ඇති බව වාර්තා වේ. විදුලි පාරිභෝගිකයාටද දැරිය නොහැකි විදුලි බිලයක් එකතු කරමින් විදුලි බල මණ්ඩලයේ වංචා සහ දූෂණය සිදු කළ වංචණිකයින්ට එරෙහිව වහාම නීතිය ක්‍රියාත්මක කළ යුතු බව සඳහන් කරමින් විදුලි බල මණ්ඩල වෘත්තීය සමිති ආරම්බ කළ වැඩ වර්ජනය ඉදිරියට සිදු කිරීම වැළැක්වීමට උත්සහ කලහොත් ඒ සියල්ල අභිබවා අඛණ්ඩව වැඩවර්ජනය සිදුකරන බව ලංකා විදුලි සේවක සංගමයේ ප්‍රධාන ලේකම් රන්ජන් ජයලාල් මහතා පවසයි. අමාත්‍යවරයා සමඟ පැවැත්වු සාකච්ඡා අසාර්ථ වූ බවැවින් එනිසා සාධාරණ විසදුමක් ලැබෙන තුරු අඛණ්ඩව මෙම වර්ජනය සිදුකරනු ලබන බවත් රන්ජන් ජයලාල් මහතා සඳහන්ක රයි. අද (15) පැවති ලංවිම ඒකාබද්ධ වෘත්තීය සමිති සන්ධානයේ විශේෂ මාධ්‍ය හමුවකට එක් වෙමින් ඔහු මේ අදහස් පළ කළේය. 2014 නොවැම්බර් 27 වනදා බලය හුවමාරු වූ මැතිවරණයේදී සිදුව ඇති කෝටි 150ක් පමණ වන මූල්‍ය වංචාවක් සම්බන්ධයෙන් මොවුන් සිය වෘත්තීය ක්‍රියාමාර්ග ගෙන තිබේ. සේවකයින් බිය ගැන්වීමට චක්‍රලේඛනයක් නිකුත් කළත් සේවකයින් එයට බිය වී සේවයට පැමිණියේදැයි ජයලාල් මහතා බලධාරීන්ගෙන් ප්‍රශ්න කර සිටියේය. එනිසා සේවකයින් කිසිවිටකත් සේවයට වාර්තා නොකරන බවත් යම් හෙයකින් අත්‍යාවශ්‍ය සේවා නියෝග පනවා බලහත්කාරයෙන් සේවකයින් සේවයට වාර්තා කර ගැනීමට උත්සහ කළහොත් ඒ සියල්ල ඉටු නොකරන බවද ජයලාල් මහතා වැඩිදුරටත් පැවසීය.", "URL": "https://lankatruth.com/si/?p=40958", "Category": "පුවත්", "Parent URL": null}