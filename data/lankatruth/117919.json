{"Source": "Lankatruth", "Timestamp": "June 10, 2021", "Headline": "ගෑස් සෙල්ලමටත් ගැසට්ටුවක් එයි", "News Content": "ද්‍රවීකෘත පෙට්‍රෝලියම් වායුව හෙවත් එල්.පී. ගෑස් අඩංගු කිලෝ ග්‍රෑමි 12.5 පහේ ගෑස් සිලින්ඩර දිවයින පුරා සියලුම ගෑස් අලෙවිසැල් තුළ පාරිභෝගික ජනතාවට මිලදී ගැනීම සදහා තිබිය යුතු බවට අනිවාර්ය කරමින් අතිවිශේෂ ගැසට් නිවේදනයක් ඊයේ (09) දිනයේ නිකුත් කර තිබෙනවා. 2003 අංක 09 දරණ පාරිභොගික කටයුතු පිළිබද අධිකාරිය පනතේ බලතල ප්‍රකාරව එම ගැසට් නිවේදනය නිකුත් කර ඇත්තේ පාරිභොගික කටයුතු පිළිබද අධිකාරියේ සභාපති විශ්‍රාමික මේජර් ජෙනරාල් ශාන්ත දිසානායක විසිනි. එම නිවේදනයේ දැක්වෙන්නේ කිලෝග්‍රෑම් 12.5 ගෘහස්ථ ගෑස් සිලින්ඩර තම සන්තකයෙහි හෝ භාරයේ හෝ තම පාලනය යටතේ ඇති කිසිම ව්‍යාපාරිකයෙකු විසින් ඒවා විකිණීම ප්‍රතික්ෂේප කිරීම හෝ එම සිලින්ඩර මිලදී නොගැනීමට සෘජුව හෝ වක්‍රාකාරයෙන් පාරිභෝගීකයින්ට බලපෑම් නොකළ යුතු බවයි.", "URL": "https://lankatruth.com/si/?p=117919", "Category": "ආර්ථික පුවත්", "Parent URL": null}