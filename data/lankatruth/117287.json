{"Source": "Lankatruth", "Timestamp": "May 29, 2021", "Headline": "ඇම්බියුලන්ස් ගැහිල්ල – එහෙම වෙන්නෙ කොහොමද?", "News Content": "කොව්ඩ් ඉටුකම අරමුදලෙන් ගිලන්රථ 10ක් මිලදී ගැනීම සහ ආණ්ඩුව ඉදිරිපත් කළ කැබිනට් පත්‍රිකාවක් අනුව ගිලන් රථ 50ක් මිලදි ගැනීමට වැය කෙරෙන මුදල අතර අති විශාල පරතරයක් නිර්මාණය වී තිබෙන අතර ඉටුකම අරමුදලෙන් ලබාගත් බව කියන ගිලන්රථ මේ වනතුරුත් අදාළ අංශවෙත බාරදී ඇතිබවට තොරතුරු අනාවරණය නොවේ. ඉටුකම අරමුදල මගින් මිලදී ගත බව කියන ගිලන් රථ 10ක් වෙනුවෙන් රුපියල් මිලියන 194ක් වැය කර ඇත ඒ අනුව එක් ගිලන්රථයක් සඳහා වැය කර ඇත්තේ රුපියල් මිලිනය 19.4කි. නමුත් අගමැති මහින්ද රාජපක්ෂගේ යෝජනාවක් මත ගන්නා ලද කැබිනට් තීරණයක් අනුව ගිලන් රථ 50ක් ගෙන්වීමේදී වැය වන මුළු මුදල රුපියල් මිලියන 393කට ආසන්න වී ඇත. ඒ අනුව එම එක් ගිලන්රථයක් සඳහා වැය වී ඇත්තේ රුපියල් මිලියක 7.86කට ආසන්න මුදලක් පමණි. ඉටුකම අරමුදලේ මුදල් යොදවමින් ලබා ගත් ගිලන් රථයක් සඳහා රුපියල් මිලියන 12කට ආසන්න මුදලක් වැඩිපුර ගෙවා ඇත. මේ ආකාරයට අවස්ථා දෙකකදී ලබාගන්නා ගිලන් රථ වෙනුවෙන් අතිවිශාල පරස්පරයක් මතුවෙන්නේ කෙසේදැයි බරපතල සැකසංකා මතුවී තිබේ. මේ පිළිබඳව විපක්ෂයේ මන්ත්‍රීවරු පාර්ලිමේන්තුවේදී ප්‍රශ්න කළ අතර ඉන් පිටතදී විවිධ වෘත්තිකයන් සහ සිවිල් සංවිධාන විසින් ප්‍රශ්න කළද ආණ්ඩුව මේ දක්වා කිසිදු පිළිතුරක් ලබාදී නැත.", "URL": "https://lankatruth.com/si/?p=117287", "Category": "පුවත්", "Parent URL": null}