{"Source": "Lankatruth", "Timestamp": "January 25, 2012", "Headline": "A/L ප්‍රතිඵළ වහා නිවැරදිකරනු – පාසල් සුරැකීමේ ජනතා ව්‍යාපාරය", "News Content": "උසස් පෙළ ප්‍රතිළුළ වහා නිවැරදි කරන ලෙස රජයට බල කිරීමේ උද්ඝෝෂණයක් පාසල් සුරැකීමේ ජනතා ව්‍යාපාරය මගින් සංවිධානයකර තිබූ අතර ගුරුවරු, දෙමාපියන් සහ ශිෂ්‍ය ශිෂ්‍යාවන්ගේ සහභාගීත්වයෙන් ඊයේ (24) දින විභාග දෙපාර්තමේන්තුව ඉදිරිපිටදී පැවැත්වින.  එයට විශාල පිරිසක් සහභාගීවී සිටි අතර ඔවුන් එහිදී අවධාරණය කර සිටියේ ලක්ෂ 3කට ආසන්න උසස් පෙළ සිසුන් ඔවුන්ගේ දෙමාපියන් සහ ඔවුන්ට අධ්‍යාපන ලබාදුන් ගුරුවරුන් ඇතුළු සියලු දෙනාම අද මානසික පීඩනයකට ලක්ව ඇති අතර වහාම ක්‍රියාත්මක වී මෙම උසස් පෙළ ප්‍රතිපළ නැවත සමීක්ෂණය කර ඉදිරිපත්කරන ලෙසයි. වැඩිදුරටත් ඔවුන් පවසා සිටියේ උසස් පෙළ ප්‍රතිපල නිකුත් කිරීම ප්‍රමාද කරමින් සිටි සන්ධාන ආණ්ඩුව කඩිමුඩියේ නිකුත්කළ ප්‍රතිඵළයද අවුල් ජාලාවක් වූ බැවින් ආණ්ඩුවට එරෙහිව නැගුණු අප්‍රසාදය යටපත්කිරීමට කමිටු පත්කළත් එයින් උසස් පෙළ ශිෂ්‍යයාට සිදුවූ සෙතක් නැතිබවයි.", "URL": "https://lankatruth.com/si/?p=1085", "Category": "පුවත්", "Parent URL": null}