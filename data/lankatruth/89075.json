{"Source": "Lankatruth", "Timestamp": "January 28, 2020", "Headline": "කටුනායක පර්යන්තයට අමුත්තන් ඇතුළුවීම තහනම්", "News Content": "කටුනායක බණ්ඩාරනායක ජාත්‍යන්තර ගුවන් තොටුපළ පර්යන්ත ගොඩනැගිලි තුළට ගුවන් මගීන් සමග පැමිණෙන බාහිර අමුත්තන් ඇතුළු කර ගැනීම අද (28) උදෑසන 6.00 සිට නැවත දැනුම් දෙන තුරු අත් හිටුවීමට ගුවන් තොටුපළ බලධාරීහූ තීරණය කර තිබේ. එමෙන්ම චීනයේ සිට පැමිණෙන සෑම ගුවන් යානයක්ම වෙනමම පර්යන්තයක් වෙත ගොඩබස්වා ඔවුන් පරීක්ෂාවකට ලක්කරන බවත් එම බලධාරීහූ අවධාරණය කරති. කෙසේ වෙතත් මෙම නව කොරෝනා වෛරසය දින ගණනාවක් ශරීර තුළ පවතින බවත් එහි රෝග ලක්ෂණ පෙන්නුම් කිරීමට විශේෂයෙන් කාන්තාවන්ට දින 10ක පමණ කාලයක් ගතවන බවත් වාර්තා වේ. ඒ අනුව එම වෛරසය වැළඳී ඇති පුද්ගලයන් හඳුනාගැනීමද පහසු කාර්යයක් නොවනු ඇත.", "URL": "https://lankatruth.com/si/?p=89075", "Category": "පුවත්", "Parent URL": null}