{"Source": "Lankatruth", "Timestamp": "December 14, 2022", "Headline": "තවදුරටත් ඩෙංගු රෝගීන්ගේ විශාල ඉහළ යෑමක්", "News Content": "මෙම දිනවල පවතින වර්ෂාව සහිත කාලගුණයත් සමඟ ඩෙංගු රෝගීන් වාර්තාවීම තවදුරටත් ඉහළ ගොස් ඇති බව ජාතික ඩෙංගු මර්දන ඒකකය පවසයි. මෙම වසරේ මේ දක්වා ඩෙංගු රෝගීන් 71,000ක් පමණ හඳුනාගෙන ඇති බවත් මෙම මස පළමු දින 11 තුළ පමණක් රට පුරා විවිධ ප්‍රදේශවලින් ඩෙංගු රෝගින් 3,200ක් පමණ වාර්තා වී ඇති බවත් එම ඒකකය පවසයි. ගම්පහ දිස්ත්‍රික්කයෙන් වැඩි රෝගීන් ප්‍රමාණයක් වාර්තා වන බවත් කොළඹ, කළුතර සහ යාපනය යන දිස්ත්‍රික්වලින් සැළකිය යුතු ඩෙංගු රෝගින් සංඛ්‍යාවක් හඳුනාගෙන ඇති බවත් එම ඒකකය කියයි. නොවැම්බර් මාසය තුළ දී ඩෙංගු රෝගින් 5,416ක් පමණක් හඳුනාගත් වර්ෂාව දිගටම පැවතුණ හොත් මෙම මස තුළ එම සංඛ්‍යාව ඉක්මවීමේ අවදානමක් පවතින බවත් ජාතික ඩෙංගු මර්දන ඒකකය වැඩිදුරටත් සඳහන් කරයි.", "URL": "https://lankatruth.com/si/?p=142877", "Category": "පුවත්", "Parent URL": null}