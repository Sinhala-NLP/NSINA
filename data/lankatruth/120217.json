{"Source": "Lankatruth", "Timestamp": "July 25, 2021", "Headline": "සතියක් තුළ කොරෝනා දරුවන් 51ක් ළමා රෝහලට", "News Content": "පසුගිය සතියේදී කොවිඩ් – 19 ආසාදනයවූ දරුවන් 51 දෙනෙකු කොළඹ රිජ්වේ ආර්යා ළමා රෝහලට ඇතුළත් කර ඇතැයිද ඊයේ (24) දිනයේදී පමණක් දරුවන් 12 දෙනෙකු ඇතුළත් කර ඇතැයිද එහි ළමා රෝග පිළිබඳ විශේෂඥ වෛද්‍ය දීපාල් පෙරේරා පවසයි. දරුවන්ට කොවිඩ් ආසාදනයවීමේ වැඩිවීමක් දක්නට ලැබෙන බව කී විශේෂඥ වෛද්‍යවරයා, දරුවන් කොරෝනා මර්දන එන්නත ලබා නොදෙන පිරිසක් හෙයින් මේ අවස්ථාවේදී දරුවන් දැඩි පරිස්සමින් රැක බලා ගත යුතු වන බවද පවසයි.", "URL": "https://lankatruth.com/si/?p=120217", "Category": "කොවිඩ් -19 (කොරෝනා ) පුවත්", "Parent URL": null}