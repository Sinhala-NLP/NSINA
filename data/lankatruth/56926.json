{"Source": "Lankatruth", "Timestamp": "July 30, 2018", "Headline": "විශේෂ පක්ෂ නායක රැස්වීමක් ‌හෙට පාර්ලිමේන්තුවේ දී", "News Content": "කතානායක කරූ ජයසූරිය මහතාගේ ප්‍රධානත්වයන් හෙට(31) දිනයේ විශේෂ පක්ෂ නායක රැස්වීමක් පැවැත්වීම‌ට නියමිත බව පාර්ලිමේන්තු ආරංචිමාර්ග සඳහන් කරයි. මේ වන විට රටේ ආන්දෝලනයට තුඩු දී තිබෙන 20වැනි ව්‍යවස්ථා සංශෝධනය පාර්ලිමේන්තුවේ සාකච්ඡාවට ගනු ලබන දින වකවානු පිළිබඳව සහ ඉදිරි මැතිවරණ කටයුතු සම්බන්ධව කතානායකවරයාගේ අවධානයට යොමු කිරීම ඇතුළු රටේ දේශපාලන වාතාවරණය පිළිබඳව පක්ෂ නායක රැස්වීමේදී සාකච්ඡා කිරීමට නියමිතව තිබේ. විශේෂඥ කමිටුවක් විසින් සකස් කරන ලද නව ආණුඩුක්‍රම ව්‍යවස්ථා කෙටුම්පත පිළිබඳව මේ වන විට රටේ විශාල ආන්දෝලනයක් පවතින හෙයින් මේ ගැන සාකච්ඡා කිරීමට ආණුඩුක්‍රම ව්‍යවස්ථා මණ්ඩලය වහාම කැඳවන්නැයි කතානායකවරයාගෙන් ඉල්ලීමක් කිරීමටද විපක්ෂයේ පක්ෂ කිහිපයක නායකයින් තීරණය කර ඇතැයිද වාර්තා වේ.", "URL": "https://lankatruth.com/si/?p=56926", "Category": "පුවත්", "Parent URL": null}