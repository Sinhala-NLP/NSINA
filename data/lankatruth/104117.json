{"Source": "Lankatruth", "Timestamp": "December 21, 2020", "Headline": "පානදුර Unichela බ්‍රැන්ඩික්ස් ගිය පාරේම යයි ?", "News Content": "පානදුර unichela ඇඟලුම් ආයතනයේ සේවක සේවිකාවන් 80 දෙනෙකු දැනටමත් කොවිඩ් – 19 ආසාදිතයන් ලෙස වාර්තා වී ඇති බවත් එහෙත් තවමත් කළුතර ප්‍රාදේශීය සෞඛ්‍ය සේවා අධ්‍යක්ෂවරයා හෝ පානදුර සෞඛ්‍ය වෛද්‍ය නිලධාරිවරයා මේ සම්බන්ධයෙන් කිසිදු තීරණයක් ගෙන නැති බවත් පානදුර නගර සභාවේ සභාපති නන්දන ගුණතිලක චෝදනා කර සිටී. පසුගිය දින කිහිපය තුළම මෙම ආයතනයේ සේවක සේවිකාවන් තමන්ට කොරෝනා රෝග ලක්ෂණ ඇතැයි ආයතනයේ පාලනාධිකාරියට වාර්තා කළද ඒ සම්බන්ධයෙන් ගත් කිසිදු ක්‍රියා මාර්ගයක් නොමැතිබව සේවකයින් කියා සිටී. දිවයිනේ විවිධ ප්‍රදේශවලින් පැමිණ නේවාසිකාගාරවල සිට සේවයට වාර්තා කරන යුනිචෙලා සේවකයන් අතර වෛරසය පැතිර යාම වේගවත්ව සිදුවන බවද වාර්තා වේ.", "URL": "https://lankatruth.com/si/?p=104117", "Category": "කොවිඩ් -19 (කොරෝනා ) පුවත්", "Parent URL": null}