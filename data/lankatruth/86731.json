{"Source": "Lankatruth", "Timestamp": "December 5, 2019", "Headline": "ගල් – වැලි – පස් ප්‍රවාහනයට අද සිට බලපත්‍ර අවශ්‍ය නැහැ", "News Content": "ගල්, වැලි සහ පස් ප්‍රවාහනය සීමාකිරීම වෙනුවෙන් මෙතෙක් ක්‍රියාත්මක වූ බලපත්‍ර ක්‍රමය අහෝසි කිරීමට දෙවැනි වරට ඊයේ(04) රැස්වූ කැබිනට් මණ්ඩලය තීරණය කර තිබේ. මෙම තීන්දුව අද(05) සිට ක්‍රියාත්මක කෙරේ. දෙවැනි කැබිනට් මණ්ඩල රැස්වීම ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් ඊයේ රැස්ව තිබූ අතර ගල්, වැලි සහ පස් ප්‍රවාහනයේ දී ජනතාව මහත් අපහසුතාවයට පත්වන බවත් එබැවින් මෙම තීරණය ගනු ලැබූ බවත් ආණ්ඩුවේ ජ්‍යෙෂ්ඨ ඇමතිවරයෙකු පවසා ඇත. ගල්, වැලි සහ පස් ඇතුළු ස්වභාවික ගොඩනැඟිලි ද්‍රව්‍ය පාලනයකින් තොරව සිදුවන ප්‍රවාහනය හේතුවෙ පරිසරයට සිදුවිය හැකි හානිය සැළකිල්ලට ගෙන, එය සීමාකිරීමේ අරමුණින් මෙම බලපත්‍ර නීතිය මෙතෙක් ක්‍රියාත්මක විය.", "URL": "https://lankatruth.com/si/?p=86731", "Category": "පුවත්", "Parent URL": null}