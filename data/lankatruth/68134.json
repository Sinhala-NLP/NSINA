{"Source": "Lankatruth", "Timestamp": "February 14, 2019", "Headline": "කෝප් කමිටුව මාධ්‍යයට විවෘත කිරීම ගැන සාකච්ඡා කරන්න සභාපති කථානායක හමුවෙයි", "News Content": "පොදු ව්‍යාපාර කාරක සභාව හෙවත් කෝප් කමිටුව මාධ්‍යයට විවෘත කිරීමට අදාළ ක්‍රමවේදයක් ගැන සාකච්ඡා කිරීම සඳහා ඉදිරි පාර්ලිමේන්තු සතියේ කථානායකවරයා හමුවන බව එහි සභාපති, ජනතා විමුක්ති පෙරමුණේ පාර්ලිමේන්තු මන්ත්‍රි සුනිල් හඳුන්නෙත්ති මහතා සඳහන් කරයි. ඉන් අනතුරුව ඒ සඳහා අවශ්‍ය ක්‍රමවේදයක් සැකසිය යුතු බවද ඒ මහතා කියා සිටියේය. අදාළ කාරක සභාව මාධ්‍යට විවෘත කිරීම සඳහා ස්ථාවර නියෝග සංශෝධනය කළ යුතු බවද මන්ත්‍රිවරයා කියා සිටියේය. ඒ ගැන සාකච්ඡා කර ඊට අදාළ විසඳුම් කඩිනමින් සිදු කර කෝප් කමිටුව මාධ්‍යට විවෘත කිරීම සඳහා අවශ්‍ය පියවර ගන්නා බවද සභාපතිවරයා කීවේය. අනතුරුව අදාළ කාරක සභා වාර්තා කිරීම ගැන මාධ්‍යවේදීන්ටද විශේෂ පුහුණුවක් ලබාදීමේ අවශ්‍යතාව ඇති බවද සභාපතිවරයා වැඩිදුරටත් කියා සිටියේය. මව්බිම", "URL": "https://lankatruth.com/si/?p=68134", "Category": "පුවත්", "Parent URL": null}