{"Source": "Lankatruth", "Timestamp": "May 15, 2019", "Headline": "නාමල් කුමාර CID බාරයට", "News Content": "ඊයේ(14) අත්අඩංගුවට ගැනුණු දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර අපරාධ පරීක්ෂණ දෙපාර්තමේන්තුව වෙත බාර දී තිබේ. මොහු සමඟ අත්අඩංගුවට ගෙන සිටි මහසොහොන් බළකායේ ප‍්‍රධානී අමිත් වීරසිංහ, අද (14) දක්වා රිමාන්ඩ් බාරයට පත්කර ඇති බවත් නව සිංහලේ ජාතික සංවිධානයේ ප‍්‍රධානී ඩෑන් ප්‍රියසාද් මේ වනවිට කොළඹ අපරාධ කොට්ඨාසය බාරයේ පසුවන බවද පොලිසිය පවසයි. ජාතීන් අතර අසමගිය සහ වෛරය ඇතිවන ආකාරයේ සහ මහජනයා භීතියට පත්වන ආකාරයේ අසත්‍ය තොරතුරු සමාජමාධ්‍ය ජාල හරහා ප්‍රචාරය කිරීම සම්බන්ධව පරීක්ෂණ පැවැත්වීම සඳහා පොලිස් මූලස්ථානය විසින් ස්ථාපිත කර ඇති විශේෂ පොලිස් ඒකකය හරහා අදාල පුද්ගලයන් අත්අඩංගුවට ගැනීම සිදුකෙරිණි.", "URL": "https://lankatruth.com/si/?p=73821", "Category": "පුවත්", "Parent URL": null}