{"Source": "Lankatruth", "Timestamp": "October 8, 2021", "Headline": "කිරිපිටි, ගෑස්, තිරිඟුපිටි සහ සිමෙන්ති මිල ඉහළට… පාලන මිලත් ඉවතට…", "News Content": "කිරිපිටි, ගෑස්, තිරිගු පිටි සහ සිමෙන්ති මිල ගණන් මත පනවා තිබූ පාලන මිල ඉවත් කිරීමටත් එහි මිල වැඩි කිරීමට ජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ (07) රාත්‍රියේ පැවැති විශේෂ කැබිනට් රැස්වීමේදී තීරණය කර ඇත. කිරිපිටි, ගෑස්, තිරිඟුපිටි සහ සිමෙන්තිවල මිල ගණන් වැඩි කිරිම ඒවායේ පිරිවැය ආවරණය වන පරිදි සිදු කිරීම සඳහා පාරිභෝගික අධිකාරියට පැවරීමටද එහිදී තීරණය කර තිබේ කිරිපිටි කිලෝවක මිල රුපියල් 200කින්ද, ගෑස් සිලින්ඩරයක මිල රුපියල් 550කින්ද, සිමෙන්ති කොට්ටයක මිල රුපියල් 50කින්ද වැඩි කිරීමට මේ අනුව කැබිනට් මණ්ඩලයේ අනුමැතිය ලැබී ඇත.", "URL": "https://lankatruth.com/si/?p=124290", "Category": "ආර්ථික පුවත්", "Parent URL": null}