{"Source": "Lankatruth", "Timestamp": "May 26, 2017", "Headline": "ඇමෙරිකාවේ අත්තනෝමතික ක්‍රියාවන්ට රුසියාව අභියෝගයක්!", "News Content": "අසාද් පාලනය සිරියාවේ ඉඩ්ලිබ් නගරය වෙත රසානයනික අවි ප්‍රහාරයක් එල්ල කළ බවට ඇමෙරිකාව එල්ල කරන චෝදනාව සම්බන්ධයෙන් ඉතා ඉක්මනින් ඉඩ්ලිබ් නගරය වෙත සත්‍ය ගවේෂණය සඳහා කණ්ඩායමක් යැවිය යුතු බවත් එසේ නොකිරීමෙන් අපකීර්තියට පත් වන්නේ එක්සත් ජාතීන්ගේ සංවිධානයේ රසායනික අවි තහනම් කිරීම පිළිබඳ සංවිධානය බවත් රුසියාව ප්‍රකාශ කර තිබේ. රුසියානු මැදිහත් වීම මත පසුගිය 2013 වසරේදී අසාද් පාලනය සතුව තිබූරසායනික අවි ටොන් 1300ක් පමණ විනාශකර තිබියදීඅසාද් පාලනය වෙත ඇමෙරිකාව චෝදනා එල්ල කරන අතර මෙම රසායනික අවි ප්‍රහාරය පිළිබඳ එල්ල වන චෝදනාව අසාද් පාලනයට දැඩිව ප්‍රතික්ෂේක කර සිටී. ඉඩ්ලිබ් නගරයේ සිදු වූ රසායනික අවි ප්‍රහාරය පිළිබඳව කිසිදු පරීක්ෂණයකින් තොරව අසාද් පලනයට එහි වගකීම පටවමින් සිරියානු හමුදාව සතු ප්‍රධාන ගුවන් හමුදා කඳවුරක් වන ෂයිරට් කඳවුරට මිසයිල ප්‍රහාර එල්ල කරනු ලැබූඅතර එම ප්‍රහාරයන්ගෙන් සිරියානු ගුවන් හමුදාවට බරපතළ හානි සිදු විය. රසායනික අවි ප්‍රහාරය පිළිබඳ කිසිදු විමර්ශනයක් සිදු නොකට හිතුවක්කාරී ලෙස ඇමෙරිකාව එල්ල කළ මෙම මිසයිල ප්‍රහාරයට රුසියාව තමන්ගේ බලවත් විරෝධය පළකරනු ලැබීය. අයි.එස්. ත්‍රස්තවාදීන්ට එරෙහිව තීරණාත්මක ජයග්‍රහණ රැසක් සිරියානු හමුදා අත්කරගනිමින් සිටියදීඇමෙරිකාව මෙලෙස ප්‍රහාර එල්ල කිරීමෙන් එම ජයග්‍රහණ අඩාල කිරීමටද හේතු වීතිබේ. අයි.එස්. ත්‍රස්තවාදීන් සතුව පැවැති සිරියාවේ හෝම්ස් නගරය සම්පූර්ණයෙන්ම මුදා ගැනීමට සිරියානු හමුදා මේ වනවිට සමත්ව ඇති අතර නගරයේ සිර වී සිටි සිවිල් වැසියන් 3,000කට ආසන්න පිරිසක් ආරක්ෂිත ස්ථාන කරා යොමු කිරීමට සිරියා ආරක්ෂක අංශ පියවර ගෙන තිබේ.", "URL": "https://lankatruth.com/si/?p=34880", "Category": "විදෙස් පුවත්", "Parent URL": null}