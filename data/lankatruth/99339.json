{"Source": "Lankatruth", "Timestamp": "November 3, 2020", "Headline": "දිස්ත්‍රික්ක 19කට අලි ප්‍රහාර", "News Content": "පරිපාලන දිස්ත්‍රික්ක 25න් දිස්ත්‍රික්ක 19කටම අලි මිනිස් ගැටීම් ව්‍යාප්ත වී ඇති බව කැබිනට් තොරතුරුවලින් අනාවරණය වේ. ඊයේ (02) පැවති කැබිනට් මණ්ඩල රැස්වීමේදී මේ පිළිබඳව අනාවරණය වී ඇති අතර එම දිස්ත්‍රික්කයන් හි ප්‍රාදේශීය ලේකම් කොට්ඨාස 133ක් පුරා මෙම ව්‍යසනය පැතිරී ඇත. එයට පිළියම් යෙදීමක් වශයෙන් අලුතින් කිලෝමීටර් 1,500ක ආරක්ෂිත විදුලි වැටවල් ඉදිකිරීමට මුදල් වෙන්කිරීම සඳහා කැබිනට් අනුමැතිය ලබාදී ඇත.", "URL": "https://lankatruth.com/si/?p=99339", "Category": "පුවත්", "Parent URL": null}