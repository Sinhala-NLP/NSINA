{"Source": "Lankatruth", "Timestamp": "January 9, 2022", "Headline": "චීන විදේශ ඇමති පෝට් සිටියේ වැඩ අල්ලයි", "News Content": "දෙදින නිල සංචාරයක් සඳහා මෙරටට පැමිණ සිටින චීන විදේශ අමාත්‍යවැන්ග් යි මහතා විසින් කොළඹ වරාය නගරයේ ඉදිකළ ඇවිදීමේ මංතීරුව සහ සැහැල්ලු යාත්‍රා අංගනය අද (9) විවෘත කර තිබේ. ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ සහ චීන විදේශ අමාත්‍ය වැන්ග් යන අයගේ ප්‍රධානත්වයෙන් මෙම විවෘත කිරීමේ උත්සවය පැවැත්විණී. හිටපු අගමැති රනිල් වික්‍රමසිංහ, විදේශ කටයුතු ඇමති ජී.එල්. පීරිස් යන අයද මෙම අවස්ථාවට සහභාගි විය. මෙම ඇවිදීමේ මංතීරුව හෙට (10) සිට ජනතාව වෙනුවෙන් විවෘත කිරීමට නියමිත අතර ජනාධිපති ලේකම් කාර්යාලය ඉදිරිපිට ඇති පිවිසුම ඔස්සේ ජනතාවට පාගමනින් ඊට ඇතුළුවීමට අවස්ථාව ලැබේ.", "URL": "https://lankatruth.com/si/?p=127648", "Category": "පුවත්", "Parent URL": null}