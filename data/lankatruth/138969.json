{"Source": "Lankatruth", "Timestamp": "September 5, 2022", "Headline": "අන්තරය NPP හමුවෙයි", "News Content": "රනිල් වික්‍රමසිංහ ඇතුළු රාජපක්ෂ පාලනය විසින් දිගින් දිගටම දියත් කර තිබෙන මර්ධනය පිලිබඳව ජාතික ජන බලවේගය සමග අන්තර් විශ්වවිද්‍යාලීය ශිෂ්‍ය බලමණ්ඩලය අද (05) පෙරවරුවේ ජනතා විමුක්ති පෙරමුණේ ප්‍රධාන කාර්යාලයේදී සාකච්චාවක් පැවැත්වීය. මේ වනවිට රනිල් වික්‍රමසිංගේ රැඳවුම් නියෝග යටතේ අත්අඩංගුවේ තබාගෙන සිටින අන්තර් විශ්වවිද්‍යාල ශිෂ්‍යබල මණ්ඩලයේ කැඳවුම්කරු වසන්ත මුදලිගේ, හෂාන් ජීවන්ත ගුණතිලක සහ පුජ්‍ය ගල්වැව සිරිධම්ම හිමි සම්බන්ධයෙන් මූලික අවධානය මෙම සාකච්ඡාවේදී යොමු වී තිබේ. එම සාකච්ඡාවට ජාතික ජන බලවේගය නියෝජනය කරමින් පාර්ලිමේන්තු මන්ත්‍රී ආචාර්ය හරිනී අමරසූරිය, හිටපු පාර්ලිමේන්තු මන්ත්‍රී වෛද්‍ය නලින්ද ජයතිස්ස, සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය එක්වී සිටියහ.", "URL": "https://lankatruth.com/si/?p=138969", "Category": "පුවත්", "Parent URL": null}