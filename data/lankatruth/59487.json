{"Source": "Lankatruth", "Timestamp": "September 16, 2018", "Headline": "පාන්, බනිස් මිල ඉහළට", "News Content": "තිරිඟු පිටි මිල රුපියල් 5කින් ඉහළ ගොස් ඇති බැවින් පිටි ආශ්‍රිත නිෂ්පාදනවල මිල ඉහළ දැමීමට සිදුවන බව ආපනශාලා හිමිකරුවෝ පවසති. තිරිඟු පිටි මිලට සාපේක්ෂව පාන් රාත්තලක සහ කොත්තුවක මිල ඉහළ දමන බව ආපනශාලා හිමිකරුවන්ගේ සංගමය පසුගිය දා ප්‍රකාශ කර තිබුණි. කෙසේ වෙතත් සියළුම පිටි ආශ්‍රිත නිෂ්පාදනවල මිල ගණන් රුපියල් 5කින් ඉහළ දැමීමට තම සංගමය මේ වනවිට තීරණය කර ඇතැයි ඔවුන් පවසති. මෙම ගැටළුව හමුවේ පාරිභෝගික සේවා අධිකාරිය මුනිවත රැකීම හේතුවෙන් මෙම තත්වය ඇතිවූ බව ආපනශාලා හිමියන්ගේ සංගමයේ සභාපති අසේල සම්පත් මහතා වැඩිදුරටත් පැවසීය.", "URL": "https://lankatruth.com/si/?p=59487", "Category": "පුවත්", "Parent URL": null}