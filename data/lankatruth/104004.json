{"Source": "Lankatruth", "Timestamp": "December 20, 2020", "Headline": "LPL පාඩුයි – කාණ්ඩායම් හිමිකරුවන් කියයි", "News Content": "ශ්‍රී ලංකාවේදි පළමු වරට පැවැත්වූ LPL T20 තරඟාවලිය ලාබයක් නොලැබූ තරඟාවලියක් ලෙස කන්ඩායම් මිලදී ගත් හිමිකරුවන් පවසයි. කන්ඩායම් පහ මිලදී ගත් ව්‍යාපාරිකයන් සිය කන්ඩායම් වෙනුවෙන් ඇමරිකා එක්සත් ජනපද ඩෝලර් මිලියනයකට වඩා වියදම් කර ඇති බව වාර්තා වේ. LPL තරඟාවලියේ ලාබ පාඩු ගැන කතා කරන දඹුල්ල වයිකිංග්ස් කන්ඩායමේ හිමිකරු සචින් ජෝෂි පවසන්නේ මෙවර තරඟාවලියෙන් කිසිදු ලාභයක් තමන්ට නොලැබුනු බවයි. “මේ ලාභයක් ගන්න තරඟයක් පවත්වන්න හොඳම වෙලාව නොවෙන්න පුලුවන්. එත් තව අවුරුදු කිහිපයකින් අපට ලාභයක් ගන්න පුලුවන් වේවි.” අන්තිම මොහොතේ දඹුල්ල කන්ඩායම මිලදී ගත් ජෝෂි පවසයි. මෙවර LPL තරඟාවලියේ ජයග්‍රහකයන් වූ ජැෆ්නා ස්ටැලියන්ස් කන්ඩායමේ හිමිකරුවෙකු වන ආනන්දන් ආර්නෝල්ඩ් පවසන්නේ ගෝලිය කොරෝනා වසංගතයක් මැද LPL තරඟාවලිය පැවැත්වූ නිසා ප්‍රේක්ෂකයන් ගේ සහභාගිත්වයක් නොතිබූ බවයි. “අපි අනාගතය ගැන සුභවාදිව හිතනවා. අනාගතයේ රට සාමාන්‍ය තත්වයට පත්වි සංචාරක සිමා නැතිවුනාම ප්‍රේක්ෂකයෝ තරඟ නැරඹීමට ආවම අපිට ලාභයක් ගන්න පුලුවන් වේවි.” යාපනය කන්ඩායමේ හිමිකරු සුභවාදිව පවසයි.", "URL": "https://lankatruth.com/si/?p=104004", "Category": "ක්‍රීඩා පුවත්", "Parent URL": null}