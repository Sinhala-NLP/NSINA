{"Source": "Lankatruth", "Timestamp": "June 22, 2022", "Headline": "මැයි 09 ප්‍රහාරය : ජොන්ස්ටන්ට යළිත් ඇප", "News Content": "පසුගිය මැයි 09 වෙනිදා මයිනාගෝගම සහ ගෝටාගෝගම ප්‍රදේශවල අරගලයේ නිරත ජනතාවට අරලිය ගහ මන්දිරයේ සිට පැමිණි මැරයන් පහරදීමේ සිද්ධියේ 28වන සැකකරු ලෙස නම් කර සිටින හිටපු ඇමති ජොන්ස්ටන් ප්‍රනාන්දු නව ඇපයක් මත මුදාහරින ලෙස කොළඹ කොටුව මහෙස්ත්‍රාත් අධිකරණය අද (22) නියෝග කර තිබේ. ඒ අනුව සැකකාර හිටපු ඇමති ජොන්ස්ටන් ප්‍රනාන්දු රුපියල් මිලියන 10 බැගින්වූ ශරීර ඇප දෙකක් මත මුදාහැරීමට නියෝග කර ඇති කොළඹ කොටුව මහෙස්ත්‍රාත් තිලිණ ගමගේ සෑම මසකම අවසන් ඉරුදින අපරාධ පරීක්ෂණ දෙපාර්තමේන්තුව වාර්තා කළ යුතු බවටද නියෝග කර ඇත. ඇපකරුවන් තමන්ගේ පදිංචියේ හා වත්කම් පිළිබඳ සහතික අධිකරණයට ඉදිරිපත්කළ යුතු බවත් මහෙස්ත්‍රාත්වරයා නියෝග කර තිබේ.", "URL": "https://lankatruth.com/si/?p=135909", "Category": "පුවත්", "Parent URL": null}