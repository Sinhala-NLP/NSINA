{"Source": "Lankatruth", "Timestamp": "April 25, 2023", "Headline": "ඩොලර් මිටි ගණන් පැන්නූ හැටි විජිත හේරත් හෙළි කරයි", "News Content": "X-Press Pearl නැවේ වන්දි ලබා ගැනිම සම්බන්ධයෙන් මතු වී ඇති විවාදයත් සමග මෙයට පෙර අවස්ථා කිහිපයකදී ඩොලර් මිලියන ගණනින් බැංකු ගිණුම් හරහා වංචනික ලෙස හුවමාරු කරගත් ආකාරය අද (25) පාර්ලිමේන්තුවේදී ජාතික ජන බලවේගයේ පාර්ලිමේන්ත්‍රී මන්ත්‍රී විජිත හේරත් හෙළි කළේය. මෙයට පෙර 2020දී ගිණිගත් New Diamond නෞකාව සම්බන්ධයෙන් මූලික කටතු කිරිම සඳහා 2022 ජනවාරි සහ මැයි අතර ගෙවන ඩොලර් මිලියන 05ක මුදලක් වංචා කළ ආකරය හෙළිකරණු ලැබීය. ජර්මන් ඩොයිෂ් බැංකුවේ ගිණුමක් හරහා සිංගප්පූරුවේ ස්මිත් සමාගමත් ලංකා ගැප් ශිපින් කළම්බු සමාගමත් අතර යුනියන් බැංකු ගිණුමක් මගින් ලැබුණු මෙම මුදල වාචා කර ඇත. ඊට අමරතව නැනෝ නයිට්රජන් දියර පොහොර ගෙන්වීමේදී මහජන බැංකුව හරහා පෞද්ගලික ගිණුමට සිදු කළ බැරකිරිම් සම්බන්ධයෙන්ද යළි අවධාරණය කරණු ලැබීය. මේ ආකාරට X-Press Pearl නැව සම්බන්ධයෙන් වූ ඩොලර් මිලියන 6,400ක් පමණ වූ වන්දිද වංචණික ලෙස කොල්ලකෑම ආරම්භ කර ඇති අතර චාමර ගුණසේකර නැමැත්තාගේ ගිණුමට ඩොලර් මිලියන 250ක් බැර කිරීම සම්බන්ධයෙන් දැඩි ප්‍රශ්න කළේය. කල්මැරීමකින් තොරව අදාල වන්දි මුදල් ලබා ගැනීමට වහාම පරීක්ෂණ පැවත්වා ක්‍රියා කළ යුතු බව අපරාධයක වින්දිතයන් හා සාක්ෂිකරුවන් ආරක්ෂා කිරීමේ පනත සම්බන්ධයෙන් පාර්මේන්තුවේ පැවති විවාදයේදී ඔහු අවධාරණය කරනු ලැබීය. එහිදී පාර්ලිමේන්තු මන්ත්‍රී විජිත හේරත් සිදු කළ සම්පූර්ණ කතාව පහතින් පල වේ. “අපරාධයක වින්දිතයන් හා සාක්ෂිකරුවන් ආරක්ෂා කිරීමේ පනත මීට බොහෝ කලක සිට පෙර පටන් සාකච්ඡා වෙමින් පැවති දෙයක්. විශේෂයෙන්ම අපේරටේ සාක්ෂිකරුවන් හා වින්දිතයන් ආරක්ෂා කිරීම සඳහා නීතිය ශක්තිමත්ව ක්‍රියාත්මක විය යුතුයි. ඒ පිළිබඳව අපේ කිසිදු විවාදයක් නැහැ. අධිකරණ අමාත්‍යාංශය යටතේ මේ නීති අද ගෙනෙන අවස්ථාවේදී මුළු රටම ගිනිඅරගෙන තිබෙනවා මේ X-Press Pearl, New Diamond නෞකා දෙකත් එක්ක. ඇත්තටම X-Press Pearl නැව ගිනි ගත්තා. ඒ ගිනි ගත්තාට පස්සේ අද මුළු රටම ගිනි අරගෙන තිබෙනවා, ඒකට ලැබිය යුතු වන්දිය සහ දඩය නොලැබීමත් එක්ක. අධිකරණ ඇමතිතුමා උදේ පැහැදිලි කරද්දි කිවුවා, මේ විශේෂඥ කමිටුවට චන්දන ජයසූරිය, ඩෑන් මලික් ගුණසේකර, රොනල්ඩ් පෙරේරා නීතීඥවරු හිටිය කියලා. මගේ අවබෝධය හැටියට රොනල්ඩ් පෙරේරා සහභාගි වෙලා නැහැ. නමුත් අවසන් වාර්තාවට අත්සන් කරල තියෙනවා. නීතිපති දෙපාර්තමේන්තුවෙන් මැදිහත්වෙච්ච විකුම් දාබරේ මහත්මයා, නයෝමි කහවිට මහත්මියලා, එතුමන්ලගෙ පැත්තෙන් තමයි අවධාරණය කරන්නේ සිංගප්පූරුවට යන්න කියලා. ඇත්තටම සිංගප්පූරු උසාවියට යන්න මේ විශේෂඥ කමිටුවත් එකඟවෙච්චි බවක් තමයි අඟවලා තිබුණේ, කියලා තිබුණේ. ඒක සම්පූර්ණයෙන් අසත්‍යයක්. විශේෂඥ කමිටුව කිසිසේත්ම එකඟවෙලා නැහැ. මේ විශේෂඥ කමිටුවේ වාර්තාව මේ පාර්ලිමේන්තුවේ සභාගත කරන්න. එතකොට රටේ ජනතාවට විශේෂඥ කමිටුවේ ඇත්ත අදහස දැනගන්න පුළුවන්. ඒ නිසා අපි ඉල්ලා සිටිනවා ඒ වාර්තාව වහාම පාර්ලිමේන්තු සභාගත කරන්න. සිංගප්පූරු බේරුම්කරණයට ගියාම වෙන්නේ පුළුවන් අවාසිය තමයි අපි බලාපොරොත්තුවන ඩොලර් බිලියන 6.4ක අපිට ලැබිය යුතු වන්දිය ලබාගන්න බැරිවෙන එක. මිලියන 26ක් වගේ සොච්චම් මුදලකට නඩුව කොහොමහරි අවසන් කරගන්න පුළුවන් වෙයි. පස්සේ ඇවිල්ල අපිට කියයි ‘අපි දිනුවා හැබැයි ලැබෙන මුදල අඩුයි’ කියලා. එතකොට අවුරුදු තුන හතරක් ගිහිල්ලා. ඒවට උත්තර බඳින්නත් කවුරුවත් මෙතන නැතිවෙනවා. ඒ නිසා අපි අවධාරණය කරනවා (ඇමති කෙහෙළිර රඹුක්වැල්ල කතාවට බාදා කරමින් ප්‍රශ්නයක් අසයි)ඇමති කෙහෙළිය රඹුක්වැල්ල – ‘ඔබතුමා කියනවා සිංගප්පූවෙන් දෙන ප්‍රමාණය අඩුවෙයි කියලා. ලංකාවෙන් දෙන ප්‍රමාණය ඔය කියන ප්‍රමාණයට දෙනවයි කියන සහතිකේ මොකක්ද එහෙනම්?’ පාර්ලිමේන්තු මන්ත්‍රී විජිත හේරත් නැවතත් අදහස් දක්වමින් – ලංකාවෙ උසාවියේ මේ නඩුව දානකොට ඒ වන්දිය පිළිබඳ සීමාවක් නැහැ. සිංගප්පූරු බේරුම්කරණයට යනකොට සීමාවක් තියෙනවා. අපි දැනුවත්ව සීමාවකට යටත් වෙනවා. එතකොට අනිවාර්යයෙන් අපිට ලැබෙන මුදල අඩුයි. ඒ නිසා වන්දි මුදල වැඩිකරගැනීමේ හැකියාව ලංකාවේ උසාවියේ තියෙනවා. නමුත් සිංගප්පූරු උසාවියේදී ඒක නැහැ. ඕක තමයි ප්‍රශ්නේ. නැවත අපි මේ කරුණ ඉතිහාසයට එකතු කළොත්, අපිට මෙච්චර විශාල මුදලක් ඩොලර් බිලියන 6.4ක් කියන්නේ ලොකු මුදලක්. රටක් විදිහට ගත්තම ලොකු වාසියක්. මෙවැනි ආර්ථික අර්බුදයක අවපාතයක ඉන්න වෙලාවේ ඒ මුදල අපිට නැතිවෙනවා. මේ X-Press Pearl නෞකාව ගැන ගොඩක් අය කතා කළා, මීට පෙරාතුව New Diamond නෞකාවේ සිද්ධිය ඇති වුණේ 2020 අවුරුද්දෙ. මීට අවුරුදු 03කට කලින්. ඒ නෞකාවට අදාළවත් වන්දි මුදල් ලබා ගැනීමේදී 2022 ජනවාරි සහ මැයි මාස අතරතුර ඩොලර් මිලියන 05ක මුදලක් ජර්මන් ඩොයිෂ් බැංකුව මගින් සිංගප්පූරු ස්මිත් සමාගම වෙනුවෙන් ලංකාවේ ගැක් ෂිපින් කලම්බු කියන ආයතනය සතුව තිබෙන යූනියන් බැංකුවේ ගිණුමට ඇවිල්ලා තිබෙනවා. එතකොට ඒ මුදලට මොකද වුණේ? ඒ ඩොලර් මිලියන 05 එතනින් පස්සේ පිටරටට යනවා. එතකොට එදා නිව් ඩයමන්ඩ් නෞකාව වෙනුවෙන් වන්දි විදිහට අපිට ලැබ්ච්ච ඩොලර් මිලියන 05ක මුදල යූනියන් බැංකුවේ ගිණුමට ලැබිලා – සම්පූර්ණ වන්දි මුදල නෙවෙයි. ඒකෙ මූලික කටයුත්තක් සඳහා ලැබිච්ච වන්දි මුදල – ඒ මුදල නැවත පිටරටට ගිහිල්ල තියෙනවා. ඒක කොහොමද වුණේ? ඒ පිළිබඳව වාර්තාවත් මේ සභාවට ඉදිරිපත් කරන්න. මොකද X-Press Pearl නෞකාව තමයි අද ගිනි අරගෙන සාකච්ඡාවට ලක්වෙලා තියෙන්නේ. හැබැයි New Diamond නෞකාවේ ඒ වෙච්චි ගනුදෙනුවත් තාම අභිරහසක් විදිහට තියෙනවා. මට මතකයි මීට වසර කිහිපයකට පෙර නැනෝ නයිට්‍රජන් පොහොර ලංකාවට ගෙනෙන වෙලාවෙදිත් මේ විදිහෙම අයථා ගනුදෙනුවක් වුණා. මම මේ පාර්ලිමේන්තුවේ පැහැදිලිවම බැංකු ගිණුම් සහිතව පුද්ගල නම් ගම් සහිතව හෙළිදරව් කළා. එදා ආණ්ඩුව උත්තර දුන්නා අපරාධ පරීක්ෂණ දෙපාර්තමේන්තු වහාම පරීක්ෂණයක් පවත්වනවා. ඒ වාර්තාව අනුව ඒ සියලු තොරතුරු මේ සභාවට ඉදිරිපත් කරනවා කියලා. නමුත් අද වෙනකන් නැහැ. නැනෝ නයිට්‍රජන් පොහොර සම්බන්ධයෙන් පුද්ගලික ගණුමකට මුදල් තැන්පත් කළේ කොහොමද? ඒ පුද්ගලයො දෙන්නව තෝරගත්තෙ කොහොමද? ඒ සල්ලිවලට වෙච්ච දේ මොකක්ද? කියලා අද වෙනතුරු අපරාධ පරීක්ෂණ දෙපාර්තමේන්තුවේ වාර්තාව ඉදිරිපත් වෙලා නැහැ. ඒ සන්තෑසියම මේකටත් වෙන්න පුළුවන්. හරි පහසුවෙන් මේක හොයාගන්න පුළුවන්නේ. දැන් චාමර ගුණසේකරගේ ගිණුමට X-Press Pearl නෞකාව වෙනුවෙන් ඩොලර් මිලියන 250ක් ගියානම්, ඩොලර් මිලියන 250ක් කියන්නේ රුපියල් බිලියන 80ක් හා සමාන මුදලක්. රුපියල් බිලියන 08ක් නැහැ කියල තමයි පළාත් පාලන ඡන්දෙ කල් දාලා තියෙන්නේ. මේ වෙලාවේ රුපියල් බිලියන 80ක් කියන්නේ ඡන්ද 10ක් පවත්වන්න පුළුවන්. රුපියල් බිලියන 80ක් අපිට ලැබෙන්න තියෙන එකක්. අද අපි රටක් විදිහට වංචාවකට ලක්කරලා තියෙනවා. දැන් පැහැදිලිව අධිකරණ කැබිනට් ඇමතිමවරයාම කියනවා අහවල් ගිණුමට ගියා කියලා වහාම පරීක්ෂණය පවත්වලා වාර්තාව ඉදිරිපත් කරන්න. මේකට තේරීම් කාරක සභා පත් කරකර තවත් කල් අදිනකොට තොරතුරු එන්නේ පෙරහැර ගියාට පස්සේ. ඒක නිසා එදා නැනෝ පොහාරවලට වෙච්ච වැඩේ මේකට වෙන්න දෙන්න එපා. මේ New Diamond නෞකාව වෙනුවෙන් ලැබුණු ඩොලර් මිලියන 05 කොහෙටද ගියේ කියන එකත් වහාම පරීක්ෂණයක් කරලා මේ සභාවට ඉදිරිපත් කරන්න කියලාඉල්ලාසිටිනවා.”", "URL": "https://lankatruth.com/si/?p=146579", "Category": "පුවත්", "Parent URL": null}