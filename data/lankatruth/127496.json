{"Source": "Lankatruth", "Timestamp": "January 1, 2022", "Headline": "අලුත් අවුරුද්ද අලුත් තීන්දුවක් වෙනුවෙන් පෙළගැසෙමු – ජවිපෙ ප්‍රධාන ලේකම්", "News Content": "අනාගතය පිළිබඳව අවිනිශ්චිතතාවයකින් පෙළෙන ජනතාවට එය වෙනස් කිරීම සඳහා අවශ්‍ය තීන්දුවක් ගැනීමට අලුත් අවුරුද්දේ පෙළගැසෙන ලෙස ජවිපෙ ප්‍රධාන ලේකම්වරයා ඉල්ලා සිටි. අද (01) දින මාධ්‍ය වෙත ප්‍රකාශයක් ලබා දෙමින් ජවිපෙ ප්‍රධාන ලේකම්වරයා පවසන්නේ අපේ රටේ ජනතාව 2022 වසරට පය තබන්නේ බරපතළ අභියෝග රැසකට මුහුණ දෙමින් බවයි. ජනතාව ලෙස සියලුමදෙනා එකතු වීඅලුත් තීන්දුවක් ගැනීමට සූදානම් නම් ජනතාව පීඩාවට පත් කර තිබෙන මේ යල් පැන ගිය අසාර්ථක දේශපාලන ගමන් මග වෙනස් කර රටත් ජනතාවත් මුහුණ දීසිටින ප්‍රශ්නවලට විසඳුම් ලබා ගැනීමට හැකියාව පවතින බවයි. එසේම අලුත් අවුරුද්දේ අභියෝගවලට යට වෙනවා වෙනුවට, අභියෝගවලට පරදිනවා වෙනුවට අභියෝග පරාජයට පත් කර ජනතාව ජයග්‍රහණය කිරීම සඳහා ජනතා විමුක්ති පෙරමුණ සහ ජාතික ජන බලවේගය විසින් නිර්මාණය කර තිබෙන අලුත් බලවේගය සමග එකතු වන ලෙස ඉල්ලා සිටී.", "URL": "https://lankatruth.com/si/?p=127496", "Category": "පුවත්", "Parent URL": null}