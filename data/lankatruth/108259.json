{"Source": "Lankatruth", "Timestamp": "January 14, 2021", "Headline": "රෝහලට රැගෙන යන අතරතුර ආසාදිතයා පලා ගිහින්", "News Content": "කොවිඩ් – 19 ආසාදිතයෙකු බවට කොළඹදී ඊයේ (13) තහවුරු කරගත් ගාල්ලේ පදිංචි පුද්ගලයෙකු ප්‍රතිකාර මධ්‍යස්ථානයට රැගෙන යන අතරතුරදී පලාගොස් ඇතැයි වාර්තා වේ. තම නිවස වෙත යමින් සිටින මෙම පුද්ගලයා ගාල්ලේ වක්වැල්ලේ පදිංචිකරුවෙකු බවත් ඒ පිළිබඳව අත්අඩංගුවට ගැනීම සඳහා පොලිසිවලට දැනුම්දී ඇති බවත් සෞඛ්‍ය අංශ සඳහන් කරයි. වරාය අධිකාරියේ සේවය කරන මෙම පුද්ගලයා ගාල්ල දෙසට ගමන් ගන්නා පොදු ප්‍රවාහන බස් රථවලින් පැමිණ ඇති බවට තොරතුරු ලැබී ඇති බවයි.", "URL": "https://lankatruth.com/si/?p=108259", "Category": "කොවිඩ් -19 (කොරෝනා ) පුවත්", "Parent URL": null}