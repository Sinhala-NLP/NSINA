{"Source": "Lankatruth", "Timestamp": "February 9, 2021", "Headline": "හමුදා ජෙනරාල්ලා රට පාලනය කරන්න දන්නේ නැහැ – පාකිස්තාන අගමැති", "News Content": "ජෙනරාල්ලා ඇතුළු හමුදාවේ නිලධාරීන් දන්නේ අණ ක්‍රියාත්මක කිරීමට මිස සාමාන්‍ය ජනතාව සමග එකතුවී රට පාලනය කිරීමට නොවන බව පකිස්ථාන අගමැති ඉම්රාන් ඛාන් පවසයි. “එය එම පුද්ගලයන්ගේ වරදකට වඩා හමුදාව නැමැති ආයතනය විසින් ඔවුන් පුරුදු කර ඇත්තේ අණ ක්‍රියාත්මක කිරීමට පමණයි. ඔවුන්ට රටක් පාලනය කිරීමට දැක්මක් නැහැ. ඔවුන් සාමාන්‍ය මහජනතාව සමඟ කටයුතු කිරීමට දන්නේ නැහැ. සාකච්ඡා, සංවාද, එකඟතාවයන් ගැන ඔවුන්ට අවබෝධයක් නැහැ. එම නිසා ඔවුන් රාජ්‍ය පාලනයේදී අසාර්ථකයි” යනුවෙන් පාකිස්තාන අගමැතිවරයා වැඩිදුරටත් පවසයි. පකිස්තානය දීර්ඝ කාලයක් හමුදා ජෙනරාල්වරුන් විසින් පාලනය කළ අතර ආර්ථික ක්ෂේත්‍රයේ විශාල කොටසක් පාලනය කරන්නේ හමුදා නිලධාරීන් විසිනි. පකිස්ථාන් අගමැතිවරයා පෙබරවාරි 24 වන දින ශ්‍රී ලංකාවට පැමිණීමට නියමිතය. ඔහු එම සංචාරයේදී ශ්‍රී ලංකා පාර්ලිමේන්තුව ඇමතීමට ද ඉටු කරනු ඇත. පකිස්ථාන් රාජ්‍ය නායකයෙක් ශ්‍රී ලංකා පාර්ලිමේන්තුව අමතන තුන්වන අවස්ථාව මෙය වේ.", "URL": "https://lankatruth.com/si/?p=110278", "Category": "පුවත්", "Parent URL": null}