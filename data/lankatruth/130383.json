{"Source": "Lankatruth", "Timestamp": "March 22, 2022", "Headline": "ගෑස් සිලින්ඩර් 200ක් ගෙනගිය රාජ්‍ය ඇමතිවරුයෙකුට ජනතා විරෝධය…", "News Content": "රත්ගම ජනතාවට ගෙන එන ලද ගෑස් සිලින්ඩර් 200කට අධික ප්‍රමාණයක් වෙරළ සංරක්ෂණ හා පහත්බිම් සංවර්ධන රාජ්‍ය ඇමති මොහාන් ප්‍රියදර්ශන ද සිල්වා විසින් ලබාගෙන ඇති බව සඳහන් කරමිමන් එම ජනතාව අද (22) විරෝධතාවයක නිරතවූහ. එම ප්‍රදේශයේ පරිහරණය සඳහා ගෑස් සිලින්ඩර් 2500ක පමණ අවශ්‍යතාවයක් ඇති බවත් ලබන සිකුරාදා වන තෙක් යළි ගෑස් සැපඉය නොහැකි බවත් සිකුරාදා දිනයේද ලබාදිය හැක්කේ ගෑස් සිලින්ඩර් 500ක් පමණක් බවත් එහිදී නියෝජිතයෙකු එහි රැස්ව සිටි ජනතාවට දුරකථය ඔස්සේ සඳහන් කර තිබේ. ඒ අනුව පොලීසියද මැදිහත්වීමෙන් විරෝධතාවයේ නිරතව සිටි ජනතාව විසුරුවා හැර ඇති නමුත් ජනතාව පවසන්නේ තමන්ට නොයෙක් පුරසාරම් දොඩමින් බලය ලබාගත් ආණ්ඩුවේ ඇමති තනතුරුද දරන මොහාන් ප්‍රියදර්ශන ද සිල්වා වැනි අය ගැන ජනතාව බලාගත යුතු බවය. යළි ඔවුන්ට ඡන්දය නොදෙන බවත් ඉදිරි ඡන්දයකදී ඔවුන් ගැන බලා ගන්නා බවත් එම ජනතාව වැඩිදුරටත් පවසති.", "URL": "https://lankatruth.com/si/?p=130383", "Category": "පුවත්", "Parent URL": null}