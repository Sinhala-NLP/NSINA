{"Source": "Lankatruth", "Timestamp": "January 25, 2021", "Headline": "ජනතාව උසිගන්වන මාධ්‍ය ගැන චමල් කියයි", "News Content": "සූරියවැව ගොවීන් පිරිසක් මාරාන්තික උපවාසයක යෙදී සිටින ස්ථානයට පැමිණි චමල් රාජපක්ෂ ඇමතිවරයා ගොවීන් උසි ගන්වන මාධ්‍යය තිබෙන බව ප්‍රකාශ කර ඇත. එහි දී ඇමතිවරයා එම උපවාසයේ යෙදී සිටින ගොවීන් හමුවීමෙන් පසු උණුසුම් තත්වයක් ඇතිවිය. වෙනත් අවස්ථාවලදී මෙන් මෙම ජනතාවට පොරොන්දු දී පිටවී යාමට සූදානම් වූ අවස්ථාවේ රැස්ව සිටි ජනතාව තමන්ගේ ගැටළුවලට ස්ථීර පිළියම් ලබා දෙන ලෙසට බල කර සිටියහ. වන අලින්ගෙන් සිදුවන හානි වළක්වා ගැනීම සඳහා ස්ථීර අලි වැටක් ලබා දෙන ලෙස බල කෙරිණි. මේ සම්බන්ධයෙන් ඇමතිවරයාගේ ප්‍රතිචාරය ආවේගශීලී වූ අතර “මේ උපවාසය පිටුපස්සේ ඉන්නේ විවිධ සංවිධානවල අපි හොඳින් හඳුනන අය. සමහර මාධ්‍යයන් එයට වඩාත් ප්‍රචාරයක් ලබා දෙමින් උසි ගන්වමින් කටයුතු කරනවා” යනුවෙන් ප්‍රකාශ කළේය.", "URL": "https://lankatruth.com/si/?p=109303", "Category": "පුවත්", "Parent URL": null}