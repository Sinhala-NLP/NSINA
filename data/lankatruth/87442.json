{"Source": "Lankatruth", "Timestamp": "December 18, 2019", "Headline": "ට්‍රම්ප්ට එරෙහි දෝෂාභියෝගයේ ඡන්ද විමසීම අද", "News Content": "ඇමරිකාවේ ජනාධිපති ඩොනල්ඩ් ට්‍රම්ට එරෙහිව ඉදිරිපත්ව තිබෙන දෝෂාභියෝගයේ ඡන්ද විමසීම අද(18) පැවැත්වීමට නියමිත බව විදෙස් මාධ්‍ය වාර්තා කරයි. පසුගිය දා රැස්වූ ඇමරිකානු කොංග්‍රස් මණ්ඩලයේ නීති කමිටුව විසින් අනුමත කරන ලද කරුණු අනුව දෝශාභියෝගයේ ඡන්ද විමසීම අද දිනයේ පැවැත්වෙන බව එරට කතානායක නැන්ස් පොලෝසි පවසා ඇත. මෙම දෝෂාභියෝගය සම්බන්ධව ඩොනල්ඩ් ට්‍රම්ප්, එරට කතානායක නැන්සි පොලෝසිට පිටු 6ක ලිපියක් යොමුකරමින් සඳහන් කර ඇත්තේ මෙම දෝෂාභියෝගය ඇමරිකාවේ ප්‍රජාතන්තවාදයට එරෙහිව සිදුකරන ලද යුද්ධයක් ලෙස ය. එසේම දෝෂාභියෝගයක වටිනාකම ද මෙමඟින් විනාශකර ඇති බවද ඔහු පවසයි. කෙසේ වෙතත් විදෙස් මාධ්‍ය වාර්තා කර ඇත්තේ මෙම ලිපිය යොමු කිරීමෙන් අද පැවැත්වෙන ඡන්ද ප්‍රතිඵලයට බලපෑමක් කිරීමට ඩොනල්ඩ් ට්‍රම්ප් අරමුණුකරගෙන ඇති බවය. ලෝකයේ බොහෝ බලවත් රටවල් අද දිනයේ පැවැත්වෙන මෙම මැතිවරණය සම්බන්ධව දැඩි අවධානයකින් පසුවේ.", "URL": "https://lankatruth.com/si/?p=87442", "Category": "විදෙස් පුවත්", "Parent URL": null}