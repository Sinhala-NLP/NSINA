{"Source": "Lankatruth", "Timestamp": "July 2, 2021", "Headline": "කනක හේරත් වැඩ කරන්න දෙන්නෙ නැහැ – කුඩා තේවතු ලොක්කා අස්වෙයි", "News Content": "තමනට ධුරයෙන් ඉල්ලා අස්වෙන්නැයි රාජ්‍ය අමාත්‍ය කනක හේරත් මාස කිහිපයක් තිස්සේ වරින් වර බලපෑම් කිරීම හේතුවෙන් කුඩා තේ වතු සංවර්ධන අධිකාරියේ සභාපති ලෙස කටයුතු කළ මහින්ද විදානපතිරණ එම ධුරයෙන් ඉල්ලා අස්වී තිබේ. වැවිලි කර්මාන්ත අමාත්‍ය රමේෂ් පතිරණ වෙත තම ඉල්ලා අස්වීමේ ලිපිය බාර දෙමින් ඔහු පෙන්වා දී ඇත්තේ වැවිලි කර්මාන්ත රාජ්‍ය අමාත්‍ය කනක හේරත්ගේ බලපෑම හමුවේ තමන්ට තවදුරටත් රාජකාරි කළ නොහැකි බවය. තම ඉල්ලා අස්වීම සම්බන්ධයෙන් ජනාධිපති ගෝඨාභය රාජපක්ෂටද ලිඛිතව පැහැදී කරුණු පැහැදිලි කිරීමක් කිරීමට ඔහු සූදානමින් සිටින බව වාර්තා වේ. වත්ම්න ජනාධිපති ගෝටාබය රාජපක්ෂ බලයට පත්වීමෙන් පසු සඳහන් කළේ රජයේ සියලුම සංස්ථා, මණ්ඩල ඇතුළු ආයතන සඳහා ප්‍රධානීන් පත් කිරීමේදී වියත්මග සංවිධානයේ කමිටුවකින් තෝරාගන්නා ඉහළ වියතුන් පිරිසක් පත් කරන බවත් ඔවුන් කිසිම හේතුවක් මත මාරු කිරීමක් හෝ ඉවත් කිරීමක් සිදු නොකරණ බවත්ය. එහෙත් මේ වනවිට අවස්ථා ගණනාවකදීම අමාත්‍යාංශ ලේකම්වරු සහ සංස්ථා, මණ්ඩල ඇතුළු රාජ්‍ය ආයතන ගණනාවක ප්‍රධානීන් මාරු කිරීම් හෝ ඉල්ලා අස්වීම් දක්නට ලැබිණි.", "URL": "https://lankatruth.com/si/?p=118891", "Category": "පුවත්", "Parent URL": null}