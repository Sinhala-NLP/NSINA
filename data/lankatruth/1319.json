{"Source": "Lankatruth", "Timestamp": "February 9, 2012", "Headline": "රාගම කිඹුලා තරුණයෙක් අල්ලයි", "News Content": "රාගම වනාතේ ප‍්‍රදේශවාසීන් මහත් භීතියට පත් කරමින් සිටි රාගම මිනීමරු කිඹුලා තරුණයකු විසින් අටවන ලද උගුලකට ඊයේ (08) උදෑසන හසුවී තිබුණි. මෙම කිඹුලා අඩි 19 ක් පමණ දිග ඉතා විශාල එකෙක් බව පැවසේ. පසුගියදා ගවයන්ට තණකොළ කැපීමට ගිය තරුණයකු ඩැහැගෙන ගොස් තිබූ මේ කිඹුලා, ප‍්‍රදේශයේ ගවයින්, සුනඛයින් ආදී සතුන් ආහාරයට ගෙන තිබූ බවද වාර්තා විය. අල්ලාගත් මේ කිඹුලා දැක ගැනීමට ප‍්‍රදේශයේ පෙර පාසල් සිසුන් හා පාසල් සිසුන් ඇතුළු පනa දහසකට අධික ජනතාවක් නොකඩවා පැමිණිය බවද පැවසේ. මේ අතර කිඹුලා ඇල්ලීමට ගිය තරුණයන් දෙදෙනකු තුවාල ලබා රෝහල් ගත කර ඇති බවද වාර්තා වේ. මෙම දැවැන්ත කිඹුලා වන ජීවී දෙපාර්තමේන්තුවට බාරදීමට නියමිතය. ආශ්‍රිත පුවත් රාගම තරුණයා කිඹුලන්ට ගොදුරුවෙයි", "URL": "https://lankatruth.com/si/?p=1319", "Category": "පුවත්", "Parent URL": null}