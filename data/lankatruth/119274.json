{"Source": "Lankatruth", "Timestamp": "July 8, 2021", "Headline": "මන්ත්‍රී වීමටත් පෙර බැසිල් ඇමති වෙයි… මුදල් ඇමති ලෙස දිවුරයි", "News Content": "ජනාධිපති, අගමැති සොහොයුරු බැසිල් රාජපක්ෂ මුදල් ඇමතිවරයා ලෙස මීට සුළු මොහොතකට පෙර ජනාධිපති ගෝටාබය රාජපක්ෂ ඉදිරියේ දිවුරුම් දී තිබේ. ඉන් අනතුරුව ඔහු පාර්ලිමේන්තුවේ දී අද පෙරවරු 10.00ට ජාතික ලැයිස්තු මන්ත්‍රී ධුරයේ දිවුරුම් දීමට නියමිතය. මහින්ද රාජපක්ෂ ආණ්ඩුවේ ආර්ථික සංවර්ධන ඇමතිවරයෙකු ලෙස සිටි බැසිල් රාජපක්ෂ ශ්‍රී ලංකා පොදුජන පෙරමුණේ නිර්මාතෘ සහ එහි ජාතික සංවිධායක ලෙසද කටයුතු කරනු ලබයි.", "URL": "https://lankatruth.com/si/?p=119274", "Category": "පුවත්", "Parent URL": null}