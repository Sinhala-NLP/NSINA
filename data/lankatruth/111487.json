{"Source": "Lankatruth", "Timestamp": "February 25, 2021", "Headline": "පිත්තට තරඟ කළ ටැක්ටරේ හිමියෝ යෝග්‍යතා පරීක්ෂණයෙන් අසමත්", "News Content": "ශ්‍රී ලංකා ක්‍රිකට් ආයතනයේ උප සභාපති තනතුරක් සඳහා තරඟ වැදීමට නාමයෝජනා භාරදුන් බත්තරමුල්ලේ සීලරතන හිමියන්ගේ නාමයෝජනා, අවශ්‍ය මූලික සුදුසුකම් සම්පුර්ණ කර නොමැතිවීම හේතුවෙන් පත්‍රය ප්‍රතික්ෂේප වී තිබේ. ඒ ශ්‍රී ලංකා ක්‍රිකට් ආයතනයේ තනතුරු සඳහා තරඟ කිරීමේදී පළමු පෙළ ක්‍රිකට් තරඟ සඳහා ක්‍රීඩා කර තිබිය යුතුය යන මූලික සුදුසුකම සපුරා නොතිබීම හේතුවෙනි. ඉදිරි වසර දෙක සඳහා (2021-2023) ශ්‍රී ලංකා ක්‍රිකට් ආයතනයේ නිලධාරීන් පත් කරගැනීමේ නිලවරණය මැයි 20 දින තරුණ හා ක්‍රීඩා අමාත්‍යාංශයේ ඩන්කන් වයිට් ශ්‍රවණාගාරයේදී පැවැත්වීමට නියමිතය. බත්තරමුල්ලේ සීලරතන හිමියන් නාමයෝජනා භාරදෙන ලද්දේ උතුරු පළාතේ ක්‍රීඩා සමාජයක් හරහා ය.", "URL": "https://lankatruth.com/si/?p=111487", "Category": "ක්‍රීඩා පුවත්", "Parent URL": null}