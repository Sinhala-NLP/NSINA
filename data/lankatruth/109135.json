{"Source": "Lankatruth", "Timestamp": "January 23, 2021", "Headline": "කොරෝනා වසංගතය අස්සේ නිහිඬ මාරයාත් හිස ඔසවයි", "News Content": "පවතින වැසි සහිත කාලගුණයත් සමග 2021 වසරේ ගතවූදින 20ක කාලය තුළ රට පුරා ඩෙංගු රෝගීන් 766 දෙනෙකු වාර්තා වී ඇති බව වසංගත රෝග විද්‍යා ඒකකය පවසයි. එම රෝගීන්ගෙන් වැඩි පිරිසක් එනම් 498 දෙනෙකු වාර්තා වී ඇත්තේ මඩකලපුව දිස්ත්‍රික්කයෙනි. කොළඹදිස්ත්‍රික්කයෙන් රෝගීන් 62ක්ද මහනුවර දිස්ත්‍රික්කයෙන් රෝගීන් 29ක් ද ඒ අතරට අයත් වේ. කොළඹ මහ නගර සභා සීමාවෙන් පමණක් රෝගීන් 19 දෙනෙකු වාර්තා වී ඇති බව වසංගත රෝග විද්‍යා ඒකකය පවසයි. මේ වනවිට රටපුරා කොරෝනා වෛරසය ව්‍යාපත්තියත් සමග ඩෙංගු රොගය පිළිබඳව ජනතාවගේ අවධානයෙන් ගිලිහී තිබුණත් වැසි සහිත කාලගුණය සහ ජලය එක්රැස් වන ස්ථාන පිරිසිදු කිරීමට අවධානය යොමු නොවීමත් හේතුවෙන් ඩෙංගු වසංගතයද දිනෙන් දින හිස‍ ඔසවමින් තිබේ.", "URL": "https://lankatruth.com/si/?p=109135", "Category": "පුවත්", "Parent URL": null}