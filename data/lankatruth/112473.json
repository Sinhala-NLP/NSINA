{"Source": "Lankatruth", "Timestamp": "March 11, 2021", "Headline": "”අපට වැරදුණා – අපි රැවටුණා” මුරුත්තෙට්ටුවේ ආනන්ද හිමිගෙන් යළිත් ප්‍රහාරයක්", "News Content": "ජනතාවට සෞභාග්‍ය උදාකර දීම සඳහා පැවති පාලනය පරාජය කිරීමට ප්‍රමුඛ කාර්යයක් සිදු කරනු ලැබූමුරුත්තෙට්ටුවේ ආනන්ද හිමියන් වත්මන් ආණ්ඩුවේ ක්‍රියාකලාපය පිළිබඳව අදහස් දක්වමින් “අපටත් වැරදුණා රැවටුණා කියන එක කියන්න වෙලා” පවසා තිබේ. උන්වහන්සේ මෙසේ අදහස් දක්වා ඇත්තේ කොළඹ මහ නගර සභා සීමාවේ වෙසෙන ජනතාවට කොවිඩ් එන්නත ලබා දීම සඳහා පැවති සායනයකට එක්වෙමිනි. මෙහි විශේෂත්වය වන්නේ එම ස්ථානයේ අග්‍රාමාත්‍ය මහින්ද රාජපක්ෂ මහතා ද සහභාගි වී සිටීමයි. එහිදී අදහස් දැක්වූ පූජ්‍ය මුරුත්තෙට්ටුවේ ආනන්ද හිමියන්, “දැන් රොකට් වේගෙන් බඩු මිල අහසට පැන නැගි තත්ත්වයකට පත්වෙලා තියෙනවා. සමහර ඇමතිවරු කියනවා, සිංහල අවුරුදු කාලෙ වෙනකොට හාල් රුපියල් 97ට දෙනවා කියලා. එතකොට මාර්තු මාසෙ මිනිස්සු කන්නෙ නැද්ද? මේව නිකං සුරංගනා කතා. අපට තේරෙන්නෙ නෑ මේ කොහේට ද ගමන් කරන්නෙ කියලා. අපටත් වැරදුණා, රැවටුණා කියන එක තමා අපට දැන් කියන්න වෙලා තියෙන්නේ. මේ අතර, සෞඛ්‍ය අමාත්‍යංශය සම්බන්ධයෙන් ද උන් වහන්සේ අදහස් පළ කළහ. “වැඩ බැරි ටාසන්ලා ටිකක් තමයි දැන් සෞඛ්‍ය දෙපාර්තමේන්තුවෙ ඉන්නෙ. අපි කීප සැරයක් අගමැති තුමාට කිව්වා. දැනුත් ඉන්නවා අගමැති තුමා. දැන් මේව කියල කියල බැරි තැන දැන් මං ඉන්නෙ බ්‍රිතාන්‍ය මහ රැජිණටවත් මේ වෙන දේවල් කියන්න වෙයි කියන සැකයක් අපට ඇති වෙලා තියෙනවා.”", "URL": "https://lankatruth.com/si/?p=112473", "Category": "පුවත්", "Parent URL": null}