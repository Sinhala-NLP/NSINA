{"Source": "Lankatruth", "Timestamp": "December 16, 2022", "Headline": "එක්සත් රාජධානියේ හෙදියන් ඓතිහාසික වැඩ වර්ජණයක", "News Content": "එක්සත් රාජධානියේ සෞඛ්‍ය සේවයේ 74 වසරක ඉතිහාසයේ පළමු වරට එංගලන්තය, වේල්සය සහ උතුරු අයර්ලන්තය පුරා විහිඳුණු වැඩ වර්ජනයක් ආරම්භ කර ඇතැයි වාර්තා වේ. වර්ජනයට සම්භන්ද හෙද සේවකයින්ගේ ප්‍රධාන ඉල්ලීම් වන්නේ වැටුප් වැඩිවීමක් සහ වෘත්තිය වඩාත් ආකර්ශනීය වන ආකාරයේ වඩා හොඳ සේවා කොන්දේසින් වන අතර මේ හේතුවෙන් පවතින දැඩි කාර්යය මන්ඩල හිඟයද විසඳීමටද උපකාරී වනු ඇතැයි ඔවුන් පවසයි. එක්සත් රාජධානියේ ඉතිහාසයේ වසර 106ට පසු විශාලතම වැඩ වර්ජනය ලෙස මෙය හඳුන්වන අතර එක්සත් රාජධානියේ විශාලතම හෙද සංගමය වන රාජකීය හෙද විද්‍යාලයේ (RCN) සාමාජිකයින් 100,000 කට අධික ප්‍රමාණයක් මෙම වැඩ වර්ජණය සඳහා සහබාගී වී ඇතැයි එරට මාධ්‍ය වාර්ථා කරයි. මේ අතර එංගලන්තයේ ප්‍රධාන හෙදිය යනුවෙන් හඳුන්වන පුද්ගලයා පවසන්නේ එංගලන්තය, වේල්සය සහ උතුරු අයර්ලන්තය පුරා හෙද හෙදියන් දස දහස් ගණනක් ක්‍රියාමාර්ග ගෙන ඇති හෙයින්, හැකි ඉක්මනින් හෙද වැඩ වර්ජනවලට විසඳුමක් දැකීමට තමන්ද කැමති බවයි.", "URL": "https://lankatruth.com/si/?p=142927", "Category": "පුවත්", "Parent URL": null}