{"Source": "Lankatruth", "Timestamp": "February 3, 2012", "Headline": "තේ කර්මාන්තයේ දරිද්‍රතාවය ඉහලට", "News Content": "ශ්‍රී ලංකාවේ තේ කර්මාන්තයේ දරිද්‍රතා මට්ටම තවමත් පවතින්නේ ඉහල අගයක බවත් ආහාර හා කෘෂි කර්ම සංවිධානයේ ජ්‍යේෂ්ඨ නිලධාරී පැට්‍රික් එවන්ස් මහතා පසුගිය දිනක පැවති සැසියකදී ප්‍රකාශ කරඇත. ආහාර හා කෘශිකර්ම සංවිධානයේ ශ්‍රී ලංකාවේ හා මාලදිවයිනේ නියෝජිත අධ්‍යක්ෂවරයෙකු වන ඒ මහතා පවසන්නේ තේ කර්මාන්තයේ යෙදෙන සංඛ්‍යාව මිලියනයකට අධික වන නිසා මේ තත්වය ශ්‍රී ලංකාවේ ආර්ථිකයට අර්බුදකාරී බලපෑමක් ඇති කරන බවයි. තවදුරටත් ඔහු ප්‍රකාශ කරන්නේ අනෙක් ක්ශ්‍රේත්‍ර වලට වඩා තේ කර්මාන්තයේ පෙන්නුම්කරන දරිද්‍රතාවය වෙනස් බැවින් එය වෙනස් කිරීම සදහා වූ ක්‍රියාවලියක් ශ්‍රී ලංකා රජයෙන් ආහාර හා කෘෂිකර්ම සංවිධානය ලෙස තමන් බලාපොරොත්තු වන බවයි. ජාතික වැවිලි කළමණාකරන ආයතනය ශ්‍රී ලංකාවේ තේ කර්මාන්තය නගා සිටුවීම සදහා මැදිහත්ව උදවු කරන බවද ඒ මහතා සදහන් කර ඇත.", "URL": "https://lankatruth.com/si/?p=1205", "Category": "පුවත්", "Parent URL": null}