{"Source": "Lankatruth", "Timestamp": "May 22, 2019", "Headline": "නේත්‍රා පරිගණක පාසලේ දෙවන ශිෂ්‍යත්ව ප්‍රදානෝත්සවය මැයි 25", "News Content": "ජනතා විමුක්ති පෙරමුණේ මන්ත්‍රී වැටුප් අරමුදලේ ප්‍රධාන අනුග්‍රහයෙන් හා හිතවතුන්ගේ ආධාර උපකාර සහිතව පවත්වාගෙන යනු ලබන නේත්‍රා පරිගණක පාසලේ පළමු ශිෂ්‍ය කණ්ඩායමට සහතික පත්‍ර ප්‍රදානය කිරීම හා දෙවන ශිෂ්‍ය කණ්ඩායමට ශිෂ්‍යත්ව ප්‍රදානය කිරීමේ මහෝත්සවය මෙම මස 25 වනදා පෙරවරු 09.00ට රිදීමාලියද්ද නේත්‍රා පරිගණක පාසලේ ගුරුදේව ශාලාවේදී සිදු කිරීමට නියමිත බව එම පාසලේ විදුහල්පති කේ.එච්.එම් දයාරත්න මහතා සඳහන් කරයි. මෙහි ප්‍රධාන ආරාධිතයන් ලෙස ඌව බින්තැන්න දෙපළාතේ ප්‍රධාන සංඝනායක ගිරාඳුරුකෝට්ටේ ශ්‍රී ධර්මෝදය මහා පිරිවෙනේ පරිවේනාධිපති, නේත්‍රා පරිගණක පාසලේ අධ්‍යක්ෂ මණ්ඩල සාමාජික ප්‍රධාන අනුශාසක රාජකීය පණ්ඩිත නාපටවෙල ශ්‍රී ධම්මානන්ද නාහිමියන්, ජනතා විමුක්ති පෙරමුණේ දේශපාලන මණ්ඩල සභික පාර්ලිමේන්තු මන්ත්‍රී සුනිල් හඳුන්නෙත්ති මහතා, නේත්‍රා පරිගණක පාසලේ ප්‍රධාන විධායක අධ්‍යක්ෂ රුහුණු විශ්වවිද්‍යාලයේ ගණිතය පිළිබඳ මහාචාර්ය ජයන්ත පස්දුන්කෝරළගේ මහතා, ඌව පළාත් සභා මන්ත්‍රී නේත්‍රා පරිගණක පාසලේ මෙහෙයුම් ප්‍රධානී ජවිපෙ මධ්‍යම කමිටු සාමාජික සමන්ත විද්‍යාරත්න මහතා, නේත්‍රා පරිගණක පාසලේ කළමනාකරණ අධ්‍යක්ෂ මහාචාර්ය ආනන්ද රුහුණුහේවා මහතා, රුහුණ විශ්වවිද්‍යාලයේ සිංහල අධ්‍යනාංශයේ අංශාධිපති මහාචාර්ය ධර්මා රාජපක්ෂ මහත්මිය, රුහුණ විශ්වවිද්‍යාලයේ රසායන විද්‍යා පිළිබඳ මහාචාර්ය ජිනසේන හේවගේ මහතා, නේත්‍රා පරිගණක පාසලේ අධ්‍යක්ෂ මණ්ඩල සාමාජික ජවිපෙ මධ්‍යම කමිටු සාමාජික සුදත් බලගල්ල මහතා ඇතුළු ආරාධිත අමුත්තන් ගණනාවක් සහභාගී වීමට නියමිත බවද විදුහල්පති කේ.එච්.එම් දයාරත්න මහතා සඳහන් කරයි.", "URL": "https://lankatruth.com/si/?p=74421", "Category": "පුවත්", "Parent URL": null}