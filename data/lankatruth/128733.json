{"Source": "Lankatruth", "Timestamp": "February 13, 2022", "Headline": "බැසිල්ගේ බදු කොල්ලයට පොලීසියත් බිලිවෙයි…", "News Content": "මුදල් ඇමති බැසිල් රාජපක්ෂ ගෙනයන බදු කොල්ලය සඳහා පොලිස් දෙපාර්තමේන්තුවට අයත් අරමුදල් කිහිපක්ද ඇතුළත්වන බව අනාවරණය වේ. මෙම අරමුදල් අතර ප්‍රමුඛ අරමුදල වී තිබෙන්නේ පොලිස් ත්‍යාග අරමුදලය. 2019 දෙසැම්බර් 31 වනවිට එම අරමුදලේ සමස්ත වටිනාකම රුපියල් කෝටි 1,369 ඉක්මවා තිබිණි. එයට වාර්ශිකව ලැබෙන ප්‍රතිලාභ කොපමණදැයි එහි සඳහන් කර නොතිබුණත් එම අරමුදලේ ප්‍රමාණය අනුව එයද බදු කොල්ලය සඳහා බිලිවන බව පැහැදිලි වී ඇත. පොලීසියට අදාල මෙම අරමුදලට අමතරව පොලිස් අනුග්‍රහ අරමුදල සහ පොලිස් සුඛවිහරණ අරමුදල යනුවෙන් රුපියල් කෝටි 2.5 ඉක්මවූ අරමුදල් දෙකක්ද පවතී. මෙම අරමුදල් 03නම එක්කර බදු අයකිරීමේ අනතුරක් ඇති බවට පොලිස් දෙපාර්තමේන්තුව තුළ බරපතල සාකච්ඡාවක් ඇති වී තිබේ.", "URL": "https://lankatruth.com/si/?p=128733", "Category": "ආර්ථික පුවත්", "Parent URL": null}