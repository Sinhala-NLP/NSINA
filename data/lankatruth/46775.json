{"Source": "Lankatruth", "Timestamp": "January 25, 2018", "Headline": "හොරු අල්ලන්න ආවට දැන් හොරු ටික ආණ්ඩුව අල්ලගෙන", "News Content": "“මේක අපි හදපු ආණ්ඩුවක්ද නැහැ. අපේ රටේ ජනතාව මහ ඡන්දෙදි කාටවත් ආණ්ඩුවක් හදන්න බලය දුන්නේ නැහැ. මොකද කළේ දෙගොල්ල එකතු වෙලා හවුල් ආණ්ඩුවක් හදා ගත්තා. හොරු ටික හරි අල්ලයි කියලා ජනතාව තුළ පොඩි හරි බලාපොරොත්තුවක් තිබුණා. හොරකම් තොගයක් තිබුණා. කට උත්තර ගත්තා. අත්ඩංගුවට ගත්තා. ඒවා අවසන් කළේ නැහැ. අන්තිමට මොකද වුණේ. ආණ්ඩුව ආවා හොරු අල්ලන්න. හොරු ටික ආණ්ඩුව අල්ල ගත්තා…” යැයි ජනතා විමුක්ති පෙරමුණේ ලේකම් ටිල්වින් සිල්වා මහතා කියා සිටියේය. වැල්ලවාය ආනපල්ලම ගම පැවති ජනතා විමුක්ති පෙරමුණේ අපේක්ෂකයන්ට සහය පළ කිරීමට සංවිධනය කර තිබූ ජන හමුවකට එක් වෙමින් ඔහු මේ බව කීවේය. එහිදී වැඩිදුරටත් අදහස් දැක්වූ ටිල්වින් සිල්වා මහතා. “ටිල්වින් සිල්වා මහතා මෙසේද කීවේය. දැන් හොරු අල්ලන්න කතා කරනවනේ. අපි කවුරුත් කියන්න ඕන නෑ පසුගිය සතියේ පාර්ලිමේන්තුවේ කතාව බැලුවනම් කවුද හොරු කියලා බලා ගන්න තිබුණා. දෙකම එකයි. දෙපැත්තෙන්ම කනවා. ඒත් ජනතාව පිළිගන්න උත්සහ කළේ නැහැ. බැඳුම්කර වාර්තාව ගැන කතා කරන්න විවාදයක් කරන්න පාර්ලිමේන්තුව රැස් කළා. හැබැයි ඒ වෙනකොට විවාදය කරන්න වාර්තාව ලැබිලා තිබුණේ නැහැ. ඒ නිසා අගමැතිතුමා විශේෂ ප්‍රකශයක් කරන්න සූදානම් වුණා. ඒකාබද්දේ කට්ටිය ටික වෙලාවක් යනකොට රනිල් හොරා කියලා කෑගහන්න පටන් ගත්තා. රනිල් මහත්තයා මොකද කළේ. එතුමා කතාව නතර කරලා මහින්ද හොරා කියලා කෑ ගහන්න අරන් දෙගොල්ල දෙගොල්ලන්ට හොරා හොරා කියලා කෑගහගන්න පටන් ගත්තා. ටික වේලාවක් යනකොට සටන් පාඨ මාරු වුණා. මහින්ද මහත්තයාගේ කට්ටිය මහබැංකු හොරා කියලා කියන්න පටන් ගත්තා. රනිල් මහත්තයාගේ කට්ටිය සුනාමි හොරා කියන්න පටන් ගත්තා. පොඩ්ඩකින් ගෝරිය මැද්දට ආවා. අතින් පයින් ගහගත්තා. තාම සමහරු බෙල්ලේ තෙල් ගාගෙන අත් කකුල් වල පැලැස්තර දාගෙන එල්ලගෙන බැඳගෙන ඉන්නවා. කවුද මේ කට්ටිය. අපේ අය ඡන්දේ දීලා සර් කියලා මන්ත්‍රීතුමා කියලා අති ගරු කියලා මැඩම් කියලා රතිඥ්ඥා පත්තු කරලා යවපු අයනේ. මොකටද යවන්නේ රට හදන්න නීතිගරුක රටක් හදන්න. යුක්තිගරුක රටක් හදන්න. මෙහෙම මැද්දට පැනලා ගහගන්න කොට රටක් හැදෙයිද හදන්න පුළුවන්ද? කවුද මේ ඔබ ඡන්දය දීලා යවපු අය දෙපැත්තෙන්ම යන කට්ටිය අපගේ බලාපොරොත්තු ඉෂ්ට කරන අය නෙවෙයි. මේකෙන් එකක් ඔප්පු වෙනවා. මෙ දෙගොල්ලොම හොරු. දෙගොල්ලොම හොරු කියා කෑ ගහගන්න කොට හොරු කියලා කියපු නැති පිරිසක් හිටියා. ඒ ජනතා විමුක්ති පෙරමුණ විතරයි. අපිට කවුරුත් ඇඟිල්ල දික් කළේ නෑ. ඇයි අපිට එහෙම කියන්න බැහැ. අපි හොරකම් කරලා තිබුණා නම් කොමිසම් දාන්නේ නැද්ද? දානවා. එෆ්.සී.අයි.ඩියෙන් කටඋත්තර ගන්න එන්නේ නැද්ද? එනවා. ඇයි එන්නෙ නැත්තේ. අපි ශත පහක් හොරකම් කරලා නැහැ. අපේ දෑත් නිදහස්. මේ රටේ වංචා දූෂණ නවත්තන්න පුළුවන් එකම දේශපාලන පක්ෂය ජනතා විමුක්ති පෙරමුණ පමණයි. වංචා දූෂණ නතර කළහොත් ගම හදන්නත් රට හදන්නත් පුළුවන්. නැත්නම් මේ වැඩේ කරන්න බැහැ. ඒ කට්ටිය කියන්නේ බොරු. හොරු අල්ලන්නේ නැහැ. පරීක්ෂණ කතන්දර බොරු. අපි වගකීමෙන් කියන්නේ. උදේ පාන්දර අණ්ඩුව මහ හොරකමට මාට්ටු වුණා. මහා බැංකු හොරකම රුපියල් මිලියන 11,145ක් හොරකම් කර ගත්තා. දැන් ඒ අයට ආත්මගරුත්වයක් නැහැ. හොරු අල්ලන්න බැහැ. සොරකම් කරන අය හොරු අල්ලන්නේ නැහැ. බොරු කරන්නේ. මහා බැංකු වාර්තාවේ තියනවා. එක්සත් ජාතික පක්ෂයේ මන්ත්‍රීවරු උදව් කරලා තියනවා. අර්ජුන් මහේන්ද්‍රන්ට කියලා මේ හොරු ඇල්ලිලත් හරියට ඒ කාලේ පොඩි දවස්වල අපි කරපු හොරා පොලිස් සෙල්ලම වගේ. ළමයි ටික දෙකට බෙදෙනවා. කට්ටියක් හොරු වෙනවා. කට්ටියක් පොලිස් වෙනවා. හොරු අල්ලනවාද නැහැ. අල්ලනවා වගේ පේනවා අල්ලන්නේ නැහැ. ඒ අයට මහන්සි වුණාම අනිත් අය හොරු වෙනවා. එකම හොරු ටික පොලිස් වෙනවා ඒ වාගේ සෙල්ලමක් තමයි මේ අය කරන්නෙත්. ඒ වගේ තමයි ජනාධිපතිතුමාගේ කඩුවේ කතාව. අපි බය වුණා. කිව්ව කීමට ජනාධිපතිතුමා කඩුවෙන් කපා ගනීවිද කියලා. බැලුවම කවුරුවත් කැපෙන්නේ නැහැ. ඒක කැපෙන්නේ නැති කඩුවක්. අපි බලාගෙන ඉන්නවා කඩුව වැනෙනකම්. කඩුව වැනෙන්නේ නැහැ. අනේ අවසානයේ කැපෙන්නේ ජනතාවගේ බෙල්ල. අපිත් පහුගිය කාලේ උදව් කරලා හොරු දෙන්නෙක් ඇල්ලුවා. මොකටද සිල් රෙදි බෙදුවට. ජනාධිපතිවරණය වෙලාවේ මිලියන 600 කින් කාන්තාවන්ට සුදු රෙදි බෙදුවා කියලා රෙදි බෙදලා ඒවා සිල් රෙදි කියලා කිව්වා. සිල් රෙදි වෙන්නේ කොහොමද සිල් ගන්න ඇන්දොත් විතරයි. සිල් රෙදි කියලා වර්ගයක් නැහැ. ඕකට නඩුවක් තිබුණා. නඩුව ඇහුවා කොළඹ මහාධිකරණයේ. නඩුව ඇහුවා නඩුව ඔප්පු වුණා. මහජන මුදල් අවභාවිතාව සම්බන්ධයෙන් දෙදෙනෙකුට දඬුවම් කළා. වසර 3ක බරපතළ වැඩ සහිතව හිරේට සහ ලක්ෂ ගානක දඩයක් එක්ක. අන්න ඒ දවස්වල තමයි හාමුදුරුවෝ පිණ්ඩපාතේ ගියේ සල්ලි එකතු කරන්න. පස්සේ ඒක නතර වුණා. ඇයි බරපතළ වැඩ ඇතිව හිරේට ගිය දෙන්නා ගෙදර ගියා. ගමේ කොල්ලෙකුට එහෙම වුණා නම් අතක් පයක් කඩලා ඇපත් නැහැ. තාම එහෙනම් හිරේ. අයි ඒ ? මේක පන්ති දෙකක්. අපිට නීතිය එක විදිහක්. ඒ අයට තව විදිහක්. ඒක නිසා අපේ රටේ මේ මහා පරිමාණ වංචා දූෂණ නවත්තන තාක්කල් අපේ රට හදන්න බැහැ. මේක අපි වෙනස් කරන්න ඕන. අපි මේක ගමෙන් පටන් ගනිමු. මේ සභවට හොරකම් නැති කණ්ඩායමක් යවමු. දේශපාලන පක්ෂ බදාගෙන ඉඳලා වැඩක් නැහැ. තෝරලා බේරලා බලලා යවන්න. ගම හදන සභාවක් අපි හදමු. අවුරුදු 70ක් මේ රට පලනය කරලා අවසන් වෙන වෙලාවේ අපේ රටේ තත්ත්වය සන්තෝෂ වෙන්න පුළුවන්ද? අපිට සන්තෝෂ වෙන්න බැහැ. අපට ආර්ථිකයක් නැහැ. අපි වැටිලා ඉන්නේ. අපට ආදායම් මාර්ග නැහැ. තිබිච්ච ආදායම් මාර්ගත් ඇහිරිලා. කොම්පනිකාරයින්ගේ වහල්ලු බවට පත් වෙලා. අපේ ඉඩම් ටික අපිට නැති වෙලා. අතේ ශත පහ නැති වෙලා. අපේ අදායම් මාර්ග නැති වෙන කොට අනෙක් පත්තෙන් වියදම වැඩි වෙලා. හාල් කිලෝව රුපියල් 100 යි. පොල් ගෙඩිය 120 යි. අධ්‍යාපන වියදම් වැඩි වෙලා. බෙහෙත් මිල වැඩි වෙලා. අපේ ජීවන් බර වැඩි වෙලා. කෂිකර්මාන්තය වැටිලා ගොවීන්ට පහසුකම් නැහැ. පොහොර සහනාධාරය නැති කළා. රටේ ජනතාවට පොහොර නැහැ කියලා දන්නේ නැති ආණ්ඩුවක්. ජනාධිපතිතුමාත් පත්තරෙන් තමයි දන්නේ රටේ පොහොර නැහැ කියලා. පොහොර ටික දෙන්න බරිනම් අස්ස්වැන්නට මිලක් නැතිනම් අපිට ජීවත් වෙන්න විධියක් නැතිනම් අලි ගහනවානම් මදුරුවෝ කනවා නම් ලංකාවට අදායම් මාර්ග ලැබෙන ක්‍රම නැත්නම් මොකද කරන්නේ. බඩු රට පටවන කර්මාන්ත තියනවාද? සුද්දා යන කාලේ අපිට පුංචි ආර්ථිකයක් හරි හදලා ගියා. අපිට කන්නත් පොල් නැහැ. ඉස්සර අපනයන භෝගයක් වුණා. පොල් දැන් ආනයන භෝගයක් බවට පත් වෙලා. ඇමති මණ්ඩලය තීරණයක් ගත්තා පිලිපීනයෙන් පොල් මද ගෙන්වන්න. පොල් ගේන්නේ පිට රටින්නම් හාල් ගේන්නේ පිට රටින්නම් එළවළු සමන්ටින් පිට රටින්නම් මෙහෙම ආණ්ඩුවක් මොකටද? සුද්දෝ මේ රටින් යන්කොට මේක ණය නැති ජාතියක්. ඒ වුණාට ගිය අවුරුද්ද වෙනකොට රුපියල් දසලක්ෂ පනස් දහසක අති විශාල ණයක් අපිට ඉතිරි වෙලා තියනවා. මේ ණය ගෙවන්න තබා පොලි‍යවත් පරම්පරා ගානකට ගෙවලා ඉවර කරන්න බැහැ. ණය ගෙවන්න බැරි නිසා විකුණනවා. ඉඩම් ටික විකුණනවා. වරාය විකුණනවා. ණය ගන්නවා. විකුණනවා හොරකම් කරනවා. අපි මෙහෙ දුක් විඳිනවා. දෙකම එකයි. මේක වෙනස් කරනන්න ඕන නැද්ද. ආර්ථිකය නැති දරුවන්ට අනගතයක් නැති රටක් මොකටද? අනෙක් පැත්තෙන් අපරාධ වැඩි වෙලා. සිය දිවි නසා ගැනීම් වැඩිවෙලා. ස්ත්‍රී දූෂණ වැඩි වෙලා. හොරකම් වැඩි වෙලා. රථ වාහන අනතුරු වැඩි වෙලා මැරෙනවා. මැරෙනවා කෙළවරක් නැහැ. ඉස්සරනම් කිවුවේ ඉන්දියන් සාගරයේ මුතු ඇටය පෙරදිග ධාන්‍යාගාරය කියලා. ධර්මද්වීපය කියලා මේ තත්ත්වය අපිට හොඳද. ආඩම්බරද. මේක වෙනස් කරන්න ඕන නැද්ද. දැන් අපේ රටේ මත්ද්‍රව්‍ය වැඩිවෙලා. කුඩු වැඩි වෙලා. පාසල් ළඟත් කුඩු විකුණනවා. ගොවියාට පොහොර නැති වුණාට කුඩු හිඟ නැහැ. කුඩු සපයනවා. ගංජත් එහෙමයි. මෙහෙ නැත්තන් කේරළෙන් හරි ගෙනෙයි. මේක නේද ඇත්ත? මේක වෙනස් කරන්න ඕන අපි නෙවෙයි ද. අපි දරුවෝ හැදුවට වැඩක් නැහැ. උන්ට හොඳ රටක් හදන්න ඕන නැත්තන්. අද ළමයි ඉස්කෝලෙට යනවා අම්මත් ඉස්කෝලය ළඟට වෙලා ඉන්නවා ඇයි විශ්වාසයක් නැහැ. ඒකට අපි කාටත් වහ්ගකීම තියනවා. සම්පත් හැකියාව තියනවා. රට හදන්න ආණ්ඩුවක් හදන්න ඕන. ආදායම් මාර්ග හදන්න පුළුවන් ආණ්ඩුවක් හදන්න ඕන.මේ ප්‍රාදේශීය සභා ඡන්දෙදි ඒ වෙනස කරන්න සීනුව දිනවන්න. මේ ඡන්දේ මේ ගමන වෙනස් කරන ඡන්දයක් බවට පත් කර ගන්න.” මෙම ජනතා හමුව අමතා ඌව පලාත් සභා මන්ත්‍රී ආර්.එම්. ජයවර්ධන මහතා ඇතුළු අපේක්ෂකයින් රැසක් අදහස් දැලක්වූහ.", "URL": "https://lankatruth.com/si/?p=46775", "Category": "පුවත්", "Parent URL": null}