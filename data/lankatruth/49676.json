{"Source": "Lankatruth", "Timestamp": "March 27, 2018", "Headline": "ගෝඨා පිලිබද නියෝගය ලබා දීම 5 වෙනිදා", "News Content": "පොදු දේපල පනත යටතේ හිටපු ආරක්ෂක ලේකම් ගෝඨාභය රාජපක්ෂ මහතාට එරෙහිව නීතිමය පියවර ගැනීම වළක්වාලමින් පනවා තිබෙන තහනම් නියෝගය ඉවත් කරන්නේද නැද්ද යන්න පිළිබඳ නියෝගය ලබන 05 වනදා ප්‍රකාශ කරන බව අභියාචනාධිකරණය නියම කළේය.හිටපු ආරක්ෂක ලේකම්වරයා විසින් ගොනුකර තිබූ පෙත්සමක් අද(27) අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල හමුවේ කැඳවීමෙන් පසුව කරුණු සළකා බැලීමෙන් අනතුරුවයි මෙම නියෝගය ප්‍රකාශයට පත් කෙරුණේ මෙම අතුරු නියෝගය නිකුත් කර ඇත්තේ ඒක පාර්ශවීය ලෙස කරුණු සලකා බැලීමෙන් පමණක් යැයි නීතිපති ඉදිරිපත් කළ අතර අද (27) එම පෙත්සම කැඳවූ අවස්ථාවේදී අභියාචනාධිකරණය මෙම දැනුම් දීම කළේය. නීතිපති වෙනුවෙන් නියෝජ්‍ය සොලිසිටර් ජනරාල් විරාජ් දයාරත්න මහතා පෙත්සමට අදාළව එම අතුරු නියෝගය දික් කිරීම ගැන තමන් දැඩි විරුද්ධත්වය පල කරන බවද කීය. එම කරුණු සලකා බැලු අභියාචනාධිකරණය හිටපු ආරක්ෂක ලේකම් ගෝඨාභය රාජපක්ෂ මහතාට එරෙහිව පොදු දේපල පනත යටතේ පියවර ගැනීම වලක්වාලමින් නිකුත් කළ අතුරැ නියෝගය අප්‍රේල් 06 දක්වා දීර්ඝ කිරීමට අභියාචනාධිකරණය තීන්දු කළ අතර එම අතුරු නියෝගය පිළිබඳ තීන්දුව අප්‍රෙල් 05 වැනිදාට කල් තැබිණි.", "URL": "https://lankatruth.com/si/?p=49676", "Category": "පුවත්", "Parent URL": null}