{"Source": "Lankatruth", "Timestamp": "August 18, 2020", "Headline": "නොරොච්චෝලෙත් බිඳ වැටෙයි…", "News Content": "මේ වනවිට නොරොච්චෝලේ ලක් විජය විදුලි බලාගාරයද බිඳ වැටී ඇතැයි වාර්තා වේ. ඊයේ (17) කෙරවරපිටිය බලාගාරයේ ඇතිවූ බිඳ වැටීමක් හේතුවෙන් රටපුරා විඳිලිය බැඳවැටුනු අතර මේ වනවිට ලක් විජය විදුලි බලාගාරයේ ඇතිවී තිබෙන තත්වය අනුව දිවයිනේ විවිධ ප්‍රදේශවලට විටින් විට විදුලිය විසන්දිවීම් සිදුවිය හැකි බව විදුලි බල මණ්ඩලය පවසයි. නොරොච්චෝලේ ලක් විජය විදුලි බලාගාරයද බිඳ වැටීම යතාතත්වයට පත්කරගැනිමට දින හතරක් පමණ ගතවනු ඇතැයිද විදුලි බල මණ්ඩලයේ මාධ්‍ය ප්‍රකාශක සුලක්ෂණ ජයවර්ධන මහතා අනාවරය කරයි. නොරොච්චෝලේ ලක් විජය විදුලි බලාගාරයේ විදුලි සැපයුම මෙලස බිඳවැටීමට හේතුව ඊයේ (17) කෙරවරපිටිය බලාගාරයේ ඇතිවූ බිඳ වැටීම බවත් යලි සිසිලන පද්ධතියට ජලය පුරවා යථා තත්වයට පත් කළ යුතුව ඇති බවත් ඒ මහතා වැඩිදුරටත් අනාවරණය කරයි. නව රාජපක්ෂ ආණ්ඩුවේ විදුලිබල අමාත්‍ය ඩලස් අලහප්පෙරුම මහතාත් බලශක්ති අමාත්‍ය උදය ප්‍රභාත් ගම්මන්පිල මහතාත් වැඩ බාරගනු ලැබූවේ ඊයේ (17) දිනයේ ය.", "URL": "https://lankatruth.com/si/?p=95773", "Category": "පුවත්", "Parent URL": null}