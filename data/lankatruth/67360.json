{"Source": "Lankatruth", "Timestamp": "February 1, 2019", "Headline": "ඛණිජතෙල් සංස්ථා පරිශ්‍රයේ ගැටුම සම්බන්ධව නීතිපති උපදෙස් පතයි", "News Content": "පසුගිය ඔක්තෝබර් 28 වැනිදා දෙමටගොඩ ඛණිජතෙල් සංස්ථා පරිශ්‍රයේ ඇතිවූ ගැටුම්කාරී සිද්ධිය සම්බන්ධ පැමිණිල්ල අද(01) කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවූ අතර සිද්ධිය සම්බන්ධ ඉදිරි ක්‍රියාමාර්ග සඳහා නීතිපති උපදෙස් ඉල්ලා ඇතිබව කොළඹ අපාරාධ කොට්ඨාසය අධිකරණයට දැනුම් දුන්නේය. ඛණිජතෙල් සංස්ථා පරිශ්‍රයේ පිවිසුම් ශාලාව තුළදී අමාත්‍ය අර්ජුන රණතුංග මහතා විසින් තමන්ට පහරදුන් බවට කොළඹ නාගරික මන්ත්‍රී කුලතිස්ස ගීගණගේ මහතා විසින් පැමිණිල්ල ගොනුකර තිබේ. ඔක්තෝබර් 26 වැනිදා සිදුවූ දේශපාලන කුමන්ත්‍රණය හේතුවෙන් දෙපිරිස අතර මෙම ගැටුම නිර්මාණය වූ අතර එහිදී සිදුවූ වෙඩි තැබීමකින් පුද්ගලයෙකුට ජීවිතයෙන් වන්දි ගෙවීමට ද සිදුවිය.", "URL": "https://lankatruth.com/si/?p=67360", "Category": "පුවත්", "Parent URL": null}