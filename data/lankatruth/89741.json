{"Source": "Lankatruth", "Timestamp": "February 13, 2020", "Headline": "ජනපති නියෝගයෙන් මේ එන්නේ MCC කසකරුවෝ ද?", "News Content": "මෙරට සියලු ඉඩම් ඒකක කඩිනමින් මිණුම් කර අවසන් කරන ලෙස ජනාධිපති ගෝඨාභය රාජපක්ෂ මහතා පසුගිය 10 වනදා පස්වරුවේ ජනාධිපති කාර්යාලයේ පැවති සාකච්ඡාවකදි ඉඩම් අමාත්‍යංශයේ නිළධාරින්ට දැනුම් දී ඇති අතර එහිදි ගෝඨාභය රාජපක්ෂ ජනාධිපතිවරයා ඉඩම් අමාත්‍යාංශ නිළධාරීන්ට නියෝග කර ඇති කරුණු සහ මිලේනියම් චැලේන්ජ් කෝපරේෂන් ගිවිසුමේ ඉඩම් පිළිබඳ කොන්දේසි අතර සමානකමක් දක්නට ලැබේ. එම සාකච්ඡාවේදී ජනාධිපති ගෝඨාභය රාජපක්ෂ මහතා ඉඩම් අමාත්‍යාංශ නිළධාරීන්ද නියෝග කර ඇත්තේ හඳුනාගෙන ඇති සමස්ත ඉඩම් ඒකක මිලියන 14ක සංඛ්‍යාවෙන් ගත වූ විසි වසරක කාලයේ දී මිණුම් කර ඇත්තේ 10%ක ප්‍රමාණයක් බැවින් මෙතරම් විශාල කාලයක් ගත නොකර ඉතිරි 90% කඩිනමින් මිණුම් කර අවසන් කරන ලෙස ය. ඊට අවශ්‍ය පහසුකම් කඩිනමින් සපුරාදිමට පියවර ගන්නා බව ද මෙහිදී ජනාධිපතිවරයා ප්‍රකාශ කර ඇත. නිසි මිණුම්කරණයෙන් පසු සියලු ඉඩම් ඒකක සඳහා හිමිකම් සහතික පත්‍ර ලබාදීමට පියවර ගන්නා ලෙස ජනාධිපතිවරයා ඉඩම් අමාත්‍යංශයේ නිලධාරින්ට දැනුම් දී තිබේ. හවුල්, ආරවුල් සහ මායිම් නැති ඉඩම් මේ යටතේ නිරවුල් කෙරෙන බවත් මේ සඳහා නවීන මැණුම් උපකරණ, ඩ්‍රෝන කැමරා ඇතුළු තාක්ෂණික ක්‍රමවේදයන් උපයෝගි කර ගන්නා ලෙසත් ජනාධිපතිවරයා උපදෙස් දීඇත. මෙම මැනුම් කටයුතු අවසානයේ සියලු මිණුම් එකම දත්ත පද්ධතියක් යටතට ගෙන ඕනෑම අයෙකුට තොරතුරු ලබාගත හැකි පරිදි සකස් කිරීමේ අවශ්‍යයතාවයද ජනාධිපතිවරයා මෙහිදී අවධාරණය කරතිබේ. මිනින්දෝරු දෙපාර්තමේන්තුවේ මානව සම්පත් හිඟය මත මෙම මිණුම් කටයුතු පමාවීම වලක්වාගැනීම සඳහා අලුතින් බඳවා ගන්නා උපාධිධාරින් යොදා ගැනීමටද මෙහිදී සාකච්ඡා කර ඇත. පසුගිය මැතිවරණ සමයේ ගෝඨාභය රාජපක්ෂ මහතාගේ ජයග්‍රහණය වෙනුවෙන් මෙම මිලේනියම් චැලේන්ජ් ගිවිසුමට එරෙහිව කතා කළ සියලුම දෙනා සඳහන් කළ පරිදි මෙම ගිවිසුම මගින් මෙරට ඉඩම් මිණුම් කටයුතු කර දත්ත පද්ධතියක් සකස් කිරීමටත් ඉඩම් නිරවුල් කර ඉඩමට සහ ඉඩමේ හිමිකරුවාට ඔප්පුවක් වෙනුවට අංකයක් සහිත සහතික පත්‍රයක් ලබාදීමටත් යෝජනා වී තිබෙිණි. එකල ඩ්‍රෝන යානා යොදාගෙන සිදුකළ වෙනත් පටිගතකිරීම් පවා ඉඩම් මිණුම් කරනය බව හඟවමින් රට තුළ විශාල උද්ඝෝෂණයක් ගෙනයාමට ගෝඨාභය රාජපක්ෂ මහතාට හිතවත් බොහෝ පිරිස් කටයුතු කළ නමුත් එම මිලේනියම් චැලේන්ජ් ගිවිසුමේ කරුණු එම ගිවිසුම අත්සන් කිරීමටත් පෙරම ගෝඨාභය රාජපක්ෂ ජනාධිපතිවරයාගේ නියෝගයෙන්ම ක්‍රියාත්මක වෙමින් තිබීම දැඩි විමතියට කරුණකි. ජනාධිපති ගෝඨාභය රාජපක්ෂ මහතා සමග පසුගිය 10 වනදා පස්වරුවේ ජනාධිති කාර්යාලයේ පැවති, මිලේනියම් චැලේන්ජ් කෝපරේෂන් ගිවිසු කොන්දේසිවලට සමාන උක්ත තීරණ ගත් සාකච්ඡාව සඳහා ජනාධිපති ලේකම් ආචාර්ය පී.බී. ජයසුන්දර, ඉඩම් අමාත්‍යංශයේ ලේකම් ආර්.ඒ.ඒ.කේ. රණවක, මැනුම්පති එස්.ඩී.පී.ජේ. දම්පේගම යන මහත්වරුන් ඇතුළු නිලධාරිහූ සාකච්ඡාවට එක්ව සිටියහ. මූලාශ දිණමින", "URL": "https://lankatruth.com/si/?p=89741", "Category": "පුවත්", "Parent URL": null}