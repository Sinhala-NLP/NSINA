{"Source": "Lankatruth", "Timestamp": "August 1, 2020", "Headline": "ඡන්දයෙන් පසු පිල්ලෙයාන්ටත් ඇමතිකමක්…", "News Content": "ඉදිරි මහ මැතිවරණයෙන් පසු දැනට රක්ෂිත බන්ධනාගාරගතව සිටින පිල්ලෙයාන් හෙවත් සිවනේසතුරෙයි චන්ද්‍රකාන්තන් හට ඇමැති ධුරයක් ලබා දීමට අගමැති මහින්ද රාජපක්ෂ මහතා පොරොන්දු වී ඇතැයි ඊයේ (31) ඩේලිමිරර් පුවත්පත වාර්තා කර තිබිණි. හිටපු දෙමළ ජාතික සන්ධාන මන්ත්‍රී ජෝශප් පරරාජසිංහම් ඝාතනය සම්බන්ධයෙන් දැනට රක්ෂිත බන්ධාගාර ගතව සිටින පිල්ලෙයාන් මැතිවරණය ජයග්‍රහණය කර ඇප ලැබී හිරෙන් නිදහස් වූ පසු මෙලෙස ඇමති ධුරයක් ලබා දීමට අග්‍රමාත්‍ය මහින්ද රාජපක්ෂ මහතා එකඟවී ඇතැයි ඔහුගේ සමීපතමෙකුගේ තොරතුරු මත පුවත්පත වාර්තා කර ඇත. පිල්ලෙයාන් සඳහන් කර ඇත්තේ ස්ථිර වශයෙන් ම තමන්ට ඇමති ධූරයක් ලබා දෙන බවට පොදුජන පෙරමුණ වෙනුවෙන් මහින්ද රාජපක්ෂ මහතා පොරොන්දු වී ඇති බව ය. අගමැති මහින්ද රාජපක්ෂ මහතා මේ වනවිට සිරගතවී සිටින පිල්ලෙයාන් බැලීම සදහා පසුගියදා ගිය අතර කරුණා අම්මාන් සහ පිල්ලෙයාන් යන දෙදෙනාම මෙවර මහ මැතිවරණයට වෙනම තරග කරයි. පිල්ලෙයාන් මහජන විමුක්ති කොටි හෙවත් ටී.එම්වී.පී පක්ෂයෙන් නැගෙනහිර පළාත නියෝජනය කරමින් මැතිවරණයට තරඟ කිරීමට නාමයෝජනා බාරදී ඇත.", "URL": "https://lankatruth.com/si/?p=95369", "Category": "පුවත්", "Parent URL": null}