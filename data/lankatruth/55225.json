{"Source": "Lankatruth", "Timestamp": "June 26, 2018", "Headline": "අරනායක ප්‍රා. සභාපතිගේ හොර දැව තොගයක් අත්අඩංගුවට", "News Content": "එක්සත් ජාතික පක්සයට බලය හිමි අරනායක ප්‍රාදේශීය සභාවේ සභාපති නිහාල් සෙනෙවිරත්න මහතාට අයත් නීතිවිරෝධී දැව තොගයක් කොට්ඨාෂ දූෂණ මර්ධන ඒකකය මගින් අත්අඩංගුවට ගෙන තිබේ. අරනායක දෙබත්ගම කුමාරපුර ප්‍රදේශයේදී මෙම දැව තොගය අත්අඩංගුවට ගෙන ඇති අතර මෙහි තිබී ඇත්තේ කොස් දැව තොගයකි. දැව තොගය බේරාගැනීමට තම දේශපාලන බලයද උපයෝගී කරගනිමින් එම සභාපතිවරයා පොලිස් නිලධාරීන්ට යම් බලපෑමක් කිරීමට උත්සාහ දරා ඇතත් පොලිස් නිලධාරීන් අදාළ දැව තොගය, දැව ප්‍රවාහනය කළ රථය සහ රියදුරා අධිකරණයට ඉදිරිපත් කිරීමට තීරණය කර ඇත.", "URL": "https://lankatruth.com/si/?p=55225", "Category": "පුවත්", "Parent URL": null}