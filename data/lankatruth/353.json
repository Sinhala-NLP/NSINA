{"Source": "Lankatruth", "Timestamp": "November 25, 2011", "Headline": "අයවැයට එරෙහි ජවිපෙ විරෝධතා ඉදිරියට", "News Content": "පසුගිය ජනාධිපතිවරණයේදී මහින්ද රාජපක්ෂ මහතා රාජ්‍ය සේවකයන්ට පොරොන්දු වූ රුපියල් 2,500 වැටුප් වැඩිවීම හෝලබාදීමට අසමත්ව හැම අතින්ම ජනතාව මත බර පැටවූ 2012 අයවැයට එරෙහි විරෝධතා ව්‍යාපාරයක් ජනතා විමුක්ති පෙරමුණ විසින් ආරම්භ ‍කර තිබේ. එම පක්ෂයේ ප්‍රධාන ලේකම් ටිල්වින් සිල්වා මහතා මේ බව පැවසූවේ අද (25) උදේ කොළඹ කොටුව දුම්රියපොළ ඉදිරිපටදී ජනතාවදැනුවත්කිරීමේ අත්පත්‍රිකා බෙදීමට එක් වෙමිනි. ”පවතින ජීවන වියදම් දැඩි අර්බදයට මුහුණ දීමටනම් අවම වශයෙන්රාජ්‍ය සේවක වැටුප රුපියල් 10000 කින්ද පෞද්ගලික අංශයේ සේවක වැටුප් 40% කින් වැඩිකළ යුතු යැයි අපි ආණ්ඩුවටබලකරනවා. 2011 අයවැයෙන් දුන් පොරොන්දු කිසිවක් ඉටු නොකළ ආණ්ඩුව 2012 අයවැයෙන් ජනතාවට සිහින ලබාදීතිබෙනවා. ආණ්ඩුවේ බොරු කයිවාරුවලට ජනතාවගේ ප්‍රශ්න විසදන්න බැහැ” යනුවෙන් ඒ මහතා පැවසීය. පවතින තත්වයට එරෙහිව රටපුරා ජනතාව දැනුවත් කරමින් ආණ්ඩුවට විරෝධය දක්වන බව පැවසීය. පවතින මෙම තත්වයහමුවේ නව ලිබරල්වාදී ආර්ථිකයට ජනතාවගේ කිසිම ප්‍රශ්නයක් විසදිය නොහැකි බවත් එපමණක් නොව දිනෙන් දිනම රට මතවිශාල ණය බරක් පටවමින් රටත් ජනතාවත් බියකරු අගාධයකට ඇදදමා ඇති බව අවධාරණය කළේය. මෙම අනතුරෙන්ගැලවීමටනම් පවතින ධනවාදී ආර්ථික රටාව වෙනස් කර සමාජවාදී ආර්ථිකයක් ඇතිකළ යුතු බවද ඒ සදහා තම පක්ෂය සමගඅත්වැල් බැදගැන්නා ලෙස මහජනතාවට විවෘත ආරාධනයක් කරන බව ජවිපෙ ලේකම්වරයා පැවසීය. රට පුරා පැවැත්වෙනජනතාවාදී උද්ඝෝෂණ සහ දැනුවත්කිරීම්වලට සහභාගී වී පවතින අනතුර ගැඹුරින් තේරුම්ගන්නා ලෙසද ඔහු ජනතාවගෙන් ඉල්ලීමක්කළේය.", "URL": "https://lankatruth.com/si/?p=353", "Category": "පුවත්", "Parent URL": null}