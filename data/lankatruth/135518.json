{"Source": "Lankatruth", "Timestamp": "June 13, 2022", "Headline": "ඉන්දියාවේ යූරියා ලංකාවේ ප්‍රමිතියට පටහැනියි… කැබිනට් සන්දේශයෙන් හෙළිවෙයි…", "News Content": "මෙම වසරේ (2022) යල සහ මහ කන්දන සඳහා ඉන්දීය රේඛීය ණය ක්‍රමය යටගත් මෙරටට ගෙන්වීමට සූදානම්වන යූරියා පොහොර මෙට්‍රික්ටොන් 65,000ක ප්‍රමාණය මෙරට පිළිගත් SLS 618: 2014 ප්‍රමිතියෙන් යුක්ත පොහොර නොවන බව අනාවරණය වේ. මේ බව අනාවරණය වන්නේ එම පොහොර ගෙන්වීම සඳහා කැබිනට් මණ්ඩලයට ඉදිරිපත් කරන අමාත්‍ මණ්ඩල සාංදේශයේ ‍1.3 වන්තියෙනි. එහි සඳහන් වන්නේ, “1.3. මෙම යූරියා ඉන්දදියානු රජය විසන් ඉන්දියාව සඳහා ප්‍රසම්පාදනය කළ පෛාහොර වන අතර ඒ සඳහා යොදාගෙන ඇත්තේ යූරියා සඳහා වන ඉන්දියානු ප්‍රමිතීන් වේ. එම ප්‍රමිතීන් ශ්‍රී ලංකාවේ යූරියා සඳහා ප්‍රමිතිය වන SLS 618: 2014හි පහත පරාමිතීන් අනුව වෙනස් වේ. SLS 618: 2014 ප්‍රමිතිය අනුව බයියුරේට් (Biuret) ප්‍රතිශතය -1ඉන්දියානු ප්‍රමිතිය අනුව බයියුරේට් (Biuret) ප්‍රතිශතය -1.5″ යනුවෙනි. ඒ අනුව ඉන්දියාවේ ප්‍රමිතිය මත මෙම යූරියා භාවිත කිරීම සුදුසු වන්නේ බඩඉරිඟවලට සහ වි වගාවලට පමණක් වන බව කැබිනට් මණ්ඩලයේ සඳහන් වුවද එම යූරියා පැල ගොයම් කාලයේ යොදනු ලැබූවහොත් ගොයම් මූල පද්ධතිය කුණුවී යා හැකි බව කෘෂි විද්‍යාඥයෝ පෙන්වා දෙති.", "URL": "https://lankatruth.com/si/?p=135518", "Category": "පුවත්", "Parent URL": null}