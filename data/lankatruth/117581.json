{"Source": "Lankatruth", "Timestamp": "June 3, 2021", "Headline": "කාලගුණය අයහපත්… කළුතරට අධික වැසි…", "News Content": "නිරිතදිග මෝසම සක්‍රීයව පැවතීම හේතුවෙන් අද (03) දිවයිනේ බස්නාහිර, සබරගමුව, වයඹ සහ මධ්‍යම පළාත්වල ඇතැම් ස්ථානවලට මිලිමීටර 150ක පමණ ඉතා තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. අද පෙරවරුවෙන් අවසන් වූ ගතවු පැය 24ක කාලය තුළ වැඩිම වර්ෂාපතනයක් වාර්තා වී තිබුණේ කළුතර දිස්ත්‍රික්කයේ ඉංගිරිය ප්‍රදේශයෙනි. ඒ මිලිමීටර් 215ක් ලෙසය. කළුතර දිස්ත්‍රික්කයට ඇද හැලෙන අධික වැසි හේතුවෙන් කුකුලේ ගඟ බුලත්සිංහල ප්‍රදේශයෙන් පිටාර ගැලීමට ලක්ව තිබේ. මේ හේතුවෙන් බුලත්සිංහල – මෝල්කාව ප්‍රධාන මාර්ගය ස්ථාන තුනකින් ජලයෙන් යටවී තිබේ. අත්තනගලු ඔය, කැලණි ගඟ, කළු ගඟ, ගිං ගඟ, නිල්වලා ගඟ ආශ්‍රිත පහත්බිම්වල වෙසෙන ජනතාව ගංවතුර තත්වයන් පිළිබඳ දැඩි අවධානයෙන් පසුවිය යුතු බවද ආපදා කළමනාකරණ මධ්‍යස්ථානය පවසයි.", "URL": "https://lankatruth.com/si/?p=117581", "Category": "පුවත්", "Parent URL": null}