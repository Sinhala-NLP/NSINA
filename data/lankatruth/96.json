{"Source": "Lankatruth", "Timestamp": "October 25, 2011", "Headline": "පරාක්‍රම සමූද්‍රය හාල් මෝලට බිලි !", "News Content": "මේ ඡායාරූපයෙන් දැක්වෙන්නේ සෞඛ්‍ය ඇමති ‍මෛත්‍රීපාල සිරිසේනගේ සොහොයුරු ඩඩ්ලි සිරිසේනට අයත් පරාක්‍රම සමුද්‍රයේ ඉදිකර තිබෙන විශාල සහල් මෝලයි. මේ දිනවල පවතින දරුණු නියගය නිසා වැවේ ජල මට්ටම ඉතා පහතට වැටී ඇති අතර ඩඩ්ලි සිරිසේන සහල් මෝල තවදුරටත් පුලුල් කරමින් ඇත. මොහුට අයත් සුදු අරලිය හෝටලය ඉදිකර තිබෙන්නේද මෙම වැව් තාවුල්ලේමය. වැසි සමයේදී සමුද්‍රය පිරීයාමෙන් හෝටලයට ජලය ගාලා ඒම වැලැක්වීමේ පියවරක් වශයෙන් වැව් ජලය පිටකිරීමේ කුමන්ත්‍රන කාරී ක්‍රියාවක්ද පවතී.මේ තත්වය තුල සහල් මෝල පුළුල් කිරීමෙන් වැවේ ජලය තවත් පත් මට්ටමකට අඩු කරනු ඇත. එමෙන්ම මහින්ද රාජපක්ෂ ආණ්ඩුව විදේශ සංචාරකයන් ලක්ෂ 25 ක් ගෙන්වා ගැනීමට සී ප්ලේන් ව්‍යාපෘතිය දියත්කිරීමට යොදා ගන්නා මහ වැව් 22 අතරට පරාක්‍රම සමුද්‍රය ද එක්කර අවසන්ය. එම ව්‍යාපෘතිය පවත්වාගෙන යාමට නම් මෙම වැව්වල ජලය ගොවිතැන් කටයුතු වලට මුදා නොහැර යම් ස්ථාවර මට්ටමක පවත්වාගෙන යාමටද සැලසුම්කර ඇත. රාජපක්ෂ ආණ්ඩුවේ මෙවැනි විවිධ ව්‍යාපෘති නිසා වැව් ජලය ගොවි ජනතාවට අහිමිකරමින් තිබේ.", "URL": "https://lankatruth.com/si/?p=96", "Category": "පුවත්", "Parent URL": null}