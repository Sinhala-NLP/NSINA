{"Source": "Lankatruth", "Timestamp": "December 6, 2021", "Headline": "ණය අර්බුදයට විසඳුම් නොලැබුණොත් විශාල පිපිරීමක් – IMF !", "News Content": "දෙසැම්බර් 2 වනදා අන්තර් ජාතික මුල්‍ය අරමුදලේ (IMF) අධ්‍යක්ෂිකා KRISTALINA GEORGIEVA ලෝකයේ රටවල් 60ක ආර්ථිකය සැලකිල්ලට ගනිමින් ප්‍රකාශ කරනුයේ G20 කණ්ඩායම ණය ගෙවීම සඳහා යම් සහනදායි ක්‍රියා පටිපාටියක් අනුගමනය නොකළහොත් එම රටවල් ආර්ථික හා දේශපාලන වශයෙන් බරපතළ අර්බුදයට යනු ඇතැයි බවයි. එම රටවල් අතුරින් ඉතියෝපියාව, සැම්බියාව, ඇෆ්ගනිස්ථානය, ලෙබනනය හා චැඩ් රාජ්‍යයයන්හි ආර්ථික අර්බුදය උග්‍ර වී ඇති බවත් මෙම වසර අවසානය දක්වා ණය ගෙවීමට ලබා දුන් සහන කාලය දිර්ඝ කරන ලෙස මුල්‍ය ආයතනය ලොව සියළුම මුල්‍ය ආයතන වලින් ඉල්ලා සිටි. කොරෝනා වසංගතය හේතුවෙන් ඇතිවූ ආර්ථික අවපාතය හේතුවෙන් අන්තර් ජාතික මුල්‍ය අරමුදලේ (IMF) මැදිහත් වීමෙන් G20 රටවල් කණ්ඩායම සමග කරන ලද සාකච්ඡාවල ප්‍රථිඵලයක් ලෙස ණය ගෙවීම සඳහා ලබා දුන් සහන කාලය (DSSI) මෙම වසරේ දෙසැම්බර් මාසය අවසානයේදී අවසාන වේ. ණය ගෙවීම සඳහා සහන කාලයක් හෝ ණය අහෝසි කරලීම සඳහා මේ වන විට නව සාකච්ඡාවටයක් ආරම්හ කර ඇති බව ඔවුන් පවසයි. නමුත් මුල්‍ය අරමුදල පවසනුයේ චීන පුද්ගලික බැංකු හා ජාත්‍යන්තර ණය ලබා දෙන පුද්ගලික මුල්‍ය ආයතන මෙම උත්සාහයට තම විරෝධය පා ඇති බවයි. එහිදී පුද්ගලික මුල්‍ය ආයතන පවසනුයේ ඔවුන් අතර අදාල යෝජනාවට ඒකඟතාවයකට පැමිණීමට ඇති නොහැකියාව හේතුවෙන් මෙම තත්වය උද්ගත වී ඇති බවයි. මෙම සියළුම මුල්‍ය ආයතන අතරින් බහුතරයක් ස්වාධීන පුද්ගලික ආයතන වන අතර ඒවා සම්ප්‍රදායික ලෝක බැංකුව, මුල්‍ය අරමුදල නියෝජනය නොකිරීම මත ණය අහෝසිකිරීම හෝ සහන කාලයක් ලබා දීම සම්බන්ධයෙන් තීරණයක් ගැනීම දුෂ්කර වී ඇත. කෙසේ වෙතත් මුල්‍ය අරමුදලේ අධ්‍යක්ෂිකාව මේ වන විට ආර්ථික අර්බුදයෙන් දැඩි ලෙස පීඩා විඳින රටවල් 60 සම්බන්ධයෙන් ප්‍රකාශයක් කිරීමට හෝ ලැයිස්තුවක් ඉදිරිපත් කිරීමෙන් වැලකී සිටියාය. ලෝකයේ රටවල් අතරින් 60%ක ආර්ථිකය බරපතළ අර්බුදයක පවතින බව පමණක් මෙහිදී පෙන්වා දෙනු ලැබීය. 2015 දී මෙම තත්වය පැවතියේ 30% ක් පමණක් බවද කොරෝනා නව ප්‍රබේදය හේතුවෙන් අදාල රටවල ආර්ථිකයන් යලි අර්බුදයට ගොස් ඇත. එසේම ඇය අවධාරණය කරනුයේ කොරෝනා නව ප්‍රබේදය වන omicron හේතුවෙන් ලෝක ආර්ථික වර්ධන වේගය සම්බන්ධයෙන් නිකුත් කිරීමට නියමිතව තිබු වාර්තාවද ප්‍රමාද කිරීමට තීරණය කල බවයි. නමුත් 2022 වසර සඳහා ලෝක ආර්ථික වේගය 4.09% ලෙස පෙන්වා දේ. ලෝක සෞඛ්‍ය සංවිධානය පවසනුයේ කොරෝනා omicron ප්‍රභේදය හේතුවෙන් කිසිදු මරණයක් මේ දක්වා වාර්තා වී නොමැති බවත්ය. ආර්ථිකය යලි සක්‍රීය කිරීම සඳහා එන්නත්කරණය වේගවත් කල යුතු බවත් ඒ සඳහා ලෝක බහු ජාතික ඖෂධ සමාගම් නම්‍යශීලි වී ඒ සඳහා ඍජු හා අවංක මැදිහත් වීමක් සිදුකල යුතු බවත් අවධාරණය කර ඇත.", "URL": "https://lankatruth.com/si/?p=126678", "Category": "ආර්ථික පුවත්", "Parent URL": null}