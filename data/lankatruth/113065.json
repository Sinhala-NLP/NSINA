{"Source": "Lankatruth", "Timestamp": "March 17, 2021", "Headline": "අසාද් සාලිගේ මෝටර් රථයෙන් විදෙස් රටක ගිනි අවියක්", "News Content": "අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන සිටින හිටපු ආණ්ඩුකාර අසාද් සාලිගේ මෝටර් රථයේ තිබී විදේශ රටක නිෂ්පාදිත පිස්තෝලයක් සහ උණ්ඩ කීපයක් සොයාගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසයි. අසාද් සාලි ඊයේ (16) කොල්ලුපිටිය ප්‍රදේශයේදී අපරාධ පරීක්ෂණ දෙපාර්තමේන්තුව අත්අඩංගුවට ගත් අතර ඔහුගේ මෝටර් රථය පොලිස් භාරයට ගෙන පරික්ෂා කිරීමේදී එහි තිබී මෙම ගිනි අවි සහ උණ්ඩ සොයාගත් බවද පොලිස් මාධ්‍ය ප්‍රකාශකවරයා සඳහන් කරයි. අත්අඩංගුවට ගනු ලැබූ අසාත් සාලි තස්තවාදය වැළැක්වීමේ පනත ප්‍රකාරව අපරාධ පරීක්ෂණ දෙපාර්තමේන්තුව තුළ තුළ රඳවා තබාගෙන මේ වනවිට ප්‍රශ්න කරමින් සිටින බවද පොලිස් මාධ්‍ය ප්‍රකාශකවරයා පවසීය.", "URL": "https://lankatruth.com/si/?p=113065", "Category": "පුවත්", "Parent URL": null}