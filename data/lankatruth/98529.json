{"Source": "Lankatruth", "Timestamp": "October 26, 2020", "Headline": "හම්බන්තොට වරායට හා නගරයට ඇතුළුවීම සීමාකරයි", "News Content": "මේ වනවිට රට තුළ උද්ගතව ඇති කොවිඩ් – 19 වසංගත තත්වය හේතුවෙන් හම්බන්තොට ධීවර වරායට සහ නගරයට ඇතුළුවීමේ සීමා පනවා තිබේ. හම්බන්තොට ධීවර වරායේ ධීවරයින් දෙදෙනෙකුට කොවිඩ් – 19 වෛරසය ආසාදනය වී ඇතැයිද PCR පරීක්ෂණ මගින් තහවුරු වී ඇති බව මේ අතර වාර්තා වේ. මෙලෙස වෛරසය ආසාදිත දෙදෙනාගෙන් එක් අයෙකු පෑලියගොඩ මත්ස්‍ය වෙළඳ සැලට ගොස් තිබීම හේතුවෙන් PCR පරීක්ෂණයට භාජනය කර ඔහුගේ නිවසේ නිරෝධායනයට ලක් කර සිටි අයෙකු බවත් අනෙක් පුද්ගලයා PCR පරීක්ෂණයට භාජනය කිරීමෙන් පසු එහි වාර්තා ලැබෙන තුරු සමාජයේ සංචරණය වෙමින් සාමාණ්‍ය පරිදි කටයුතු කළ අයෙකු බවත් වාර්තා වේ.", "URL": "https://lankatruth.com/si/?p=98529", "Category": "පුවත්", "Parent URL": null}