{"Source": "Lankatruth", "Timestamp": "July 10, 2018", "Headline": "හිට්ලර් පාලනයක් ආවොත් නාමල්ටත් රට පනින්නයි වෙන්නේ :- VIDEO", "News Content": "හිට්ලර් පන්නයේ පාලනයකට තමන් එක හෙලාම විරුද්ධ බවත් එවැනි පාලනයක් පැමිණිය හොත් නාමල් රාජපක්ෂ මහතාටද විදේශගත වීමට සිදු වනු ඇති බවත් මහින්ද පිලේ මන්ත්‍රී කුමාර වෙල්ගම මහතා සඳහන් කරයි. හිරු රූපවාහිනියේ පැවති සම්මුඛ සාකච්ඡාවකදී කුමාර වෙල්ගම මහතා මේ බව සඳහන් කරතිබේ. වෙල්ගම :- මේ ජනාධිපතිවරණයක් ඉදිරියේදී පැවැත්වෙන්න තියෙද්දි හිට්ලර් කතාවක් කිව්වම මිනිස්සුන්ට සාධාරණ කේන්තියක් එන්නැද්ද? මන්දා මමනම් බයයි. මට තියෙන ප්‍රශ්නේ දරදඬු පාලනයක් ආවොත් මේ රටේ මිනිස්සු කොහොමද ජීවත්වෙන්නේ? මාධ්‍යවේදියා :- ඇයි ඔබතුමාට තේරෙන දේ ඒකාබද්ධ විපක්ෂයේ අනික් මන්ත්‍රීවරුන්ට තේරෙන්නේ නැත්තේ? වෙල්ගම :- ඒගොල්ලන්ටත් තේරෙනවා. ඒ තේරුනාට ඒගොල්ලන් ඉතින් මේ ඇතුළෙ හංගගෙන ඉන්නවා. හැබැයි ඒගොල්ලන්ටම තමයි කෙලවෙන්නේ. උන්ට කවදාවත් අනාගතයක් නැහැනේ. සේමසිංහ මහත්තයට හැමදාම මාධ්‍ය ප්‍රකාශක කමේ ඉන්නවෙයි. ජනාධිපතිතුමාගෙ පුතා නාමල්, නාමල්ටත් ඔහොම ඉන්න වෙයි. රගර් බෝලයක් අරගෙන මැලේසියාවට යන්න වෙයි. වෙන ඉතින් කරන්න දෙයක් හම්බවෙන්නේ නැහැ. යනුවෙන් ඒ මහතා වැඩිදුරටත් සඳහන් කරයි.", "URL": "https://lankatruth.com/si/?p=55929", "Category": "පුවත්", "Parent URL": null}