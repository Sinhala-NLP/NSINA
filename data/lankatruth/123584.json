{"Source": "Lankatruth", "Timestamp": "September 24, 2021", "Headline": "එන්නත් නිපදවීමට ප්‍රංශයෙන් කියුබාවට ඩොලර් මිලියන 45ක් !", "News Content": "තමන්ට හොරෙන් ඩොලර් බිලියන 64ක් වටිනා සබ්මැරීන ඇමරිකාව විසින් ඔස්ට්‍රේලියාවට විකිණීම නිසා ආරම්හ වූ අර්බුධයත් සමග බයිඩන් පාලනය සමග උරණ වී සිටින ප්‍රංශය අද දිනයේ චීන සයිනොෆාම් එන්නත තම රට තුල පිළිගනු ලැබූ බව වාර්තා වේ. ඒ අතරම සැප්තැම්බර් 22 වැනිදා හවානා හිදී වසර තුනක කාලයක් තුළ එන්නත් නිපදවීමට අවශ්‍ය අමුද්‍රව්‍ය මිලදී ගැනීමට, විද්‍යාගාර පිහිටුවීම ඉලක්ක කරමින් ඩොලර් මිලියන 45ක් කියුබානු රජයට ලබා දී ඇතැයි ප්‍රංශ පුවත් සේවය වාර්තා කර සිටි. මේ වනවිට 2022 දී පැවැත්වෙන ජනාධිපති වරණය සඳහා ප්‍රංශය ලහි ලහියේ සුදානම් වෙමින් සිටි. සමස්ත මැතිවරණයේ ආරම්හයේ සිටම ප්‍රංශය නේටෝවෙන් ඉවත් විය යුතු බවට ඉතා දැඩිව දේශපාලන කණ්ඩායම් විසින් මක්රෝන් රජයට අවධාරණය කරමින් සිටිති. පසුගියදා ඇවිලීගිය සබ්මැරීන අර්බුධය හේතුවෙන් මෙම විවාදය නැවත නැවතත් කරලියට පැමිණෙමින් තිබේ. මීට පෙර 1966 පෙබරවාරි 21 වන දා එවකට ප්‍රංශය පාලනය කල ජෙනරල් ඩිගොල්, නේටෝ සංවිධානයෙන් ඒකමතිකව ඉවත්වූ අතර 2007 දී නැවතත් සර්කොසි පාලනය විසින් එහි සාමාජිකත්වය ලබා ගන්නා ලදී. ඉන්පසුව ප්‍රංශය ලිබියානු හා සිරියානු සිවිල් යුධවලට මැදිහත්වීම පිළිබඳව ප්‍රංශ සමාජය තුළින් පමණක් නොව වර්තමාන ජනාධිපති මක්රෝන් විසින්ද පසුගිය පාලනයන්ට එරෙහිව බරපතල විවේචන ඉදිරිපත් කරනු ලැබීය. 2019 දී මක්රෝන් විසින් නේටෝව මොළය මැරුණු ආයතනයක් ලෙසද හඳුන්වනු ලැබීය. කෙසේවෙතත් ප්‍රංශයේ ජනාධිපතිවරණ සමයත් සමග දේශප්‍රේමය, ඉස්ලාම් විරෝධය, නේටෝ විරෝධය නැවතත් ඉහළ යමින් පවතී. සබ්මැරීන අර්බුධයත් සමග ප්‍රංශ පාලන අධිකාරය විසින් කියුබාවට ආධාර ලබාදීම හා චීන සයිනොෆාම් එන්නත පිළිගැනීම ඇමරිකාවට ගැසූ රාජතාන්ත්‍රික අතුල් පහරක් වියහැකි බව දේශපාලන විශේෂඥයින් මේ අතර පෙන්වා දෙති. මෙම හදිසි ආධාර මුදලත් සමගින් කියුබානු සෞඛ්‍ය දෙපාර්තමේන්තුවට (FINALY) මෙනින්ජයිටිස් හා නිව්මොනියාවට එරෙහිව එන්නත් නිපදවීමත් ඒවා අප්‍රිකාව ඇතුළු රටවලට යැවීමටත් හැකියාව ලැබෙනු ඇත. මෙම නිෂ්පාදන සාර්ථක කරගැනීම සඳහා යුනිසෙෆ් හා ලෝක සෞඛ්‍ය සංවිධානයේ ඍජු ආධාර ලැබෙනු ඇත. කියුබානු රාජ්‍ය සෞඛ්‍ය අංශ විසින් (finaly සහ CIGB) විසින් නිෂ්පාධිත කොරෝනා මර්දනය කළහැකි Soberana 2 හා cubain Abdala හි කාර්යක්ෂමතාවය සම්බන්ධයෙන් ලෝක සෞඛ්‍ය සංවිධානය මේ වනවිටත් තම අවධානය යොමු කර ඇත. එසේම කියුබානු එන්නත් මගින් මේ දක්වා කිසිදු අතුරු ආබාධයක් වාර්තා නොවීමත් ලෝක සෞඛ්‍ය අංශයන්ගේ දැඩි අවධානයට ලක් වී ඇති තවත් වැදගත් කාරණයකි. 1962 සිට ඇමරිකන් සම්බාධක හේතුවෙන් කියුබාව ලෝක වැක්සීන 13කින් 08ක් දේශීයව නිපදවා ගනිති. මෙනින්ජිත්-B රෝගයට එරෙහිව ලොව ප්‍රථම එන්නත නිපදවනු ලබනුයේද කියුබාවයි. අප්‍රිකාවේ එබෝලා වසංගතය මැඩලනු ලැබුවේද කියුබානු සෞඛ්‍ය දෙපාර්තමේන්තුව විසිනි. මේ වනවිට කියුබාව ජනගහනයෙන් 46%ක් එන්නත්කර අවසානය. වයස අවුරුදු 02 සිට කුඩා දරුවන් මිලියන 1.6 කටත් එන්නත් ලබා දී ඇති ලොව ප්‍රථම රට වන්නේද කියුබාවයි. සැප්තැම්බර් 24 වනදා සිට එරට වෙළඳ සැල් හා සංචාරක කේෂ්ත්‍ර විවෘර්ත කිරීමට තීරණය කර ඇත. කොරෝනා රෝගය හේතුවෙන් මේ වනවිට කියුබාවේ 5,377ක් මිය ගොස් ඇති අතර 659,464ක් දෙනෙකුට රෝගය වැළඳී ඇත. එකම යුධ පෙරමුණක සිදුවන බලවත් ගැටුම් හා ඇමරිකානු-රුසියානු-චීන බලගැටුම් මනාව කළමනාකරණය කරගනිමින් කියුබාව ලබා ගන්නා මෙම ආර්ථික, දේශපාලන හා රාජතාන්ත්‍රික ජයග්‍රහණ මගින් කියුබානු විප්ලවය හා එරට සමාජවාදය තවදුරටත් ශක්තිමත් වෙමින් පවතින බව මේ අතර බාහිර විචාරකයෝ පෙන්වා දෙති.", "URL": "https://lankatruth.com/si/?p=123584", "Category": "පුවත්", "Parent URL": null}