{"Source": "Lankatruth", "Timestamp": "December 25, 2019", "Headline": "වවිනියාවේදී හමුදා සෙබලෙකුට පහර දී ගිනි අවිය පැහැර ගෙන", "News Content": "වව්නියාව, බෝගස්වැව හමුදා කඳවුර ආසන්නයේදී කිසියම් පුද්ගලයෙකු විසින් හමුදා සාමාජිකයෙකුට පහරදී ඔහු සතු ගිනිඅවිය පැහැරගෙන ගොස් ඇතැයි වාර්තා වේ. හමුදා කඳවුරේ මුරකුටියේ රාජකාරියේ නිරතව සිටි හමුදා කෝප්‍රල්වරයෙකු අද (25) අළුයම සේවය නිමවා මුරපොළ වෙත යමින් සිටියදී මෙම පහරදීම සිදුකර ඇති බව හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා පවසයි. මෙලෙස පහරකෑමට ලක්ව ඇති හමුදා කෝප්‍රල්වරයා ප්‍රතිකාර සඳහා අනුරාධපුර හමුදා රෝහල වෙත ඇතුලත් කර ඇත. සිද්ධිය සම්බන්ධයෙන් පොලිසිය සහ යුද හමුදා පොලිසිය විමර්ශන ආරම්භ කර තිබේ.", "URL": "https://lankatruth.com/si/?p=87967", "Category": "පුවත්", "Parent URL": null}