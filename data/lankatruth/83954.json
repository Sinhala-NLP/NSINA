{"Source": "Lankatruth", "Timestamp": "October 25, 2019", "Headline": "කන්තලේදී අනුර දිසානායකට උණුසුම් ප්‍රතිචාර", "News Content": "ජාතික ජන බලවේගය දිවයින පුරා සංවිධානය කර ඇති ජනතාව දැනුවත් කිරීමේ රැලි මාලාවේ තවත් අධියරක් අද(25) පෙරවරුවේ කන්තලේ ප්‍රදේශයේදී පැවැත්විණි. මෙම අවස්ථාව සඳහා ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා ඇතුළු ජාතික ජන බලවේගය නියෝජනය කරන විද්වතුන්, කලාකරුවන් සහ විවිධ ක්ෂේත්‍ර නියෝජනය කරන වෘත්තිකයන් රැසක් එක්ව සිටිය හ. ජ්‍යෙෂ්ඨ කථිකාචාර්ය ආචාර්ය අනිල් ජයන්ත ප්‍රනාන්දු මහතා, ජනතා විමුක්ති පෙරමුණේ පාර්ලිමේන්තු මන්ත්‍රී, කෝප් කමිටු සභාපති සුනිල් හඳුන්නෙත්ති මහතා, සම්මානනීය රංගන ශිල්පිනී දීපානි සිල්වා මෙනවිට, ජනතා විමුක්ති පෙරමුණේ ත්‍රිකුණාමල දිස්ත්‍රික් නායක අරුන් හේමචන්ද්‍රන් මහතා, ජනතා විමුක්ති පෙරමුණේ පොළොන්නරුව දිස්ත්‍රික් නායක ටී.බී. සරත් මහතා ඇතුලු පිරිසක් ද මේ සඳහා එක්ව සිටිය හ. මෙම ජන රැලියේ විශාල ජන සහභාගීත්වයක් ද දැකිය හැකි විය.", "URL": "https://lankatruth.com/si/?p=83954", "Category": "පුවත්", "Parent URL": null}