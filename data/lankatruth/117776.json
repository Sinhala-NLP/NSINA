{"Source": "Lankatruth", "Timestamp": "June 7, 2021", "Headline": "තවත් ආසාදිත මරණ 46ක් වාර්තා කරයි… ඉන් 13ක්ම නිවාස තුළ සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (05) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 46ක් සිදුව තිබේ. එම මරණ 46න් 13ක්ම නිවසේදීම මරණයට පත්ව ඇති අතර තවත් දෙදෙනෙකු මරණයට පත්ව ඇත්තේ රෝහලක් කරා රැගෙනයමින් සිටින අවස්ථාවේදීය. මෙලෙස මියගොස් ඇත්තේ වැලිගම, කින්නියා, වේයන්ගොඩ, කළුතර, හැටන්, අක්මීමන, ගිංතොට, ගාල්ල, යක්කලමුල්ල, කොළඹ 14, කොළඹ 15, අගලවත්ත, මීරිගම, පිටකෝට්ටේ, රත්ගම, නාගොඩ, හික්කඩුව, උඩතලවින්න, අඹේපුස්ස, මඩකලපුව, අල්ගම, බොරැල්ල, නුවරඑළිය, අවිස්සාවේල්ල, නිට්ටඹුව, මුරුතලාව, අකුරණ, ගල්‍එළිය, ගෙලිඔය, ඕපනායක, වවුනියාව, බම්බලපිටිය, ගම්පහ, නාවුත්තුඩුව, පස්සර, පිළිමතලාව, ගුරුදෙණිය, ගම්පොළ යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,742 දක්වා ඉහළ ගොස් ඇත. එමෙන්ම ශ්‍රි ලංකාව පසුවන්නේ දෛනිකව වැඩිම මරණ වාර්තා කළ රටවල් අතර 24වන ස්ථානයේය.", "URL": "https://lankatruth.com/si/?p=117776", "Category": "කොවිඩ් -19 (කොරෝනා ) පුවත්", "Parent URL": null}