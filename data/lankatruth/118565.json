{"Source": "Lankatruth", "Timestamp": "June 27, 2021", "Headline": "කැටඹුලා වතුයායේ කොටසක් හුදෙකලා කරයි", "News Content": "නුවරඑළිය දිස්ත්‍රික්කයේ, නාවලපිටිය පොලිස් බල ප්‍රදේශයට අයත් කැටඹුලා වතුයායේ මැද කොටස අද (27) හුදකලා කිරීමට කොවිඩ් – 19 වැළැක්වීමේ ජාතික ක්‍රියාන්විත මධ්‍යස්ථානය පියවර ගෙන තිබිණි. එම වතුයායේ පුද්ගලයන් 21 දෙනෙකුට සිදු කරන ලද PCR පරීක්ෂණවලින් පුද්ගලයන් 14 දෙනෙකුට කොවිඩ් – 19 ආසාදනය වී ඇති බවට තහවුරුවීමත් සමග වතුයාය මෙසේ හුදකලා කිරීමට පියවර ගත් බව සෞඛ්‍ය අංශ සඳහන් කරයි. වතු කොටසට පිවිසෙන මාර්ගය අසුරා විශේෂ ආරක්ෂක වැඩසටහනක් ක්‍රියාත්මක කිරීමට නාවලපිටිය පොලීසිය විසින් පියවර ගෙන ඇත.", "URL": "https://lankatruth.com/si/?p=118565", "Category": "කොවිඩ් -19 (කොරෝනා ) පුවත්", "Parent URL": null}