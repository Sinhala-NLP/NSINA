{"Source": "Lankatruth", "Timestamp": "November 2, 2020", "Headline": "ජනාධිපති නියමයෙන් ඉඩම් අත්පත්කරගනියි…", "News Content": "වාණිජ වටිනාකමින් ඉතා ඉහළ කොළඹ ආශ්‍රිත ප්‍රදේශ 04ක ඉඩම් මිශ්‍ර සංවර්ධන ව්‍යාපෘති සඳහා නාගරික සංවර්ධන හා නිවාස අමාත්‍යවරයාගේ නිර්දේශයද සහිතව ජනාධිපතිවරයා විසින් යොදවනු ලැබ ඇත. මේ සම්බන්ධයෙන් ඔක්තෝබර් 27වන දින අතිවිශේෂ ගැසට් පත්‍රයක් මගින් අදාළ නිවේදනය ප්‍රකාශයට පත්කර තිබේ. ඒ අනුව ශ්‍රී ජයවර්ධනපුර කෝට්ටේ ප්‍රාදේශීය ලේකම් කොට්ඨාසය තුළ පිහිටි රාජගිරිය අංක 514-B ග්‍රාමසේවා කොට්ඨාසයේ රූඩ් 2යි පර්චස් 1.25ක් වෙන්කර ඇත. ශ්‍රී ජයවර්ධනපුර කෝට්ටේ නගර සභා සීමාව තුළ පිහිටි අංක 9455 දරන පිඹුරෙහි 3 සහ 4 ඉඩම් කැබලි දෙකේ හෙක්ටයාර් 1.1175ක්ද මොරටුව මහ නගර සභා සීමාව තුළ තෙලවල ප්‍රදේශයේ හෙක්ටයාර් 0.7021ක් සහ රත්මලාන ප්‍රාදේශීය ලේකම් කොට්ඨාසයේ කඳවල ග්‍රාමනිලධාරී බලප්‍රදේශය තුළ හෙක්ටයාර් 1.0407ක් යන ඉඩම් ජනාධිපතිවරයාගේ නියමයෙන් මිශ්‍ර සංවර්ධන ව්‍යාපෘති සඳහා ලබාගෙන තිබේ. මෙම මිශ්‍ර සංවර්ධන ව්‍යාපෘති මොනවාද යන්න මේ වනවිට හෙළිවී නැත. පසුගිය කාලයේ මිශ්‍ර සංවර්ධන ව්‍යාපෘති යනුවෙන් නම් කර කොළඹ කොටුව ආශ්‍රිතව කැසිනො කලාපයක් ඇති කිරීමට කැසිනෝ රජා යනුවෙන් නම් ලද ජේම්ස් පැකර් මෙරටට ගෙන්වා ගැනීමට උත්සාහයක් තිබිණි.", "URL": "https://lankatruth.com/si/?p=99226", "Category": "පුවත්", "Parent URL": null}