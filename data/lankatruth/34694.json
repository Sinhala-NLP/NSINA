{"Source": "Lankatruth", "Timestamp": "May 21, 2017", "Headline": "නාවික හමුදාව විදේශ රටවල් සමග සමුද්‍රීය ආරක්ෂාව ගිවිසුම්වලට එළඹෙයි", "News Content": "විදේශ රටක් සමග සමුද්‍රීය ආරක්ෂක රාජකාරි පහසුකම් සැපයීම පිළිබඳව වන පළමු ගිවිසුම අත්සන් කරමින් ශ්‍රී ලංකාව හා නෙදර්ලන්තය අතර ගිවිසුමක් අත්සන් කර තිබේ. මෙම ගිවිසුම අනුව ඉන්දියන් සාගරය ආශ්‍රිතව යාත්‍රා කරනු ලබන නෙදර්ලන්ත වෙළෙඳ නෞකා සඳහා ආරක්ෂක පහසුකම් සැපයීමේ වගකීම ශ්‍රී ලංකා නාවික හමුදාවට පැවරේ. ශ්‍රී ලංකා නාවික හමුදාව මේ වනවිට විදේශ සමාගම් 90කට පමණ සමුද්‍රීය ආරක්ෂක රාජකාරි සඳහා පහසුකම් සපයන අතර වෙනත් රටක නෞකා සඳහා ආරක්ෂාව ලබාදීමට ඉදිරිපත් වූ පළමු වතාව මෙය ලෙසද සැළකේ. ඒ අනුව ගාල්ල වරාය කේන්ද්‍ර කරගනිමින් නෙදර්ලන්ත නාවික හමුදාවේ සැහැල්ලු අවි, ගබඩා කරගැනීමේ අවි ගබඩාවක්ද පවත්වාගෙන යාමට නියමිතය. මීට පෙර මෙම කාර්යය ඇවන්ගාඩ් ආයතනය මගින් ඉතාමත් නීතිවිරෝධීව මෙරට තුළ සිදු කරමින් ගිය අතර එම නීතිවිරෝධී ආයතනය පවත්වාගෙන යාම සඳහා එවකට ආරක්ෂක ලේකම් ගෝඨාභය රාජපක්ෂ මහතාගේ ප්‍රබල මැදිහත්වීමක් සිදු වී තිබිණි. මේ වනවිට ඒ සම්බන්ධයෙන් අල්ලස් කොමිසම විසින් පැනවූනඩුවක්ද පවතින් අතර සමුද්‍රීය ආරක්ෂක කටයුතු මගින් නාවික හමුදාව කෝටි ගණනින් මුදල් ශ්‍රී ලංකා රජයට හිමි කර දෙමින් සිටියි.", "URL": "https://lankatruth.com/si/?p=34694", "Category": "පුවත්", "Parent URL": null}