{"Source": "Lankatruth", "Timestamp": "September 22, 2017", "Headline": "න්‍යෂ්ටික අවි පිටු දැකීමට රටවල් 51ක් එක්වෙයි", "News Content": "න්‍යෂ්ටික පර්යේෂණ කටයුතු සහ මිසයිල අත්හදා බැලීමේ පිටුදැකීම සඳහා එක්සත් ජාතීන්ගේ මහා මණ්ඩල රැස්වීමට සහභාගී වීසිටින රටවල් 51ක් නව ගිවිසුමක් අත්සන් තබා ඇති බව වාර්තා වේ. උතුරු කොරියානු න්‍යෂ්ටික අර්බුදය උත්සන්න වීමත් සමග ලොව පුරා න්‍යෂ්ටික අත්හදා බැලීම්වලට එරෙහිව විරෝධයක් මතුවෙමින් ඇති අතර මේ දිනවල එක්සත් ජාතීන්ගේ සංවිධානයේ මහා මණ්ඩල රැස්වීමද න්‍යෂ්ටික අර්බුදය හේතුවෙන් උණුසුම් වී තිබේ. මෙම න්‍යෂ්ටික අවි පිටුදැකීමේ ගිවිසුමට දැනට න්‍යෂ්ටික අවි වලින් සන්නද්ධ වී සිටින,න්‍යෂ්ටික අවි අත්හදා බැලීම් සිදුකරන ඇති ඇමෙරිකාව,රුසියාව,චීනය, බ්‍රිතාන්‍ය, ප්‍රංශය, ඉන්දියාව,පකිස්ථානය සහ උතුරු කොරියාව අත්සන් තබා නොමැති අතර ඊට තම විරෝධය පළකර ඇති බව පැවසේ. එක්සත් ජාතීන්ගේ සංවිධානයේ මහ ලේකම් අන්ටෝනියෝ ගුටාරස්ද මෙම ගිවිසුම් සම්බන්ධයෙන් පවසා ඇත්තේ දශක දෙකක කාලයක් තුළ එ. ජා. සංවිධානයේ රටවල් වැඩි ප්‍රමාණයක් සම්බන්ධ වෙමින් අත්සන් කළ ප්‍රබලතම අවිහරණ ගිවිසුම මෙය වන අතර එම අරමුණ සාර්ථක කර ගැනීමට බලවත් පරිශ්‍රමයක් දැරීමට සිදුවනු ඇති බවයි.", "URL": "https://lankatruth.com/si/?p=41368", "Category": "විදෙස් පුවත්", "Parent URL": null}