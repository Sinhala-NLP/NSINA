{"Source": "Lankatruth", "Timestamp": "May 21, 2017", "Headline": "මල්ලවපිටිය මුස්ලිම් පල්ලියට පෙට්ට්‍රල් බෝම්බ ප්‍රහාරයක්", "News Content": "කුරුණෑගල මල්ලවපිටිය මුස්ලිම් පල්ලියට අද (21) අලුයම පෙට්‍රල් බෝම්බයක් ප්‍රහාරයක් ඒල්ලවී ඇති අතර ඒ සම්බන්ධයෙන් කුරුණෑගල පොලීසිය විසින් පරීක්ෂණයක් ආරම්භ කර තිබේ. ප්‍රෙට්‍රල් බෝම්බ 04ක් එල්ල කළ ඇති නමුත් එකක් පමණක් පුපුරා ගොස් ඇති අතර ඉන් පල්ලියේ බිත්තියකට සුළු හානියක් සිදුව ඇත. පල්ලියේ සීසීටීවී කැමෙරා සවි කර ඇති නමුත් මෙම ප්‍රහාරයට අදාළ රූපරාමු එහි පැහැදිලිව සටහන් වී නොමැති බවද පැවසේ. මීට වසරකට පමණ පෙර මෙම පල්ලියේ ඇතුළත තිබූ පිං කැටයද කඩා තිබූ බවත් එහි තිබූ මුදල් සොරකම් කළ බව කියන පුද්ගලයින් මේ වන තෙක් අත්අඩංගුවට ගෙන නොමැති බවත් කියැවේ. කුරුණෑගල මල්ලවපිටිය ප්‍රදේශය මුස්ලිම් සහ සිංහල ජතාව ඉතාමත් සමගියෙන් ජීවත්වන ප්‍රදේශයකි. මීට පෙර මෙම පල්ලිය ඉදිරිපිටදී මුස්ලිම් අන්තවාදී කණ්ඩායක් ජාතිවාදය උලුප්පමින් විරෝධතාවයක නැයැලීමට සූදානම් වුවද එහි බහුතරයක් මුස්ලිම් සහ සිංහ ජනතාවගේ විරෝධය හමුවේ ඔවුන්ට පලා යන්නට සිදු විය.", "URL": "https://lankatruth.com/si/?p=34713", "Category": "පුවත්", "Parent URL": null}