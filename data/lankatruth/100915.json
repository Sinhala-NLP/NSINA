{"Source": "Lankatruth", "Timestamp": "November 21, 2020", "Headline": "මාතර දී මාරක රිය අනතුරක්", "News Content": "මාතර-තංගල්ල ප්‍රධාන මාර්ගයේ එළියකන්ද ප්‍රදේශයේ දී අද (21) උදෑසන සිදුවු මාරාන්තික රිය අනතුරකින් පුද්ගලයෙකු ජීවිතක්ෂයට පත්ව තිබේ. තක්කාලි ප්‍රවාහනය කරනු ලබන ලොරිරථයක් සහ මගී ප්‍රවාහන බස්රථයක් මුහුණට මුහුණ ගැටීමෙන් එම අනතුර සිදුව ඇති අතර, ලොරි රථයේ රියදුරු එම ස්ථානයේ දීම ජීවිතක්ෂයට පත්ව ඇත. අනතුරෙන් ලොරි රථයේ සිරවී සිටි රියදුරු ඉවතට ගෙන ඇත්තේ විනාඩි 20ක පමණ කාලයක් පුරා දැරූ දැඩි පරිශ්‍රමයකින් අනතුරුවය. අනතුරින් බස්රථයේ ගමන් කළ පුද්ගලයින් පස්දෙනෙක්ද තුවාල ලබා ඇති අතර ජීවිතක්ෂයට පත්ව ඇති ලොරි රථයේ රියදුරා වයස අවුරුදු 69ක් වු මාතර, බණ්ඩත්තර ප්‍රදේශයේ පදිංචි පුද්ගලයෙකි. මාතර පොලීසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://lankatruth.com/si/?p=100915", "Category": "පුවත්", "Parent URL": null}