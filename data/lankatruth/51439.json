{"Source": "Lankatruth", "Timestamp": "May 1, 2018", "Headline": "නාය යෑමේ අවදානමක් – බදුල්ලේ මාර්ගයකුත් වසා දමයි", "News Content": "බදුල්ල – ගිනිගත්ගල මාර්ගයේ ඇති වී තිබෙන නාය යෑමේ අවදානමක් හේතුවෙන් එම මාර්ගය වසා දැමීමට කටයුතු කර තිබේ. හල්දුම්මුල්ල වල්හපුතැන්න හන්දියේ සිට කිලෝමීටරයක් පමණ දුරට මෙම මාර්ගය විටින් විට නාය යමින් පවතින බවත් බදුල්ල ප්‍රධාන මාර්ගයේ 175 කිලෝමීටර් කණුවවට නුදුරින් මෙම අවදානම වැඩි වශයෙන් ඇති බවත් වාර්තා වේ. ඒ හේතුවෙන් මෙම ස්ථානයෙන් ගමන් කිරීම වහාම නවතන ලෙස මහජනතාවට දැනුම් දී තිබේ. මාර්ගය කඩිනමින් සකස් කිරීමට හා මේ පිළිබඳව ජාතික ගොඩනැඟිලි පර්යේෂණ ආයතනයෙන්ද වාර්තාවක් ලබාගනිමින් ඒ අනුව කටයුතු කරන බව බදුල්ල අපදා කලමනාකරණ ඒකකය සඳහන් කරයි.", "URL": "https://lankatruth.com/si/?p=51439", "Category": "පුවත්", "Parent URL": null}