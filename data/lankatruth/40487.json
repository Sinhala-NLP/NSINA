{"Source": "Lankatruth", "Timestamp": "September 7, 2017", "Headline": "සිරියානු හමුදාවට ඊශ්‍රායල මිසයිල ප්‍රහාරයක්!", "News Content": "අයි.එස්. ත්‍රස්තවාදීන්ට එරෙහිව සිරියාවේ සටන් වදිමින් සිටින අසාද් පාලනයේ හමුදා කඳවුරක් වෙත ලෙබනන් ගුවන් සීමාව හරහා මිසයිල ප්‍රහාරයක් එල්ල වී ඇති අතර ඉන් හමුදා සේවකයින් දෙදෙනෙකු ජීවිතක්ෂයට පත්ව ඇතැයි වාර්තා වේ. සිරියාවේ හමා පළාතේ ටස්යාෆ් නගරයේ පිහිටි හමුදා මධ්‍යස්ථානයක් මෙම ප්‍රහාරයට ලක්ව ඇති අතර ප්‍රහාරයන් හමුදා මධ්‍යස්ථානයටද හානි සිදුව ඇතැයි පැවසේ. මිසයිල ප්‍රහාරය පිළිබඳව සිරියානු බලධාරීන් ඊශ්‍රායලය වෙත දැඩි අනතුරු ඇඟවීමක් සිදු කරමින් මෙම ප්‍රහායරන් හරහා කලාපයේ ස්ථාවරයත්වයට දැඩි හානි සිදුවිය හැකි බවත් අයි.එස්. ත්‍රස්තවාදීන් ඇතුළු ත්‍රස්තවාදය මුලිනුපුටා දැමීම සඳහා සිදු කරන මෙහෙයුම් කිසිලෙසකින්වත් වෙනස් නොකරන බවයි. මීට පෙරද අවස්ථා කිහිපයකදීම ඊශ්‍රායලය සිරියාව වෙත ප්‍රහාරයන් ගණනාවක් එල්ල කරමින් සිරියානුවන් ප්‍රකෝප කිරීමේ උත්සාහයන්හි නිරත වීතිබේ. ඊශ්‍රායල හමුදා මෙම ප්‍රහාරය පිළිබඳව, හමුදා ක්‍රියාකාරකම් පිළිබඳව ප්‍රතිචාර නොදක්වන ස්ථාවරයේ හිදිමින් ප්‍රකාශනිකුත් කිරීමෙන් වැළකීසිටින බවද වාර්තා වේ.", "URL": "https://lankatruth.com/si/?p=40487", "Category": "විදෙස් පුවත්", "Parent URL": null}