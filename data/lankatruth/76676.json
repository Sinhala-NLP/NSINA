{"Source": "Lankatruth", "Timestamp": "June 30, 2019", "Headline": "එජාප පාර්ලිමේන්තු මන්ත්‍රී සිසිර කුමාරගේ පුත්‍රයෙකුගෙන් පහරකෑ පොලිස් නිළධාරියෙකු රෝහලේ", "News Content": "එක්සත් ජාතික පක්ෂ පාර්ලිමේන්තු මන්ත්‍රී ශාන්ත සිසිර කුමාර අබේසේකර මහතාගේ පුත්‍රයෙකු, ඇමති ආරක්ෂක කොට්ඨාසයට අනියුක්තව සේවය කළ පොලිස් කොස්තාපල්වරයෙකුට පහරදීමෙන් ඔහු රෝහල් ගතකර ඇතැයි වාර්තා වේ. පහර කෑමට ලක්ව ඇති පොලිස් නිලධාරියා හලාවත මහ රෝහලේ ප්‍රතිකාර ලබන අතර ඔහු හලාවත පොලීසිය වෙත පැමිණිල්ලක් ද ඉදිරිපත් කර තිබේ. කෙසේ වෙතත් මේ වන විට පුත්තලම දිස්ත්‍රික් පාර්ලිමේන්තු මන්ත්‍රී සිසිර කුමාර අබේසේකර මහතා ද සිද්ධිය සම්බන්ධව පැමිණිල්ලක් ඉදිරිපත් කර තිබේ. හලාවත පොලීසිය සැකකාර මන්ත්‍රී පුත්‍රයා අත්අඩංගුවට ගැනීමට පරීක්ෂණ ආරම්භ කර ඇතැයි වාර්තා වේ.", "URL": "https://lankatruth.com/si/?p=76676", "Category": "පුවත්", "Parent URL": null}