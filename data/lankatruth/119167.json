{"Source": "Lankatruth", "Timestamp": "July 7, 2021", "Headline": "ඩෙල්ටා රෝගින් දහස් ගණනක් ඉන්න පුලුවන්… සෞඛ්‍ය ලොක්කා අනතුරැ හගවයි…", "News Content": "ඩෙල්ටා ප්‍රභේදය ආසාදිත කොවිඩ් ආසාදිතයන් දහස් ගණනක් රට තුළ සිටිය හැකි යැයි නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් අනතුරු අඟවයි. එමෙන්ම දැනට සිදු කරනු ලබන PCR ප්‍රමාණය වැඩි කළ යුතු බවද පසුගිය දිනවල සෞඛ්‍ය ක්ෂේත්‍රයේ සිදුවූ වැඩ වර්ජන නිසා දිනකට PCR 9000කට පමණ අඩු වූ බවත් නියෝජ්‍ය සෞඛ්‍ය සේවා අධ්‍යක්ෂ ජනරාල් වරයා අවධාරණය කරයි. ඒ සම්බන්ධයෙන් වැඩි දුරටත් අදහස් දක්වන නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත්, “ඩෙල්ටා රෝගීන් තවත් නැහැ කියලා මම කොයිම අවස්ථාවකවත් කියන්නේ නැහැ. එක් කෙනෙකු හමු වෙනවා කියලා කියන්නේ එවැනි රෝගීන් සමාජයේ දහස් ගණනක් ඉන්න පුළුවන්. ඒ අවදානම තියෙනවා. වැඩ වර්ජන ක්‍රියාමාර්ගය නිසා PCR පරීක්ෂණ සඳහා සාම්පල ලබා ගැනීමේ යම්කිසි අඩුවක් තිබෙනවා. ඒ හරහා ඇතිවන රෝගීන්ගේ අඩුව සංචරණ සීමා අඩු කිරිමට හෝ ලිහිල් කිරීමට හේතුවක් කර ගන්නට බැහැ. අපි එහෙම හිතන්නෙත් නැහැ. PCR පරීක්ෂණ ප්‍රමාණය මේ නිසා නව දාහකට පමණ බැස්සා. නමුත් ඊයේ වන විට ඒක පහළොස් දහස දක්වා වැඩිවෙලා තියෙනවා. එම ප්‍රමාණය තවත් වැඩි කරගෙන යනවා.”", "URL": "https://lankatruth.com/si/?p=119167", "Category": "කොවිඩ් -19 (කොරෝනා ) පුවත්", "Parent URL": null}