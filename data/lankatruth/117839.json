{"Source": "Lankatruth", "Timestamp": "June 8, 2021", "Headline": "ලංකාව අම්බලමක් කිරීම ප‍්‍රංශයෙන් පටන් ගනී", "News Content": "මේ වනවිට රට තුළට ගෙන්වාගෙන ඇති ප‍්‍රංශ නාවික හමුදා සාමාජිකයන් 750දෙනෙකුගෙන් යුත් කණ්ඩායම වෙනුවෙන් මෙරටට පැමිණීමේදී ආගමන විගමන දෙපාර්තමේන්තුවෙන් අය කරන ඩොලර් 40ක් වූ මුදල අයකරගෙන නොමැති බව අනාවරණය වේ. මෙම කණ්ඩායමෙන් රටට ලැබිය යුතුව තිබූ ඩොලර් 30,000ක මුදලක් අහිමි වී ඇත. සාමාන්‍යයෙන් රටකට ඇතුළුවීමේදී අදාල රට අනුගමනය කරන ආගමන විගමන නීතිවලට සියලුදෙනාම යටත් විය යුතුවේ. විදේශ රටකින් ආගන්තුක පුද්ගලයකු පැමිණි විට ඔහුගේ වලංගු විදේශ ගමන් බලපත‍්‍රයේ නිල මුද්‍රවක් තබා එම පැමිණීම සනාථ කරයි. ලංකාවට එසේ පැමිණීමේදී ඩොලර් 40ක මුදලක් අයකර විදේශ ගමන් බලපත‍්‍රයේ නිල මුද්‍රවා තැබීම ආගමන විගමන දෙපාර්තමේන්තුවෙන් සිදුකරනු ලැබේ. එහෙත් මෙරටට පැමිණ සිටින ප‍්‍රංශ හමුදා සාමාජිකයින්හට මෙම නීතිය ක්‍රියාත්මක කර නැති අතර ඔවුන් රට අභ්‍යන්තරයේ විවිධ ස්ථානවල සංචාරය සඳහා කැඳවාගෙන යමින් සිටී. මෙම තත්වය හමුවේ ආණ්ඩුව විදේශිකයන් හමුවේ ලංකාව අම්බලමක්සේ විවෘතකර දීම ආරම්භකර ඇති බවට චෝදනා එල්ලවෙමින් තිබේ.", "URL": "https://lankatruth.com/si/?p=117839", "Category": "පුවත්", "Parent URL": null}