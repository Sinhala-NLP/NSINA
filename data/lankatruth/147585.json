{"Source": "Lankatruth", "Timestamp": "June 3, 2023", "Headline": "ජනතාව මැතිවරණය ගැන විශ්වාස කරන්නේ නැහැ – රනිල් වික්‍රමසිංහ", "News Content": "මෙරට තරුණ පරපුර ඇතුළු ජනතාවගේ මැතිවරණ පිළිබඳ විශ්වාසයක් නැතැයි ජනාධිපති රනිල් වික්‍රමසිංහ පවසයි. ඔහු මේ බව සඳහන් කළේ කළේ නුවරඑළිය ග්‍රෑන්ඩ් හෝටලයේ පැවති “2023/ 2024 ජාතික නීතිඥ සමුළුව අමතමිනි. පාර්ලිමේන්තුවේ සියලුම දේශපාලන පක්ෂ එකට එක් වුවත් මේ මොහොතේ ඒ කිසිවකට 50%ක ඡන්ද පදනමක් නොමැති බවත් එබැවින් සියලුදෙනා එක්විය යුත්තේ මැතිවරණයක් සඳහා නොව ආර්ථික අර්බුදයෙන් රට ගොඩගැනීමට බවත් ජනාධිපති රනිල් වික්‍රමසිංහ පවසා තිබේ. එමෙන්ම තවමත් මෙරට තරුණ පරපුර ඇතුළු ජනතාවගෙන් අතිමහත් බහුතරයක් අතර මැතිවරණ හා දේශපාලනය පිළිබඳ විශ්වාසය කඩ වී ඇතැයිද ඔහු සඳහන් කර ඇත නීතිය හා සාමය, දේශපාලන සහ ආර්ථීක ස්ථාවරත්වය යළි පිහිටුවීමෙන් අදහස් වන්නේ ශ්‍රී ලංකාව මුළුමනින්ම අර්බුදයෙන් මිදී ඇති බව නොවේ යැයිද මෙහිදී පවසා ඇති ජනාධිපති මෙම සමස්ත ක්‍රියාවලිය සාර්ථක කර ගැනීම සඳහා ඉදිරියේදී විශාල කැපවීම් කළ යුතුව ඇති බවද සඳහන් කර තිබේ. මීට මාස දහයකට පෙර රට දැඩි ආර්ථිකය අභියෝගයට ලක් වූ අතර එය ඉතිහාසයේ කිසිදා නොතිබූ තත්වක් බවත් එම තත්වය සමනය කර ගැනීමට තමා ඇතුළු කණ්ඩායමට කටයුතු කළ බවත් සඳහන් කර ඇත. කෙසේ වෙතත් මේ වනවිට දින කිහියක සිට යළිති ඉන්ධන හල් අසළ දිගු පෝලිම් දක්නට තිබේ.", "URL": "https://lankatruth.com/si/?p=147585", "Category": "පුවත්", "Parent URL": null}