{"Source": "Lankatruth", "Timestamp": "January 3, 2020", "Headline": "නවක එජනිස මන්ත්‍රී එජාපයේ අසුන් ගනියි", "News Content": "රත්නපුර දිස්ත්‍රිකයේ එක්සත් ජනතා නිදහස් සන්ධාන මන්ත්‍රී රංජිත් සොයිසා මහතාගේ අභාවය හේතුවෙන් පුරප්පාඩු වූ එම දිස්ත්‍රික්කයේ එජනිස මන්ත්‍රී ධුරය වෙනුවෙන් අද (03) පාර්ලිමේන්තුවේදී කථානායකවරයා ඉදිරියේ දිවුරුම් දුන් මන්ත්‍රී වරුණ ප්‍රියන්ත ලියනගේ මහතා එක්සත් ජාතික පක්ෂ මන්ත්‍රීවරු සමග විපක්ෂයේ අසුන් ගෙන තිබේ. ඔහු පාර්ලිමේන්තුවේදී ප්‍රකාශයක් කරමින් සඳහන් කර ඇත්තේ තමන් 2015 වසරේදී මෛත්‍රීපාල සිරිසේන මහතාගේ ආශිර්වාදය යටතේ එක්සත් ජනතා නිදහස් සන්ධානය යටතේ රත්නපුර දිස්ත්‍රික්කයට තරඟ කළද පසුගිය ජනාධිපතිවරණයට පෙර පාර්ලිමේන්තුවේ සිදුවු ව්‍යවස්ථා විරෝධී අගමැති මාරුව හේතුවෙන් තමා සහ පියා ඊට එරෙහිව පෙනී සිටි බවය. තමා එක්සත් ජාතික පක්ෂය තුළ ඉදිරියේ දී දේශපාලනය කරන බවත් මන්ත්‍රීවරයා එහිදී ප්‍රකාශ කර ඇත.", "URL": "https://lankatruth.com/si/?p=88278", "Category": "පුවත්", "Parent URL": null}