{"Source": "Lankatruth", "Timestamp": "October 11, 2021", "Headline": "නිවස අසළ සුදු වෑන්එකක් සැරිසරනවා – තුෂාන්ගෙන් පොලිසියට පැමිණිල්ලක්", "News Content": "නාඳුනන පිරිසක් සුදු වෑන් රථයකින් පැමිණ තම නිවස අසළ සැකකටයුතු හැසිරීම තම ජීවිතයට තර්ජනයක් නිසා ඒ සම්බන්ධයෙන් කිරුළපන පොලිසියට පැමිණිල්ලක් කළ බව පාරිභෝගික සේවා අධිකාරියේ හිටපු විධායක අධ්‍යක්ෂක තුෂාන් ගුණවර්ධන පවසයි. තම නිවසට පිටුපසින් වැටී ඇති මාර්ගයෙන් පසුගිය බ‍්‍රහස්පතින්දා පෙරවරුවේ එම සැකකටයුතු සුදු වෑන් රථය පැමිණ ඇතැයිද ඔහු පවසයි. නිවසේ පිටුපස ගේට්ටුව ආසන්නයේ වාහනය නවත්වා එයින් බැසගත් පුද්ගලයකු ගේට්ටුවේ යොදා ඇති අංකය පරීක්ෂා කර බලා මේක තමයි ගේ යැයි පවසා ආපසු ගොස් ඇති බවද අසල්වැසියකු එය දැක තමාට දැනුම් දුන් බවද ඔහු පවසයි. තමන්ට ජීවිත තර්ජන ඇතැයි මීට මසකට පමණ පෙර අපරාධ පරීක්ෂණ දෙපාර්තමේන්තුවට පැමිණිලි කළත් මේ දක්වා තමන්ගෙන් ප‍්‍රකාශයක්වත් ලබාගෙන නැති බවද පාරිභෝගික සේවා අධිකාරියේ හිටපු විධායක අධ්‍යක්ෂක තුෂාන් ගුණවර්ධන පවසයි.", "URL": "https://lankatruth.com/si/?p=124418", "Category": "පුවත්", "Parent URL": null}