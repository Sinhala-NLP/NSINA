{"Source": "Lankatruth", "Timestamp": "February 25, 2022", "Headline": "ප්‍රේමලාල් ජයසේකරගේ අභියාචනයේ අවසන් තීන්දුවට දින දෙයි", "News Content": "පොහොට්ටු පක්ෂ පාර්ලිමේන්තු මන්ත‍්‍රී ප්‍රේමලාල් ජයසේකර ඇතුළු තිදෙනෙකුට එරෙහිව නියමකර ඇති මරණ දඩුවමෙන් නිදහස්කරන ලෙස ඉල්ලා ගොනුකර ඇති අභියාචනයේ තීන්දුව මාර්තු මස 31 වැනිදා ප‍්‍රකාශයට පත්කරන බව අභියාචනාධිකරණය ඊයේ ප‍්‍රකාශ කර තිබේ. නිශ්ශංක බන්දුල කරුණාරත්ත සහ ආර් ගුරුසිංහ යන අභියාචනාධිකරණ විනිසුරුමඩුුල්ල හමුවේ මෙම අභියාචනය විභාගයට ගැනිණි. 2015 වසරේදී පැවැති ජනාධිපතිවරණ සමයේ කහවත්තේදී පැවැති එවකට අපේක්ෂක වත්මන් පොහොට්ටු මන්ත්‍රී මෛත‍්‍රීපාල සිරිසේනගේ ජනාධිපතිවරණ රැලියකදී පුද්ගලයකුට වෙඩි තබා ඝාතණය කිරීම සහ තවත් දෙදෙනෙකුට තුවාල කිරීම සම්බන්ධ චෝදනා මත රත්නපුර මහාධිකරණය මගින් ඔවුනට මරණ දඩුවම් නියම කළේය.", "URL": "https://lankatruth.com/si/?p=129215", "Category": "පුවත්", "Parent URL": null}