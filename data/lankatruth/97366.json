{"Source": "Lankatruth", "Timestamp": "October 10, 2020", "Headline": "බ්‍රැන්ඩික්ස් එකට කොරෝනා ආ හැටි රටට හෙළි කරන්න", "News Content": "කොරෝනා වයිරසය මිනුවන්ගොඩ බ්‍රැන්ඩික්ස් ඇඟලුම් කම්හලට පැමිණියේ කෙසේද යන්න තවදුරටත් වසන් නොකර රටට හෙළිකළ යුතු යැයි ජනතා විමුක්ති පෙරමුණේ නායක, මාලිමාව පක්ෂයේ පාර්ලිමේන්තු මන්ත්‍රි අනුර කුමාර දිසානායක මහතා ආණ්ඩුවට අවධාරණය කරයි. රෝග ව්‍යාප්තිය සම්බන්ධයෙන් ලෝක සෞඛ්‍ය සංවිධානය විසින් දිගින් දිගටම අනතුරු අඟවා තිබියදීත් විදේශිකයන් විශේෂයෙන් රටට ගෙන්වීමේදී ආණ්ඩුව ලිහිල් ප්‍රතිපත්තියක් අනුගමනය කිරීම ලංකාව කොරෝනා දෙවැනි රැල්ලකට ඇද දැමීමට මඟ පෑදූ බවද අනුර දිසානායක මහතා ප්‍රකාශ කරයි. තවද නිරෝධායන ඇඳිරි නීතියට යටත් කළ ප්‍රදේශවල ජනතාවට අත්‍යවශ්‍ය සේවා සැපයීම සම්බන්ධව ගැටලුවක් පවතින බැවින් ඒ ගැනද ආණ්ඩුව නොපමාව පියවර ගත යුතු බවද දිසානායක මහතා වැඩිදුරටත් සඳහන් කරයි. අනුරාධා ‍හේරත් – මව්බිම", "URL": "https://lankatruth.com/si/?p=97366", "Category": "පුවත්", "Parent URL": null}