{"Source": "Lankatruth", "Timestamp": "June 26, 2019", "Headline": "තේරීම් කාරක සභාව හමුවට තමා ගෙන්වන්න බැහැ – ජනාධිපති", "News Content": "අප්‍රේල් 21 ප්‍රහාරය සම්බන්ධව විමර්ශනය කර පාර්ලිමේන්තුවට වාර්තා කිරීමට පත්කල පාර්ලිමේන්තු විශේෂ තේරීම් කාරක සභාව හමුවට ජනාධිපතිවරයා ලෙස තමා ගෙන්වීමේ හැකියාවක් නැති බවත් එසේ කැඳවීමක් සිදුකළ හොත් තමා ඊට සහභාගී නොවන බවත් ජනාධිපති මෛත්‍රිපාල සිරිසේන මහතා සඳහන් කර තිබේ. ජනාධිපතිවරයා මේ බව සඳහන් කර ඇත්තේ අද(26) පෙරවරුවේ ජනාධිපති මන්දිරයේ පැවති මාද්‍ය හමුවක් අමතමිනි. ජනාධිපතිවරයා ලෙස තමා තේරීම් කාරක සභාව හමුවට කැඳවීමට හැකියාවක් නොමැති බවත් කිසිවෙකු හෝ ජනාධිපතිවරයා තේරීම් කාරක සභාව හමුවේ පෙනීසිට සාක්ෂි ලබාදිය යුතු බව පවසන්නේ නම් එය විහිළුවක් බවත් මෛත්‍රිපාල සිරිසේන මහතා පවසයි. කාරක සභාව තව දුරටත් විවේචනය කරමින් ජනාධිපතිවරයා පවසා සිටියේ මෙය තනිකරම දේශපාලන නාට්‍යක් බවය.", "URL": "https://lankatruth.com/si/?p=76405", "Category": "පුවත්", "Parent URL": null}