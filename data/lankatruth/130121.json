{"Source": "Lankatruth", "Timestamp": "March 17, 2022", "Headline": "අදත් පැය 03කට අධික විදුලි කප්පාදුවක්", "News Content": "මේ වනවිට රට තුළ පවතින ඉන්ධන අර්බුදය හේතුවෙන් විදුලිය සැපයීමද අර්බුදයට ගොස් ඇති අතර ඒ හේතුවෙන් සිදු කරනු ලබන විදුලි කප්පාදුව අද (17) දිනයේද පැය තුනකට අධික කාලයක් සිදුකරන බව මහජන උපයෝගීතා කොමිසන් සභාව පවසයි. ඒ අනුව A,B,C,D,E,F,G,H,I,J,L,K කලාප 12 සඳහා පෙරවරු 9.00 සිට පස්වරු 5.00 දක්වා පැය දෙකක කාලයක්ද පස්වරු 5.00 සිට රාත්‍රි 10.00 දක්වා පැයයි මිනිත්තු 30ක කාලයක්ද ලෙස පැය 03යි මිනිත්තු 30ක කාලයක් විදුලි කප්පාදුව සිදු කරනු ඇත. ඊට අමතරව P,Q,R,S,T,U,V,W යන කලාප 08 සඳහා පස්වරු 3.00 සිට රාත්‍රි 11.00 දක්වා පැය දෙකක කාලයක් විදුලිය විසන්ධි කිරීමට නියමිතය.", "URL": "https://lankatruth.com/si/?p=130121", "Category": "පුවත්", "Parent URL": null}