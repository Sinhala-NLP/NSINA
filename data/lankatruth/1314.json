{"Source": "Lankatruth", "Timestamp": "February 9, 2012", "Headline": "ජාතික රජයක් පිහිටුවනවා – නව මාලදිවයින් ජනාධිපති", "News Content": "සියලු දේශපාලන පක්‍ෂ සමග සහයෝගයෙන් ක්‍රියාකරමින් රට සන්සුන් කිරීමට ක්‍රියා කරන බව නව මාලදිවයින් ජනපති මොහොමඩ් වහීඩ් හසන් ප්‍රකාශ කර ඇත. 2013 වසරේදී මාලදිවයිනේ මැතිවරණය පැවැත්වෙන බවත් එතෙක්‌ තමා ජාතික රජයක්‌ පිහිටුවීම සඳහා කටයුතු කරන බවත් නව ජනාධිපතිවරයා ප්‍රකාශ කර ඇත. 59 හැවිරිදි නව මාලදිවයින් ජනපතිවරයා දර්ශනය පිළිබඳ ආචාර්ය උපාධියක්‌ ලබාගත් පළමු මාලදිවයින් වැසියාය. යුනිසෙෆ් සංවිධානයේද සේවය කර ඇති මොහු 7 වනදා මොහොමඩ් නෂීඩ් ජනපතිවරයා ඉල්ලා අස්‌වීමෙන් පසු එරට ජනපති ධුරයට පත්වූහ.", "URL": "https://lankatruth.com/si/?p=1314", "Category": "විදෙස් පුවත්", "Parent URL": null}