{"Source": "Lankatruth", "Timestamp": "July 17, 2019", "Headline": "පාන් ගෙඩියක් රුපියල් 5කින් ඉහළට", "News Content": "තිරිඟු පිටි මිල ඉහළයාමට සාපේක්ෂව අද(17) මධ්‍යම රාත්‍රියේ සිට පාන් ගෙඩියක මිල රුපියල් 5කින් ඉහළ දමන බව බේකරි හිමියන්ගේ සංගමය පවසයි. ඊයේ(16) මධ්‍යම රාත්‍රියේ සිට තිරිඟු පිටි ගෙන්වන සමාගම් විසින් තිරිඟු පිටි කිලෝ ග්‍රෑම් එකක මිල රුපියල් 7.54 කින් ඉහළ දැමීම හේතුවෙන් ග්‍රෑම් 450ක පාන් ගෙඩියක මිල රුපියල් 5කින් ඉහළ දැමීමට තීරණය කළ බව බේකරි හිමියන්ගේ සංගමය අද පැවති මාධ්‍ය හමුවක් අමතමින් පැවසීය. මිල ඉහළ දැමීම හේතුවෙන් බේකරි හිමියන් ද අසීරුතාවයට පත්කර ඇති බවත් මෙලෙස පාන් රාත්තලක මිල ඉහළ දැමීම හැර සිය කර්මාතය පවත්වාගැනීමට වෙනත් විසඳුමක් නොමැති බවත් එම සංගමය පවසයි. කෙසේ වෙතත් අනෙකුත් බේකරි නිශ්පාදනවල මිලෙහි වෙනසක් සිදුකර නොමැති වුවද බේකරි හිමියන්ට වන අලාභය පියවා ගැනීමට එම අහාරවල ද මිලෙහි වෙනසක් සිදුකර ගැනීමට බේකරි හිමියන්ට අවස්ථාව ඇති බව ද එම සංගමය වැඩිදුටත් පවසා තිබේ. මේ සම්බන්ධව මුදල් අමාත්‍යවරයා සමඟ ද සාකච්ඡා පවත්වා ඇති බවත් තිරිඟු පිටි ගෙන්වීමේදී අයකරන බද්ද අඩුකර සහන සැළසීම මගින් හෝ මතුව ඇති අර්බුධකාරී තත්වය විසඳීමට කටයුතු කරන්නැයි අමාත්‍යවරයාගෙන් ඉල්ලා සිටි බව ද එම සංගමය පවසයි.", "URL": "https://lankatruth.com/si/?p=77803", "Category": "පුවත්", "Parent URL": null}