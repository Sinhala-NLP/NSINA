{"Source": "Lankatruth", "Timestamp": "November 27, 2020", "Headline": "කෘෂි රක්ෂණ මණ්ඩලයේ දැවැන්ත පාඩුවක්", "News Content": "මේ වනවිට රුපියල් මිලියන 158ක අලාභයක් අත්වී තිබෙන කෘෂි රක්ෂණ මණ්ඩලයට එහි බලධාරීන්ගේ පවුල්වල සාමාජිකයන් පත් කිරීම සහ විදේශ ප්‍රතිරක්ෂණ සමාගම්වල රක්ෂණය කිරීම ඇතුළු අත්තනෝමතික ක්‍රියා රැසක් සිදුකෙරෙමින් තිබෙන බව අනාවරණය වෙයි. වර්තමාන ආණ්ඩුව බලයට පත්වීමෙන් පසු ගෙවී ගිය මාස 08ක කායක් තුළ මෙම රුපියල් මිලියන 158ක අලාභය සිදුව තිබේ. එහෙත් පසුගිව වසර අවසාන වන විට රුපියල් මිලියන 411ක ලාභයක් මෙම රාජ්‍ය ආයතනයට ලැබී ඇත. විදේශීය රක්ෂණ සමාගමක ප්‍රති රක්ෂණය කිරීම සඳහා රුපියල් මිලියන 4,620කට අධික මුදලක් ගෙවා ඇත. එහෙත් මෙම රක්ෂණ මණ්ඩලයෙන් ගොවීන්ට වන්දි ගෙවීම සඳහා සාමාන්‍යයෙන් වර්ශයකට වැයවන මුලු මුදල රුපියල් මිලියන දහස නොයික්මවන බව හෙළි වේ. කෘෂි රක්ෂණ මණ්ඩලයේ වර්තමාන සභාපතිවරයාගේ පාලන සමය තුළ ප්‍රතිරක්ෂණ වාරික ගෙවීමෙන් බරපතල මූල්‍ය වංචාවක් සිදුවී ඇති බවට සැක පහළ වීතිබේ. මේ සම්බන්ධයෙන් විගණකාධිපතිවරයාගේ වාර්තාවක් නිකුත්කිරිමට නියමිතය.", "URL": "https://lankatruth.com/si/?p=101707", "Category": "ආර්ථික පුවත්", "Parent URL": null}