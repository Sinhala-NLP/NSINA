{"Source": "Lankatruth", "Timestamp": "October 15, 2021", "Headline": "කිරිපිටි මිල තවත් පිම්මක් පනී", "News Content": "ආනයනික කිරිපිටි කිලෝවක මිල රුපියල් 250කින් වැඩි කර සතියක් ගතවීමටත් පෙර හයිලන්ඩ් කිරිපිටි මිල ගණන්ද කිලෝවක් රුපියල් 225කින් වැඩිකර ඇත. මේ පිළිබඳ අදහස් දක්වමින් මිල්කෝ ආයතනයේ සභාපතිවරයා පවසා ඇත්තේ ග්‍රෑම් 400 කිරිපිටි පැකට්ටුවක් රුපියල් 90කින් හා කිලෝ ග්‍රෑම් 1 කිරිපිටි පැකට්ටුවක් රු 225කින් මිල ඉහළ නැංවීමට කටයුතු කළ බවය. මිල සංශෝධනය කිරීමෙන් අනතුරුව ග්‍රෑම් 400 කිරිපිටි පැකට්ටුවක් රුපියල් 490කට සහ කිලෝග්‍රෑම් 1 කිරිපිටි පැකට්ටුවක් රුපියල් 1,170කට අලෙවි කෙරේ.", "URL": "https://lankatruth.com/si/?p=124655", "Category": "පුවත්", "Parent URL": null}