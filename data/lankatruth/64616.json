{"Source": "Lankatruth", "Timestamp": "December 3, 2018", "Headline": "නිවාස සංවර්ධන අධිකාරිය ඉදිරිපිට උණුසුම් තත්වයක්", "News Content": "ජාතික නිවාස සංවර්ධන අධිකාරියේ රැකියාව අහිමිකළ තරුණ තරුණියන් අද(03) එම පරිශ්‍රයට රැස්වී උද්ඝෝෂණයක නිරත වූ අතර අද පස්වරුවේ එහි උණුසුම් තත්වයක් හටගෙන තිබේ. පසුගිය 26 වැනිදා සිදුකළ දේශපාලන කුමන්ත්‍රණයෙන් පසු පත්වූකුමන්ත්‍රණ ආණ්ඩුවේ නිවාස සංවර්ධන අමාත්‍යවරයා ලෙස විමල් වීරවංශ දිවුරුම් දීමෙන් අනතුරුව නිවාස සංවර්ධන අධිකාරියේ සේවය කරමින් සිටි තරුණ තරුණියන් දහස් ගණනකගේ රැකියාව අහිමිකළ අතර අද ඔවුන් ජාතික නිවාස සංවර්ධන අධිකාරිය ඉදිරිපිට විරෝධතාවයක නිරත විය. අද පස්වරුවේ නිවාස සංවර්ධන අධිකාරියේ සාමාන්‍යාධිකාරීවරිය ඇතුළු නිලධාරීන්ට අධිකාරියෙන් පිටතට යා නොදී විරෝධතාකරුවෝ විරෝධතාවයේ නිරත වී ඇත. මේ සමඟ අද පස්වරුවේ උණුසුම් තත්වයක් නිර්මාණය වී තිබුණි. කෙසේ වෙතත් රැකියාවෙන් ඉවත්කළ බවට යවා තිබූ ලියුම අවලංගු කරන බවට ලබාදුන් ලිඛිත පොරොන්දුවෙන් පසු පිරිස විසිර ගොස් තිබේ.", "URL": "https://lankatruth.com/si/?p=64616", "Category": "පුවත්", "Parent URL": null}