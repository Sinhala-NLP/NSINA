{"Source": "Lankatruth", "Timestamp": "November 22, 2020", "Headline": "මහින්දට මුළු අයවැයම කියවන්න බල කළේ පීබී", "News Content": "සිය ශාරීරික යෝග්‍යතාවය හේතුවෙන් සම්පූර්ණ අයවැය කිවීමට අකමැත්ත පල කර තිබියදී මහින්ද රාජපක්ෂ මහතාට අය වැය කියවීමට බල කර ඇත්තේ පීබී ජයසුන්දර බව වාර්තාවේ. දිනයකට පෙර අගමැතිවරයා සහ ජනාධිපති ලේකම්වරයා මහින්ද රාජපක්ෂ මහතාගේ නිවසේදී හමුවූ වස්ථාවේදී, අගමැතිවරයා යෝජනා කර ඇත්තේ අයවැය කියවීම සඳහා තමන්ගේ නියෝජිතියෙකු පත් කිරීම තම අදස බවය. තම ශාරීරික අපහසුතාවයන් පිළිබඳව අවබෝදයක් සිටි ජනාධිපතිවරයාගේ අදහස වී ඇත්තේ, එක්කෝ තමන් නම් කරණ නියෝජතියෙකු හරහා අයවැය ඉදිරිපත් කිරීම හෝ අයවැයේ මුල් පිටු කිහිපයක් පමණක් ඉදිරිපත් කර ඉතිරි කොටස සභාගත කිරීමටය. නමුත් එතුමාගේ ඉල්ලීම නොසලකා සම්පූර්ණ අයවැයම කියවීම සඳහා බලකර ඇත්තේ ජනාධිපති ගෝඨාභය රාජපක්ෂගේ ලේකම් පී.බී ජයසුන්දර බව වාර්තාවේ. අයවැය කියවමනි සිටියදී මහින්ද රාජපක්ෂ මහතා මුහුණ දුන් අපහසුතාවය සලකා කතානායකවරයා විසින් පාර්ලිමේන්තු ඉතිහාසයේ පළමුවරට අයවැය මැදට විනාඩි 30ක තේපැන් සංග්‍රහය යේදීමට කටයුතු කළේය. එසේම පළමු වතාවට මුදල් අමාත්‍යවරයෙකු විසින් පාර්ලිමේන්තුවේ අසුන්ගෙන අයවැය ඉදිරිපත් කළේද මෙවරය. මෙතරම් අපහසුතාවයක් තිබියදී අගමැතිවරයාට සම්පූර්ණ අයවැයම කියවීමට බලකළේ කවුරුන්දු යන්න පිළිබඳව ජනතාව අතර පසුගිය දින කිහිපයේම කුකුසක් පැතිරයමින් තිබිණි.", "URL": "https://lankatruth.com/si/?p=101041", "Category": "පුවත්", "Parent URL": null}