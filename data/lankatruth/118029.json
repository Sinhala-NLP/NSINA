{"Source": "Lankatruth", "Timestamp": "June 13, 2021", "Headline": "ඇමති ගම්මන්පිල ජනාධිපති කොමිසමක් ඉල්ලයි – වීඩියෝ සහිතයි…", "News Content": "මෙරට ඉතිහාසයේ එකවර වැඩිම මුදලකින් තෙල් මිල වැඩි කිරීමෙන් අනතුරුව ආණ්ඩුවේ බෙදීම් තවත් පැත්තකින් තීව්‍ර කරමින් ගම්මන්පිල ඇමතිවරයා අද (13) මාධ්‍ය හමුවක් පවත්වමින් පොහොට්ටු පක්ෂයේ මහා ලේකම් පාර්ලිමේන්තු මන්ත්‍රීනීතිඥ සාගර කාරියවසම් දැඩි විවේචනයකට ලක්කර තිබේ. සාගර කාරියවසම් ගම්මන්පිල ඇමතිවරයාට ඉල්ලා අස්වන මෙන් දන්වා යවන ලද ලිපියට ප්‍රතිචාර දක්වමින් එවැනි ලිපියක් එවීම සම්බන්ධයෙන් පරීක්ෂා කිරීමට ජනාධිපති කොමිසමක් පත් කළ යුතු යැයි යෝජනා කරයි. ඒ අතරම තෙල් මිල ඉහළ දැමීමේ තීන්දුව ගැනීමට සහභාගීවූආණ්ඩුවේ නායකයින් සියලුම දෙනා පිළිබඳව ගම්මන්පිල ඇමතිවරයා හෙළිකර තිබේ.", "URL": "https://lankatruth.com/si/?p=118029", "Category": "පුවත්", "Parent URL": null}