{"Source": "Lankatruth", "Timestamp": "April 21, 2022", "Headline": "ජවිපෙ හලාවත සංවිධායකගේ නිවසට පහදුරන් රාජ්‍ය ඇමති සොහොයුරු අත්අඩංගුවට", "News Content": "ජලසම්පාදන රාජ්‍ය ඇමති සනත් නිශාන්තගේ සොහොයුරා වන ආරච්චිකට්ටුව ප්‍රාදේශීය සභාවේ හිටපු සභාපති ජගත් සමන්ත, ඔහුට අයත් ආරච්චිකට්ටුව වෛරන්කට්ටුව ප්‍රදේශයේ ඉස්සන් ගොවිපලක සැගවි සිටියදි ආරච්චිකට්ටුව පොලිසිය විසින් අත්අඩංගුවට ගෙන තිබේ. ඒ ජනතා විමුක්ති පෙරමුණේ හලාවත සංවිධායක අජිත් ගිහාන්ගේ නවසට පහරදී බිරිඳ සහ දියණියන් දෙදෙනා මාරාන්තික බිය ගැන්වීම ඇතුළු පුද්ගල පහරදීම් රැසක් සම්බන්ධයෙන් මෙම මස 02 වෙනිදා ආරච්චිකට්ටුව පොලිසියට ලැබුණු පැමිණිල්ලක් මතය. එම පැමිණිලි ඉදිරිපත්ව ඇත්තේ ඔහු ආරච්චිකට්ටුව ප්‍රදේශයේ ජනතා විමුක්ති පෙරමුණේ සාමාජිකයන් පිරිසකගේ නිවාසවලට හා ජාතික ජන බලවේගය හා එක්ව කටයුතු කරන පිරිසකගේ නිවාසවලට පහරදී අලාභහානි සිදු කිරීම හා පුද්ගල පහරදීම් සම්බන්ධයෙනි. රාජ්‍ය ඇමති සනත් නිශාන්තගේ සොහොයුරා මේ වනවිටත් ආරච්චිකට්ටුව ප්‍රාදේශීය සභාවේ පොහොට්ටු පක්ෂයේ ප්‍රාදේශීය සභා මන්ත්‍රිවරයෙකී. මෙම සිද්දියට මෙයට පෙර දෙදෙනෙකු අත් අඩංගුවට ගෙන තිබු අතර තවත් සිව් දෙනෙකු අත් අඩංගුවට ගැනිමට ඇති බව පොලිසිය පවසයි. අත් අඩංගුවට ගත් මන්ත්‍රිවරයා හෙට (22) හලාවත අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=132653", "Category": "පුවත්", "Parent URL": null}