{"Source": "Lankatruth", "Timestamp": "August 28, 2019", "Headline": "දඩ වැඩි කිරීමට අනුමැතිය", "News Content": "දණ්ඩ නීති සංග්‍රහයේ සඳහන් වරදවල් සඳහා නියමිත දඩ මුදල් වැඩි කිරීමට අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය ගෙන ආ යෝජනාවකට කැබිනට් මණ්ඩල අනුමැතිය හිමිව තිබේ. ඇතැම් පනත්වල සහ ආඥාපනත්වල අඩංගු විධිවිධාන උල්ලංඝනය කිරීමේදී පනවා ඇති දඩ මුදල් එකී උල්ලංඝනය කිරීම් වැලැක්වීමට කිසි සේත්ම ප්‍රමාණවත් නොවන බැවින් ඒ සම්බන්ධව අධ්‍යනය කර නිර්දේශ ඉදිරිපත් කිරීම සඳහා කමිටුවක් පත් කිරීමටත් යෝජනා වී ඇත. එම කමිටුවේ නිර්දේශ මත දණ්ඩ නීති සංග්‍රහයේ සඳහන් වරදවල් සම්බන්ධයෙන් දඩ මුදල් වැඩි කිරීම සඳහා නීති කෙටුම්පත් කරන ලෙස නීති කෙටුම්පත් සම්පාදකට උපදෙස් දීම සඳහා අනුමැතිය හිමිව තිබේ.", "URL": "https://lankatruth.com/si/?p=79956", "Category": "පුවත්", "Parent URL": null}