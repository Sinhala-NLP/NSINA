{"Source": "Lankatruth", "Timestamp": "March 29, 2022", "Headline": "ඩොලර් එවීම තුන් ගුණයකින් වැටිලා", "News Content": "විදේශ සේවා නියුක්තිකයන් මෙරටට එවනු ලබන ඩොලර් ප්‍රමාණය තුන් ගුණයකට ආසන්න මට්ටමකින් කඩා වැටී ඇත.  පසුගිය 2021 ජනවාරි පෙබරවාරි මාස දෙක තුළ ඩොලර් මිලියන 1255ක් එවා ඇති අතර මෙම වසරේ එම මාස දෙක තුළ එම ප්‍රමාණය ඩොලර් මිලියන 464.1 දක්වා කඩා වැටී ඇත.  පසුගිය කාලයේ විදේශ විනිමය වෙළඳපොල කෘතිම ලෙස පාලනය කිරීම නිසා රටට ගලා ගෙන ආ ඩොලර් ප්‍රමාණය මේ ලෙස බිඳ වැටුණු අතර සමස්ථයක් වශයෙන් එයින් රටට සිදු වුණු හානිය ඩොලර් මිලියන 5,500ක් පමණ බව ගණන් බලා ඇත. මෙම පාඩුව සිදුවී තිබෙන්නේ ප්‍රධාන වශයෙන්ම විදේශ ගත සේවා නියුක්තිකයන් එවන මුදල් පහත වැටීම සහ අපනයන ආදායම් පහත වැටීම හේතුකොට ගෙනය.", "URL": "https://lankatruth.com/si/?p=130812", "Category": "ආර්ථික පුවත්", "Parent URL": null}