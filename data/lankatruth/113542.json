{"Source": "Lankatruth", "Timestamp": "March 23, 2021", "Headline": "ත්‍රිවිධ හමුදාවට නඩු පැවරීම හෝ දඬුවම් දීම කළ නොහැකි අණපනත් රට තුළ සම්මත කරනවා…", "News Content": "ශ්‍රී ලංකා ත්‍රිවිධ හමුදාව මෙරටදී මෙන්ම විදේශයන්හිදීද සිදුකරන ක්‍රියාකාරකම් සම්බන්ධයේන නඩු පැවරීම හෝ දඬුවම් දීම සිදු කළ නොහැකි වන පරිදි, ඔවුන්ට පූර්ණ ආරක්ෂාව සලසා දීම සඳහා අවශ්‍ය අණ පනත් රට තුළ සම්මත කරන බව ශ්‍රී ලංකා පොදුජන පෙරමුණ අවධාරණය කරයි. ඒ අනුව අවශ්‍ය අණ පනත් පාර්ලිමේන්තුවට ඉදිරිපත් කරන බවත්, එසේම එය ඉක්මවා යමින් රණවිරුවන්ගේ ආරක්ෂාව සඳහා වූ නව වගන්ති ආණ්ඩුක්‍රම ව්‍යවස්ථාවට එක් කිරීමට බලාපොරොත්තු වන බවත් එම පක්ෂය ප්‍රකාශ කරයි. එම පක්ෂයේ සභාපති අධ්‍යාපන අමාත්‍ය ජී.එල් පීරිස් මේ බව අවධාරණය කර තිබෙන්නේ බත්තරමුල්ල, වෝටර්ස් ඒජ් පරිශ්‍රයේදී ඊයේ (22) පවති එම පක්ෂයේ මාධ්‍ය හමුවකදීය. “අවශ්‍ය නම් අලුත් නීති අපි ශ්‍රී ලංකා පාර්ලිමේන්තුවට ඉදිරිපත්කරණවා. ඊටත් එහා ගිහිල්ලා අපි ආණ්ඩුක්‍රම ව්‍යවස්ථාව තුළටත් අභිනව, අලුත් වගන්ති එකතු කිරීමට සූදානම්, අපේ රණවිරුවන්ගේ ආරක්ෂාව සඳහා. ඡන්දය මොකක් වුණත් ඒ ක්‍රියා මාර්ගය අපි අනිවාර්යයෙන් ගන්නවා. කියා පැහැදිලිව ප්‍රකාශ කරනවා.” යැයිද එහිදී අමාත්‍යවරයා වැඩිදුරටත් සඳහන් කර තිබේ.", "URL": "https://lankatruth.com/si/?p=113542", "Category": "පුවත්", "Parent URL": null}