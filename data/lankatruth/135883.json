{"Source": "Lankatruth", "Timestamp": "June 22, 2022", "Headline": "එරංග, මනුවර්ණ, රැට්ටා, ජෙහාන් ඇතුළු 07ක් අත්අඩංගුවට", "News Content": "පසුගිය ජුනි 09 වනදා සහ 10 වනදා සිදු කළ විරෝධතා සම්බන්ධයෙන් සමාජවාදී තරුණ සංගමයේ ජාතික සංවිධායක එරංග ගුණසේකර, රංගන ශිල්පී ජගත් මනුවර්ණ, සමාජමාධ්‍ය ක්‍රියාකරු රැට්ටා, රංගන ශිල්පී ජෙහාන් අප්පුහාමි ඇතුළු 07 දෙනෙකු මරාදාන පොලිස්ථානයට බාරවීමෙන් පසු අත්අඩංගුවට ගෙන තිබේ. එම පිරිස පොලීසිය වෙත බාර වී ඇත්තේ පසුගිය 17 වනදා පොලිස් මාධ්‍ය කොට්ඨාසය නිකුත් කර තිබූ නිවේදනයක් අනුවය. එම නිවේදනය අනුව වසන්ත මුදලිගේ, ලහිරු චතුරංග වීරසේකර, රතිඳු සේනාරත්න නොහොත් රැට්ටා, ජගත් මනුවර්ණ, ධම්මික මුණසිංහ, රත්කරව්වේ ජිනරතන හිමි, එරංග ගුණසේකර, ජෙහාන් අප්පුහාමි, ගල්වැව සිරිධම්ම හිමි සැකකරුවන් ලෙස අත්අඩංගුවට ගැනීමට නියෝග කර තිබිණි. ඒ අනුව අද (22) දින පොලීසියට බාර වූ පිරිස අතර ධම්මික මුණසිංහ, රත්කරව්වේ ජිනරතන හිමි, ලහිර චතුරංග වීරසේකර යන අයද සිටිති. මෙම නඩුව ලබනමස 05 වනදා යළි කැඳවීමට නියමිතය.", "URL": "https://lankatruth.com/si/?p=135883", "Category": "පුවත්", "Parent URL": null}