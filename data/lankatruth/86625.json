{"Source": "Lankatruth", "Timestamp": "December 3, 2019", "Headline": "ශ්‍රී ලංකා සුරැකුම්පත් හා විනිමය කොමිෂන් සභාවට නව සභාපතිවරයෙක්", "News Content": "ශ්‍රී ලංකා සුරැකුම්පත් හා විනිමය කොමිෂන් සභාවේ සභාපතිවරයා ලෙස කටයුතු කළ රනිල් තිස්ස විජේසිංහ මහතා එම තනතුරින් ඉල්ලා අස්වීමෙන් පසු නව සභාපතිවරයා වශයෙන් මහා භාණ්ඩාගාරයේ නියෝජ්‍ය ලේකම් ඒ.ආර්. දේශප්‍රිය මහතා පත් කර තිබේ. මෙම ධුරයට පත්කිරීමට පෙර දේශප්‍රිය මහතා මහා භාණ්ඩාගාරයේ අධ්‍යක්ෂ, අතිරේක අධක්ෂ ජනරාල් ධුරවල ද කටයුතුකර තිබෙන අතර 30 වසරක රාජ්‍ය සේවයේ අත්දැකීම් ලද පුද්ගලයෙකු වේ. ජාතික අයවැය දෙපාර්තමේන්තුවේ අධ්‍යක්ෂ ජනරාල් ධුරයේ, වෘත්තීය පුහුණු හා නිපුණතා සංවර්ධන අමාත්‍යංශයේ අතිරේක ලේකම් ධුරයේ ද ඒ මහතා කටයුතුකර ඇත. රාජ්‍ය කළමනාකරණය පිළිබද විද්‍යාවේදී උපාධිය ශ්‍රී ජයවර්ධනපුර විශ්ව විද්‍යාලයෙන් ලබාගෙන ඇති ඒ.ආර්. දේශප්‍රිය මහතා Solvienia – Lublijana විශ්ව විද්‍යාලයෙන් ව්‍යාපාර පරිපාලනය පිළිබද ශාස්ත්‍රපති උපාධිය ද ලබාගෙන තිබේ.", "URL": "https://lankatruth.com/si/?p=86625", "Category": "පුවත්", "Parent URL": null}