{"Source": "Lankatruth", "Timestamp": "October 20, 2021", "Headline": "දියර පොහොර ගුවනින් මෙරටට", "News Content": "පරිසර හිතකාමී නැනෝ නයිට්‍රිජන් දියර පොහොර යනුවෙන් හඳුන්වන දියර පොහොර තොගයක් ඊයේ රාත්‍රියේ ඉන්දියාවේ සිට ගුවනින් ගෙනවිත් තිබෙන බව වාර්තා වේ. එම දියර පොහොර ලීටර් මිලියන 3.1ක් ඉන්දියානු සමාගමකින් ඇනවුම් කර ඇති අතර එයින් පළමු තොගය ශ්‍රී ලන්කන් ගුවන් සමාගමට අයත් UL1156 දරණ ගුවන් යානයෙන් කටුනායක ගුවන් තොටුපලට ගෙනවිත් තිබේ. මෙම පොහොර තොගය අම්පාර, මඩකලපුව සහ ත්‍රිකුණාමලය දිස්ත්‍රික්කවලට බෙදාහැරීමට නියමිතය.  ඉන්දියාවේ IFFCO යනුවෙන් හඳුන්වන ආයතනයක නිපදවන උසස් ප්‍රමිතියකින් යුක්ත නිෂ්පාදන බව ආණ්ඩුව සඳහන් කරන නමුත් ඊට අදාළ නියැඳි (sample) පරීක්ෂා කළේ දැයි හෙළිකර නැත.", "URL": "https://lankatruth.com/si/?p=124801", "Category": "පුවත්", "Parent URL": null}