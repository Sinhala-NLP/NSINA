{"Source": "Lankatruth", "Timestamp": "October 18, 2020", "Headline": "චමල්ට රුපියල් කෝටි 19,840යි… අමරවීරට රුපියල් කෝටි 200යි…", "News Content": "2021 වසර සඳහා ඉදිරිපත් කිරීමට යෝජිත අයවැය ලේඛණයේ ජනාධිපතිවරයා සඳහා රුපියල් කෝටි 930ක්ද ජනාධිපති කාර්යාලය මගින් ක්‍රියාත්මක කරන විශේෂ ව්‍යාපෘති සඳහා රුපියල් කෝට් 1,960ක්ද වෙන් කිරීමට නියමිත අතර සංචාරක අමාත්‍යාංශයට රුපියල් කෝටි 180ක්ද ධීවර අමාත්‍යාංශයට රුපියල් කෝටි 450ක්ද කර්මාන්ත අමාත්‍යාංශයට රුපියල් කෝටි 350ක්ද වරාය හා නාවික අමාත්‍යාංශයට රුපියල් කෝටි 160ක්ද වැවිල කර්මාන්ත අමාත්‍යාංශයට රුපියල් කෝටි 120ක්ද වෙන්කිරීමට නියමිතව ඇත. ඊට අමතරව පරිසර අමාත්‍යාංශයට වෙන් කර ඇත්තේ රුපියල් කෝටි 200ක් වන අතර වනජීවී සහ වන සංරක්ෂන අමාත්‍යාංශයට කෝටි 120ක් වෙන් කර තිබේ. මේ අතර ආරක්ෂක අමාත්‍යාංශය සඳහා කෝටි 35,500ක්ද වෙන් කර ඇති බව වාර්තා වේ. රාජ්‍ය අමාත්‍යාංශ 40 අතරින් 22කටම වෙන් කර ඇත්තේ රුපියල් කෝටි 500කට වඩා අඩු මුදලකි. දයාසිරි ජයසේකර රාජ්‍ය අමාත්‍යවරයාගේ අමාත්‍යංශයට රුපියල් කෝටි 110ක්ද ප්‍රසන්න රණවීර රාජ්‍ය අමාත්‍යවයරයාගේ අමාත්‍යංශයට රුපියල් කෝටි 120ක්ද විදුර වික්‍රමනායක අමාත්‍යවරයාගේ අමාත්‍යංශයට රුපියල් කෝටි 60ක්ද වෙන් කර ඇත. ශෂීන්ද්‍ර රාජපක්ෂ අමාත්‍යරයාගේ අමාත්‍යාංශය වෙනුවෙන් රුපියක් කෝටි 1,860ක්ද චමල් රාජපක්ෂ අමාත්‍යරයාගේ කැබිනට් සහ රාජ්‍ය අමාත්‍යාංශය වෙනුවෙන් රුපියල් කෝටි 19,840ක්ද වෙන් කර ඇත.", "URL": "https://lankatruth.com/si/?p=97974", "Category": "පුවත්", "Parent URL": null}