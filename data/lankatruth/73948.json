{"Source": "Lankatruth", "Timestamp": "May 16, 2019", "Headline": "වත්තල ගින්නකින් නිවාස 4කට හානි", "News Content": "වත්තල මාබෝල ප්‍රදේශයේ නිවාස පෙළක ඊයේ(15) රාත්‍රියේ හටගත් ගින්නකින් නිවාස 4කට දැඩි හානි සිදුව තිබේ. වත්තල, මාබෝල දූවත්ත ප්‍රදේශයේ ඊයේ රාත්‍රී 8.00ට පමණ ගින්න හටගෙන තිබූ අතර කොළඹ ගිනි නිවීමේ ඒකකය, නාවික හමුදා ගිනි නිවීමේ ඒකකය සහ ප්‍රදේශවාසීන් විසින් ගින්න මැඩ පැවැත්වීමට කටයුතු කර ඇත. ගින්නෙන් කිසිවෙකුටත් හානි සිදුව නොතිබූ අතර එක් නිවසක ගාල් කර සිටි එළුවන් 30කට අධික සංඛාවක් ගින්නට ගොදුරුව මියගොස් ඇත. විදුලි කාන්දුවක් ගින්නට හේතුවන්නට ඇතැයි දැනට සැකකරයි.", "URL": "https://lankatruth.com/si/?p=73948", "Category": "පුවත්", "Parent URL": null}