{"Source": "Lankatruth", "Timestamp": "March 21, 2019", "Headline": "මොරටුමුල්ලේ ද්විත්ව ඝාතනයේ සැකකරුවන්ට රැකවරණය දුන් කාන්තාවක් අත්අඩංගුවට", "News Content": "පසුගිය 14 වැනිදා පිළියන්දල මොරටුමුල්ලේ සිදුකළ වෙඩි තැබීමකින් දෙදෙනෙකු ඝාතනය කිරීමේ සිද්ධියේ ප්‍රධාන සැකකරුට සැඟව සිටීමට ආධාර අනුබලදීම සම්බන්ධව 34 හැවිරිදි කාන්තාවක් මිරිහාන විශේෂ අපරාධ මෙහෙයුම් ඒකකය මගින් අත්අඩංගුවට ගෙන ඇත. අත්අඩංගුවට ගත් සැකකාර කාන්තාවගේ අනියම් සැමියා ඝාතන සිද්ධියේ ප්‍රධාන සැකකරු වන ශම්මි නැමැත්තාගේ සමීපතමයෙකු බව පොලීසිය පවසයි. ශම්මි නැමැත්තාට වැලිගම ප්‍රදෙශයේ මාසිකව රුපියල් 12,000ක කුලී පදනම මත නිවසක් සහ දුරකතන සිම් කාඩ්පතක් ලබාදීම ඇය විසින් සිදුකර ඇතැයි පොලීසිය වැඩිදුරටත් පවසයි. සිද්ධියට සම්බන්ධ අනෙක් සැකකරුවන්ට සැඟව සිටීමට අදාල කාන්තාව ආධාර අනුබල ලබාදී ඇත්දැයි සම්බන්ධව වැඩිදුටටත් පොලිස් විමර්ශන ක්‍රියාත්මක වේ. පසුගිය 14 වැනිදා නඩු කටයුත්තකට සහභාගී නැවත යමින් සිටි ආමි මංජු නැමති 47 හැවිරිදි පුද්ගලයෙකුට සහ 20 හැවිරිදි චින්තක සඳරුවන් පරණවිතාන නැමති තරණයෙකු, යතුරුපැදියකි පැමිණි පුද්ගලයන් දෙදෙනෙකු විසින් එල්ලකළ වෙඩි ප්‍රහාරයකින් ජීවිතක්ෂයට පත්විය. බස් මාර්ග බලපත්‍රයක් හේතුවෙන් මෙම ඝාතන සිදුව ඇතැයි මූලික විමර්ශනවලදී හෙලිව ඇත.", "URL": "https://lankatruth.com/si/?p=70747", "Category": "පුවත්", "Parent URL": null}