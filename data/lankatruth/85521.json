{"Source": "Lankatruth", "Timestamp": "November 12, 2019", "Headline": "වැලිකඩ, අඟුණුකොලපැලැස්ස, බූස්ස බන්ධනාගාරවල නොසන්සුන් තත්වයක්", "News Content": "රෝයල් පාර්ක් මිනීමැරුමේ මරණ දඩුවම නියම වූ විත්තිකරුට දුන් ජනාධිපති සමාව තමන්ටද ලබාදෙන ලෙස ඉල්ලමින් වැලිකඩ බන්ධනාගාරයේ සිරුකරුවන් දෙදෙනෙකු වහලයට නැඟීමත් සමඟම වැලිකඩ, අඟුණුකොලපැලැස්ස සහ බූස්ස බන්ධනාගාරවලද මේ වනවිට නොසන්සුන්තාවයක් හටගෙන ඇතැයි වාර්තාවේ. අද (12) පෙරවරුවේ සිට “L” ශාලාවේ සිරකරුවන් පිරිසක් ඊට සහය පලකරමින් වාට්ටුවෙන් පිටතට පැමිණ ආහාර වර්ජනයක යෙදී සිටින බවද වාර්තා වේ. චැපල් ශාලාවේ A3, B3, C3 ශාලාවල රඳවා සිටින මරණ දඩුවම නියම වූ සිරකරුවන් පිරිසක් මේ වනවිට වහලය මත සිටින සිරකරුවන්ට සහය දක්වන්නට පටන් ගෙන ඇතැයිද ඔවුන්ගෙන් කිහිපදෙනෙකු දිවා හා රාත්‍රී ආහාර වර්ජනයක යෙදී සිටින බවද වාර්තාවේ.", "URL": "https://lankatruth.com/si/?p=85521", "Category": "පුවත්", "Parent URL": null}