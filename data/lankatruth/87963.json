{"Source": "Lankatruth", "Timestamp": "December 25, 2019", "Headline": "MCC ගිවිසුමේ වැඩි කොටසක් හොඳයි – පාර්ලිමේන්තු මන්ත්‍රී උදය ගම්මන්පිල නැවත අවධාරණය කරයි", "News Content": "ඇමරිකානු MCC ගිවිසුමේ වැඩි ප්‍රමාණයක් ගුණාත්මක බවට තමා සිටින ස්ථාවරයේ කිසිඳු වෙනසක් නොමැති බව පාර්ලිමේන්තු මන්ත්‍රී උදය ගම්මන්පිල මහතා ඊයේ(24) මාධ්‍ය හමුවක් අමතමින් නැවත සඳහන් කළේය. MCC ගිවිසුමේ ඉඩම් ව්‍යාපෘතියට පමණක් තමා එකඟ නොවන බවත්, එහි ඇතුළත් ප්‍රවාහන ව්‍යාපෘතියට ජනාධිපතිවරණයට පෙර මෙන්ම පසු ද තමා එකඟතාව ප්‍රකාශකර ඇති බවත් උදය ගම්මන්පිල මහතා මෙහිදි පැවසීය. පසුගිය 7 වැනිදා ද මන්ත්‍රීවරයා මාධ්‍ය හමුවක් කැඳවමින් සඳහන් කර සිටියේ MCC ගිවිසුමේ සියයට 70ක්ම හිතකර බවය. ඇමරිකාවෙන් එන හැමදේටම විරුද්ධවීමේ කුහකකමක් හෝ මෝඩකමක් නැතැයි ද එහිදී මන්ත්‍රීවරයා සඳහන් කළේය.", "URL": "https://lankatruth.com/si/?p=87963", "Category": "පුවත්", "Parent URL": null}