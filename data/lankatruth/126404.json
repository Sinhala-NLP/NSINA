{"Source": "Lankatruth", "Timestamp": "November 29, 2021", "Headline": "කුරුණෑගලත් ගෑස් ලිපක් පුපුරයි…", "News Content": "කුරුණෑගල, බෝයගනේ ප්‍රදේශයේ වෙලඳසැලක මුළුතැන්ගෙයි එදිනෙදා භාවිතයට ගන්නා ගෑස් ලිපෙහි පිපිරීමක් සිදුව තිබේ. ඊයේ (28) මධ්‍යම රාත්‍රිය පසුවනතුරු වෙළඳැසල් හිමියන් ව්‍යාපාර කටයුතු සඳහා අවදියෙන් සිට පසුව නින්දට ගොස් තිබේ. මෙම පිපිරීම සිදුව ඇති අයුරු ඔවුන් දැක ඇත්තේ අද (29) උදේ අවදී වූ පසුවය. ඔවුන් සඳහන් කරන්නේ බොහෝ විට මෙම පිපිරීම අද අලුයම් කාලයේ සිදුවන්නට ඇති බවය.", "URL": "https://lankatruth.com/si/?p=126404", "Category": "පුවත්", "Parent URL": null}