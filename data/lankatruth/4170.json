{"Source": "Lankatruth", "Timestamp": "September 16, 2012", "Headline": "ආදීවාසීන් සහ වන ජීවි නිලධාරීන් අතර ගැටුමක්", "News Content": "මාදුරුඔය ජාතික වනෝද්‍යානය තුළදී වනජීවී නිලධාරීන් පිරිසක් හා ආදිවාසීන් පිරිසක් අතර ගැටුමක් ඇති වී තිබේ. එම ගැටුමේන් තුවාල ලැබූ වන ජීවී නිලධාරීන් දෙදෙනා ගිරාඳුරුකෝට්ටේ රෝහලටත් ආදිවාසියෙකු මහියංගනය රෝහලටත් ඇතුළත් කර ඇත. ගිනි අවියක් සමඟ මාදුරුඔය ජාතික වනෝද්‍යානයට ඇතුළුවීමේ චෝදනා මත ඊයේ (15) පස්වරුවේ ආදීවාසී පුද්ගලයෙකු වන ජීවි නිලධාරීන් විසින් අත්අඩංගුවට ගනුලැබ තිබේ. එහි පැමිණි තවත් ආදීවාසීන් පිරිසක් වන ජීවි නිලධාරීන්ට පහර දී අදාළ ආදිවාසියා මුදාගෙන ගොස් ඇත. සිද්ධිය සම්බන්ධයෙන් මහියංගනය පොලිසිය වැඩිදුර විමර්ශන සිදුකරයි.", "URL": "https://lankatruth.com/si/?p=4170", "Category": "පුවත්", "Parent URL": null}