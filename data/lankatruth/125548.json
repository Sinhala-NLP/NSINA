{"Source": "Lankatruth", "Timestamp": "November 7, 2021", "Headline": "මුරුත්තෙට්ටුවේ හිමියෝ අපිව බලයට ගේන්න වැඩ කළ කෙනෙක්… ජනාධපිති", "News Content": "ලබන 17 වනදා සිට බලපැවැත්වෙන පරිදි ජනාධිපතිවරයා විසින් කොළඹ විශ්වවිද්‍යාලයේ කුලපති ධුරයට පත්කර සිටින අභයාරාමාධිපති, මුරුත්තෙට්ටුවේ ආනන්ද හිමි තමන්ටත් හිටපු ජනාධිපති මහින්ද රාජපක්ෂටත් බලයට ඒම විශාල වැඩ කොටසක් සිදු කළ භික්ෂූන් වහන්සේ නමක් යැයි ජනාධිපති ගෝටාබය රාජපක්ෂ සදහන් කරයි. ඔහු මේ බව පැවසූවේ ඊයේ පැවති මහාහාර්ග 1500ක ව්‍යාපෘති අවසන් කිරීමේ උත්සවයේදී අදහස් දක්වමිණි. අද පාර්භෝගියකයාට බඩු මිල වැඩි වුවත් ගොවියාට අස්වැන්නට හොඳ මිලක් ලැබෙන බවත් කාබනික ගොවිතැන ආරම්භ කළේ තමන්ට ඡන්දය ලබා දුන් ජනතාව ඉල්ලා සිටි විප්ලවීය වෙනස සිදු කිරීමට බවත් ජනාධිපතිවරයා එහිදී පැවසීය. තමන්ට මිලිටර් බලය යොදවා ගොවි ජනතාවගේ බෙල්ලෙන් අල්ලා බලහත්කාරයෙන් කාබනික පොහොර යෙදවීමට හැකි නමුත් තමන් එය සිදු කරන්නේ නැතැයිද ඔහු පැවසීය. තමන් ආරම්භ කළ කාබනික ගොවිතැන සහ පුනර්ජනනීය විදුලි බලය නැමත විප්ලවය සිදු කරන බවත් ජනතාව බලා පොරොත්තු වුනේ එැවැනි විප්ලවීය වෙනසක් බවත් ජනාධිපතිවරයා පවසයි. මෙම උත්සවය සඳහා අගමැති මහින්ද රාජපක්ෂ, මහාමාර්ග ඇමති ජොන්ස්ටන් ප්‍රනාන්දු, ලෝක බැංකුවේ දකුණු ආසියානු කලාපීය උප සභාපති, හාට්ව්ග් ෂෙෆර් ඇතුළු පිරිසක්ද එක්වී සිටියහ.", "URL": "https://lankatruth.com/si/?p=125548", "Category": "පුවත්", "Parent URL": null}