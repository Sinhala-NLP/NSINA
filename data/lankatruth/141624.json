{"Source": "Lankatruth", "Timestamp": "November 4, 2022", "Headline": "වෛද්‍ය චමල් සංජීව වෙනුවෙන් රවී කුමුදේෂ්ලා ඉදිරියට එති", "News Content": "වෛද්‍ය චමල් සංජීව ඉදිරිපත් කළ තොරතුරු සහ දත්ත වැරදි බවට තහවුරු නොකර ඔහුගේ වැඩ තහනම් කිරීම කටයුතු කිරීම හෙළාදකින බවත් වෛද්‍යවරයා වෙනුවෙන් පෙනි සිටින බවත් සෞඛ්‍ය වෘත්තීය වේදීන්ගේ විද්වත් සංගමයේ සභාපති රවී කුමුදේෂ් අවධාරණය කරයි. ඔහු මේ බව අවධාරණය කර සිටියේ ඊයේ (04) කොළඹදී පැවැති මාධ්‍ය හමුවක් අමතමිණි. එහිදී ඔහු වැඩිදුරටත් දැක්වූ අදහස්, “වෛද්‍ය චමල් සංජීව මහත්තමයාට විනය නීති පාවිච්චි කරලා මේ කරල තියෙන ක්‍රියාවලිය තුළ දේශපාලනික වුවමනාවක් ක්‍රියාත්මක වෙනව කියන එක තමයි අපි විශ්වාසකරන තත්වය. සෞඛ්‍ය අමාත්‍යාංශයට ඉතා පැහැදිලිව පුළුවන් මේ කියන කාරනා සම්බන්ධයෙන් ඉතා පැහැදිලි සංවාදයක් ඇති කරගන්න. දැන් මන්දපෝෂණය පිළිබඳව වෛද්‍ය චමල් සංජීව මහත්මයා ඉදිරිපත් කරපු කාරණා වැරදියිනම් ඒවා න්‍යායාත්මකව වැරදියි කියලා තහවුරු කිරීම හෝ ඒවා පිළිබඳ සංවාදයක් සෞඛ්‍ය අමාත්‍යාංශය තුළ ඇති කරගැනීම තමයි පළවෙනි වෘත්තීමය භාවිතාව. අපි සෞඛ්‍ය අමාත්‍යාංශයට අභියෝග කරලා අහනවා, අපි මේ කියන කාරනා අපිට කියන්න සෞඛ්‍ය අමාත්‍යාංශයෙන් කාමරවල තියෙන කොයි වටමේසයේද ඉඩක් තියේනනේ? ඒ මේසවල කවුද මේවා කතා කරන්නේ? ඒ මේසවල කතා කරපු අය හරිදේවල් කතා කළානම් ඇයි මේ රටේ මෙහෙම තත්වයක් ඇති වෙලා තියෙන්නේ?”", "URL": "https://lankatruth.com/si/?p=141624", "Category": "පුවත්", "Parent URL": null}