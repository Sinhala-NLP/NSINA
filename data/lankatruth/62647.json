{"Source": "Lankatruth", "Timestamp": "November 5, 2018", "Headline": "වතු කම්කරුවෝ සටනකට සැරසෙති", "News Content": "ලබන 10 වැනි දිනට පෙර නව වැටුප් ගිවිසුමට අත්සන් නොකරන්නේ නම් මෙතෙක් ඉතිහාසයේ කළ දරුණුම වැඩ වර්ජනය හා විරෝධතාවය සිදු කිරීමට වතු කම්කරුවන් සූදානම් බව සමස්ත ලංකා වතු කම්කරු සංගමයේ ලේකම් ඒ. ප්‍රේමරත්න මහතා සඳහන් කරයි. එම වැටුප් සාමූහික ගිවිසුම අහෝසි වී අද (05) වනවටි දින 19ක් වන නමුත් කිසිදු වගකිව යුතු නිලධාරියකු ඒ සම්බන්ධව කිසිදු පියවරක් ගැනීමට ඉදිරිපත් නොවූ බවත් ඒ මහතා පවසයි. මෙම වැටුප් වැඩි කිරිම සිදුකළ හැක්කේ වතු සාමූහික ගිවිසුම ක්‍රියාත්මක කිරිමේ ප්‍රධාන පාර්ශවකරුවා වන ලංකා කම්කරු කොංග්‍රසයේ ලේකම්වරයා සහ උඩරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය ආරුමුගන් තොණ්ඩමාන් මහතාට බවද ප්‍රේමරත්න මහතා පෙන්වා දෙයි. වතු කම්කරුවන්ගේ වැටුප් වැඩිකරීමට තමන් මැදිහත්වන බව රාජ්‍ය අමාත්‍ය වඩිවෙල් සුරේෂ් මහතා සඳහන් කළද වතු සාමූහික ගිවිසුම අනුව වතු කරම්කරුවන්ගේ දෛණික වැටුප වැඩි කිරීමට ඔහුට බලයක් නොමැති බවත් ප්‍රේමරත්න මහතා සඳමන් කරයි. සමස්ත ලංකා වතු කම්කරු සංගමයේ ඉල්ලීම වී ඇත්තේ වතු කම්කරුවකුට රාජ්‍ය සේවක කම්කරු දෛනික වැටුප ලෙස සැලකෙන රුපියල් 1,281ක මුදලක් ලබා දිය යුතු යන්නයි.", "URL": "https://lankatruth.com/si/?p=62647", "Category": "පුවත්", "Parent URL": null}