{"Source": "Lankatruth", "Timestamp": "September 14, 2018", "Headline": "බොරු සාක්ෂි දුන් රවීට නඩු වැටෙයි", "News Content": "2015 වර්ෂයේ පෙබරවාරි මස 27දා සිදු වූ ශ්‍රී ලංකා මහ බැංකුව විසින් භාණ්ඩාගාර බැදුම්කර නිකුත් කිරීමේදී සිදුවී තිබෙන වංචාව සම්බන්ධයෙන් විමර්ශනය කිරීමට පත් කළ බැදුම්කර කොමිෂන් සභාව හමුවේ අසත්‍ය සාක්ෂි ලබා දීම සම්බන්ධයෙන් හිටපු මුදල් අමාත්‍ය රවී කරුණානායකට එරෙහිව අපරාධ පරීක්ෂණ දෙපාර්තමේන්තුව අද (14) කොළඹ ප්‍රධාන මහේස්ත්‍රාත් අධිකරණයේ නඩුවක් ගොනු කර තිබේ. එම සිද්ධිය සම්බන්ධයෙන් රවි කරුණානායක මහතා සැකකරුවකු ලෙසට නම් කර ඇති අතර මෙම සිද්ධිය සම්බන්ධයෙන් ඉදිරි මහේස්ත්‍රාත් පරීක්ෂණ කටයුතු සදහා නඩුව මේ මස 28දා කැඳවීමට ප්‍රධාන මහෙස්ත්‍රාත් රංග දිසානායක මහතා තීරණය කර ඇත. මෙම අසත්‍ය සාක්ෂි 2017 අගොස්තු 02දා රවි කරුණානායක මහතා බැදුම්කර කොමිසම හමුවේ ලබා දී ඇති බවට අපරාධ පරීක්ෂණ දෙපාර්තමේන්තුව චෝදනා කර සිටියි.", "URL": "https://lankatruth.com/si/?p=59345", "Category": "පුවත්", "Parent URL": null}