{"Source": "Lankatruth", "Timestamp": "August 13, 2022", "Headline": "පාසල් පැවැත්වීම ගැන නවතම තීරණය", "News Content": "රජයේ සහ රජයේ අනුමත සියලු පාසල් 2022.08.15 වන සඳුදා සිට සතියේ දින 05ම සාමාන්‍ය පරිදි පැවැත්වීමට අධ්‍යාපන අමාත්‍යාංශය තීරණය කර තිබේ. ඒ අනුව පෙරවරු 7.30 සිට දහවල් 1.30 දක්වා පාසල් පැවැත්වීමට නියමිතය. විදුහල්පතිවරු, ගුරුවරු සහ සිසුන් සඳහා ප්‍රවාහන අපහසුතා පවතින්නේ නම් ඒ සඳහා ප්‍රවාහන වැඩපිළිවෙලක් සකස් කරන ලෙස සියලුම පළාත් බලධාරීන්ට උපදෙස් නිකුත් කර ඇතැයිද අධ්‍යාපන අමාත්‍යාංශය සඳහන් කරයි. ඉදිරි තෙමසක කාලය තුළ පාසල් කාලය විෂයන් ඉගැන්වීම් සඳහාම යොදාගත යුතු බවත් විෂය සමගාමී සහ විෂය බාහිර ක්‍රියාකාරකම් පාසල් කාලයෙන් පරිබාහිරව සිදුකිරීමටත් පාසල්වල පැවැත්වෙන උත්සව ආදිය තවදුරටත් සීමා කිරීමටත් උපදෙස් දී තිබෙන බවත් අධ්‍යාපන අමාත්‍යාංශය වැඩිදුරටත් සඳහන් කරයි.", "URL": "https://lankatruth.com/si/?p=138077", "Category": "පුවත්", "Parent URL": null}