{"Source": "Lankatruth", "Timestamp": "March 17, 2021", "Headline": "කටුනායකින් තවත් කොරෝනා ආසාදිතයින් 100ක්", "News Content": "කටුනායක වෙළෙඳ කලාපය සහ සෞඛ්‍ය වෛද්‍ය නිලධාරී කොට්ඨසයෙන් කොවිඩ් – 19 ආසාදිතයන් 100 දෙනකු වාර්තා වී ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ, වෛද්‍ය නලින් ආරියරත්න පවසයි. ඒ අනුව කටුනායක වෙළඳ කලාපයේ ඇඟලුම් කර්මාන්ත ශාලාවකින් කොවිඩ් වියිරසය ආසාදිතයින් 63 දෙනකු සොයා ගෙන තිබේ. මේ දක්වා කටුනායක වෙළෙඳ කලාපය තුළ පිහිටි කර්මාන්තශාලා 51ක සේවය කරන 1,142 දෙනකු වයිරසයට ගොදුරු වී ඇත. එසේම කටුනායක – සිදුව සෞඛ්‍ය වෛද්‍ය නිලධාරී කොට්ඨාශය තුළ තවත් ආසාදිතයන් 37 දෙනෙකු වාර්තා වී ඇති බව වෛද්‍ය නලින් ආරියරත්න පවසයි. ඒ අනුව මෙම සෞඛ්‍ය වෛද්‍ය නිලධාරී කොට්ඨාශය තුළින් මේ දක්වා වෛරසය ආසාදිතයින් 1,110 දෙනෙකු සොයාගෙන තිබේ.", "URL": "https://lankatruth.com/si/?p=113088", "Category": "කොවිඩ් -19 (කොරෝනා ) පුවත්", "Parent URL": null}