{"Source": "Lankatruth", "Timestamp": "July 26, 2017", "Headline": "ලෙබනන් හිස්බුල්ලා සංවිධානයට ට්‍රම්ප් අනතුරු අඟවයි!", "News Content": "ලෙබනනය තුළ ක්‍රියාත්මක හිස්බුල්ලා සටන්කාමීන් මැදපෙරදිග කලාපයට පිළිලයක් ව ඇතැයි ඇමෙරිකානු ජනාධිපති ඩොනල්ඩ් ට්‍රම්ප් ප්‍රකාශකර තිබේ. ඇමෙරිකාවේ නිල සංචාරයක නිරත ලෙබනන් අගමැති සාද් හරීරි සමග පැවැති හමුවෙන් අනතුරුව මාධ්‍ය හමුවකදීට්‍රම්ප් ජනාධිපතිවරයා මේ බව පවසා ඇත. ෂියා මුස්ලිම්වරුන් වන හිස්බුල්ලා සටන්කාමීන් දරුණු ත්‍රස්ත සංවිධානයක් බවත් සමීප සබඳතා පවත්වන ඉරානය ඔවුන්ට අවි ආයුධ සපයන බවත් හිස්බුල්ලා සංවිධානය ලෙබනන් රජයට තර්ජනයක්ව පවතින බවත් ට්‍රම්ප් ජනාධිපතිවරයා එහිදීප්‍රකාශකර තිබේ. මැදපෙරදිග කලාපය තුළක්‍රියාත්මක අයි.එස්. ත්‍රස්තවාදීන්ට එරෙහි සටනේ සක්‍රීයව මැදිහත් වන සටන් කණ්ඩායමක් වන හිස්බුල්ලා සංවිධානය සිරියානු රජයට හා අසාද් පාලනයට සහාය පළකරනු ලබන අතර ඇමෙරිකාව ප්‍රමුඛ ඒකාබද්ධ හමුදාවන්ගේ ප්‍රහාරයන්ට ලක්වෙමින් සිටින බව පැවසේ.", "URL": "https://lankatruth.com/si/?p=38393", "Category": "විදෙස් පුවත්", "Parent URL": null}