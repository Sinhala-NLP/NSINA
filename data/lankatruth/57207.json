{"Source": "Lankatruth", "Timestamp": "August 6, 2018", "Headline": "මහින්ද පිලේ, එජාප, මෛත්‍රී පිලේ මන්ත්‍රීවරු ඇතුළු 14ක් රට සවාරියේ", "News Content": "හෝමාගම ප්‍රාදේශීය සභාවේ සභාපති, උප සභාපති ඇතුළු මහින්ද පිලේ, මෛත්‍රී පිලේ සහ එක්සත්ජාතික පක්ෂයේමන්ත්‍රීවරු 14 දෙනෙකු විදේශගතවී ඇති බව වාර්තා වේ. මෙම මන්ත්‍රී පිරිස ජපාන සංචාරයක නිරතව ඇති බව විශ්වාසකටයුතු ආරංචිමාර්ග සඳහන් කරන අතර ඒ සඳහා හෝමාගම ප්‍රාදේශීය සභා බල ප්‍රදේශයේ වරිපනම් ඇතුළු බදු ගෙවන ජනතාවගේ මුදල් වියදම් කර ඇති බවත් වාර්තා වේ. හෝමාගම ප්‍රාදේශීය සභාවට මුදල් නොමැති බව පවසමින් එම බල ප්‍රදේශයේ කසළ එක්රැස්කරීම, වීථිපහන් සවි කිරීම, මංමාවත් පිළිසකර කිරීම, පුස්ථකාල සංවර්ධනය ආදී කටයුතු රැසක් අතපසු කරමින් සිටින බවත් මන්ත්‍රීවරු විසින් ගෙන එනු ලබන බොහෝ සංවර්ධන යෝජනාද මුදල් නොමැති බව පවසමින් නොසලකා හරින බවත් මේ අතර වාර්තාවේ. මෙවැනි තත්වයක් තුළ කෝටි ගණනක් වියදම් කර මෙසේ රට සවාරියාම මෙම මන්ත්‍රීවරු අදාළ ජපාන සංචාරය සඳහා පිටත්ව ගොස් ඇත්තේ ඊයේ (05) දිනය. සභාවේ මුළු මන්ත්‍රීවරු ගණන 49කි. ඉන් මන්ත්‍රීවරු 28ක් මහින්ද පිලෙන් වන අතර එක්සත් ජාතික පක්ෂ මන්ත්‍රීවරු 10 දෙනෙකුත් මෛත්‍රී පිලේ මන්ත්‍රීවරු 05 දෙනෙකුත් ජනතා විමුක්ති පෙරමුණේ මන්ත්‍රීවරු 05 දෙනෙකුත් ස්වාධීන එක මන්ත්‍රීවරයෙකුත් සිටිති. මෙම මන්ත්‍රීවරු 49 දෙනාගෙන් මහින්ද පිලේ, මෛත්‍රී පිලේ සහ එජාප මන්ත්‍රීවරුන්ගෙන් 14 දෙනෙකු අදාල සංචාරය සඳහා එක් වී ඇති බවත් වාර්තා වේ.", "URL": "https://lankatruth.com/si/?p=57207", "Category": "පුවත්", "Parent URL": null}