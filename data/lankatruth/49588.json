{"Source": "Lankatruth", "Timestamp": "March 24, 2018", "Headline": "දෙමළ විමුක්ති සන්ධානයෙන් පිරිසක් ගැලවෙයි", "News Content": "ඊ.පී.ආර්.එල්.එෆ් පක්ෂයේ ආත්මාර්ථකාමී ප්‍රතිපත්ති විරෝධී ක්‍රියාකලාපය මත දෙමළ විමුක්ති සන්ධානයෙන් ඉවත් වීමට පුනරුත්තාපනය කළ එල්ටීටීඊ සාමාජිකයින්ගෙන් සමන්චිත පක්ෂය තීරණය කොට ඇති බව වාර්තා වේ. පළාත් පාලන මැතිවරණයට පෙරාතුව දෙමළ විමුක්ති සන්ධානයේ දේශපාලන පක්ෂ 06 අතර අත්සන් කළ අබබෝධතා ගිවිසුමට පටහැනිව ඊ.පී.ආර්.එල්.එෆ් පක්ෂය කටයුතු කිරීමත් මෙය දැක දැක නොදැක්ක සේ සන්ධානයේ නායකත්වය කටයුතු කිරිමත් මත මෙම තීරණයට පැමිණි බව මෙම පක්ෂය විසින් මාධ්‍ය වෙත නිකුත් කරන ලද නිවේදනයක සදහන් වේ. පළාත් පාලන මැතිවරණය අවසන් වීමෙන් පසු ඊ.පී.ආර්.එල්.එෆ් පක්ෂය පළාත් පාලන ආසන ලබාගැනීමේදී ආත්මාර්ථකාමීව කටයුතු කල බවත් මෙහිදී පළාත් පාලන ආසන සමසේ බෙදා නොදුන් බවත් මෙය දැක දැක නොදැක්ක ගානට සිටින දෙමළ විමුක්ති සන්ධානයේ නායන ආනන්ද සංගරි මහතාගේ ක්‍රියාකලාපයද අනුමත කල නොහැකි බවත් මේ හේතුව මත තමන් තවදුරටත් එම සන්ධානයේ රැදී නොසිටින බවත් එම පක්ෂය අවසන් වශයෙන් සදහන් කර සිටියි. ඉදිරි මැතිවරණවලදී දෙමළ විමුක්ති කොටි සාමාජිකයින්ගේ පක්ෂය තනිව තරග කරන බවද මෙමගින් අවධාරණය කර තිබේ.", "URL": "https://lankatruth.com/si/?p=49588", "Category": "පුවත්", "Parent URL": null}