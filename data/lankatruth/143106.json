{"Source": "Lankatruth", "Timestamp": "December 23, 2022", "Headline": "රනිල් ට්‍රිලියනවලින් ජනතාව අන්දයි", "News Content": "රටක් හැටියට ට්‍රිලියන 1.5ක් පිටරටවලට ණයවී සිටින බව අටවන ජනාධිපති රනිල් වික්‍රමසිංහ කර තිබෙන ප්‍රකාශය මුළුමනින් ම ජනතාව නොමඟ යැවීම සඳහා කළ ප්‍රකාශයක් බව නිල සංඛ්‍යා දත්ත විශ්ලේෂණයේදී හෙළිවීතිබේ.  රනිල් වික්‍රමසිංහ පසුගිය 15 වෙනිදා බදුල්ල පුස්තකාල ශ්‍රවණාගාරයේදී ප්‍රකාශ කර තිබෙන්නේ “අපි රටක් වශයෙන් පිටරටවලට ට්‍රිලියන 1.5ක් ණයයි.“ යනුවෙනි. නමුත් එම සංඛ්‍යාව රුපියල් හෝ ඩොලර් යනුවෙන් නිශ්චිත මූල්‍ය ඒකකයකින් දක්වා නැත.  ඔහු ඉදිරිපත් කරන සංඛ්‍යාව ඩොලර් ට්‍රිලියන 1.5ක් විය නොහැකිය. 2012 වර්ෂය අවසන්වන විට රජයේ සමස්ත විදේශ ණය ප්‍රමාණය ඩොලර් බිලියන 32.390 ක් වේ. ට්‍රිලියනයකට බිලියන දහසකි. රජයේ සමස්ත විදේශ ණය ප්‍රමාණය 2021 වර්ෂය අවසන් වනවිට රුපියල් බිලියන 6,492.150ක් වේ. එනම් රුපියල් ට්‍රිලියනවලින් 6.492කි. මේ අනුව රනිල් වික්‍රමසිංහ සඳහන් කරන ට්‍රිලියන 1.5ක් යන්න සම්පූර්ණයෙන් සාවද්‍ය සංඛ්‍යාවක් බව නිල දත්ත විශ්ලේෂණය කිරීමේදී තහවුරු වේ. ඔබේ දැනුමට", "URL": "https://lankatruth.com/si/?p=143106", "Category": "පුවත්", "Parent URL": null}