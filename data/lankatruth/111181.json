{"Source": "Lankatruth", "Timestamp": "February 23, 2021", "Headline": "පත්කල සැනින් චමින්ද වාස් ඉවත්වූයේ ඇයි?", "News Content": "ශ්‍රී ලංකා ජාතික කන්ඩායමේ වේගපන්දු පුහුණුකරු ලෙස පත්කල හිටපු වේගපන්දු යවන ක්‍රිඩක චමින්ද වාස් එම තනතුරෙන් ඉල්ලා අස්වී ඇත. පුහුණුකරු ධුරය බාරගෙන දින කිහිපයක් ඇතුලත ඉල්ලා අස්විමට හේතු වී ඇත්තේ වැටුප් ප්‍රශ්නයක් මුල්කරගෙන බව චමින්ද වාස්ගේ පාර්ශවයෙන් වාර්තා වේ. ශ්‍රි ලංකා ක්‍රිකට් ආයතනය විසින් විදේශිය පුහුණුකරුවන්ට විශාල වැටුපක් ගෙවන නමුත් ලාංකිය පුහුණුකරුවන්ගේ සේවය සොච්චම් වැටුපකට ලබා ගැනීමට උත්සාහ කරන බව පුහුණුකරුවන්ගේ අදහසයි. චමින්ද වාස්ගේ හදිසි ඉවත්වීම පිලිබඳව නිවේදනයක් නිකුත් කරන ශ්‍රී ලංකා ක්‍රිකට් ආයතනය පවසන්නේ බටහිර ඉන්දිිය කොදෙව් සංචාරය ආරම්භ කිරීමට පැය කිහිපයකට පෙර මුල්‍යමය ප්‍රතිලාභ ඉදිරියට දමා චමින්ද වාස් වගකීම් විරහිතව හැසිරෙන බවයි.", "URL": "https://lankatruth.com/si/?p=111181", "Category": "ක්‍රීඩා පුවත්", "Parent URL": null}