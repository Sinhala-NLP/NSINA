{"Source": "Lankatruth", "Timestamp": "August 22, 2019", "Headline": "පැහැරගත් දරුවන් වෙනුවෙන් සාධාරණය පතයි…", "News Content": "2008 සහ 2009 අතර කාලයේදී තරුණයන් එකොළොස් දෙනෙකු කප්පම් ලබා ගැනීම සඳහා පැහැරගෙන ගිය බව පැවසෙන සිදුවීමට අදාළව සාධාරණයක් බලාපොරොත්තුවන එක තරුණයකුගේ මවක් වන සිය ෆෙස්බුක් ගිණුමේ පසුගිය අගෝස්තු 11 වනදා මෙසේ සටහනක් තබා ඇත. “වසර 9ක කාලයක් පුරා අතුරැදන් වු එම 11දෙනා අතර සිටින මාගේ පුතා වෙනුවෙන් සාධාරණයක් ඉටුවෙනතෙක් තවමත් මේ ඇස්වල කඳුලු වියලි ගොස් නැත. අධිකරණය දෙස බලා සිටිමි. යුක්තිය ඉටුවෙනතෙක් බලා සිටිමි. රණවිරැ ලේබලය ගසාගත් කාලකණ්නි මුරැගයන් බේරි යාමට තුටිටු දෙකේ දේශපාලුවන් හා එක්ව සිදුකරන කෛරාටික නාටක දෙස වේදනාවෙන් බලා සිටිමි. අප දරැවන්ගේ ලේවලින් පෙඟුනු දෑතින් සිය සියලු දේ කපටිකමින් රැකගනිමින් දරැවන් සමග සුර සැප විදින නරැමයින් දෙස බලා සිටිමි. තවද ජාතිවාදි රෙද්දෙන් ඇස් වහන් ඇත්ත දැක දැකත් ඒ අපරාධයන්ට හු මිටි දෙන හිත් ඇති තෙත් නැති රටක සදාකාලික ජිවත් වෙතැයි සිතන දරැදුක නොදන්නා හිස් මිනිසුන් දෙස බලා සිටිමි. අපගේ වේදනාව තමන්ගේ වාසියට භාවිත කොට බොරදියේ මාලු බාමින් යැපෙන්නට උත්සහගන්නා තිරිසනුන් දෙස බලා සිටිමි. එසේම මහත් වු තර්ජන ගර්ජන හමුවේ වුව සිය ජිවිත පවා විපතට පත් කරගනිමින් අප දරැවන්ගේ ජිවිත වෙනුවෙන් ජාතිවාදයකින් තොරව සාධාරණය ඉටු කිරීමට කැපවෙන සුලුතරයක් වු මානව හිතවාදින් දෙස බලා සිටිමි. දරැ දුක පපුවේ දරා ගත නොහැකිව හුල්ලමින් පණ අදින, දින දින මිය යන සහෝදර මා වැනි මවිවරැ පියවරැ දෙස බලා සිටිමි. මේ හැම එකකට එකක් පසුව අපරාධකාරි පාදඩයින්ට දඬුවම් දෙන නීතිය නොවන්නේ නම් ස්වභාවධර්මයේ අවදිවිම බලා සිටිමි.” 2008 වසරේදී පැහැර ගනු ලැබුණ එවකට ශිෂ්‍යයකු වූ ජමාල්ඩීන් ඩිලාන්ගේ මව ජෙනිෆර් වීරසිංහ විසින් මෙම සටහන තබා තිබේ. මෙහි විශේෂත්වය වන්නේ ඇය ක්‍රියාන්විත රාජකාරියේ යෙදී සිටි විශ්‍රාමික හමුදා නිලධාරියෙකුගේ බිරිඳක වීමය. මෙම තරුණයන් පැහැර ගැනීම සම්බන්ධව හිටපු නාවික හමුදාපති වසන්ත කරන්නාගොඩට චෝදනා එල්ලවන අතර පසුගිය දා ජනාධිපති මෛත්‍රීපාල සිරිසේන විසින් ඔහු නාවික හමුදාවේ ඉහළම ධුරය වන අද්මිරාල් ඔෆ් ද ෆ්ලීට් සම්මානයෙන් පුදනු ලැබිණි. ජෙනිෆර් සිය වේදනාව පළ කරන්නේ, සිය පුතු පැහැර ගැනීමට ලක් වන විට ශ්‍රී ලංකා ආරක්ෂක අමාත්‍යාංශයේ ලේකම් ධුරය දැරූ ගෝඨාභය රාජපක්ෂ, ශ්‍රී ලංකා පොදුජන පෙරමුණේ ජනාධිපති ධුර අපේක්ෂකයා ලෙස ප්‍රකාශයට පත් කරනු ලැබූ පසුබිමක වීමත් විශේෂයකි. 2008 අගෝස්තු 08 වෙනිදා සිට සැප්තැම්බර් මස 17 වෙනිදා අතර කාලය තුළ කොටහේන, වැල්ලවත්ත, ත්‍රිකුණාමලය, මඩකලපුව ඇතුළු ස්ථාන කිහිපයකදී තරුණයන් එකොළොස් දෙනෙකු පැහැරගෙන ගොස් අතුරුදහන් කිරිම සම්බන්ධයෙන් අපරාධ පරීක්ෂණ දෙපාර්තමේන්තුව මේ වනවිටත් පරීක්ෂණ පවත්වයි. එවක රාජකාරියේ යෙදී සිටි ආරක්ෂක අංශ සාමාජිකයන් වෙත එල්ල කෙරෙන මෙම චෝදනා හුදෙක් දේශපාලන සහ ජාත්‍යන්තර වුවමනාවන් මත සිදු කෙරෙන පළිගැනීම් බව ගෝඨාභය රාජපක්ෂ වෙනුවෙන් පෙනී සිටින කණ්ඩායම්වල අදහස වෙයි. කෙසේ නමුත් මෙම දරුවන් ඝාථනය වී ඇති බවට 2018 දෙසැම්බර් 14 වනදා අත්අඩංගුවට ගත් නාවික හමුදාවේ සුළු නිලධාරීන් දෙදෙනෙකු වශයෙන් කටයුතු කළ බල නැවියෙකු වන ඉඹුලාන ලියනගේ උපුල් චමින්ද නොහොත් “අන්නච්චි” නැමැත්තා සහ සංජය ප්‍රසාද් දිලංක සේනාරත්න යන නාවික හමුදා සාමාජිකයන් දෙදෙනා විසින් විමර්ශන අංශ වෙත ප්‍රකාශ කර ඇති අතර එදිනම පොලිස් මාධ්‍ය ප්‍රකාශකවරයා විසින් ඒ බව සනාත කරන ලදී. මූලාශ්‍ර ලංකා ඉරිදා සංග්‍රහය", "URL": "https://lankatruth.com/si/?p=79509", "Category": "පුවත්", "Parent URL": null}