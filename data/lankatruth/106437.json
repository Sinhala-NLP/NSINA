{"Source": "Lankatruth", "Timestamp": "January 4, 2021", "Headline": "ගිය වසරේ රු.බිලියන 650ක්  මුදල් අච්චු ගහලා", "News Content": "ශ්‍රී ලංකා මහ බැංකුව රුපියල් බිලියන 650ක වාර්තාගත මුදල් ප්‍රමාණයක් 2020 වර්ෂය සඳහා මුද්‍රණය කොට තිබෙනවා.මහ බැංකු දත්ත අනුව 2020 දෙසැම්බර් 31 වැනි දිනට මහ බැංකුව සතු ආන්ඩුවේ සුරකුම්පත්හි මූර්ත වටිනාකම රුපියල් බිලියන 725.19 බව සඳහන්. 2020 වර්ෂය ආරම්භයේ දී එය රුපියල් බිලියන 74.70 ක්ව පැවතුණි.2020 වසරට සාපේක්ෂව 2019 වර්ෂයේ දී මුද්‍රණය කළ මුදල් ප්‍රමාණය රුපියල් බිලියන 4 ක්.මහ බැංකුව 2021 වර්ෂය ආරම්භයත් සමඟම රුපියල් බිලියන 13.2 මුදල් මුද්‍රණය කළ බව එහි වාර්තා පෙන්වා දෙනවා.මේ අතර මහ බැංකුව 2021 වර්ෂය සඳහා තම උපායමාර්ගික සැලැස්ම අද (04) එළි දැක්වීමට නියමිතයි.", "URL": "https://lankatruth.com/si/?p=106437", "Category": "පුවත්", "Parent URL": null}