{"Source": "Lankatruth", "Timestamp": "March 1, 2019", "Headline": "විශාලම මත්කුඩු තොගයේ අයිතිකරු ඇතුළු 5ක් අත්අඩංගුවට ගන්න ජාත්‍යන්තර වරෙන්තුවක්", "News Content": "ශ්‍රී ලංකාවේදී අත්අඩංගුවට ගත් විශාලතම හෙරෝයින් තොගය ඇතුළු මත්ද්‍රව්‍ය ශ්‍රී ලංකාවට එවීම සම්බන්ධයෙන් ප්‍රධාන පෙලේ මත්ද්‍රව්‍ය ජාවරම්කරුවෙකු ලෙස සැලකෙන කොස්ගොඩ සුජි ඇතුළු 05 දෙනෙකු අත්අඩංගුවට ගැනීමට ජාත්‍යන්තර පොලීසියට විවෘත වරෙන්තු නිකුත් කර තිබේ. කොටුව වැඩබලන නිලනොලත් මහේස්ත්‍රාත්වරිය විසින් අද (01) මෙම නියෝග නිකුත් කර ඇත. පසුගියදා පොලිස් මත්ද්‍රව්‍ය නාශක කාර්යාංශය හා පොලිස් විශේෂ කාර්ය බලකාය එක්ව කොල්ලුපිටිය ප්‍රදේශයේ රථගාලකදී කිලෝග්‍රෑම් 295ක් වූ මේ මත්කුඩු තොගය සමඟ අත්අඩංගුවටගත් සැකකරුවන් දෙදෙනො අද අධිකරණයට ඉදිපත්පත් කර තිබේ. මෙම හොරොයින් තොගය ලංකා ඉතිහාසයේ විශාලතම වැටලීම ලෙස ද වාර්තා වී ඇත. එකී හෙරොයින් තොගය ශ්‍රී ලංකාව වෙත එවා ඇත්තේ මේ වනවිට ඩුබායි රාජ්‍යයේ රැඳී සිටින කොස්ගොඩ සූජීව සහ ඇන්තනී මයිකල් මෙරීල් ඇතුළු සැකකරුවන් පස් දෙනා බවට සැකකරුවන්ගෙන් ලබාගත් තොරතුරු අනුව අනාවරණය වී ඇති බව පොලිස් මත්ද්‍රව්‍ය නිවාරන කාර්යංශය විසින් අධිකරණය වෙත කරුනු දක්වමින් සඳහන් කර තිබේ. ඒ අනුව අදාළ සැකකරුවන් දෙදෙනා එළඹෙන 05 වනදා තෙක් රක්ෂිත බන්ධනාගාර ගත කිරීමටද නියෝග කර ඇත.", "URL": "https://lankatruth.com/si/?p=69416", "Category": "පුවත්", "Parent URL": null}