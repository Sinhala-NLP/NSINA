{"Source": "Lankatruth", "Timestamp": "February 11, 2022", "Headline": "මැතිවරණයක්; චම්පික එපා කියයි සජිත් ඕනෑ කියයි", "News Content": "මේ මොහොතේ මැතිවරණයක් පැවැත්වීම සුදුසු නැතැයි සඳහන් කරමින් සමගි ජන බලවේගයේ පාර්ලිමේන්තු මන්ත්‍රී චම්පික රණවක, මැතිවරණයක් පැවැත්වීමට සිදු කරන යෝජනාවලට සිය විරෝධය පල කරයි. මෙම අවස්ථාවේ මැතිවරණයක් පැවැත්වීම හරහා ආර්ථිකය බංකොළොත්භාවයකට වැටීමේ වේගය වැඩි වන බවත් රට එම තත්වයට පත් කර නොගන්නා ලෙස ආණ්ඩුවට ඉල්ලීමක් කරන බවත් ඔහු පවසයි. හෙතෙම මේ බව සඳහන් කළේ අපරාධ නඩු විධාන සංග්‍රහය (සංශෝධන) පනත් කෙටුම්පත ඇතුළු පනත් කෙටුම්පත් කිහිපයක් සම්බන්ධයෙන් ඊයේ (10) දෙවැනි දිනටත් පාර්ලිමේන්තුවේ පැවැති විවාදයට එක්වෙමිනි. කෙසේ වෙතත් සමගි ජන බලවේගය පක්ෂයේ නායක විපක්ෂ නායක සජිත් ප්‍රේමදාස ඇතුළු පිරිස කඩිනම් මැතිවරණයක් ඉල්ලා සිටී.", "URL": "https://lankatruth.com/si/?p=128687", "Category": "පුවත්", "Parent URL": null}