{"Source": "Lankatruth", "Timestamp": "January 5, 2021", "Headline": "ඔබ ජා-ඇල – රාගම 376 බස් මාර්ගයේ බස් රථයක ගිය මගියෙක්ද?", "News Content": "කොවිඩ් – 19 ආසාදිත කොන්දොස්තරවරයෙකු හමුවීම හේතුවෙන් ලංකා ගමනා ගමන මණ්ඩලයට අයත් ජා-ඇල ඩිපෝව අද (05) සිට වහාම ක්‍රියාත්මක වන පරිදි තාවකාලිකව වසා දමා එහි සේවකයන් 153 දෙනෙකු නිරෝධායන‍ෙට ලක් කිරීමට පියවර ගත් බව ජා-ඇල නගර සභාවේ පරිපාලන මහජන සෞඛ්‍ය පරීක්ෂක ධනංජය හේරත් මහතා සඳහන් කරයි. මෙලෙස කොවිඩ් – 19 ආසාදනය වී තිබී ඇත්තේ ජා-ඇල රාගම 376 බස් මාර්ගයේ ධාවනය කළ බස් රථයක කොන්දොස්තරවරයෙකුටය. ජනවාරි පලමුවනදා සිට ජා-ඇලින් පෙ.ව 6.30 / 9.30/11.30 ප.ව2.00,/5.00 යන වේලාවන් හිදී ගමන් ගත් මගීන් හා රාගමින් පෙ.ව .7.50/10.30/12.30ත් ප.ව 3.50/5.50 යන වේලාවන් හී ගමන් ගත් මගීන් ස්වයං නිරෝධායනයේ යෙදෙන ලෙස මහජන සෞඛ්‍ය පරීක්ෂක වරයා දැනුම්දෙයි. එහමන්ම යම් අයෙක්ට කොවිඩ් රෝග ලක්ෂණයක් ඇතොත් වහාම මහජන සෞඛ්‍ය පරීක්ෂකවරුන් දැනුවත් කරන ලෙසද ධනංජය හේරත් මහතා ඉල්ලා සිටියි.", "URL": "https://lankatruth.com/si/?p=106592", "Category": "කොවිඩ් -19 (කොරෝනා ) පුවත්", "Parent URL": null}