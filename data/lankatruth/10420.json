{"Source": "Lankatruth", "Timestamp": "June 20, 2014", "Headline": "බන්දුල පද්මකුමාරට තවත් කැපිල්ලක්", "News Content": "සීමාසහිත එක්සත් ප්‍රවෘත්ති පත්‍ර සමාගම හෙවත් රජයට අයත් ලේක් හවුස් ආයතනයේ සභාපති ධූරය දරණ බන්දුල පද්මකුමාර මහතා එම තනතුරෙන් ඉවත් කිරීමේ සැලසුමක් ක්‍රියාත්මක කෙරී ඇත. මෙම සැලසුම ආණ්ඩුවේ ප්‍රබලයෙකුගේ අනුදැනුම ඇතිව දියත්කර ඇති බවද මෙම ප්‍රබලයා කලකට පෙර ජනමාධ්‍ය සමග සමීප සම්බන්ධයක් තිබූ අයෙකු බවද අනාවරණය වේ. සීමාසහිත එක්සත් ප්‍රවෘත්ති පත්‍ර සමාගම හෙවත් රජයට අයත් ලේක් හවුස් ආයතනයේ සභාපති ධූරය දරණ බන්දුල පද්මකුමාර මහතා එම තනතුරෙන් ඉවත් කිරීමේ සැලසුමක් ක්‍රියාත්මක කෙරී ඇත. මෙම සැලසුම ආණ්ඩුවේ ප්‍රබලයෙකුගේ අනුදැනුම ඇතිව දියත්කර ඇති බවද මෙම ප්‍රබලයා කලකට පෙර ජනමාධ්‍ය සමග සමීප සම්බන්ධයක් තිබූ අයෙකු බවද අනාවරණය වේ. මෙයට පෙර අවස්ථා ගණනාවකදීම ලේක්හවුස් සභාපතිධූරයෙන් බන්දුල පද්මකුමාර මහතා ඉවත් කරන ලෙසට බල කෙරෙන විරෝධතා පවා දියත්කර තිබිණ. එහෙත් ජනාධිපතිවරයාගේ අතිශය සම්පතම හිතවතෙකු වන බන්දුල පද්මකුමාර ඉවත් කිරීමට නොහැකි විය. ජනාධිපතිවරයා විදේශගතව සිටින අවස්ථාවක සිළුමිණ පුවත්පතේ බෙදාහැර තිබූ පිටපත් ආපසු එකතු කර ගැනීම සහ බෙදාහැරීමට නියමිතව තිබූ පිටපත් බෙදා හැරීමට නොහැකි වන පරිදි සකස් කර තිබුණේ එම සැලසුම පරිදි බව හෙළිවේ. මෙය ටික කලකට පෙර සිට ක්‍රියාත්මක වූ සැලස්මක් බවද එයට බන්දුල පද්මකුමාර මහතාගේ පවුලේ සාමාජිකයන්ද කොටස්කරුවන් කරගත් සැලසුමක් මෙසේ ක්‍රියාත්මක කර ඇති බවද අනාවරණය වේ. බෙදාහැර තිබී ආපසු එකතුකරන ලද රුපියල් කෝටි ගණනක් වටිනා ‘රසඳුන‘ අතිරේකය හා ‘ශාස්ත්‍රීය අතිරේකය‘ ලේක්හවුස් වාණිජ අංශයේ ගබඩා කර සීල් තබා තිබේ. පසුගිය ඉරිදා සිළුමිණ පුවත්පත නැවත බෙදා හරින ලද්දේ මෙම අතිරේක දෙක නොමැතිවය.", "URL": "https://lankatruth.com/si/?p=10420", "Category": "පුවත්", "Parent URL": null}