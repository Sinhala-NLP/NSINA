{"Source": "Lankatruth", "Timestamp": "July 28, 2019", "Headline": "කොහුවලදී කළ වෙඩි තැබීමකින් අයෙක් මරුට", "News Content": "කොහුවල ජම්බුගස්මුල්ල මාවත ප්‍රදේශයේදී අද( 28) අළුයම ජීප් රථයකින් ගමන්ගමිනිමින් සිටි පුද්ගලයන් දෙදෙනෙකුට නාදුනන පුද්ගලයන් දෙදෙනෙකු කළ වෙඩි තැබීමකින් එක් අයකු මිය ගොස් අනෙක් පුද්ගලයා බරපතල තුවාල ලබා ඇතැයි වාර්තා වේ. මියගොස් ඇත්තේ නුගේගොඩ උඩහමුල්ල මැදිවෙලපාරේ පදිංචිව සිටි සුනිල් රුවන් පෙරේරා නමැති 38 හැවිරිදි තැනැත්තෙක් වන අතර බරපතල තුවාල ලබා ඇත්තේ නුගේගොඩ පදිංචි 40 හැවිරිදි ව්‍යාපාරිකයෙකි. තුවාල ලැබූ තැනැත්තා රෝහල් ගත කර ඇති අතර කොහුවල පොලිසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=78286", "Category": "පුවත්", "Parent URL": null}