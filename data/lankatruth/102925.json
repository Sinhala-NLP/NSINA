{"Source": "Lankatruth", "Timestamp": "December 10, 2020", "Headline": "දොස්තර ඇමතිනිය පැණි මුදලාලිලාගේ කනට ගහයි", "News Content": "සායනික පරීක්ෂාවකින් අනුමත වන තුරු කෑගල්ලේ කොරෝනා පැණිය භාවිතා නොකරන්නැයි කොරෝනා වසංගත මර්ධන ඇමතිනි දොස්තර සුදර්ශනී ප්‍රනාන්දුපුල්ලේ පවසයි. බටහිර වෛද්‍ය විද්‍යාවට අනුව විද්‍යාත්මකව තහවුරු නොවූ සහ අනුමත නොවූ කිසිම දෙයක් ඖෂධ ලෙස බෙදාහැරීම කිසි විටෙකත් සිදු නොකළ යුතු ක්‍රියාවක් බව පැවසු ඇමතිතුමිය ඕනෑම බෙහෙතක් සායනික පරීක්ෂණ රාශියකින් තහවුරූ වී විද්‍යාත්මකව පිලිගන්නා තුරු කලබල නොවී සිටින ලෙස ජනතාවගෙන් ඉල්ලා සිටි. “මේ පැණිය තවමත් විද්‍යාත්මකව අනුමත කර නැහැ” දොස්තර සුදර්ශනී ප්‍රනාන්දුපුල්ලේ අවධාරණය කරයි. දොස්තර ඇමතිනියගේ මෙම ප්‍රකාශය කෑගල්ලේ පැණිය වැනි විද්‍යාත්මකව තහවුරු නොවූ දේවල් ප්‍රවර්ධනය කරන දේශපාලඥයන්ට එල්ල කළ බලවත් කනේ පහරක් බව සෞඛ්‍ය අංශ ප්‍රවීනයෝ පවසති.", "URL": "https://lankatruth.com/si/?p=102925", "Category": "පුවත්", "Parent URL": null}