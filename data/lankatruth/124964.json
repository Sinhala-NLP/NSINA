{"Source": "Lankatruth", "Timestamp": "October 24, 2021", "Headline": "තවදුරටත් මුව ආවරණ අවශ්‍යයි", "News Content": "කොවිඩ් – 19 තත්වය හේතුවෙන් තව දුරටත් මුව ආවරණ පැලඳිය යුතුව ඇති බවත් මහජනතාව ඒකරාශීවන ස්ථානවල දුරස්ථභාවය පවත්වාගත යුතුව ඇති බවත් සෞඛ්‍ය සේවා අධ්‍යක්ෂ ජනරාල් අසේල ගුණවර්ධන පවසයි. සමහර පුද්ගලයන් පසුගිය දිනවල ආගමික සහ සංචාරක ස්ථානවලට ගොස් තිබුණේ මුව ආවරණයක්වත් නොමැතිව යැයිද ඔහු අවධාරණය කරයි. මෙය ඉතා අවදානම් තත්වයක් බවත් මේ ආකාරයට දිගටම පැවතුණහොත් ඉදිරියේදී යළි විශාල අවදානමක් මතුවිය හැකි බවත් ඔහු පෙන්වා දෙයි. කොවිඩ් තත්වය යම් ආකාරයකට පාලනය වී ඇතත් ජනතාව සෞඛ්‍යය නීති දිගටම පිළිපැදිය යුතු බවද ඔහු අවධාරණය කරයි.", "URL": "https://lankatruth.com/si/?p=124964", "Category": "කොවිඩ් -19 (කොරෝනා ) පුවත්", "Parent URL": null}