{"Source": "Lankatruth", "Timestamp": "December 4, 2018", "Headline": "සෝයුස් ගමන සාර්ථකයි", "News Content": "රුසියානු සෝයුස් රොකට්ටුවක් අන්තර්ජාතික ගගන මධ්‍යස්ථානයට සාර්ථකව ළගා වී තිබේ. පසුගිය ඔක්තෝබර් මාසයේ ගුවන්ගත කළ සෝයුස් රොකට්ටුව අසාර්ථකවූ අතර මෙය සාර්ථකව අන්තර්ජාතික ගගන මධ්‍යස්ථානය කරා ළඟා වූ පළමු රොකට්ටුවයි. රුසියානු හා කැනේඩියානු ගගනගාමීන් දෙදෙනෙකු හා ඇමරිකානු ගගන ගාමිනිනියක සෝයුස් රොකට්ටුව හරහා සාර්ථකව අන්තර්ජාතික ගගන මධ්‍යස්ථානය කරා ළඟා වී ඇතිබව රුසියානු රොස්කොස්මොස් ගගන විද්‍යා ආයතනය ප්‍රකාශ කළේය. මෙම ගගන කණ්ඩායම අන්තර්ජාතික ගගන මධ්‍යස්ථානයේ මාස හය හමාරක කාලයක් රැදී සිටීමට නියමිතව ඇත.", "URL": "https://lankatruth.com/si/?p=64696", "Category": "විදෙස් පුවත්", "Parent URL": null}