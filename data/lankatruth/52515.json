{"Source": "Lankatruth", "Timestamp": "May 19, 2018", "Headline": "මැලේසියානු හිටපු අගමැති නිවසන් ලංකාවේ මුදල් හමුවේ", "News Content": "මැලේසියාවේ හිටපු අගමැති නජිබ් රසාක්ට අයත් පෞද්ගලික නිවසක තිබී විදේශ මුදල් තොගයක් සහ මිල අධික භාණ්ඩ රැස්ක සොයාගෙන තිබේ.විදේශ මුදල් අතර ශ්‍රී ලංකා මුදල් නෝට්ටු ද සොයා ගැණුනු අතර එවාහි වටිනාකම රුපියල් මිලියන 2.87ක් (රුපියල් ලක්ෂ 28.7ක්) බව එරට පුවත්පත් වාර්තා සඳහන් කරයි. මැලේසියාවේ හිටපු අගමැතිවරයට එරෙහිව දූෂණ චෝදනා පවතින අතර පසුගිය 16, 17 දිනයන්හි ඔහුට අයිති නිවසක් සහ ඔහුගේ පෞද්ගලික ස්ථන 6ක් පරීක්ෂාවට ලක් කෙරුණි. ඒ අතර 18 වැනිදා තමන් දූතා සුකෝපභෝගී මන්දිරයේ තිබී මෙම භාණ්ඩ හා විදේශ මුදල් තොගය සොයාගෙන තිබේ.එම මන්දිරයේ තිබී මිල අධික අති සුඛෝපභෝගී අත්බෑග් සහ ඔරලෝසූ බහාලූ පෙට්ටි 284ක් සහ මුදල් බහාලූ බෑග් 72ක් පොලිස් භාරයට පත්විය. මැලේසියානු පොලිසියේ වාණිජ අපරාධ ඒකකය විසින් මෙම වැටලීම් කරනු ලැබ තිබෙන අතර මැලේසියාවේ මුදල් විශුද්ධිකරණයට එරෙහි පනත, ත්‍රස්තවාදයට මුදල් සැපයීමට එරෙහි සහ නීතිවිරෝධී ක්‍රියාවලට එරෙහි පනත යන පනත් යටතේ මෙම වැටලීම් සිදුකළ බව මැලේසියානු පොලිසිය සඳහන් කළේය. හිටපු අගමැතිවරයා විසින්ම පිහිටුවන ලද මැලේසියා ඩිවලොප්මන්ට් බර්හාඩ් රාජ්‍ය අරමුදලෙන් බිලියන ගණනක් වංචා කළා යැයි ඔහුට චෝදනා එල්ලවී ඇත. මේ සම්බන්ධව ඇමරිකාව ඇතුලු රටවල් 6ක පොලිස් පරීක්ෂණ ක්‍රියාත්මක බව පවසයි.", "URL": "https://lankatruth.com/si/?p=52515", "Category": "විදෙස් පුවත්", "Parent URL": null}