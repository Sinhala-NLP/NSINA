{"Source": "Lankatruth", "Timestamp": "February 21, 2022", "Headline": "අද විදුලිය කපන්නේ දකුණු පළාතේ පමණයි", "News Content": "ලංකා විදුලිබල මණ්ඩලය දින එකහාමාරකට පමණ ඉන්ධන ලබාගැනීමට ඊයේ (20) කටයුතු කිරීම නිසා අද (21) දකුණු පළාතේ පමණක් විදුලි කප්පාදු කරන බව මහජන උපයෝගිතා කොමිසමේ සභාපති ජනක රත්නායක පවසයි. මාඔස්කැළේ සහ සමනළ වැව ජලාශවල වතුර සංචිතය අඩු වීම නිසා දකුණු පළාතේ පමණක් පැය එකහාමාරක් පමණ විදුලි කප්පාදු කිරීමට සිදුවන බවත් සභාපතිවරයා කියයි. කෙසේ වෙතත් විදුලි කප්පාදුව පිළිබඳ තීරණය කිරීම දෛනිකව සිදු කළ නොහැකි කටයුත්තක් බවත් කප්පාදුව පිළිබඳ සැලසුම් සහගත තීරණයකට බලධාරීන් හැකි ඉක්මනින් මැදිහත්විය යුතු බවත් මහජන උපයෝගිතා කොමිසමේ සභාපති පවසයි. විදුලි කප්පාදුව පිළිබඳව දෛනිකව දැනුවත් කිරීමට සිදුවීමෙන් ජනතාව අපහසුතාවට පත්වන බවත් විදුලි ගැටළුවට සාමූහික තීරණයකට පැමිණිය යුතු බවත් ඔහු වැඩිදුරටත් සඳහන් කරයි.", "URL": "https://lankatruth.com/si/?p=129042", "Category": "පුවත්", "Parent URL": null}