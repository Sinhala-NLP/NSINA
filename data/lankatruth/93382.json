{"Source": "Lankatruth", "Timestamp": "May 22, 2020", "Headline": "පාසල් විවෘත කරන්නේ කොරෝනා සම්පූර්ණයෙන්ම පහව ගිය පසුයි…", "News Content": "කොරෝනා වෛරසය හෙවත් කොවිඩ්-19 වසංගතය හේතුවෙන් දැනට වසා දමා ඇති පාසල් යළි විවෘත කරනු ලබන්නේ කොරෝනා අවදානම සම්පූර්ණයෙන්ම පහව ගිය පසුව යැයි අධ්‍යාපන අමාත්‍ය ඩලස් අලහප්පෙරුම මහතා පවසයි. දැනට වසා දමා ඇති පාසල් යළි විවෘත කිරීම සම්බන්ධයෙන් එළඹෙන 26 වනදා සෞඛ්‍ය බලධාරීන් සමඟ සාකච්ඡාවක් පැවැත්වීමට නියමිත බවද අමාත්‍යවරයා පවසයි. අධ්‍යාපන අමාත්‍ය ඩලස් අලහප්පෙරුම මහතා මේ බව සඳහන් කර ඇත්තේ මාතර දිස්ත්‍රික් ලේකම් කාර්යාලයේ අද (22) පෙරවරුවේ පැවති උත්සවයකට එක්වෙමිනි.", "URL": "https://lankatruth.com/si/?p=93382", "Category": "පුවත්", "Parent URL": null}