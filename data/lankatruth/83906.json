{"Source": "Lankatruth", "Timestamp": "October 25, 2019", "Headline": "මුස්ලිම් පාසල් හැර දෙමළ මාධ්‍ය පාසල් සඳහා සඳුදා දින නිවාඩු", "News Content": "ලබන 27 වැනි ඉරිදා දිනට යෙදී ඇති දීපාවලී දිනය හේතුවෙන් 28 වැනි සඳුදා දින මුස්ලිම් පාසල් හැර සියලුම දෙමළ මාධ්‍ය පාසල් වසා තැබීමට අධ්‍යාපන අමාත්‍යාංශය තීරණය කර තිබේ. දීපාවලී උත්සවය සමරන හින්දු ආගමික සිසුන් සහ ගුරු භවතුන් වෙනුවෙන් මෙම නිවාඩු දිනය අනුමත කරන ලෙස අධ්‍යාපන අමාත්‍යවරයා ලබාදුන් උපදෙස් මත මෙම තීරණය ගත් බව අධ්‍යාපන අමාත්‍යාංශය සඳහන් කරයි. එම නිවාඩු දිනය වෙනුවට වෙනත් සුදුසු දිනයක දී පාසල් කටයුතු සිදුකිරීමට විදුහල්පතිවරුන් පියවර ගතයුතු බව ද අධ්‍යාපන අමාත්‍යාංශය සඳහන් කර ඇත.", "URL": "https://lankatruth.com/si/?p=83906", "Category": "පුවත්", "Parent URL": null}