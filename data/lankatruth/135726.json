{"Source": "Lankatruth", "Timestamp": "June 19, 2022", "Headline": "ඛනිජ තෙල් සංස්ථාවේ පෙට්‍රල් නැහැ – පෝලිමට එන්න එපා – කංචන විජේසේකර", "News Content": "ඛනිජ තෙල් සංස්ථාව සතුව පෙට්‍රල් තොග නොමැති වීම හේතුවෙන් ඉදිරි 20, 21, 22, 23 යන දින තුළ පෝලිම්වල රැදී නොසිටින ලෙස ජනතාවගෙන් ඉල්ලා සිටින බව විදුලිබල හා බලශක්ති අමාත්‍ය කාංචනස විජේසේකර පවසයි. පෙට්‍රල් සහ ඩීසල් නෞකා දෙකක් මෙම මස 23 සහ 24 දෙදින බලාපොරොත්තු වන බවත් එම නෞකා සඳහා මහ බැංකුව ඩොලර් මිලියන 90ක් නිදහස්කර ඇති බවත් ටෙන්ඩර්වලට සැපයුම්කරුවන් ප්‍රතිචාර නොදැක්වීම නිසා විකල්ප ක්‍රමයන්ට මෙම මිලදී ගැනීම් කිරීමට සිදු වූ බවත් ඇමතිවරයා පවසයි. එම පෙට්‍රල් සහ ඩීසල් තොග පළමුවර ඇනවුම් ලැබූ සැපයුමකරුවන්ගෙන් ලැබීමට නියමිත නිසා ලැබෙන දින පිළිබඳව නිශ්චිතව කිවනොහැකි බවද ඇමති කංචන විජේසේකර පවසයි. සැපයුම්කරුවන් 11 දෙනකුට ඇනවුම් භාරදී ඇති බවද සඳහන් කරයි.", "URL": "https://lankatruth.com/si/?p=135726", "Category": "පුවත්", "Parent URL": null}