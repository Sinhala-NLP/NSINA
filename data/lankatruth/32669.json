{"Source": "Lankatruth", "Timestamp": "April 12, 2017", "Headline": "නාමල් පෙරේරාට පහර දුන් දෙදෙනෙක් හඳුනා ගැනේ", "News Content": "ශ්‍රී ලංකා ජනමාධ්‍ය විද්‍යාලයයේ පාඨමාලා සම්බන්ධීකාරකවරයාව සිටි මාධ්‍යවේදී නාමල් පෙරේරා මහතාට පහර දී පැහැරගෙන යෑමට තැත් කළ සිද්ධියට අදාලව පැවැති හඳුනා ගැනීමේ පෙරට්ටුවේ දී සැකකරුවන් දෙදෙනකු හඳුනා ගැනීමට නාමල් පෙරේරා මහතා අද (12) පැවති පෙරෙට්ටුවේදී සමත් වී තිබේ. කොළඹ මහේස්ත්‍රාත් අධිකරණයේ වැඩබලන අතිරේක මහේස්ත්‍රාත් චන්ද්‍රා ලියනආරච්චි මහතා ඉදිරියේ මෙම පෙරට්ටුව පවත්වා ඇත. මරදාන ට්‍රිපොලි යුද හමුදා කඳවුරේ බුද්ධි අනු කණ්ඩයේ සැකකාර මේජර් ඇතුළු හය දෙනා ඇතුළු 48 දෙනෙක් හඳුනාගැනීමේ පෙරට්ටුවට ඉදිරිපත් කරනු ලැබ තිබේ. එහි දී පළමු සැකකරු වූ මේජර් ප්‍රභාත් සීවලී බණ්ඩාරනායක දිසානායක බුලත්වත්තේ සහ තෙවැනි සැකකාර කෝප්‍රල්වරයා හඳුනා ගැණීමට සමත් වී ඇත.", "URL": "https://lankatruth.com/si/?p=32669", "Category": "පුවත්", "Parent URL": null}