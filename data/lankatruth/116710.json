{"Source": "Lankatruth", "Timestamp": "May 21, 2021", "Headline": "කොරෝනා අසාදිත ධාරිතාව අතිශය බරපතල වේ", "News Content": "මේ වනවිට දිනපතා කොරෝනා ආසාධිතයන් 3,500කට ආසන්න පිරිසක් නිල වශයෙන් වාර්තාවෙමින් තිබියදී එම ප‍්‍රතිකාර ලබන්නන්ගේ ධාරිතාව 30,000 සීමාව ඉක්මවා තිබේ. මෙම ආසාදිතයින් සඳහා ප‍්‍රතිකාර ලබාදීමේදී ඔක්සිජන් සහ ඖෂධ සම්බන්ධයෙන් අතිශය බරපතල තත්වයක් මතුවෙමින් තිබෙන බව සෞඛ්‍ය අංශ අනාවරණය කරයි. මේ වනවිටත් ඔක්සිජන් නිසි වෙලාවේදී ලබා දීමට නොහැකි හෙයින් ආශාදිතයින් විශාල පිරිසක් මිය ගොස් ඇති අතර ගැබිණි මව්වරුන් 5ක්ද ඒ අතර විය. ආණ්ඩුව ඇඳන් 10,000ක ව්‍යාපෘතියක් ගැන සඳහන් කළද මේ වනවිට ඇතම් රෝහල්වල කොරෝනා ආසාදිතයින් බිම වැතිරී සිටින දර්ශන සමාජ මාධ්‍යය ඔස්සේ සංසරණය වෙමින් පවතී. කොරෝනා වසංගතය පැමිණීමට පෙර පවා මෙරට රෝහල් පද්ධතියේ ඇඳන් විශාල ඌනතාවයක් පැවතිනි. නමුත් 2019 වර්ෂයට වඩා 2020 වන විට රජයේ රෝහල්වල ඇඳන් 843ක් අඩුවී ඇත. 2020 වසර අවසන් වනවිට පැවතී තිබුණේ ඇඳන් 77,121ක් පමණි.", "URL": "https://lankatruth.com/si/?p=116710", "Category": "කොවිඩ් -19 (කොරෝනා ) පුවත්", "Parent URL": null}