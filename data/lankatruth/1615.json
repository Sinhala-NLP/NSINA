{"Source": "Lankatruth", "Timestamp": "March 3, 2012", "Headline": "කකුලෙන් අදින් අය පක්ෂෙන් දොට්ට දමනවා – රනිල්", "News Content": "ආණ්‌ඩුවට එරෙහිව පවත්වන විරෝධතා කඩාකප්පල් කර ඉදිරි ගමන නතර කිරීම සඳහා කකුලෙන් අදින අය පක්‍ෂයේ සිටී නම් ඔවුන් පක්‍ෂයෙන් දොට්‌ට දැමීමට නොපැකිළව පියවර ගන්නා බව එක්‌සත් ජාතික පක්‍ෂයේ නායක සහ විපක්‍ෂ නායක රනිල් වික්‍රමසිංහ මහතා ඊයේ (2) බදුල්ලේදී පැවසීය. රාජපක්‍ෂ ආණ්‌ඩුව ඉන්ධන මිල ඇතුළු අනෙකුත් භාණ්‌ඩ මිල ඉහළ දමමින් ජනතාව නොමරා මරන වැඩපිළිවෙළක නිරතව සිටින බැවින් මේ පීඩාකාරී පාලනයෙන් ජනතාව මුදාගැනීම සඳහා ගෙනයන ව්‍යාපාරය කඩාකප්පල් කරනවා නම් එය ජනතාවට කරන ද්‍රෝහිකමක්‌ බව හෙතෙම අවධාරණය කළේය.එක්‌සත් ජාතික පක්‍ෂයේ ක්‍රියාකාරීන් හමුවීමේ වැඩසටහන් කිහිපයක්‌ බදුල්ල, හාලිඇල යන ප්‍රදේශවල ඊයේ (2) පැවැති අතර එහිදී මේ බව අනාවරණය කළ වික්‍රමසිංහ මහතා සියලු දෙනා එකමුතුව සහයෝගයෙන් ජනතාවට සිදුව තිබෙන අසාධාරණයෙන් ඔවුන් මුදා ගැනීමට ක්‍රියා කරනවා වෙනුවට ඇතැම් අය එවැනි වැඩපිළිවෙළ කඩාකප්පල් කිරීමේ උත්සාහයක නිරතව සිටින බව පසුගියදා පාණදුර නගරයේ පැවැති උද්ඝෝෂණයේදී ඇති වූ සිද්ධියෙන් සනාථ වන බව පැවසීය.සිරිකොත එක්‌සත් ජාතික පක්‍ෂ මූලස්‌ථානයට ගල්ගසා එය විනාශ කර දැමීමට උත්සාහ කළ පිරිසම ආණ්‌ඩුවට එරෙහි උද්ඝෝෂණ කඩාකප්පල් කිරීමට උත්සාහ කරන බවත් ඔවුන් දොට්‌ට දැමීම හැර වෙනත් විකල්පයක්‌ නැති බවත් හෙතෙම කීය.පක්‍ෂය ඉදිරියට ගෙනයැමට නම් විනය තිබිය යුතු බවත් ඒ විනය යම් අයෙක්‌ කඩකරමින් පක්‍ෂයට හානියක්‌ සිදුකරනවා නම් එය මහින්ද රාජපක්‍ෂ ජනාධිපතිවරයාගේ ආණ්‌ඩුව බලයේ තබාගැනීමට වක්‍රව සිදුකරන සහයෝගයක්‌ බවත් වික්‍රමසිංහ මහතා පැවසීය. රාජපක්‍ෂ ආණ්‌ඩුව ඉන්ධන මිල ඇතුළු අනෙකුත් භාණ්‌ඩ මිල ඉහළ දමමින් ජනතාව නොමරා මරන වැඩපිළිවෙළක නිරතව සිටින බැවින් මේ පීඩාකාරී පාලනයෙන් ජනතාව මුදාගැනීම සඳහා ගෙනයන ව්‍යාපාරය කඩාකප්පල් කරනවා නම් එය ජනතාවට කරන ද්‍රෝහිකමක්‌ බව හෙතෙම අවධාරණය කළේය. එක්‌සත් ජාතික පක්‍ෂයේ ක්‍රියාකාරීන් හමුවීමේ වැඩසටහන් කිහිපයක්‌ බදුල්ල, හාලිඇල යන ප්‍රදේශවල ඊයේ (2) පැවැති අතර එහිදී මේ බව අනාවරණය කළ වික්‍රමසිංහ මහතා සියලු දෙනා එකමුතුව සහයෝගයෙන් ජනතාවට සිදුව තිබෙන අසාධාරණයෙන් ඔවුන් මුදා ගැනීමට ක්‍රියා කරනවා වෙනුවට ඇතැම් අය එවැනි වැඩපිළිවෙළ කඩාකප්පල් කිරීමේ උත්සාහයක නිරතව සිටින බව පසුගියදා පාණදුර නගරයේ පැවැති උද්ඝෝෂණයේදී ඇති වූ සිද්ධියෙන් සනාථ වන බව පැවසීය. සිරිකොත එක්‌සත් ජාතික පක්‍ෂ මූලස්‌ථානයට ගල්ගසා එය විනාශ කර දැමීමට උත්සාහ කළ පිරිසම ආණ්‌ඩුවට එරෙහි උද්ඝෝෂණ කඩාකප්පල් කිරීමට උත්සාහ කරන බවත් ඔවුන් දොට්‌ට දැමීම හැර වෙනත් විකල්පයක්‌ නැති බවත් හෙතෙම කීය. පක්‍ෂය ඉදිරියට ගෙනයැමට නම් විනය තිබිය යුතු බවත් ඒ විනය යම් අයෙක්‌ කඩකරමින් පක්‍ෂයට හානියක්‌ සිදුකරනවා නම් එය මහින්ද රාජපක්‍ෂ ජනාධිපතිවරයාගේ ආණ්‌ඩුව බලයේ තබාගැනීමට වක්‍රව සිදුකරන සහයෝගයක්‌ බවත් වික්‍රමසිංහ මහතා පැවසීය.", "URL": "https://lankatruth.com/si/?p=1615", "Category": "පුවත්", "Parent URL": null}