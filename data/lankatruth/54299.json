{"Source": "Lankatruth", "Timestamp": "June 14, 2018", "Headline": "ඉන්ෆ්ලුවෙන්සා පාලනයට ගුරුවරුන්ට  උපදෙස් මාලාවක්", "News Content": "පැතිරයන ඉන්ෆ්ලුවෙන්සා රෝගී තතවය පාලනය කිරීමේ අරමුණින් පාසල් ගුරුවරුන් සඳහා විශේෂ උපදෙස් මාලාවක් නිකුත් කිරීමට සෞඛ්‍ය ප්‍රවර්ධන කාර්යංශය කටයුතු කර තිබේ. පාසලේ දී ඉන්ෆ්ලුවෙන්සා රෝග ලක්ෂණ හඳුනාගතහොත් දෙමව්පියන්ට දැනුම් දෙන ලෙසත්, ඔවුන් පැමිණෙන තෙක් දරුවා විවේකීව අනික් දරුවන්ගෙන් වෙන්ව තබන ලෙසත්, උණ තත්වය පවතීනම් පැරසිටමෝල් නියමිත මාත්‍රාව ලබාදෙන ලෙසත්, යම් අයුරකින් අවධානම් රෝගී ලක්ෂණ හඳුනාගතහොත් වහාම රෝහල් ගත කරන ලෙසත් මේ අනුව ගුරුවරුන්ට උපදෙස් ලැබී තිබේ. එසේම දරුවන් කෙරෙහි වැඩි අවධානයකින් පසුවීම හා පෝෂ්‍යදායී ආහාර ලබා දීම රෝගය සුවවීම සඳහා අත්‍යාවශය. රෝගය සුවවන තෙක් පාසල් හෝ උපකාරක පන්ති යැවීම සිදු නොකරන ලෙස සෞඛ්‍ය ප්‍රවර්ධන කාර්යංශය දෙමව්පියන් වෙත දන්වා සිටියි. එසේම සෙල්ලම් කිරීම හෝ මහන්සිය දැනෙන කටයුතු කිරීමෙන් වලක්වන ලෙසත් දෙමව්පියන්ට දැනුම් දෙයි. කෙසේ වෙතත් තවමත් දකුණු පළාත තුල ඉන්ෆ්ලුවෙන්සා අවධානම සම්පූර්ණයෙන් පහව ගොස් නැත.", "URL": "https://lankatruth.com/si/?p=54299", "Category": "පුවත්", "Parent URL": null}