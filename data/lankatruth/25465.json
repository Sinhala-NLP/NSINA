{"Source": "Lankatruth", "Timestamp": "December 16, 2016", "Headline": "රටයන්න තිස්සට අවසර නැහැ…", "News Content": "පැවති ජනාධිපතිවරණ සමයේ කූට ලේඛන සකසා එවකට පොදු අපේක්ෂක මෛත්‍රීපාල සිරිසේන මහතාගේ සහ විපක්ෂ නායක රනිල් වික්‍රමසිංහ මහතාගේ අත්සන් ව්‍යාජ ලෙස යෙදීම සම්බන්ධයෙන් පවතින නඩුවට අදාළව රක්ෂිත බන්ධනාගාර ගතව සිටි හිටපු මන්ත්‍රී තිස්ස අත්තනායක මහතාට විදේශගතවීමට අවසර ඉල්ලා තිබූ අතර කොළඹ මහාධිකරණ විනිසුරු කුසලා සරෝජිනී වීරවර්ධන මහත්මිය අද (16) එම ඉල්ලීම ප්‍රතික්ෂේප කර තිබේ. දෙසැම්බර් 25 වැනි දා සිට ජනවාරි 13 වැනි දා දක්වා තම දුව බැලීමට යැයි පවසා ඕස්ට්‍රේලියා යාමට ඔහු ඉල්ලා තිබිණ. නීතිපති මෙම ඉල්ලීමට විරෝධය දක්වමින් ප්‍රකාශ කර ඇත්තේ විශේෂ හේතුවක් නොවන නිසාත් මාර්තු මස සිට නඩුව දිනපතා විභාග වන නිසාත් එම ඉල්ලීමට අවසර දිය නොහැකි බවය. එය සළකා බලමින් අධිකරණට අදාළ ඉල්ලීම ප්‍රතික්ෂේප කර ඇත.", "URL": "https://lankatruth.com/si/?p=25465", "Category": "පුවත්", "Parent URL": null}