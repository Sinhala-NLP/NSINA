{"Source": "Lankatruth", "Timestamp": "June 7, 2021", "Headline": "ආරච්චිකට්ටුවෙත් පොලීසියේ 5කට කොරෝනා", "News Content": "ආරච්චිකට්ටුව පොලිස්ථානයේ විවිධ පැමිණිලි අංශයේ පොලිස් නිළධාරිනියක් ඇතුළු පොලිස් නිළධාරීන් පස්දෙනෙකුට කොවිඩ් – 19 වයිරසය අසාදනය වී ඇතිබව සිදුකළ PCR පරීක්ෂණවලදී අනාවරණය වූබව ආරච්චිකට්ටුව සෞඛ්‍ය වෛද්‍ය නිළධාරී කාර්යාලය පවසයි. මෙම පිරිස කොවිඩ් – 19 වෛරසය සඳහා පළමු එන්නත් මාත්‍රාවද ලබාගත් අය බව සෞඛ්‍ය වෛද්‍ය නිළධාරී කාර්යාලය පවසයි. පැමිණිලි ඉදිරිපත් කිරීම සඳහා පොලිස්ථානයට පැමිණෙන පුද්ගලයෙකුගෙන් පොලිස් නිළධාරීන්ට වෛරසය අසාධනය වී ඇති බවට සෞඛ්‍ය බළධාරීහු සැකකරති. මේ අනුව එම පොලිස්ථානයේ තවත් ආශ්‍රිත පොලිස් නිළධාරීන් 06ක් ස්වයං නිරෝධායනයට ලක්කර ඇති අතර එම පොලිස්ථානය විෂබීජහරණය කිරීමට සෞඛ්‍ය බළධාරීන් කටයුතු කර ඇත. ඉදිරියේදී පොලිස්ථානයට අනුයුක්තව සේවය කරනුලබන සියලු නිළධාරීන් සහ එම පවුල්වල පිරිස සඳහා PCR පරීක්ෂණ සිදුකිරීමට නියමිතය.", "URL": "https://lankatruth.com/si/?p=117810", "Category": "කොවිඩ් -19 (කොරෝනා ) පුවත්", "Parent URL": null}