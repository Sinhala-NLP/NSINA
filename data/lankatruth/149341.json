{"Source": "Lankatruth", "Timestamp": "July 19, 2023", "Headline": "ඇමෙරිකානු මවක් මව් කිරි දීමෙන් ලෝක වාර්තාවක් තබයි", "News Content": "එළිසබෙත් ඇන්ඩර්සන් සියේරා නම් ඇමෙරිකානු ජාතික දෙදරු මවක් තම මව් කිරි පරිත්‍යාග කරමින් ලෝක වාර්තාවක් පිහිටුවීමට සමත්ව ඇත. වසර තුනක කාලයක් තුළ මව් කිරි ලීටර් 1599.68ක් පරිත්‍යාග කරමින් ඇය මෙම ලෝක වාර්තාව පිහිටුවීමට සමත් වී ඇති නමුත් ඇය සඳහන් කරන්නේ ලෝක වාර්තාව සඳහ 2015 සිට 2108 වසර දක්වා වසර තුනක කාලය පමණක් ගණන් බලා ඇතත් තමන් මේ දක්වා පසුගිය වසර නවයක කාලය තුළ මවු කිරි අවුන්ස තුන්ලක්ෂ පනස්දහසක (350,000) ප්‍රමාණයක් පරිත්‍යාග කර තිබෙන බව. ඇමෙරිකා එක්සත් ජනපදයේ ඔරිගොන් ප්‍රාන්තයේ අලෝහා හි පදිංචිකාරිනියක වන එළිසබෙත් 2015 පෙබරවාරි 20 සිට 2018 ජූනි 20 දක්වා මව් කිරි ලීටර් 1599.68 ක ප්‍රමාණයක් පරිත්‍යාග කර ඇත. තමන් පරිත්‍යාග කළ මව් කිරි නොමේරු ළදරුවන් පෝෂණය කරමින් ජීවිත දහස් ගණනක් බේරාගැනීමට සමත් වූ බවත් ඉන් ජීවිත කොපමණ සංඛ්‍යාවක් බේරාගෙන තිබේදැයි නිශ්චිතව පැවැසිය නොහැකි බවත් එළිසබෙත් ඇන්ඩර්සන් සියේරා පවසයි. තමගේ සිරුරේ ප්‍රෝලැක්ටින් හෝමෝනය වැඩි වශයෙන් නිපදවෙන බවත් ඒ හේතුවෙන් සෑම විනාඩි කිහිපයකට වරක් තම සිරුරේ මව් කිරි නිපදවෙන බවත් පවසන ඇය වැඩිදුරටත් සඳහන් කරන්නේ එය රෝගී තත්වයක් වුවත් ඉන් නොසැලී ඉදිරියටත් තම මව් කිරිවලින් ලෝකයේ දරුවන් පෝෂණය කරන බවය.", "URL": "https://lankatruth.com/si/?p=149341", "Category": "පුවත්", "Parent URL": null}