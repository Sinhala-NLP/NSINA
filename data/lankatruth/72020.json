{"Source": "Lankatruth", "Timestamp": "April 9, 2019", "Headline": "මහින්දපිලට බලය හිමි අත්තනගල්ල ප්‍රාදේශීය සභාව බංකොලොත් කරයි", "News Content": "මහින්ද පිලට බලය හිමි අත්තනගල්ල ප්‍රාදේශීය සභාවේ මන්ත්‍රීවරුන්ට පවා වැටුප් ගෙවා ගැනීමට නොහැකිව බංකොලොත් තත්වයට පත්ව ඇති බව වාර්තා වේ. සභාවේ සේවකයන්ට මෙම මාසයට අදාළව ගෙවියයුතු වැටුප් හා අවුරුදු දීමනාද ගෙවා ඇත්තේ ඉතාමත් අසීරුවෙන් බවත් ලබන මාසයේ බොහෝ විට සේවක වැටුප් පවා ගෙවීමට නොහැකි වනු ඇති බවත් වාර්තාවේ. මන්ත්‍රීවරු කාරක සභාවලට සහභාගීවීමට අදාළව ගෙවන දීමනා පවා දැනට මාස දෙකක පමණ සිට ගෙවා නැති බවත් පැවසේ. වත්මන් පාලනය යටතේ අත්තනගල්ල ප්‍රාදේශීය සභාව අන්ත දූෂිත තත්වය පාලනය වන බවත් මහින්ද පිලේ මන්ත්‍රීවරු 26 දෙනාගේ ප්‍රතිරූපය ඉහළ නැංවීම සඳහා ඔවුන්ට රිසිසේ මුදල් වියදම්කිරීමට බලය ලබා දෙමින් විපක්ෂයේ මන්ත්‍රීවරු නොසලකා හරිමින් සංවර්ධන ව්‍යාපෘති රැසක් ලබා දී ඇති නමුත් එම ව්‍යාපෘති සඳහා අනවශ්‍ය ලෙස මුදල් වියදම් කිරීම ප්‍රාදේශීය සභාව බංකොලොත් වීමට එක් කරුණක් බවත් පැවසේ. මේ අතර ප්‍රාදේශීය සභාව මගින් අනවසරයෙන් පුද්ගල ඉඩමක් කපා පාරක් ඉදිරීමට හේතුවෙන් ප්‍රාදේශීය සභාව අධිකරණයේ වරදකරු වී ඇති අතර එම ඉඩම හිමි පුද්ගලයාට රුපියල් ලක්ෂ 17ක් ගෙවීමටද පසුගියදා අධිකරණය නියෝග කර ඇත. පාලනය හොබවනමහින්ද පිලේදුර්වල මූල්‍ය පාලනය මෙම සභාව බංකොලොත්වීමට ප්‍රධාන වශයෙන්ම බලපා ඇති බව වැඩිදුරටත් වාර්තා වේ.", "URL": "https://lankatruth.com/si/?p=72020", "Category": "පුවත්", "Parent URL": null}