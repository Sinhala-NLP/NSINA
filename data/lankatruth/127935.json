{"Source": "Lankatruth", "Timestamp": "January 21, 2022", "Headline": "ශ්‍රී ලංකා පිලට විශිෂ්ට ජයක්", "News Content": "ශ්‍රී ලංකාව සහ සිම්බාබ්වේ අතර පැවති තුන්වැනි සහ අවසාන එක්දින ජාත්‍යන්තර ක්‍රිකට් තරගය පහසුවෙන් ජය ගැනීමට ශ්‍රී ලංකා ක්‍රීඩකයෝ අද (21) සමත් වූහ. ඒ අනුව සංචාරක සිම්බාබ්වේ කණ්ඩායම සහ ශ්‍රී ලංකා කණ්ඩායම අතර පැවැත්වුණු තරග තුනකින් සමන්විත එක්දින තරගාවලියේ ශූරතාව දිනා ගැනීමට ශ්‍රී ලංකා ක්‍රිකට් කණ්ඩායම සමත් විය. තීරණාත්මක අවසන් එක්දින තරගය ජයග්‍රහණය කිරීම සඳහා සිම්බාබ්වේ කණ්ඩායමට ශ්‍රී ලංකාවෙන් ලකුණු 255ක ඉලක්කයක් හඹා යාමට සිදුව තිබූ නමුත් සිම්බාබ්වේ කණ්ඩායමට පන්දුවාර 24යි පන්දු 04කට මුහුණදෙමින් සියලු දෙනා දැවී ලබාගත හැකි වූයේ ලකුණු 70ක් පමණි.", "URL": "https://lankatruth.com/si/?p=127935", "Category": "ක්‍රීඩා පුවත්", "Parent URL": null}