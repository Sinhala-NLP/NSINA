{"Source": "Lankatruth", "Timestamp": "April 12, 2012", "Headline": "අකුණු ගැසීම් වැඩිවේ – සැලකිළිමත්වන්න", "News Content": "අකුණු ගැසීම් තත්ත්වය තවදුරටත් වර්ධනය විය හැකි බව කාලගුණ විද්‍යා දෙපාර්තමේන්තුව පවසයි.  බස්නාහිර පළාත ඇතුළු දිවයිනේ බොහෝ ප්‍ර‍දේශවල මේ තත්ත්වය දැනටමත් දැකිය හැකි බව කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා මාධ්‍ය වෙත පවසා සිටියේය. වායු ගෝලයේ පහළ මට්ටම්වල කැළඹිලි ස්වරූපයක් දක්නට ලැබෙන හෙයින් ඇතැම් ප්‍රදේශවල දැඩි සුළං තත්ත්වයක්ද වර්ධනය විය හැති බව හෙතෙම සදහන් කරයි. මේ උත්සව සමයේ ගමන් බිමන් යන ජනතාව පවතින මෙම කාලගුණික තත්වයන් පිළිබදව සැලකිළිමත් වන ලෙස ලංකාටෘත් අවධාරණය කර සිටින අතර කෙළිදෙලෙන් ගතකරන කුඩා දරුවන් ගැනද අවදානයෙන් සිටින ලෙස වැඩිහිටියන්ට අපි මතක්කර සිටින්නෙමු.", "URL": "https://lankatruth.com/si/?p=2037", "Category": "පුවත්", "Parent URL": null}