{"Source": "Lankatruth", "Timestamp": "March 23, 2021", "Headline": "මේ වසරේ ගතවූ දින 80ට රිය අනතුරු මරණ 501ක්", "News Content": "මේ වසරේ ගතවූ දින 80ක කාලසීමාව තුළ මාරක රිය අනතුරුවලින් පුද්ගලයන් 501 දෙනෙකු ජීවිතක්ෂයට පත්ව ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ අනාවරණය කරයි. එසේම එක් දිනයක් තුළ මෙරට රිය අනතුරු හේතුවෙන් මිනිස් ජීවිත අටක් නවයක් අතර සංඛ්‍යාවක් රටට අහිමි වන බවද පොලිස් මාධ්‍ය ප්‍රකාශකවරයා සඳහන් කරයි. මාරක රිය අනතුරු අවම කර ගැනීම සඳහා රියැදුරන් දැඩි සැලකිල්ලෙන් යුතුව රිය ධාවනය කළ යුතු බවත් පසුගිය කාලසීමාව පුරා මාරක රිය අනතුරුවල විශාල වැඩිවීමක් පෙන්නුම් කෙරුණු බවත් පොලිස් මාධ්‍ය ප්‍රකාශකවරයා වැඩිදුරටත් කියා සිටියි.", "URL": "https://lankatruth.com/si/?p=113556", "Category": "පුවත්", "Parent URL": null}