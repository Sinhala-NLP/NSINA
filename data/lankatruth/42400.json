{"Source": "Lankatruth", "Timestamp": "October 12, 2017", "Headline": "වැඩකරන ජනතාවගේ දහදිය සිත්තම සමාප්ති උළෙල අදයි", "News Content": "ජාතික වෘත්තීය සමිති මධ්‍යස්ථානයේ සාහිත අනුකමිටුව මගින් 11 වැනි වරටත් පවත්වනු ලැබූ “දහදිය සිත්තම” වැඩකරන ජනතා කලා උළෙලේ සමාප්ති උත්සවය අද (12) මරදාන ටවර් හෝල් රඟහලේදී උත්කර්ෂවත් අන්දමින් පැවැත්වීමට නියමිත ය. 2017 වසර සඳහා වන නිර්මාණ ඇගයීම් වෙනුවෙන් සහතික හා සම්මාන ප‍්‍රදානයද සිදු කිරීමට නියමිතය. කෙටි නාට්‍ය, කෙටි කථා, කාව්‍ය රචනා, ගීත රචනා, ඡායාරූප, චිත‍්‍ර, නර්ථන, ගීත ගායනා, නිවේදන තරඟ ආදී අංශ සඳහා රාජ්‍ය, අර්ධ රාජ්‍ය, වතු හා පෞද්ගලික අංශ යන ක්‍ෂෙත‍්‍රයන් හි සේවය කරන වැඩකරන ජනතාව නිර්මාණ ඇගයීමට ලක් කෙරේ. තරඟවට තුනකින් පසුව අවසන් ජයග්‍රාහක නිර්මාණයන්ට හා නිර්මාණකරුවන්ට මෙහිදී ත්‍යාග, සම්මාන සහ සහතික ප්‍රදානය කරනු ලැබේ. ජාතික වෘත්තීය සමිති මධ්‍යස්ථානයේ සභාපති ලාල් කාන්ත, සාහිත්‍ය අනුකමිටුවේ සභාපති චන්දන සූරියආරච්චි යන මහත්වරුන්ගේ ප්‍රධානත්වයෙන් මෙම උළෙල පැවැත්වේ.", "URL": "https://lankatruth.com/si/?p=42400", "Category": "කලා පුවත්", "Parent URL": null}