{"Source": "Lankatruth", "Timestamp": "April 2, 2020", "Headline": "කොරෝනාවලින් බේරෙන්න මැලේරියා පෙති බිවූ ඉන්දිය වෛද්‍යවරයා මරුට", "News Content": "කොරෝනා හෙවත් කොවිඩ්-19 වෛරසයෙන් ආරක්ෂා වීම සඳහා මැලේරියා මර්දන ඖෂධය ලබාගත් ඉන්දීය වෛද්‍යවරයෙකු ජීවිතක්ෂයට පත්ව ඇත. මෙසේ මියගොස් ඇත්තේ 41 හැවිරිදි වෛද්‍යවරයෙකු බව ඉන්දීය මාධ්‍ය වාර්තා කරයි. ඉන්දියාවේ අසෑම් ප්‍රාන්තයේ ගුවාටි ප්‍රදේශයේ පෞද්ගලික රෝහලක ප්‍රතිකාර කටයුතුවල නිරතව සිට ඇති අදාළ වෛද්‍යවරයා කොරෝනා වෛරසය සඳහා පූර්වාරක්ෂිත ක්‍රමවේදයක් ලෙස හයිඩ්‍රොක්ලෝරොකුයින් නැමැති ඖෂධය ලබාගෙන ඇති බව එරට සෞඛ්‍ය බලධාරීන් පවසති. කෙසේ වෙතත් එහිදී ඇතිවූ රෝගී තත්ත්වයක් හේතුවෙන් ඔහු මියගොස් තිබේ. ශ්‍රී ලංකාවේ ඖෂධ විද්‍යා මහාචාර්යවරයෙකු බව කියන චන්න ජයසුමන නැමැත්තා පසුගිය දිවල මෙරට ජනතාවටද සුදුසු යැයි නිර්දේශ කර තිබුණේ මෙම ඖෂධය වන අතර ආණ්ඩුවට හිතවත් ඇමතිවරයෙකුගේ සමීපතමයෙකු වන මෙම ඡන්න ජයසුමන නැමැත්තා විසින් සිදුකර තිබූ නිදේශයට එම අමාත්‍යවරයා විසින් පවත්වාගෙන යන වෙබ් අරඩවියකද ඉතා විශාල ඉඩක් ලබාදෙමින් අවස්ථා කිහිපයකදී ප්‍රචාරය කර තිබිණි.", "URL": "https://lankatruth.com/si/?p=91986", "Category": "පුවත්", "Parent URL": null}