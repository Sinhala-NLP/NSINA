{"Source": "Lankatruth", "Timestamp": "May 16, 2018", "Headline": "තැපෑලත් වැඩ වර්ජනයකට සැරසේ", "News Content": "තැපැල් සේවයේ පවතින ගැටලුවලට විසඳුම් ලබාගැනිම සඳහා සකස්කළ ඒකාබද්ධ අමාත්‍ය මණ්ඩල පත්‍රිකාවට සති දෙකක් ඇතුලත කැබිනට් අනුමැතිය ලබා නොදෙන්නේ නම් ඒකාබද්ධ වැඩවර්ජනයක් දියත් කිරීමට කිරීමට සිදුවනබව තැපැල් හා විදුලි සංදේශ නිලධාරීන්ගේ සංගමයේ ප්‍රධාන ලේකම් එච්. කේ. කාරියවසම් මහතා පවසයි. මෙම ගැටලුවලට විසඳුම් ඉල්ලා පසුගිය ජනවාරි මාසයේ වැඩවර්ජන ක්‍රියාමාර්ගයට සූදානම් වුවද පලාත් පාලන මැතිවරණ කටයුතුවලට බාධා නොකරනලෙස මැතිවරණ කොමිසම කරනලද ඉල්ලීම සහ සරත් අමුණුගම ඇමතිවරයාගේ ප්‍රධානත්වයෙන් පත්කල ඇමති මණ්ඩල අනුකමිටුවක් මගින් අදාල ප්‍රශ්න සාකච්ඡාවට ලක්කිරීමත් සලකා එම ක්‍රියාමාර්ගය පසුවට කල්දැමූබව කාරියවසම් මහතා පවසයි. විශේෂ ව්‍යාපෘති ඇමති සරත් අමුණුගම සහ තැපැල් සේවා හා මුස්ලිම් ආගමික කටයුතු ඇමති ඒ. එච්. එම්. හලීම් යන මහත්වරුන් විසින් ගැටලු වලට විසඳුම්ලෙස ඒකාබද්ධ කැබිනට් පත්‍රිකාවක් සකස් කරනලද අතර ගැටලු නිරාකරණයට මූලික පියවරක් ලෙස වෘත්තීය සමිති ඊට එකඟවූ බව කාරියවසම් මහතා පවසයි. එම විසඳුම් යෝජනාවලිය මේ වනවිට නොසලකා හරිමින් තැපැල් දෙපාර්ථමේන්තුව සංස්ථාවක් කිරීමට ඇතැමුන් කටයුතු කරමින් සිටින අතර වෘත්තීය සමිති කිසිසේත් ඊට ඉඩ ලබා නොදෙන බව කාරියවසම් මහතා වැඩිදුරටත් සඳහන් කරයි.", "URL": "https://lankatruth.com/si/?p=52244", "Category": "පුවත්", "Parent URL": null}