{"Source": "Lankatruth", "Timestamp": "June 2, 2019", "Headline": "හිස්බුල්ලා වැරදි කර නැහැ – තනතුරු අතහැරිය යුතු නැහැ", "News Content": "නැගෙනහිර ආණ්ඩුකාර එම්.එල්.ඒ.එම්. හිස්බුල්ලා මහතා වරදකරුවෙකු නොවන බව ශ්‍රී ලංකා නිදහස් පක්ෂ මොරවැව ප්‍රාදේශීය සභාවේ සභාපති පූජ්‍ය පොල්හේන්ගොඩ උපරතන හිමියෝ පැවසූ හ. අද(02) ත්‍රිකුණාමලය ප්‍රදේශයේ ශ්‍රීලනිප මහලේකම් දයාසිරි ජයසේකර මහතාගේ ප්‍රධානත්වයෙන් පැවති හමුවක් අමතමින් උපරතන හිමියෝ මේ බව පවසා සිටි අතර උන්වහන්සේ වැඩිදුරටත් සඳහන් කර සිටියේ හිස්බුල්ලා ආණ්ඩුකාරවරයා වරදකරුවෙකු නොවන බැවින් තනතුරින් ඉවත් විය යුතු නැති බවය. හිස්බුල්ලා ආණ්ඩුකාරවරයා සම්බන්ධව දේශපාලන අධිකාරය සහ භික්ෂූන් වහන්සේලා සොයා බලා ඇති බවත් එතුමා කිසිඳු වරදකට සම්බන්ධ වී නැති බවත් වැටහෙන බව උන්වහන්සේ වැඩිදුරතේ පැවසූහ.", "URL": "https://lankatruth.com/si/?p=74992", "Category": "පුවත්", "Parent URL": null}