{"Source": "Lankatruth", "Timestamp": "March 29, 2020", "Headline": "දිස්ත්‍රික්ක 06ක ඇදිරීනීතිය දිගටම", "News Content": "මේ වනවිට රටේ පවතින තත්ත්වය සැළකිල්ලට ගෙන කොළඹ, ගම්පහ, කළුතර, යාපනය, පුත්තලම සහ මහනුවර යන දිස්ත්‍රික්ක 06 සඳහා නැවත දැනුම් දෙනතුරු ඇදිරිනීතිය දිගටම ක්‍රියාත්මක කිරීමට රජය තීරණය කර තිබේ. එමෙන්ම සෙසු සියලුම දිස්ත්‍රික්කයන්හි හෙට (30) උදෑසන 6.00ට ලිහිල් කරන ඇඳිරි නීතිය දහවල් 2.00ට නැවත පැනවීමට නියමිතය. මේ අතර කාලයේදී අත්‍යාවශ්‍ය සේවා හැර වෙනත් කාර්යයන් සඳහා දිස්ත්‍රික්ක අතර ගමනාගමනය සම්පූර්ණයෙන්ම තහනම් කර තිබේ. කොරෝනා වෛරසය පැතිරයාම නැවැත්වීම සඳහා ගෙන ඇති බොහෝ ක්‍රියාමාර්ග ජනතාවගේ යහපත වෙනුවෙන් ගෙන ඇති බවත් එම ක්‍රියාමාර්ග සහ උපදෙස් වගකීමෙන් පිළිපදින ලෙස රජය ජනතාවගෙන් ඉල්ලා සිටී.", "URL": "https://lankatruth.com/si/?p=91814", "Category": "පුවත්", "Parent URL": null}