{"Source": "Lankatruth", "Timestamp": "March 10, 2022", "Headline": "විනිසුරුවරුන් 5ක් ජනාධිපතිවරු 3ක් වෙනස් වූ මැතිවරණ නඩුවක චූදිතයෝ නිදොස් කොට නිදහස්", "News Content": "පළාත් පාලන මැතිවරන නීති කඩ කළ බවට චෝදනා කරමින් 2006දී අම්බලන්තොට පොලිසිය විසින් අත්තඩංගුවට ගෙන අධිකරණයට ඉදිරිපත් කළ චූදිතයන් 17 දෙනෙකු අද (10) නිදොස් කොට නිදහස් කරනු ලැබීය.  හම්බන්තොට මහේස්ත්‍රාත් අධිකරණයේ විනිසුරුවරයා මෙම තීන්දුව ලබා දුන් අතර,නඩු පැවරීම සහ අවසන් කිරීම අතර කාලය තුළ එම චූදිතයන් අතරින් දෙදෙනකු මිය ගොස් විනිසුරුවරුන් 5 දෙනෙකු ස්ථාන මාරුවීම් ලබා ජනාධිපතිවරුන් තිදෙනෙකු මාරු වී තිබිණි.  අම්බලන්තොට පොලිසිය විසින් මෙම පිරිස අත්තඩංගුවට ගෙන උසාවියට ඉදිරිපත් කර ඇත්තේ එවකට ආණ්ඩු බලය දැරූ පොදු ජන එක්සත් පෙරමුණේ පිරිසක් විසින් ජනතා විමුක්ති පෙරමුණේ ක්‍රියාකාරීන්ට පහරදීමට විරුද්ධව උද්ගෝෂණය කළ අවස්ථාවේදී ය. එහිදී කඳුළු ගෑස් ප්‍රහාර එල්ල කොට පහරදීඋද්ගෝෂකයන් අත්තඩංගුවට ගෙන තිබිණි.", "URL": "https://lankatruth.com/si/?p=129879", "Category": "පුවත්", "Parent URL": null}