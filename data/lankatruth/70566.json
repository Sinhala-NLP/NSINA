{"Source": "Lankatruth", "Timestamp": "March 18, 2019", "Headline": "රත්තරං දේශපාලනයට සමුදීමට තීරණය කරයි", "News Content": "එක්සත් ජනතා නිදහස් සන්ධාන දකුණු පළාත් සභා මන්ත්‍රී ක්‍රිශාන්ත පුෂ්පකුමාර සිය මන්ත්‍රී ධුරයෙන් සහ දේශපාලනයෙන් ඉවත්වන බව අද(18) උදෑසන මාධ්‍ය හමුවක් කැඳවමින් පවසා තිබේ. ඒ මහතා වැඩිදුරටත් පවසා සිටියේ මන්ත්‍රී ධුරයෙන් ඉල්ලා අස්වීමේ ලිපිය අද, දකුණු පළාත් ආණ්ඩුකාරවරයා වෙත භාරදීමට නියමිත බවය. තමා විසින් පවත්වාගෙන යන දේවාලයක් තුළදී වයස අවුරුදු 16ක දැරියකට අතවර කිරීම සම්බන්ධව මන්ත්‍රීවරයා පසුගිය 28 වැනිදා අත්අඩංගුවට ගත් අතර පසුව ඇප මත මුදා හැරියේය.", "URL": "https://lankatruth.com/si/?p=70566", "Category": "පුවත්", "Parent URL": null}