{"Source": "Lankatruth", "Timestamp": "December 18, 2013", "Headline": "කම්කරු සටන් ඉතිහාසයේ වමේ භූමිකාව එළිදකී", "News Content": "ලාංකේය කම්කරු සටන් ඉතිහාසයේ වමේ භූමිකා පොත එළිදැක්වීම ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙන් අද (18) පස්වරුවේ කොළඹ මහජන පුස්තකාලයේදී සිදු කෙරිණි. මෙම උත්සවයේ මුලසුන සමාජවාදී කම්කරු සංගමයේ ජාතික සංවිධායක කේ.ඩී. ලාල්කාන්ත මහතා විසින් දැරීය. ලාංකේය කම්කරු සටන් ඉතිහාසයේ වමේ භූමිකා පොත එළිදැක්වීම ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙන් අද (18) පස්වරුවේ කොළඹ මහජන පුස්තකාලයේදී සිදු කෙරිණි. මෙම උත්සවයේ මුලසුන සමාජවාදී කම්කරු සංගමයේ ජාතික සංවිධායක කේ.ඩී. ලාල්කාන්ත මහතා විසින් දැරීය. සමාජවාදී කම්කරු සංගමය විසින් මෙම පොත සම්පාදනය කෙරිණි. මෙහිදී සංකේතාත්මකව රාජ්‍ය, පෞද්ගලික සහ වතු ‍ක්ෂේත්‍රයන් නියෝජනය කරන තරුණ වෘත්තීය සමිති නායකයින් තිදෙනකු වෙත ලාල්කාන්ත මහතා විසින් පොත පිළිගැන්වීය. සමාජවාදී කම්කරු සංගමය විසින් මෙම පොත සම්පාදනය කෙරිණි. මෙහිදී සංකේතාත්මකව රාජ්‍ය, පෞද්ගලික සහ වතු ‍ක්ෂේත්‍රයන් නියෝජනය කරන තරුණ වෘත්තීය සමිති නායකයින් තිදෙනකු වෙත ලාල්කාන්ත මහතා විසින් පොත පිළිගැන්වීය. ‘මෙතෙක් කලක් කම්කරු ව්‍යාපාරයන් පිළිබඳව පොත පත, ලිපි ලේඛන ලියවිලා තිබෙනවා. ඒවා මගින් සිදුවූයේ තොරතුරු වාර්තා කිරීමක් පමණයි. නමුත් මේ වන තෙක් එම සටන් ඉතිහාසය දේශපාලනිකව නිවැරදිව විග්‍රහ කිරීමක්, එම සටන් පැනනැගීමට බලපෑ විෂය මූල තත්වයන්, ජය පරාජයන් සහ එම සටන් ඉතිහාසයෙන් අනාගතයේදී වැඩකරන ජනතාවට ලබාගත හැකි අත්දැකීම් ඉදිරිපත් වෙලා නැහැ. අද මේ එළි දකින පොත මාක්ස්වාදී විග්‍රහයක් සහිතව වසර 150ක් පමණ පැරණි කම්කරු සටන් ඉතිහාසය පිළිබද නිවැරදි විග්‍රහයක් සිදු කර තිබෙනවා. අපි ආරාධනා කරනවා වැඩකරන ජනතාව සියලු දෙනා මෙම පොත කියවා අත්දැකීම් ලබාගත යුතුයි කියලා.” ප්‍රධාන දේශනය පවත්වමින් ටිල්වින් සිල්වා මහතා කියා සිටියේය.  (සම්පූර්ණ දේශන ඉදිරියේදී පළකරමු) ‘මෙතෙක් කලක් කම්කරු ව්‍යාපාරයන් පිළිබඳව පොත පත, ලිපි ලේඛන ලියවිලා තිබෙනවා. ඒවා මගින් සිදුවූයේ තොරතුරු වාර්තා කිරීමක් පමණයි. නමුත් මේ වන තෙක් එම සටන් ඉතිහාසය දේශපාලනිකව නිවැරදිව විග්‍රහ කිරීමක්, එම සටන් පැනනැගීමට බලපෑ විෂය මූල තත්වයන්, ජය පරාජයන් සහ එම සටන් ඉතිහාසයෙන් අනාගතයේදී වැඩකරන ජනතාවට ලබාගත හැකි අත්දැකීම් ඉදිරිපත් වෙලා නැහැ. අද මේ එළි දකින පොත මාක්ස්වාදී විග්‍රහයක් සහිතව වසර 150ක් පමණ පැරණි කම්කරු සටන් ඉතිහාසය පිළිබද නිවැරදි විග්‍රහයක් සිදු කර තිබෙනවා. අපි ආරාධනා කරනවා වැඩකරන ජනතාව සියලු දෙනා මෙම පොත කියවා අත්දැකීම් ලබාගත යුතුයි කියලා.” ප්‍රධාන දේශනය පවත්වමින් ටිල්වින් සිල්වා මහතා කියා සිටියේය. (සම්පූර්ණ දේශන ඉදිරියේදී පළකරමු)", "URL": "https://lankatruth.com/si/?p=8938", "Category": "පුවත්", "Parent URL": null}