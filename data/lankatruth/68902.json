{"Source": "Lankatruth", "Timestamp": "February 24, 2019", "Headline": "රටට අවශ්‍ය දේශපාලන වෙනස පවතින්නේ ජවිපෙ සතුවයි", "News Content": "රටේ දේශපාලන වෙනසක් ඇතිකළ හැක්කේ ජනතා විමුක්ති පෙරමුණ පෙරටුකරගත් දේශපාලන ව්‍යාපාරයකට බව එම පෙරමුණේ නායක පාර්ලිමේන්තු මන්ත්‍රී අනුර දිසානායක මහතා පවසයි. ඒ මහතා මේ බව සඳහන් කළේ අද(23) ජනතා විමුක්ති පෙරමුණේ මාතර – වැලිගම ආසන බලමණ්ඩල රැස්වීම අමතමිනි. අනුර දිසානායක මහතා වැඩිදුරටත් අදහස් දක්වමින් සඳහන් කර සිටියේ පවතින දේශපාලන මතවාදයට විකල්ප මතවාදය, ජවිපෙ සතුවන බවත් එය සමාජගත කිරීමේ භාරදූර කාර්යයට ජවිපෙ උරදී ඇති බවත්ය. මේ වනවිට රටට දේශපාලන වෙනසක් අවශ්‍යව ඇති අතර එම වෙනස පවතින්නේ ජවිපෙ සතුව බවත් අනුර දිසානායක මහතා මෙහිදී පැවසීය.", "URL": "https://lankatruth.com/si/?p=68902", "Category": "පුවත්", "Parent URL": null}