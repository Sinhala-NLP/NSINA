{"Source": "Lankatruth", "Timestamp": "May 24, 2019", "Headline": "රාහුල මහා විද්‍යාලයේ නම වෙනස් කිරීමට එරෙහිව පාසල් සුරැකීමේ ජනතා ව්‍යාපාරයෙන් ජනතා පෙත්සමක්", "News Content": "බස්නාහිර පළාත් හිටපු මහ ඇමතිවරයාගේ පුද්ගලික උවමනාව මත බප/ජය/ශ‍්‍රී රාහුල මහා විද්‍යාලයේ නම ඉසුර විද්‍යාලය ලෙස වෙනස් කිරීමට විරෝධය පලකරමින් පාසල් සුරැකීමේ ජනතා ව්‍යාපාරයේ මූලිකත්වයෙන් ජනපතිවරයා, අගමැතිවරයා, අධ්‍යාපන ඇමතිවරයා ඇතුළු බලධාරීන්ට යොමුකිරීම සඳහා ජනතා අත්සන් ලබාගත් පෙත්සමේ පිටපතක් අද (24) පෙරවරුවේ බස්නාහිර පළාත් ආණ්ඩුකාරවරයා අසාද් සාලි මහතා වෙතද බාර දී තිබේ. එම අවස්ථාවට පාසල් සුරැකීමේ ජනතා ව්‍යාපාරයේ ලේඛම් පූජ්‍ය නාගස්තැන්නේ අරුණ හිමි, බප/ජය/ශ‍්‍රී රාහුල මහා විද්‍යාලයේ ආදි සිසුන්, ප‍්‍රදේශවාසීන් ඇතුළු පිරිසක් සම්බන්ධ වී ඇත. මෙහිදී වැඩිදුරටත් අදහස් දක්වමින් පාසල් සුරැකීමේ ජනතා ව්‍යාපාරයේ ලේඛම් නාගස්තැන්නේ අරුණ හිමි ප‍්‍රකාශ කළේ ඉදිරි සතිය ඇතුළත විසඳුමක් නොලැබුනොත් පාසල් සුරැකීමේ ජනතා ව්‍යාපාරය ලෙස දැඩි ක‍්‍රියාමාර්ග ගන්නා බවයි.", "URL": "https://lankatruth.com/si/?p=74535", "Category": "පුවත්", "Parent URL": null}