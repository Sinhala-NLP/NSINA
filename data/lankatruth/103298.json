{"Source": "Lankatruth", "Timestamp": "December 13, 2020", "Headline": "දකුණු ආසියාවේ ලොකුම “මස් ෆැක්ටරිය” නාමල් විවෘත කරයි", "News Content": "දකුණු ආසියාවේ විශාලම මස් සැකසීමේ කර්මාන්තශාලාව ඊයේ (12) නාමල් රාජපක්ෂ ඇමතිවයා ප්‍රමුඛ ඇමතිවරු විසින් විවෘත කර තිබේ. රුපියල් කෝටි 150ක් යෙදවූ දේශීය ව්‍යාපාරිකයෙකු කටුනායක ආයෝජන ප්‍රවර්ධන කලාපය තුළ මෙම කර්මාන්ත ශාලාව ආරම්භ කර ඇත. මේ මගින් ලෝක වෙළඳපොළට අවශ්‍ය මස් නිෂ්පාදන සැකසුම් කරන බව හෙළි කර තිබේ. ලෝක වෙළඳ පොළේ අවශ්‍යතාවයෙන් 10%ක් සපුරාලීම සඳහා මෙම කර්මාන්ත ශාලාව පිහිටුවා ඇත. මේ මගින් රැකියා 300ක් ලබා දෙන බව ප්‍රකාශ කර තිබේ. මාලදිවයින, ඉන්දියාව සහ මැදපෙරදිග රටවල්වලට නිෂ්පාදන අපනයනය කිරීමට ඉලක්ක කර තිබේ. මෙම විවෘත කිරීමේ අවස්ථාවට ශෂීන්ද්‍ර රාජපක්ෂ, ඩී.වී. චානක, ප්‍රසන්න රණවීර, සිරිපාල ගම්ලත් සහ අරුන්දික ප්‍රනාන්දු යන රාජ්‍ය අමාත්‍යවරුන්ද සහභාගී වී ඇත. පසුගිය මහා මැතිවරණයෙන් පසුව ගව ඝාතනය වහාම නතර කිරීමේ සාකච්ඡාවක් අගමැතිවරයාගේ ප්‍රමුඛත්වයෙන් ආරම්භ කර තිබිණි. එවැනි තත්වයක් තුළ දකුණු ආසියාවේ විශාලතම මස් සැකසුම් කර්මාන්ත ශාලාව සඳහා අවශ්‍ය මස් පිණිස ඇතිකරන සතුන් සපයා ගන්නේ කෙසේදැයි බරපතල ගැටළුවක් වී තිබේ.", "URL": "https://lankatruth.com/si/?p=103298", "Category": "ආර්ථික පුවත්", "Parent URL": null}