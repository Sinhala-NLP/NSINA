{"Source": "Lankatruth", "Timestamp": "December 8, 2019", "Headline": "කාලගුණ තත්වය තවදුරටත් අයහපත්", "News Content": "අම්පාර, මඩකලපුව, මොණරාගල සහ බදුල්ල දිස්ත්‍රික්කවලට ඉදිරි පැය කිහිපය තුළ මිලිමීටර් 200 ඉක්මවූ තද වැසි ඇතිවිය හැකිබව කාලගුණ විද්‍යා දෙපාර්තමේන්තුව නිවේදනය කරයි. එසේම නැගෙනහිර, ඌව, උතුරුමැද, උතුර සහ මධ්‍යම පළාත්වල ද වැසි තත්වයේ වැඩිවීමක් අද(08) සිට අපේක්ෂා කළ හැක. වැසි තත්වය හේතුවෙන් මේ වනවිට පවුල් 4169කට අයත් පුද්ගලයන් 13,275 දෙනෙකු අවතැන්වී ඇති අතර ඔවුන් ආරක්ෂිත ස්ථානවල රඳවා ඇතැයි ආපදා කළමනාකරණ මධ්‍යස්ථානය සඳහන් කරයි. දිස්ත්‍රික්ක 21කට බලපා ඇති මෙම අයහපත් කාලගුණික තත්වය හේතුවෙන් පවුල් 51, 573කට අයත් පුද්ගලයින් එක්ලක්ෂ හැත්තෑ හතරදහස් නවසිය තිස්එක්දෙනෙකු පීඩාවට පත්ව තිබේ. මේ අතර දිවයිනට ගිනිකොණ දෙසින් වූ මුහුදු ප්‍රදේශවල වැසි සහ සුළං තත්වයේ වැඩිවීමක් අපේක්ෂා කරයි. මඩකලපුවේ සිට පොතුවිල් සහ හම්බන්තොට හරහා ගාල්ල දක්වා වූමුහුදු ප්‍රදේශවල ද තරමක වැසි තත්වයක් අපේක්ෂා කරයි. මෙම ප්‍රදේශවල සුළගේ වේගය පැයට කිලෝමීටර් 70 – 80 දක්වා ඉහළ යා හැකි අතර එමඟින් මුහුඳු රළු ක්ෂණිකව රථ වීමේ හැකියාවක් ඇත.", "URL": "https://lankatruth.com/si/?p=86930", "Category": "පුවත්", "Parent URL": null}