{"Source": "Lankatruth", "Timestamp": "December 2, 2020", "Headline": "බුරවි සුළි කුණාටුව ශ්‍රී ලංකාවට කඩාවදී", "News Content": "‘බුරවි’ සුළි කුණාටුව දිවයිනට ඇතුළුවූ බව කාලගුණ විද්‍යා දෙපාර්තමේන්තුවේ අධ්‍යක්ෂක ජනරාල් අතුල කරුණානායක මහතා පැවසයි. සුළි කුණාටුව ශ්‍රීලංකාවට ඇතුළු වන මොහොතේ එහි ආරම්භය ප්‍රචණ්ඩ බවක් ඔහු පවසා නැත. සුළි කුණාටුව මෙරටට ඇතුළු වී ඇත්තේ ත්‍රිකුණාමලය සහ මුලතිවු අතරින් බව පැවසෙන අතර මෙම පද්ධතියේ බලපෑම හේතුවෙන් උතුර, උතුරු මැද, නැගෙනහිර, වයඹ, මධ්‍යම සහ සබරගමුව පළාත්වල සුළඟේ වේගය පැයට කිලෝමීටර් 100 ක් දක්වා ඉහළ යා හැකි බව පැවසේ. සෙසු පළාත්වල සුළඟේ වේගය පැයට කාලෝමීටර් 60-70 ක් දක්වා ඉහළ යාහැකි බව කාලගුණවිද්‍යා දෙපාර්තමේන්තුව නිවේදනය කර ඇත. උතුර, උතුරු මැද, නැගෙනහිර සහ වයඹ පළාත්වලට මිලිමිටර් 200 ඉක්ම වු වැසි බලාපොරෝත්තු විය හැකි බව පැවසේ. එසේම සෙසු පළාත්වලට ද මිලි මීටර් 100 ඉක්මවා වැසි ඇතිවිය හැක බවත් සුළි කුණාටුවේ බලපෑමෙන් දිවයින වටා මුහුදු ප්‍රදේශවල සුළගේ වේගය පැයට කිලෝමීටර් 100 ක් දක්වා වැඩි වීමක් බලාපොරොත්තු වන බව පැවසේ. එනිසා නැවත දැනුම් දෙන තුරු දිවයින වටා මුහුදු ප්‍රදේශවල ධීවර සහ නාවුක කටයුතුවල නිරත වීමෙන් වැළකෙන ලෙසත් කාලගුණවිද්‍යා දෙපාර්තමේන්තුව නිවේදනය කර ඇත.", "URL": "https://lankatruth.com/si/?p=102256", "Category": "පුවත්", "Parent URL": null}