{"Source": "Lankatruth", "Timestamp": "March 29, 2019", "Headline": "ෆවුසිට එරෙහි නඩුවත් යළි කැඳවයි", "News Content": "ආපදා කළමණාකරන මධ්‍යස්ථානයට අයත් වාහනයක් අයුතු ලෙස පරිහරණය කර රජයට පාඩුවක් සිදු කිරිම සම්බන්ධයෙන් හිටපු අමාත්‍ය ඒ.එච්.එම්.ෆවුසි මහතාට එරෙහිව ගොනු කර ඇති පැමිණිල්ල ජුනි මස 28 වනදා යළි කැඳවන ලෙස කොළඹ මහේස්ත්‍රාත් ලංකා ජයරත්න මෙනවිය අද (29) නියෝග කර තිබේ. ආපදා කළමණාකරන මධ්‍යස්ථානයට අයත් රුපියල් කෝටි දෙකකට ආසන්න වටිනාකමකින් යුත් වාහනයක් තම පුද්ගලික පරිහරණයට යොදා ගෙන රජයට පාඩුවක් සිදු කිරිම සම්බන්ධයෙන් හිටපු අමාත්‍ය ඒ.එච්.එම්.ෆවුසි මහතාට එරෙහිව අල්ලස් කොමිසම මෙම නඩුව ගොනු කර ඇත.", "URL": "https://lankatruth.com/si/?p=71225", "Category": "පුවත්", "Parent URL": null}