{"Source": "Lankatruth", "Timestamp": "November 12, 2018", "Headline": "බංගලාදේශ මහ මැතිවරණය කල් යයි", "News Content": "විපක්ෂයේ ඉල්ලීම් හේතුවෙන් බංගලාදේශ මහ මැතිවරණය කල් තැබීමට එරට ප්‍රධාන මැතිවරණ කොමසාරිස්වරයා කටයුතු කර තිබේ. දෙසැම්බර් 23 වැනි දිනට යෙදී තිබූ බංගලාදේශ මහ මැතිවරණය සම්බන්ධව විපක්ෂයේ කණ්ඩායම් දිගින් දිගටම ප්‍රකාශ කර ඇත්තේ මැතිවරණය සඳහා සූදානම්වීමට මෙම කාලය තමන්ට කිසිසේත්ම ප්‍රමාණවත් නොවන බවයි. එම ඉල්ලීම් පිළිගත් බංගලාදේශ ප්‍රධාන මැතිවරණ කොමසාරිස්වරයා මහ මැතිවරණය සතියකින් පමණ කල් තැබීමට කටයුතු කර තිබේ. තෙවැනි වරටත් බලයට පත්වීමේ අපේක්ෂාවෙන් බංගලාදේශ හිටපු අගමැතිනී ෂික් හසීනාගේ අවාමි ලීගය මෙම මැතිවරණයට තරඟ වැදීමට නියමිතව ඇත. පසුගිය මහමැතිවරණය වර්ජනය කළ බංගලාදේශයේ ප්‍රධාන විලක්ෂය වූ බංගලාදේශ ජාතික පක්ෂය ඇතුළු විපක්ෂයේ කණ්ඩායම් මෙම මහමැතිවරණ සඳහා ඒකාබද්ධව තරඟ වැදීමට නියමිතය. කෙසේ වෙතත් බංගලාදේශ ජාතික පක්ෂයේ නායිකා බේගම් ඛලීඩා සියා දූෂන චෝදනාවලට වරදකාරියක වීම හේතුවෙන් බන්ධනාගාර ගතව සිටියි.", "URL": "https://lankatruth.com/si/?p=63137", "Category": "විදෙස් පුවත්", "Parent URL": null}