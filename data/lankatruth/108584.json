{"Source": "Lankatruth", "Timestamp": "January 17, 2021", "Headline": "තවත් වසම් 05ක් ලොක්ඩවුන් – මිණුවන්ගොඩත් ඒ අතර", "News Content": "ගම්පහ දිස්ත්‍රික්කයේ මිනුවන්ගොඩ පොලිස් වසමේ සහ මතලේ දිස්ත්‍රික්කයේ මාතලේ පොලිස් වසමේ ග්‍රාම නිලධාරි වසම් 05ක් හුදකලා කර තැබීමට කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. ඒ අනුව මිනුවන්ගොඩ පොලිස් වසමේ නැගෙනහිර සහ බටහිර ගල්ඔලුව ග්‍රාම නිලධාරී වසම් සහ මතාලේ පොලිස් වසමේ වරකාමුර, මීදෙනිය සහ දෙහිපිටිය ග්‍රාම නිලධාරී වසම් මෙලෙස හුදකලා කර තිබේ. කොවිඩ් දෙවන රැල්ල ආරම්භ වීමෙන් පසු මිනුවන්ගො පොලිස් වසම බොහෝ කාලයක් හුදකලා කර තිබී පසුව එම හුදකලා බවින් නිදහස් කරන ලදී.", "URL": "https://lankatruth.com/si/?p=108584", "Category": "කොවිඩ් -19 (කොරෝනා ) පුවත්", "Parent URL": null}