{"Source": "Lankatruth", "Timestamp": "May 5, 2022", "Headline": "පාර්ලිමේන්තුව ඉදිරිපිට පාර වසා දින දෙකකට විරෝධතා මගහරී", "News Content": "දියත උයන මංසන්ධියේ සිට ජයන්තිපුර මංසන්ධිය දක්වාත්, ජයන්තිපුර මංසන්ධියේ සිට කියංනෑම් මංසන්ධිය දක්වාත් දිවෙන පාර්ලිමේන්තු මාර්ගය අද (05) සහ හෙට (06) වසා තැබෙන බව පොලිසිය පවසයි. පොලීසිය පවසන්නේ පැවැත්වෙන මහජන උද්ඝෝෂණ හේතුවෙන් මන්ත්‍රීවරුන්ට සහ පාර්ලිමේන්තු කාර්ය මණ්ඩලයට ගමන් කිරීමේදී සහ පාර්ලිමේන්තු කටයුතු බාධාවකින් තොරව පවත්වාගෙන යාමේ අරමුණින් මෙම තීරණය ගත් බවයි. නිවේදනයක් නිකුත් කරමින් පොලිස් මාධ්‍ය ප්‍රකාශක කාර්යාලය සඳහන් කළේ, පාර්ලිමේන්තු මාර්ගයට පිවිසෙන අතුරු මාර්ගද එම කාල සීමාව තුළ වසා තැබෙන බවය.", "URL": "https://lankatruth.com/si/?p=133546", "Category": "පුවත්", "Parent URL": null}