{"Source": "Lankatruth", "Timestamp": "February 7, 2021", "Headline": "පාස්කු ප්‍රහාරකයාගේ බිරිඳ රට පැනලා – සරත් වීරසේකර කියයි", "News Content": "කටුවාපිටිය දේවස්ථානයට මරාගෙන මැරෙන බෝම්බ ප්‍රහාරය එල්ල කල ත්‍රස්තවාදියාගේ බිරිඳ වන සාරා හස්තුන් නැමැත්තිය මෙරටින් පලා ගොස් ඇතැයි රාජ්‍ය ඇමති සරත් වීරසේකර කියයි. 2019 අප්‍රේල් 21 දා එල්ල වූ මුස්ලිම් අන්තවාදි ප්‍රහාරයේ ප්‍රධානතම සාක්ෂිකාරියක විය යුතු සාරා හස්තූන් කාත්තන්කුඩි නිවසේ වූ පිපිරීමෙන් මිය ගිය බවට සැක කලද ඇය විදේශ රටකට පැන ගොස් ඇති බව රජයේ වගකිව යුතු ප්‍රධානියෙක් විසින් ප්‍රසිද්ධියේ ප්‍රකාශ කළ පළමු අවස්ථාව මෙය වේ. කෙසේ වෙතත් ඇයව මෙරටට ගෙන්වා ගැනීමට ජාත්‍යන්තර සහාය ලබා ගන්නවාද යන පැනයට නිශ්චිත පිළිතුරක් නොදුන් ඇමතිවරයා මත්ද්‍රව්‍ය ජාවාරම්කරුවන් සහ පාතාල නායකයන් මෙරටට ගෙන්වා ගැනීමට ජාත්‍යන්තර සහාය ලබාගන්නා බව පවසයි.", "URL": "https://lankatruth.com/si/?p=110082", "Category": "පුවත්", "Parent URL": null}