{"Source": "Lankatruth", "Timestamp": "July 5, 2021", "Headline": "කොරෝනා වැලඳුණු සිංහ දූපතේ ’’තෝර්’’ට නිව්මෝනියාව උත්සන්න වෙයි", "News Content": "දෙහිවල සත්වෝද්‍යානයේ සිංහ දූපතේ කොවිඩ් ආසාදනයවූ “තෝර්” නමැති කේසර පිරිමි සිංහයාගේ නිව්මෝනියා තත්ත්වය උත්සන්නවී ඇතැයි වාර්තා වේ. පසුගියදා එම සිංහයාට කොවිඩ් ආසාදිතව ඇතැයි තහවුරු කරගෙන ප්‍රතිකාර කිරීමෙපසු සුවය ලබා යළි ඔහුගේ සුපුරුදු නිවහනට යොමු කර තිබිණි. කෙසේ වෙතත් මේ වනවිට වාර්තා වන්නේ සිංහයාගේ සෞඛ්‍ය පිළිබඳ යම් ප්‍රශ්නයක් ඇතිව තිබෙන බවත් සිංහයාගේ සමෙහි තුවාල ද හටගෙන ඇති බවත්ය. සත්වෝද්‍යාන ප්‍රධානීන් සිංහයා ගැන අවධානයෙන් පසුවන බව වනජීවී රාජ්‍ය අමාත්‍ය විමලවීර දිසානායක පවසයි.", "URL": "https://lankatruth.com/si/?p=119076", "Category": "කොවිඩ් -19 (කොරෝනා ) පුවත්", "Parent URL": null}