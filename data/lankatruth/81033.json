{"Source": "Lankatruth", "Timestamp": "September 18, 2019", "Headline": "සේනා දළඹු වසන්ගතයෙන් හානි වූ වගාවන්ට වන්දී ඉල්ලා අම්පාරේ ගොවියෝ අදත් විරෝධතාවයේ", "News Content": "සේනා දළඹුවාගෙන් හානි වූ බඩඉරිඟු ඇතුළු වාගාවන් සඳහා ගෙවීමට ආණ්ඩුව පොරොන්දු වූ වන්දි මුදල් මෙතෙක් ගෙවීම් සිදු නොකිරීමට එරෙහිව අම්පාර දිස්ත්‍රික්කයේ ගොවි ජනතාව අම්පාර දිස්ත්‍රික් ලේකම් කාර්යාලය ඉදිරිපිටදී අද (18) විරෝධතාවයක නිරතවූහ. සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු පිරිසක්ද ඊට එක්වී සිටියහ.", "URL": "https://lankatruth.com/si/?p=81033", "Category": "පුවත්", "Parent URL": null}