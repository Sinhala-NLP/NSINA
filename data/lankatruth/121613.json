{"Source": "Lankatruth", "Timestamp": "August 19, 2021", "Headline": "ආණ්ඩුව කියන සහල් හිඟය ඇත්තක්ද?", "News Content": "වෙළඳපොලේ හිඟයක් පවතින බව ප්‍රකාශ කරමින් පකිස්තානයෙන් සහල් මෙට්‍රික් ටොන් 6,000ක් ආනයනය කිරීමට කැබිනට් මණ්ඩල අනුමැතිය ලබාදීම පිළිබඳව බරපතල ප්‍රශ්නයක් මතු වීතිබේ.  පසුගිය 2020 වසරේ මහ බැංකු වාර්ෂික වාර්තාව ප්‍රකාශ කර තිබෙන ආකාරයට එම වර්ෂයේ මෙරට වී නිෂ්පාදනය, මෙරට සහල් අවශ්‍යතාවය මාස 17ක් සම්පූර්ණ කිරීමට ප්‍රමාණවත්ව තිබී ඇත. ඒ අනුව මෙම වසරේ මැයි මාසය දක්වා සහල් අවශ්‍යතාව සපුරාලීමට ගිය වසරේ වී නිෂ්පාදනය ප්‍රමාණවත් වී තිබේ.  මෙම වර්ෂයේ මාස් කන්නයේ වී අස්වැන්න පසුගිය පෙබරවාරි මාර්තු සහ අප්‍රේල් මාසවලදී රටේ විවිධප්‍රදේශවලින් නෙළාගනු ලැබීය. එසේම මෙම වර්ෂයේ යල කන්නයේ වී අස්වැන්න ද, නුදුරේදීම ලැබීමට නියමිත ය.   මේ අනුව, හදිසියේ සහල් ආනයනය කිරීමට තරම් හිඟයක් රට තුළ නොමැති බව තහවුරු වේ. මෙයට පෙර අවස්ථාවකදී වෙළඳ ඇමතිවරයා විසින් සහල් ටොන් මෙට්‍රික් ටොන් ලක්ෂයක් ආනයනය කිරීමට සූදානම් බව ද ප්‍රකාශ කර තිබිණි. මෙරට සහල් වෙළඳපොලේ ඒකාධිකාරයක් පවතින බැවින් ආණ්ඩුවේ මිල පාලන ගැසට් නිවේදන අසාර්ථක වී ඇති බව මහ බැංකු වාර්තාව පෙන්වා දී තිබේ. අමාත්‍ය මණ්ඩල තීරණ – https://sinhala.news.lk/cabinet-decusions/item/44795-2021-08-17", "URL": "https://lankatruth.com/si/?p=121613", "Category": "පුවත්", "Parent URL": null}