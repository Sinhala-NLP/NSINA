{"Source": "Lankatruth", "Timestamp": "September 29, 2019", "Headline": "මැතිවරණයට පෙර සජිත්ගේ ගොලයන්ට ස්ථිර පත්වීම්", "News Content": "සජිත් ප්‍රේමදාස මහතා වසින් මධ්‍යම සංස්කෘතික අරමුදලේ සේවයේ යොදවන ලද සේවකයින් හා පුරාවිද්‍යා දෙපාර්තමේන්තුවේ සේවයේ යොදවන ලද තාවකාලික හා කොන්ත්‍රාත් සේවකයින් හට මැතිවරණ සමයේම ස්ථිර පත්වීම් ලබාදීමට කටයුතු සූදානම් කර ඇති බවට තොරතුරු වර්තා වේ. ඒ අනුව තාවකාල්කව සේවයට යොදාගත් ඇමතිවරයාගේ දේශපාලන හිතවතුන්ට මෙසේ පත්වීම් ලබාදීමටකටයුතු සූදානම් කර ඇති බවත් ඒ අනුව හෙට (30) වන දින පත්වීම් ලබාදීමට මධ්‍යම සංස්කෘතික අරමුදලේ කාර්යාල තුළ නිවාඩු දිනයක් වන අද (29) දිනයේද කටයුතු සූදානම් කරමින් ඇති බවත් වාර්තා වේ. මෙම පත්වීම් ලබාදීමේදී කිසිදු සම්මුඛ පරීක්ෂණයක් හෝ පවත්වා නොමැති අතර ඒ මගින් දීර්ඝ කාලයක් කාර්යාල තුළ කම්කරු පදනමින් බදවාගෙන සේවයේ යොදවා ඇති සේවකයින් දැඩි ලෙස අසාධාරණයකට ලක්ව ඇති බව එම සේවකයෝ පවසති. මැතිවරණ සමයක මෙසේ පත්වීම් ලබාදිය නොහැකි තත්වයකදී පවා ඇමතිවරයා තම ජනපති සිහිනය වෙනුවෙන් මූළික නීතිපවා උල්ලංඝනය කරමින් කටයුතු කරන බව වාර්තා වේ. මැතිවරණ කොමිසමේ සභාපති තුමිනි මේ ඔබගේ අවධානය පිනිසයි.", "URL": "https://lankatruth.com/si/?p=81924", "Category": "පුවත්", "Parent URL": null}