{"Source": "Lankatruth", "Timestamp": "February 15, 2012", "Headline": "ආර්ථික අර්බුදය උග්‍රවේ – සංවර්ධන වියදම් කපාහරී !", "News Content": "ලෝක ආර්ථික අර්බුදය හමුවේ නොසැලී සිටිය හැකි ආර්ථික ශක්තියක් අත්පත්කරගෙන ඇතැයි පුරසාරම් දෙඩූ ආණ්ඩුව මෙ වන විට දැඩි වියදම් සීමා කිරීමේ ප්‍රතිපත්තියකට මුලපුරා ඇත. රජයේ කොත්‍රාත් ලබාගත් පෞද්ගලික කොන්ත්‍රාත් කරුවන් විශාල පිරිසකට මේවන විටත් වැඩ අවසන්කර රජයට භාරදුන් ව්‍යාපෘතිවලට ගෙවියයුතු නියමිත මුදල් ගෙවා නොමැත. එමෙන්ම අයවැය යෝජනාවලට අමතරව කිසිදු සංවර්ධන ව්‍යාපෘතියක් සදහා මුදල් වෙන් නොකරන ලෙස මුදල් අමාත්‍යංශය සියළුම අමාත්‍යංශවලට දැනුම්දී තිබේ. එමෙන්ම සියලුම රජයේ ආයතනවල වියදම් දැඩි සීමාවකට යටත්කරන ලෙස උපදෙස්දී තිබේ. ආණ්ඩුවේ මෙම ප්‍රතිපත්ති පිළිබදව අදහස් දක්වන ආර්ථික විශ්ලේෂකයන් පවසන්නේ 2008 වසරේදී ලෝක ආර්ථික අර්බුදය ඇතිවූ අවස්ථාවේ ගතයුතුව තිබූ මෙම තීරණ නොගත් ආණ්ඩුව මේවන විට ප්‍රධාන අංශ දෙකකින් අර්බුදයට ගොස් ඇති බවයි. බරපතල විදේශ විනිමය අර්බුදයක් ඇති වීම සහ ආණ්ඩුවේ වියදම් දරාගැනීමට ආදායම් නොමැතිවීම යන අංශවලිනි. මේවන විට මෙම අංශ දෙකෙන්ම අර්බුදය පුපුරායමින් තිබෙන බවත් මේ මොහොතේ ගෙන එන සුභසාදන වියදම් සීමා කිරීම් ඇතුළු සංශෝධන කිසිසේත්ම ආණ්ඩුවේ ආර්ථික අර්බුදයෙන් ගොඩඒමට බලපෑමක් නොකරනු ඇති බවද පෙන්වා දෙයි. වර්ධනය වෙමින් පවතින ආර්ථික අර්බුදය පිළිබදව ලංකා ටෲත් විවිධ අවස්ථාවලදී ප්‍රවෘති පළකළේ මේ ආකාරයෙනි. කොළඹ කොටස් වෙළදපොල හාන්සියි රුපියල තවදුරටත් බාල්දුයි කොටස් වෙළදපොල රැකගන්න ආර්ථිකය බිලි දෙයි! කොටස් වෙළදපොල බිදවැටීම සගවයි මූල්‍යපද්ධතිය අනතුරේ රුපියල රැකගන්න විදේශ සංචිත බිලිදෙයි ආර්ථික අර්බුදයෙන් මිදීමට රාජපක්ෂ ආණ්ඩුවෙන් ”වේදනාකාරී ක්‍රියාමාර්ග” සතෙන් සතේ ඉතිරි කරල බහිරවයාට පිදීම ! ඉහළ පොලියට IMF ණය ගනියි ? බැංකු, මූල්‍ය ආයතන පාලනය මහ බැංකුවෙන් ගිලිහෙයි", "URL": "https://lankatruth.com/si/?p=1407", "Category": "පුවත්", "Parent URL": null}