{"Source": "Lankatruth", "Timestamp": "September 21, 2017", "Headline": "පොලීසියේ 151ක සැමරීමට රුපියල් 225,000ක මත්පැන් සාදයක්", "News Content": "ශ්‍රී ලංකා පොලිසියට වසර 151ක් සැපිරීම පසුගියදා සිදු වූ අතර ඒ නිමිති කර ගෙන පොලිසියේ 100ක පමණ පිරිසක් සඳහා මත්පැන් සාදයක් පැවැත්වීමට හකාර පොලිස් අධිකාරීවරයෙකු මැදිහත්වී ඇති බවත් ඔහුගේ දැනුම්දීමෙන් එක් පොලිස් ස්ථානයකින් රුපියල් 25,000ක් සහ මත්පැන් බෝතල 10ක් මෙන්ම බයිට් වර්ගද ලබා දෙන ලෙස නියෝග කර ඇති බව වාර්තා වේ. ඌව පළාතේ පොලිස් ස්ථාන නවයකින් මෙසේ මුදල් සහ මත්පැන් එකතු කරන බව පොලිසියේ ආරංචි මාර්ග කියයි. ඒ අනුව පොලිස්ථාන 09යෙන් පමණක් රුපියල් 225,000ක් මුදලකුත් මත්පැන් බෝතල් 90කුත් මෙම සාදය සඳහා එකතු වනු ඇත. මෙම සහකාර පොලිස් අධිකාරීවරයාට මෙවැනිම චෝදනා එල්ල වී වෙනත් ප්‍රදේශයකින් ස්ථාන මාරු ලැබූවකු බවද සඳහන් වේ. මෙම සාදය ප්‍රදේශයේ හෝටලයක සංවිධානය කර ඇති බවත් වාර්තාවේ. මේ ගැන විමසීමට මාධ්‍ය ආයතන විසින් පොලිස් මාධ්‍ය ප්‍රකාශස සම්බන්ධ කර ගැනීමට කිහිප වරක් උත්සාහ කළ ඇතත් එය අසාර්ථක වී තිබේ. මුලාශ්‍ර ලංකාදීප", "URL": "https://lankatruth.com/si/?p=41295", "Category": "පුවත්", "Parent URL": null}