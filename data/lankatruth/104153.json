{"Source": "Lankatruth", "Timestamp": "December 21, 2020", "Headline": "පී.බී මහින්දව කුණු කූඩයටම දමයි…", "News Content": "ජනාධිපති ලේකම් පී.බී ජයසුන්දරගේ නියෝග මත මේ වනවිට මහජන උපයෝගීතා කොමිෂන් සභාව නීතිවිරෝධී ලෙස අහෝසි කර තිබෙන්නේ අග්‍රාමාත්‍ය සහ මුදල් ඇමති මහින්ද රාජපක්ෂගේ සැලසුම් නොතකාහරිමින් බව අනාවරණය වේ. 2021 වර්ෂය සඳහා නොවැම්බර් 17 වෙනිදා මුදල් ඇමති, අග්‍රමාත්‍ය මහින්ද රාජපක්ෂ ඉදිරිපත්කරන ලද අයවැය කතාවේදී මහජන උපයෝගීතා කොමිෂන් සභා පනත සහ විදුලිබල මණ්ඩල පනත සංශෝධනය කරන බව දක්වා තිබේ. එසේ තිබියදී ජනාධිපති ලේකම්වරයාගේ නියෝග මත මුදල් අමාත්‍යාංශ ලේකම්වරයා මෙම කොමිෂන් සභාව අහෝසි කරනු ලැබීය. මුදල් ඇමතිවරයා ඉදිරිපත් කළ අයවැය කතාවේ මහජන උපයෝගීතා කොමිෂන් සභාව සහ විදුලිබල මණ්ඩල යන ආයතනවල පනත් පිළිබඳව සඳහන් කර තිබෙන්නේ “මහජන උපයෝගීතා කොමිෂන් සභා පනත හා විදුලි බල මණ්ඩල පනත කඩිනම් ව්‍යාපෘති ක්‍රියාත්මක කිරීමට ඉවහල්වන පරිදි සංශෝධනය කිරීමටද යෝජනා කරනවා” යනුවෙනි. මේ වනවිට මහජන උපයෝගීතා කොමිසම විසුරුවාහරිමින් ගන්නාලද ක්‍රියාමාර්ගය පූර්වාදර්ශයට ගනිමින් විදුලි බල මණ්ඩල පනත සම්බන්ධයෙන් කුමන ක්‍රියාමාර්ගයක් අනුගමණය කරාවිද යන්න බරපතල ගැටළුවක් වී තිබේ.", "URL": "https://lankatruth.com/si/?p=104153", "Category": "පුවත්", "Parent URL": null}