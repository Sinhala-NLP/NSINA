{"Source": "Lankatruth", "Timestamp": "March 17, 2019", "Headline": "දේශීය කිරිපිටි මිලත් ඉහළට", "News Content": "කිරිපිටි සඳහා හඳුන්වාදී ඇති මිල සූත්‍රයට අනුව දේශීය කිරිපිටි මිල ද ඉහළයාමට නියමිතව ඇත. ආනයනික කිරිපිටි මිල පසුගිය දා සංශෝධනය වූ අතර ආනයනික කිරිපිටි කිලෝග්‍රෑමයක මිල රුපියල් 60 කින් ඉහළ ගියේය. ඒ අනුව ග්‍රෑම් 400 කිරිපිටි පැකට්ටුවක මිල රුපියල් 25කින් ඉහළ ගියේය. ආනයනික කිරිපිටි මිල ඉහළයාමට සාපේක්ෂව දේශීය කිරිපිටි මිල ද ඉහළයාමට නියමිත බව කෘෂිකර්ම ඇමති පී. හැරිසන් මහතා සඳහන් කළේය. ඒ අනුව ඉදිරි දින කිහිපයේ දී වෙළඳපළේ කිරිපිටි මිල ඉහළ යාමක් බලාපොරොත්තු විය හැක.", "URL": "https://lankatruth.com/si/?p=70542", "Category": "පුවත්", "Parent URL": null}