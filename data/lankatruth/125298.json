{"Source": "Lankatruth", "Timestamp": "October 31, 2021", "Headline": "ආණ්ඩුව ඇතුළේ ඉන්න නාඩගම් කාරයෝ ගැන තීරණයක් ගන්න වෙනවා – ප්‍රමිත බණ්ඩාර", "News Content": "ආණ්ඩුව ඇතුළේ ඉන්න නාඩගම් කාරයන්ට අකමැත්තෙන් වුණත් ඉදිරියේදී තීරණයක් ගන්න සිදුවනවා යැයි පර්ලිමේන්තු මන්ත්‍රී ප්‍රමිත බණ්ඩාර තෙන්නකෝන් පවසයි. රටේ ආර්ථික තත්වය පහළ දැමීම සඳහා වෙනත් කණ්ඩායමකගේ කුමන්ත්‍රණයක් ආණ්ඩුව ඇතුළේම ක්‍රියාත්මක වෙන බවද ඔහු පවසයි. ආණ්ඩුවේ දේශපාලන පක්ෂවල බෙදීම් පිළිබඳව ජනතාව දැනුවත් කරමින් ආණ්ඩුව තුළ කැරලිකාර කණ්ඩායම් සිටින බවට ප්‍රකාශ කළද එම පිරිස් කැරලිකාර කණ්ඩායම් නොව නාඩගම් කාර්යයන් බවද මන්ත්‍රීවරයා කියා සිටියේය. එම නාඩගම්කාරයන් මාස දෙකකට වරක් නාඩගමක් ඉදිරිපත් කරන බවත් ආණ්ඩුව ඇතුළේ සිට එවැනි නාඩගම් නැටීමට ඉදිරියේදී ඉඩ ලබාදීමට නොහැකි බවත් තම තමන්ගේ පෞද්ගලික න්‍යාය පත්‍ර ක්‍රියාත්මක කිරීමට ආණ්ඩුව තුළ කිසිසිදු ඉඩක් දෙන්නේ නැති බවත් ඔහු පවසයි. මන්ත්‍රීවරයා මේ බව පැවසූවේ ඉබ්බංකටුව ප්‍රදේශයේ ඉදිකරන ලද බොජුන් හලක් විවෘත කිරීමේ අවස්ථාවට එක්වෙමිනි.", "URL": "https://lankatruth.com/si/?p=125298", "Category": "පුවත්", "Parent URL": null}