{"Source": "Lankatruth", "Timestamp": "October 30, 2020", "Headline": "සිංහරාජය ලෝකඋරුම ලැයිස්තුවෙන් කැපෙයි…", "News Content": "වර්තමාන ආණ්ඩුව සිංහරාජ ලෝක උරුම රක්ෂිතය හරහා මාර්ගයක් ඉදිකිරීම හේතුවෙන් එය ලෝක උරුම ලයිස්තුවෙන් ඉවත්කිරීමේ සූදානමක් ඇති බවට තොරතුරු අනාවරණය වේ. යුනෙස්කෝ සංවිධානයේ මූලස්ථානය විසින් එහි සිටින ශ්‍රී ලංකාවේ නියෝජිත ආචාර්ය පුංචිනිලමේ මීගස්වත්ත මහතාගෙන් එම මාර්ගය ඉදිකිරීම පිළිබඳව තොරතුරු විමසා ඇති බව බීබීසී සංදේශය වාර්තා කර ඇත. මේ පිළිබඳව ලබන සඳුදා (02) තවදුරටත් කරුණු තහවුරුකරගැනීමට නියමිතය. මෙරට පරිසරවේදීන්ගේ බලවත් විරෝධය මධ්‍යයේ ජනාධිපතිවරයාගේ අනුමැතිය සහිතව කාපට් මාර්ගයක් කඩිනමින් ඉදිකරමින් පවතියි. මේ නිසා එය ලෝක උරුම වනාන්තර ලයිස්තුවෙන් ඉවත් කිරීමේ අවධානමක් මතුවී ඇත.", "URL": "https://lankatruth.com/si/?p=98935", "Category": "පරිසර", "Parent URL": null}