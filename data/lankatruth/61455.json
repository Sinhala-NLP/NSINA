{"Source": "Lankatruth", "Timestamp": "October 20, 2018", "Headline": "ජවිපෙ සහ ඉතාලියේ කොමියුනිස්ට් පක්ෂ නායකයින් අතර හමුවක්", "News Content": "ඉතාලියේ වෙසෙන ශ්‍රී ලාංකිකයන්ගේ සහ ජනතා විමුක්ති පෙරමුණේ ඉතාලි කමිටුවේ ආරාධනාවකට අනුව එරටට ගොස් සිටින ජවිපෙ දේශපාලන මණ්ඩල සභික පාර්ලිමේන්තු මන්ත්‍රී සුනිල් හඳුන්නෙත්ති මහතාට එරට ජාතික මට්ටමින් සංවිධානාත්මක ප්‍රධානතම කොමියුනිස්ට් පක්ෂය වන Partito Della Rifondazione Comunista පක්ෂයේ ආරාධනයක් මත විශේෂ සාකච්ඡාවකට එක්වී ඇත. එම සාකච්ඡාවට ඉතාලියේ කොමියුනිස්ට් පක්ෂය වෙනුවෙන් එහි ප්‍රධාන ලේකම් Maurizio Acerbo මහතා, ජාත්‍යන්තර කටයුතු ලේකම් Marco Consolo මහතා එක්වී තිබේ. Partito della Rifondazione Comunista පක්ෂයේ මුලස්ථානයේදී පවත්වා ඇති එම හමුවේදී දෙරටේ වත්මන් දේශපාලන තත්වය පිලිබඳව, ලෝක දේශපාලන තත්වය පිලිබඳවත් පක්ෂ දෙකේ ඉදිරි ක්‍රියාමාර්ග පිලිබඳව මෙන්ම විශේෂයෙන් පක්ෂ දෙක අතර සම්බන්දතාවය වඩාත් ශක්තිමත් කර ගැනීම පිලිබදව ඇතුළු බොහෝ කරුණු ගණනාවක් සාකච්ජාවට බඳුන් කර ඇත. එම අවස්ථාවටඉතාලියේ ජවිපෙ සංවිධායක, ජවිපෙ මධ්‍යම කාරක සභික සුදත් අධිකාරී මහතාද සහභාගී වී තිබේ.", "URL": "https://lankatruth.com/si/?p=61455", "Category": "පුවත්", "Parent URL": null}