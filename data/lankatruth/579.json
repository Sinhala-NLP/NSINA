{"Source": "Lankatruth", "Timestamp": "December 22, 2011", "Headline": "උසස් පෙළ වානිජ විෂය ධාරාවට අයත් විෂයන් නැවතත් සංශෝධනයකරයි", "News Content": "අධ්‍යයන ‍පොදු සහතික පත්‍ර උසස් පෙළ වානිජ විෂය ධාරාවට අයත් විෂයන් සංශෝධනය කිරීමට අධ්‍යාපන අමාත්‍යාංශය තීරණය කර තිබේ.  අධ්‍යාපන අමාත්‍යාංශය පවසන්නේ, ඒ අනුව ගිනුම්කරණය, ආර්ථික විද්‍යාව සහ ව්‍යාපාර අධ්‍යයනය යන විෂයන් සංශෝධනය කෙරෙන බවයි. අදාළ විෂයන්හි අන්තර්ගතය වැඩි බැවින් එය අඩු කරන ලෙස කරන ලද ඉල්ලීම් සලකා බලා මෙම පියවර ගෙන තිබේ. අධ්‍යාපන ආයතනයේ මුලිකත්වයෙන් සැකසු මෙම සංශෝධිත විෂය නිර්දේශ 2012 වසරේ හා ඉන් ඉදිරියට උසස් පෙළ නව නිර්දේශ යටතේ විභාගයට පෙනී සිටින සියලුම සිසුන් සඳහා බලපැවැත්වෙනු ඇති. අධ්‍යාපන අමාත්‍යාංශ ලේකම්වරයාගේ අත්සනින් යුතුව මීට අදාළ නිවේදනය සියලුම පළාත් අධ්‍යාපන ලේකම්වරු, අධ්‍යක්ෂවරු, සියලුම කලාප අධ්‍යාපන අධ්‍යක්ෂවරු සහ සියලුම විදුහල්පතිවරුන් වෙත යොමු කර තිබේ.", "URL": "https://lankatruth.com/si/?p=579", "Category": "පුවත්", "Parent URL": null}