{"Source": "Lankatruth", "Timestamp": "March 30, 2021", "Headline": "රාජ්‍ය ඇමති අරුන්දිකගේ ඉල්ලීමට ASP එරික් මාරුකළේ පොලිස් ඇමති වීරසේකර… මෙන්න සාක්ෂි", "News Content": "වෙන්නප්පුව සහකාර පොලිස් අධිකාරී එරික් පෙරේරා හදිසියේ මාරුකර යැව්වේ රාජ්‍ය අමාත්‍ය අරුන්දික ප්‍රනාන්දු විසින් පොලිස් ඇමති සරත් වීරසේකරට යොමු කළ 2020/12/03 දිනැති ලිපියට අදාලව පොලිස් ඇමති සරත් වීරසේකර විසින් බව මේ වනවිට තහවුරු වී තිබේ. ඒ අරුන්දික ප්‍රනාන්දු රාජ්‍ය ඇමතිවරයා විසින් යොමු කළ එම ලිපිය සමාජ මාධ්‍ය තුළ හුවමාරුවීම තුළිනි. එම ලිපියට අනුව වෙන්නප්පුව සහකාර පොලිස් අධිකාරී එරික් පෙරේරා පැවති රනිල්+මෛත්‍රී පාලන සමයේ පත් කළ අයෙකු බවත් ඔහු හොර මත්පැන් ඇතුළු නීති විරෝධී මත් ද්‍රව්‍ය වැටලීම් සිදු කරන බවත් වෙන්නප්පුව මැතිවරණ කොට්ටාෂයේ දේශපාලන කටයුතු සිදු කරන තමන්ගේ කීමට ඔහු මායිම් නොකරන බවත් රාජ්‍ය ඇමති අරුන්දික ප්‍රනාන්දු පොලිස් ඇමති සරත් වීරසේකරට දන්වා ඇත.", "URL": "https://lankatruth.com/si/?p=113961", "Category": "පුවත්", "Parent URL": null}