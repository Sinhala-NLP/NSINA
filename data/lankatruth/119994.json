{"Source": "Lankatruth", "Timestamp": "July 21, 2021", "Headline": "හජ් උත්සවය අදයි", "News Content": "ඉස්ලාම් බැතිමතුන් මහත් භක්තියෙන් සමරණ හජ් උත්සවය අදට (21) යෙදී තිබේ. පරිත්‍යාගයට හා සාමූහිකත්වයට මුල්තැන දෙමින් ලොවපුරා ඉස්ලාම් බැතිමතුන් සෑම වසරකම හජ් උත්සවය සමරනු ලබයි. මෙරට හජ් වන්දනා සැමරුම් කොවිඩ් – 19 මාර්ගෝපදේශවලට යටත්ව සිදුකරන බව කොළඹ මහා පල්ලිය සඳහන් කරයි. එහි ප්‍රධාන මවුලවි මොහොමඩ් තස්ලින් සඳහන් කළේ, සීමිත පිරිසගේ සහභාගිත්වයෙන් යාච්ඤා මෙහෙයන් පවත්වන ලෙස උපදෙස් ලබා දී ඇති බවය.", "URL": "https://lankatruth.com/si/?p=119994", "Category": "පුවත්", "Parent URL": null}