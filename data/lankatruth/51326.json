{"Source": "Lankatruth", "Timestamp": "April 29, 2018", "Headline": "එල්.ටී.ටී.ඊ. ක්‍රියාකාරකම්වලට සම්බන්ධ සිව් දෙනෙකුට තමිල්නාඩුවේදී සිරදඬුවම්", "News Content": "තහනමට ලක්වඇති එල්.ටී.ටී.ඊ. සංවිධානය පුනර්ජීවනය කිරීමට උත්සාහ කිරීම යන චෝදනාව යටතේ ඉන්දියාවේ තමිල්නාඩු අධිකරණයක් විසින් පුද්ගලයන් සිව්දෙනෙකුට එරෙහිව සිර දඬුවම් නියම කරන ලදී. 2014 වසරේ රාමේෂ්වරම්හිදී අත්අඩංගුවට ගත් මෙම පුද්ගලයින් සිව්දෙනා තමිල්නාඩු රාමනාදන්පුරම් අධිකරණයක් විසින් සිදුකරනලද දීර්ඝ නඩු විභාගයකින් අනතුරුව දෙදෙනෙකු සඳහා වසර 10 බැගින් වූ සිර දඬුවමක් ද සෙසු දෙදෙනා සඳහා වසර තුන හමාර බැගින් වූ සිරදඬුවමක් ද නියම කර ඇත. මෙම පුද්ගලයින් අතර ශ්‍රී ලාංකික දෙමල ජාතිකයෙකු සහ හිටපු එල්.ටී.ටී.ඊ. සාමාජිකයෙකු ද වේ.", "URL": "https://lankatruth.com/si/?p=51326", "Category": "පුවත්", "Parent URL": null}