{"Source": "Lankatruth", "Timestamp": "October 15, 2018", "Headline": "23 ජනතා විරෝධය ගැන ජනතාව දැනුවත් කරමින්", "News Content": "බදු බරෙන්, බඩු මිලෙන් ජනතාව පෙළන ආණ්ඩුවට එරෙහි ඔක්තොම්බර් 23 ජනතා විරෝධය මැයෙන් ජනතා විමුක්ති පෙරමුණ පවත්වනු ලබන විරෝධතාවය සම්බන්ධයෙන් ජනතාව දැනුවත් කිරීමේ වැඩසටහන් රැසක් මේ දිනවල විවිධ නගරවලදී පැවැත්වෙන අතර ඊයේ (15) මතුගම නගරයේ දී ජනතාව දැනුවත් කෙරෙන අත් පත්‍රිකා බෙදීමේ වැඩසටහනක් ක්‍රියාත්මක විය. එම අවස්ථාවට ජනතා විමුක්ති පෙරමුණේ මධ්‍යම කාරක සභික, පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා සහ කළුතර දිසිත්‍රික්කයේ පළාත් පාලන නියෝජිතයින්ද ඇතුළ පිරිසක් ඊට එක්වී සිටියහ. පොල්කටු හැඳී, හට්ටි, මුට්ටි රැගෙන විරෝධතා සටන් පාට කියමින් මෙම පිරිස නගරයා පුරා ගමන් කරමින් ජනතාව දැනුවත් කිරීමේ කාර්යයෙහි නිරත වූහ.", "URL": "https://lankatruth.com/si/?p=61104", "Category": "පුවත්", "Parent URL": null}