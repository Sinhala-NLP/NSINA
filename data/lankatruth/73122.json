{"Source": "Lankatruth", "Timestamp": "April 30, 2019", "Headline": "අරාබි බසින් ලියන ලද බැනර් තොගයක් සමඟ සැකකරුවන් දෙදෙනෙකු අත්අඩංගුවට", "News Content": "අරාබි බසින් ලියන ලද බැනර් තොගයක් සහ ගංජා මත්ද්‍රව්‍ය තොගයක් සමඟ කල්පිටිය – පුදුකුඩිඉරිප්පු ප්‍රදේශයෙන් පුද්ගලයන් දෙදෙනෙකු අත්අඩංගුවට ගෙන තිබේ. නාවික හමුදාව විසින් ඊයේ(29) රාත්‍රියේ සිදුකරන ලද මෙහෙයුමකදී අරාබි බසින් ලියන ලද බැනර් 500කට අධික තොගයක් සහ ගංජා තොගය හමුවී ඇත. මීට ඉහත අවස්ථාවක ද කල්පිටිය ප්‍රදේශයෙන් මෙවැනිම අරාබි බසින් ලියන ලද බැනර් තොගයක් සොයාගැනුණි. මේ අතර තම ජංගම දුරකථනය මගින් පසුගිය පාස්කු ඉරිදා සිදුවූ ප්‍රහාරයේ ඡායාරූප ලබාගෙන තවත් පුද්ගලයන් රැසකට බෙදා හැර ඇති බවට තහවුරු වූ පුද්ගලයෙකු අම්පාර අංක 1 මාවතේ සිදුකළ වැටලීමක දී අත්අඩංගුවට ගෙන ඇත.", "URL": "https://lankatruth.com/si/?p=73122", "Category": "පුවත්", "Parent URL": null}