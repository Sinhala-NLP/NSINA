{"Source": "Lankatruth", "Timestamp": "January 12, 2021", "Headline": "දමන උප සභාපතිටත් කොරෝනා – පවුල් 100ක් නිරෝධායනයට", "News Content": "දමන ප්‍රාදේශීය සභාවේ උප සභාපති වෙනුර ප්‍රගීත් හෙට්ටිගමගේට සහ ඔහුගේ රියැදුරාට අහඹු ලෙස සිදුකළ ක්ෂණික ප්‍රතිදේහ පරීක්ෂාවකට අනුව කොවිඩ් – 19 කොරෝනා වයිරසය ආසාදනය වී ඇති බව තහවුරු වී ඇත. ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් පසුගිය 09දා අම්පාර උහන ලාතුගල ප්‍රදේශයේ පැවති ගම සමඟ පිළිසඳර වැඩසටහනටද උප සභාපතිවරයා සහභාගි වී ඇති බවද ඔහු මහජනතාව සමඟ දුරස්ථ භාවට කඩකමින් සමීපව සිටි බවද සෞඛ්‍ය අංශ විසින් අනාවරණය කරගෙන තිබේ. ඒ අනුව ඔහුගේ ආශ්‍රිතයින් ලෙස හඳුනාගත් පවුල් 100ක පමණ පිරිසක් නිරෝධායනයට ලක් කිරීමට සෞඛ්‍ය බලධාරීන් පියවර ගෙන ඇත.", "URL": "https://lankatruth.com/si/?p=108085", "Category": "කොවිඩ් -19 (කොරෝනා ) පුවත්", "Parent URL": null}