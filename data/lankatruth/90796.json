{"Source": "Lankatruth", "Timestamp": "March 10, 2020", "Headline": "ශ්‍රී ලංකා නිදහස් පාක්ෂිකයින්ට සතුන්ට සේ පහර දෙනවා – දයාසිරි", "News Content": "“අපේ පක්ෂයේම ප්‍රභලයින්ගේ ප්‍රහාර මැද ජනාධිපතිවරණයේ දී අපි ගොටාභය රාජපක්ෂ ට විශාල සහයක් ලබාදුන් නමුත් දැන් අපිට සතුන්ට සේ පහර දෙමින් සිටී” යැයි ශ්‍රීලනීප  මහලේකම් දයාසිරි ජයසේකර පවසයි.පොතුහැර ප්‍රදේශයේ ඊයේ පැවති ශ්‍රීලනීප ජනහමුවක් අමතමින් ඔහු මේ බව ප්‍රකාශ කර ඇත. ගොටාභය රාජපක්ෂගේ මිලියන 6.9 ක ජනවරමට ශ්‍රීලනීප ය දායක වූ බව පෙන්වා දෙන දයාසිරි ජයසේකර එබව අමතක කර ශ්‍රීලනීප පාක්ෂිකයින්ට මෙසේ පහර දීමට ඇතැම් පුද්ගලන් ගුණමකු වී ඇති ඔහු වැඩි දුරටත් පවසා ඇත. ජනාධිපතිවරණයට පෙර ශ්‍රීලනීප ය තුල විවිධ මත පවතී බවත්, අතැම් නායකයින් අත ලකුණ යටතේ වෙනම තරඟ කළ යුතු බවට යෝජනා කළ බවත් අතවත් පිරිසක් එජාපය ප්‍රමුඛ සන්ධානය යටතේ තරඟ කල යුතු බවත් පැවසූ බවත් ඔහු පෙන්වා දෙයි. ශ්‍රීලනීපය ඒ අනුව ක්‍රියා කලේනම් ගොටාභ්ය රාජපක්ෂ ජයග්‍රහණය කල නොහැකි බව ද පවසන දයාසිරි ජයසේකර, මෙම සත්‍යය අමතක කරන ඇතැම් පිරිස් තම පාක්ෂිකයින් බල්ලන් සේ සලකා කටයුතු කරන බවත් ඔහු පැවසීය. ආණ්ඩුවේ නායකයින් තම සතුරා අවන එජාප යට පහර දෙනවා වෙනුවට ශ්‍රීලනීප යට හා එහි නායක මයිත්රීපාල සිරිසේනට පහර දෙන බවත් ඔහු පැවසීය. ඔවුන් ජනාධිපතිවරණයට පෙර එසේ නොකළ බවත්, දැන් ඔවුන් ශ්‍රීලනිප ය විනාශ කිරීමේ ව්‍යාපාරය පටන්ගෙන ඇති බවත්,පවසන ඔහු ශ්‍රීලනිප යක් නොමැතිව ශ්‍රී ලංකා පොදුජන පෙරමුණක් නොපවතින බව ද පැවසීය. රජයක් ලෙස අපි අත්‍යවශ්‍ය භාණ්ඩ මිල අඩුකිරීමට අපොහොසත් වී ඇත. පසුගිය රජය ඇතිකළ ගැටළු තවමත් නොවිසඳී ඇත. ජනතාවගෙන් 2/3 ජනවරමක් ඉල්ලා සිටිමින් ඔවුන් ඔවුන්ට බලයට ඒමට ශය දුන් ශ්‍රීලනිපයට සහ ම්යිත්රීපාල සිරිසේනට පහර දෙයි. ශ්‍රීලනිපය සමග සම්බන්ධ කිසිවෙකුට ජන්දය ලබා නොදෙන ලෙස ඔවුන් ජනතාවගෙන් ඉල්ලයි, යනුවෙන් ශ්‍රීලනිප මහලේකම්වරයා මෙහි දී පවසා ඇත.", "URL": "https://lankatruth.com/si/?p=90796", "Category": "පුවත්", "Parent URL": null}