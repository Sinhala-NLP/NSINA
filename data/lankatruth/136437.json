{"Source": "Lankatruth", "Timestamp": "July 6, 2022", "Headline": "“ඔබ රටේ අගමැතිවරයා – මිස්ටර් බීන් වෙන්න එපා” – විජිත හේරත් රනිල්ට කියයි", "News Content": "මේ වනවිට ජනතාව මුහුණ දී සිටින අධි උද්ධමනකාරී තත්වය ඉන්ධන හිගය ඇතුළු අත්‍යාවශ්‍ය ද්‍රව්‍ය හිඟය පිළිබඳව ජාතික ජන බලවේගයේ පාර්ලිමේන්තු මන්ත්‍රී විජිත හේරත් අගමැති රනිල් වික්‍රමසිංහගෙන් අසන ලද ප්‍රශ්නවලට පිළිතුරු නොදීම සම්බන්ධයෙන් මන්ත්‍රීවරයා දැඩි ප්‍රහාරයක් එල්ලකරමින් අගමැතිවරයාට මිස්ටර් බීන් නොවන්නැයි අවධාරණය කෙරිණ. අද (06) පාර්ලිමේන්තුවේදී අගමැති රනිල් වික්‍රමසිංහ විජිත හේරත් මන්ත්‍රීවරයාගේ නිස්චිත ප්‍රශ්නවලට පිළිතුරු නොදී, “මට බනින්න පැය බාගයක් දෙන්නම්. හැබැයි වචන දෙකෙන් මගේ ප්‍රශ්නයට උත්තර දෙන්න.” ආදී වශයෙන් ප්‍රකාශ කිරීමේදී මෙම අවධාරණය කෙරණු ලිබීය. රටේ වගකිවයුතු අගමැතිවරයා වශයෙන් ප්‍රශ්නවලට පිළිතුරු දිය යුතු බවත් අනවශ්‍ය ලෙස කාලය කා දමමින් ජනතාව නොමග නොඇරිය යුතු බවත් විජිත හේරත් මන්ත්‍රීවරයා මෙහිදී වැඩිදුරටත් පැවසීය. කෙසේ වෙතත් අගමැති රනිල් වික්‍රමසිංහ සහ බලශක්ති ඇමති කංචන විජේසේකර යන දෙදෙනාම විජිත හේරත් මන්ත්‍රීවරයා නැගූ ප්‍රශ්නවලට පිළිතුරු දීම සඳහා නැගී සිටියද කිසිදු නිශ්චිත පිළිතුරක් ලබා නොදුන් අතර මෙරටට ඉන්ධන නැව් ලඟවීම ලබන 22 දක්වා කල් යා හැකි බවට ඇමතිවරයාගෙ පිළිතුරෙන් හෙළිවිය.", "URL": "https://lankatruth.com/si/?p=136437", "Category": "පුවත්", "Parent URL": null}