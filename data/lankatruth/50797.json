{"Source": "Lankatruth", "Timestamp": "April 21, 2018", "Headline": "විමල්ගේ පක්ෂයේ වසන්ත බණ්ඩාර ඇතුළු පිරිසට මහින්දගෙන් දොස්මුරයක්.", "News Content": "විමල් වීරවංශ මහතාගේ උපදෙස්මත පසුගිය 19 වනදා ජාතික නිදහස් පෙරමුණේ දේශපාලන මණ්ඩල සභික වසන්ත බණ්ඩාර සහ මොහාන් සමරනායක මෙන්ම ගුණදාස අමරසේකර යන තිදෙනා විසින් මාධ්‍ය හමුවක් පවත්වා ඒකාබද්ධ විපක්ෂය විවේචනය කිරීම ඊයේ(20) මහනුවරදී මහින්ද රාජපක්ෂ මහතාගේ දැඩි දෝෂ දර්ශණයට ලක්විය. එම මාධ්‍යය හමුවේදී වසන්ත බණ්ඩාර සහ මොහාන් සමරනායක විසින් කරනු ලැබූ ප්‍රකාශ සොයා බැලීමකින් තොර කටට පැමිණෙන වචන ඇද බෑමක් බව මහින්ද රාජපක්ෂ මහතා ප්‍රකාශ කරයි. ඊයේ (20) මහනුවර ප්‍රදේශයේදී මාධ්‍යයවේදීන් නැගූ ප්‍රශ්නයකට පිළිතුරු දෙමින් එතුමා මෙසේ පැවසීය. විමල් වීරවංශ හා ඔහුගේනියෝජිතයින්විසින් මේ වනවිට ඒකාබද්ධ විපක්ෂයේ විධායක ජනාධිපති ධූරයට විරෝධී පිරිස් වෙත ‘රෝ ඔත්තුකරුවන්’ යන ලේබලය අලවමින්ද සිටියි.ජාතික නිදහස් පෙරමුණේ දේශපාලන මණ්ඩල සභික වසන්ත බණ්ඩාර පසුගිය දිනක මාධ්‍යය වෙත කියා සිටියේ දයන් ජයතිලක හා බන්දුල ගුණවර්ධන රෝ සංවිධානයේ ඔත්තුකරුවන් බවයි. ඒකාබද්ධ විපක්ෂය තුළ මහින්ද රාජපක්ෂ සහ බැසිල් රාජපක්ෂ ඇතුළු බහුතරය විධායක ජනාධිපති ධූරය අහෝසි කිරීමට එකඟ නමුත් විමල් වීරවංශ ඇතුළු සුළු පිරිසක් ඊට එරෙහිව විවිධ මත ප්‍රකාශ කරමින් සිටියි.", "URL": "https://lankatruth.com/si/?p=50797", "Category": "පුවත්", "Parent URL": null}