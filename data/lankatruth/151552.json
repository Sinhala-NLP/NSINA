{"Source": "Lankatruth", "Timestamp": "September 16, 2023", "Headline": "IMF නියෝජිතයන් එනවාත් සමගම EPF එකට ශොට් එක දෙන හොර වැඩක් එළියට..", "News Content": "ජාත්‍යන්තර මූල්‍ය අරමුදලෙන් මෙරටට ලබා දෙන දෙවන ණය වාරිකය මුදා හැරීම සම්බන්ධයෙන් තීරනය කිරීම සඳහා එම නියෝජිතයන් මෙරටට පැමිණෙනවාත් සමගම සේවක අර්ථසාදක අරමුදල කප්පාදු කරන ක්‍රියාවලිය නිල වශයෙන් ආරම්භ කර ඇති බව පසුගිය 14 වෙනිදා ශ්‍රී ලංකා මහ බැංකුව නිකුත් කළ නිල නිවේදනයක් මගින් දැනුම් දී තිබේ. අර්ථසාදක අරමුදලෙන් රජය ලබාගෙන ඇති ණය කපා හැරීමේ ආකාර ගණනාවක් එම නිවේදනයෙන් දක්වා ඇති අතර ප්‍රධාන වශයෙන්ම අනාවරණය වන්නේ මේ වනවිට එම ණය වෙනුවෙන් ලැබෙන 12%ක පොලිය 9% දක්වා කපා හැරීම පිළිබඳවය. මෙම 9%ක පොලිය අරමුදල වෙත ලැබෙන පොලී මුදල මිස සාමාජිකයාගේ ගිණුමට බැර වන පොලිය නොවේ. එම පොලිය තවත් විශාල වශයෙන් අඩුවන බව මෙම නිවේදනයෙන් අනාවරණය වේ. එලෙස අඩුවන එක් ආකාරයක් වන්නේ රජයෙන් අරමුදලට ලැබෙන 9%ක පොලී මුදල මත 14%ක් වූ මේ වනවිටත් ක්‍රියාත්මක වන ආදායම් බද්ද අඛණ්ඩව පවත්වා ගෙන යාමය. මෙලෙස අර්ථසාදක අරමුදල කප්පාදු කෙරෙන සහ එහි සාමාජිකයන්ට ලැබෙන ප්‍රතිලාභ කප්පාදු කෙරෙන සැඟවුණු ආකාර ගණනාවක් මෙම නිවේදනය තුළින් ව්‍යංගයෙන් සඳහන් කර ඇත.", "URL": "https://lankatruth.com/si/?p=151552", "Category": "ආර්ථික පුවත්", "Parent URL": null}