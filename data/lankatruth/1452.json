{"Source": "Lankatruth", "Timestamp": "February 18, 2012", "Headline": "ධීවර කාර්මිකයාගේ දේහයට ජවිපෙ අවසන් ගෞරව දක්වයි", "News Content": "ඇන්ටනී ප්‍රනාන්දු ධීවර කාර්මිකයාගේ දේහයට අවසන් ගෞරව දැක්වීමට ජනතා විමුක්ති පෙරමුණේ නායක සෝමවංශ අමරසිංහ මහතා ඇතුළු පිරිසක් ඊයේ (17) හවස සහභාගී වූ බව එම පක්ෂයේ මාධ්‍ය ඒකකය නිවේදනයක් නිකුත්කරමින් පවසයි. එම නිවේදනයට අනුව එම පක්ෂයේ පාර්ලිමේන්තු මන්ත්‍රී අනුර කුමාර දිසානායක මහතා, හිටපු පාර්ලිමේන්තු මන්ත්‍රී, අන්තර්සමාගම් සේවක සංගමයේ සභාපති වසන්ත සමරසිංහ මහතා, හලාවත ආසන සංවිධායක නිමල් පතිරණ මහතා සහ සමස්තලංකා වෘතීයසමිති සම්මේලනයේ ප්‍රධාන ලේකම් සමන්ත කෝරලේආරච්චි මහතා සහභාගී වී ඇත. ඇන්ටනී ප්‍රනාන්දු තරුනයා මියගියේ ඉන්ධනමිල වැඩිකිරීමට තමන්ට දරාගත නොහැකිබව කියමින් කල උද්ඝෝෂනයට ආන්ඩුවේ ආරක්ෂක අංශ විසින් එල්ල කළ වෙඩි ප්‍රහාරය හේතුවෙණි.", "URL": "https://lankatruth.com/si/?p=1452", "Category": "පුවත්", "Parent URL": null}