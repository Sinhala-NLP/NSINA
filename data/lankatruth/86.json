{"Source": "Lankatruth", "Timestamp": "October 24, 2011", "Headline": "සතිපතා ගන්නා ණය මිලියන 12,000 දක්වා ඉහළට", "News Content": "මෙතෙක් සතිපතා රුපියල් මිලියන 10,000 බැගින් භාණ්ඩාගාරබිල්පත් නිකුත් කර ලබාගත් ණය ප්‍රමාණය දැන් සතිපතා රුපියල්මිලියන 12,000 දක්වා වැඩි කර ඇත.මේ අනුව සති පතා රුපියල් මිලියන 2,000ක් වැඩිපුර ණය වීමට ආණ්ඩුවටසිදුවී ඇත. අයවැය හිගය පියවාගෙන රජයේ වියදම් දැරීම සදහා ණය ලබාගැනීමේ ප්‍රධානතම අංගය (ණය උපකරණය) බවට වත්මන් ආණ්ඩුවපත්කර ගෙන සිටින්නේ භාණ්ඩාගාර බිල්පත් නිකුත් කිරීමය.මෙයට අමතරව විදේශීය ණය ලබා ගැනීම සදහා භාණ්ඩාගාරබැදුම්කර යොදා ගනිමින් සිටී. භාණ්ඩාගාර බිල් පත් නිකුත්කිරීම මගින් ණය ලබා ගැනීමේදී දින 91,දින 182 සහ දින 364 කින් අදාල පොලිය සමග ණය ආපසු ගෙවියයුතුවේ. මෙයින් ලබාගන්නා ණය සදහා ඉහළ පොලියක් ගෙවීමටසිදුවේ. රාජපක්ෂ ආණ්ඩුව විසින් එදිනෙදා වියදම් පියවාගැනීමට මෙසේඉහල පොලියකට කෙටිකාලීන ණය ගනිමින් සිටින අතර එය රට බරපතළ ණය උගුලකට ඇද දමනු ඇති බව විශ්ලේශකයින්ගේ අදහසයි. පසුගිය කාලයේ සතිපතා රුපියල් මිලියන 10,000 බැගින් ලබාගත්ණය ප්‍රමාණය රු.මිලියන 12,000 දක්ව වැඩිකිරීමෙන් පෙනීයන්නේරජයේ වියදම් ඉහළගොස් ඇති බවත් ආණ්ඩුව මේ වියදම් පියවා ගැනීමට වැඩියෙන් ණය ගනිමින් සිටින බවත්ය.", "URL": "https://lankatruth.com/si/?p=86", "Category": "පුවත්", "Parent URL": null}