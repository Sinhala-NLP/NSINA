{"Source": "Lankatruth", "Timestamp": "October 29, 2018", "Headline": "අර්ජුන අත්අඩංගුවට", "News Content": "ඛනිජ තෙල් සංවර්ධන හිටපු අමාත්‍ය අර්ජුන රණතුංග මහතා මීට සුළු මොහොතකට පෙර අත්අඩංගුවට ගෙන තිබේ. කොළඹ අපරාධ කොට්ඨාසය විසින් ඔහුව අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතාද තහවුරු කරයි. පාර්ලිමේන්තු මන්ත්‍රී අර්ජුන රණතුංග මහතාගේ ආරක්ෂකයෙකු විසින් එල්ල කළ වෙඩි ප්‍රහාරයට ලක්වූ ඛනිජ තෙල් සංස්ථාවේ සේවකයන් දෙනෙකු මේ වනවිට ජීවිතක්ෂයට පත්ව ඇති අතර එම වෙඩිතැබීම සම්බන්ධයේන අර්ජුන රණතුංග මහතාව වහාම අත්අඩංගුවට ගන්නා ලෙස බල කරමින් ඛනිජ තෙල් සේවකයන් වැඩ වර්ජනයකද නිරත වූහ. එම වෙඩි තැබීම සිදු කළ ඇමති ආරක්ෂක නිලධාරීයා ඊයේ (28) දිනයේම අත්අඩංගුවට ගන්නා ලදී.", "URL": "https://lankatruth.com/si/?p=62175", "Category": "පුවත්", "Parent URL": null}