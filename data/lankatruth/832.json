{"Source": "Lankatruth", "Timestamp": "January 10, 2012", "Headline": "අට්ටාගය කඩාදමයි – සිසුන් මහපාරේ", "News Content": "අනුරාධපුර යාපනය මහා පාරේ සාලියපුර වෛද්‍ය පීඨය අසල ඉදිකැර ඇති මඩුව ඊයේ (09) රාත්‍රී 12ට පෙර ඉවත්කැර ගන්නැයි උසාවි නියෝගයක් රැගෙන එහි ගිය අනුරාධපුර මූලස්ථාන පොලිස් පරික්ෂක ගාමිණී ජයසේන මහතා එහි දින හතරක් පුරා උපවාසය කරන සිසුනට දැන්වීය. එසේ ඉවත් නොවුවහොත් මඩුව ඉවත් කරන බව ද ඔහු කීවේය. උසාවි නියෝගයට අවනත වී මඩුව කඩන නමුත් පාරේ වාඩි වී සිය උපවාසය කරගෙන යන බව වෛද්‍ය සිසුහු කීහ.", "URL": "https://lankatruth.com/si/?p=832", "Category": "පුවත්", "Parent URL": null}