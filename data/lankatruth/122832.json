{"Source": "Lankatruth", "Timestamp": "September 9, 2021", "Headline": "ආණ්ඩුවේ පාදඩ ක්‍රියා නිසා කොවිඩ් මර්දනය සම්පූර්ණයෙන්ම අරාජිකයි", "News Content": "සෞඛ්‍ය විශේෂඥයින් සහ වෛරස විද්‍යාඥයින් ලබා දෙන උපදෙස් සහ සැලසුම් සම්පූර්ණයෙන් නොසලකා හැර ආණ්ඩුව ගෙන යන ක්‍රියාමාර්ග හේතුවෙන් කොවිඩ් මර්දන කටයුතු සම්පූර්ණයෙන්ම ආරාජික වී ඇති බවට කරුණු ගණනාවක් අනාවරණය වේ. මේ අතරින් බරපතලම වීතිබෙන්නේ අදාළ විශේෂඥයින් මුල් පෙළේ කමිටුවලින් ඉල්ලා අස්වීම ය. මේ වෙන විට එවැනි විශේෂඥයින් සිව් දෙනෙකු දින කිහිපයක් තුළ ඉල්ලා අස්වී ඇත. කොවිඩ් මර්දන එන්නත් කමිටුවේ සාමාජිකාවක වූ මහාචාර්ය නිලීකා මලවිගේ සහ විශේෂඥ වෛද්‍ය පරමේෂ්වරම් ඉල්ලා අස්වී ඇත. එසේම, කොවිඩ් මර්දන තාක්ෂණික කමිටුවෙන් විශේෂඥ වෛද්‍ය ආනන්ද විජේවික්‍රම සහ විශේෂඥ වෛද්‍ය අශෝක ගුණරත්න දින දෙකක් තුළ පිට පිටම ඉල්ලා අස්වූ බව වාර්තා විය. මේ අතර එන්නත්කරණ ක්‍රියාවලියේ සිදුකරන අත්තනෝමතිකභාවය පිළිබඳව සහ අවිද්‍යාත්මක ක්‍රියාකලාපය පිළිබඳව රජයේ වෛද්‍ය නිලධාරීන්ගේ සංගමය පවා දැඩි විවේචන එල්ල කරමින් සිටියි.", "URL": "https://lankatruth.com/si/?p=122832", "Category": "පුවත්", "Parent URL": null}