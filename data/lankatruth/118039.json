{"Source": "Lankatruth", "Timestamp": "June 14, 2021", "Headline": "විරෝධය හමුවේ කොවිඩ් මරණවලට අලුත් ක්‍රමයක්", "News Content": "පසුගිය දිනවල කොවිඩ් මරණ වාර්තා කිරීම සම්බන්ධයෙන් රජයේ ප්‍රවෘත්ති දෙපාර්තමේන්තුව නිකුත් කරනු ලැබූවාර්තා පිළිබඳව විවිධ පාර්ශවයන්ගෙන් දිගින් දිගමට බරපතළ විරෝධය එල්ල වූ අතර ඉදිරියේදීකොවිඩ් මරණ වාර්තා කිරීමටනවතම ක‍්‍රමවේදයක් අනුගමනය කරන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා පවසයි. ඒ අනුව, ගෙවුණු පැය 48 හෝ 24 තුළ සිදුවෙන සියලුම මරණ අදාළ දිනයේ දීම වාර්තා කිරීමට කටයුතු කරන බවත් කොවිඩ් මරණ සම්බන්ධයෙන් මින් ඉහතකදී වාර්තා කළ ‘පසුගිය දිනවල සිදුවූ මරණ’ මෙම නව ක‍්‍රමවේදය යටතේ වාර්තා නොකරන බවද ඔහු පවසයි. පසුගිය දිනෙක පැවති මාධ්‍ය හමුවකදීනියෝජ්‍ය සෞඛ්‍ය සේවා අධ්‍යක්ෂකවරයාගෙන් මාධ්‍යවේදීන් දීර්ඝ ලෙස මේ සම්බන්ධයෙන් ප්‍රශ්න කෙරුණු අතර ඔහු පවසා සිටියේ කොවිඩ් මරණවල ඇති අසාමාන්‍යතත්වය හේතුවෙන් මෙලෙස වාර්තා කිරීම ප්‍රමාද වන බවයි. නමුත් මේ පිළිබඳව අදහස් දක්වන බොහෝ පිරිස් පවසා සිටින්නේ මරණ වාර්තා කිරීමේදීඑහි ව්‍යාකූලත්වයක් ඇති ලෙස වාර්තා කිරීම ඕනෑකමින් සිදු කරනු ලබන බවයි.", "URL": "https://lankatruth.com/si/?p=118039", "Category": "කොවිඩ් -19 (කොරෝනා ) පුවත්", "Parent URL": null}