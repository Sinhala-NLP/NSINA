{"Source": "Lankatruth", "Timestamp": "December 14, 2020", "Headline": "හිටපු DIG වාස් ගුණවර්ධන IDH රෝහලට", "News Content": "මරණ දඬුවම නියම වීරක්ෂිත බන්ධනාගාරගතව සිටින හිටපු නියෝජ්‍ය පොලිස්පති වාස් ගුණවර්ධනට කොරෝනා වෛරසය ආසාදනය වීකොළඹ අයි.ඩී.එච්. රෝහල වෙත මාරු කර ඇති බව වාර්තා වේ. වැලිකඩ බන්ධනාගාරයේ සිටියදී වාස් ගුණවර්ධනට කොරෝනා වෛරසය ආසාදනය වී ඇති බව තහවුරු කර ගැනීමත් සමඟ ඔහු ප‍්‍රතිකාර සඳහා වැලිකඩ බන්ධනාගාර රෝහල වෙත යොමු තිබේ. බන්ධනාගාර රෝහලෙහි ප‍්‍රතිකාර ලබමින් සිටියදී වැඩිදුර ප්‍රතිකාර සඳහා කොළඹ අයි.ඩී.එච්. රෝහලට මාරු කර තිබේ. 2013 වසරේදී කෝටිපති ව්‍යාපාරිකයකු වු මොහොමඩ් සියාම් පැහැරගෙන ගොස් ඝාතනය කිරීම සම්බන්ධයෙන් හිටපු නියෝජ්‍ය පොලිස්පති වාස් ගුණවර්ධන ඔහුගේ පුත් රවිදු වාස් ගුණවර්ධන ඇතුලූ 6 දෙනෙකුට මීට පෙර මරණ දඬුවම නියම වී තිබුණි.", "URL": "https://lankatruth.com/si/?p=103378", "Category": "පුවත්", "Parent URL": null}