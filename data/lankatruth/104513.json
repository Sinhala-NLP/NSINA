{"Source": "Lankatruth", "Timestamp": "December 25, 2020", "Headline": "ආසාදිත නාගරික මන්ත්‍රි සාදයකටත් ගිහිල්ලා…", "News Content": "කොවිඩ් -19 වෛරසය ආසාදනය වී ඇති බවට ඊයේ (24) හඳුනාගැණුනු හැටන් – දික්ඔය නගර සභාවේ නාගරික මන්ත්‍රිවරයා තවත් මන්ත්‍රීවරුන් කිහිපදෙනෙකු සමග පසුගිය 19 වැනිදා විපක්ෂය නියෝජනය කරන නාගරික මන්ත්‍රීවරයෙකුගේ නිවසේ පැවති සාදයකට සහභාගීවී ඇතැයි මේ වනවිට අනාවරණය වී ඇති බවයි. ඒ අනුව ඔහුගේ ආසාදිතයන් සියලුම දෙනා නිරෝධායනය සඳහා යොමු කරමින් සිටින බවද සෞඛ්‍ය අංශ සඳහන් කරයි. මේ වනවිට එම නගර සභාවේ ලේකම්වරයා සහ ආණ්ඩු පක්ෂයේ හා විපක්ෂයේ නාගරික මන්ත්‍රීවරුන් 08 දෙනෙකු ස්වයං නිරෝධායනයට යොමු කර ඇති බවද වාර්තා වේ. මෙම ආසාදිත හැටන් – දික්ඔය නගර සභාවේ නාගරික මන්ත්‍රීවරයා නිරෝධායන නීති උල්ලංඝනය කරඇති බවට චෝදනා එල්ල වී ඇති ආගරපතන ප්‍රාදේශීය සභා සභාපතිවරයාගේ ආශ්‍රිතයෙකු බවද සෞඛ්‍ය අංශ සඳහන් කරයි.", "URL": "https://lankatruth.com/si/?p=104513", "Category": "කොවිඩ් -19 (කොරෝනා ) පුවත්", "Parent URL": null}