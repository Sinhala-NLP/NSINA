{"Source": "Lankatruth", "Timestamp": "August 19, 2019", "Headline": "කොම්පඤ්ඤවීදියේ පුද්ගල ඝාතනයේ සැකකාර තරුණයන් යලි රිමාන්ඩ්", "News Content": "පසුගිය 11 වැනිදා රාත්‍රියේ කොම්පඤ්ඤවීදිය – මුත්තයියා පාර කොළඹ 2 ප්‍රදේශයේදී රූපලාවන්‍යාගාරයක කළමනාකරුවෙකු පහරදී ඝාතනය කිරීමේ සිද්ධියට අදාලව අත්අඩංගුවට ගෙන සිටි සැකකාර තරුණයන් 5 දෙනා ලබන මස 2 වැනිදා දක්වා යළි රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් රංග දිසානායක මහතා අද(19) නියෝග කළේය. ඝාතනයට ලක්වූ පුද්ගලයා සහ තරුණයන් පිරිස අතර ඇතිවූ බහින්බස්වීමක් දුරදිග යාමෙන් සිදුවූ පහර දීමකින් 47 හැවිරිදි හල්කඳවල, රාගලවෙල, පායාගල ලිපිනයේ පදිංචි නිමල් අනගි අත්තනගේ නැමැත්තෙකු ජීවිතක්ෂයට පත්විය. එම සිද්ධියට අදාලව අත්අඩංගුවේ පසුවන්නේ අවුරුදු 18ත් 25ත් අතර වයස්වල පසුවන කොම්පඤ්ඤ වීදිය, පොල්ගස්ඕවිට හා මහනුවර ප්‍රදේශවල පදිංචිකාර තරුණයන් 5 දෙනෙකි.", "URL": "https://lankatruth.com/si/?p=79359", "Category": "පුවත්", "Parent URL": null}