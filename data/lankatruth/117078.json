{"Source": "Lankatruth", "Timestamp": "May 26, 2021", "Headline": "ගිනිගත් නැවේ කාර්යමණ්ඩයේ අයෙකුට කොරෝනා", "News Content": "මේ වනවිට කොළඹ වරායට නොදුරින් ගිනිගනිමින් තිබෙන එක්ස්ප්‍රස් පර්ල් නෞකාවේ සිට ඊයේ (25) මුදාගත් කාර්යමණ්ඩල සාමාජිකයින් අතර තුවාල ලබා සිටි දෙදෙනා කොළඹ ජාතික රෝහලට ඇතුළත් කිරීමෙන් පසු සිදුකළ PCR පරීක්ෂණයේදී ඉන් එක් අයෙකු කොවිඩ් – 19 ආසාදිත බවට හඳුනාගෙන තිබේ. ඔහු ඉන්දියන් ජාතිකයෙකු බවද වාර්තා වේ. මෙම කාර්යමණ්ඩලය සාමාජිකයින් මුදාගනු ලැබූවේ එක්ස්ප්‍රස් පර්ල් නෞකාවේ ගින්න අතරතුර ඇතිවූ පිපිරීම හේතුවෙනි. මේ අතර තවමත් ගිනි ගැනීමට ලක්වන එම නෞකාවේ ගින්න පාලනය කිරීම සඳහා ශ්‍රී ලංකා ගුවන් හමුදාව අද (26) උදෑසනත් විශේෂ මෙහෙයුමක් දියත් කර තිබුණි. ඒ සඳහා බෙල් 212 වර්ගයේ හෙලිකොප්ටර් යානයක් එක්ව ඇත. මේ හරහා ගිනි නිවීමේ රසායනික ද්‍රව්‍ය (Dry Chemical Powder) කිලෝග්‍රෑම් 425ක් නැව මතට හෙළා තිබේ.", "URL": "https://lankatruth.com/si/?p=117078", "Category": "කොවිඩ් -19 (කොරෝනා ) පුවත්", "Parent URL": null}