{"Source": "Lankatruth", "Timestamp": "October 7, 2021", "Headline": "කටානේ අහඹු පරීක්ෂණයකින් 58න් 24කට කොරෝනා…", "News Content": "කටාන සෞඛ්‍ය වෛද්‍ය නිලධාරී කොට්ඨාසයේ තිඹිරිගස්කටුව ප්‍රදේශයේ ඊයේ (06) දින පැවැත්වූ රැපිඩ් ඇන්ටිජන් පරීක්ෂණයකට ස්වකැමැත්තෙන් අහඹු ලෙස ඉදිරිපත් වූ පුද්ගලයින් 58 දෙනෙකු අතරින් 24 දෙනෙකුම කොවිඩ් – 19 ආසාදිතයන් බව තහවුරු වී ඇතැයි කටාන පරිපාලන මහජන සෞඛ්‍ය පරීක්ෂක එස්.ටී.යූ.ටී කුලතිලක පවසයි. මෙම පරිස ස්ව කැමැත්තෙන්ම අදාළ පරීක්ෂණ සඳහා ඉදිරිපත් වූවන් බවද වාර්තා වේ. මෙලෙස හඳුනාගත් ආසාදිතයන් වෙනත් ආසාදිතයෙකුගේ ආශ්‍රිතයන් බවට මෙතෙක් හඳුනාගෙන නැති බව වාර්තා වේ. හඳුනාගත් රෝගීන් 24 දෙනා අවුරුදු 12 – 60 දක්වා වූවන් බවත් ඔවුන් ආඬිඅම්බලම, කිඹුලපිටිය, අක්කර පනහ සහ ඒ අවට පදිංචිකරුවන් බවත් හෙළි වී තිබේ.", "URL": "https://lankatruth.com/si/?p=124268", "Category": "කොවිඩ් -19 (කොරෝනා ) පුවත්", "Parent URL": null}