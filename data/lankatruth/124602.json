{"Source": "Lankatruth", "Timestamp": "October 14, 2021", "Headline": "පැමිණ සිටින හමුදා ලොක්කා ඉන්දීය ආක්‍රමණික හමුදාවෙත් ඉඳලා", "News Content": "නිල සංචාරයක් සඳහා පැමිණ සිටින ඉන්දීය යුද හමුදා ප්‍රධානීජනරාල් මනෝජ් කුමුන්ද් නාරාවන 1987 මෙරට ආක්‍රමණයට පැමිණි ඉන්දීය හමුදා කණ්ඩායම්වල සිටි අයෙකු බව අනාවරණය වේ.  මෙ බව ජනාධිපති මාද්‍ය අංශය මගින් නිකුත් කළ නිවේදනයක සඳහන් කර ඇත. එහි සඳහන් වන්නේ “ඉන්දීය සාම සාධක හමුදාව නියෝජනය කරමින් ත්‍රිකුණාමලය 4 කණුව ප්‍රදේශයේ සේවය කළ කාලසීමාවේදී ලද අත්දැකීම් පිළිබඳ මතකය මෙම සංචාරය තුළින් නැවතත් අලුත් කෙරුණු බව”යනුවෙනි.  මේ වන විට අම්පාර කොන්ඩුවටාන මූලස්ථාන හමුදා කඳවුරේ ඉන්දීය හමුදා නිලධාරීන් සහ සෙබලුන් 150ක් පමණ සහභාගීවන යුධ අභ්‍යාසයක් පැවැත්වෙන අතර භාරතීය ජනතා පක්ෂයේ ජේෂ්ඨ නායකයෙකු වන සුබ්‍රමනියම් ස්වාමි ද මෙරට නිල සංචාරයකට එක්වී සිටී.  මේ අතර ඉන්දියාවේ සිටින ශ්‍රී ලංකා තානාපති මිලින්ද මොරගොඩ ඉදිරි වසර දෙක තුළ දෙරට අතර ක්‍රියාත්මක කරන රාජතාන්ත්‍රික උපායමාර්ග පිළිබඳව මෙරට යෝජනා ඉන්දියාවේ නායකයින් වෙත පිළිගැන්වීමේ ක්‍රියාවලියක නියැලී සිටී. පසුගිය සතියේ ඉන්දීය විදේශ අමාත්‍යංශයේ ලේකම් ශ්‍රී හර්ෂ් වර්ධන් ෂ්‍රිංග්ලා පස් දින නිල සංචාරයක යෙදී ආපසු යාමෙන් දින කීපයකට පසුව එරට හමුදා ප්‍රධානියා පැමිණියේය. ඔහුද පස් දින සංචාරයක යෙදෙන අතර ඉන්දීය රාජ්‍ය සභාවේ සාමාජික සුබ්‍රමනියම් ස්වාමි ද පැමිණ සිටී.  සුබ්‍රමනියම් ස්වාමි රාජපක්ෂ පවුල සමඟ අතිශය සමීප සම්බන්ධතා පවත්වන අතර ඉන්දීය ආරක්ෂක අංශවල දේශන සඳහා ගෝඨාභය රාජපක්ෂට ආරාධනා කරනු ලැබීය.  මහින්ද රාජපක්ෂ ද ඉන්දීය දේශපාලන සමුලුවල ආරාධිත දේශකයෙකු වශයෙන් කැඳවාගනු ලැබීය.", "URL": "https://lankatruth.com/si/?p=124602", "Category": "පුවත්", "Parent URL": null}