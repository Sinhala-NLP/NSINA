{"Source": "Lankatruth", "Timestamp": "January 3, 2012", "Headline": "ක්‍රිකට් පාලනය උපාලිට", "News Content": "(දෙවන සංස්කරණය)ශ්‍රී ලංකා ක්‍රිකට් පාලක මණ්ඩලයේ නව සභාපති වරයා ලෙස උපාලි ධර්මදාස මහතා මීට ස්වල්ප වේලාවකට පෙර තේරී පත් වූ අතර මේ වන විට නිශාන්ත රණතුංග මහතා කි‍්‍රකට් පාලක මණ්ඩලයේ ලේකම්වරයා ලෙස නිතරගයෙන් තේරී පත් වී ඇත. ක්‍රිකට් ආයතනයේ සභාපති ධූරය සදහා තරග කළ සුමිත් පෙරේරා මහතා අවසන් මොහොතේ නිලවරණයට තරගකිරීමෙන් ඉල්ලා අස්වූ අතර පසුව මොහාන් ද සිල්වා මහතාද තම කණ්ඩායම ඉවත්කරගෙන ඇත. සභාපති ධූරය සඳහා තරගකළ තිලංග සුමතිපාල මහතාද මීට ටික දිනකට කලින් කි‍්‍රකට් නිලවරණයෙන් ඉල්සා අස්වූයේ තමන්ට බලපෑම් ඇතිබව සඳහන්කරමිණි. ලේකම්වරයා ලෙස තේරී පත් වූ නීශාන්ත රණතුංග මහතා ස්වාධීන අපේක්‍ෂකයෙකු ලෙස මෙම නිළවරණය සඳහා ඉදිරිපත්වූ අයෙකි.", "URL": "https://lankatruth.com/si/?p=716", "Category": "පුවත්", "Parent URL": null}