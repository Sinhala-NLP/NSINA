{"Source": "Lankatruth", "Timestamp": "April 21, 2023", "Headline": "යාපනයෙන් කොරෝනා රෝගීන් හමුවීමේ ප්‍රවනතාවයක්", "News Content": "පසුගියදා යාපනයේදී කොවිඩ් – 19 ආසාදිතයන් පස් දෙනෙකු හමුවී ඇති අතර ඔවුන් වෛද්‍ය නිලධාරීන්ගේ අධීක්ෂණය යටතේ නිරෝධායනයට ලක්කොට තිබේ. පසුගිය සතියේදීද යාපනයේ පේදුරුතුඩුව හා යාපනය නගරය යන ප්‍රදේශවලින් කොවිඩ් – 19 ආසාදිතයන් පස් දෙනෙකු හමුවීමෙන් පසුව ඔවුන්ව හුදෙකලා කොට ඔවුන්ට අවශ්‍ය නිරෝධායන පහසුකම් ලබා දී තිබිණි. අලුතෙක් කොවිඩ් – 19 ආසාදිතයන් 05 දෙනා හමු වී ඇත්තේ මුලින් කොවිඩ් – 19 ආසාදිතයන් හමුවීමෙන් පසුව සාමාන්‍ය උණ රෝගයට ප්‍රතිකාර ලබා ගැනීමට යාපනය ශික්ෂණ රෝහලට පැමිණි රෝගීන්ව PCR පරීක්ෂණවලට ලක් කිරීමෙනි. උතුරු පළාත් සෞඛ්‍ය සේවා අධ්‍යක්ෂ කාර්යාලය සඳහන් කරන්නේ තවදුරටත් කොවිඩ් – 19 ආසාදිතයන්ගේ සංඛ්‍යාව ඉහළ ගියහොත් යාපනය අර්ධද්වීපය පුරා වෛරසය ව්‍යාපත් වීම වැලැක්වීමට ගනු ලබන වෛද්‍ය උපදෙස් ක්‍රියාත්මක කිරීමට පියවර ගන්නා බවය.", "URL": "https://lankatruth.com/si/?p=146484", "Category": "කොවිඩ් -19 (කොරෝනා ) පුවත්", "Parent URL": null}