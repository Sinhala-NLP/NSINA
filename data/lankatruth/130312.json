{"Source": "Lankatruth", "Timestamp": "March 21, 2022", "Headline": "ඩොලර් ගින්නේ තානාපති කාර්යාලත් දැවේ", "News Content": "රටේ මතුවී තිබෙන ඩොලර් අර්බුදය හමුවේ ශ්‍රී ලංකාව නියෝජනය කරමින් විදේශ රටවල පවත්වාගෙන යන තානාපති කාර්යාල වසා දැමීම ආරම්භ තර ඇත.  අද (21) ලංකාදීප පුවත්පතේ ප්‍රධාන ප්‍රවෘත්තියෙන් මේ බව හෙළිකර තිබේ. ඉරාක සහ නෝර්වේ යන රටවල ශ්‍රී ලංකා තානාපති කාර්යාල වසා දැමීමට වසා දැමීමට තීරණය කර ඇති අතර ඕස්ට්‍රේලියාවේ සිඩ්නි නුවර පිහිටා තිබෙන කොන්සල් කාර්යාලයද වසා දැමීමට නියමිතය.  මෙම තීරණ මාර්තු 31 වෙනිදා සිට ක්‍රියාත්මක කෙරේ. ඒ අනුව මෙරට නියෝජනය කරමින් පවත්වාගෙන යන තානාපති කාර්යාල වසා දැමීමේ ක්‍රියාමාර්ග දක්වා ඩොලර් අර්බුදය ව්‍යාප්තවී අවසන් ය.", "URL": "https://lankatruth.com/si/?p=130312", "Category": "පුවත්", "Parent URL": null}