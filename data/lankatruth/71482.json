{"Source": "Lankatruth", "Timestamp": "April 3, 2019", "Headline": "සබරගමුවේ සිසූහු අදත් කොළඹදී විරෝධතාවයේ", "News Content": "සමාජීය විද්‍යා හා භාෂා පීඨයේ අතිරේක ප්‍රවේශය යටතේ සිදුකරන බඳවාගැනීම් කප්පාදුව නතර කර නිසි පරිදි සිසුන් බඳවා ගැනීමට බල කරමින් සබරගමු විශ්වවිද්‍යාලයේ මහා ශිෂ්‍ය සංගමය විසින් සංවිධානය කරනු ලබන විරෝධතාවයක් මේ වනවිට ආරම්භ වී තිබේ. මෙම විරෝධතාවය හේතුවෙන් රාජගිරිය සිට පාර්ලිමේන්තුව දෙසට දැඩි රථ වාහන තදබදයක් හටගෙන ඇත. මෙම විරෝධතා පාගමන සම්බන්ධයෙන් අදහස් දැක්වූ සබරගමුව විශ්වවිද්‍යාලයේ මහා ශිෂ්‍ය සංගමයේ සභාපති නිශ්ශංක ගමගේ මහතා සඳහන් කර සිටියේ සමාජීය විද්‍යා හා භාෂා පීඨයේ අතිරේක ප්‍රවේශය යටතේ සිදුකරන බඳවාගැනීම් කප්පාදුව නතර කර නිසි පරිදි සිසුන් බඳවා ගැනීම් සිදු කරන ලෙස බලධාරින්ට බල කර සිටින බවත් එසේ නිසි පරිදි බඳවා ගැනීම් සිදු කරන තුරු අඛණ්ඩව අරගලය දියත් කරන බවත් ය.", "URL": "https://lankatruth.com/si/?p=71482", "Category": "පුවත්", "Parent URL": null}