{"Source": "Lankatruth", "Timestamp": "February 3, 2012", "Headline": "කොළඹ මහ නගරසභාව රැස්වීම අධිකරණ අත්හිටුවයි", "News Content": "අද (03) පැවැත්වීමට නියමිත කොළඹ මහනගර සභාවේ විශේෂ මහා සභා රැස්වීම පැවැත්වීම අත්හිටුවමින් කොළඹ දිසා අධිකරණය විසින් ඊයේ (02) වාරණයක් නිකුත් කරන ලදී.  කොළඹ දිසා විනිසුරු ජී. ඒ. ඞී. ගනේපොල මහතා විසින් ලබාදුන් මෙම වාරණ නියෝගය ලබන පෙබ. 16 දා තෙක් බලපැවැත්වේ. මොහොමඞ් රම්සි, එම්.එස්. මන්සිල්, රීසා ෆාරුක් හා රෝහින නිශාන්ත යන කොළඹ මහනගර සභාවේ මූල්‍ය ස්ථාවර කමිටුවේ සාමාජිකයන් විසින් ඉදිරිපත් කර තිබූ පෙත්සමක් සලකා බැලීමෙන් අනතුරුව කොළඹ දිසා විනිසුරවරයා විසින් මෙම නියෝගය නිකුත් කළේය. කොළඹ පුරපති ඒ.ජේ.එම්. මුසාම්මිල්, නියෝජ්‍ය නගරාධිපති ටයිටස් පෙරේරා, බද්‍රානි ජයසිංහ ඇතුළු පස්දෙනෙකු මෙම පෙත්සමේ වග උත්තරකරුවන් ලෙස නම් කර තිබේ.", "URL": "https://lankatruth.com/si/?p=1207", "Category": "පුවත්", "Parent URL": null}