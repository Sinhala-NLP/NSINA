{"Source": "Lankatruth", "Timestamp": "February 21, 2019", "Headline": "හෝමාගම ගුරු – විදුහල්පතිවරු සටනට එක්වේ", "News Content": "හෝමාගම කලාපයේ ගුරු සහ විදුහල්පතිවරු අද(21) විරෝධතාවයක නිරත විය. විෂමතා ඉවත්කර වැටුප් වැඩිකර ගැනීම, කොල්ල කෑ මාස 30 ක වැටුප් වහා ලබාගැනීම, සිසු විනය රකින ගුරුවරුන් ආරක්‍ෂා කරගැනීම, ඉගැන්වීමට බාධාකරන දේශපාලන අතපෙවීම් ඉවත්කර ගැනීම, අහිමි කළ විශ‍්‍රාම වැටුප යළි ලබා ගැනීම යන මූලික ඉල්ලීම් 5 ක් වෙනුවෙන් දිවයින පුරා ගුරු හා විදුහල්පතිවරුන් අරඹා ඇති උද්ඝෝෂණ මාලාවට සමගාමීව හෝමාගම නගරයේදී මෙම උද්ඝෝෂණයක් පැවැත්විනි. ලංකා ගුරු සේවා සංගමයේ ලේකම් මහින්ද ජයසිංහ මහතා‌ගේ සහභාගීත්වයෙන් පැවති මෙම උද්ඝෝෂණය සඳහා හෝමාගම කලාපයේ ගුරු විදුහල්පතිවරු විශාල පිරිසක් සහභාගී වී සිටියහ.", "URL": "https://lankatruth.com/si/?p=68749", "Category": "පුවත්", "Parent URL": null}