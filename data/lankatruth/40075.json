{"Source": "Lankatruth", "Timestamp": "August 29, 2017", "Headline": "මෛත්‍රී – රාජිත නැවතත් පොරොන්දුව කැඩුවා", "News Content": "පසුගිය 25වනදා ජනාධිපතිවරයා සහ සෞඛ්‍ය ඇමතිවරයා ඇතුළු පිරිසක් සමග පැවති සාකච්ඡාවේදී පැමිණි එකඟතා අනුව සයිටම් ආයතනය සම්බන්ධයෙන් වූ රජයේ ස්ථාවය ඊයේ (28) දින වනවිට ප්‍රකාශයට පත්කිරීමට ජනාධිපතිවරයා ඇතුළු පිරිස එකඟ වූ නමුත් මෙතෙක් එය ප්‍රකාශයට පත් නොකල බැවින් තවදුරටත් අදාළ තීන්දුව ප්‍රකාශයට පත් නොකළහොත් ඉදිරි ක්‍රියාමාර්ග තීරණය කිරීමට තම සංගමයේ විධායක කමිටුව අද (29) රැස් වන බව රජයේ වෛද්‍ය නිලධාරීන්ගේ සංගමය පවසයි. මේ අතර ඉල්ලීම් කිහිපයක් මුල් කරගනිමින් උතුරු මැද පළාතේ ක්‍රියාත්මක වැඩ වර්ජනය අද දිනයේත් ක්‍රියාත්මක කරන බව රජයේ වෛද්‍ය නිලධාරීන්ගේ සංගමය පවසයි. අදාළ ගැටළුවට අද දිනය තුළ නිසි විසඳුම් නොලැබුණහොත් හෙට (30) දිනය තුළ මෙම වැඩ වර්ජනය උතුරු මැද පළාතේ සියලු රෝහල්වල ක්‍රියාත්මක කරන බව වෛද්‍ය ප්‍රසාද් කොළඹගේ මහතා සඳහන් කරයි.", "URL": "https://lankatruth.com/si/?p=40075", "Category": "පුවත්", "Parent URL": null}