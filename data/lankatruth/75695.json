{"Source": "Lankatruth", "Timestamp": "June 13, 2019", "Headline": "මාලඹේ වෛද්‍ය නෙවිල් ප‍්‍රනාන්දු ශික්ෂණ රෝහල වහාම රජයට පවරා ගනු!", "News Content": "මාලඹේ වෛද්‍ය නෙවිල් ප‍්‍රනාන්දු ශික්ෂණ රෝහල වහාම රජයට පවරා ගන්නා ලෙස ආණ්ඩුවටත් සෞඛ්‍ය අමාත්‍යවරයාටත් බලකරමින් අද (13) පෙරවරු 11ට සෞඛ්‍ය අමාත්‍යාංශය ඉදිරිපිටදී විරෝධතාවයක් පවත්වන ලදී. මාලඹේ වෛද්‍ය නෙවිල් ප‍්‍රනාන්දු ශික්ෂණ රෝහල නඩත්තුව සඳහා රජයෙන් මිලියන ගණන් මුදල් වියදම් කළත් මේ දක්වා එය රජයට පවරා ගැනීමට පියවර ගෙන නොමැති අතර මේ වනවිට සේවක රැකියාද අනාරක්‍ෂිත තත්වයකට පත්ව ඇත. බැවින් එහි සේවය කරන 400කට ආසන්න සේවක පිරිස දැඩි ව්‍යාකූල තත්ත්වයකට පත්ව තිබේ. මෙම කරුණු මුල්කර ගනිමින් මාලඹේ වෛද්‍ය නෙවිල් ප‍්‍රනාන්දු ශික්ෂණ රෝහල වහාම රජයට පවරා ගන්නා ලෙස ආණ්ඩුවට බලකරමින් සේවක අරගලයක් දියත්ව ඇති අතර එහි පළමු පියවර ලෙස කරන ලද සේවක උද්ඝෝෂණයක් අද දින සෞඛ්‍ය අමාත්‍යාංශය ඉදිරිපිටදී පවත්වන ලදී. අන්තර් සමාගම් සේවක සංගමයේ නෙවිල් ප්‍රනාන්දු රෝහල් ශාකාව විසින් මෙම උද්ඝෝෂණය සංවිධානය කර තිබූ අතර ඒ සඳහා එම සංගමයේ ලේකම් නීතීඥ ජානක අධිකාරී මහතා ඇතුළු පිරිසක්ද එක්වී සිටියහ.", "URL": "https://lankatruth.com/si/?p=75695", "Category": "පුවත්", "Parent URL": null}