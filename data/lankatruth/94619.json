{"Source": "Lankatruth", "Timestamp": "July 8, 2020", "Headline": "එජාප ජාතික ලයිස්තුවෙන් සහ සාමාජිකත්වයෙන් බෝගොල්ලාගමත් ඉවත් වෙයි", "News Content": "එක්සත් ජාතික පක්ෂයේ ජාතික ලැයිස්තු අපේක්ෂක ධුරයෙන් සහ එම පක්ෂයේ සාමාජිකත්වයෙන් ඉවත් වන බව හිටපු විදේශ අමාත්‍යවරයකු වන රෝහිත බෝගල්ලාගම මහතා එම පක්ෂයේ නායක රනිල් වික්‍රමසිංහ මහතාට සහ පක්ෂයේ මහලේකම් අකිල විරාජ් කාරියවසම් මහතාට ලිපි යොමු කරමින් දැනුම් දී ඇතැයි වාර්තා වේ. ඒ අනුව ජූනි 25 වැනිදා සිට ක්‍රියාත්මක වන පරිදි පක්ෂ සාමාජිකත්වයෙන් සහ මෙවර මහ මැතිවරණයට ඉදිරිපත් කර තිබෙන එම පක්ෂයේ ජාතික ලැයිස්තු අපේක්ෂක ධුරයෙන් ඉවත් වන බව ඔහු සිය ලිපිය මඟින් දන්වා ඇත. පක්ෂ දේශපාලනයේ සීමාවලින් ඉවත් ව ජාතියට සේවය කිරීමේ කාලය එළැඹ ඇතැයි ද බෝගල්ලාගම මහතා සිය ලිපියේ සඳහන් කර ඇතැයි ද පැව සේ.", "URL": "https://lankatruth.com/si/?p=94619", "Category": "පුවත්", "Parent URL": null}