{"Source": "Lankatruth", "Timestamp": "November 16, 2017", "Headline": "කෝප් කමිටුවේ 05ක් ඇලෝසියස් සමග දුරකථනයෙන් සාකච්ඡා කරලා – CIDය, බැඳුම්කර කොමිසමට හෙළි කරයි", "News Content": "කෝප් කමිටුවේ සාමාජිකයින් 05 දෙනෙකු අර්ජුන් ඇලෝසියස් සමග දුරකථන සම්බන්ධතා පවත්වා ඇති බවට බැදුම්කර කොමිසමේදී අද (16) අනාවරණ වී තිබේ. අර්ජුන් මහේන්ද්‍රන් මහතා මහ බැංකුවේ අධිපතිව සිටි සමයේ සිදු වූ භාණ්ඩාගාර බැඳුම්කරවාචාවසම්බන්ධයෙන් විමර්ශන සිදුකළ අපරාධ පරීක්ෂණ දෙපාර්තමේන්තුවේ නිලධාරීන් දෙදෙනෙකු අද දින බැඳුම්කර කොමිසම හමුවට කැඳවා සිදුකළ සාක්ෂි විමසීමේදී මේ බව අනාවරණය වී ඇත. ඊට අදාළ දුරකථන සංවාද ලේඛණයක් ඇතුළත් විශ්ලේෂණ වාර්තාවක් අපරාධ පරික්ෂණ දෙපාර්තමේන්තුව විසින් කොමිසම හමුවට ඉදිරිපත් කර තිබේ. මෙම පුද්ගලයින් අතර සුජීව සේනසිංහ, දයාසිරි ජයසේකර, අජිත් පී පෙරේරා, හර්ෂණ රාජකරුණා, හෙක්ටර් අප්පුහාමි යන අය දුරකථන සංවාද පවත්වා ඇති බව අනාවරණය වී ඇත. අපරාධ පරීක්ෂණ දෙපාර්තමේන්තුව හෙළි කරළ තොරතුරු අනුව අමාත්‍ය දයාසිරි ජයසේකර මහතා 2වතාවක්, රාජ්‍ය ඇමැති සුජීව සේනසිංහ මහතා 62වතාවක්, නියෝජ්‍ය අමාත්‍ය අජිත් පෙරේරා මහතා 2වතාවක්, පාර්ලිමේන්තු මන්ත්‍රී හෙක්ටර් අප්පුහාමි මහතා 23වතාවක් සහ පාර්ලිමේන්තු මන්ත්‍රී හර්ෂණ රාජකරුණා මහතා 23වතාවක් එසේ පර්පෙචුවල් ට්‍රෙෂරීස් සමගමේ හිමිකාරිත්වය දරණ අර්ජුන් ඇලෝසියස් සමග දුරකථන සංවාද සිදුකර ඇත බව අනාවරණය වී තිබේ. මෙම 05 දෙනාගෙන්සුජීව සේනසිංහ, අජිත් පී පෙරේරා, හර්ෂණ රාජකරුණා, හෙක්ටර් අප්පුහාමි යන අය කුප්‍රකට ෆුට් නෝට් කල්ලියේ සාමාජිකයන්ය.", "URL": "https://lankatruth.com/si/?p=43966", "Category": "පුවත්", "Parent URL": null}