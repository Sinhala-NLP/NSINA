{"Source": "Lankatruth", "Timestamp": "November 19, 2020", "Headline": "කුරුණෑගල මහ වීදියෙන් තවත් ආසාදිතයින් දෙදෙනෙක්", "News Content": "කොවිඩි – 19 ආසාදිතයින් හමුවීම හේතුවෙන් පසුගියදා අගුලු දමා තිබූ, පසුව විවෘත කළ කුරුණෑගල නගර සභා බල ප්‍රදේශයේ ව්‍යාපාරික ස්ථාන දෙකකින් කොවිඩ් ආසාදිතියන් දෙදෙනෙකු ඊයේ (18) යළි හමුවී ඇතැයි වාර්තා වේ. මෙම දෙදෙනා හමුවී ඇත්තේ මහ වීදිය ප්‍රදේශයේ ව්‍යාපාරික ස්ථානදෙකිනි. මීට පෙරද මහ වීදියේ ව්‍යාපාරික ස්ථානවලින් ආසාදිතයින් 17 දෙනෙකුත් එක් ආසාදිතයෙකුගේ බිරිඳ සහ දරුවාත් ලෙස 19 දෙනෙකු කොවිඩ් ආසාදිතව හඳුනාගනු ලැබිණි. අද හඳුනාගත් දෙදෙනාගෙන් එක් අයෙකු අකුරණ බුළුගෝවතැන්න ප්‍රදේශයේති අනික් පුද්ගලයා මාතගම පරගහදෙණිය සිංහපුර ප්‍රදේශයේත් පදිංචි කරුවෝ වෙති. සතියකට වැඩි කාලයක් හුදකලා කර තිබූ මහ වීදිය ප්‍රදේශයේ විවෘත කරනු ලැබුවේ පසුගිය අඟහරුවාදාය.", "URL": "https://lankatruth.com/si/?p=100725", "Category": "කොවිඩ් -19 (කොරෝනා ) පුවත්", "Parent URL": null}