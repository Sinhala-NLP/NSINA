{"Source": "Lankatruth", "Timestamp": "February 6, 2021", "Headline": "ඉන්දීය ගොවීන් අද දිල්ලියේ පාරවල් වසයි", "News Content": "ඉන්දීය ගොවි අරගලය තවත් පියවරකට ගෙනයමින් අද(6) දහවල් 12 සිට පැය තුනක් දිල්ලි නගරයට ඇතුළුවන මාර්ග අවහිර කිරීමට ගොවි නායකයන් තීරණය කර ඇත. Chakka Jam නමින් හඳුන්වන මෙම විරෝධතාවය තුළ දිල්ලි නගර සීමාවේදී නගරයට ඇතුළුවන මාර්ගවල වාහන තදබදයක් ඇතිකෙරෙනු ඇත. ඉන්දියාවේ සියලුම ප්‍රාන්තවල ජනතාවගේ සහයෝගය ගොවි අරගලයට ලබා ගැනීම මෙහි අරමුණයි. මෝදි පාලනයට සහ අදානි ඇතුළු සමාගම්වලට එරෙහිව ඉන්දීය ගොවි අරගලය දැනට මාස දෙකක් තිස්සේ ක්‍රියාත්මක වේ.", "URL": "https://lankatruth.com/si/?p=109983", "Category": "පුවත්", "Parent URL": null}