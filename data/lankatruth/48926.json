{"Source": "Lankatruth", "Timestamp": "March 12, 2018", "Headline": "ආණමඩුවේ ‘මදීනා’ට ගැසු හතක් අත්අඩංගුවට", "News Content": "ආණමඩුව නගරයේ පිහිටි ආපන ශාලාවකට පෙට්‍රල් බෝම්බ ප්‍රහාරයක් එල්ල කිරීමේ කිරීමේ සිද්ධියට සම්බන්ධ සැකකරුවන් 7 දෙනෙකු ආණමඩුව පොලීසියවිසින් අත්අඩංගුවට ගන්නා ලදි.අත්අඩංගුවට ගෙන ඇති සැකකරුවන් වයස අවුරුදු 19 – 25 වයස් හි පසුවන්නන් වන අතර ඔවුනට එරෙහිව හදිසි නීතිය ක්‍රියාත්මක කිරීමේ පනත අනුව අධිකරණමය ක්‍රියා මාර්ග ගන්නා බව පොලීසිය පවසයි. ගිනි තබා විනාශ කරන ලද ආපන ශාලාවට ආසන්නයෙන් ඇති වෙළඳසලකසවි කර තිබූ ආරක්ෂිත කැමරා පද්ධතියක දර්ශන උපයෝගී කරගෙන විමර්ශන සිදු කිරීමෙන් පසු සැකරුවන් අත්අඩංගුවට ගැනීමට පොලීසියට හැකි විය. සැකකරුවන් ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතවඇත.", "URL": "https://lankatruth.com/si/?p=48926", "Category": "පුවත්", "Parent URL": null}