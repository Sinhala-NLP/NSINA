{"Source": "Lankatruth", "Timestamp": "December 5, 2019", "Headline": "ලෝක සිතියමට අලුත් රටක්?", "News Content": "පැපුවා නිව්ගිනියාවට අයත් උතුරු සොලමන් දූපත ලෙස හැඳින්වෙන Bougainville හි වැසියන්, තමන්ට අවශ්‍ය සම්පූර්ණ නිදහස් රාජ්‍යක් ද නැතහොත් ස්වං පාලන බලය ද යන්න තීරණය කිරීමේ මැතිවරණයක් ලබන සෙනසුරාදා(07) දින පැවැත්වීමට නියමිතය. මෙම මැතිවරණයේ ඡන්දය ප්‍රකාශ කිරීම සඳහා පුද්ගලයන් 207,000ක පිරිසක් සුදුසුකම් ලබා තිබේ. මෙම ඡන්ද විමසීමේ ප්‍රතිඵලය අනුව එම වැසියන්, තමන්ට අවශ්‍ය සම්පූර්ණ නිදහස් රාජ්‍යක් යැයි තීරණය කරන්නේ නම් ලෝක සිතියමට නව රාජ්‍යක් එකතු වේ. Bougainville හි ඉතිහාසය ගත් විට එය කොලනියක ස්වරූපයෙන් මුල් කාලයේදී පාලනය වූ අතර අවුරුදු 9ක යුද්ධයකින් පසුව නිදහස දිනා ගෙන ඇත. 18 වැනි සියවසේ ප්‍රංශ ගවේශකයන් විසින් මෙම දූපත් රාජ්‍යය සොයාගෙන ඇති අතර පසුව ජර්මනියේ කොලනියක්ව පැවති අතර දෙවැනි ලෝක යුද සමයේ සහ ඉන් පසු 1975 වසර දක්වා ඕස්ට්‍රේලියාව යටතේ පාලනය විය.", "URL": "https://lankatruth.com/si/?p=86757", "Category": "විදෙස් පුවත්", "Parent URL": null}