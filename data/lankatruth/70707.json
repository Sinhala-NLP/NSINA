{"Source": "Lankatruth", "Timestamp": "March 20, 2019", "Headline": "ජපානයෙන් සොරකම් කළ සුපිරි ජීප් රථය කැළණියෙන් අල්ලයි", "News Content": "පසුගිය වසරේ ජපානයෙන් සොරාගත් රුපියල් කෝටි හතර හමාරක් පමණ වටිනා අති සුඛෝපභෝගී ජීප් රාථයක් කැළණිය වේවැල්දූව ගරාජයක තිබී සොයාගෙන ඇත. පානදුර වලාන දූෂණ මර්ධන ප්‍රහාරක ඒකකය විසින් සිදුකළ විමර්ශනයක දී ටොයෝටා වී 8 වර්ගයේ මෙම ජීප් රථය කැළණිය වේවැල්දූව ගරාජයක සඟවා තිබී සොයාගත් බව දූෂණ මර්ධන ප්‍රහාරක ඒකකයේ ස්ථානාධිපති රංජිත් රාජපක්ෂ මහතා පැවසීය. 2015 වසරේ නිෂ්පාදිත මෙම මෝටර් රථය පසුගිය වසරේ නොවැම්බර් මස 9 වැනිදා ජපානයෙන් සොරාගත් බවට තොරතුරු ලැබී ඇති බවත් ඒ අනුව කොළඹ අපරාධ පරීක්ෂණ දෙපාර්තමේන්තුවේ ජාත්‍යන්තර කටයුතු අංශයට විසින් ලබාදුන් තොරතුරු අනුව මෙහි විමර්ශන සිදුකළ බවත් පොලීසිය පවසයි.", "URL": "https://lankatruth.com/si/?p=70707", "Category": "පුවත්", "Parent URL": null}