{"Source": "Lankatruth", "Timestamp": "March 11, 2022", "Headline": "මාර්තු 20 වෙනිදායින් පසුව දැවැන්ත රැළි මාළාවක් රට පුරා", "News Content": "ජන පීඩක ආණ්ඩුවට එරෙහිව ජනතාව පෙළ ගස්වන දැවැන්ත රැළි මාලාවක් මාර්තු 20 වෙනිදායින් පසුව ආරම්භ කරන බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි.  අද (11) පස්වරුවේ එම පක්ෂ මූලස්ථානයේ කැඳවා තිබූ මාධ්‍ය හමුවේදී ජවිපෙ නායකයා මේ බව පැවසීය. ජනාධිපතිවරයා ප්‍රමුඛ ආණ්ඩුව ජනතාවට දරාගත නොහැකි මට්ටමින් ආර්ථිකය අර්බුදයට යවා බොරු පුරාජේරු පම්පෝරි කතා කියමින් සිටින බවත් ආර්ථික අර්බුදයට වගකිව යුත්තන්ම විසඳුම් සොයන ආර්ථික සභාවට පත්කිරීම විහිළුවක් බවද ඔහු වැඩිදුරටත් පැවසීය.", "URL": "https://lankatruth.com/si/?p=129906", "Category": "පුවත්", "Parent URL": null}