{"Source": "Lankatruth", "Timestamp": "April 22, 2023", "Headline": "මහ බැංකුවේ රු. ලක්‍ෂ 50 ගිය තැන තවමත් දන්නේ නැහැ", "News Content": "ශ්‍රී ලංකා මහ බැංකුවෙන් රුපියල් ලක්‍ෂ 50ක මුදලක් අතුරුදන් වී මේ වනවිට දින 11ක් පමණ ගතව ඇතත් ඒ පිළිබඳව පරීක්‍ෂණ පවත්වන අංශ වෙත මෙතෙක් කිසිදු හෝඩුවාවක් හමු වී නැතැයි වාර්තා වේ. ශ්‍රී ලංකා මහ බැංකුව මේ සම්බන්ධයෙන් නිවේදනයක් නිකුත් කරමින් පවසන්නේ මෙම සිද්ධිය සම්බන්ධව ශ්‍රී ලංකා මහ බැංකු විමර්ශන කටයුතු දැඩි කිරීමට අභ්‍යන්තර පාලනයක් හා මෙහෙයුම් කටයුතු ශක්තිමත් කිරීමට අවශ්‍ය ක්‍රියාමාර්ග ගනිමින් සිටින බවය. තවද පොලිසිය විසින් සිදුකරනු ලබන විමර්ශන කටයුතු සඳහා අවශ්‍ය සහාය අඛණ්ඩව මහ බැංකුව විසින් ලබාදෙමින් සිටින බවද මහ බැංකුව එම නිවේදනයෙන් පවසයි.", "URL": "https://lankatruth.com/si/?p=146509", "Category": "ආර්ථික පුවත්", "Parent URL": null}