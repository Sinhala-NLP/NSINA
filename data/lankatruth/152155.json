{"Source": "Lankatruth", "Timestamp": "September 25, 2023", "Headline": "හෙද හෙදියන්ට හොරෙන් ආණ්ඩුව කරන්න ගිය වැඩේ අහුවෙයි – විරෝධතාවකුත් සංවිධානය වෙයි", "News Content": "ආණ්ඩුව රහසිගතව හෙද ව්‍යවස්ථාව සංශෝධනය කිරීමේ ක්‍රියාමාර්ගයට අවතීර්ණ වී ඇති බවත් එයට එරෙහිව සෞඛ්‍ය අමාත්‍යංශය ඉදිරිපිට හෙට (26) දැවැන්ත විරෝධතාවක් සංවිධානය කර ඇති බවත් සමස්ත ලංකා හෙද සංගමයේ සභාපති එස්.බී. මැදිවත්ත පවසයි. ඔහු සඳහන් කරන්නේ, හෙද සේවක හිඟය හේතුවෙන් රෝහල් තුළ හට ගෙන ඇති අර්බුදය විසඳීමට කිසිදු අවශ්‍යතාවක් නොමැති බලධාරීන් හෙද ව්‍යවස්ථාව සංශෝධනය කිරීමට අදාළ කෙටුම්පතක් රහසිගතව සකස් කර ඇති බවය. සෞඛ්‍ය ඇමති කෙහෙළිය රඹුක්වැල්ල සඳහන් කරන්නේ රටේ පවතින ආර්ථික අර්බුදය සැලකිල්ලට ගනිමින් රටේ සෞඛ්‍ය පද්ධතියේ පවතින දුර්වලතා නිවැරදි කිරීමට රජය අවශ්‍ය පියවර ගන්නා බවය.", "URL": "https://lankatruth.com/si/?p=152155", "Category": "පුවත්", "Parent URL": null}