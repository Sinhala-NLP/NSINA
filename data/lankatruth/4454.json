{"Source": "Lankatruth", "Timestamp": "October 4, 2012", "Headline": "ඉස්ලාම් භක්තිකයන්ගේ කනත්තත් හමුදාව අල්ලයි", "News Content": "පොතුවිල් කොට්ටගල ප්‍රදේශයේ ඉස්ලාම් භක්තිකයන්ගේ අවමංගල්‍ය කටයුතුවලදී භූමදාන කටයතු කරන භූමිය හමුදාව විසින් අත්පත්කර ගෙන ඇතැයි වාර්තාවේ. මේ සම්බන්ධයෙන් මාධ්‍ය වෙත ප්‍රකාශයක් ලබා දෙමින් පොතුවිල් ප්‍රාදේශීය සභාවේ සභාපති ප්‍රකාශ කරන්නේ කොටගල ඉස්ලාම් භක්තිකයන්ගේ කනත්ත පිහිටි භූමීය මේ වනවිට හමුදාව විසින් අත්පත්කරගෙන ඇති බවත් ඒ සම්බන්ධයෙන් උසස් නිලධාරීන් සමග සාකච්ඡා කර ඇති බවත්ය. මෙම ඉඩම ලබා ගැනීම සම්බන්ධයෙන් කර්නල් කීර්ති ගුණසේන මාධ්‍ය වෙත පවසා තිබෙන්නේ මුහුදු ප්‍රදේශයට සමාන්තරව ඇති ඉඩම් අත්පත්කරගත් බවයි. පසුගිය සැප්තැම්බර් 07වනදා තමන් එම භූමිය නිරීක්ෂණය කළ බවත් හමුදාව තමන්ට නොදන්වා යම් යම් අත්පත් කර ගැනීම් සිදුකර තිබීමක් තමන් දුටු බවත් ප්‍රාදේශීයලේකම්වරයා පවසා තිබේ.", "URL": "https://lankatruth.com/si/?p=4454", "Category": "පුවත්", "Parent URL": null}