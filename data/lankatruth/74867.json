{"Source": "Lankatruth", "Timestamp": "May 31, 2019", "Headline": "දිවයිනේ ස්ථාන කිහිපයකට තද වැසි", "News Content": "දකුණු පළාත සහ කළුතර, රත්නපුර දිස්ත්‍රික්කවල ඇතැම් ස්ථානවලට මිලිමීටර් 100ය ඉක්මවූ තද වැසි ඇතිවිය හැකි බව කාලගුණ විද්‍යා දෙපාරතමේන්තුව නිවේදනය කරයි. බස්නාහිර, දකුණ, සබරගමුව සහ මධ්‍යම පළාත්වල ද විටින් විට වැසි හෝ ගිගුරුම් සහිත වැසි ඇතිවිය හැකි ය. වයඹ පළාත තුළ වැසිවාර කිහිපයක් කඩින් කඩ ඇතිවිය හැකිය. සවස 2.00න් පමණ පසුව ඌව පළාතේ මඩකලපුව සහ අම්පාර දිස්ත්‍රික්කවලත් වැසි හෝ ගිගුරුම් සහිත වැසි ඇතිවිය හැකිය. වැසි ඇතිවන අවස්ථාවල තාවකාලිකව තද සුළං ද ඇතිවිය හැක. සුළං මගින් සහ අකුණු අනතුරු වලක්වා ගැනීමට අවශ්‍ය පියවර අනුගමනය කරන්නැයි කාලගුණ විද්‍යා දෙපාරතමේන්තුව ජනතාවගෙන් ඉල්ලා සිටියි.", "URL": "https://lankatruth.com/si/?p=74867", "Category": "පුවත්", "Parent URL": null}