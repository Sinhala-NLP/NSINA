{"Source": "Lankatruth", "Timestamp": "October 2, 2012", "Headline": "රුවන්වැල්ලේ සෝභිතට විසි වසරක සිරදඬුවම්", "News Content": "ස්ත්‍රී දූෂණ චෝදනාවකට වරදකරු වූ රුවන්වැල්ලේ සෝභිත හෙවත් සුනිල් ශාන්ත නැමැත්තා ඇතුළු පුද්ගලයින් තිදෙනෙකුට කෑගල්ල මහාධිකරණය බරපතල වැඩ සහිත වසර 20 ක සිරදඬුවමක් නියම කර ඇත. කෑගල්ල පළාත් බද මහාධිකරණයේ අදාළ නඩුව අද (02) කැඳවු අවස්ථාවේ දී මහාධිකරණ විනිසුරු මේනකා විජේසුන්දර මෙනවිය විසින් අදාළ තීන්දුව නියම කර තිබේ. මෙහිදී රුවන්වැල්ලේ සෝභිත හෙවත් සුනිල් ශාන්ත නැමැත්තාට රුපියල් 20,000 ක දඩයක් ද නියම කර ඇති අතර මෙම දඩ මුදල නොගෙවන්නේ නම් තවත් වසර එකහමාරක සිරදඬුවමක් නියම කර ඇති බවද වාර්තාවේ. මීට අමතරව පැමිණිලිකාරියට රුපියල් ලක්ෂ දෙකක වන්දි මුදලක් ලබාදෙන ලෙස නියම කළ අධිකරණය එය නොගෙවන්නේ නම් තවත් වසර දෙකක සිරදඬුවමක් නියම කරන බවට ද විනිසුරුවරිය නියෝග කර ඇත. මේ අතර අදාළ සිද්ධියට ආධාර අනුබල ලබාදුන් බව කියන පැමිණිකාරියගේ නැන්දා සහ මාමා යන දෙදෙනාටද වසර 20ක සිරදඬුවම් සහ දඩ නියම කර තිබේ. ආශ්‍රිත පුවත්", "URL": "https://lankatruth.com/si/?p=4426", "Category": "පුවත්", "Parent URL": null}