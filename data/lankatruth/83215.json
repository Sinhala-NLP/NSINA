{"Source": "Lankatruth", "Timestamp": "October 17, 2019", "Headline": "රට ගසාකෑ 71 වසරක තට්ටුමාරු දේශපාලනය නතර කළ යුතුයි – එක්සත් වාමාංශික පෙරමුණේ සහය අනුරට", "News Content": "ඉදිරි ජනාධිපතිවරණයේ දී එක්සත් වාමාංශික පෙරමුණේ සහය ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාට ලබාදෙන බව එම පක්ෂයේ ප්‍රධාන ලේකම් ලාල් විජේනායක මහතා ඊයේ(16) පැවති මාධ්‍ය හමුවක් අමතමින් පැවසීය. එක්සත් වාමාංශික පෙරමුණේ මධ්‍ය කාරක සභාවේ සහ දේශපාලන මණ්ඩලයේ අති බහුතරයක කැමැත්ත ජාතික ජන බලවේගයට ලැබී ඇති බව ද ඒ මහතා සඳහන් කළේය. අවුරුදු 71ක් රට පාලනය කළ එජාප සහ ශ්‍රී ලංකා කඳවුරු දෙක, එකම ප්‍රතිපත්ති සහිතව මේ රට ගසාකෑමට ලක්කර ඇති බව ලාල් විජේනායක මහතා මෙහිදී සඳහන් කළේය. එසේම ජාතිවාදය සහ ආගම්වාදය ඇති කිරීමත්, ඉහවහා ගිය දූෂණ හා වංචා ප්‍රමාණයක් සිදුකිරීමත් රටේ සම්පත් විනාශ කිරීම සහ රට ණය උගුලක සිර කිරීමත් මෙම කඳවුරු සිදුකර ඇතිබව ඒ මහතා සඳහන් කළේය. අනුර දිසානායක මහතාට සහ ජාතික ජන බලවේගයට සහය දැක්වීම හදිසියේ ගත් තීරණයක් නොවන බවත් ප්‍රතිපත්ති ප්‍රකාශන සැකසීමේ සහ සාකච්ඡා, ප්‍රසිද්ධ රැස්වීම් පැවැත්වීම ඇතුළු දීර්ඝ කාලයක් පුරා එක්ව කටයුතු කිරීමෙන් පසු ගනුලැබූතීරණයක් බව ද ඒ මහතා මෙහිදී අවධාරණය කළේය.", "URL": "https://lankatruth.com/si/?p=83215", "Category": "පුවත්", "Parent URL": null}