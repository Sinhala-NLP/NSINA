{"Source": "Lankatruth", "Timestamp": "July 10, 2021", "Headline": "රත්නපුරට ගංවතුර තත්වයක්", "News Content": "කලුගඟේ ජල මට්ටම ඉහළයාමෙන් රත්නපුර සහ අවට ප්‍රදේශවලට මේ වනවිට සුලු ගංවතුර තත්ත්වයක් පවතින බව දිස්ත්‍රික් ආපදා කළමනාකරණ මධ්‍යස්ථානය කියයි. උදෑසන 08.30 වනවිට කලු ගඟේ ජල මට්ටම මීටර් 8.89ක් (අඩි 29ක්) විය. මේ වනවිට කැලණි , කළු , නිල්වලා සහ ගිං ගංගාවල ජල මට්ටම් ඉහළ යමින් ඇති අතර රත්නපුර, කුරුවිට , කිරිඇල්ල, අයගම, ඇලපාත කළු ගඟ පිටාර තැන්නට අයත් පහත් බිම් ප්‍රදේශවල සුළු ගංවතුර තත්ත්වයක් මතුව තිබේ. ඊයේ (09) රාත්‍රිය පුරාවට තද සුළං සමඟ ඇති වූඅධික වර්ෂාව හේතුවෙන් මෙම ගංවතුර තත්වය මතුව ඇති අතර කලුගඟේ මහ ගංවතුරක් ඇතිවීමට ජල මට්ටම මීටර් 9.5ක් විය යුතු වේ. මේ වනවිට එහි ජල මට්ටම තවදුරටත් ඉහළ යමින් ඇති බව පැවසේ.", "URL": "https://lankatruth.com/si/?p=119419", "Category": "පුවත්", "Parent URL": null}