{"Source": "Lankatruth", "Timestamp": "June 2, 2019", "Headline": "රාජ්‍ය සේවකයන්ගේ ඇඳුම සම්බන්ධ චක්‍රලේකය අත්හිටුවයි", "News Content": "රාජ්‍ය පරිපාලන හා ආපදා කළමනාකරණ අමාත්‍යාංශය මගින් රජයේ සේවකයන්ගේ ඇදුම සම්බන්ධව නිකුත් කළ චක්‍රලේකය වහාම ක්‍රියාත්මක වන පරිදි අත්හිටුවා තිබේ. එම චක්‍රලේකය සම්බන්ධව හටගත් විරෝධතාවය හේතුවෙන් මෙම පියවර අනුගමනය කළ බව වාර්තා වේ. රජයේ ආයතනවල නිලධාරීන්ට කමිසය සහ කලිසමත්, නිලධාරිනියන්ට සාරිය හෝ ඔසරියත් අඳීම අනිවාර්ය වන අතර කිසිදු නිලධාරියෙක් මුහුණ ආවරණය නොකර අනන්‍යතාවය හඳුනාගත හැකි අයුරින් සිටිය යුතු බව එම චක්‍රලේඛයේ සඳහන් කර තිබිණ. චක්‍රලේකය නැවත සංශෝධනය කර නිකුත් කරන බව රාජ්‍ය පරිපාලන හා ආපදා කළමනාකරණ අමාත්‍යාංශය වැඩිදුරටත් පවසා තිබේ.", "URL": "https://lankatruth.com/si/?p=74986", "Category": "පුවත්", "Parent URL": null}