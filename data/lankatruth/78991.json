{"Source": "Lankatruth", "Timestamp": "August 12, 2019", "Headline": "කොම්පඤ්ඤවීදියේ පුද්ගල ඝාතනයක් – 5ක් අත්අඩංගුවට", "News Content": "කොම්පඤ්ඤවීදිය මුත්තයියා පාර කොළඹ 2 යන ප්‍රදේශයේ ප්‍රදේශයේදී ඊයේ (11) මධ්‍යම රාත්‍රී 12.30ට පමණ රූපලාවන්‍යාගාරයක කළමනාකරුවකුට පහර දී ඝාතනය කිරීම සම්බන්ධයෙන් පුද්ගලයන් පස්දෙනෙකු අත්අඩංගුවට ගත් බව කොම්පඤ්ඤවීදිය පොලිසිය කියයි. මෙසේ මිය ගොස් ඇත්තේ වයස අවුරුදු 47ක් වු හල්කඳවල, රාගලවෙල, පායාගල ලිපිනයේ පදිංචි නිමල් අනගි අත්තගේ යන අයෙකි. මරණකරු කොම්පඤ්ඤ වීදියේ ස්ටැපල් වීදියේ ප්‍රදේශයේ රූපලාවන්‍යාගාරයක කළමනාකරු වශයෙන් සේවය කළ අයෙකු වන අතර, ඔහු තම මිතුරිය සමඟ මෝදර ප්‍රදේශයේ සිට මධ්‍යම රාත්‍රීයේ ත්‍රීරෝද රථයකින් ඉහත ස්ටැපල් වීදියේ රූපලාවන්‍යාගාරය අසලට පැමිණ සිටිය දී එම ස්ථානයෙන් ගමන් කළ තරුණයින් 05 දෙනෙකු විසින් මරණකරු සමඟ පැමිණි ඔහුගේ මිතුරියට උසුළු විසුළු කර ඇත. එම වස්ථාවේදී ඔවුන් හා බහින්බස්වීමක් දුරදිග ගොස් මෙම පහරදීම සිදුව තිබේ. එම පහර දීමෙන් බරපතල තුවාල ලැබූ මෙම පුද්ගලයා ප්‍රතිකාර සඳහා කොල්ලුපිටියේ පුද්ගලික රෝහලකට ඇතුළත් කිරීමේ දී මිය ගොස් සිට ඇතැයි පොලීසිය පවසයි. අත්අඩංගුවට ගත් පිරිස වයස අවුරුදු 17ත් 24ත් අතර පසුවන්නන් බවද, ඔවුන් නුවර, පොල්ගස්ඕවිට සහ කොම්පඤ්ඤවීදිය පදිංචිකරුවන් බවද පොලිසිය වැඩිදුරටත් කියයි. සැකකරුවන් කොම්පඤ්ඤ වීදිය පොලිස් ස්ථානය මඟින් අත්අඩංගුවට ගෙන ඇති අතර මොවුන් 17 හා 24 යන වයස් වල පසුවන කොම්පඤ්ඤ වීදිය, පොල්ගස්ඕවිට හා මහනුවර ප්‍රදේශවල පදිංචිකරුවන්ය. අත්අඩංගුවට ගත් සැකකරුවන් අද (12) කොටුව මහේස්ත්‍රාත් අධිකරණයට ඉදිරිපත් කිරීමට නියමිතය. කොම්පඤ්ඤ වීදිය පොලීසිය වැඩිදුර විමර්ශන සිදු කරයි.", "URL": "https://lankatruth.com/si/?p=78991", "Category": "පුවත්", "Parent URL": null}