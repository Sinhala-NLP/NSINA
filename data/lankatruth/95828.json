{"Source": "Lankatruth", "Timestamp": "August 20, 2020", "Headline": "නව පාර්ලිමේන්තුව ඇරඹේ…", "News Content": "ශ්‍රී ලංකා ප්‍රජාතාන්ත්‍රික සමාජවාදි ජනරජයේ නවවැනි පාර්ලිමේන්තුවේ පළමු වන රැස්වීම මේ වනවිට පාර්ලිමේන්තුවේදි ආරම්භ කර තිබේ. ඒ අනුව, අද පෙරවරු 09.30ට නවවැනි පාර්ලිමේන්තුවේ පළමු රැස්විම ආරම්භ විය. නව වන පාර්ලිමේන්තුවේ කථානායකවරයා ලෙස මහින්ද යාපා අබේවර්ධන මහතා ඒකමතිකව තෝරා පත් කර ගැණුනි. අමාත්‍ය දිනේෂ් ගුණවර්ධන මහතා විසින් කථානායක ධුරය සඳහා මහින්ද යාපා අබේවර්ධන මහතාගේ නම යෝජනා කළ අතර සමගි ජන බලවේගයේ පාර්ලිමේන්තු මන්ත්‍රී රංජිත් මද්දුමබණ්ඩාර මහතා විසින් එය ස්ථිර කරනු ලැබී ය. මේ අත නියෝජ්‍ය කතානායකවරයා ලෙස රංජිත් සියඹලාපිටිය මහතාත්, විපක්ෂ නායක ලෙස සජිත් ප්‍රේමදාස මහතාත් පත්කරනු ලැබී ය. ආණ්ඩු පක්ෂයේ ප්‍රධාන සංවිධායක ලෙස අමාත්‍ය ජොන්ස්ටන් ප්‍රනාන්දු මහතාත්, සභානායක ලෙස දිනේෂ් ගුණවර්ධන මහතාත් පත්කරනු ලැබී ය. අද (20) දිනට නියමිත සභා වාරයේ පළමු රැස්වීම අවසන් කර ඇති අතර යළි පස්වරු 3.30ට පාර්ලිමේන්තුව රැස් වේ.", "URL": "https://lankatruth.com/si/?p=95828", "Category": "පුවත්", "Parent URL": null}