{"Source": "Lankatruth", "Timestamp": "January 12, 2018", "Headline": "බීමත්ව රිය පැදවූ ජී.එල්ගෙ පක්ෂයේ අපේක්ෂකයාට විසි දහසක දඩයක්", "News Content": "ශ්‍රී ලංකා පොදුජන පෙරමුණෙන් මෙවර පළාත් පාලන මැතිවරණයට තරගවදින අපේක්ෂකයෙකුට බීමත්ව රිය පැදවීමේ චෝදනා මත රුපියල් විසි දහසක දඩ මුදලක් නියම කිරීමට තඹුත්තේගම මහේස්ත්‍රාත්වරිය පියවර ගෙන තිබෙනවා. ඊට අමතරව සැකකාර අපේක්ෂකයාගේ රියදුරු බලපත්‍රය මාස 3 කට අත්හිටුවීමට ද මහේස්ත්‍රාත්වරිය නියමකරන ලදි.මේ අතර, මැතිවරණ නීති උල්ලංඝනය කරමින් නොච්චියාගම ප්‍රදේශයේදී යතුරුපැදි පෙලපාලියක නිරතවීමේ චෝදනා මත එක්සත් ජාතික පක්ෂ ආධාරකරුවන් හය දෙනෙකු රුපියල් ලක්ෂය බැගින් වූ ශරීර ඇප මත නිදහස් කිරීමට ද මහේස්ත්‍රාත්වරිය නියෝග කර තිබෙනවා.", "URL": "https://lankatruth.com/si/?p=46157", "Category": "පුවත්", "Parent URL": null}