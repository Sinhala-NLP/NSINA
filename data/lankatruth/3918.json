{"Source": "Lankatruth", "Timestamp": "September 4, 2012", "Headline": "ස්ත්‍රී දූෂකයන් පළවා හරිමු ! බුද්ධිමත්ව කාන්තා ඡන්ද පාවිච්චි කරමු ! – WFR", "News Content": "ස්ත්‍රී දූෂකයන් පළවා හරිමු, බුද්ධිමත්ව කාන්තා ඡන්දය පාවිච්චි කරමු යනුවෙන් අයිතීන් උදෙසා කාන්තාවෝ සංවිධානය විසින් සංවිධානය කරනු ලැබූ ජනතාව දැනුවත් කිරීමේ වැඩසටහන් මාලාවක් පසුගිය 02 අනුරාධපුරයේදී පවත්වා තිබේ. ඒ අනුව කාන්තාවන් දැනුවත් කිරීමේ කාන්තා හමුවක් පැවැත්වීම, අත්පත්‍රිකා බෙදීමේ වැඩසටහනක් ක්‍රියාත්මක කිරීම හා උද්ඝෝෂණයක් පැවැත්වීමද සිදුකර ඇත. අනුරාධපුර නව බස්නැවතුම්පොළ භුමියෙහි මෙම උද්ඝෝෂණය පවත්වා ඇති අතර අනුරාධපුර නගරයේ අත්පත්‍රිකා බෙදාහැරීම සිදුකර ඇත. එම අවස්ථාවට අයිතීන් උදෙසා කාන්තාවෝ සංවිධානයේ සම සභාපතිණී පෝෂියා හසන් මහත්මිය, ලේකම් ඉන්ද්‍රාණී විජේබන්ඩාර භාණ්ඩාගාරික කුමාරි දිසානායක සහ අනුරාධපුර දිස්ත්‍රික් සභාපතිණී නීතීඥ ජීවා රණසිංහ යන අය සහභාගීවූහ.", "URL": "https://lankatruth.com/si/?p=3918", "Category": "පුවත්", "Parent URL": null}