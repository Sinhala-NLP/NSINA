{"Source": "Lankatruth", "Timestamp": "January 10, 2012", "Headline": "රැකියාව අනතුරේ බව පැල්වත්ත සේවකයෝ කියති", "News Content": "පැල්වත්ත සීනි කම්හලේ සේවකයෝ මානව සම්පත් කළමනාකරණ නාර්යාලය වටලා සත්‍යක්ග්‍රහයක් ආරම්භකර ඇතැයි වාර්ථාවෙයි. මේවන විට උද්ගතව ඇති තත්වය සම්බන්ධයෙන් අප කළ විමසීමකදී එහි සේවකයෙකු පැවසූවේ මෙහි සේවයකරන ස්තීර සේවකයන්ට ගෙවන අත්තිකාරම් මුදල් අද ගෙවීමට තිබූ බවත් එය ලබා නොදීමට වත්මන් පාලකයන් කටයුතු කරගෙන යන නිසා එයට විරෝධය පළ කරමින් සහ වහාම එම අත්තිකාරම් මුදල් ලබාදෙන ලෙස බල කරමින් මෙසේ මානවසම්පත් කළමනාකරණ කාර්යාලය වටලා සේවකයන් වාඩිවී සිටින බවය. වැඩි දුරටත් අදහස් දක්වමින් ඔහු පවසා සිටියේ මෙම සීනි කම්හල රජයට පවරාගන්නා විට නඩත්තු කටයුතු සදහා මෙහි යන්ත්‍රෝපකරණ සියල්ල ගලවා තිබූ බවත් ඊට අවශ්‍ය අමතර කොටස් මේවන තෙක් මිලදීගෙන නොමැතිබවත් මේ හේතුව නිසා ලබන පෙබරවාරි මාසයේ සිට මැයි මාසය දක්වා එළඹෙන කෙටි ඇඹරුම් කාලයේදී සිදුකරනු ලබන නිශ්පාදන කටයුතු කරගැණීමට නොහැකි තත්වයක් ඉස්මතුවන බවයි. තව දුරටත් අදහස් දක්වමින් ඔහු පවසා සිටියේ පසුගිය පනත මගින් රජයට පවරාගැනීමට පෙර සේවකයන්ට හිමිවූ කිසිදු වරප්‍රසාදයක් සදහා රජයේ පාලනාධිකාරය වග නොකියන බව සදහන් කරන බැවින් සේවකයන්ගේ රැකියාවේ සුරක්ෂිත භාවයට තර්ජනයක්ද එල්ලවී ඇති බවයි. හැරී ජයවර්ධන පාලන සමයේදී සේවකයන් සදහා ලැබිය යුතු පාරිතෝෂිත දීමනා හා අර්ථසාදක අරමුදල් වෙන් නොකිරීම සම්බන්ධයෙන් රජයට කිසිදු වගකීමක් ලබා ගත නොහැකි යැයි වත් මන් පාලනාධිකාරිය පවස බවත් මෙම කර්මාන්ත ශාලාවේ අවුරුදු 25-30කට වැඩි කාලයක් සේවයේ යෙදෙන සේවකයන් ඇති බවත් මින් ඔවුන්ට බරපතල අසාධාරනයක් සිදුවන බවත් හිගුරාන සීනි කම්හලට වූවා සේම සම්පූර්ණයෙන්ම වැහෙන තැනකට මෙම කම්හලද පත්වෙමින් ඇති බවත් මෙහි වත්මන් සභාපතිවරයාට මෙම සීනි කම්හල පවත්වාගෙන යා යුතු ආකාරය සම්බන්ධව කිසිදු සංවේදී තාවයක් නැති බවත් එහි සේවකායා පැවසීය. අප සමග අදහස් දැක්වූ තවත් සේවකයෙක් පවසා සිටියේ මුද්‍රාතබා සුරක්ෂිතකර තිබූ සීනි තොගයක්ද වත්මන් පාලනාධිකාරිය විසින් හැරී ජයවර්ධන මහතාට නිදහස් කිරීමට කටයුතු කළ මොහොතේ සේවකයන්ගේ බලවත් විරෝධය හමුවේ සිනි ටොන් 7500ක් රදවාගැනීමට සේවකයන්ට හැකිවූ බවයි. එසේ නොකරන්නට සේවකයන්ට කිසිදු වරප්‍රසාදයක් හිමි නොවන බවත් ඔහු පැවසීය. මොනරාගල, බුත්තල පැල්වත්ත සීනි කර්මාන්ත ශාලාව රජයට පවරාගනු ලැබූවේ පසුගියදා පාර්ලිමේනතුවට ඉදිරිපත්කළ පාඩුලබන ආයතන රජයටපරාගැනීමේ පනත අනුවය.", "URL": "https://lankatruth.com/si/?p=842", "Category": "පුවත්", "Parent URL": null}