{"Source": "Lankatruth", "Timestamp": "March 16, 2021", "Headline": "වී ගොවියා වළ පල්ලට – ආණ්ඩුව සහල් ආනයනයට සැරසේ..", "News Content": "විදේශීය ගොවීන් වෙත ඇදී යන මුදල් මේ රටේ ගොවිජනතාවට ලබාදීම සඳහා ක්‍රියා කරන බව ජනාධිපතිවරයා බොහෝ අවස්ථාවලදී ප්‍රකාශ කළද ඔහුගේ මූලිකත්වයෙන් ඊයේ රැස්වූ කැබිනට් මණ්ඩලයේදී සහල් ආනයනය කිරීම සඳහා අනුමැතිය ලබාදුන් බව වෙළඳ ඇමතිවරයා ප්‍රකාශ කර ඇත. කැබිනට් තීරණ පිළිබඳ නිල නිවේදනයේ මේ බව සඳහන් කර තිබෙන්නේ සහල් මිල පාලනය කිරීම සම්බන්ධයෙන් ආණ්ඩුව විකල්ප ක්‍රියාමාර්ග ගැනීමට සූදානම් වන බවය. එහෙත් බන්දුල ගුණවර්ධන ඇමතිවරයා ඊයේ නාරාහේන්පිටදී ඍජුවම ප්‍රකාශ කර ඇත්තේ සහල් මිල පාලනය කිරීම සඳහා ආනයනය කිරීමට සැලසුම්කර තිබෙන බවය. මේ අනුව දේශීය වී ගොවීන් සඳහා මාස් කන්නයේ අස්වනු නෙලීම තුළින් ලබාගත හැකිව තිබූ සාධාරණ මිලක් ලබාගැනීමේ අවස්ථාව අහිමි වී යනු ඇති බව තහවුරු වේ.", "URL": "https://lankatruth.com/si/?p=112977", "Category": "ආර්ථික පුවත්", "Parent URL": null}