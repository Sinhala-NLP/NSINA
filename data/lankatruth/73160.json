{"Source": "Lankatruth", "Timestamp": "May 1, 2019", "Headline": "රටේ ව්‍යාකූලත්වයෙන් ගොවියා අසරණ වෙලා – රජය ගොවියාට සාධාරණයක් ඉටුකළ යුතුයි", "News Content": "පාස්කු ඉරිදා දිනයේ එල්ලවූ මිලේච්ඡ ප්‍රහාරයෙන් පසු රටේ තත්වය අකර්මන්‍යවීම හේතුවෙන් ගොවි ජනතාව බරපතල අර්බුදයකට මුහුණදී සිටින බවත් දඹුල්ල ආර්ථික මධ්‍යස්ථානයට අලෙවිය සදහා රැගෙන් එන එලවලු තොග කිලෝ ග්‍රෑම් ලක්ෂ ගණනින් වන අලින්ට කෑමට සිදුව ඇති බව සමස්ත ලංකා ගොවිජන සම්මේලනයේ කැදවුම්කරු නාමල් කරුනාරත්න මහතා අද(30 ) දඹුල්ලේ පැවතිමාධ්‍ය හමුවකදී පැවසිය. අලුත් අවුරුදු හා වෙසක් උත්සව සාමය ඉලක්ක කරගෙන ගොවින් විසින් වගා කල අස්වනු දඹුල්ල වෙළඳ පොලට රැගෙන් පැමිණියත් රටේ උද්ගතව පවතින අර්බුදකාරී තත්වය හමුවේ පිට පළාත්වල වෙළදුන් එළවලු මිලදී ගැනීමට නොහැකිවීම නිසා වම්බටු කිලෝව රුපියල් 10 ට අලෙවි කරගත් නොහැකිව ගොවින් අසරණවී සිටින බවත් දින දෙක තුනක් වැනි කෙටි කාලයක් තුල බණ්ඩක්කා,මෑකරල්,රාබු,බෝංචි වැනි එළවලු වර්ගයන්හි අස්වනු නෙලිය යුතු බව පැවසු නාමල් මහතා ඇතැම් ගොවින් අලෙවි කරගත නොහැකි නිසා අස්වනු නෙලීම පවා අතහැර දමා ඇතැයිද පැවසිය. රටේ බොහෝ වෘත්තිකයින්ට කිසියම් අදායමක් ලැබෙන නමුත් රජය මැදිහත්වී කිසියම් සාධාරයක කරන ලෙසද ඉල්ලා සිටියේය. රටේ පවතින් තත්වය හමුවේ සංචාරක හෝටල් ක්ෂේත්‍ර විශාල බිඳ වැටීමක් දක්නට ලැබෙන බවත් සිගිරිය නැරඹීමට වෙනත් දිනයන්හි 3000-3500 ක් සංචාරකයින් පැමිණියත් මේ දිනවක එම සංඛ්‍යාව 400-500 දක්වා පහත වැටි ඇති බවත් බොහෝ ප්‍රධාන පෙලේ සංචාරක හෝටල්වල තම කාර්ය මණ්ඩලයනට පමණක් ආහාර පිසීමට පමනක් සිමාවී ඇති බවද කියා. රටේ පවතින් මෙම තත්වයට ජනාධිපතිවරයා,අගමැතිවරයා මෙන්ම විපක්ෂ නායකයාද වගකීම් දැරිය යුතු බව පෙන්වාදුන් නාමල් කරුණාරත්න මහතා පවතින් වෙනස් කිරීමට ආගමික නායකයින් පක්ෂ පාට භේදවලින් තොරව සියලු දේශපාලන පක්ෂවලට කර ඇති ආරාධනය අනුව කටයුතු කිරීමට පියවර ගන්න ලෙසද ඉල්ලා සිටියේය, රැවුල ගිනිගත් වේලාවේ සුරුට්ටු පත්තු කරන්නාසේ ගෝටාභය රාජපක්ෂ මහතා පටු දේශපාලන අරමුණු ඉටු කිරීමට මාන බලන බවද මෙහිදී කියා සිටියේය. මෙම මාධ්‍ය හමුවට එම සම්මේලනයේ උප සභාපති සුසන්ත කුමාර නවරත්න,ලේකම් ටි.ඩි සරත්,කමිටු සාමාජික සුනිල් රණවීර,ඩබ්ලිව්.එම්.තිලකරත්න යන මහත් වරුන්ද එක්ව සිටියහ.", "URL": "https://lankatruth.com/si/?p=73160", "Category": "පුවත්", "Parent URL": null}