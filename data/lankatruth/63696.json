{"Source": "Lankatruth", "Timestamp": "November 19, 2018", "Headline": "ලෝකයේ වඩාත්ම පෙළඹීම් සහගත කාන්තාවන් 100 දෙනා අතරට එක් වූ අපේ කත", "News Content": "ලාංකේය සමුද්‍ර ජීව විද්‍යාඥවරියක වන ආශා ඩි වෝස් 2018 වසරේ ලෝකයේ වඩාත්ම පෙළඹීම් සහගත කාන්තාවන් 100 දෙනා අතරට එක්ව ඇත. බීබීසීය විසින් ප්‍රකාශයට පත් කළ එම වාර්තාවේ ඇයට හිමිව ඇත්තේ 23වන ස්ථානයයි. සාගර ජීවය හා තල්මසුන් පිළිබද ඇයගේ පර්යේෂණ මෙම ශ්‍රේණිගත කිරීම්වල ඉහළ අගයකට පැමිණීමට බලපා ඇත. සාගර ජීවය හා තල්මසුන් පිළිබඳව ඇගේ මැදිහත්වීම අගයමින් බ්‍රිතාන්‍ය ඇලුම් සම්මාන උළෙලේ දී විශිෂ්ඨතමයන් තුන් දෙනාගෙන් අයෙකු බවට පත්වෙමින් ඇය පසුගිය දා සම්මානයට පාත්‍ර විය. ආශා ඩී වෝස් විසින් සිය විශය පථය අලලා නිර්මාණය කෙරුණු වාර්තා වැඩසටහන් ලෝකයේ රටවල් ගණනාවක ප්‍රචාරය වීම ද විශේෂත්වයකි. එසේම ආශා ඩී වෝස් ප්‍රමුඛ විද්‍යාඥ කණ්ඩායම විසින් ලංකා මුහුදු තීරය ආශ්‍රිතව වෙසෙන ආවේනික තල්මසුන් විශේෂයක් හඳුනාගැනීමට ද සමත් විය. බීබීසීය මගින් ප්‍රකාශයට පත්කල වඩාත් පෙළඹවීම් සහගත කාන්තාවන් ලැයිස්තුවේ පළමු ස්ථානය නජිජීරියාවේ අබ්සේයි අජායිට හිමිව තිබේ. ඒ ඇය විසින් නයිජීරියාවේ දිළිඳු දැරියන් මුල්කරගනිමින් සිදුකරන ලද වෙබ් නිර්මාණ හා වාර්තා වැඩසටහන් හේතුවෙනි. දෙවැනි ස්ථානය බහරේනයේ එශ්‍රා අල් ශකායිට හිමිව තිබේ. ඒ එම රටේ තොරතුරු තාක්ෂණය ඉහළ නැංවීම පිණිස ඇය ගනු ලැබූ ඉදිරි පියවරයන් හේතුවෙනි. තෙවැනි ස්ථානය රුසියාවේ ස්වෙත්ලානා ඇලෙස්වාට හිමිව ඇත. පිළිස්සුම් තුවාල ලද කාන්තාවක් වන ඇය සිය සිරුරේ පිළිස්සුම් තුවාල කැලැල් ද සහිව නිර්භීතව නිරූපණ ක්ෂේත්‍රයේ නිරතවීම හේතුවෙන් ඇය තෙවැනි ස්ථානයට පත්ව ඇත.", "URL": "https://lankatruth.com/si/?p=63696", "Category": "පුවත්", "Parent URL": null}