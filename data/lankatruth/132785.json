{"Source": "Lankatruth", "Timestamp": "April 24, 2022", "Headline": "ආණ්ඩුවේ බලය නියෝජ්‍ය කතානයකගෙන් උරගා බලන්න යයි", "News Content": "පාර්ලිමේන්තු මන්ත්‍රී රංජිත් සියඹලා පිටිය නියෝජ්‍ය කතානායක ධුරයෙන් ඉල්ලා අස්වීමෙන් පුරප්පාඩු වූ එම ධුරය සඳහා නව මන්ත්‍රීවරයෙකු පත් කරගැනීම මැයි මස 04 වන දා සිදුකිරීමට නියමිත අතර එයට ඡන්ද විමසීමක් පැවැත්වීමට සිදුවනු ඇතැයි වාර්තා වේ. ඒ නියෝජ්‍ය කතානායක ධූරය සඳහා ආණ්ඩු පක්ෂයෙන් සහ විපක්ෂයෙන් මන්ත්‍රීවරු දෙදෙනෙකු නම් කිරීමට තීරණය වී ඇතැයිද වාර්තා වේ. එලෙස දෙදෙනෙකු නම් කරනු ලැබුවහොත් ඒ සඳහා ඡන්ද විමසීමකට යාමට සිදුවන අතර එය මේ වනවිට පාර්ලිමේන්තු බහුතරය ආණ්ඩුවට තිබෙද යන්න තහවුරු වන අවස්ථාව ලෙස දේශපාලන විශ්ලේෂකයෝ පවසති.", "URL": "https://lankatruth.com/si/?p=132785", "Category": "පුවත්", "Parent URL": null}