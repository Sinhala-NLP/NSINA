{"Source": "Lankatruth", "Timestamp": "September 14, 2018", "Headline": "හෙට දිනය උණුසුම් – කාලගුණයෙන් උපදෙස්", "News Content": "හෙට දිනය තුළ නැගෙනහිර, පොළොන්නරුව, මුලතිව් සහ කිලිනොච්චි දිස්ත්‍රික්කවල ඇතිවිය හැකි අධික උනුසුම් කාළගුණය සම්බන්ධව කාලගුණ විද්‍යා දෙපාර්තමේන්තුව හා ආපදා කළමණාකරණ මධ්‍යස්ථානය නිවේදනයක් නිකුත් කර තිබේ. වායුගෝලීය ආර්ද්‍රතාවය සහ උණුසුම් කාලගුණික තත්වය ගණනය කිරීමෙන් සාදනු ලබන උණුසුම් දර්ශකයට අනුව හෙට දිනය තුළ ඉහත දිස්ත්‍රික්කයන්හි වෙසෙන ජනතාවට ඉහළ උෂ්ණත්වයෙන් බලපෑම් ඇති වෙතැයි කාලගුණ බලධාරීන් අපේක්ෂා කරයි. මේ හේතුවෙන් ගතයුතු පියවරයන් සම්බන්ධව කාලගුණ විද්‍යා දෙපාර්තමේන්තුව උපදෙස් මාලාවක් ද නිකුත් කර තිබේ. කුඩා ළමුන් හා වැඩිහිටි පුද්ගලයින් පිළිබඳ වැඩි සැළකිල්ලක් යොදවන ලෙසත් උණුසුමෙන් ආරක්ෂාවීමට අවශ්‍ය පියවරයන් අනුගමනය කරන ලෙසත් කාලගුණ විද්‍යා දෙපාර්තමේන්තුව නිවේදනය කරයි.", "URL": "https://lankatruth.com/si/?p=59391", "Category": "පුවත්", "Parent URL": null}