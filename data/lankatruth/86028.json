{"Source": "Lankatruth", "Timestamp": "November 22, 2019", "Headline": "පාස්කු ප්‍රහාරයෙන් මියගිය තම දරුවා වෙනුවෙන් ඇමරිකානු ජාතික දෙමව්පියන් අධිකරණයට", "News Content": "අප්‍රේල් 21 ප්‍රහාරයෙන් ජීවිතක්ෂයට පත්වූ 11 හැවිරිදි ඇමරිකානු ජාතික දරුවෙකු වෙනුවෙන් වන්දි ඉල්ලා ඔහුගේ දෙමව්පියන් විසින් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනුකර තිබේ. පෙත්සමෙන් නම්කර තිබෙන වගඋත්තරකරුවන්ගේ ක්‍රියාකලාපය හේතුවෙන් තම මියගිය පුතුගේ මූලික අයිතිවාසිකම් උල්ලංඝනය වී ඇතැයි පෙත්සම්කරුවන් සඳහන් කර ඇත. කොළඹ – සිනමන් ග්‍රෑන්ඩ් හෝටලයේ උදෑසන ආහාරය ගනිමින් සිටි තම පුතු, පසුගිය අප්‍රේල් මස 21 වැනිදා මරාගෙන මැරෙන ප්‍රහාරයකින් ජීවිතක්ෂයට පත්වූ බව පෙත්සම්කරුවන් සඳහන් කර ඇති අතර මෙම පෙත්සමේ වගඋත්තරකරුවන් ලෙස අනිවාර්ය නිවාඩු යවා සිටින පොලිස්පති පූජිත් ජයසුන්දර, වැඩබලන පොලිස්පතිවරයා සහ හිටපු ආරක්ෂක ලේකම් හේමසිරි ප්‍රනාන්දු ඇතුළු පිරිසක් නම්කර ඇත.", "URL": "https://lankatruth.com/si/?p=86028", "Category": "පුවත්", "Parent URL": null}