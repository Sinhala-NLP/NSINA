{"Source": "Lankatruth", "Timestamp": "February 4, 2020", "Headline": "විදුලි කප්පාදුව අනිවාර්යයෙන්ම ඉදිරියේදී එනවා… නතර කළේ තාවකාලිකව…", "News Content": "ඊයේ (03) ආරම්භ කළ විදුලි කප්පාදුව තාවකාලිකව අත්හිටවුනු ලැබූවද පවතින ජල සහ මූල්‍ය අර්බුදය හමුවේ ඉදිරියේදී විදුලි කප්පාදු කිරිමට සිදුවනු ඇති බව වාර්තා වේ. ඊයේ දිනයේ ආරම්භ කර තිබූ විදුලි අත්හිටුවීමේ සැලැස්ම නවතා දමා ඇත්තේ ලංකා ඛනිජ තෙල් නීතිගත සංස්ථාව විසින් ලංකා විදුලිබල මණ්ඩලයට ඉන්ධන සැපයීමට නැවත තීරණය කර ඇති නිසා බවද පැවසේ. ලංකා ඛනිජ තෙල් නීතිගත සංස්ථාව විසින් ලංකා විදුලිබල මණ්ඩලයට ඉන්ධන සැපයීම දිගටම අත්හිටවූවානම් යුගදනවු බලාගාරයෙන් පද්ධතියට එක් වන වොට් 300ක පමණ ධාරිතාව එක් නොවන අතර එය දැඩි විදුලි අර්බුදයක් ඇති කරන්නකි. කෙසේ නමුත් විදුලිබල මණ්ඩලය විසින් තෙල් සංස්ථා වෙත ගෙවීමට ඇති බිලියන ගණනක මුදල් නොගෙවීම නිසා විදුලිබල මණ්ඩලය විසිනි විදුලිය උත්පාදනය කරන සෙසු තාප බලාගාරවලට තෙල් සංස්ථාව විසින් ඉන්ධන නිකුත් නොකිරීමට තවදුරටත් තීරණය කර ඇතැයිද වාර්තා වේ. කෙසේ වෙතත් මේ තත්ත්වය මත විදුලි ඉල්ලුමට ප්‍රමාණවත් උත්පාදනයක් තාප බලාගාරවලින් සිදුකිරීමට නොහැකි වී ඇති බැවින් විශාල ලෙස ජල විදුලි උත්පාදනය කිරීම හේතුවෙන් ජල විදුලි බලාගාර ආශ්‍රිත ජලාශවල ජලයද අඩුවෙමින් තිබේ. බොහෝ දුරට දෛනික විදුලි ඉල්ලුම සපුරාලීමට ප්‍රමාණවත් විදුලියක් නිපදවීම මාර්තු මාසය පමණ වනවිට බරපතල අර්බුදයක් බවටත් විදුලි කප්පාදුව නැවතත් ආරම්භ කිරීමට සිදුවනු ඇති බවත් ක්ෂේත්‍රයේ ප්‍රවිනයෝ සඳහන් කරති.", "URL": "https://lankatruth.com/si/?p=89421", "Category": "පුවත්", "Parent URL": null}