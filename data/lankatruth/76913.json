{"Source": "Lankatruth", "Timestamp": "July 3, 2019", "Headline": "මුම්බායි නුවර අයහපත් කාලගුණයට බිලි වූ ජීවිත ගණන ඉහළට", "News Content": "අසල්වැසි ඉන්දියාවේ මුම්බායි ප්‍රදේශයට බලපා ඇති වැසි අධික කාලගුණික තත්වය හේතුවෙන් සිදුව ඇති ආපදා මරණ සංඛ්‍යාව 34 දක්වා ඉහළ ගොස් ඇත. වැඩිම මරණ අනතුරු සංඛ්‍යාවක් සිදුව ඇත්තේ නිවෙස් තුළ සිටියදී එම නිවෙස් කඩා වැටීම හේතුවෙන්. වැසිත් සමඟ ගං වතුර තත්වයක් ද හටගෙන ඇති අතර අවතැන් පිරිස ඉහළ ගොස් තිබේ. සහන සේවා කණ්ඩායම් අවතැන් පිරිස් කරා ළඟාවීමට දැඩි පරිශ්‍රමයක් දරමින් සිටින බව ද වාර්තා වේ. මෙවැනි අධික ගංවතුර සහ වැසි තත්වයක් මුම්බායි නුවරට බලපා ඇත්තේ 2005 වසරෙන් පසුව බව ද විදෙස් මාධ්‍ය වාර්තා දක්වයි.", "URL": "https://lankatruth.com/si/?p=76913", "Category": "විදෙස් පුවත්", "Parent URL": null}