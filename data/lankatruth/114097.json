{"Source": "Lankatruth", "Timestamp": "April 1, 2021", "Headline": "තරුණ පෙළ බිලි ගන්නා තවත් පිරමීඩ් ජාවාරමක් හෙළිවේ…", "News Content": "විශේෂයෙන් අපොස (සා.පෙළ) සහ උසස් පෙළ විභාග සඳහා පෙනී සිටි වයස අවුරුදු 18 – 24 දක්වා තරුණ තරුණියන් ඉලක්ක කර ගනිමින් රට පුරා දියත්කර තිබෙන පිරමීඩ ජාවාරමක් පිළිබඳව අද (01) දින නිකුත් කර තිබෙන ‘අද‘ පුවත් පත තොරතුරු රැසක් අනාවරණය කර තිබේ. මෙම ජාවාරම පිළිබඳව නුවරඑළිය දිස්ත්‍රික්කයපුරා ඇති තත්වය පිළිබඳ එම ලිපියෙන් හෙළිදරව් කර ඇත. මෙම ජාවාරම පිළිබඳ පවත්වන පාඨමාලා සඳහා රුපියල් 20,000 සිට 30,000 දක්වා අතර ගාස්තුවක් අයකරන බවද එම ලිපියෙන් හෙළිකර ඇත. නුවරඑළිය දිස්ත්‍රික්කයට අමතරව දඹුල්ල, ගම්පොල, ගෙලිඔය ආදී ප්‍රදේශවලද මෙය බහුල වශයෙන් පැතිරී ඇති බව අනාවරණය වේ.", "URL": "https://lankatruth.com/si/?p=114097", "Category": "පුවත්", "Parent URL": null}