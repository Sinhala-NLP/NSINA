{"Source": "Lankatruth", "Timestamp": "October 8, 2020", "Headline": "පොහොට්ටු මන්ත්‍රී චාමර සම්පත්ගේ ගෝල ප්‍රා.සභා මන්ත්‍රී විදුහල්පතිවරයෙකුට පහලදීලා…", "News Content": "ඌව පළාත් සභාවේ හිටපු ප්‍රධාන ඇමති මෙන්ම වත්මන් පොහොට්ටු පක්ෂ පාර්ලිමේන්තු මන්ත්‍රී චාමර සම්පත් දසනායක මහතාගේ ප්‍රබල ආධාරකරුවෙකු වන ලුණුගල ප්‍රාදේශීය සභාවේ සන්ධාන මන්ත්‍රී සමන් කුමාර නැමැත්තා ලුණුගල ප්‍රාථමික විදුහලේ විදුහල්පතිවරයාට පසුගියදා පහරදී තිබේ. ප්‍රාදේශීය සභා මන්ත්‍රීවරයා විදුහල්පතිවරයාට මෙම ම්ලේච්ච පහරදීම සිදු කර ඇත්තේ විදුහලේ ඔහුගේ නිවෙස තුළදී බිරිය හා දරුවන් ඉදිරියේ ය. පොහොට්ටු පක්ෂ පාර්ලිමේන්තු මන්ත්‍රී චාමර සම්පත් දසනායක මහතා සහ ශ්‍රී ලංකා නිදහස් පක්ෂය මැදිහත්වී පවත්වන ලද 05 ශ්‍රේණියේ ශිෂ්‍යත්ව සම්මන්ත්‍රණයකට විදුහල්පතිවරයා ආහාර පාන නොසැපයූ බවට චෝදනා කරමින් පළමුව තර්ජනය කර තිබේ. ඒ පිළිබඳව විදුහල්පතිවරයා පස්සර කලාප අධ්‍යාක්ෂවරයා දැනුවත් කළ පසු එදින දහවල් 1.00ට පමණ බීමත්ව පැමිණ ඇති දේශපාලනඥයා ඇතුළු පිරිසක් විදුහල්පතිවරයාට පහරදීම සිදු කර ඇත. මේ සම්බන්ධයෙන් අත්අඩංගුවට ගත් සන්ධාන මන්ත්‍රී සමන් කුමාර නැමැත්තා අද (08) යළි අධිකරණයට ඉදිරිපත් කිරීමට නියමිත ය.", "URL": "https://lankatruth.com/si/?p=97164", "Category": "පුවත්", "Parent URL": null}