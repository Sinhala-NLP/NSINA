{"Source": "Lankatruth", "Timestamp": "November 19, 2020", "Headline": "LPL එන්න ක්‍රිස් ගේල් ත් බෑ කියයි", "News Content": "ලබන සතියේ ආරම්භ වීමට නියමිත LPL තරඟාවලියට සහභාගි වීමට බලාපොරොත්තුවෙන් සිටි සුපිරි ජාත්‍යන්තර ක්‍රීඩකයන් රැසක් මේ වනවිට එම තරඟාවලියෙන් ඉවත්ව ගොස් ඇතැයි වාර්තා වේ. නවතම තොරතුරු අනුව බටහිර ඉන්දීය සුපිරි ක්‍රීඩක ක්‍රිස් ගේල්ද තරඟාවලිය සඳහා තමන් සහභාගි නොවන බව තරඟ සංවිධායකයන්හට දන්වා ඇත. ක්‍රිස්ගේල් ක්‍රිඩා කිරීමට නියමිතව සිටියේ කඳුරට කන්ඩායමට වන අතර දකුණ කන්ඩායමේ සුවිශේෂි ක්‍රිඩකයා ලෙස නම් කොට සිටි ලසිත් මාලිංගද පෞද්ගලික හේතු මත මෙම තරඟාවලියට සහභාගී නොවන බව දන්වා ඇත. පැවැත්වීම කිහිප වරක් කල්ගිය මෙම තරඟාවලිය මේ වනවිට ක්‍රිඩාවෙන් විශ්‍රාම ගිය සහ දෙවන පෙල ක්‍රිඩකයන් කිහිප දෙනෙක් පමණක් සහභාගී වන තරඟකාරීත්වය අඩු සහ අඩු ප්‍රේක්ෂක ආකර්ෂණයක් ඇති තරඟාවලියක් වනු ඇතැයි ක්‍රිකට් විචාරකයෝ අනාවැකි පලකරති. එමෙන්ම LPL යනු ලංකා ප්‍රිමියර් ලීග් නොව (Leaving Players League) ලීවිං ප්ලේයර්ස් ලීග් හෙවත් ක්‍රිඩකයන් ඉවත්ව යන තරඟාවලිය ලෙස උණුසුම් ක්‍රිකට් තරඟාවලියක් බලාපොරොත්තුව සිටි ක්‍රිඩා ලෝලීහු පවසති.", "URL": "https://lankatruth.com/si/?p=100682", "Category": "ක්‍රීඩා පුවත්", "Parent URL": null}