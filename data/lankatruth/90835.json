{"Source": "Lankatruth", "Timestamp": "March 11, 2020", "Headline": "විධායකය සහ අධිකරණය අතර ගැටුම උග්‍ර අතට – නීතිපතිගේ කාර්යයන් ප්‍රශ්නකිරීමට ජනාධිපති කොමිසමට බලයක් නැහැ – නීතිපති කියයි", "News Content": "යහපාලන ආණ්ඩුව සමයේ සිදුවූ බව කියන දේශපාලන පලිගැනීම් පිලිබඳ විමර්ශනය කෙරෙන මතභේදාත්මක ජනාධිපති කොමිසමට අධිකරණය හමුවේ වන නීතිපතිගේ කාර්යයන් පිලිබඳ ප්‍රශ්නකිරීමට බලයක් නැතැයි නීතිපති දප්පුල ලිවේරා මහතා කොමිසමට ලිඛිතව දැනුම් දී ඇතැයි නීතිපතිගේ සම්බන්ධීකරණ නිලධාරිනී රජයේ නීතීඥ නිෂාරා ජයරත්න මෙනවිය පවසයි. මෙම කොමිසමට උසාවිය හමුවේ විභාගවන නඩුවලට බලපෑම් කිරීමට කිසිදු බලයක් නැති බවත් ජනාධිගේ විධායක බලය යටතේ පිහිටුවන විශ්‍රාමික විනිසුරු වරුන්ගෙන් සමන්විත කොමිසමකට අධිකරණ බලයක් නොමැති බවත් නීති විශාරදයෝ පවසති. එවැනි කොමිසමකට හැකිවන්නේ විමර්ශනයක් සිදුකර වාර්තාවක් ජනාධිපති වෙත බාරදීම බවත් එම වාර්තාව මත පදනම්ව අධිකරණ ක්‍රියාමාර්ග ගැනීමට නීතිපතිවරයාට පැවරීමට ජනාධිපති වරයාට බලය ඇති බවත් ඔව්හු පවසති.", "URL": "https://lankatruth.com/si/?p=90835", "Category": "පුවත්", "Parent URL": null}