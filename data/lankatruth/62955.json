{"Source": "Lankatruth", "Timestamp": "November 9, 2018", "Headline": "රවීන්ද්‍ර විජේගුණරත්න අත්අඩංගුවට ගැනීම වැලැක්වීමට ප්‍රභලයෙකුගේ බලපෑම්", "News Content": "පාසල් සිසුන් ඇතුළු තරුණයන් 11 දෙනෙකු කොටහේන ප්‍රදේශයේදී පැහැරගෙන යාමේ සිද්ධියට සම්බන්ධ ප්‍රධාන සැකරුවෙකු වන නාවික හමුදා ලුතිනන් කමාන්ඩර් චන්දන ප්‍රසාද් නොහොත් නේවි සම්පත් නැමැත්තාට රටින් පිටවීම සඳහා ආධාර අනුබල දීම සම්බන්ධයෙන් අත්අඩංගුවට ගැනීමට නියෝග කර තිබෙන ආරක්ෂක මාණ්ඩලික ප්‍රධානී අද්මිරාල් රවින්ද්‍ර විජේගුණරත්න මහතා අත්අඩංගුවට ගැනීම වැලැක්වීමට ප්‍රබල දේශපාලනඥයෙකුගේ බලපෑම් එල්ලවී ඇති බව අද (09) එම නඩුව කැඳවූ අවස්ථාවේදී අධිකරණයේදී අනාවරණය වී ඇතැයි වාර්තා වේ. රවින්ද්‍ර විජේගුණරත්න මහතාට එරෙහිව මේ වනවිට එල්ල වී ඇති චෝදනා අනුව ඔහු අත්අඩංගුවට ගෙන අධිකරණයට ඉදිරිපත් කිරීමේ සම්පූර්ණ බලය සිද්ධිය සම්බන්ධයෙන් විමර්ශන සිදු කරන අපරාධ පරීක්ෂණ දෙපාර්තමේන්තුවේ සමූහ මංකොල්ල විමර්ශන අංශයේ ස්ථානාධිපති පොලිස් පරික්ෂක නිශාන්ත සිල්වා මහතාට පවතින බව මහේස්ත්‍රාත්වරයා පෙන්වා දී තිබෙන අතර අධිකරණය ලබාදුන් නියෝගය ක්‍රියාත්මක කිරීමට පියවර නොගතහොත් ඔහුට එරෙහිව ලංකා දණ්ඩනීති සංග්‍රහයේ 216 සහ 185 යන වගන්ති අනුව කටයුතු කරන බවටද කොටුව මහේස්ත්‍රාත් රංග දිසානායක මහතා නියෝග කර ඇති බව වාර්තා වේ.", "URL": "https://lankatruth.com/si/?p=62955", "Category": "පුවත්", "Parent URL": null}