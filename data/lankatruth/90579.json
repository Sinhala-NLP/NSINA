{"Source": "Lankatruth", "Timestamp": "March 5, 2020", "Headline": "වීරවංසගේ අපහාසාත්මක ප්‍රකාශයට විරෝධය දක්වා දුම්රිය රියදුරෝ වර්ජනයකට සැරසෙති", "News Content": "දුම්රිය රියදුරන් කුඩු ප්‍රවාහනය කරන්නේයැයි සඳහන්කිරීම සම්බන්ධයෙන් කුඩා හා මධ්‍ය පරිමාන ව්‍යාපාර සහ ව්‍යවසාය සංවර්ධන හා කර්මාන්ත සහ සැපයුම් අමාත්‍ය විමල් වීරංස මහතා විසින් සිදු කළ අපහාසාත්මක ප්‍රකාශයට විරෝධය දක්වමින් දුම්රිය රියදුරන් වැඩ වර්ජනයක් ආර්භ කිරීමට තීරණය කර තිබේ. ඒ අනුව අද (05) මධ්‍යම රාත්‍රී 12.00 සිට හෙට (06) මධ්‍යම රාත්‍රී 12.00 දක්වා අසනීප නිවාඩු වාර්තා කිරීමට දුම්රිය රියදුරන් තීරණය කර ඇති බව ලොකෝමෝටිව් ඔපරේටින් ඉංජිනියර් සංගමයේ ප්‍රධාන ලේකම් ඉන්දික දොඩම්ගොඩ මහතා පවසයි. දුම්රිය රියදුරන් කුඩු ප්‍රවාහනය කරන බවට අමාත්‍ය විමල් වීරවංශ මහතා කර ඇති ප්‍රකාශයකට විරෝධය දක්වා මෙම තීරණයට එළඹි බවද ඉන්දික මහතා පවසයි. දුම්රිය රියැදුන්ගේ මෙම වෘත්තීය ක්‍රියාමාර්ගයට දුම්රිය පාලකවරුන්, නියාමකවරුන් හා ස්ථානාධිපතිවරුන් සහාය දක්වන බව දුම්රිය මෙහෙයුම් අධීක්ෂණ නිලධාරීන්ගේ වෘත්තීය සමිති සන්ධානයේ කැඳවුම්කරු ලාල් ආරියතිලක මහතා පවසයි.", "URL": "https://lankatruth.com/si/?p=90579", "Category": "පුවත්", "Parent URL": null}