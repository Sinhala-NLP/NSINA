{"Source": "Lankatruth", "Timestamp": "April 2, 2021", "Headline": "මේ කපන්නේ කැළේ නෙවෙයි නම් රැවුලද? වීඩියෝ සහිතයි", "News Content": "විමලවීර දිසානායක ඇමතිවරයා කියන විදියට මේ කපන්නේ කැළේ නෙවෙයි නම් රැවුල දැයි ජාතික භික්ෂු පෙරමුණේ ප්‍රධාන ලේකම් වකමුල්ලේ උදිත හිමියන් ප්‍රශ්න කර සිටී. රඹකැන්ඔය සහ පොල්ලේබැද්ද ප්‍රදේශයේ සිදුවන වන විනාශය නිරීක්ෂණය කිරීම සඳහා ඊයේ (01) දිනයේදීමාධ්‍යවේදීන් සමඟ ජාතික භික්ෂු පෙරමුණේ භික්ෂූ වහන්සේල කණ්ඩායමක් එම ප්‍රදේශයට නික්ම ගොස් තිබේ. භික්ෂූන්වහන්සේලා එම ප්‍රදේශයට ඇතුළුවන අවස්ථාවේදීත් විශාල ප්‍රමාණයේ බැකෝ යන්ත්‍ර යොදා ගනිමින් සිදුකරන පරිසර විනාශය නිරීක්ෂණය කර තිබේ. “මේ සාහසික අපරාධ කියන්න පාලකයෝ නැහැ. මේ රටේ ඉන්න පාලකයෝ අන්ධයෝ, බීරෝ, ගොළුවෝ. ඉහ මොළ නැති අමනයෝ. එහෙම පාලකයන්ට කියලා වැඩක් නැහැ. මේ පාලකයෝ පත්කරපු ජනතාවට මේ කියන්නේ ඇවිල්ල බලන්න. මේ පාලකයෝ ලබා දුන් සීනි බෝලවලට රැවටිලා ගෙයි මැද සාලේ සංදර්ශන රූපවාහිනීබල බල ඉන්නේ නැතිව මේක අපේ මාතෘ භූමිය නේ. අයිතියක් තියෙනවා නේ. විනෝද චාරිකාවක් වගේ හරි ඇවිත් මේ විනාශය බලලා යන්න.” යැයි පැවසීය.", "URL": "https://lankatruth.com/si/?p=114248", "Category": "පරිසර", "Parent URL": null}