{"Source": "Lankatruth", "Timestamp": "April 10, 2012", "Headline": "විදුලි සේවකයෝ යලිත් අනතුරු අගවයි", "News Content": "විදුලිබල මණ්‌ඩල සේවකයන් පහළොස්‌දහසකට ආසන්න පිරිසක්‌ හෙට (11) අනිවාර්යයෙන් ලෙඩ නිවාඩු දමන බව ලංවීම ඒකාබද්ධ වෘත්තිය සමිති සංවිධානය පවසයි. ප්‍රධාන කාර්යාලය මෙන්ම ප්‍රාදේශීය කාර්යාලවල කටයුතු ඒ අනුව අඩපන වන අතර විදුලි බිඳ වැටීම් වුවද යථා තත්ත්වයට පත් කිරීමට සෑහෙන වේලාවක්‌ ගතවීමට ඉඩ ඇතැයි වෘත්තීය සමිති සංවිධානයේ කමිටු සාමාජික රංජන් ජයලාල් මහතා මාධ්‍යට ප්‍රකාශකර තිබේ. ලංකා විදුලිබල මණ්‌ඩලයේ වැටුප් විෂමතා ප්‍රශ්නය විසදන ලෙස දන්වමින් පසුගිය 05 වැනිදා විදුලි පණිවුඩ පහළොස්‌දහසක්‌ පමණ ජනාධිපතිවරයාට යෑවූ බවත් ඇතැම් අය වෘත්තීය සමිති ක්‍රියා මාර්ගවලට අවලාද නගමින් ප්‍රකෝපකාරී මත පළ කරමින් සිටින බවත් හෙතෙම සඳහන් කරයි.කෙසේ වෙතත් ලබන 18 වැනිදා රැස්‌වී වැඩවර්ජන ක්‍රියාමාර්ගයක්‌ පිළිබඳ තීරණය කරන බවත් 1996 සිටම විදුලිබල මණ්‌ඩලයේ වැටුප් විෂමතා ප්‍රශ්නය උග්‍ර වෙමින් තිබෙන බවත් ජයලාල් මහතා පවසයි. ලංකා විදුලිබල මණ්‌ඩලයේ වැටුප් විෂමතා ප්‍රශ්නය විසදන ලෙස දන්වමින් පසුගිය 05 වැනිදා විදුලි පණිවුඩ පහළොස්‌දහසක්‌ පමණ ජනාධිපතිවරයාට යෑවූ බවත් ඇතැම් අය වෘත්තීය සමිති ක්‍රියා මාර්ගවලට අවලාද නගමින් ප්‍රකෝපකාරී මත පළ කරමින් සිටින බවත් හෙතෙම සඳහන් කරයි. කෙසේ වෙතත් ලබන 18 වැනිදා රැස්‌වී වැඩවර්ජන ක්‍රියාමාර්ගයක්‌ පිළිබඳ තීරණය කරන බවත් 1996 සිටම විදුලිබල මණ්‌ඩලයේ වැටුප් විෂමතා ප්‍රශ්නය උග්‍ර වෙමින් තිබෙන බවත් ජයලාල් මහතා පවසයි.", "URL": "https://lankatruth.com/si/?p=2024", "Category": "පුවත්", "Parent URL": null}