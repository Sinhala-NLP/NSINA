{"Source": "Lankatruth", "Timestamp": "February 19, 2021", "Headline": "හෘද සැත්කමට ලක් කළ ශානි පසුවදාම යළි බන්ධනාගාර රෝහලට", "News Content": "කොළඹ ජාතික රෝහලේදී රෝහලේ දී හෘද සැත්කමකට ඊයේ (18) භාජනය කරන ලද හිටපු CID අධ්‍යක්ෂ ශානි අබේසේකර පැය 24ක් ගත වන්නට මත්තෙන් යළි බන්ධනාගාර රෝහලටම යවා තිබේ. සාමාන්‍යයෙන් මෙවැනි රෝගීන් හදිසි ප්‍රතිකාර පහසුකම් වැඩි ජාතික රෝහලේ දින කීපයක් තබා ගන්නා නමුත් ශානි අබේසේකර මහතාට ඒ අවස්ථාව ලබා දී නැත. පසුගිය නොවැම්බර් මාසයේ ඔහු කොවිඩ් ආසාදිතයෙකු බව තහවුරු වූ පසු ආණ්ඩුව සිදුකළේ මහර බන්ධනාගාරයේ සිට පොලොන්නරුව ගල්ලෑල්ල නිරෝධායන මධ්‍යස්ථානය දක්වා ඔහු යැවීමයි. ඔහු හෘද රෝගියකු බැවින් වෛද්‍ය උපදෙස් මත පසුව කොළඹ IDH රෝහල වෙත එවීමට සිදුවිය.", "URL": "https://lankatruth.com/si/?p=110933", "Category": "පුවත්", "Parent URL": null}