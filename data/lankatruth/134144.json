{"Source": "Lankatruth", "Timestamp": "May 11, 2022", "Headline": "වෙසක් සතිය තුළ රාජපක්ෂලාගේ මෙහෙයවීමෙන් ලේ හලයි", "News Content": "වෙසක් සතිය ආරම්භ වීමත් සමඟ මහින්ද රාජපක්ෂ ජොන්ස්ටන් ප්‍රනාන්දු ඇතුළු සංවිධානාත්මක පිරිස අරලියගම මන්දිරයේ සිට දියත් කළ ජනතාවගේ ලේ හැලීමේ ප්‍රහාර මේ වනවිට ජාතිවාදී අන්තයක් කරා ගෙන යමින් පවතින බවට තොරතුරු වාර්තා වේ.  ඊයේ (10) මීගමුවේ සහ තවත් ස්ථාන කිහිපයක මුස්ලිම් ජනතාවට එරෙහිව ප්‍රහාරයක් දියත් කිරීමට මෙම රාජපක්ෂ මැරයන් යොදවා තිබිණි. ඒත් ප්‍රදේශවාසීන්ගේ මැදිහත්වීම නිසා එම මැරයන්ගේ අරමුණු ව්‍යාර්ථ කර ඇත. මේ වනවිට සැඟවී සිටින නාමල් රාජපක්ෂ ඇතුළු පිරිස විවිධ පණිවිඩ නිකුත් කරමින් සහ ඔවුන්ගේ සමාජ වෙබ් ක්‍රියාකාරිකයින් ජාතිවාදය සහ ආගම්වාදය පතුරුවන ප්‍රවෘත්ති නිර්මාණය කරමින් සිටින බව තහවුරු වී තිබේ.  පසුගිය 09 වෙනි දින අරලියගහ මන්දිරයෙන් දියත් කළ ප්‍රහාරයට පෙර මහින්ද රාජපක්ෂ සහ පවුලේ පිරිස වෙසක් සතියට ආශිර්වාද ලබාගැනීම සඳහා අනුරාධපුරයේ අටමස්ථාන වන්දනාවකට ගොස් තිබිණි.", "URL": "https://lankatruth.com/si/?p=134144", "Category": "පුවත්", "Parent URL": null}