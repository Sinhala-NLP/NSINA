{"Source": "Lankatruth", "Timestamp": "February 1, 2019", "Headline": "දිවයින පුරා ඖෂධවේදීහු ලෙඩ නිවාඩු දමති", "News Content": "සේවා අවශ්‍යතාවයක් නොමැතිව සිදුකරගෙන ඇති අත්තනෝමතික බදවාගැනීම් සම්බන්ධව විරෝධතාවය පල කිරීමට රජයේ ඖෂධවේදීහු අද(01) ලෙඩ නිවාඩු දමා තිබේ. රජයේ ඖෂධවේදීන්ගේ සංගමයේ සභාපති ප්‍රියංකර පෙරේරා මහතා පවසි සිටියේ මෙම ගැටළුව සම්බන්ධව පෙර දැනුම්දීම් සිදුකර තිබුණ ද සෞඛ්‍ය අමාත්‍යාංශය පාර්ශ්වයෙන් නිසි ක්‍රියාමාර්ග නොගත් බවයි. කෙසේ වෙතත් අද පස්වරුවේ සෞඛ්‍ය අමාත්‍යාංශයේ අතිරේක ලේකම්වරයා සමඟ සාකච්ඡාවකට පැමිණෙන්නැයි වාචික ආරාධනාවක් ලැබී ඇති බවත් ඉන් යහපත් ප්‍රතිචාරයක් බලාපොරොත්තු වන බවත් ඒ මහතා පැවසීය. මෙම වෘත්තීය ක්‍රියාමාර්ගය ළමා රෝග, පිළිකා, වකුගඩු රෝග සහ හදිසි අනතුරු වැනි අත්‍යාවශ්‍ය කටයුතු රෝගීන්ට අපහසුතාවයක් සිදු නොවන පරිදි පවත්වාගෙන යන්නක් බවද ප්‍රියංකර පෙරේරා මහතා පැවසීය.", "URL": "https://lankatruth.com/si/?p=67337", "Category": "පුවත්", "Parent URL": null}