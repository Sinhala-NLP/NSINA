{"Source": "Lankatruth", "Timestamp": "July 17, 2022", "Headline": "මැයි 09 ප්‍රහාරයේ වගඋත්තරකාර දේශබන්දු රනිල් ලඟ", "News Content": "සාමකාමී ගෝල්ෆේස් අරගලයට මැයි 09 වෙනි දින රාජපක්ෂ මැරයන් විසින් එල්ල කරන ලද ම්ලේච්ඡ ප්‍රහාරකයන් සමඟ එක්ව කටයුතු කළ ජේෂ්ඨ නියෝජ්‍ය පොලිස්පති දේශබන්දු තෙන්නකෝන් මේ වනවිට රනිල් වික්‍රමසිංහගේ සමීපතම පොලිස් නිලධාරියෙකු බවට පත්ව සිටී. මෙම මස 13 වෙනි දින පාර්ලිමේන්තුව අසල පැවති සාමකාමී උද්ඝෝෂණයට කඩා වැදුණු පිරිසක් හමුදා නිලධාරීන්ට පහරදී T56 ගිනි අවි දෙකක් උදුරා ගත්තේ යැයි කියන පරීක්ෂණ පැවැත්වීම සඳහා ද දේශබන්දු තෙන්නකෝන්ට බාරදී තිබේ. ඔහු යටතේ පවතින කොළඹ අපරාධ කොට්ඨාසයට මෙම විමර්ශන බාරදී ඇති අතර පාස්කු ප්‍රහාරය වළක්වා නොගැනීම සම්බන්ධයෙන් චෝදනා එල්ලවී තිබෙන මුල් පෙලේ පොලිස් නිලධාරීන් අතර දේශබන්දු තෙන්නකෝන් ද සිටී.  මේ වනවිට බැසිල් රාජපක්ෂගේ සියලු කටයුතු මෙහෙයවීම පවරා සිටින වජිර අබේවර්ධන සහ දේශබන්දු තෙන්නකෝන් අතර ද ඉතා සමීප සම්බන්ධතාවයක් පවතී.", "URL": "https://lankatruth.com/si/?p=137028", "Category": "පුවත්", "Parent URL": null}