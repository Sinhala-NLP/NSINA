{"Source": "Lankatruth", "Timestamp": "April 24, 2018", "Headline": "පාර්ලිමේන්තු නව සැසිය සඳහා වේලාව ගැසට් කෙරේ", "News Content": "පාර්ලිමේන්තු සැසි වාරය අවසන් කිරීමෙන් පසු නැවත රැස්වන දිනය සහ වේලාව සඳහන් නව ගැසට් පත්‍රයට ජනාධිපති මෛත්‍රිපාල සිරිසේන මහතා ඊයේ (23) දින අත්සන් තබන ලදී. ඒ අනුව නව සැසිවාරය මැයි මස අට වැනි දා පස්වරු 2.15ට ආරම්භ විය යුතු බව ගැසට්ටුවෙන් නියම කරනු ලැබ තිබේ. පාර්ලිමේන්තු සැසි වාරය අවසන් කරන ගැසට් පත්‍රය මීට පෙර නිකුත් වූ අතර එහි නව සැසි වාරය ආරම්භ කරන දිනය සඳහන් වුවද වේලාව සඳහන්ව තිබුනේ නැත.", "URL": "https://lankatruth.com/si/?p=50948", "Category": "පුවත්", "Parent URL": null}