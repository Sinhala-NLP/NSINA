{"Source": "Lankatruth", "Timestamp": "August 31, 2021", "Headline": "ජී. එල්. පීරිස් සීඅයිඩී වැඩට බහී", "News Content": "විදේශ ඇමති ජී. එල්. පීරිස් ඔහුගේ අමාත්‍යංශය විෂය සීමාවෙන් බාහිරව විවිධ ප්‍රකාශ සිදුකරන අතර පාස්කු ප්‍රහාරය සම්බන්ධයෙන් ද අලුත් අදහසක් ඉදිරිපත් කර තිබේ.  ඊයේ (30) ශ්‍රී ලංකා පොදුජන පෙරමුණේ මාධ්‍ය හමුවකට එක්වෙමින් මේ පිළිබඳව කරුණු දක්වා ඇත. “පාස්කු දින ත්‍රස්ත ප්‍රහාරය සම්බන්ධයෙන් නිර්මල චේතනාවෙන් යුතුව කතෝලික පල්ලිය ගත් ක්‍රියාමාර්ග යම් යම් පිරිස් සම්පූර්ණයෙන් වෙනස් අරමුණු සඳහා භාවිතා කිරීමේ දැඩි උත්සාහයක් දරණ බවට පැහැදිලි සාක්ෂි ලැබී ඇති” බවට ප්‍රකාශ කර ඇත. කතෝලික පූජකතුමන්ලා සහ එම ජනතාව සෑම මසකම 21 වෙනි දින කළු විරෝධතාවක් ප්‍රකාශ කිරීමෙන් පසුව ආණ්ඩුව මෙවැනි විවිධ අර්ථකතන ලබාදීමට පටන් ගෙන ඇත.", "URL": "https://lankatruth.com/si/?p=122303", "Category": "පුවත්", "Parent URL": null}