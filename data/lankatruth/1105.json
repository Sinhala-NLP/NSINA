{"Source": "Lankatruth", "Timestamp": "January 26, 2012", "Headline": "පොලිස් බලතල ගන්න පිල්ලෙයාන්ගේ උපරිම සහය", "News Content": "ජාතික ප්‍රශ්නයට විසඳුමක් වශයෙන් 13 වැනි ව්‍යවස්ථාවෙන් සදහන් පොලිස් හා ඉඩම් බලතල ලබාගැනීමේ හා එම ව්‍යවස්ථාවට පූර්ණ සහයෝගය ලබාදෙන බව නැගෙනහිර පළාතේ ප්‍රධාන ඇමැති T.M.V.P. පක්ෂයේ නායක සිවනේෂ තුරෙයි චන්ද්‍රකාන්ත් මහතා දෙමළ ජාතික සන්ධානයට ලිඛිතව දැනුම් දී තිබේ.  ප්‍රධාන ඇමැති වරයාගේ අත්සනින් යුතුව දෙමළ ජාතික සන්ධානයේ නායක ආර්.සම්බන්ධන් මහතා වෙත ලිපියක් එවමින් ඉහත කී ප්‍රශ්ණ ගැන සාකච්ඡා කිරීමට සූදානම් බව දැනුම් දී ඇතැයි දෙමළ ජාතික සංධාන මන්ත්‍රී සුරේෂ් ප්‍රේමචන්ද්‍රන් මහතා පැවසයි. T.M.V.P. පක්ෂයේ නායක සිවනේෂන් තුරෙයි චන්ද්‍රකාන්තන් හෙවත් පිල්ලයාන් එක්සත් ජනතා නිදහස් සන්ධානයට බලය හිමි නැගෙනහිර පළාත් සභාවේ මහ ඇමතිවරයා වන අතර ඔහු L.T.T.E. සංවිධානයේ ළමාසොල්දාදුවන් භාරව සිටි නායකයා වූ අතර පසුව කරුණා අම්මාන් හෙවත් ශ්‍රී ලංකා නිදහස් පක්ෂයේ නියෝජ්‍ය සභාපති අමාත්‍ය විනයාගමූර්ති මුරලිදරන් සමග L.T.T.E.යෙන් වෙන්ව ගිය අතර මේ වන විට ඔවුන් දෙදෙනාද විරසකිවී ඇත.", "URL": "https://lankatruth.com/si/?p=1105", "Category": "පුවත්", "Parent URL": null}