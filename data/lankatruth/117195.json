{"Source": "Lankatruth", "Timestamp": "May 28, 2021", "Headline": "අද ආසාදිත මරණ 27ක්… 07ක්ම නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව අද (27) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 27ක් සිදුව තිබේ. එම මරණ 27න් 07ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ ගුරුතලාව, බඩල්කුඹුර, මහනුවර, අගලවත්ත, වෙන්නප්පුව, පොළොන්නරුව, වැලිපැන්න, මාතලේ, අලුත්ගම, මග්ගොන, දර්ගා නගරය, මොරපිටය, දකුණු කළුතර, ගල්පාත, බේරුවල, ගාල්ල, වත්තේගෙදර, බූස්ස, මීල්ලෑව, නෑබොඩ, බුලත්සිංහල, කඩවත, වත්තල, වැල්ලම්පිටිය, කොළඹ 15 යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,325 දක්වා ඉහළ ගොස් ඇත.", "URL": "https://lankatruth.com/si/?p=117195", "Category": "කොවිඩ් -19 (කොරෝනා ) පුවත්", "Parent URL": null}