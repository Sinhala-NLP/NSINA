{"Source": "Lankatruth", "Timestamp": "June 4, 2019", "Headline": "අමිත් වීරසිංහට ඇප", "News Content": "ජනතාව අතර අසමගිය වර්ධනය වන ආකාරයේ ප්‍රකාශ සිදුකළ බවට අත්අඩංගුවට ගත් මහසොහොන් බලකායේ ප්‍රධානී අමිත් වීරසිංහ රුපියල් ලක්ෂ 10 බැගින් වූ ශරීර ඇප 2ක් මත මුදා හැරීමට කොළඹ අතිරේක මහේස්ත්‍රාත් ශලනි පෙරෙරා මහත්මිය අද(04) නියෝග කළාය. මහජන කැළඹීම් ඇතිවන ප්‍රකාශ කිරීම හා රැස්වීම් පැවැත්වීම තහනම් කරමින් ඔහුට ඇප කොන්දේසියක් ද නිකුත් කෙරිණි.", "URL": "https://lankatruth.com/si/?p=75068", "Category": "පුවත්", "Parent URL": null}