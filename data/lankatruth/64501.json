{"Source": "Lankatruth", "Timestamp": "November 30, 2018", "Headline": "සමස්ත ලංකා වරාය පොදු සේවක සංගමයේ 20 වන සමුළුව උත්කර්ෂවත්ව පැවැත්වේ", "News Content": "“අයිතීන් දිනාගැනීමට වරාය සේවකයින් පෙළගස්වමු” යන මැයෙන් සමස්ථ ලංකා වරාය පොදු සේවක වෘත්තීය සමිතියේ 20 වන නියෝජිත සමුළුව අද(30) කොළඹ වරාය පරිශ්‍රයේදී පැවැත්විණි. මෙම අවස්ථාව සඳහා ජාතික වෘත්තීය සමිති මධ්‍යස්ථානයේ සභාපති ලාල් කාන්ත මහතා සහ සමස්ථ ලංකා වරාය පොදු සේවක සංගමයේ සභාපති සුනිල් හඳුන්නේත්ති මහතා සහභාගී විය. එසේම සමස්ථ ලංකා වරාය පොදු සේවක වෘත්තීය සමිතියේ ලේකම් චන්ද්‍රසිරි මහගමගේ මහතා ඇතුලු වෘත්ත්තීය සමිති ගණනාවක නියෝජිතයින් සහභාගීවී සිටියහ. මේ මොහොතේ වෘත්තීය සමිති ව්‍යාපාරය නරඹන්නන් නොවිය යුතු බවත් වැඩකරන ජනතාවගේ ඉල්ලීම්, සටන්පාඨ ඉදිරියේ ආණඩු දණ ගැස්සවිය යුතු බවත් සමස්ථ ලංකා වරාය පොදු සේවක සංගමයේ සභාපති සුනිල් හඳුන්නෙත්ති මහතා සමුළුව අමතාපවසා සිටියේය.", "URL": "https://lankatruth.com/si/?p=64501", "Category": "පුවත්", "Parent URL": null}