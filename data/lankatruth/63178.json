{"Source": "Lankatruth", "Timestamp": "November 13, 2018", "Headline": "පාර්ලිමේන්තුව විසිරුවා හැරීම ව්‍යවස්ථාට අනුකූලයි – නීතිපති", "News Content": "ජනාධිපතිවරයා පාර්ලිමේන්තුව විසුරුවා හැරීම ව්‍යවස්ථාවට අනුකූලව සිදු කර ඇති බව නීතිපතිවරයා අද (13) ශ්‍රේෂ්ඨාධිකරණයට දන්වා ඇත. ව්‍යවස්ථා විරෝධී ලෙස පාර්ලිමේන්තුව විසුරුවා හරිමින් ජනාධිපතිවරයා විසින් නිකුත් කර ඇති ගැසට් නිවේදනය අවලංගු කරන ලෙසත් එම තීන්දුව ලබා දෙන තෙක් මැතිවරණය පැවැත්වීම අත්හිටුවන ලෙසත් ඉල්ලා පාර්ශව ගණනාවක් විසින් ඊයේ (12) ශ්‍රේෂ්ඨාධිකරණයට ඉදිරිපත් කර ඇති පෙත්සම් පිළිබඳ වැඩිදුර විභාගය ආරම්භයේදී නීතිපතිවරයා සිය දේශනය පවත්වමින් මේ බව දන්වා ඇත. එහිදී නීතිපති ජයන්ත ජයසූරිය මහතාගේ කරුණු දැක්වීම අතරතුර කරුණු දරක්වූ එම්. ඒ සුමන්තිරන් මහතා පෙන්වා දී ඇත්තේ නීතිපතිවරයා ජනාධිපතිවයාගේ උපදෙස් මත ජනාධිපතිවරයා වෙනුවෙන් කරුණු ඉදිරිපත් කිරීමක් සිදු කරන බැවින් නීතිපතිවරයා සිය රාජකාරියට අනුව ව්‍යවස්ථාව අනුව කරුණු දැක්වීමක් සිදු කළ යුතු බවයි. එහිදී නීතිපතිවරයා සඳහන් කර ඇත්තේ තමන් ජනාධිපතිවරයාගේ උපදෙස් මත ජනාධිපතිවරයා වෙනුවෙන් පෙනීසිටින නමුත් ව්‍යවස්ථාවට අනුව කරුණු දැක්වීමක් සිදු කරන බවය.", "URL": "https://lankatruth.com/si/?p=63178", "Category": "පුවත්", "Parent URL": null}