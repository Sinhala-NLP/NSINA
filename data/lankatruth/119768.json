{"Source": "Lankatruth", "Timestamp": "July 17, 2021", "Headline": "ආර්ථික දත්ත සැඟවීමේ වෑයමක් !", "News Content": "රටේ ආර්ථිකය පිළිබඳව දත්ත සපයන ජන හා සංඛ්‍යාලේඛන දෙපාර්තමේන්තුවේ කාර්තුමය වාර්තාව නිකුත්කිරීම මේ වනවිටත් මාසයකට වැඩි කාලයකින් ප්‍රමාද කර ඇත. මෙම වර්ශයේ පළමු කාර්තුව සම්බන්ධයෙන් දල දේශීය නිෂ්පාදිතයේ දත්ත මූලික වූ තවත් ආර්ථික තොරතුරු ඉදිරිපත් කිරීමට නියමිත අවසන් දිනය වශයෙන් පිළිගෙන තිබෙන්නේ ජුනි 15 වනදාය. එහෙත් මේ වනවිටත් එම තොරතුරු නිකුත් කිරීමට ආණ්ඩුව කිසිදු සූදානමක් නැති බව අනාවරණය වේ. පසුගිය 2020 වර්ෂයේ මුල් කාර්තුවේ, එනම් කොරෝනා වුවදුර මෙරටට පැමිණීමට පෙර පවා ආර්ථික වර්ධන වේගය සෘණ 1.6ක් වී තිබිණි. එවැනි තත්වයක් පසුගිය වසරේ පැවතීම තුළ මෙම වසරේ ආර්ථික වර්ධනය පිළිබඳව බලවත් අනතුරක් නිර්මාණය වී ඇත. මෙම තත්වය තුළ ආණ්ඩුව හිතාමතාම ආර්ථික දත්ත නිකුත්කිරීම ප්‍රමාද කරමින් සිටින බවට චෝදනා එල්ල වී තිබේ.", "URL": "https://lankatruth.com/si/?p=119768", "Category": "ආර්ථික පුවත්", "Parent URL": null}