{"Source": "Lankatruth", "Timestamp": "April 25, 2022", "Headline": "සිලෙන්ස්කි, පුටින්ට සාම සාකච්ඡාවලට අතවනයි", "News Content": "රුසියානු ජනපති ව්ලැද්මීර් පුටින්ට සාම සාකච්ඡාවක් සඳහා පැමිණෙන්නැයි යුකේන ජනපති වොලොදිමීර් සිලේන්ස්කි ඉල්ලීමක් කර තිබේ. යුක්‍රේන ජනාධිපතිවරයා පැවසුවේ, යුද්දය ආරම්භ කළ ඕනෑම අයෙකුට එය අවසන් කිරීමටද හැකිවෙතැයි තමන් සිතන බවය. එරට අගනුවර පැවති මාධ්‍ය හමුවකට එක්වෙමින් ඔහු මේ අදහස් පල කළේය. රුසියාව හා යුක්‍රේනය අතර සාම ගිවිසුමකට එළැඹෙන්නේ නම් පුටින් හමුවීමට තමන් බිය නොවන බවද යුක්‍රේන ජනාධිපතිවරයා සඳහන් කළේය. මේ අතර අමෙරිකානු ආරක්ෂක ලේකම් ලොයිඩ් ඔස්ටින් යුක්‍රේන අගනුවර සංචාරයක නිරත වීමට නියමිතය. ඉකුත් පෙබරවාරි 24 වැනිදා රුසියානු ආක්‍රමණය ආරම්භ වූ පසුව අමෙරිකානු නියෝජිතයෙකු යුක්‍රේනයේ සංචාරයක නිරත වනුයේ පළමු වරට බව විදෙස් වාර්තා සඳහන් කළේ ය.", "URL": "https://lankatruth.com/si/?p=132853", "Category": "පුවත්", "Parent URL": null}