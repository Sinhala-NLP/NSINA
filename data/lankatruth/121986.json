{"Source": "Lankatruth", "Timestamp": "August 25, 2021", "Headline": "ඉරාජ් පන්නා දමයි", "News Content": "තරුණ සේවා සභාවේ අධ්‍යක්ෂක මණ්ඩලයට පත්කර සිටි ඉරාජ් වීරරත්න නැමැත්තාට වහාම ඉල්ලා අස්වන ලෙස ආණ්ඩුවෙන් කරන ලද නියෝගයකට අනුව ඉල්ලා අස්වීමේ ලිපිය බාර දී ඇත.  අද (25) එම ලිපිය තරුණ සහ ක්‍රීඩා ඇමති නාමල් රාජපක්ෂ වෙත යවා තිබේ. ශ්‍රී ලංකා පොදු ජන පෙරමුණට සම්බන්ධ සමාජ මාධ්‍ය මෙහෙයුමේ ප්‍රබලයෙකු ලෙස කටයුතු කරන මොහු ආණ්ඩුව පවා දැඩි ජනතා අප්‍රසාදයකට ලක් කරන ප්‍රබන්ධ කිහිපයක් නිර්මාණය කරමින් සමාජ ජාලා මත පළ කළ බවට චෝදනා එල්ල වී තිබිණි.", "URL": "https://lankatruth.com/si/?p=121986", "Category": "පුවත්", "Parent URL": null}