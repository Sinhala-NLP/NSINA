{"Source": "Lankatruth", "Timestamp": "June 11, 2021", "Headline": "කිංස්ලිලා ආයෙත් ඇණගනී – එන්නත් ඉල්ලූ පුවත ගැන ජපානය ගොලුවෙයි", "News Content": "ජනාධිපති ගෝටාබය රාජපක්ෂ විසින් ජපානයෙන් ඉල්ලුම් කල ඇස්ට්‍රාසොනිකා එන්නත් ලක්ෂ 6 ක ප්‍රමාණය ලබාදිම සම්බන්ධයෙන් ජපානය සලකා බලමින් සිටින බවට ජනාධිපති මාධ්‍ය ඒකකය විසින් නිකුත් කල නිවේදනය සම්බන්ධයෙන් තහවුරු කිරීමක් කල නොහැකි බව ජපානය පවසයි.ඩේලි මිරර් පුවත්පත විසින් ශ්‍රී ලංකාවේ ජපන් තානාපති කාර්යාලයෙන් මේ පිලිබඳව සිදු කල විමසීමේදි ශ්‍රී ලංකාවේ ජනාධිපති මාධ්‍ය ඒකකය විසින් නිකුත් කල නිවේදනය සම්බන්ධයෙන් කිසිදු අදහසක් පලකිරීමෙන් වැලකි සිටින බව ශ්‍රී ලංකාවේ ජපන් තානාපති කාර්යාලය ප්‍රකාශ කර ඇත.මීට පෙරද මේ ආකාරයටම චීනයේ නිෂ්පාදනය කල සිනෝෆාම් එන්නතට ලෝක සෞඛ්‍ය සංවිධානයේ අනුමැතිය ලබා ගත්තේ ජනාධිපති ගෝටාබය රාජපක්ෂගේ මැදිහත්විම හේතුවෙන් යැයි ජනාධිපති මාධ්‍ය අංශය විසින් නිවේදනය කිරීමෙන් පසු ලෝක සෞඛ්‍ය සංවිධානය විසින් නිවේදනයක් නිකුත් කරමින් එය ඉතාමත් සාවද්‍ය තොරතුරක් බවට අවඥාවෙන් යුක්තව බැහැර කරන ලදි.ජනාධිපති මාධ්‍ය ඒකකයේ ප්‍රධානීන් ලෙස කටයුතු කරන්නේ මෑතකදී එහි සේවයට එක්වූ කිංග්ස්ලි රත්නායක සහ සුදේව හෙට්ටිආරච්චි වේ.", "URL": "https://lankatruth.com/si/?p=117967", "Category": "පුවත්", "Parent URL": null}