{"Source": "Lankatruth", "Timestamp": "March 19, 2019", "Headline": "කාන්තාවකට නොමනා හැසිරීම් ඉදිරිපත් කළ ත්‍රී රෝද රථ රියදුරු අධිකරණයට", "News Content": "බම්බලපිටිය ආලෝක සංඥා පුවරුවක් අසලදී, ත්‍රී රෝද රථ රියදුරෙකු විසින් කාන්තාවකට අසභ්‍ය ආකාරයේ අංග චලන සිදුකරන අයුරු දැක්වෙන වීඩියෝවක් පසුගිය දිනවල සමාජ මාධ්‍ය ජාලා ඔස්සේ සංසරණය වූ අතර අද(19) එම සිද්ධියට අදාල සැකකාර ත්‍රී රෝද රථ රියදුරා බම්බලපිටිය පොලීසිය මගින් අත්අඩංගුවට ගෙන අධිකරණයට ඉදිරිපත් කළේය. එම අවස්ථාවට මුහුණ පෑ කාන්තාව විසින් එම දසුන් සිය ජංගම දුරකථනයෙන් වීඩියෝ ගතකර සමාජ මාධ්‍යට එක්කර තිබූ අතර එය දැඩි කතාබහකට ද ලක්විය. මේ හේතුවෙන් බම්බලපිටිය පොලීසිය විමර්ශන සිදුකළ අතර අදාල සැකකරු අත්අඩංගුවට ගෙන අද අධිකරණයට ඉදිරිපත් කළේය.", "URL": "https://lankatruth.com/si/?p=70663", "Category": "පුවත්", "Parent URL": null}