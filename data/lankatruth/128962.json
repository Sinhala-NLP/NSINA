{"Source": "Lankatruth", "Timestamp": "February 18, 2022", "Headline": "පාස්කු ප්‍රහාරය සම්බන්ධයෙන් හිටපු පොලිස්පති – ආරක්ෂක ලේකම් නිදොස් කොට නිදහස්", "News Content": "(UPDATE) පාස්කු ප්‍රහාරය වළක්වා ගැනීමට ක්‍රියා නොකිරීම සම්බන්ධයෙන් අත්තඩංගුවට ගෙන ප්‍රශ්න කිරීමෙන් අනතුරුව අධිකරණයට ඉදිරිපත් කර සිටි ආරක්ෂක අමාත්‍යංශයේ හිටපු ලේකම් හේමසිරි ප්‍රනාන්දු සහ හිටපු පොලිස්පති පූජිත ජයසුන්දර නිදොස් කොට නිදහස් කර ඇත.  කොළඹ ත්‍රිපුද්ගල මහාධිකරණය ඉදිරියේ මෙම නඩු විභාගය පැවති අතර අද (18) නඩු තීන්ඩුව ප්‍රකාශයට පත් කරමින් ඔවුන් නිදොස් කොට නිදහස් කරනු ලැබීය. ආරක්ෂක අමාත්‍යංශයේ හිටපු ලේකම්වරයා සහ එවකට සිටි පොලිස්පති පූජිත ජයසුන්දර ද අත්තඩංගුවට ගෙන නඩු පවරා තිබිණි.  පාස්කු ප්‍රහාරය සම්බන්ධයෙන් මේ වෙනතුරුත් වින්දිතයන්ට යුක්තිය ඉටුවන ක්‍රියාමාර්ගවලට වර්තමාන ආණ්ඩුව යොමු වී නැති බවට ආණ්ඩුවට බරපතළ චෝදනාවක් එල්ල වී තිබේ. පැවති ආණ්ඩුව සමය් සිදුකළ පරීක්ෂණ අනුව හිටපු පොලිස්පතිවරයා සහ ආරක්ෂක අමාත්‍යංශයේ හිටපු ලේකම්වරයා අධිකරණයට ඉදිරිපත් කර තිබිණි.", "URL": "https://lankatruth.com/si/?p=128962", "Category": "පුවත්", "Parent URL": null}