{"Source": "Lankatruth", "Timestamp": "July 17, 2017", "Headline": "ඉන්දීයාව දුම්රිය ධාවනයට සූර්ය බලය යොදා ගැනීමට සැරසේ!", "News Content": "සූර්ය බලයෙන් ක්‍රියාත්මක වන සිය ප්‍රථම දුම්රිය ධාවනයට අදාළ කටයුතු සඳහා ඉන්දියාව සූදානම් වන බව වාර්තා වේ. දිල්ලි අගනුවර සිට හර්යානා ප්‍රාන්තයේ ෆාරුක් නගර අතර මෙම දුම්රිය ධාවනය කරවීමට සැලසුම් කර ඇති අතර දුම්රියේ වහල මත සූර්ය කෝෂ පද්ධතියක් ස්ථාපනය කර ඉන් නිපදවෙන බලය යොදා ගැනීමට සැළසුම් කර ඇති බව පැවසේ. බලශක්ති අර්බුදයක් මෙන්ම ප්‍රවාහන අර්බුදයකට මුහුණ දීසිටින ඉන්දියාව තුළමෙම ක්‍රමය ක්‍රියාත්මක කිරීම තුළින් එක් දුම්රියකින් ඉන්දීය රුපියල් ලක්ෂ12ක මුදලක් ඉතිරි කර ගැනීමට හැකිවන ඇතැයි ඉන්දීය දුම්රිය කටයුතු පිළිබඳ අමාත්‍යංශය පවසයි. ව්‍යාපෘතියේ ආරම්භයක් ලෙස පළමුව දුම්රිය හයක් සඳහා මෙලෙස සූර්ය කෝෂපද්ධතියක් සවි කිරීමට සැලසුම් කර ඇති අතර එහි සාර්ථකත්වය මත අනෙකුත් දුම්රිය වෙතද මෙම පද්ධති සවි කිරීමට නියමිතය.", "URL": "https://lankatruth.com/si/?p=37646", "Category": "විදෙස් පුවත්", "Parent URL": null}