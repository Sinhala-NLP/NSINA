{"Source": "Lankatruth", "Timestamp": "August 11, 2019", "Headline": "තවත් උසස් පොලිස් නිලධාරීන් පිරිසකට ස්ථාන මාරු", "News Content": "සහකාර පොලිස් අධිකාරීවරුන් හත් දෙනෙකු ඇතුළු උසස් පොලිස් නිලධාරීන් දස දෙනෙකුට ස්ථානමාරුවීම් ලබාදී ඇතැයි පොලිස් මාධ්‍ය ප්‍රකාශක කාර්යාලය සඳහන් කරයි. ඒ අනුව කොළඹ වංචා විමර්ශන කාර්යාංශයේ සහකාර පොලිස් අධිකාරීවරයා නුගේගොඩ පොලිස් කොට්ඨාශය වෙතත්, කුරුණෑගල කොට්ඨාශයේ සහකාර පොලිස් අධිකාරීවරයා නුවරඑළිය කොට්ඨාශය වෙතත්, අධිකරණ ආරක්ෂක කොට්ඨාශයේ අධ්‍යක්ෂක ලෙස කටයුතු කළ පොලිස්අධිකාරීවරයා පොලිස් මූලස්ථානය වෙතත් මාරුකර යවා ඇත. එසේම අංකුඹුර පොලීසියේ ස්ථානාධිපතිවරයා ලෙස කටයුතු කළ පොලිස් පරීක්ෂකවරයා සාමාන්‍ය රාජකාරි සඳහා කෑගල්ල කොට්ඨාශය වෙත මාරුකර යවා තිබේ. ඉහත ස්ථාන මාරුකිරීම් ජාතික පොලිස් කොමිසමේ අනුමැතියට යටත්ව සිදුකර ඇත.", "URL": "https://lankatruth.com/si/?p=78947", "Category": "පුවත්", "Parent URL": null}