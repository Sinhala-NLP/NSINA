{"Source": "Lankatruth", "Timestamp": "August 6, 2018", "Headline": "ඉන්දුනීසියාවේ භූ කම්පන පෙළක්", "News Content": "ඉන්දුනීසියාවේ අතුරු වෙරළ තීරයේ අතිශය සංචාරක ආකර්ශනයක් දිනාගත් ලොම්බොක් දූපතට බලපෑ රික්ටර් මාපාංක 7.0ක පමණ වූ භූමි කම්පාවක් හේතුවෙන් සුනාමි අනතුරු ඇඟවීමක් නිකුත් කිරීමට එරට බලධාරීන් පියවර ගෙන තිබේ. මෙම භූමි කම්පනය ඇතිවූ ස්ථානයේ ගැඹුර කිලෝමීටර් 15ක් පමණ වන බව සොයාගෙන ඇති අතර ඉන් මේවන විට මියගිය පුද්ගලයින් ගණන 91ක් දක්වා ඉහළ ගොස් ඇතැයි වාර්තා වේ. ඊයේ සිදුවූ භූ කම්පනයේ පසු කම්පන 130ක් පමණ සිදුව ඇත. පසුගිය සතියේ ද ලොම්බොක් දිවයිනේ රික්ටර් පරිමාණයේ 6.4ක භූමි කම්පනයක් සිදුව ඇති අතර ඉන් පුද්ගලයින් 16 දෙනෙකු මරණයට පත්විය. කෙසේ වෙතත් භූමි කම්පාව හේතුවෙන් ශ්‍රී ලංකාවට කිසිඳු බලපෑමක් ඇති නොවන බව ආපදා කළමණාකරණ දෙපාර්තමේන්තුව නිවේදනය කරයි.", "URL": "https://lankatruth.com/si/?p=57245", "Category": "විදෙස් පුවත්", "Parent URL": null}