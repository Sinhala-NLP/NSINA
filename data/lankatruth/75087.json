{"Source": "Lankatruth", "Timestamp": "June 4, 2019", "Headline": "ජොන්ස්ටන්ගේ මූලික විරෝධතා ප්‍රතික්ෂේපයි – නඩු විභාගය අගෝස්තු 09 සිට", "News Content": "පසුගිය රාජපක්ෂ පාලන සමයේ 2010 – 2014 කාලය තුළ සතොස ආයතනයේ සේවකයින් 153 දෙනෙකු ඔවුන්ගේ නීත්‍යානුකූල රාජකාරිවලින් ඉවත්කර දේශපාලන කටයුතු වෙනුවෙන් යෙදවීම සම්බන්ධයෙන්හිටපු වෙළඳ අමාත්‍ය ජොන්ස්ටන් ප්‍රනාන්දු මහතා ඇතුළු විත්තිකරුවන් තිදෙනෙකුට එරෙහිව ගොනුකර ඇති නඩුවට ජොන්ස්ටන් ප්‍රනාන්දු මහතාගේ ප්‍රාර්ශවයෙන්ඉදිරිපත් කළ මූලික විරෝධතා කොළඹ මහේස්ත්‍රාත් ලංකා ජයරත්න මෙනවිය විසින් අද (04) ප්‍රතික්ෂේප කර තිබේ. නඩුව මීට පෙර විභාගයට ගත් අවස්ථාවේදී ජොන්ස්ටන් ප්‍රනාන්දු ඇතුළු විත්ති කරුවන් වෙනුවෙන් පෙනී සිටිනනීතිඥවරුන් මූලික විරෝධතා මතු කරමින් එම නඩුව විභාගයට නොගෙන ප්‍රතික්ෂේප කරන මෙන් අධිකරණයෙන් ඉල්ලීම් කර තිබුණි. එම මූලික විරෝධතා ප්‍රතික්ෂේප කළ අධිකරණය නඩුව විභාගයට ගන්නා බවට තීන්දු කර ඇත. ඒ අනුව එම නඩුව ලබන අගෝස්තු මස 09 වැනිදා විභාගයට ගැනීමට නියමිතය. පසුගිය 2010 වසරේ සහ 2014 වසර දක්වා වූ කාල සීමාව තුළ සතොස ආයතනයේ රාජකාරි කළ සේවකයින් 153 දෙනෙකු ඔවුන්ගේ නීත්‍යානුකූල රාජකාරිවලින් ඉවත් කර දේශපාලන ක්‍රියාකාරකම්වල යෙදවීම තුළින් රජයට රුපියල් කෝටි හතරකට ආසන්න පාඩුවක් සිදුකිරීම සම්බන්ධයෙන්අල්ලස් කොමිසම විසින් හිටපු ඇමති ජොන්ස්ටන් ප්‍රනාන්දු ඇතුළු තුන් දෙනෙකුට එරෙහිව මෙම නඩුව ගොනුකර තිබේ.", "URL": "https://lankatruth.com/si/?p=75087", "Category": "පුවත්", "Parent URL": null}