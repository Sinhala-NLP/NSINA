{"Source": "Lankatruth", "Timestamp": "October 4, 2019", "Headline": "සියලු දුම්රිය සේවකයන්ගේ නිවාඩු අවලංගු කරයි", "News Content": "දුම්රිය දෙපාර්තමේන්තුවේ සියලු සේවකයන්ගේ නිවාඩු අවලංගු කර ඇතැයි දුම්රිය සාමාන්‍යාධිකාරී ඩිලන්ත ප්‍රනාන්දු මහතා පවසා තිබේ. දුම්රිය සේවය අත්‍යාවශ්‍ය සේවයක් බවට පත් කරමින් අති විශේෂ ගැසට් නිවේදනයක් ඊයේ(03) මධ්‍යම රාත්‍රියේ නිකුත් කළ අතර ඒ යටතේ මෙම නිවාඩු අවලංගු කිරීම සිදුකර ඇත. ඒ අනුව සියලු සේවකයන්ට වහාම සේවයට වාර්තා කරන ලෙස දැනුම් දෙන බව ද ඒ මහතා සඳහන් කර ඇත. මීට ඉහත අවස්ථාවක දුම්රිය සාමාන්‍යාධිකාරීවරයා සඳහන් කර සිටියේ අසනීප නිවාඩු වාර්තා නොකර සේවයට පැමිණීම පැහැරහරින දුම්රිය සේවකයන් සිය සේවය හැරගියා සේ සලකන බව ය. වැටුප් විශමතා ගැටලු ඇතුළු ඉල්ලීම් කිහිපයක් මුල්කර ගනිමින් පසුගිය 25 වැනිදා දුම්රිය සේවකයින් අඛණ්ඩ වර්ජනයක් ආරම්භ කළ අතර අදට ඒ සඳහා දින 9ක් ගතව තිබේ.", "URL": "https://lankatruth.com/si/?p=82285", "Category": "පුවත්", "Parent URL": null}