{"Source": "Lankatruth", "Timestamp": "December 16, 2019", "Headline": "හිටපු ඇමති රාජිත සේනාරත්න සමඟ සුදු වෑන් රථ රියදුරන් ලෙස මාධ්‍ය හමු පැවැත්වූ දෙදෙනා රිමාන්ඩ්", "News Content": "අමාත්‍ය රාජිත සේනාරත්න මහතා සමඟ මාධ්‍ය හමුවක් පවත්වමින්, පුද්ගලයින් පැහැරගැනීමට යොදාගත් සුදු වෑන් රථ රියදුරෙකු ලෙස පෙනීසිටි පුද්ගලයා සහ එල්.ටී.ටී.ඊ. යට අයත්ව තිබූ රත්‍රන් තොගයක් ප්‍රවාහනයට සම්බන්ධ වූ බවට පෙනී සිටි පුද්ගලයා ලබන 27 වැනිදා තෙක් රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(16) නියෝග කළාය. මෙම පුද්ගලයින් දෙදෙනා පසුගිය 13 වැනිදා අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන සිටි අතර පැය 72ක රැඳවුම් නියෝග මත රඳවාගෙන ප්‍රශ්නකිරීම් සිදුකිරීමෙන් අනතුරුව අද අධිකරණයට ඉදිරිපත් කර තිබිණි. මෙලෙස බන්ධනාගාර ගතකරඇත්තේ අතුල සංජීව මදනායක සහ සරත් කුමාර යන අයයි.", "URL": "https://lankatruth.com/si/?p=87382", "Category": "පුවත්", "Parent URL": null}