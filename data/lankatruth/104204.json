{"Source": "Lankatruth", "Timestamp": "December 22, 2020", "Headline": "කොරෝනා වසංගතය අබිබවා ලොව දෙවැනි සාර්ථක රාජ්‍යය බවට වියට්නාමය පත්වේ!", "News Content": "චීනයට පසුව කොරනා වසංගතය පරදවා තම ආර්ථිකය නංවා ගත් දෙවන රාජ්‍යය වනුයේ වියට්නාමයයි. අපනයණයන් සීඝ්‍ර කරගනිමින් හා මුල්‍ය කේෂ්ත්‍රය සමබරව පවත්වා ගනිමින් 2020 අවසාන කාර්තුව වනවිට වියට්නාමය 2.4% ආර්ථික වර්ධන වේගයක් වාර්තා කිරීමට සමත් වී ඇත. එය ඔවුන් විසින් සංචාරක ව්‍යාපාරය හා ගුවන් ගමන් සේවා කඩාවැටීමෙන් පවා ලබා ගත් සාර්ථකම ජයග්‍රහණයක් වන අතර එම අගය තවමත් වසංගතය නිසා පිඩා විදින අනෙකුත් රටවලට සාපේක්‍ෂව දීර්ඝකාලීනව ඉදිරිපියවරක් වනු ඇති බව ලෝක ආර්ථික විශ්ලේෂකයන්ගේ මතයයි. වසංගතය නිසා වියට්නාමයේ මියගිය සංඛ්‍යාව 35ක් වන අතර 1500ක් දෙනෙකුට රෝගය වැලඳි තිබිණි. මාස තුනක කාලයක් පුරා රට පුරා ඉතාමත් ක්‍රමවත්ව,වේගවත්ව හා දැඩි කොන්දේසි යටතේ ජනතාවගේ ගමන් බිමන් නවත්වනු ලැබූ අතර එහි ප්‍රථිපලයක් ලෙස ජුනි මාසය අවසාන වනවිට තත්වය පාලනය කරගැනීමට වියට්නාම් සමාජවාදී රජය සමත්වී ඇත. වියට්නාමයේ ආර්ථිකයට වැඩි අදායමක් ලබා දෙනුයේ සහල්, මුහුදු ආහාර, කෝපි හා කෘෂි භෝග 40.3%(PIB), සේවා 51%(PIB), ඇඟුළුම් හා කාර්මික භාණ්ඩ33%(PIB) අපනයනයන් මත වන අතර ඇඟළුම් කර්මාන්තය හා සංචාරක කර්මාන්තය 80%කින් කඩා වැටුණු අතර සංචාරක කේෂ්ත්‍රයේ පමණක් රැකියා 8000ක් අහිමිවිය. එහෙත් ඇතිවූ තත්වය මත වියට්නාම් රජය තම අපනයන වෙනස් කරගනිමින් රටේ ආර්ථික ඉලක්කයන් සපුරා ගැනීමට සමත් වී ඇත. ඒ අනුව වියට්නාම් රජය තම අපනයනයන් වහා යම් විවිධත්වයකට පත් කරන ලදී. ලෝකයේ කොරෝනා වසංගතයත් සමග ගෘහස්ථව සිටිමින් සිදුකරන රැකියාවන් යුරෝපයේ, චීනයේ, ඇමරිකාවේ හා අනෙකුත් දියුණු රටවල ඉහල ගියේය. එම රටවලට අවශ්‍ය කුඩා විද්‍යුත් උපකරණ හා කාර්මික භාණ්ඩ තැබීම සඳහා ගෘහ භාණ්ඩ විශේෂයෙන් රූපවාහිනී හා පරිඝනක සඳහා පසුගිය කාලයේ ඉල්ලුම ඉහළයාමත් සමග වියෙට්නාම් රාජ්‍ය ආර්ථික කොමිසම(ACV ) රැස්වී එම ඉල්ලුම සැපරිම සඳහා අවශ්‍ය භාණ්ඩ අපනයනය කර ඩොලර් මිලියන 54.7ක විශාල මුදලක් උපයාගැනීමට සමත් වී ඇත. එසේම ඇමරිකාව හා චීනය අතර වෙළඳ යුද්ධය මත ගොඩනැගුනු නිදහස් වෙළඳ කලාප තුල ඇතිකරගන්නා ලද සම්මුතීන් මගින් ලබා දී ඇති අඩු රේගු ගාස්තු වල වාසියද තම අපනයයන් සඳහා උපයෝගී කරගෙන ඇත. ඒ අනුව 2020 අවසාන කාර්තුව වනවිට ඩොලර් බිලියන 203ක ලාභයක් ඉපයීමට වියට්නාම් අපනයනයන් සමත් වී ඇත. එහිදී උපයාගත් වෙළඳ ශේෂය ඩොලර් බිලියන 17ක් වේ. දළ ජාතික නිෂ්පාදනය ඩොලර් බිලියන 340.6ක් වේ. 2021 දී ආර්ථික වර්ධන වේගය 6.7ක් ලෙස අන්තර් ජාතික මුල්‍ය (IMF) අරමුදල තම වාර්ෂික වාර්තාවෙන්ද තහවුරු කර ඇත. ලෝක ආර්ථික විශාරදයින් විසින් චීනයට පසුව එහි අසල්වැසි “කුඩා මකරා” ලෙස හඳුන්වන වියට්නාමය අත්කරගත් මෙම ජයග්‍රහණයත් සමගින් ජපාන සමාගම් රාශියක් හා යෝධ ඇමරිකන් apple සමාගමද තම නිෂ්පදනයෙන් කොටසක් නිපදවීම සඳහා වියට්නාමය තම අනාගත ආයෝජනයන් සඳහා තෝරාගෙන ඇත. කොරෝනා වසංගතය මැඩලීම සඳහා එරට හමුදා වෛද්‍යය ඇකඩමිය හා රජයට අයත් nanogen පරීක්ෂණාගාරය විසින් ඒකාබද්ධව nanocovax නමින් වැක්සිනයක් නිපදවීමටත් සමත් වී ඇති අතර එය ලබාදීමද මෙම මස17වැනිදා සිට ආරම්හ කරනු ලැබීය. 2020 දී ආර්ථික අවපාතය අවම කරගත් ආසියන් (ASEAN) සංවිධානයේ රටවලට අයත් රටවල් වලින් එකම රට වියට්නාමය වන අතර තවදුරටත් ශක්තිමත්ව පවතින සමාජවාදී රාජ්‍ය ව්‍යුහයත්, සෞඛ්‍යය (7% PIB), නව තාක්ෂණය හා අධ්‍යාපන කේෂ්ත්‍ර (5.7%PIB ) සඳහා සිදුකරන වියදම් ඉහල අගයක් වීමත් මත වියට්නාමය මෙම ජයග්‍රහණය අත්පත් කරගෙන ඇති බව රහසක් නොවේ.", "URL": "https://lankatruth.com/si/?p=104204", "Category": "විදෙස් පුවත්", "Parent URL": null}