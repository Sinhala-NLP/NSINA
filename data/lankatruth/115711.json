{"Source": "Lankatruth", "Timestamp": "April 30, 2021", "Headline": "කොරෝනා සංඛ්‍යාවල බරපතළ සැඟවීමක්….", "News Content": "කොරෝනා ආසාදිතයන් සහ එම ආසාදිතයන් මිය යාම පිළිබඳව රජය ඉදිරිපත් කරන නිල සංඛ්‍යා ලේඛන වසන් කිරීම පිළිබඳව බරපතළ සැකයක් ඇතිවී තිබේ. විශේෂයෙන්ම එම වෛරසය ආසාදනයෙන් මිය යන සංඛ්‍යාව සම්බන්ධයෙන් මේ තත්වය වඩාත් බරපතළය. කොරෝනා වෛරසය ආසාදනය වී රෝහල්ගත කිරීමෙන් පසුව මියයන සංඛ්‍යාව පමණක් අදාළ සංඛ්‍යා ලේඛනවලට ඇතුළත් කෙරෙන බව හෙළිවේ. එහෙත් රෝහල්ගතව සිටියදී හෝ නිවාස තුළදී මිය යන පුද්ගලයන් පිළිබඳව PCR පරීක්ෂණ කිරීමෙන් පසුව කොරෝනා වෛරසය ආසාදනය වී තිබූ බව තහවුරු වන්නන් මෙම සංඛ්‍යා ලේඛනවලට ඇතුළත් නොවන බව තහවුරු වී තිබේ. එසේම PCR පරීක්ෂණ සිදුකර දින ගණනාවකට පසු අදාළ පරීක්ෂණ වාර්තා ලැබීමේදී වෛරසය ආසාදනය වී ඇතිබවට තහවුරු වන අය අදාළ නිල ලේඛනවලට ඇතුළත් කිරීමේදී බරපතළ පරස්පරතා තිබෙන බව තහවුරු වී තිබේ.", "URL": "https://lankatruth.com/si/?p=115711", "Category": "කොවිඩ් -19 (කොරෝනා ) පුවත්", "Parent URL": null}