{"Source": "Lankatruth", "Timestamp": "December 27, 2019", "Headline": "කසකස්තාන ගුවන් අනතුරින් 15 ක් මරුට", "News Content": "මගීන්100ක් රැගෙන කසකස්තානයේ අල්මති ගුවන් තොටුපොළෙන් ගමන් ආරම්භ කළ ගුවන් යානයක් අනතුරට පත්වීමෙන්15දෙනකු මියගොස්20කට ආසන්න පිරිසක් තුවාල ලබා තිබේ. ගමන් ආරම්භ කර මිනින්තු කිහිපයකින් රේඩාර් පථයෙන් අතුරුදන් වූ ගුවන් යානය ඉන් ටික වේලාවකට පසු ගොඩනැගිල්ලකට කඩා වැදිණි. අනතුරට පත්ව ඇත්තේ ‘ෆොකර් 100 බෙක් එයාර්’ වර්ගයට අයත් ගුවන් යානයකි. කසක්ස්තානයේ නූර්-සුල්තාන් අගනුවර බලා උදෑසන 7.05ට එම ගුවන් යානය අල්මති ගුවන් තොටුපොළෙන් ගමන් ආරම්භ කර තිබිණි. අනතුරට පත් වනවිට යානය තුළ මගීන් 95 දෙනෙකු සහ කාර්ය මණ්ඩලයේ නිලධාරීන් 5 දෙනෙකු සිටි බව ගුවන් තොටුපොළ අධිකාරිය නිවේදනයක් නිකුත් කරමින් සඳහන් කළේය. කොන්ක්‍රීට් බාධකයක වැදී ඇති ගුවන් යානය පසුව දෙමහල් ගොඩනැගිල්ලකට කඩා වැදී ඇත. මෙම අනතුරට හේතුව කුමක්දැයි අද (27) පස්වරුව වනතුරුත් අනාවරණය වී නොතිබිණි.", "URL": "https://lankatruth.com/si/?p=88051", "Category": "පුවත්", "Parent URL": null}