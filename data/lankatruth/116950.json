{"Source": "Lankatruth", "Timestamp": "May 24, 2021", "Headline": "සංචරණ සීමා ගැන කියන්න ආණ්ඩුවේ මාධ්‍ය ප්‍රකාශවරු හැලුනේ ඇයි?", "News Content": "ලබන 07වෙනි දින දක්වා සංචරණ සීමා පනවමින් එම කාලය තුළ සීමා ලිහිල් කිරීමට අදාළ කොන්දේසි පිලිබඳව ආණ්ඩුව වෙනුවෙන් වගකීමකින් යුතුව මහජනතාවට කරුණු දැක්වියයුතු අවස්ථාවක සම මාධ්‍ය ප්‍රකාශකවරුන් වන කෙහෙළිය රඹුක්වැල්ල, රමේෂ් පතිරණ හෝ උදය ගම්මන්පිල යන ඇමතිවරු කිසිවෙකුත් සහභාගී නොවීය. අද (24) පස්වරුවේ රජයේ ප්‍රවෘත්ති දෙපාර්තමේන්තුවේදී මේ සම්බන්ධයෙන් කරුණු පැහැදිලි කිරීමට මාධ්‍ය හමුව පැවැත්වීය. එය මෙම අවස්ථාව රටේ ජනතාවට තීරණාත්මක වී තිබේ. කොවිඩ් සම්බන්ධ වගකීම් දරණ රජයේ නිලධාරීන් වෙනුවෙන් කොරෝනා මර්ධන කාර්යසාදක බලකායේ ප්‍රධානී හමුදාපති ශවේන්ද්‍ර සිල්වා සහ පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සහභාගී වී සිටියහ. එසේ වුවත් ආණ්ඩුව නියෝජනය කරමින් එම අවස්ථාවට සංචාරක ඇමති ප්‍රසන්න රණතුංග සහ මහාමාර්ග ඇමති ජොන්ස්ටන් ප්‍රනාන්දු සහභාගී වී සිටියහ.", "URL": "https://lankatruth.com/si/?p=116950", "Category": "පුවත්", "Parent URL": null}