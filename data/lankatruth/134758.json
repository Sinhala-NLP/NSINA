{"Source": "Lankatruth", "Timestamp": "May 25, 2022", "Headline": "ගෝඨාගේ ව්‍යවස්ථා සංශෝධන ප්‍රෝඩාවක් හෙළිවේ", "News Content": "මේ වනවිට ඉදිරිපත් කර තිබෙන ආණ්ඩුක්‍රම ව්‍යවස්ථාවේ 21 වන සංශෝධනය මගින් ජනාධිපතිවරයා වෙත අමාත්‍යංශ පවරා ගැනීමේ බලය සහ වෙනත් කෙනෙකුට නොදුන් අමාත්‍යාංශ ජනාධිපතිවරයා වෙත තබා ගැනීමේ බලය අහෝසි කර නැති බව ව්‍යවස්ථා විශාරදයෝ පෙන්වා දෙති. මෙයට පෙර 19 වෙනි ව්‍යවස්ථා සංශෝධනය මගින් ජනාධිපතිට වෙනත් අමාත්‍යංශ තබා ගැනීමේ හෝ පවරා ගැනීමේ බලතල අහෝසි කර තිබිණි. එහෙත් 20 වෙනි සංශෝධනය මගින් එම අත්තනෝමතික බලතල ජනාධිපතිවරයාට ලබාදී තිබූ අතර යෝජිත 21 වෙනි සංශෝධන කෙටුම්පත මගින් එම බලතල තව දුරටත් තබා ගැනීමට ක්‍රියාකර ඇත.  විජේදාස රාජපක්ෂ අධිකරණ ඇමති ලෙස 19 වෙනි සංශෝධන කෙටුම්පත පාර්ලිමේන්තුවට ඉදිරිපත් කළ අතර 20 වෙනි සංශෝධනයට පක්ෂපාතී වූ අයෙකි. ඉන්පසුව වර්තමාන අධිකරණ ඇමති ලෙස 21 වෙනි සංශෝධන කෙටුම්පත පාර්ලිමේන්තුවට ඉදිරිපත් කර තිබේ.", "URL": "https://lankatruth.com/si/?p=134758", "Category": "පුවත්", "Parent URL": null}