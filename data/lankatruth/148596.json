{"Source": "Lankatruth", "Timestamp": "July 2, 2023", "Headline": "රාජපක්ෂලා තුනෙන් දෙකක් Missing", "News Content": "ඊයේ (01) පැවති දේශීය ණය කපාහැරීම පිළිබඳ විවාදය අවස්ථාවේ හිටපු ජනාධිපති මහින්ද රාජපක්ෂ සහ හිටපු කැබිනට් ඇමති නාමල් රාජපක්ෂ මගහැර යාම පිළිබඳව ජාත්‍යන්තර මාධ්‍යවල පවා අවදානය යොමු වී තිබේ. බීබීසී සිංහල වෙබ්අඩවියද මේ සම්බන්ධයෙන් සටහනක් තබමින් හෙළි කර තිබෙන්නේ චමල් රාජපක්ෂ ණය කපාහැරීමට පක්ෂව ආණ්ඩුව සමග එක්ව ඡන්දය දුන් බවය. එම විවාදයට සහභාගී වූ ඇමතිවරු සහ රාජ්‍ය ඇමතිවරු සියලුම දෙනා මේ වනවිට රාජපක්ෂ දේශපාලනය අත්හැර රනිල් වික්‍රමසිංහ සමග එක් වී සිටින අය බව විචාරකයෝ මත පල කරති. මෙම පසුබිම තුළ මහින්ද රාජපක්ෂ ප්‍රමුඛ රාජපක්ෂ පවුලේ අනාගත දේශපාලනය පිළිබඳව බරපතල ගැටලු ඇති වී තිබෙන බවත් චමල් රාජපක්ෂගේ භූමිකාව කිනම් දිශානතියක් ගනී දැයි විශේෂ අවධානයක් යොමු කර ඇති බවත් මේ වනවිට පලවන මාධ්‍ය වාර්තාවලින් සනාත වී තිබේ. පසුගිය වසරේ ජන අරගලයකින් ජනාධිපති ගෝටාබය රාජපක්ෂ පලවාහැරීමෙන් පසුව එවකට සිටි රාජපක්ෂ පවුලේ කැබිනට් ඇමතිවරුන්ගෙන් මේ වනවිට පාර්ලිමේන්තුවේ සිටින්නේ මහින්ද රාජපක්ෂ, නාමල් රාජපක්ෂ සහ චමල් රාජපක්ෂ පමණි.", "URL": "https://lankatruth.com/si/?p=148596", "Category": "පුවත්", "Parent URL": null}