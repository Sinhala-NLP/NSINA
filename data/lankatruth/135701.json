{"Source": "Lankatruth", "Timestamp": "June 19, 2022", "Headline": "හෙට සිට පෞද්ගලික බස් 50%ක් වැඩකරනවා – ගැමුණු විජේරත්න", "News Content": "ලංගම ඩිපෝ මගින් අඛණ්ඩව ඩීසල් ලබා දීමට එකඟතාවය පළ කිරීම හේතුවෙන් හෙට (20) සිට සමස්ත බස් රථවලින් 50%ක් ධාවනයට පියවර ගන්නා බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න පවසයි. ඒ අනුව අද (19) සිට දිවයින පුරා බස්රථ 10,000කට අධික ප්‍රමාණයක් ධාවනයට පියවර ගන්නා බවද ඔහු සඳහන් කරයි. ලංගම ඩිපෝ මගින් දෛනිකව ඩීසල් ලීටර් ලක්ෂ අටක් පෞද්ගලික බස් රථවලට ලබාදීමට විදුලි බල හා බලශක්ති අමාත්‍ය කංචන විජේසේකර එකගත්වය පළ කිරීම හේතුවෙන් මෙම තීරණය ගත් බවද ගැමුණු විජේරත්න පවසයි. මේ සතිය තුළ පෞද්ගලික බස් රථවලින් 70% කට වඩා ධාවනයට පියවර ගන්නා බවද ඔහු සඳහන් කරයි.", "URL": "https://lankatruth.com/si/?p=135701", "Category": "පුවත්", "Parent URL": null}