{"Source": "Lankatruth", "Timestamp": "October 22, 2012", "Headline": "අධිරාජ්‍යවාදය සමග මෙන්ම පසුගාමී ධනවාදය සමගත් අපට සටනක් තිබෙනවා – අනුර", "News Content": "අධිරාජ්‍යවාදය සමග මෙන්ම පසුගාමී ධනවාදය සමගත් අපට සටනක් තිබෙන බවත් වේ ගෙවාරා යනු අධිරාජ්‍යවාදයට එරෙහි තමන්ගේ කාර්යභාරය ඉටුකළ වීරවරයෙක් බවත් ඔහු කියුබාවේ සමාජවාදය ගොඩනැගීමෙන් නතර නොවී ලෝකයේ සීමාවක් නොවන ජනතාවක් වෙනුවෙන් රටවල් ගණනාවක නිදහස් අරගලයට සහාය දුන් බවත් ජනතා විමුක්ති පෙරමුණේ දේශපාලන මණ්ඩල සභික අනුර දිසානායක මහතා පවසයි. අධිරාජ්‍යවාදය සමග මෙන්ම පසුගාමී ධනවාදය සමගත් අපට සටනක් තිබෙන බවත් වේ ගෙවාරා යනු අධිරාජ්‍යවාදයට එරෙහි තමන්ගේ කාර්යභාරය ඉටුකළ වීරවරයෙක් බවත් ඔහු කියුබාවේ සමාජවාදය ගොඩනැගීමෙන් නතර නොවී ලෝකයේ සීමාවක් නොවන ජනතාවක් වෙනුවෙන් රටවල් ගණනාවක නිදහස් අරගලයට සහාය දුන් බවත් ජනතා විමුක්ති පෙරමුණේ දේශපාලන මණ්ඩල සභික අනුර දිසානායක මහතා පවසයි. ඔහු මේ බව පැවසූවේ ‍පසුගිය 22වනදා විහාරමහාදේවී එලිමහන් රංගපීඨයේ පැවති සමාජවාදී තරුණ සංගමය විසින් සංවිධානය කළ චේ දින සැමරුම් උත්සවයේ ප්‍රධාන සැමරුම් දේශනය පවත්වමිනි. එහිදී ඒ මහතා දැක්වූ අදහස් පහත පළවේ. ඔහු මේ බව පැවසූවේ ‍පසුගිය 22වනදා විහාරමහාදේවී එලිමහන් රංගපීඨයේ පැවති සමාජවාදී තරුණ සංගමය විසින් සංවිධානය කළ චේ දින සැමරුම් උත්සවයේ ප්‍රධාන සැමරුම් දේශනය පවත්වමිනි. එහිදී ඒ මහතා දැක්වූ අදහස් පහත පළවේ. “ශී‍්‍ර ලංකාවේ හිටපු කියුබානු තානාපතිනිය ඇතුලු විදේශ නියෝජිතයිනි ,  තරුණ සංගමයේ ජාතික කමිටුවේ සහෝදර සහෝදරියනි ,  මෙම අවස්ථාවට සහභාගී වන සියලුම තරුණ සහෝදර සහෝදරවරුනි… “ශී‍්‍ර ලංකාවේ හිටපු කියුබානු තානාපතිනිය ඇතුලු විදේශ නියෝජිතයිනි, තරුණ සංගමයේ ජාතික කමිටුවේ සහෝදර සහෝදරියනි, මෙම අවස්ථාවට සහභාගී වන සියලුම තරුණ සහෝදර සහෝදරවරුනි… මේ අනෝරා වැසි මැද සමරණ චේ සැමරුම අපට ඉතා වැදගත් අවස්ථාවක්. චේ සහෝදරයාගේ අසීමිත කැපකිරීම් ,  යෝධ මැදිහත්වීම් මගින් ගොඩනැගූ සමාජවාදී කියුබාවේ නියෝජිතයින් අප සමග සම්බන්ධවී සිටීම අපට ධෛර්යක් ,  මහත් උත්තේජනයක් සපයනවා. ඒ වගේම විවිධ රාජ්‍යන් නියෝජනය කරන විදෙස් නියෝජිතයින් කියාපාන්නේ අපේ රටේ සමාජ ක‍්‍රමය වෙනස් කොට යහපත් සමාජයක් ගොඩනැගීමට ජවිපෙ සමග අත්වැල් බැඳගන්නා බවයි. මෙම චේ සැමරුම පවත්වන වටපිටාව මොකක්ද ?  එක පැත්තකින් අධිරාජ්‍යවාදය තමන්ගේ මිනීමරු ,  ම්ලේච්ඡ ,  ත‍්‍රස්ත කි‍්‍රයා ලෝකය පුරා දියත් කරමින් තිබෙන අවස්ථාවක්. එබැවින් අධිරාජ්‍යවාදයට එරෙහිව සටන් කළ චේ සහෝදරයා සැමරීම අන් කවරදාටත් වඩා වැදගත් වෙලා තිබෙනවා. අපේ රටද සාතිශය දුක්ඛ දෝමනස්සයන්ට පත්වී සිටින ජනතාව කියන්නේ කුමක්ද ?  තමන්ට හරිහමන් වටිනාකමක් ජීවිතයක් ලැබී නැහැ. ඒ ජීවිත ඉල්ලා සටන් කරන ජනතාවට චේගේ කැපකිරීම ,  ධෛර්ය ,  ආදර්ශය ඒ මනුෂ්‍යත්වය අවශ්‍ය කරන අවධියක් බවයි. මේ අනෝරා වැසි මැද සමරණ චේ සැමරුම අපට ඉතා වැදගත් අවස්ථාවක්. චේ සහෝදරයාගේ අසීමිත කැපකිරීම්, යෝධ මැදිහත්වීම් මගින් ගොඩනැගූ සමාජවාදී කියුබාවේ නියෝජිතයින් අප සමග සම්බන්ධවී සිටීම අපට ධෛර්යක්, මහත් උත්තේජනයක් සපයනවා. ඒ වගේම විවිධ රාජ්‍යන් නියෝජනය කරන විදෙස් නියෝජිතයින් කියාපාන්නේ අපේ රටේ සමාජ ක‍්‍රමය වෙනස් කොට යහපත් සමාජයක් ගොඩනැගීමට ජවිපෙ සමග අත්වැල් බැඳගන්නා බවයි. මෙම චේ සැමරුම පවත්වන වටපිටාව මොකක්ද? එක පැත්තකින් අධිරාජ්‍යවාදය තමන්ගේ මිනීමරු, ම්ලේච්ඡ, ත‍්‍රස්ත කි‍්‍රයා ලෝකය පුරා දියත් කරමින් තිබෙන අවස්ථාවක්. එබැවින් අධිරාජ්‍යවාදයට එරෙහිව සටන් කළ චේ සහෝදරයා සැමරීම අන් කවරදාටත් වඩා වැදගත් වෙලා තිබෙනවා. අපේ රටද සාතිශය දුක්ඛ දෝමනස්සයන්ට පත්වී සිටින ජනතාව කියන්නේ කුමක්ද? තමන්ට හරිහමන් වටිනාකමක් ජීවිතයක් ලැබී නැහැ. ඒ ජීවිත ඉල්ලා සටන් කරන ජනතාවට චේගේ කැපකිරීම, ධෛර්ය, ආදර්ශය ඒ මනුෂ්‍යත්වය අවශ්‍ය කරන අවධියක් බවයි. අධිරාජ්‍යවාදය ගනු ලැබූ බොහෝ උපක‍්‍රම අද අසාර්ථකභාවයට පත්වෙලා. ලතින් ඇමරිකානු කලාපයේ ,  අප‍්‍රිකානු කලාපයේ ,  ආසියානු කලාපයේ රටවල සාරය උරාගෙන තමන්ගේ රටවල් ගොඩ නැගුවත් ලෝකයේ ධනපති රාජ්‍යන්වල දැවැන්ත අර්බුද මතුවෙලා තිබෙනවා. එක්සත් ජනපදයේ 2012 වාර්තාවලට අනුව එරට විරැකියාව 8.1 දක්වා වර්ධනය වෙලා තිබෙනවා. මේ වසරේ මුල් කාර්තුවේ පමණක් විරැකියාවෙන් පෙළෙන ගොඩට ලක්ෂ 03ක ජනතාවක් ඇතුල් වෙලා තිබෙනවා. 2008 ආර්ථික අර්බුදයේදී පමණක් ලක්ෂ 88කට රැකියා අහිමි කරලා තිබෙනවා. එරට උපාධිධාරීන්ගෙන් අඩකට රැකියා අවස්ථා සපයන්න නොහැකි වෙලා තිබෙනවා. ලෝකයේ ආර්ථික දේශපාලන න්‍යාය පත‍්‍රය හසුරුවන ලෝක බලවතාට අත්වී තිබෙන ඉරණම එයයි. එක්සත් ජනපදයේ හයෙන් එකකට ආහාර හිගයක් ඇතිවෙලා තිබෙනවා. වයස අවුරුදු 6න් පහළ හතරෙන් පංගුවක් කුසගින්නෙන් පෙළෙනවා. ඇමරිකාව ළඟදී වෙබ් සයිට් එකක් ආරම්භ කළා. කුසගින්නේ සිටින්නන් සහ ආහාර ඇති අය අතර සම්බන්ධයක් ඇතිකර දීමට. ඒ රාජ්‍යන්වල විශාල ජනතාවක් තමන්ගේ ආහාර අවශ්‍යතා සපුරගැනීමේ නොහැකියාවකට මුහුණ දීලා සිටිනවා. අධිරාජ්‍යවාදය ගනු ලැබූ බොහෝ උපක‍්‍රම අද අසාර්ථකභාවයට පත්වෙලා. ලතින් ඇමරිකානු කලාපයේ, අප‍්‍රිකානු කලාපයේ, ආසියානු කලාපයේ රටවල සාරය උරාගෙන තමන්ගේ රටවල් ගොඩ නැගුවත් ලෝකයේ ධනපති රාජ්‍යන්වල දැවැන්ත අර්බුද මතුවෙලා තිබෙනවා. එක්සත් ජනපදයේ 2012 වාර්තාවලට අනුව එරට විරැකියාව 8.1 දක්වා වර්ධනය වෙලා තිබෙනවා. මේ වසරේ මුල් කාර්තුවේ පමණක් විරැකියාවෙන් පෙළෙන ගොඩට ලක්ෂ 03ක ජනතාවක් ඇතුල් වෙලා තිබෙනවා. 2008 ආර්ථික අර්බුදයේදී පමණක් ලක්ෂ 88කට රැකියා අහිමි කරලා තිබෙනවා. එරට උපාධිධාරීන්ගෙන් අඩකට රැකියා අවස්ථා සපයන්න නොහැකි වෙලා තිබෙනවා. ලෝකයේ ආර්ථික දේශපාලන න්‍යාය පත‍්‍රය හසුරුවන ලෝක බලවතාට අත්වී තිබෙන ඉරණම එයයි. එක්සත් ජනපදයේ හයෙන් එකකට ආහාර හිගයක් ඇතිවෙලා තිබෙනවා. වයස අවුරුදු 6න් පහළ හතරෙන් පංගුවක් කුසගින්නෙන් පෙළෙනවා. ඇමරිකාව ළඟදී වෙබ් සයිට් එකක් ආරම්භ කළා. කුසගින්නේ සිටින්නන් සහ ආහාර ඇති අය අතර සම්බන්ධයක් ඇතිකර දීමට. ඒ රාජ්‍යන්වල විශාල ජනතාවක් තමන්ගේ ආහාර අවශ්‍යතා සපුරගැනීමේ නොහැකියාවකට මුහුණ දීලා සිටිනවා. ඒ වගේම තමයි මහා බි‍්‍රතාන්‍යත්. අවුරුදු 16කට පසු විශාල රැකියා විරහිත තත්වයක් දැන් මතුවෙලා. තරුණයින්ගෙන් 22%කට රැකියා නැති තත්වයක් උදාවෙලා. ආර්ථික වර්ධන වේගය අඩුවෙලා. ඒ රාජ්‍යන් මේ මහා ගොඩනගන ධනස්කන්දයන්ගෙන් ලෝකයේ ජනතාවට සාමය ,  නිදහස ,  ආහාර ලබාදෙනවා කියලා තමසි හඬ ගෑවේ. මේ කඩාවැටීම සමනය කිරීමට තමන්ගේ මුග්ධ කි‍්‍රයා ,  පාප කි‍්‍රයා ,  අධිරාජ්‍යවාදී අතපෙවීම් පරිධියේ රටවල්වලට කරමින් සිටිනවා. යුද්ධය දියත් කරමින් තිබෙනවා. ඇෆ්ගනිස්ථානයේ දස දහස් ගණන් ඝාතනය කළා. ඉරාකය ආක‍්‍රමණය කළා. ඉරාක ජනතාව ඝාතනය කළා. අද ඇමරිකාවේ අරමුණ මොකක්ද ?  ඉරාකය තුනට කැඩීමයි. සූඩානය දෙකට කැඩුවා. ඒ වගේම තමයි සූඩානයෙන් ඩාෆූර් ප‍්‍රාන්තය වෙන්කිරීමට කටයුතු කරමින් ඉන්නවා. ඒ අරගලයෙන් ලක්ෂ හතරහමාරක් ඝාතනය කරලා තිබෙනවා. මිලියන 25ක් අවතැන් වෙලා. සර්බියාව කොසෝවෙන් වෙන්කරා. ඒනිසා අද අධිරාජ්‍යවාදය තමන්ගේ අර්බුදය සමනය කර ගැනීමට මිනිසුන් ඝාතනය කරමින් ,  යුද්ධය ඇතිකරමින් ,  සම්පත් සූරාකමින් ,  සම්පත් ගොඩ ගසමින් සිටිනවා. දැන් ඉරානයට අත පොවමින් ඉන්නවා. ඒ නිසා මේ අධිරාජ්‍යවාදයට තවදුරටත් ඉඩ දිය යුතුද ? ඒ වගේම තමයි මහා බි‍්‍රතාන්‍යත්. අවුරුදු 16කට පසු විශාල රැකියා විරහිත තත්වයක් දැන් මතුවෙලා. තරුණයින්ගෙන් 22%කට රැකියා නැති තත්වයක් උදාවෙලා. ආර්ථික වර්ධන වේගය අඩුවෙලා. ඒ රාජ්‍යන් මේ මහා ගොඩනගන ධනස්කන්දයන්ගෙන් ලෝකයේ ජනතාවට සාමය, නිදහස, ආහාර ලබාදෙනවා කියලා තමසි හඬ ගෑවේ. මේ කඩාවැටීම සමනය කිරීමට තමන්ගේ මුග්ධ කි‍්‍රයා, පාප කි‍්‍රයා, අධිරාජ්‍යවාදී අතපෙවීම් පරිධියේ රටවල්වලට කරමින් සිටිනවා. යුද්ධය දියත් කරමින් තිබෙනවා. ඇෆ්ගනිස්ථානයේ දස දහස් ගණන් ඝාතනය කළා. ඉරාකය ආක‍්‍රමණය කළා. ඉරාක ජනතාව ඝාතනය කළා. අද ඇමරිකාවේ අරමුණ මොකක්ද? ඉරාකය තුනට කැඩීමයි. සූඩානය දෙකට කැඩුවා. ඒ වගේම තමයි සූඩානයෙන් ඩාෆූර් ප‍්‍රාන්තය වෙන්කිරීමට කටයුතු කරමින් ඉන්නවා. ඒ අරගලයෙන් ලක්ෂ හතරහමාරක් ඝාතනය කරලා තිබෙනවා. මිලියන 25ක් අවතැන් වෙලා. සර්බියාව කොසෝවෙන් වෙන්කරා. ඒනිසා අද අධිරාජ්‍යවාදය තමන්ගේ අර්බුදය සමනය කර ගැනීමට මිනිසුන් ඝාතනය කරමින්, යුද්ධය ඇතිකරමින්, සම්පත් සූරාකමින්, සම්පත් ගොඩ ගසමින් සිටිනවා. දැන් ඉරානයට අත පොවමින් ඉන්නවා. ඒ නිසා මේ අධිරාජ්‍යවාදයට තවදුරටත් ඉඩ දිය යුතුද? මේ වන විට ලෝකයේ නිෂ්පාදිතය ඩොලර් කෝටි 70,000ක් වෙනවා. ලෝක ජනගහනයෙන් 5%ක් වන මහා ධන කුවේරයින් මේ මහා ලෝක නිෂ්පාදිතයෙන් 75%ක් උරා ගන්නවා. එවැනි යුගයක් අද නිර්මාණය වෙලා තිබෙනවා. ලෝකයේ දුප්පත්ම 40%ට හිමිවන්නේ ලෝක නිෂ්පාදනයෙන් 5%ක් පමණයි. අපි අහනවා ඔබෙන් මෙය ඉවසිය හැකි තත්වයක්ද ?  ලෝකයේ ජනගහනය බිලියන 7ක් වනවිට බිලියනයක් බඩගින්නේ ,  ලියන්න කියවන්න බැහැ. එනිසා අධිරාජ්‍යවාදය ලෝකය පුරා දියත්කරලා තිබෙන්නේ කුසගින්න ,  සාගතය ,  ඝාතනය ,  මරණය. අධිරාජ්‍යවාදයට එරෙහි අරගලයක් තිබෙනවා. එනිසා තමයි එදා චේගේ සටන් පාඨය වුණේ අධිරාජ්‍යවාදය කොතැනද එතැන සටන් කරනවා යන්න. අද එවැනි අවධියක්. අධිරාජ්‍යවාදයෙන් පීඩාවට පත්වෙන ලෝකයේ හැම කෙනෙක්ම ඔහුගේ සහෝදරයෙක් බව චේ සහෝදරයා එදා කිව්වා. අද අපිත් කියන්න ඕනෑ අධිරාජ්‍යවාදයෙන් බැටකන සියලු දෙනාම අපේ සහෝදරයන් කියලා. අධිරාජ්‍යවාදයට එරෙහි අරගලයේ පරමාදර්ශය තමයි චේ සහෝදරයා. කියුබානු රාජ්‍ය විප්ලවයෙන් පස්සේ කියුබානු රජයේ ඉහළම තනතුරු හෙබවූවා. නමුත් ඔහු කල්පනා කළේ කියුබාවේ සමාජවාදය පමණක් නොවේ. ලෝකයේ සීමාවක් නොවන ජනතාවක් වෙනුවෙන් රටවල් ගණනාවක නිදහස් අරගලයට සහාය දුන්නා. අවසානයේදී බොලිවියාවේදී ඇමරිකන් සී.අයි.ඒ කුමන්ත‍්‍රණකරුවන් විසින් ඝාතනයට ලක්වුණා. එලෙස අධිරාජ්‍යවාදයට එරෙහි තමන්ගේ කාර්යභාරය ඉටුකළ වීරවරයෙක් පිළිබඳවයි අපි මේ කතා කරමින් ඉන්නේ. එනිසයි අද චේ සහෝදරයා අපට වැදගත් වන්නේ. ඒ වගේම අධිරාජ්‍යවාදය සමග සරණ යමින් සිටින අප වැනි රටවල පසුගාමී ධනවාදය සමගත් අපට සටනක් තිබෙනවා. මේ වන විට ලෝකයේ නිෂ්පාදිතය ඩොලර් කෝටි 70,000ක් වෙනවා. ලෝක ජනගහනයෙන් 5%ක් වන මහා ධන කුවේරයින් මේ මහා ලෝක නිෂ්පාදිතයෙන් 75%ක් උරා ගන්නවා. එවැනි යුගයක් අද නිර්මාණය වෙලා තිබෙනවා. ලෝකයේ දුප්පත්ම 40%ට හිමිවන්නේ ලෝක නිෂ්පාදනයෙන් 5%ක් පමණයි. අපි අහනවා ඔබෙන් මෙය ඉවසිය හැකි තත්වයක්ද? ලෝකයේ ජනගහනය බිලියන 7ක් වනවිට බිලියනයක් බඩගින්නේ, ලියන්න කියවන්න බැහැ. එනිසා අධිරාජ්‍යවාදය ලෝකය පුරා දියත්කරලා තිබෙන්නේ කුසගින්න, සාගතය, ඝාතනය, මරණය. අධිරාජ්‍යවාදයට එරෙහි අරගලයක් තිබෙනවා. එනිසා තමයි එදා චේගේ සටන් පාඨය වුණේ අධිරාජ්‍යවාදය කොතැනද එතැන සටන් කරනවා යන්න. අද එවැනි අවධියක්. අධිරාජ්‍යවාදයෙන් පීඩාවට පත්වෙන ලෝකයේ හැම කෙනෙක්ම ඔහුගේ සහෝදරයෙක් බව චේ සහෝදරයා එදා කිව්වා. අද අපිත් කියන්න ඕනෑ අධිරාජ්‍යවාදයෙන් බැටකන සියලු දෙනාම අපේ සහෝදරයන් කියලා. අධිරාජ්‍යවාදයට එරෙහි අරගලයේ පරමාදර්ශය තමයි චේ සහෝදරයා. කියුබානු රාජ්‍ය විප්ලවයෙන් පස්සේ කියුබානු රජයේ ඉහළම තනතුරු හෙබවූවා. නමුත් ඔහු කල්පනා කළේ කියුබාවේ සමාජවාදය පමණක් නොවේ. ලෝකයේ සීමාවක් නොවන ජනතාවක් වෙනුවෙන් රටවල් ගණනාවක නිදහස් අරගලයට සහාය දුන්නා. අවසානයේදී බොලිවියාවේදී ඇමරිකන් සී.අයි.ඒ කුමන්ත‍්‍රණකරුවන් විසින් ඝාතනයට ලක්වුණා. එලෙස අධිරාජ්‍යවාදයට එරෙහි තමන්ගේ කාර්යභාරය ඉටුකළ වීරවරයෙක් පිළිබඳවයි අපි මේ කතා කරමින් ඉන්නේ. එනිසයි අද චේ සහෝදරයා අපට වැදගත් වන්නේ. ඒ වගේම අධිරාජ්‍යවාදය සමග සරණ යමින් සිටින අප වැනි රටවල පසුගාමී ධනවාදය සමගත් අපට සටනක් තිබෙනවා. අපේ රට තරුණයින්ට ,  කුසේ නැළවෙල දරුවන්ට ජීවත් වීමට සුදුසු රටක්ද ?  නැහැ. ආර්ථික වශයෙන් බංකොළොත් කරපු රටක්. 2008 ආණ්ඩුවේ ආදායම කීයද ?  මේ රටේ ජනතාවට බදු ගහලා ,  ගහලා ජනතාවගේ සාරය උරාගෙන ලබපු ආදායම කෝටි 68,000යි. ආණ්ඩුව ඒ අවුරුද්දේ එතෙක් ගත්තු ණය වෙනුවෙන් ගෙව්වා කෝටි 59,000ක්. ඉතිරි වුණේ කෝටි 9,000යි. රාජ්‍ය සේවකයන්ට පඩි ගෙවන්න ,  ආරක්ෂාවට ,  සමෘද්ධියට ,  පොහොර සහනාධාරයට විශාල ප‍්‍රමාණයක් වෙන්කළ යුතුයි. නමුත් ආණ්ඩුවට ඉතිරිවුණේ කෝටි 9,000යි. 2010 මොකද වුණේ ?  ඒත් කිරිපිටි පැකට් එකට ,  සීනි කිලෝවට ,  අල කිලෝවට ,  සුදු ළූනුවලට අසීමිතව බදු ගහලා ලැබුණ ආදායම කෝටි 83,000යි. ණය පොලී වාරිකය කෝටි 82,000යි. 2011 දී රාජ්‍ය ආදායම කෝටි 95,000යි. ණය පොළී වාරිකය කෝටි 89,000යි. ඒ වගේ රටක් මේක. මේ බදු ගහලා එකතු කරගත්තු සල්ලි අපිටද ?  මෙවැනි ආර්ථිකයක් සහිත රටක් අපේ උපන් නූපන් දරුවන්ට අත්කර දෙන්නේ කවර අනාගතයක්ද ? අපේ රට තරුණයින්ට, කුසේ නැළවෙල දරුවන්ට ජීවත් වීමට සුදුසු රටක්ද? නැහැ. ආර්ථික වශයෙන් බංකොළොත් කරපු රටක්. 2008 ආණ්ඩුවේ ආදායම කීයද? මේ රටේ ජනතාවට බදු ගහලා, ගහලා ජනතාවගේ සාරය උරාගෙන ලබපු ආදායම කෝටි 68,000යි. ආණ්ඩුව ඒ අවුරුද්දේ එතෙක් ගත්තු ණය වෙනුවෙන් ගෙව්වා කෝටි 59,000ක්. ඉතිරි වුණේ කෝටි 9,000යි. රාජ්‍ය සේවකයන්ට පඩි ගෙවන්න, ආරක්ෂාවට, සමෘද්ධියට, පොහොර සහනාධාරයට විශාල ප‍්‍රමාණයක් වෙන්කළ යුතුයි. නමුත් ආණ්ඩුවට ඉතිරිවුණේ කෝටි 9,000යි. 2010 මොකද වුණේ? ඒත් කිරිපිටි පැකට් එකට, සීනි කිලෝවට, අල කිලෝවට, සුදු ළූනුවලට අසීමිතව බදු ගහලා ලැබුණ ආදායම කෝටි 83,000යි. ණය පොලී වාරිකය කෝටි 82,000යි. 2011 දී රාජ්‍ය ආදායම කෝටි 95,000යි. ණය පොළී වාරිකය කෝටි 89,000යි. ඒ වගේ රටක් මේක. මේ බදු ගහලා එකතු කරගත්තු සල්ලි අපිටද? මෙවැනි ආර්ථිකයක් සහිත රටක් අපේ උපන් නූපන් දරුවන්ට අත්කර දෙන්නේ කවර අනාගතයක්ද? එයාර් ලංකා එක කෝටි 1,900ක් පාඩුයි. තෙල් සංස්ථාව ගිය අවුරුද්දේ පාඩුව කෝටි 9,000යි. මේ අවුරුද්දේ පාඩුව කෝටි 10,000යි. තමන්ගේ හිතවතුන් රාජ්‍ය සේවයට ඇතුල් කරගන්නවා. නාස්තිකාර වියදම් කරනවා. කෝටි ගණන් පාඩු ලබනවා. රට ප‍්‍රපාතයකට ඇද දමා තිබෙනවා. නාස්තිකාර ජාවාරම්කාරයන්ට යටත් කරපු රටක්. ලෝකය ඉදිරියට යමින් තිබෙන විට ඉතා පසුගාමී රටක් බවට පත්කරලා තිබෙනවා අපේ රට. එයාර් ලංකා එක කෝටි 1,900ක් පාඩුයි. තෙල් සංස්ථාව ගිය අවුරුද්දේ පාඩුව කෝටි 9,000යි. මේ අවුරුද්දේ පාඩුව කෝටි 10,000යි. තමන්ගේ හිතවතුන් රාජ්‍ය සේවයට ඇතුල් කරගන්නවා. නාස්තිකාර වියදම් කරනවා. කෝටි ගණන් පාඩු ලබනවා. රට ප‍්‍රපාතයකට ඇද දමා තිබෙනවා. නාස්තිකාර ජාවාරම්කාරයන්ට යටත් කරපු රටක්. ලෝකය ඉදිරියට යමින් තිබෙන විට ඉතා පසුගාමී රටක් බවට පත්කරලා තිබෙනවා අපේ රට. දෙවන ලෝක යුද්ධයෙන් අවු. 65කට පසු ලෝකය දැවැන්ත ඉදිරි පිම්මක් තබලා තිබෙනවා. ශබ්දයේ වේගයෙන් ගමන් කරන යානා නිෂ්පාදනය කරලා තිබෙනවා. අපි කොහෙද ඉන්නේ  ?  හතෙන් පස්සේ ගමට යන්න බස් එකක් නෑ. ලෝකයේ කලාවේ උසස් නිර්මාණ බිහිවෙමින් තිබෙනවා. ඒ ඉහළ සාහිත්‍යයෙන් ,  චිත‍්‍රපටවලින් ,  නාට්‍යවලින් ,  සංගීතයෙන් මොනවද අපේ රටට ගෙනවිත් තිබෙන්නේ. අපේ රටට ගෙනවිත් තිබෙන්නේ රූබි සිනමා ශාලාව ළ ` ගින් ,  කොම්පඤ්ඤ වීදියේ රියෝ සිනමා ශාලාව ළඟින් අම්මටයි ,  දුවටයි යන්න බැරි චිත‍්‍රපට ගෙනවිත් තිබෙනවා. ලෝක දැනුමෙන් මහා පිමි ගණන් වර්ධනය වෙලා තිබෙනවා. පරිගණක තාක්ෂණයේ ,  සන්නිවේදනයේ මහා පිමි වර්ධනය කරගත්තත් එයින් අල්පයක් හෝ අපේ රටට ගෙනවිත් නෑ. ලෝකයේ නිෂ්පාදනයන් අත්පත් කර නොගත් රටක් බවට පත්වෙලා. ළුෑනු ,  මිරිස් ,  කිරි ,  කුරක්කන් ,  සීනි අවශ්‍යතාවයෙන් වැඩි ප‍්‍රමාණයක් පිටරටවලින් ගෙන්වන රටක් බවට පත්වෙලා. මහා පසුගාමී රටක් පමණක් අපට ඉතිරි වෙලා තිබෙනවා. අධිරාජ්‍යවාදයට යටත් කරපු රටක්. ඉඩම් බහුජාතික සමාගම්වලට පවරමින් තිබෙනවා. ගෝල්පේස් පිට්ටනිය ආසන්නයේ හමුදා මූලස්ථානය තිබුණු අක්කර 20ක ඉඩම් හොංකොං සමාගමකට දුන්නා. පසුගිය සතියේ කැබිනට් පති‍්‍රකාවක් ගෙනාවා කොම්පඤ්ඤවීදියේ අක්කර 8ක ඉඩමක් ඉන්දියාවට දෙන්න. පමණක්ද ලංකාව අවට තිබෙන දුපත් 16න් 14ක් විවිධ බහුජාතික සමාගම්වලට පවරා දී තිබෙනවා හෝටල්වලට. මන්නාරම් ද්‍රෝණියේ තෙල් සම්පත කැණීම් කටයුතු ඉන්දියාවට දෙනවා. ටෙන්ඩර් කැඳවීමකින් තොරව. බැරල් ලක්ෂ 14ක තෙල් සම්පතක් තියෙන රටෙන් හතෙන් දෙකක කොටසක් ඉන්දියාවට දැනටමත් දීලා. අපේ රටේ හැම ඉදිකිරීමක්ම අත්පත් කරගෙන ඉන්නේ කවුද ?  පිටරට කොම්පැණි සියල්ල අත්පත් කරගෙන. අපේ රටේ ඉදිකිරීම්කරුවට ,  ඉංජිනේරුවට ,  සැලසුම් ශිල්පියට ,  කාර්මිකයට ,  මේසන් බාස්ට ,  වඩුවට හම්බන්තොට වරාය හදනකොට ,  නොරොච්චලේ ඉදිකරන කොට කාර්යභාරයක් තිබුණේ නෑ. අපිට තිබුණේ ගල් ටිකක් කඩලා දෙන්න පමණයි. මැදවච්චියේ සිට තලෙයිමන්නාරම් දක්වා කි.මී.72ක රේල් පාර හදන්නේ ඉන්දියානු සමාගමක්. ඉන්දියානු ෂික් ජාතිකයින් සියලූම ඉදිකිරීම් කරන්නේ. අපේ රට අධිරාජ්‍යවාදීන්ගේ වෙළෙඳ ග‍්‍රහණයට ලක්කරලා තිබෙනවා. අතිශය අසාධාරණ රටක් මේක. දෙවන ලෝක යුද්ධයෙන් අවු. 65කට පසු ලෝකය දැවැන්ත ඉදිරි පිම්මක් තබලා තිබෙනවා. ශබ්දයේ වේගයෙන් ගමන් කරන යානා නිෂ්පාදනය කරලා තිබෙනවා. අපි කොහෙද ඉන්නේ ? හතෙන් පස්සේ ගමට යන්න බස් එකක් නෑ. ලෝකයේ කලාවේ උසස් නිර්මාණ බිහිවෙමින් තිබෙනවා. ඒ ඉහළ සාහිත්‍යයෙන්, චිත‍්‍රපටවලින්, නාට්‍යවලින්, සංගීතයෙන් මොනවද අපේ රටට ගෙනවිත් තිබෙන්නේ. අපේ රටට ගෙනවිත් තිබෙන්නේ රූබි සිනමා ශාලාව ළ`ගින්, කොම්පඤ්ඤ වීදියේ රියෝ සිනමා ශාලාව ළඟින් අම්මටයි, දුවටයි යන්න බැරි චිත‍්‍රපට ගෙනවිත් තිබෙනවා. ලෝක දැනුමෙන් මහා පිමි ගණන් වර්ධනය වෙලා තිබෙනවා. පරිගණක තාක්ෂණයේ, සන්නිවේදනයේ මහා පිමි වර්ධනය කරගත්තත් එයින් අල්පයක් හෝ අපේ රටට ගෙනවිත් නෑ. ලෝකයේ නිෂ්පාදනයන් අත්පත් කර නොගත් රටක් බවට පත්වෙලා. ළුෑනු, මිරිස්, කිරි, කුරක්කන්, සීනි අවශ්‍යතාවයෙන් වැඩි ප‍්‍රමාණයක් පිටරටවලින් ගෙන්වන රටක් බවට පත්වෙලා. මහා පසුගාමී රටක් පමණක් අපට ඉතිරි වෙලා තිබෙනවා. අධිරාජ්‍යවාදයට යටත් කරපු රටක්. ඉඩම් බහුජාතික සමාගම්වලට පවරමින් තිබෙනවා. ගෝල්පේස් පිට්ටනිය ආසන්නයේ හමුදා මූලස්ථානය තිබුණු අක්කර 20ක ඉඩම් හොංකොං සමාගමකට දුන්නා. පසුගිය සතියේ කැබිනට් පති‍්‍රකාවක් ගෙනාවා කොම්පඤ්ඤවීදියේ අක්කර 8ක ඉඩමක් ඉන්දියාවට දෙන්න. පමණක්ද ලංකාව අවට තිබෙන දුපත් 16න් 14ක් විවිධ බහුජාතික සමාගම්වලට පවරා දී තිබෙනවා හෝටල්වලට. මන්නාරම් ද්‍රෝණියේ තෙල් සම්පත කැණීම් කටයුතු ඉන්දියාවට දෙනවා. ටෙන්ඩර් කැඳවීමකින් තොරව. බැරල් ලක්ෂ 14ක තෙල් සම්පතක් තියෙන රටෙන් හතෙන් දෙකක කොටසක් ඉන්දියාවට දැනටමත් දීලා. අපේ රටේ හැම ඉදිකිරීමක්ම අත්පත් කරගෙන ඉන්නේ කවුද? පිටරට කොම්පැණි සියල්ල අත්පත් කරගෙන. අපේ රටේ ඉදිකිරීම්කරුවට, ඉංජිනේරුවට, සැලසුම් ශිල්පියට, කාර්මිකයට, මේසන් බාස්ට, වඩුවට හම්බන්තොට වරාය හදනකොට, නොරොච්චලේ ඉදිකරන කොට කාර්යභාරයක් තිබුණේ නෑ. අපිට තිබුණේ ගල් ටිකක් කඩලා දෙන්න පමණයි. මැදවච්චියේ සිට තලෙයිමන්නාරම් දක්වා කි.මී.72ක රේල් පාර හදන්නේ ඉන්දියානු සමාගමක්. ඉන්දියානු ෂික් ජාතිකයින් සියලූම ඉදිකිරීම් කරන්නේ. අපේ රට අධිරාජ්‍යවාදීන්ගේ වෙළෙඳ ග‍්‍රහණයට ලක්කරලා තිබෙනවා. අතිශය අසාධාරණ රටක් මේක. අපේ රටේ අධ්‍යාපනයට මොකක්ද වෙලා තියෙන්නේ. ඉහළ පැලැන්තියේ අයට පමණක් හිමි පහළ පැලැන්තිය අධ්‍යාපනයෙන් පිටමන් කරන අධ්‍යාපන ක‍්‍රමයක් සකස් කරමින් තිබෙනවා. එස්.බී. යොජනා කරනවා පෞද්ගලික විශ්වවිද්‍යාල හදන්න. වෛද්‍ය උපාධිය ගන්න ලක්ෂ 85යි. අවුරුදු 5හේ පාඨමාලාව. මෙතන ඉන්න සහෝදර සහෝදරියන්ගේ අම්මලා තාත්තලාට පුළුවන්ද දරුවට වෛද්‍ය උපාධිය වෙනුවෙන් මාසෙකට ලක්ෂ එකහමාරක් වෙන් කරන්න. ජනගහනයෙන් 42%කට මාසික ආදායම ඩොලර් එකකට අඩුයි කියලා ආණ්ඩුවේම වාර්තා කියනවා. නීතිය අතිශය අසාධාරණයි. අපි හිතනවා සාධාරණයේ මහා ප‍්‍රතිමූර්තිය මහාධිකරණය කියලා. නෑ සාධාරණ නීතියක් නැහැ. බන්ධනාගාරය ඇතුලේ සිරකරුවන් ඉන්නේ කොළඹ පැල්පත්වාසීන් කුඩු පාවිච්චි කළ නිසා. කුඩු විකුණපු උදවිය එළියේ. තමන්ට කියලා උරුමයක් නැති ජීවිතයක් නැති ගමේ අම්මා තාත්තගේ දරුවන් සිරගත කරලා තිබෙනවා. මහා පරිමාණ වැරදි කරන ,  ලංකාවේ පාතාලය පවත්වාගෙන යන ,  කුඩු බිස්නස් කරන ,  ගණිකා මඩම් පවත්වාගෙන යන ප‍්‍රධාන ජාවාරම්කරුවන් එළියේ. සාධාරණද මේ නීතිය. අපේ රටේ අධ්‍යාපනයට මොකක්ද වෙලා තියෙන්නේ. ඉහළ පැලැන්තියේ අයට පමණක් හිමි පහළ පැලැන්තිය අධ්‍යාපනයෙන් පිටමන් කරන අධ්‍යාපන ක‍්‍රමයක් සකස් කරමින් තිබෙනවා. එස්.බී. යොජනා කරනවා පෞද්ගලික විශ්වවිද්‍යාල හදන්න. වෛද්‍ය උපාධිය ගන්න ලක්ෂ 85යි. අවුරුදු 5හේ පාඨමාලාව. මෙතන ඉන්න සහෝදර සහෝදරියන්ගේ අම්මලා තාත්තලාට පුළුවන්ද දරුවට වෛද්‍ය උපාධිය වෙනුවෙන් මාසෙකට ලක්ෂ එකහමාරක් වෙන් කරන්න. ජනගහනයෙන් 42%කට මාසික ආදායම ඩොලර් එකකට අඩුයි කියලා ආණ්ඩුවේම වාර්තා කියනවා. නීතිය අතිශය අසාධාරණයි. අපි හිතනවා සාධාරණයේ මහා ප‍්‍රතිමූර්තිය මහාධිකරණය කියලා. නෑ සාධාරණ නීතියක් නැහැ. බන්ධනාගාරය ඇතුලේ සිරකරුවන් ඉන්නේ කොළඹ පැල්පත්වාසීන් කුඩු පාවිච්චි කළ නිසා. කුඩු විකුණපු උදවිය එළියේ. තමන්ට කියලා උරුමයක් නැති ජීවිතයක් නැති ගමේ අම්මා තාත්තගේ දරුවන් සිරගත කරලා තිබෙනවා. මහා පරිමාණ වැරදි කරන, ලංකාවේ පාතාලය පවත්වාගෙන යන, කුඩු බිස්නස් කරන, ගණිකා මඩම් පවත්වාගෙන යන ප‍්‍රධාන ජාවාරම්කරුවන් එළියේ. සාධාරණද මේ නීතිය. මොනවගේ ජීවිතයක්ද අපට තියෙන්නේ. අපේ තරුණ කාලය අපතේ යනවා. හරිහමන් රැකියාවක් නැහැ. හරිහමන් ආදායමක් නැහැ. එහේ ජීවත් වෙනවා. ඕහේ මැරිලා යනවා. එහෙම රටක් අපිට ඉතුරු කරලා තිබෙනවා. ඒ අයගේ ජීවිත කොහොමද ?  එක්තරා ඇමතිවරයෙකුගේ පුතෙක් සම්මුඛ සාකච්ඡුාවකදී කියලා තිබුණා බාගෙට ඉගෙන ගත්තා සම්පූර්ණ අධ්‍යාපනයක් නැහැ කියලා. නමුත් තමන් පාවිච්චි කරන පෝසේ කියන හොඳම වාහනය දැන් ලක්ෂ 400ක් පමණ කියලා. විනෝදාංශය නයිට් ක්ලබ් යන එක. කැමතිම රට ඕස්ටේ‍්‍රලියාව. අධ්‍යාපනය ඇමරිකාවෙන්. ඒක තමයි ඇමති පුතෙක් වන එකේ චාන්ස් එක කියලා. ඒකයි ඒ අයගේ ජීවිත. මම ඔබෙන් අහන්නේ මේ ක‍්‍රමය සාධාරණද ?  ඔවුන්ගේ ජීවිත විතරද ජීවිත. මොනවගේ ජීවිතයක්ද අපට තියෙන්නේ. අපේ තරුණ කාලය අපතේ යනවා. හරිහමන් රැකියාවක් නැහැ. හරිහමන් ආදායමක් නැහැ. එහේ ජීවත් වෙනවා. ඕහේ මැරිලා යනවා. එහෙම රටක් අපිට ඉතුරු කරලා තිබෙනවා. ඒ අයගේ ජීවිත කොහොමද? එක්තරා ඇමතිවරයෙකුගේ පුතෙක් සම්මුඛ සාකච්ඡුාවකදී කියලා තිබුණා බාගෙට ඉගෙන ගත්තා සම්පූර්ණ අධ්‍යාපනයක් නැහැ කියලා. නමුත් තමන් පාවිච්චි කරන පෝසේ කියන හොඳම වාහනය දැන් ලක්ෂ 400ක් පමණ කියලා. විනෝදාංශය නයිට් ක්ලබ් යන එක. කැමතිම රට ඕස්ටේ‍්‍රලියාව. අධ්‍යාපනය ඇමරිකාවෙන්. ඒක තමයි ඇමති පුතෙක් වන එකේ චාන්ස් එක කියලා. ඒකයි ඒ අයගේ ජීවිත. මම ඔබෙන් අහන්නේ මේ ක‍්‍රමය සාධාරණද? ඔවුන්ගේ ජීවිත විතරද ජීවිත. එදා චේ සහෝදරයා කිව්වේ මොකක්ද ?  “අප ගැන කියන්නේ නම් අප පවත්වාගෙන ආ ප‍්‍රතිපත්තිය වන්නේ සාමාන්‍ය පුරවැසියන්ගේ දරුවන්ට ඇති දේ අපේ දරුවන්ට තිබිය යුතු අතර ඔවුන්ට නැති දේ අපේ දරුවන්ටද නැතිවිය යුතුය”   ඒ විතරක් නෙවෙයි. “අපේ පවුල් ඒ පිළිබඳව දැනගත යුතු අතර එය පවත්වාගෙන යෑමට අරගල කළ යුතුය. විප්ලවය මානව සත්‍යන් තුළින් සෑදේ. ඓහත් ඔවුන් එම විප්ලවීය ජීවය දිනෙන් දින සවිමත් කරගත යුතු.”   මොකක්ද යෝග්‍යය. ලක්ෂ 4කට ආසන්න තරුණ පරම්පරාවකට රැකියාවක් ,  හොද පවුලක් තනාගන්න හොද සමාජයක් ගොඩ නගාගන්න ඇති අවස්ථාව අහිමි කරලා තිබෙනවා. අපි අහනවා මේ සමාජය වෙනස් කළ යුතු නැද්ද. මුළුමනින්ම කණපිට හරවලා සමාජවාදී සමාජ ක‍්‍රමයක් ස්ථාපිත කළ යුතු වටපිටාවක් අද තිබෙන්නේ. ගොවියගේ නිෂ්පාදනයට මිලක් නොදෙන ,  කම්කරුවට නිසි වැටුපක් නොදෙන රටක් අපිට ඕනෙද ? එදා චේ සහෝදරයා කිව්වේ මොකක්ද? “අප ගැන කියන්නේ නම් අප පවත්වාගෙන ආ ප‍්‍රතිපත්තිය වන්නේ සාමාන්‍ය පුරවැසියන්ගේ දරුවන්ට ඇති දේ අපේ දරුවන්ට තිබිය යුතු අතර ඔවුන්ට නැති දේ අපේ දරුවන්ටද නැතිවිය යුතුය” ඒ විතරක් නෙවෙයි. “අපේ පවුල් ඒ පිළිබඳව දැනගත යුතු අතර එය පවත්වාගෙන යෑමට අරගල කළ යුතුය. විප්ලවය මානව සත්‍යන් තුළින් සෑදේ. ඓහත් ඔවුන් එම විප්ලවීය ජීවය දිනෙන් දින සවිමත් කරගත යුතු.” මොකක්ද යෝග්‍යය. ලක්ෂ 4කට ආසන්න තරුණ පරම්පරාවකට රැකියාවක්, හොද පවුලක් තනාගන්න හොද සමාජයක් ගොඩ නගාගන්න ඇති අවස්ථාව අහිමි කරලා තිබෙනවා. අපි අහනවා මේ සමාජය වෙනස් කළ යුතු නැද්ද. මුළුමනින්ම කණපිට හරවලා සමාජවාදී සමාජ ක‍්‍රමයක් ස්ථාපිත කළ යුතු වටපිටාවක් අද තිබෙන්නේ. ගොවියගේ නිෂ්පාදනයට මිලක් නොදෙන, කම්කරුවට නිසි වැටුපක් නොදෙන රටක් අපිට ඕනෙද? එදා චේ අධිරාජ්‍යවාදයට එරෙහිව වගේම කියුබාව වෙලාගෙන සිටි මහා ඒකාධිපති වියරුවෙන් ජනතාව මුදාගැනීමට බැටිස්ටාට එරෙහි අරගලයකුත් දියත් කරනු ලැබුවා. එනිසා අපිටත් අරගලයක් තිබෙනවා. මේ සමාජය කිසිසේත් ඉහිලූම් දිය යුතු සමාජයක් නෙවෙයි. ආරක්ෂා කළ යුතු ,  ගරුකළ යුතු සමාජයක් නෙවෙයි. ඒ වෙනුවට අපේ ජීවිතය වෙනුවෙන් ,  සමාන පුරවැසියන් ලෙස ජීවත්වීමේ අරගලය වෙනුවෙන් සටනක් තිබෙනවා. එදා චේ අවසන් හුස්ම පොද යනතෙක් කැපවුණා. සටන් වැදුනා. සමාජවාදී කියුබාවක් ගොඩනැගුවා. එනිසා චේ හැමදාමත් අප අතර ජීවත් වෙනවා. සෝවියට් දේශයේ මහා ලේඛක ,  බොල්ෂෙවික් පක්ෂයේ විරෝධාර සාමාජික ඔස්ත්‍රොව්ස්කි ජීවිතය ගැන කියන්නේ මෙහෙමයි. “ස්වර්තකාමියා අන් හැමට කලින් මිය යයි. ඔහු ජීවත් වන්නේ තමා සඳහා පමණි. ඔහුගේ මමත්වය නැසුණ කෙනෙහිම ඔහුට ජීවත්වීමට කිසිවක් නැත්තේය. එහෙත් මිනිසෙක් සමාජයේ වුවමනාවෙන් වෙනුවෙන් ජීවත්වන විට ඔහු විනාශ කර දැමිය නොහැක.”   කියලයි. එදා ඇ.එ.ජ. චේගේ ජීවිතය විනාශ කර දැමූවද ඔස්ත්‍රොව්ස්කි කියන පරිදි ඔහු විනාශ කර දැමිය නොහැකියි. ඔහු සමාජය සමග ජීවිතය බද්ධ කරා. ඔස්ත්‍රොව්ස්කි තවදුරටත් මෙහෙම කියනවා. “මිනිසාගේ අති උතුම් වස්තුව ජීවිතයයි. එය ඔහුට ලැබෙන්නේ එක් වරක් පමණයි. අරමුණක් නැතුව ජීවත්වීම නිසා කටුක වේදනාවන් ඇති නොවන සේ සහ නොවැදගත් අතීතයක් නිසා ලැජ්ජා නොවිය යුතු සේ ඔහු ජීවත් විය යුතුය. මිය යන විට ඔහුට මෙසේ කිව හැකිව තිබිය යුතුය. මගේ මුළු ජීවිතයත් මුළුමහත් ශක්තියත් ලෝකයේ අති උදාර සහ සුන්දර පරමාර්ථ සඳහා එනම් මිනිස් සංහතියට විමුක්තිය ලබාදීමේ සටන උදෙසා කැප කරන ලදී.”   ඔහු කියනවා. ඒ බව හොදින් සනාථ වෙනවා. චේගේ මරණයේදී. ඔහුට සතුටු විය හැකියි ,  ඔහුට උදාරත්වයට පත්විය හැකියි. මුළු මහත් මිනිස් මිනිස් සංහතිය වෙනුනේ තම ජීවිතය කැප කළ සහෝදරයෙක් ලෙස තමයි එදා අධිරාජ්‍යවාදීන් චේ ඝාතනය කළේ. එදා චේ අධිරාජ්‍යවාදයට එරෙහිව වගේම කියුබාව වෙලාගෙන සිටි මහා ඒකාධිපති වියරුවෙන් ජනතාව මුදාගැනීමට බැටිස්ටාට එරෙහි අරගලයකුත් දියත් කරනු ලැබුවා. එනිසා අපිටත් අරගලයක් තිබෙනවා. මේ සමාජය කිසිසේත් ඉහිලූම් දිය යුතු සමාජයක් නෙවෙයි. ආරක්ෂා කළ යුතු, ගරුකළ යුතු සමාජයක් නෙවෙයි. ඒ වෙනුවට අපේ ජීවිතය වෙනුවෙන්, සමාන පුරවැසියන් ලෙස ජීවත්වීමේ අරගලය වෙනුවෙන් සටනක් තිබෙනවා. එදා චේ අවසන් හුස්ම පොද යනතෙක් කැපවුණා. සටන් වැදුනා. සමාජවාදී කියුබාවක් ගොඩනැගුවා. එනිසා චේ හැමදාමත් අප අතර ජීවත් වෙනවා. සෝවියට් දේශයේ මහා ලේඛක, බොල්ෂෙවික් පක්ෂයේ විරෝධාර සාමාජික ඔස්ත්‍රොව්ස්කි ජීවිතය ගැන කියන්නේ මෙහෙමයි. “ස්වර්තකාමියා අන් හැමට කලින් මිය යයි. ඔහු ජීවත් වන්නේ තමා සඳහා පමණි. ඔහුගේ මමත්වය නැසුණ කෙනෙහිම ඔහුට ජීවත්වීමට කිසිවක් නැත්තේය. එහෙත් මිනිසෙක් සමාජයේ වුවමනාවෙන් වෙනුවෙන් ජීවත්වන විට ඔහු විනාශ කර දැමිය නොහැක.” කියලයි. එදා ඇ.එ.ජ. චේගේ ජීවිතය විනාශ කර දැමූවද ඔස්ත්‍රොව්ස්කි කියන පරිදි ඔහු විනාශ කර දැමිය නොහැකියි. ඔහු සමාජය සමග ජීවිතය බද්ධ කරා. ඔස්ත්‍රොව්ස්කි තවදුරටත් මෙහෙම කියනවා. “මිනිසාගේ අති උතුම් වස්තුව ජීවිතයයි. එය ඔහුට ලැබෙන්නේ එක් වරක් පමණයි. අරමුණක් නැතුව ජීවත්වීම නිසා කටුක වේදනාවන් ඇති නොවන සේ සහ නොවැදගත් අතීතයක් නිසා ලැජ්ජා නොවිය යුතු සේ ඔහු ජීවත් විය යුතුය. මිය යන විට ඔහුට මෙසේ කිව හැකිව තිබිය යුතුය. මගේ මුළු ජීවිතයත් මුළුමහත් ශක්තියත් ලෝකයේ අති උදාර සහ සුන්දර පරමාර්ථ සඳහා එනම් මිනිස් සංහතියට විමුක්තිය ලබාදීමේ සටන උදෙසා කැප කරන ලදී.” ඔහු කියනවා. ඒ බව හොදින් සනාථ වෙනවා. චේගේ මරණයේදී. ඔහුට සතුටු විය හැකියි, ඔහුට උදාරත්වයට පත්විය හැකියි. මුළු මහත් මිනිස් මිනිස් සංහතිය වෙනුනේ තම ජීවිතය කැප කළ සහෝදරයෙක් ලෙස තමයි එදා අධිරාජ්‍යවාදීන් චේ ඝාතනය කළේ. එනිසා මේ කුරිරු අධිරාජ්‍යවාදයට එරෙහිව සටන දියත් කළ යුතුයි. ලෝකය පුරා වාමාංශික ව්‍යාපාර ,  ප‍්‍රජාතන්ත‍්‍රවාදී ව්‍යාපාර එක මිටෙකට එකතු වෙමින් තිබෙනවා. මේ වේදිකාවේ සමගිය අද පෙන්නුම් කරලා තිබෙන්නේ ලෝකය නව දිශාවකට හරවන ලක්ෂණයයි. සමාජවාදී තරුණ සංගමයේ සාමාජිකයින් වන ඔබ අදිටන් කළ යුතුයි මේ අරගලය මේ පරම්පරාව අවසන් කළ යුතුයි කියලා. තව පරම්පරා කීපයකට ඉතිරි නොකළ යුතුයි. තවත් කාලයක් මේ පීඩාවන්ගෙන් පීඩා විඳිය යුතු නැහැ. අපි ආරම්භ කළ යුතුයි ජීවිතය සඳහා අරගලය. අපිටත් මිනිසුන් ලෙස ජීවත්වෙන්න ,  මැරෙන්න අයිතියක් තිබෙනවා. අපේ ගමන ජයග‍්‍රහණයෙන් කෙළවර කරන්න පුළුවන්. මේ රටට සමාජවාදයෙන් තොර අනාගතයක් නැත. අපේ උපන් නූපන් දරුවන්ට අනාගතය හැදෙන්නේ සමාජවාදයෙන් පමණයි. ඒ නිසා තරුණ තරුණියන්ට කාර්යබාරයක් තිබෙනවා. චේ ආදර්ශයට ගන්න. විලාසිතාවක් පමණක් කර නොගන්න. ජයග‍්‍රාහී ශ‍්‍රී ලංකාවක් ,  ජයග‍්‍රාහී ශී‍්‍ර ලංකාවක් ,  සිංහල ,  දෙමළ ,  මුස්ලිම් ,  බර්ගර් සියලූ දෙනා එකට වෙළෙන ශ‍්‍රී ලංකාවක් ගොඩනගමු. චේ නාමය දිගුකල් දිනේවා. සමාජවාදී කියුබාව දිගුකල් දිනේවා.” එනිසා මේ කුරිරු අධිරාජ්‍යවාදයට එරෙහිව සටන දියත් කළ යුතුයි. ලෝකය පුරා වාමාංශික ව්‍යාපාර, ප‍්‍රජාතන්ත‍්‍රවාදී ව්‍යාපාර එක මිටෙකට එකතු වෙමින් තිබෙනවා. මේ වේදිකාවේ සමගිය අද පෙන්නුම් කරලා තිබෙන්නේ ලෝකය නව දිශාවකට හරවන ලක්ෂණයයි. සමාජවාදී තරුණ සංගමයේ සාමාජිකයින් වන ඔබ අදිටන් කළ යුතුයි මේ අරගලය මේ පරම්පරාව අවසන් කළ යුතුයි කියලා. තව පරම්පරා කීපයකට ඉතිරි නොකළ යුතුයි. තවත් කාලයක් මේ පීඩාවන්ගෙන් පීඩා විඳිය යුතු නැහැ. අපි ආරම්භ කළ යුතුයි ජීවිතය සඳහා අරගලය. අපිටත් මිනිසුන් ලෙස ජීවත්වෙන්න, මැරෙන්න අයිතියක් තිබෙනවා. අපේ ගමන ජයග‍්‍රහණයෙන් කෙළවර කරන්න පුළුවන්. මේ රටට සමාජවාදයෙන් තොර අනාගතයක් නැත. අපේ උපන් නූපන් දරුවන්ට අනාගතය හැදෙන්නේ සමාජවාදයෙන් පමණයි. ඒ නිසා තරුණ තරුණියන්ට කාර්යබාරයක් තිබෙනවා. චේ ආදර්ශයට ගන්න. විලාසිතාවක් පමණක් කර නොගන්න. ජයග‍්‍රාහී ශ‍්‍රී ලංකාවක්, ජයග‍්‍රාහී ශී‍්‍ර ලංකාවක්, සිංහල, දෙමළ, මුස්ලිම්, බර්ගර් සියලූ දෙනා එකට වෙළෙන ශ‍්‍රී ලංකාවක් ගොඩනගමු. චේ නාමය දිගුකල් දිනේවා. සමාජවාදී කියුබාව දිගුකල් දිනේවා.”", "URL": "https://lankatruth.com/si/?p=4765", "Category": "Uncategorized", "Parent URL": null}