{"Source": "Lankatruth", "Timestamp": "September 1, 2022", "Headline": "සජබ කාර්යාලයේ සේවිකාවක ඝාතනයට ආසන සංවිධායක අත්අඩංගුවට", "News Content": "සමගි ජන බලවේගය පක්ෂයේ කෑගල්ල ආසන කාර්යාලයේ සේවය කරමින් සිටි සේවිකාවක කාර්යාලයේ පිටුපස කාමරේක ඇඳක් මත වෙඩි වැදී මිය ගොස් තිබීම සම්බන්ධයෙන් එම ආසන සංවිධායක ලක්ෂ්මන් දිසානායක කෑගල්ල පොලීසිය විසින් අත්අඩංගුවට ගෙන තිබේ. වයස අවුරුදු 38ක් පමණ වන සකුන්තලා වීරසිංහ නම් මෙම සේවිකාව කෑගල්ල හබුදුගල ප්‍රදේශයේ උසාවිය පාරේ පදිංචිකාරියකි. අද (01) උදෑසන කෑගල්ල සමගි ජන බලවේගයේ ආසන සංවිධායක ලක්ෂ්මන් දිසානායක විසින් ඇයව කාර්යාලය වෙත රැගෙන ගොස් ඇති අතර පසුව ඇය වෙඩි වැදීමක් හේතුවෙක් තුවාල ලබා ජීවිතක්ෂයට පත්ව එම කාර්යාලයේ ඇඳක් මත වැතිරී සිටයදී හමුවී ඇත. මෙම කාන්තාව ආසන සංවිධායකගේ ලේකම්වරිය ලෙස කටයුතු කරමින් සිට ඇති අතර ඔහු දෛනිකවම ඇයව ඇයගෙ නිවසට ගොස් රැගෙන එන බවද අද දින ආසන කාර්යාලයේ කිසිවෙකුත් සිට නැති බවද මේ අතර වාර්තා වේ.", "URL": "https://lankatruth.com/si/?p=138766", "Category": "පුවත්", "Parent URL": null}