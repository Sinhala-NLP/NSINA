{"Source": "Lankatruth", "Timestamp": "December 23, 2022", "Headline": "දිනෙන් දින අපාරාධ ඉහළට – සීදූවේත් වෙඩිතැබීමකින් අයෙක් මරුට", "News Content": "සීදූව ප්‍රදේශයේ අද (23) සිදු කර ඇති වෙඩි තැබීමකින් 39 හැවිරිදි වියේ පසුවූ පුද්ගලයෙකු ජීවිතක්ෂයට පත්ව තිබේ. රද්දොළුව ප්‍රදේශයේ පදිංචි පුද්ගලයෙකු වන ඔහු ප්‍රතිකාර සඳහා රාගම රෝහලට ඇතුළත් කිරීමෙන් පසු මිය ගොස් ඇති බව පොලිසිය සඳහන් කරයි. මේ වනවිට සිදු කර ඇති පොසිල් විමර්ශනවලින් අනාවරණය වී ඇත්තේ මියගිය පුද්ගලයා කොටුගොඩ – සීදූව මාර්ගය අසළ නතරවී යතුරුපැදියක රැඳී සිටියදී තවත් යතුරුපැදියකින් පැමිණි නාඳුනන පුද්ගලයින් දෙදෙනෙකු පිස්තෝලයකින් වෙඩි තබා පළා ගොස් ඇති බවය. සැකකරුවන් අත්අඩංගුවට ගැනීම සඳහා සීදූව පොලිසිය වැඩිදුර විමර්ශන සිදු කරයි.", "URL": "https://lankatruth.com/si/?p=143127", "Category": "පුවත්", "Parent URL": null}