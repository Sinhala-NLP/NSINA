{"Source": "Lankatruth", "Timestamp": "May 13, 2019", "Headline": "වගකීමෙන් කටයුතු කරන්නැයි උලමා සංවිධානය මුස්ලිම් ප්‍රජාවගෙන් ඉල්ලයි", "News Content": "සාමකාමීව සහ ඉවසීමෙන් කටයුතු කරන්නැයි මුස්ලිම් ප්‍රජාවගෙන් ඉල්ලා සිටින බව සමස්ත ලංකා ජම්ඉයියතුල්ලා උලමා සංවිධානය නිවේදනයක් නිකුත් කරමින් දන්වා සිටියි. සමාජ මාධ්‍ය හරහා අනවසර දෑ ප්‍රචාරණය නොකරන ලෙසත් පාස්කු ඉරිදා එල්ලවූ මිලේච්ඡ ප්‍රහාරය සම්බන්ධව සියළුදෙනා දුක, කණගාටුව සහ ශෝකය බෙදා ගැනීම අත්‍යවශයෙන්ම සිදුකළ යුතු බවත් එම සංවිධානය වැඩිදුරටත් සඳහන් කරයි. එසේම බොහෝ දෙනා මුස්ලිම් ජනතාව දෙස සැකයෙන් හා තරහෙන් බලන මොහොතක තමන් කරන කියන දෑ සම්බන්ධව වඩාත් වගකීමෙන් කටයුතු කිරීම වැදගත් බවද එම සංවිධානය පවසයි. හලාවත ඇති අවාසනාවන්ත තත්ත්වයට හේතු වූ ක්‍රියාව හෙළා දකින බවත් රටින් ත්‍රස්තවාදය තුරන් කිරීමට තිබෙන්නේ සාමය සහ ඉවසීම බවත් එය දුෂ්කර වුවත් තිබෙන එකම මාර්ගය එය බවත් එම නිවේදනයේ තවදුරටත් සඳහන් වේ.", "URL": "https://lankatruth.com/si/?p=73741", "Category": "පුවත්", "Parent URL": null}