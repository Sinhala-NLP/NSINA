{"Source": "Lankatruth", "Timestamp": "December 5, 2019", "Headline": "පස්වරු 6.00න් පසු බදුල්ල – පස්සර හරහා ලුණුගල මාර්ගයේ ගමන් කිරීම තහනම්", "News Content": "අධික වර්ශාවත් සමඟ පස්කඳු කඩා වැටීම හේතුවෙන් බදුල්ල – පස්සර හරහා ලුණුගල දක්වා මාර්ගය අද(05) පස්වරු 6.00 සිට වසා තැබීමට මාර්ග සංවර්ධන අධිකාරිය තීරණය කර තිබේ. පසුගිය දින කිහිපය පුරා ඇද හැලුනු අධික වර්ශාවත් සමඟ එම මාර්ගයේ ස්ථාන කිහිපයක පස්කඳු කඩාවැටීම් වාර්තා වූ අතර ස්ථාන කිහිපයකින් මාර්ගයේ ධාවන කටයුතු අඩාල වී තිබිණි. මාර්ගයේ ප්‍රතිසංස්කරණ කටයුතු වෙනුවෙන් පස්කඳු කපා තිබීඇති අතර වැසි සමයත් සමඟ ඒවා කඩාවැටීමට ලක්ව ඇතැයි ප්‍රදේශවාසීන් පවසයි. අද දිනයේද ලුණුගල ප්‍රදේශයෙන් මාර්ගයට පස්කන්දක් කඩා වැටීමෙන් අවහිරවී ඇති අතර පස් ඉවත්කර පිළිසකර කිරීමේ කටයුතු සිදුවෙමින් ඇත.", "URL": "https://lankatruth.com/si/?p=86754", "Category": "පුවත්", "Parent URL": null}