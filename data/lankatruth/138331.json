{"Source": "Lankatruth", "Timestamp": "August 20, 2022", "Headline": "තම අයිතිය වෙනුවෙන් ජනතාව නැගිටීම මර්දනයෙන් නතර කරන්න බැහැ – සදීෂ් සෙල්වරාජ්", "News Content": "මර්දනයෙන් සහ ෆැසිස්ට්වාදී ක්‍රියාවන්වලින් බඩගින්නට විසඳුමක් ලබාදිය නොහැකි බවත් තම අයිතිය වෙනුවෙන් නිදහස වෙනුවෙන් ජනතාව නැගිටින එක මර්දනයෙන් නතර කළ නොහැකි බවත් තරුණ ලේඛක සදීෂ් සෙල්වරාජ් අවධාරණය කරයි. ඔහු මේ බව අවධාරණය කළේ පාර්ලිමේන්තුව විසුරුවන ලෙසත් නව ජනවරමකට ඉඩදෙන ලෙසත් ආණ්ඩුවට බල කරමින් අරගලයේ ජන බලය නමින් ජාතික ජන බලවේගය මේ වනවිට නුගේගොඩ ආනන්ද සමරකෝන් එළිමහන් රංගභූමියේදී ආරම්භ කර ඇති විරෝධතා ජන රැලියට අමතමිණි. “අවුරුදු 74ක් රට පාලනය කරපු පාලකයන් නිසා අද ජාත්‍යන්තරය අපිට ඇඟිල්ල ඇණලා පෙන්වන තත්වයටම රට බංකොලොත්වෙලා. අද අපේ රටේ ජයග්‍රහණ පිළිබඳ ප්‍රධාන පුවත් සිරස්තරල පල වෙනවා වෙනුවට අද ප්‍රධාන පුවත් සිරස්තල බවට පත්ව ඇත්තේ තෙල්, ගෑස්, ආහාර නැව් වරායට පැමිණියා කියන ප්‍රවෘත්තියි. අද රටේ වැඩ නැවතිලා. වැඩ පටන් ගන්න නැව් එනතුරු බලා ඉන්න වෙලා. දරිද්‍රතාවයෙන් පෙළෙන පවුලක් තමන්ගේ කණකර, වතුපිටි උකස් කරමින් ජීවත්වෙනවා වගේ තත්වය රට පත්වෙලා. ඒ විදිහය ගමක පවුලකටවත් වැඩිකල් ජීවත් වෙන්න බැහ. අද ලංකාවටත් වෙලා තියෙන්නේ ඒක. නිෂ්පාදන ආර්ථිකය සම්පූර්ණයෙන් විනාශ කරලා. ගිණිපොලියට ණය අරගෙන දැන් රට ණය බරින් මිරිකෙනවා. රටේ ජාතික සම්පත් සියල්ල විකුණන තැනට පත්වෙලා. ඒකට වගකින්න ඕන අවුරුදු 74ක් රට පාලනය කරපු පාලකයන්. ඔවුන්ගේ ආර්ථික ප්‍රතිපත්ති සහ ජඩ දේශපාලන සංස්කෘතිය නිසා තමයි රටටත් ජනතාවටත් මේ තත්වය උදාවෙලා තියෙන්නේ. ආර්ථික අර්බුදය මතුවුන මොහොතේ සිට ජාතික ජන බලවේගය විසින් ජනතාව සංවිධානය කරමින් සටන් ක්‍රියාමාර්ග තෝරමික් කටයුතු කරමින් සිටියා. නමුත් “ගෝටා හෝ හොම්” කියන සටන් පාඨයත් එක්ක ජනතාව එකතැනකට ලගුවුනා. එතනින් ඉදිරි පියවරට ජනතාව ගියේ නැහැ. මේ ආර්ථික අර්බුදය අවසන් නැහැ. ජනතාවාදී පාලනයක් ගොඩනගන සටනත් අවසන් නැහැ. ජනතාවාදී පාලනයක් ගොඩනගන තුරු ජාතික ජන බලවේගය ලෙස අපි දිගටම සටන් ක්‍රියාමාර්ගවල නිරතවෙනවා. මැයි 09වෙනිදා අරගිලයගහ මන්දිරයේ සිට පැමිණි මැරයන් එල්ල කළ ප්‍රහාරය මැඩ පැවැත්වීමට සහයෝගය දුන් ජනතාව අත්අඩංගුවට ගත් ආණ්ඩුව එම මැර ප්‍රහාරය දියත් කිරීමට සම්බන්ධ වූ මැරයන්ට දඬුවම් දුන්නේ නැහැ. එදා රාජපක්ෂලා දියත් කළ මැර ප්‍රහාරයත් වත් මන් ජනාධිපති රනිල් වික්‍රමසිංහ බලයට පැමිණ පසු ආරක්ෂක අංශ යොදවා දියත් කළ මැරයත් අතර වෙනසක් නැහැ. දෙකම එකයි. පාලකයන් එකක් මතක තියාගන්න ඕනා, මර්දනයෙන් සහ ෆැසිස්ට්වාදී ක්‍රියාවන්වලින් බඩගින්නට විසඳුමක් දෙන්න බැහැ. තම අයිතිය වෙනුවෙන් නිදහස වෙනුවෙන් ජනතාව නැගිටිනවාමයි. ඒක මර්දනයෙන් නතර කරන්න බැහැ.”", "URL": "https://lankatruth.com/si/?p=138331", "Category": "පුවත්", "Parent URL": null}