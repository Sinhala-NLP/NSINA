{"Source": "Lankatruth", "Timestamp": "August 16, 2023", "Headline": "අලි සබ්රි, බන්දුල දෙදෙනා හවුලේ ඩොලර් විසිකිරීමේ සූදානමක්", "News Content": "ශ්‍රී ලංකාවේ ප්‍රතිරූපය දකුණු ආසියාව තුළ සහ ගෝලීය වශයෙන් ගොඩනැන්වීම සඳහා බව කියමින් විශාල විදේශ විනිමය ප්‍රමාණයක් යෙදවීමට ප්‍රවාහන හා මහාමාර්ග ඇමති සහ ජනමාධ්‍ය ඇමති බන්දුල ගුණවර්ධන සහ විදේශ ඇමති මොහොමඩ් අලි සබ්රි ඒකාබද්ධ කැබිනට් යෝජනාවක් ඉදිරිපත් කර ඇති අතර 14 වෙනි සඳුදා එම යෝජනාව අනුමත කර තිබේ. ශ්‍රී ලංකාවේ ප්‍රතිරූපය ගොඩනැගීම මගින් විදේශ ආයෝජන ගෙන්වාගැනීම මූලික අරමුණ බව එම කැබිනට් යෝජනා අනුමත කිරීමෙන් පසුව නිකුත් කළ නිල නිවේදනයේ සඳහන් කර ඇත. මෙලෙසම ජාත්‍යන්තර වශයෙන් ශ්‍රී ලංකාවේ ප්‍රතිරූපය ගොඩනැන්වීමට බව කියමින් මහින්ද රාජපක්ෂ පාලන සමය තුළද එවකට මහ බැංකු අධිපතිව සිටි අජිත් නිවාඩ් කබ්රාල්ගේ පූර්ණ මෙහෙයවීම යටතේ ඩොලර් ලක්ෂ ගණනක් වියදම් කර ජාත්‍යන්තර ප්‍රචාරක ආයතනයකට පවරා දී තිබිණි. එම ප්‍රචාරක කටයුතු වෙනුවෙන් බව කියමින් 2013 නොවැම්බර් සිට 2014 මාර්තු දක්වා ඩොලර් මිලියන 6.5ක මුදලක් ශ්‍රී ලංකා මහ බැංකුව විසින් ගෙවා ඇත. මෙම මුදලින් ඩොලර් මිලියන 5.65ක් වංචා කර ඇති බවත් ඒ පිළිබඳව ඇමරිකාවේ අධිකරණයක නඩු පවරා ඉමාඩ් සුබේරී නමැති හිටපු CIA නිලධාරියා වරදකරු වී මේ වනවිට සිරදඬුවම් විඳිමින් සිටී. එවැනි පසුබිමක් ශ්‍රී ලංකාවේ ප්‍රතිරූපය නැන්වීම සඳහා යැයි කියමින් අතීතයේ සිදුකළ ක්‍රියා සම්බන්ධයෙන් පවතී. විදේශ ඇමති අලි සබ්රි සහ ප්‍රවාහන හා මහාමාර්ග ඇමති සහ ජනමාධ්‍ය ඇමති බන්දුල ගුණවර්ධන අලුත් කැබිනට් පත්‍රිකාවක් ඉදිරිපත් කරමින් එය කැබිනට් මණ්ඩලයෙන් අනුමත කර තිබීම බරපතල සැක සංකා ඇති අකිරීමට හේතු වී තිබේ. ආශ්‍රිත පුවත්", "URL": "https://lankatruth.com/si/?p=150371", "Category": "පුවත්", "Parent URL": null}