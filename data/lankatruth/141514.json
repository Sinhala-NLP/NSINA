{"Source": "Lankatruth", "Timestamp": "November 1, 2022", "Headline": "කුකුලේ ගඟ වාන් දොරටු 2ක් අනපේක්ෂිතව විවෘත වෙලා", "News Content": "අද (01) උදෑසන හදිසියේම අනපේක්ෂිත ලෙස කුකුලේ ගඟ ජලාශයේ වාන් දොරටු දෙකක් විවෘත්ත විමෙන් තත්පරයට ඝන මීටර 300ක ජල ධාරිතාවක් කුඩා ගඟට එකතුවීම නිසා පහත් බිම්වල සහ ගඟ පහළ ප්‍රදේශයේ ජනතාව අවධානයෙන් සිටින්නැයි බුලත්සිංහල ප්‍රාදේශිය ලේකම් රංගන ප්‍රසාද් පෙරේරා පවසයි. ස්වංක්‍රියව විවෘත්ත වී ඇති වාන් දොරටු දෙක පසුව වසා දැමිමට කටයුතු කර ඇතත් කුඩා ගගේ ජල මට්ටම ඉහළ ගොස් තිබේ. ඒ හේතුවෙන් කුඩා ගඟ පහළ දිය නෑම සහ කුඹුරු වැඩ කිරිම ආදිය සිදු කිරිමෙිදි අවධානයෙන් පසුවන්නැයි ප්‍රාදේශිය ලේකම්වරයා ජනතාව⁣ගෙන් ඉල්ලිමක් කරයි.", "URL": "https://lankatruth.com/si/?p=141514", "Category": "පුවත්", "Parent URL": null}