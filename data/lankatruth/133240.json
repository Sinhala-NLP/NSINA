{"Source": "Lankatruth", "Timestamp": "April 30, 2022", "Headline": "ගෝටා රැකගෙන මහින්ද පැන්නීමට සංවිධානාත්මක මෙහෙයුමක්", "News Content": "ගෝටාබය රාජපක්ෂ ජනාධිපති ධුරයේ තබා ගනිමින් අගමැති ධුරයෙන් මහින්ද රාජපක්ෂ නෙරපාහැරීම සඳහා භික්ෂූන් වහන්සේලා කිහිපදෙනෙකු මෙන්ම ආණ්ඩුවෙන් ස්වාධීන වූයේයැයි කියන මන්ත්‍රීවරුන්ද සමාජ මාධ්‍ය ජලා රැසක්ද සංවිධානාත්මක මෙහෙයුමක් දියත් කර ඇත. මෙම මෙහෙයුම අනුව මහින්ද රාජපක්ෂ අග්‍රාමාත්‍ය ධුරයෙන් ඉවත් නොවන්නේනම් පකිස්තානයේ හිටපු අගමැති ඉම්බ්‍රාන් ඛාන් ඉවත් කළ ආකාරයේ මෙහෙයුමක් දියත් කරන බවට අන්තර්ජාල වෙබ් අඩවි ඔස්සේ තර්ජනාත්මක ප්‍රකාශ පවා මේ වනවිට සිදුකරමින් පවතී. ගෝටාබය රාජපක්ෂ ජනාධිපති ධුරයෙන් ඉවත් වියයුතු බවට පැනනැගුණු මහජන විරෝධය මේ වනවිට මුළු ආණ්ඩුවම ඉවත්විය යුතු බවට ප්‍රළුල්වී තිබෙන පසුබිමක සංවිධානාත්මක කණ්ඩායම් විසින් ගෝටාබය රැකගනිමින් මහින්ද රාජපක්ෂ නෙරපා හැරීම සඳහා මෙම මෙහෙයුම දියත් කර තිබේ.", "URL": "https://lankatruth.com/si/?p=133240", "Category": "පුවත්", "Parent URL": null}