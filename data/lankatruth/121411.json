{"Source": "Lankatruth", "Timestamp": "August 16, 2021", "Headline": "මේක හරි අපූරු ජයක්…", "News Content": "මතක ඇති මේ අවුරුද්දේ කොදෙව්වන් එයාලගේ නවක කන්ඩායමක් බංග්ලාදේශයට යවලා ඓතිහාසික ජයග්‍රහණයක් ලැබුවා.මේකත් ඒ වගේම විශිෂ්ඨ එකක්…පකිස්තානය එයලගේ පලවෙනි ඉනිමට රැස් කරන්නේ ලකුණු 217ක් පමණයි.Jayden Seales කඩුලු තුනකුත් හෝල්ඩර් කඩුලු තුනකුත් කෙමාර් රොච් කඩුලු දෙකකුත් දවාගෙන පන්දුවෙන් දස්කම් දක්වනවා.ඊට පස්සේ පිලිතුරු ඉනිම දියත් කරපු කොදෙව්වන් නායක බ්‍රැත්වයිට්ගේ ඉනිමට පිං සිද්ධ වෙන්න ලකුණු 253ක් පලවෙනි ඉනිම වෙනුවෙන් ලබා ගන්නවා.බ්‍රැත්වයිට් 97ක් ලබාගෙන ශතකය පෙනි පෙනී අවාසනාවන්ත විදිහට දුවද්දි දැවී යනවා.හෝල්ඩර් ලකුණු 58ක් රැස් කරන්න සමත් වෙනවා.දෙවෙනි ඉනිම ආරම්භ කරපු පකිස්තානයට සිය ඉනිම ලකුණු 203කට සීමා කරන්න සිදු වෙනවා.ඒ Jayden Seales කියන 19 හැවිරිදි පුංචි කොල්ලෙක්ගේ අනගි පන්දු යැවීමක් හින්දා…කොදෙව් ක්‍රිකට් බය නෑ යොවුන් ක්‍රීඩකයින් ජාත්‍යන්තරයට ගේන්න.පලමුපෙල අත්දැකීම් නැති වුනත් ඒ අය පාසල් කාලයෙන්ම ක්‍රීඩකයින්ගේ අනාගතය දකිනවා.ඔය අල්සාර් ජෝසප් , හෙට්මයිර් , පූරන් ජාත්‍යන්තර පිටියට ආවෙත් එහෙම… ලංකාවෙ නම් දැන් ඔහොම දෙයක් කරන්න බැ… අත්දැකීම් නෑ පොඩි වැඩියි හම්මෝ නොයෙක් කතා කියයි.ඒත් මේ කොදෙව්ව… ඉතිං 19 හැවිරිදි Seales ජාත්‍යන්තරයට අරන් ආවා. ඔන්න අවුරුදු 71ක් පැරණි වාර්තාවක් අලුත් කරලා මේ කොල්ලා එයාගේ ගමන පටන් ගත්තා.ඒ තමයි කොදෙව්වන් වෙනුවෙන් ටෙස්ට් තරගයක කඩුලු පහක් දවා ගත් ලාබාලම ක්‍රීඩකයා !!!ඔහුට හොද සහයෝගයක් දුන්න කෙමාර් රෝච් කඩුලු තුනක් දවාගෙන පකිස්තානය අඩපණ කරන්න ප්‍රමුඛ වුනා.ඉලක්කය ලකුණු 168යි.කොදෙව්වන් ලේසි නැ මේ හතරවෙනි ඉනිමේ මේ දේ කරන්න.බ්ලැක්වූඩ් ලකුණු 55ක් රැස් කරමින් තරගය ජයග්‍රහණය වෙනුවෙන් කැන්දාගෙන දායක වුන මූලික ඉනිම වුනා.හැබැයි ඒ සියල්ල විටෙක අතරමග නවතිනවා.ඒ කොදෙව් ඉනිම ලකුණු 114කට විටෙක කඩුලු 7ක් බිද වැටෙනවා.ඒ වෙලාවේ ජෝසුවා එක්ක පිටියට කෙමාර් රොච් එකතු වෙනවා.දෙන්නා එක්ක සටන් කරපු ඉනිම ලකුණු 142දී නතර වෙන්නේ කොදෙව් ඉනිමේ හිටපු එකම නම් දරන පිතිකරුවත් අටවෙනි කඩුල්ලට ක්‍රීඩාගාරයට පියමනින්නට පකිස්තාන පන්දු යවන්නන් සමත් වෙමින්…කෙමාර් රොච්…වෙනදට පන්දුවෙන් ලොකුවට කතා කරන කෙනා අද තුන් ඉරියව්වෙන්ම කතා වෙන චරිතයක් වුනා.බෙල්ල ගහලා ගියත් තමන්ගේ කන්ඩායම ‍රැක ගන්න දිනන්න ඕනි ඇම්මෙන් ක්‍රීඩා කරපු රෝච් අවසාන පිතිකරුවන් දෙන්නා එක්ක එකතු වෙලා කොහොම හරි කොදෙව් ජයග්‍රහණය තහවුරු කරනවා.විටෙක කොදෙව්වන් දෙස තිබුනු තරගයක් එක් නිමේෂයකින් පකිස්තානය වෙත ගියා… අවසානය වෙනකල්ම තරගය පකිස්තානය වෙතට තිබුනා.හැබැයි පිත්තෙන් ලකුණු 30ක් රැස් කරමින් ජයග්‍රහණය වෙනුවෙන් සටන් කරපු රොච් කොදෙව් ජයග්‍රහණය තහවුරු කරා…මේ ඉනිම ඒ තරම් විශිෂ්ඨ අවසානයේ කිසිම පිතිකරුවෙක්ගේ දායකත්වයක් නැතුව පසුපෙල පිතිකරුවන්ම සටන් කරලා ජයග්‍රහණය සොයා ගියපු අපූරු තරගයක් නිසා !!!©️ Rishie Bro", "URL": "https://lankatruth.com/si/?p=121411", "Category": "ක්‍රීඩා පුවත්", "Parent URL": null}