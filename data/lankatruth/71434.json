{"Source": "Lankatruth", "Timestamp": "April 2, 2019", "Headline": "හෙරොයින් කිලෝ 2ක්, රිපීටර්යක් සමඟ “සොත්ති උපාලිගේ” පුතා අත්අඩංගුවට", "News Content": "මිය ගිය ප්‍රකට පාතාල නායකයෙක් වන “සොත්තු උපාලි” නැමැත්තාගේපුත්‍රයා හෙරොයින් කිලෝ ග්‍රෑම් 2යි ග්‍රෑම් 549ක් හා ගිනි අවියක් සමඟ කොළඹ දිසා දූෂණ මර්දන ඒකකය විසින් අද (02) උදෑසන 10.15ට පමණ මොරටුමුල්ල පොලිස් වසමේ තුඩුවාමුල්ල, කටුබැද්ද ප්‍රදේශයේ දී සිදු කළ වැටලීමකදී අත්අඩංගුවට ගෙන තිබේ. කොළඹ දිසා දුෂණ මර්දන ඒකකයේ නිලධාරීන් මෙම වැටලීම සිදු කර විදේශීය රටක නිෂ්පාදිත රිපීටර් ගිනි අවියක් සමඟ මෙම පුද්ගලයා අත්අඩංගුවට ගෙන තිබේ. අරඹවෙලගේ දොන් ලක්ෂිත ප්‍රසන්න නැමති මොහු වයස අවුරුදු 41ක් වු රාවතාවත්ත, මොරටුව යන ලිපිනයේ පදිංචි අයෙකි. අත්අඩංගුවට ගත් සැකකරු මොරටුමුල්ල පොලිස් ස්ථානය වෙත ඉදිරිපත් කර ඇත. සැකකරු හෙට (03) දින මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. මොරටුමුල්ල පොලීසිය වැඩිදුර පරීක්ෂණ පවත්වයි.", "URL": "https://lankatruth.com/si/?p=71434", "Category": "පුවත්", "Parent URL": null}