{"Source": "Lankatruth", "Timestamp": "November 23, 2011", "Headline": "බොරු එපා – වැටුප් වැඩිකරනු", "News Content": "සුගිය 21 වන දා ජනාධිපතිවරයා පාර්ලිමේන්තුවට ඉදිරිපත්කල අය වැය කතාවේදී රාජ්‍යෙස්වක වැටුප10%කින් වැඩිකරන බව පැවසුවද එය අමතර දීමනාවක් වශයෙන් මූලික වැටුපේ ප්‍රතිශතයක් ලෙස ගණනය කරන බව අයවැය ලේඛණයේ සදහන්ය. මේනිසා කිසිදු වැටුප්වැඩිවීමක් කර නැති බව අවධාරණය කරමින් ජාතික වෘත්තීය සමිත මධ්‍යස්ථානයේ සභාපති කොඩී ලාල් කාන්ත මහතා ජනාධිපතිවරයාට ලිපියක් යවා ඇත. ”ඔතුමා අය වැය කථාව මගින් රාජ්‍යසේවකයන්ට 10%ක වැටුප් වැඩිවීමක් ලබා දෙන බවට ප්‍රකාශ කලත් මේ වන විට එය වැටුපට එල්ලන තවත් සොච්චම් දීමනාවක් බව පැහැදිලිවී තිබේ. ඔබ තුමාගේ කථාව එලෙස අද බොහෝ ජනමාධ්‍ය විසින් වාර්ථා කර තිබුනේ එම වැරැද්ද සහිතව වන අතර එය වහාම නිවැරදි කල යුතුව ඇත.” යනුවෙන් එහි සදහන් වේ. වැඩිදුරටත් කරුනු දක්වන එම ලිපිය මෙසේය. ”ජාතික වෘත්තීය සමිති මධ්‍යස්ථානය ලෙස අප රාජ්‍යඅංයට රුපියල් 10,000ක වැටුප් වැඩිවීමක් හා පෞද්ගලික අංහයට 40% ක වැටුප් වැඩිවීමක් ඉල්ලා සිටියේ 2006 වසරේ සිට මේ දක්වා වැටුප් වැඩිවීමක් සිදු නොකර සොච්චම් දීමනා කිහිපයක් ලබා දීමට කටයුතු කල හෙයින් 2006 සිට මේ දක්වා වැඩිවී ඇති ජීවන වියදම පියවා ගැනීම සදහාය. ඔබ තුමා බලය ගැනීමට පෙර මෙන්ම බලයට පත්වූ පසුත් අප මධ්‍යස්ථානය මගින් අවස්තා ගණනාවකදීම වැටුප් අරගල දියත් කළ අතර අය වැය කිහිපයක් මගින් ලබා දුන් සොච්චම් දීමනාව ලබා දීමට එම අරගල බලපෑමක් කළ බව අවිවාධිතය. 2006 අය වැයෙන් රාජ්‍ය සේවයේ අවම වරටුප් රුපියල් 11,730 දක්වා ඉහල දැමීමත් සමග රුපියල් 1,000ක දීමනාවත් ලබා දීමක් සිදු කලේ එවකට මතුව තිබූ වැටුප් අරගලයේ ප්‍රතිඵලයක් ලෙස බැවු අපි ප්‍රකාශකරමු. එම අවස්ථාවේම වැඩිවන ජීවන අංකයට රුපියල් 2.50ක දීමනාවක් ගෙවීමටද ඔබතුමා එකග උවත් එම පොරොන්දුව ඔබතුමා විසින් කඩකරන ලද බවත් පසුව අපගේ බල කිරීම මත මාස 6කට වරක් රුපියල් 375ක දීමනාවක් ලබා දුන් බවත් එයද වරින් වර නතර කල විට ඒ වෙනුවෙන් අරගල කිරීමට පවා අපට සිදුවූ බවත් මෙහිදී මතක් කර දිය යුතුය.” මෙලෙස අවධාරණය කර ඇති ජාතික වෘත්තීය සමිති මධ්‍යසථානය ජනාධිපතිවරයාට අවධාරණය කර ඇත්තේ අය වැය යෝජනා තුන්වෙන් වර කියවා සම්මත කර ගැනීමට පෙර මෙම වරද නිවැරදි කර අවම වශයෙන් රුපියල් 7,609.50ක දීමනාව මූලික වැටුපට එකතු කරන ලෙසයි. එසේ නොකර මෙවැනි රුවටිලි කාරී ක්‍රියා මගින් වැඩකරන ජනතාව දිගින් දිගටම මුලා කරන්නේනම් නොබෝ දනකින් ඔවුන්ගේ දැවැන්ත අරගලයක් ඇතිවීම වැලැක්විය නොහැකි බවයි.", "URL": "https://lankatruth.com/si/?p=323", "Category": "පුවත්", "Parent URL": null}