{"Source": "Lankatruth", "Timestamp": "July 16, 2021", "Headline": "“අපිත් වැඩකරන්නේ දැඩි කලකිරීමෙන්”… රාජ්‍ය ඇමති ප්‍රියංකර ජයරත්න", "News Content": "“අපිත් හරිම කලකිරීමේන් දැන් වැඩ කරන්නේ. අපේ කලකිරීම් ඔබට කියලා වැඩක් නැහැ. මොකද ඔබ අප පත් කළේ ඔබට වැඩ කරන්න. නමුත් අපිට එය කරන්න බැරි වෙලා තියෙනවා. මේ ආණමඩුව ආසනය තුළ අද වනවිට කප්පම් ගන්න දේශපාලඥයින් බිහිවි තිබේනවා. මේ ගැන ඉහළ දැනුවත් කළා. වැඩක් නැහැ.” යැයි විදේශ රැකියා ප්‍රවර්ධන හා වෙළෙඳපළ විවිධාංගිකරණ රාජ්‍ය ඇමති ප්‍රියංකර ජයරත්න පවසයි. ඔහු මේ බව පැවසූවේ ආණමඩුව ප්‍රදේශයේ පැවති උත්සවයකට එක්වෙමිනි. එහිදී වැඩිදුරටත් අදහස් දක්වන රාජ්‍ය ඇමති ප්‍රියංකර ජයරත්න… “ආණමඩුවේ ආසනයේ මේ වනවිට කප්පම් ගන්න අමාත්‍යවරුන් බිහි වී සිටිනවා. අපි කම්පම් ගන්නේ නැහැ. මගේ අතේ ලේ නැහැ. මම කප්පම් අරන් නැහැ. මම මිනිමරලා නැහැ ඒ නිසා මම බයත් නැහැ. මොකද ජනතාව හැමදාම මාව විරයා කළා. එය පසුගිය සෑම මැතිවර්ණයකදිම ජනතාව ඔවුන්ගේ මනාපයෙන් හොදින් තහවුරු කළා. මම හැමදාම ජනතාවත් එක්ක හිටියා. ඒ නිසා මම ජනතාවට කියනවා යම් තැනක වැරදිමක් වුවා නම් එය නිවැරදි කිරිමට කාලය එළඹෙමින් තිබෙන බව. එය ඔබේ අයිතිය.”", "URL": "https://lankatruth.com/si/?p=119701", "Category": "පුවත්", "Parent URL": null}