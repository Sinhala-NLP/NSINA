{"Source": "Lankatruth", "Timestamp": "January 22, 2021", "Headline": "දොස්තරලා 100කට පොසිටිව් – සෞඛ්‍ය පද්ධතිය දැඩි අවදානමක", "News Content": "රට පුරා රෝහල්වල වෛද්‍යවරුන් 100 කට අධික ප්‍රමාණයකට මේ වනවිට කොරෝනා වෛරසය ආසාදනය වීඇති රජයේ වෛද්‍ය නිලධාරීන්ගේ සංගමය පවසයි. එම සංගමයේ සංස්කාරක වෛද්‍ය හරිත අලුත්ගේ පවසන්නේ කොරෝනා රෝගීන් සඳහා වෙන්කල රෝහල් රෝගීන්ගෙන් පිරී ඉතිරි ගොස් ඇති බවත් රෝහල් කාර්ය මණ්ඩල සාමාජිකයන් සිය ගණනක්ද ආසාදිතයන් ලෙස මේ වනවිට හඳුනාගෙන ඇති බවයි. ඔහු වැඩිදුරටත් පවසන්නේ තත්වය ඉතාමත් අවදානම් බවත් මේ ආකාරයට ඉදිරියට ගියහොත් රෝගින්ට ප්‍රතිකාර කිරීමට රෝහල් තුල වෛද්‍යවරු ඇතුලු රෝහල් කාර්යය මණ්ඩල නොසිටින තත්වයක් ඉදිරියේදී ඇති විය හැකි බවයි.", "URL": "https://lankatruth.com/si/?p=109073", "Category": "පුවත්", "Parent URL": null}