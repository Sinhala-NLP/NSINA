{"Source": "Lankatruth", "Timestamp": "May 16, 2022", "Headline": "අත, පංචායුධය, ටෙලිෆෝනය කැඩී යාමට ආසන්නයි", "News Content": "ගෝඨාභය රාජපක්ෂ විසින් අගමැති ධුරයට පත්කරන ලද රනිල් වික්‍රමසිංහ අගමැති යටතේ ආණ්ඩුව පිහිටුවා බහුතර බලය එක්කර ගැනීම සඳහා මේ වනවිට දියත් කර ඇති මෙහෙයුම හමුවේ පක්ෂ ගණනාවක් කැඩීබිඳී යාමේ තත්වයක් උද්ගත්වී ඇති බවට මාධ්‍ය වාර්තා පළවේ.  ශ්‍රී ලංකා නිදහස් පක්ෂය, සමගි ජන බලවේගය සහ පොහොට්ටුවේ සිට ස්වාධීන වූ බව කියන මන්ත්‍රී කණ්ඩායම මෙම තත්වයට මුහුණ දී සිටී. රනිල් වික්‍රමසිංහ පසුපස සිටින බැසිල් රාජපක්ෂ විසින් අදාළ මන්ත්‍රීවරුන් එක්කර ගැනීමේ මෙහෙයුම ක්‍රියාත්මක කර ඇති බව වාර්තා වේ.  මේ අතර එසේ එක්කර ගත නොහැකි මන්ත්‍රීවරු ආණ්ඩුවට එරෙහිව ප්‍රකාශ කිරීමෙන් වළක්වා ගැනීමේ ක්‍රියාමාර්ග ද අනුගමනය කරමින් පවති. උදය ගම්මන්පිල මන්ත්‍රීවරයා නිෂ්ක්‍රීය කිරීම මේ වනවිටත් සාර්ථක වී ඇතැයි තොරතුරු හෙළිවේ.", "URL": "https://lankatruth.com/si/?p=134334", "Category": "පුවත්", "Parent URL": null}