{"Source": "Lankatruth", "Timestamp": "November 29, 2011", "Headline": "අද ක්‍රීඩාව මුදලාලිකරනය වෙලා – අර්ජුන රණතුංග", "News Content": "මේ දින වල ක්‍රිකට් නිලවරණය කරළියට පැමිණීමන ඇත. ඒ සම්බන්ධයෙන් රටේ විශාල අවධානයක් යොමු නොවුනත් විවිධ පාර්ශව ක්‍රිකට් නිලවරණය සම්බන්ධයෙන් නොයෙකුත් මත පළ කරයි. ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අර්ජුන රණතුංග පසුගියදා වාද්දුවේ පැවති උත්සවයකදී ‍ඒ සම්බන්ධයෙන් මෙලෙස අදහස් පළ කරමින්“අද ක්‍රීඩාව කියන එක අපේ අවාසනාවකට වගේ උඩුයටිකුරු ගිහිල්ලා තියෙනවා. විශේෂයෙන්ම තමුන්නාන්සේලා දකින්න ඇති දැනට ක්‍රිකට ක්‍රීඩාවට වෙලා තියෙන වින්නැහිය මම දැක්කා රූපවාහිනිය හරහා ක්‍රිකට් නිලවරණයකට එනවා. දැන් ක්‍රිකට් නිලවර්ණයට එන කොට පහුගිය කාලේ හිටිය කාක්කෝ ටික නැවත වරක් ඇවිල්ලා තියෙනවා. මේ එන්නේ වෙන එකකට නොවෙයි. මේ ක්‍රිකට් හදනන් ආපු අය නොවෙයි. මේ මුදලාලිකරණයනයක් වෙලා තිබුණා 1996 ලෝක කුසලාන තරගාවලිය අපි දින්නට පස්සේ මේ රටට මුදල් එන්න ගත්තා ක්‍රීඩකයින් හින්දා මුදල් එන්න ගත්තා. මේ මුදල් ටික කාබාසිනියා කරන්න මේ මුදලාලි පරපුර ඇවිල්ලා පහුගිය කාලෙම ක්‍රිකට් විනාශ කළා. ඊට පස්සේ වුණේ පහුගිය කාලේ අනවශ්‍ය පුද්ගලයින් දේශපාලන පත්වීම් එක්ක පත් කරලා අද ක්‍රිකට් පාලක මණ්ඩලය ඩොලර් මිලියන 70ක විතර ණයක් එක්ක තමයි අද යන්නේ, මම රටවල් පුරා යන කෙනෙක් මම දැකලා නෑ මේ වගේ උප්පත්තියෙන් දස්කම් තියෙන ක්‍රීඩකයෝ ඉන්න රටක් අපේ රට ඇරුණහම මේ තරුණ කොටස් ආරක්ෂා කරන්න පුළුවන් ප්‍රධානම දේ තමයි ක්‍රීඩාව නැත්නම් වෙන්නේ මොකක් ද සිගරට් එකක් ගන්නවා සිගරට් එක බොන්න ගන්නවා.ඊළඟට සිගරට් එකෙන් තව එහාට යනවා. අද ඉන්නවා නේ දේශපාලනඥා‍යෝ මේ කුඩු විකුණන මත්පැන් විකුණන කැසිනෝ අයිතිකාර බුකී අයිතාකාර අය ඉන්නවා. ඉතින් ඒවට ‍අපේ ක්‍රීඩකයොත් මේවට ගෑවෙනවා” යැයි පැවසීය.", "URL": "https://lankatruth.com/si/?p=372", "Category": "පුවත්", "Parent URL": null}