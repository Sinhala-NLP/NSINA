{"Source": "Lankatruth", "Timestamp": "November 4, 2022", "Headline": "නියෝජ්‍ය පොලිස්පති සජීව මැදවත්ත ජ්‍යෙෂ්ඨ නියෝජ්‍ය පොලිස්පති ධුරයට", "News Content": "ජාතික පොලිස් අභ්‍යාස ආයතනයේ විධායක අධ්‍යක්ෂවරයා ලෙස කටයුතු කරන නියෝජ්‍ය පොලිස්පති සජීව මැදවත්ත ජ්‍යෙෂ්ඨ නියෝජ්‍ය පොලිස්පති ධුරයට උසස්වීමක් ලබා දී තිබේ. පොලිස්පතිවරයා විසින් මෙමඋසස්වීම ලබා දී ඇත්තේ රාජ්‍ය සේවා කොමිෂන් සභාවේ අනුමැතියට යටත්ව මහජන ආරක්ෂක ලේකම්වරයාගේ දැනුම්දීම අනුව බව සඳහන් වේ. ඒ අනුව ඔහු 2021 වර්ෂයේ 03 වන මස 09 වනදා සිට ක්‍රියාත්මක වන පරිදි ජ්‍යෙෂ්ඨ නියෝජ්‍ය පොලිස්පති තනතුරට උසස් කර ඇත. ඔහු 1997 වසරේ ආධුනික උප පොලිස් පරීක්ෂකවරයකු වශයෙන් පොලිස් සේවයට එක් ව ඇති අතර 1999 වසරේ සහකාර පොලිස් අධිකාරිවරයකු වශයෙන් නැවත රාජ්‍ය නිවේදිත සේවයට එක්ව ඇත. බණ්ඩාරවෙල ධර්මාශෝක විදුහලේ ආදි සිසුවෙක් වන ඔහු ශ්‍රි ජයවර්ධනපුර විශ්වවිද්‍යාලයේ සමාජ විද්‍යා අධ්‍යන අංශයේ අපරාධ විද්‍යාව හා අපරාධ යුක්තිය පිළිබඳ විශේෂ උපාධිධාරයෙකි.", "URL": "https://lankatruth.com/si/?p=141629", "Category": "පුවත්", "Parent URL": null}