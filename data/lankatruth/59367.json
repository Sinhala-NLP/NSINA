{"Source": "Lankatruth", "Timestamp": "September 14, 2018", "Headline": "ලෝක ගුරු වෘත්තීය සමිති සමුළුව සාර්ථකව අවසන් වේ", "News Content": "ලෝක වෘත්තීය සමිති සමුලූවට (WFTU) අනුබද්ද ලෝක ගුරු වෘත්තීය සමුළුව අද(13) කොළඹ පදනම් ආයතනයේදී පැවැත්විණි. ලෝක වෘත්තීය සමිති සම්මේලනයේ ප‍්‍රධාන ලේකම් ජෝර්ජ් මව්රිකෝස් මහතාගේ ප‍්‍රධානත්වයෙන් සමුළුව ආරම්භ වූඅතර ජාතික වෘත්තීය සමිති මධ්‍යස්ථානයේ සභාපති ලාල් කාන්ත මහතා ද මේ සඳහා සහභාගී විය. ලෝක ගුරු වෘත්තීය සමිති සම්මේලනයේ ආසියානු කලාපිය උප සභාපති හා ලංකා ගුරුසේවා සංගමයේ ප‍්‍රධාන ලේකම් මහින්ද ජයසිංහ මහතා ඇතුලු වෘත්තීය සමිති නියෝජිතයින් විශාල පිරිසක් සමුලුව සඳහා එක්ව සිටියහ. එමෙන්ම මේ සදහා ඉන්දියාව, නේපාලය, කාම්බෝජය ඇතුලු රටවල් ගණනාවක විදෙස් නියෝජිතයින් රැසක් එක්වී සිටියහ.", "URL": "https://lankatruth.com/si/?p=59367", "Category": "පුවත්", "Parent URL": null}