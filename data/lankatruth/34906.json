{"Source": "Lankatruth", "Timestamp": "May 27, 2017", "Headline": "ජවිපෙ ‘රතු තරුව’ සහන සේවා බලකාය මෙවරත් විපතට පත්වූ ප‍්‍රදේශවලට මැදිහත් වෙයි", "News Content": "ගංවතුර, නායයෑම් ඇතුළු ආපදාවන්ට පත්වූ ප‍්‍රදේශ යළි යථාතත්වයට පත්කිරීම හා එහි ජනතාව මුදා ගැනීම වෙනුවෙන් ජනතා විමුක්ති පෙරමුණේ ‘රතු තරුව’ සහන සේවා බලකාය එම ප‍්‍රදේශවලට ක්‍ෂණිකව ළඟා වී ඇති බව ජනතා විමුක්ති පෙරමුණේ මාධ්‍ය ඒකකය සඳහන් කරයි. කළුතර, ගාල්ල, මාතර හා රත්නපුර දිස්ත්‍රික්කවල මෙන්ම අනෙකුත් ප‍්‍රදේශවලද විපතට පත්වූවන්ට සහන සැලසීම සඳහා මෙම ක්‍රියාන්විතය මේ වනවිට ක්‍රියාත්මක වන අතර එම සහන සේවා කටයුතු වෙනුවෙන් දුර බැහැර දිස්ත්‍රික්කවල සිටින රතු තරුව සාමාජිකයින් මේ වනවිට අදාල ප‍්‍රදේශ වෙත ළඟා වෙමින් සිටින බවද ජවිපෙ මාධ්‍ය ඒකකය වැඩිදුරටත් සඳහන් කරයි.", "URL": "https://lankatruth.com/si/?p=34906", "Category": "පුවත්", "Parent URL": null}