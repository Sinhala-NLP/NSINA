{"Source": "Lankatruth", "Timestamp": "February 2, 2021", "Headline": "අරණායක පාසල් 03ක පංති කාමර වසාදමයි", "News Content": "කොවිඩ් – 19 වසංගතය හේතුවෙන් මේ වනවිට අරණායක ප්‍රදේශයේ මහා විද්‍යාල තුනක පංති කාමර හතරක් වසා දැමීමට පියවර ගෙන ඇතැයි අරණායක සෞඛ්‍ය වෛද්‍ය නිලධාරී වෛද්‍ය රසාංජන මෙන්ඩිස් පවසයි. ඒ වෛරසය ආසාදනය වූ පවුල් කිහිපයක දරුවන් පාසල්වලට පැමිණීම හේතුවෙනි. උස්සාපිටිය ප්‍රදේශයේ මහා විද්‍යාලයක 11 ශ්‍රේණියද, පොල්අඹේගොඩ ප්‍රදේශයේ මහා විද්‍යාලයක 10 ශ්‍රේණියද, දිප්පිටිය ප්‍රදේශයේ මහා විද්‍යාලයක 10 ශ්‍රේණියද, දිප්පිටිය මහා විද්‍යාලයක 9 – ඩී ශ්‍රේණියද, එම පාසලේම ප්‍රාථමික අංශයේ 2 – සී ශ්‍රේණියද මෙසේ තාවකාලිකව වසා දමා තිබේ. එම පාසල්වලට පැමිණි සිසුන් සිය නිවෙස් තුළ නිරෝධායනයට යොමු කර ඇති අතර ඔවුන් PCR පරීක්ෂණ සදහා ද යොමු කර ඇත.", "URL": "https://lankatruth.com/si/?p=109796", "Category": "කොවිඩ් -19 (කොරෝනා ) පුවත්", "Parent URL": null}