{"Source": "Lankatruth", "Timestamp": "October 8, 2021", "Headline": "පළාත් අතර සංචරණ සීමා 21 තෙක්…", "News Content": "දැනට ක්‍රියාත්මක පළාත් අතර සංචරණ සීමා ලබන 21 වනදා දක්වා පැවතිය යුතු බවට තීරණය කළේ යැයි ජනාධිපති මාධ්‍ය අංශය නිවේදනයක් නිකුත් කරමින් සඳහන් කරයි. ඒ බව තීරණය කර ඇත්තේ ජනාධිපතිවරයාගේ ප්‍රධානත්වයෙන් අද (08) පෙරවරුවේ පැවති කොවිඩ් මර්දන විශේෂ කමිටු රැස්වීමේදී ය. එම කමිටුව අද (08) පෙරවරුවේ ජනාධිපතිවරයා සමග වීඩියෝ තාක්ෂණය ඔස්සේ රැස්වී ඇත. ඒ අනුව දැනට ක්‍රියාත්මක පළාත් අතර සංචරණ සීමා ඔක්තෝබර් මස 21වනදා දක්වා ක්‍රියාත්මක කෙරේ.", "URL": "https://lankatruth.com/si/?p=124314", "Category": "කොවිඩ් -19 (කොරෝනා ) පුවත්", "Parent URL": null}