{"Source": "Lankatruth", "Timestamp": "July 13, 2022", "Headline": "ඉල්ලා අස්විමේ ලිපිය ඊයේ රෑ වෙනකන් ආවේ නැහැ – කතානායක", "News Content": "ජනාධිපති ගෝඨාභය රාජපක්ෂ සිය ධුරයෙන් ඉල්ලා අස්වන බවට වන ලිපිය ඊයේ (12) රාත්‍රිය වනතෙක් තමාට නොලැබුණු බවත් එම ලිපිය අද (13) දිනයේ ලැබුණහොත් ඒ සම්බන්ධයේ තමන් ප්‍රකාශයක් කරන බවත් කථානායක මහින්ද යාපා අබේවර්ධන පැවසීය. පසුගිය 09 වැනිදා කථානායකවරයාගේ ප්‍රධානත්වයෙන් පැවති පක්ෂ නායකයක රැස්වීමේදී ජනාධිපතිවරයා සහ අගමැතිවරයා ඉවත්වීම ඇතුලු පක්ෂ නායකයන් තීරණය කළ යෝජනා 4ක් සහ අග්‍රාමාත්‍යවරයා ඉදිරිපත් කළ යෝජනා 03ක් ඇතුලත් ලිපියක් කථානායකවරයා විසින් එදින ජනාධිපතිවරයාට යොමු කළේය. එම ලිපියට පිළිතුරු ලෙස අද (13) දිනයේ සිය ධුරයෙන් ඉල්ලා අස්වන බවට ජනාධිපතිවරයා විසින් තමාට දුරකතනය ඔස්සේ දැනුම්දුන් බව කථානායක මහින්ද යාපා අබේවර්ධන විසින් මාධ්‍ය වෙත සඳහන් කළ අතර පසුව ඉල්ලා අස්වීමේ ලිපියට අත්සන් කළ බවටද මාධය වාර්තා පල විය. ඉන් පසු ජනාධිපති ගෝටාබය රාජපක්ෂ විදෙස් මාධ්‍යවෙත ප්‍රකාශ කර තිබුනේ තමන් සම තම පවුල ආරක්ෂිතව රටින් පිටවනතුරු ඉල්ලා අස්වීම ප්‍රකාශ නොකරණ බවය. මේ වනවිට ජනාධිපතිවරයා රටින් පලාගොස් සිටින අතර ඔහු ගුවන් හමුදා ආරක්ෂාව යටතේ මාලදිවයිනට ගිය බවට වාර්තා වේ.", "URL": "https://lankatruth.com/si/?p=136771", "Category": "පුවත්", "Parent URL": null}