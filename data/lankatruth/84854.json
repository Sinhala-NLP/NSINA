{"Source": "Lankatruth", "Timestamp": "November 6, 2019", "Headline": "තංගල්ල නගර සභාවේ හිටපු නගරාධිපති යලි රිමාන්ඩ්", "News Content": "තංගල්ල නගර සභාවේ එක්සත් ජනතා නිදහස් සන්ධාන මන්ත්‍රී අනිල් සෙල්ලාහන්නදි ලබන 13 වැනිදා දක්වා යලි රක්ෂිත බන්ධනාගාර ගතර තිබේ. 2013 වසරේ තංගල්ල නගර සභාවේ සභාපතිවරයා ලෙස කටයුතු කරමින් තංගල්ල නගරසභාවට අයත් රුපියල් ලක්ෂ හැට නවදහසක් වටිනා ගිනි නිවීමේ උපකරණ කට්ටලයක් නගර සභාවට යලි භාර නොදීම සහ පෙරපාසලකට ලබාදී ඇති මල්ටි මීඩියා යන්ත්‍රයක් සහ එහි තිරය අස්ථාන ගතකිරීමේ චෝදනාවක් සම්බන්ධව මන්ත්‍රීවරයා අත්අඩංගුවට ගෙන තිබේ. සිද්ධිය සම්බන්ධව සැකකරු අද(06) තංගල්ල මහේස්ත්‍රාත් හා අතිරේක දිසා විනිසුරු ලිලන්ත වරුෂවිතාන මහතා හමුවට ඉදිරිපත් කිරීමෙන් පසු මෙම නියෝගය නිකුත් කර ඇත.", "URL": "https://lankatruth.com/si/?p=84854", "Category": "පුවත්", "Parent URL": null}