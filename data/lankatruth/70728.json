{"Source": "Lankatruth", "Timestamp": "March 20, 2019", "Headline": "විස්සයි විස්ස සුපිරි ඕවරයෙන් දකුණු අප්‍රිකාවට ජය", "News Content": "තරඟ තුනකින් සමන්විත විස්සයි විස්ස තරඟාවලිය ආරම්භ කරමින් අද(20) ශ්‍රී ලංකාව හා දකුණු අප්‍රිකානු කණ්ඩායම අතර පැවති සුපිරි ඕවරයේ ජය දකුණු අප්‍රිකානු කණ්ඩායමට හිමිවිය. දෙපිලේම ලකුණු (134) සමවීම හේතුවෙන් ලසිත් මාලිංග විසින් යවන ලද සුපිරි ඕවරයේදී ඬේවිඞ් මිලර් (13) සහ රාසි වැන්ඩසන් (1) එක්ව ලකුණු 14 ක් ලබාගත්හ. ශ්‍රී ලංකාව වෙනුවෙන් පිටියට පිවිසි තිසර පෙරේරා (02) සහ අවිශ්ක ප්‍රනාන්දුට (01) ඉම්රාන් තහීර් විසින් යවන ලද සුපිරි ඕවරයේදී ලබාගත හැකිවූයේ ලකුණු 03 ක් පමණි. අනෙක් ලකුණ වයිඞ් පන්දුවකින් ලැබිණ. මේ අනුව තරඟාවලියේ 1ට 0ක් ලෙස පෙරමුණ ගැනීමට දකුණු අප්‍රිකානු කණ්ඩායම සමත් විය. තරඟය දකුණු අප්‍රිකාවේ කේප්ටවුන්හි නිව්ලන්ඩ්ස් ක්‍රීඩාංගනයේ පැවැත්වේ.", "URL": "https://lankatruth.com/si/?p=70728", "Category": "ක්‍රීඩා පුවත්", "Parent URL": null}