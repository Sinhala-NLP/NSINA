{"Source": "Lankatruth", "Timestamp": "July 16, 2018", "Headline": "තෙල් මිල ඉහළ දැමීමට එරෙහිව ජවිපෙ විරෝධතා රට පුරා", "News Content": "අසාධාරණ සහ අත්තනෝමතික ලෙස ඉහළ දමන ලද තෙල් මිල මිලට එරෙහිව ජනතා විමුක්ති පෙරමුණ විසින් සංවිධානය කරන විරෝධතා මාලාවක් 17 සහ 18 දිනයන්හි දිවයින පුරා දිස්ත්‍රික්ක ගණනාවක පැවැත්වීමට නියමිත බවට තොරතුරු වාර්තා වේ. ආණ්ඩුව විසින් අනුගමනය කරන බදු ප්‍රතිපත්තිය හා තෙල් මිල ඉහළ දැමීමට එරෙහි විරෝධතා 16 සහ 17 දිනයන්හි කුරුණෑගල, අනුරාධපුර, මාතර, නුවරඑළිය ඇතුළු දිවයින පුරා දිස්ත්‍රික්ක ගණනාවකදී පැවැත්වීමට නියමිතව තිබේ. පසුගිය 12 වැනිදා මහරගම නගරයේදී තෙල් මිල ඉහළ දැමීමට විරුද්ධව ජනතා විමුක්ති පෙරමුණ දැවැන්ත විරෝධතාවයක් සංවිධානය කර තිබිණි. එම අවස්ථාවට සම්බන්ධ වෙමින් එම පක්ෂයේ මහ ලේකම් ටිල්වින් සිල්වා මහතා ප්‍රකාශ කර සිටියේ විවිධ සූත්‍ර පෙන්වමින් ජනතාව මත තව දුරටත් බර පැටවීම ආණ්ඩුව වහා නතර කළ යුතු බවයි. එසේම ආණ්ඩුවේ මෙම අත්තනෝමතික ක්‍රියා නතර කිරීමට ජනතා විමුක්ති පෙරමුණ සටන් වදින බවද ඒ සඳහා ජනතාව සටන් වැදිය යුතු බවද ‍ප්‍රකාශ කළේ ය.", "URL": "https://lankatruth.com/si/?p=56233", "Category": "පුවත්", "Parent URL": null}