{"Source": "Lankatruth", "Timestamp": "March 29, 2012", "Headline": "ඖෂධ මිල සීඝ්‍රයෙන් ඉහළට", "News Content": "මේ වන විට අත්‍යාවශ්‍ය ‍‍ඖෂධ මිල ගණන් සීග්‍රයෙන් වැඩිවෙමින් පවතී. රටපුරා පවතින පෞද්ගලික ඔසුසල්වල විවිධ මිල ගණන් යටතේ එකම ‍ඖෂධය විකුණන අතර පසුගිය මාසය තුළ එම පොදු මිල ගණන් ඉහළ යාම 40%කින් පමණ සිදුව ඇති බව හෙලිවේ. මේසේ මිල ඉහළ යාමට හේතුව ලෙස දක්වන්නේ රුපියලේ අගය කඩාවැටීමයි. රජයේ රෝහල්වල ‍ඖෂධ කිසිවක් නොමැති තත්වයකට පත්ව ඇත. රාජ්‍ය ‍ඖෂධ නීතිගත සංස්තාවේ ඔසුසල් ප්‍රධාන නගරවලට පමණක් සීමාවී ඇත. මේ නිසා ‍ඖෂධ ජාවාරම්වල යෙදෙන ව්‍යාපාරිකයන් හිතුමතේ මිල ගණන් නියම කරයි. තවදුරටත් අනාවරණය වන්නේ එම බහුතරයක් ‍ඔෂධ නිසි ප්‍රමිතියකින්ද තොරවන බවය. ඔසුසල් වායුසමීකරණය කර තිබීම අනිවාර්ය බව සෞඛ්‍ය අමාත්‍යවරයා ඝෝෂාවක් නැගූවද එවැන්නක් ක්‍රියාත්මක නොවේ. මේ නිසාද ‍ඖෂධවලට දැඩි හානි සිදුවන බව හෙලිවේ. මෙවැනි තත්වයක් යටතේ ප්‍රමිතියකින් පවා තොර ‍ඖෂධ ඉතා ඉහළ මිල ගණන්වලට අලෙවි කෙරෙමින් පවතී.", "URL": "https://lankatruth.com/si/?p=1927", "Category": "පුවත්", "Parent URL": null}