{"Source": "Lankatruth", "Timestamp": "August 18, 2021", "Headline": "ඉන්ධන හිඟයක් අතලඟ..!", "News Content": "මෙරටට ඉන්ධන ගෙන් ඒම සම්බන්ධයෙන් බරපතල තත්වයක් ඇති තිබෙන බව උදය ගම්මන්පිල ඛනිජ තෙල් සහ බලශක්ති ඇමතිවරයා අනතුරු අඟවා තිබේ.  ට්විටර් පණිවිඩක් තබමින් මෙම අනතුරු ඇඟවීම කර ඇත. “තිත්ත ඇත්ත නම්, අපි ඉන්නේ විදේශ විනිමය අර්බුදයකයි. 2021 මුල් භාගයේ ආනයන වියදමින් 18%ක් වැඩ ඉන්ධන සඳහා ය. අවසන් මාස 6දී එය 25%ක් පමණ වීමටත් ඉඩ තිබේ. ඖෂධ සහ ප්‍රතිශක්තිකරණ එන්නත් වැනි අත්‍යාවශ්‍ය භාණ්ඩ සඳහා සීමිත විදේශ විනිමය ඉතිරි කර ගැනීමට ඉන්ධන අරපිරිමැස්මෙන් භාවිතා කරමු.”යනුවෙන් එම පණිවිඩයේ දක්වා ඇත. ඇමතිවරයා මේසේ පැවසුවද පසුගිය වසරේදී ආනයන පාලන වැඩ පිළිවෙලක් ආණ්ඩුව ක්‍රියාත්මක කර තිබුණද, එළවලු සහ පළතුරු ආනයනය වෙනුවෙන් පමණක් ඩොලර් මිලියන 419ක් වැය කර තිබිණි. මේ ආකාරයේ කටයුතු ගණනාවක් වෙනුවෙන් නාස්තිකාරී ලෙස විදේශ විනිමය වැයකර තිබිණි.", "URL": "https://lankatruth.com/si/?p=121543", "Category": "පුවත්", "Parent URL": null}