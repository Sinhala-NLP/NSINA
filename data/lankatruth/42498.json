{"Source": "Lankatruth", "Timestamp": "October 14, 2017", "Headline": "ස්වීස් කුමාර් අපරාධ කළාට දෙමළ ඩයස්පොරෝවට වැරදි පටවන්න බැහැ – බැසිල්", "News Content": "අපරාධ කොතනක හෝ සිදුවිය හැකි බවත් “ස්විස් කුමාර්” නම් ස්විස් ජාතිකයා විද්‍යා සිසුවියගේ ඝාතනයට සම්බන්ධවූවාට දෙමළ ඩයස්පොරාවට එම වැරැද්ද පැටවීම වැරදි බව හිටපු ආර්ථික සංවර්ධන අමාත්‍ය, මහින්ද පිලේ සංවිධායක බැසිල් රාජපක්ෂ මහතා සතිඅන්ත පුවත්පතකට ප්‍රකාශයක් ලබාදෙමින් පවසා ඇත. විද්‍යා සිසුවිය කුරිරු ලෙස දූෂණයට ලක්කොට ඝාතනය කිරීමෙන් පසු අත්අඩංගුවට ගත් ස්විස් කුමාර් නැමැත්තා සම්බන්ධයෙන් විවිධ කතා පැතුරුණු අතර ඔහු දෙමළ ඩයස්පෝරාව සමග සෘජුව සම්බන්ධකම් පවත්වන්නෙකු බවත් මහින්ද රාජපක්ෂ පාලනය සමග ඔහු සෘජු සම්බන්ධයක් පවත්වාගෙන ගිය පුද්ගලයෙකු බවත් සමාජජාල ඔස්සේ ප්‍රචාරය විය. කෙසේනමුත් ඔහු සම්බන්ධයෙන් සඳහන් කරන බැසිල් රාජපක්ෂ මහතා පවසන්නේ “අපරාධ කියන ඒවා වෙන්න පුළුන්. දැන් අර විද්‍යා සිසුවිය ඝාතනය සම්බන්ධයෙන් එල්ලුම් ගස් ගිය අය අතර ස්විස් රටේ ඉන්න කෙනෙක් ඉන්නවනේ. ‘ස්විස් කුමාර්’ කියලා. ඔහු ඒ අපරාධයට සම්බන්ධයි කියලා මුළු දෙමළ ඩයස්පෝරාවම ඒකට සම්බන්ධයි කියලා කියන්න බැහැ.”", "URL": "https://lankatruth.com/si/?p=42498", "Category": "පුවත්", "Parent URL": null}