{"Source": "Lankatruth", "Timestamp": "February 5, 2021", "Headline": "වතු කම්කරුවෝ වර්ජනයක", "News Content": "වතු කම්කරුවන්ගේ දෛනික වැටුප රුපියල් 1000 දක්වා වැඩි කරන බවට වත්මන් ජනාධිපතිවරයා ලබාදුන් සිය මැතිවරණ පොරොන්දුව මෙතෙක් ඉටු නොකළ අතර වහාම එය ලබාදෙන ලෙස ආණ්ඩුවටත් ජනාධිපතිවරයාටත් බල කරමින් වතු කම්කරුවෝ අද (05) එක් දින වැඩවර්ජනයක් ආරම්භ කරන ලදී. වතු හාම්පුතුන් සමග පැවති සාකච්ඡාද මේ වනවිට අසාර්තක වී ඇති අතර තමන්ගේ දෛනික වැටුප රුපියල් 1000 දක්වා වැඩි කරන බවට වත්මන් ජනාධිපතිවරයා සිය මැතිවරණයේදී පොරොන්දුවෙමින් තමන්ව මුලා කළ බවද එම කම්කරුවෝ පවසති. මෙම වර්ජනයට සහාය දැක්වීම සඳහා තලවකැලේ නගරයේ සියලුම කඩ සාප්පු අද දිනයේ වසා දැමීමට පියවර ගෙන තිබිණි. වතු කම්කරුවන්ගේ දෛනික වැටුප රුපියල් 1000 දක්වා වැඩි කිරීම වෙනුවට වෙනත් විවිධ යෝජනා වතු හිමියන්ගේ පාර්ශවයෙන් යෝජනා වෙමින් ඇති අතර වතු කම්කරුවන් සඳහන් කරන්නේ එම යෝජනාවලට එකඟ නොවී තම මූලික ඉල්ලීම වන දෛනික වැටුප රුපියල් 1000ක් ලබා ගැනීමට වෘත්තීය සමිති කටයුතු කළ යුතු බවය.", "URL": "https://lankatruth.com/si/?p=109923", "Category": "පුවත්", "Parent URL": null}