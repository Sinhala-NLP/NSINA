{"Source": "Lankatruth", "Timestamp": "March 27, 2020", "Headline": "දිස්ත්‍රික්ක 5ක ඇඳිරි නීතිය තාවකාලිකව ඉවතට", "News Content": "කොරෝනා වෛරස් තත්ව හේතුවෙන් පුත්තලම, සහ උතුරු පළාතේ වව්නියාව, මන්නාරම, කිලිනොච්චිය සහ මුලතිව් යන දිස්ත්‍රික්කවලට පනවා තිබූ ඇඳිරිනීතිය අද (27) පෙරවරු 06.00 තාවකාලිකව ඉවත් කෙරුණු අතර යළි පස්වරු 02.00ට ඇඳිරි නීතිය ක්‍රියාත්මක කිරිමට නියමිතය. එම දිස්ත්‍රික්කවල ඇඳිරි නීතිය මාර්තු මස 30 වන සඳුදා පෙරවරු 06.00ට යලි තාවකාලිකව ඉවත් කර එදිනම පස්වරු 02.00ට යළි පැනවේ. මේ අතර කොළඹ, ගම්පහ සහ කළුතර යන දිස්ත්‍රික්කවලට සහ යාපනය දිස්ත්‍රික්කයට පනවා ඇති ඇඳිරි නීතිය යළි දැනුම් දෙන තුරු අඛණ්ඩව ක්‍රියාත්මක වෙයි. සෙසු දිස්ත්‍රික්කවලට ඊයේ පස්වරු 02.00 සිට ක්‍රියාත්මක කළ ඇඳිරි නීතිය ලබන 30 වන සඳුදා පෙරවරු 06.00ට ලිහිල් කිරිමට නියමිත ය.", "URL": "https://lankatruth.com/si/?p=91725", "Category": "පුවත්", "Parent URL": null}