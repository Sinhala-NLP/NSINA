{"Source": "Lankatruth", "Timestamp": "October 28, 2021", "Headline": "සැලකිය යුතු L/C අවදානම් අනතුරු ඇඟවීම: ශ්‍රී ලංකා මහජන බැංකුව පැහැර හැරීමේ අසාදු ලේඛනයට ඇතුළත් වේ", "News Content": "“සැලකිය යුතු L/C අවදානම් අනතුරු ඇඟවීම: ශ්‍රී ලංකා මහජන බැංකුව පැහැර හැරීමේ අසාදු ලේඛනයට ඇතුළත් වේ” යනුවෙන් චීන තානාපති කාර්යලයේ ආර්ථික හා වාණිජ කාර්යාලයේ වෙබ් අඩවියේ පුවතක් පලකර ඇත. එහි දැක්වෙන්නේ ශ්‍රී ලංකා මහජන බැංකුව විවෘත කළ ණවර ලිපි සඳහා අදාල මුදල් ගෙවීම් පැහැර හැරීම හේතුවෙන් මෙලස අසාදු ලේඛනයට ඇතුළත් කළ බවය. මේ හේතුවෙන් ශ්‍රී ලංකාවේ ජාත්‍යන්තර වෙළඳාමේ දී චීන සමාගම්වලට විශාල පාඩුවක් සිදු වූ බවය. ශ්‍රී ලංකාව සමඟ වෙළඳාම් කිරීමේදී මහජන බැංකුව විසින් නිකුත් කරන ලද ණයවර ලිපි භාර ගැනීමෙන් වළකින ලෙසත් වෙළඳ අවදානම් ඉවත් කරන ලෙසත් චීනයේ අරමුදල් ලබන සියලුම ව්‍යවසායන්ගෙන් ඉල්ලා සිටින බවද ශ්‍රී ලංකාවේ චීන තානාපති කාර්යාලයේ ආර්ථික හා වාණිජ කාර්යාලයේ වෙබ් අඩවියේ සඳහන් වේ. ගූගල් පරිවර්තනය අනුව එහි දැක්වෙන්නේ, “මෑතක දී ශ්‍රී ලංකා මහජන බැංකුවට ණය පැහැර හැරීමේ දුෂ්ට ලිපියක් ඇති අතර, එමඟින් ශ්‍රී ලංකාවේ ජාත්‍යන්තර වෙළඳාමේ දී චීන සමාගම්වලට විශාල පාඩුවක් සිදු විය. ශ්‍රී ලංකාවේ චීන තානාපති කාර්යාලයේ ආර්ථික හා වාණිජ කාර්යාලය දැන් බැංකුව අසාදු ලේඛනගත කරයි. අවදානම් වැලැක්වීම සහ පාලනය ශක්තිමත් කරන ලෙසත්, ශ්‍රී ලංකාව සමඟ වෙළඳාම් කිරීමේදී බැංකුව විසින් නිකුත් කරන ලද ණයවර ලිපි භාර ගැනීමෙන් වළකින ලෙසත්, වෙළඳ අවදානම් ඉවත් කරන ලෙසත් චීනයේ අරමුදල් ලබන සියලුම ව්‍යවසායන්ගෙන් ඉල්ලා සිටී.” යනුවෙනි. මූලාශ්‍ර :- ශ්‍රී ලංකා ප්‍රජාතාන්ත්‍රික සමාජවාදී ජනරජයේ මහජන චීන සමූහාණ්ඩුවේ තානාපති කාර්යාලයේ ආර්ථික හා වාණිජ කාර්යාලය", "URL": "https://lankatruth.com/si/?p=125153", "Category": "ආර්ථික පුවත්", "Parent URL": null}