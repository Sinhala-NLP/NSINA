{"Source": "Lankatruth", "Timestamp": "March 8, 2022", "Headline": "කාන්තාවෝ කොළඹ වටලති", "News Content": "රට තුළ මේ වනවිට මතුව ඇති ජනතා ප්‍රශ්නවලටත් විශේෂයෙන් රටේ පවති ආර්ථික, දේශපාලන සහ සමාජීය අර්බුද හමුවේ කාන්තාවන් පීඩායට පත්ව ඇති බවත් වහාම එම තත්වය වෙනස් කිරීමට පියවර ගන්නා ලෙසත් ආණ්ඩුවට එරෙහිව අයිතීන් උදෙසා කාන්තොවෝ සංවිධානය විසින් පවත්වන ලද පා ගමනක් හා උද්ඝෝෂණයක් ටෙක්නිකල් හන්දියෙන් ආරම්භ කර කොටුව දුම්රිය ස්ථානයට පැමිණෙමින් තිබේ. තෙල් විදුලි අර්බුද හේතුවෙන් ජනතාව පීඩා විදින බවත්, ඩොලර් එවන රටවිරු කාන්තාවන්ගේ ජීවිත සුරකින ලෙසත්, පොරොන්දු වූ වතු කම්කරු වැටුප් වහා ලබා දෙන ලෙසත්, බඩු මිල අඩු කරන ලෙසත්, ඉල්ලමින් කාන්තාවෝ උද්ඝෝෂණයේ යෙදෙති.", "URL": "https://lankatruth.com/si/?p=129795", "Category": "පුවත්", "Parent URL": null}