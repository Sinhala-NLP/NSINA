{"Source": "Lankatruth", "Timestamp": "December 8, 2019", "Headline": "ලංකාවේ ඒඞ්ස් පැතිරීම දරුණු අතට", "News Content": "රට තුළ HIV ඒඩ්ස් ව්‍යාප්ත වීමේ වේගය දෙගුණ වී ඇති බව සෞඛ්‍ය අමාත්‍යාංශ වාර්තාවලින් අනාවරණය වේ. එම වාර්තාවලින් හෙළි වන්නේ පසුගිය 2018 වසරේ මුල් මාස නවය තුළ HIV වෛරසය ආසාදිත වූවන් 1,574 දෙනකු හඳුනා ගන්නා ලද බවයි. එය මෙම වසරේ මුල් මාස නවය තුළ දී 3,373 දෙනකු දක්වා දෙගුණයකටත් වැඩි වේගයකින් ඉහළ ගොස් තිබේ. මෙලෙස ඒඩ්ස් රෝගීන් දෙගුණ වීම සිදු වී ඇත්තේ රට පුරා ව්‍යාප්ත වූ සංචාරක කලාප ආශ්‍රිතව ය. මෙයට දශකයකට පෙර වෙරළ ප‍්‍රදේශවලට රෝගය කේන්ද්‍රගතව තිබුණ ද දැන් එය රට අභ්‍යන්තරයේ සංචාරක කලාපවල වේගයෙන් ව්‍යාප්ත වන බව අනාවරණය වී ඇත. ලංකා මාරසිංහ – ලංකා ඉරිදා සංග්‍රහය", "URL": "https://lankatruth.com/si/?p=86914", "Category": "පුවත්", "Parent URL": null}