{"Source": "Lankatruth", "Timestamp": "October 22, 2017", "Headline": "ව්‍යවස්ථාව ගැන විවාදය මහින්ද එක්ක කරන්න මම ලෑස්තියි", "News Content": "නව ආණ්ඩුක්‍රම ව්‍යවස්ථාවක් සම්බන්ධයෙන් විවාදයකට එන්නැයි විමල් වීරවංස අභියෝගයක් සිදු කර ඇති බවත් එම විවාදය විමල්ගේ නායකයා වන මහින්ද රාජපක්ෂ සමග සිදුකිරීමට තමන් සූදානම් බවත් ජනතා විමුක්ති පෙරමුණේ නායක අනුර දිසානායක මහතා අද (22) තංගල්ලේදී පැවසීය. ඒ තංගල්ලේදී පැවති දිරිය පුරවැසි සමිති හම්බන්තොටදිස්ත්‍රික් සමුළුවේ ප්‍රධාන දේශනය සිදුකරමිණි. එහිදී මේ සම්බන්ධයෙන් අදහස් දක්වමින් අනුර දිසානායක මහතා වැඩිදුරටත් පවසා සිටියේ එම විවාදය විමල් වීරවංස සමග සිදු කළ යුතු යැයි කියන්නේනම් ජවිපෙ පක්ෂයක් ලෙස එයටද සූදානම් බවත් ඒ සඳහා වීරවංසට ගැලපෙන පුද්ගලයෙකු ජනතා විමුක්ති පෙරමුණ නියෝජනය කරමින් යොමු කරන බවත් ය.", "URL": "https://lankatruth.com/si/?p=42926", "Category": "පුවත්", "Parent URL": null}