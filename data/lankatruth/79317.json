{"Source": "Lankatruth", "Timestamp": "August 19, 2019", "Headline": "මංගල උත්සවයකට එල්ලවූ ප්‍රහාරයකින් 60කට වැඩි පිරිසක් මරුට", "News Content": "ඇෆ්ගනිස්ථානයේ කාබුල් අගනුවර විවාහ මංගල උත්සවයකට එල්ලවූ බෝම්බ ප්‍රහාරයකින් 63 දෙනෙකු මියගොස් 80කට අධික පිරිසක් තුවාල ලබා ඇතැයි වාර්තා වේ. පසුගිය 17 වැනිදා මෙම බෝම්බ ප්‍රහාරය එල්ල වී ඇති අතර මරාගෙන මැරෙන ප්‍රහාරකයෙකු විසින් මෙය සිදුකර ඇතැයි විදෙස් මාධ්‍ය වාර්තා කරයි. කිසිවෙකුත් මේ වනතෙක් ප්‍රහාරයේ වගකීම භාරගෙන නොමැති අතර තලේබාන් සංවිධානය ද මෙහි වගකීම ප්‍රතික්ෂේප කර ඇත. ප්‍රහාරය එල්ලවී ඇත්තේ ෂියා මුස්ලිම් ප්‍රජාව බහුතරයක් වෙසෙන ප්‍රදේශයකට ය.", "URL": "https://lankatruth.com/si/?p=79317", "Category": "විදෙස් පුවත්", "Parent URL": null}