{"Source": "Lankatruth", "Timestamp": "March 9, 2021", "Headline": "ප්‍රගතිශීලී ස්ත්‍රී එකමුතව කාන්තා දිනය සමරයි", "News Content": "110 වන ජාත්‍යන්තර කාන්තා දිනයට සමගාමීව ඊයේ (08) දින ප්‍රගතිශීලීස්ත්‍රී එකමුතුව සංවිධානය නිහඬ විරෝධතා පාගමනක් සහ සම්මන්ත්‍රණයක් පවත්වනු ලැබීය. ඊට අයිතීන් උදෙසා කාන්තාවෝ සංවිධානය ඇතුළු කාන්තා සංවිධාන රැසක ක්‍රියාකාරිනියන් එක්ව සිටියහ. කොවිඩ් වසංගතය හමුවේ අසරණව සිටින මැදපෙරදිග ඇතුළු විදෙස් ගත කාන්තාවන් මුහුණ දීසිටින තත්වය,වතුකරයේ කාන්තාවන් ඇතුළු සමස්ථ කාන්තා ප්‍රජාවම පීඩාවට ලක් කරමින් සිදු කෙරෙන ශ්‍රම සූරාකෑම,වෙළඳ කලාපයේ සේවය කරන කාන්තාවන්ට කොවිඩ් එන්නත් නොලැබීම ඇතුළු කාන්තාවන් මුහුණ දෙමින් සිටින පීඩනයන් පිළිබඳව විරෝධතා පුවරු රැගෙන නිහඬ විරෝධතාවයකට එක්ව සිටියහ. කොළඹ මහජන පුස්තකාල ශ්‍රවණාගාරයේ පැවැති සම්මන්ත්‍රණයේදී ජාතික ජන බලවේගයේ පාර්ලිමේන්තු මන්ත්‍රිනී ආචාර්ය හරිනී අමරසූරිය,අයිතීන් උදෙසා කාන්තාවෝ සංවිධානයේ ලේකම් සමන්මලීගුණසිංහ යන අය දේශන පවත්වන ලැබීය. ඊට අමතරව වර්තමාන සමාජයේ කාන්තාවන් මුහුණ දෙන ගැටලු පිළිබඳව සංවාද සභාවක් පැවති අතර ඊට කොළඹ විශ්වවිද්‍යාලයේ මහාචාර්ය ෆර්සනා හනීෆා, කැළණිය විශ්වවිද්‍යාලයේ ජ්‍යෙෂ්ඨ කථිකාචාර්ය, ප්‍රභා මනුරත්න, අයිතීන් උදෙසා කාන්තාවෝ සංවිධානයේ සරෝජා සාවිත්‍රි පෝල්රාජ්,නීතිඥ කෞෂල්‍යා ආරියරත්න යන අය ඊට එක්වෙමින් අදහස් දැක්වූහ.", "URL": "https://lankatruth.com/si/?p=112228", "Category": "පුවත්", "Parent URL": null}