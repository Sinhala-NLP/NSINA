{"Source": "Lankatruth", "Timestamp": "December 6, 2011", "Headline": "කරු එජාප නායකත්ව සටනට එයි", "News Content": "ඊයේ (5) නිකුත්කර ඇති එම නිවේදනයේ සදහන් වන්නේ පක්ෂය තුළ ප්‍රජාතන්ත්‍රවාදය නැති බවය. අසමගිය සහ පළිගැනීම් ඇති බවය. 1994 සිට මේදක්වා ඡන්ද පදනම 45% සිට 29% දක්වා පහත වැටී ඇති බවත් පෙන්වා දී තිබේ. මෙයට අමතරව මහින්දරාජපක්ෂ ආණ්ඩුවට එක්වී කටයුතු කිරීම පිලිබදව කිසියම් කිසියම් පාපොඡ්චාරණයක්ද එම මාධ්‍ය නිවේදනයේ තිබේ. “යුද්ධය අවසන් වී ඇතත් සාමය උදාවී නැත. ප්‍රචණ්ඩත්වය හා දූෂණය වර්ධනය වෙමින් පවතී. මා විසින් ගනු ලැ‍බුයේ වැරදි තීන්දුවක්දැයිඇතැම් විට මගේ සිත මගෙන් ප්‍රශ්න කරයි.” යනුවෙන් එහි සදහන් විය. මෙලෙස පැහැදිලි කරුණු පැහැදිලි කරන ජයසූරිය මහතා එක්සත් ජාතික පක්ෂය බේරා ගැනීමට නායකත්වය ලබාගැනීමේ තරගයට අවතීර්ණවන බව සදහන් කර ඇත.", "URL": "https://lankatruth.com/si/?p=442", "Category": "පුවත්", "Parent URL": null}