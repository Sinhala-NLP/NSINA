{"Source": "Lankatruth", "Timestamp": "October 17, 2019", "Headline": "මනුෂ්‍ය ඝාතනයකට සම්බන්ධ බවට සැක 6ක් ගල්කිස්සේදී අල්ලයි", "News Content": "ගල්කිස්ස ප්‍රදේශයේ සිදුවූ මනුෂ්‍ය ඝාතනයකට සම්බන්ධ සැකකරුවන් 6 දෙනෙකු ගල්කිස්ස කොට්ඨාස නීතිය බලගැන්වීමේ ඒකකය විසින් අත්අඩංගුවට ගෙන තිබේ. පසුගිය සැප්තැම්බර් මස 2 වැනිදා ගල්කිස්ස පොලිස් වසමේ රත්මලාන සිල්වෙස්ටර් පාර පාලම, අසල දී පුද්ගලයින් දෙදෙනෙකුට පිහිවලින් ඇණ තුවාල සිදුකර එක් අයෙකු ඝාතනය කිරීමේ සිද්ධියට සම්බන්ධයෙන් අවශ්‍යව සිටි සැකකරුවන් 6 දෙනෙක් මෙලෙස අත්අඩංගුවට පත්ව ඇත. අත්අඩංගුවට ගෙන ඇති සැකකරුවන් අවුරුදු 17, 18, 19, 22 හා 31 යන වයස්වල පසුවන්නන් ය. ඔවුන් අද(17) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමෙන් පසු වැඩිදුර විමර්ශන සිදුකිරීමට නියමිත ය.", "URL": "https://lankatruth.com/si/?p=83181", "Category": "පුවත්", "Parent URL": null}