{"Source": "Lankatruth", "Timestamp": "October 4, 2018", "Headline": "බැඳුම්කර සිද්ධියේ රවීගේ හඬපට සහිත CD දෙකක් අධිකරණයට", "News Content": "හිටපු අමාත්‍ය රවී කරුණානායක මහතා විසින් ඉකුත් 2017 අගෝස්තු මස 02 වැනිදා බැඳුම්කර වංචාව සම්බන්ධයෙන් වූ විමර්ශන කොමිසමේදී ලබාදුන් සාක්ෂි ඇතුළත් හඬ පට සහිත සී ඩී තැටි දෙකක් කොළඹ ප‍්‍රධාන මහේස්ත‍්‍රාත් රංග දිසානායක මහතා ඉදිරියේ අපරාධ පරික්ෂණ දෙපාර්තමේන්තුව අද (04) බාරදී තිබේ. බැඳුම්කර පිළිබඳ ජනාධිපති කොමිසම හමුවේ අසත්‍ය සාක්ෂි ලබාදීම සම්බන්ධයෙන් හිටපු අමාත්‍ය පාර්ලිමේන්තු මන්ත්‍රී රවී කරුණානායක මහතාට එරෙහිව සිදුකරන පරීක්ෂණයට අදාළව අපරාධ පරික්ෂණ දෙපාර්තමේන්තුව විසින් අධිකරණයට ලබාදෙන ලද සී ඩී තැටියේ බැඳුම්කර විමර්ශනයට අදාළ වාර්තාව අන්තර්ගත නොවීම හේතුවෙන් නඩුවේ නියෝගය නිකුත් කිරීම ලබන 10 වැනි තෙක් කල් තැබීමටද අධිකරණය තීරණය කර ඇත.", "URL": "https://lankatruth.com/si/?p=60402", "Category": "පුවත්", "Parent URL": null}