{"Source": "Lankatruth", "Timestamp": "October 24, 2018", "Headline": "බිමල් රත්නායක ස්විස්ටර්ලන්තයේදී ශ්‍රී ලාංකිකයන් අමතයි", "News Content": "ජනතා විමුක්ති පෙරමුණේ ස්විස්ටර්ලන්ත කමිටුව විසින් සංවිධානය කළ දේශපාලන සංවාදයක් ස්විස්ටර්ලන්තයේ ආරාව් නගරයේදී, එම පක්ෂයේ ජාතික සංවිධායක, පාර්ලිමේන්තු මන්ත්‍රී බිමල් රත්නායක මහතාගේ සහභාගිත්වයෙන් පසුගිය 21 වනදා පැවැත්විණි. “රට රකින, රට හදන, ජනතාවාදී පාලනයක්” යන තේමාවෙන් ජනතා විමුක්ති පෙරමුණ රට පුරා පවත්වන ජනහමු දස දහසට සමගාමීව ජවිපෙ විදෙස් කමිටු විසින් ඒ ඒ රටවලදී සංවිධානය කරන ජනහමු, සංවාද සහ සම්මන්ත්‍රණවලට සමගාමීව මෙම සංවාදයද පැවැත්විණි. එහිදී ශ්‍රී ලංකාවේ වත්මන් දේශපාලන තත්වය පිළිබඳවත් ජනතා විමුක්ති පෙරමුණේ ඉදිරි දේශපාලන ක්‍රියාවලිය පිළිබඳවත් ජනතා විමුක්ති පෙරමුණේ ජාතික සංවිධායක, පාර්ලිමේන්තු මන්ත්‍රී බිමල් රත්නායක මහතා විසින් ප්‍රධාන දේශනය පවත්වන ලදී.", "URL": "https://lankatruth.com/si/?p=61751", "Category": "පුවත්", "Parent URL": null}