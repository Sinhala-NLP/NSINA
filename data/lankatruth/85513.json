{"Source": "Lankatruth", "Timestamp": "November 12, 2019", "Headline": "හෙරොයින් සමඟ අත්අඩංගුවට ගත් පුද්ගලයෙකු පොලිස් වෙඩි පහරින් මරුට", "News Content": "හෙරොයින් ළඟ තබාගැනීම සම්බන්ධව අත්අඩංගුවට ගෙන සිටි සැකකරුවෙකු පොලිස් වෙඩි පහරින් ජීවිතක්ෂයට පත්ව තිබේ. ඊයේ(11) පස්වරුවේ ගාල්ල නගර සභාව ඉදිරිපිටදී හෙරොයින් ග්‍රෑම් 33යි මිලිග්‍රෑම් 600ක් සමඟ සැකකරු අත්අඩංගුවට පත්ව ඇති අතර ඔහු අද දහවල් 12.20ට පමණ කරාපිටිය රෝහලේ අධිකරණ වෛද්‍ය නිලධාරීවරයා වෙත ඉදිරිපත් කිරීමට සූදානම් වූ අවස්ථාවේ පලායෑමට උත්සාහ දරා ඇතැයි පොලීසිය පවසයි. එහිදී සිදුකළ පොලිස් වෙඩිතැබීමකින් සැකකරු තුවාල ලබා කරාපිටිය රෝහලට ඇතුළත් කරඇති අතර පසුව මියගොස් තිබේ. මෙලෙස ජීවිතක්ෂයට පත්ව ඇත්තේ වයස අවුරුදු 34ක් වූ ජම්බුගස්වත්ත, පෝද්දල ලිපිනයේ පදිංචි 34 හැවිරිදි පුද්ගලයෙකි. සැකකරුට එරෙහිව මේ වනවිටත් හෙරොයින් මත්ද්‍රව්‍ය සම්බන්ධ තවත් නඩු 4ක් පවතින බව පොලීසිය පවසයි.", "URL": "https://lankatruth.com/si/?p=85513", "Category": "පුවත්", "Parent URL": null}