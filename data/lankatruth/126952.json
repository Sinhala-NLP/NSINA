{"Source": "Lankatruth", "Timestamp": "December 14, 2021", "Headline": "භාණ්ඩ ආනයනය තවදුරටත් සීමා කරන බව බැසිල් කියයි…", "News Content": "රට තුළ ඇතිව තිබෙන ඩොලර් හිඟය හේතුවෙන් ආනයනය තවදුරටත් සීමා කරන්නට සිදුවනු ඇතැයි මුදල් ඇමැති බැසිල් රාජපක්ෂ ඊයේ (13) රාත්‍රී පැවැති කැබිනට් රැස්වීමේදී ප්‍රකාශ කර තිබේ. එසේ වුවද, ඉන්ධන, ඖෂධ, අත්‍යවශ්‍ය අහාර ද්‍රව්‍ය සහ කර්මාන්ත සදහා වන යෙදවුම් ආනයනයට ප්‍රමුඛතාව ලබා දෙන බවද මුදල් ඇමති එහිදී ප්‍රකාශ කර ඇත. ඩොලර් හිඟය මඟහරවා ගැනීම සඳහා ඉන්දියාව, ජපානය, චීනය ඇතුළු මිත්‍ර රටවල් සමඟ සාකච්ඡා කරමින් පවතින බව ප්‍රකාශ කර ඇති මුදල් ඇමති බැසිලි රාජපක්ෂ එම රටවලින් යහපත් ප්‍රතිචාරයක් ලැබෙනු ඇතැයි අපේක්ෂා කරන බවද සඳහන් කර තිබේ. තමා ඉන්දියාවට ගොස් එරට රජය සමග කළ සාකච්ඡා සාර්ථක වී ඇතැයිද ඔහු ප්‍රකාශ කර ඇති අතර ජාත්‍යන්තර මූල්‍ය අරමුදල සමගද සාකච්ඡා කරමින් සිටින බව ඔහු පවසා ඇත.", "URL": "https://lankatruth.com/si/?p=126952", "Category": "ආර්ථික පුවත්", "Parent URL": null}