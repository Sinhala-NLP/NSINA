{"Source": "Lankatruth", "Timestamp": "July 6, 2019", "Headline": "අද තරඟය පහසු නැහැ – කිසිඳු වැරැද්දක් සිදු නොවිය යුතුයි", "News Content": "ලෝක කුසලාන ක්‍රිකට් තරඟාවලියේ ශ්‍රී ලංකා ඉන්දියා තරඟය අද(06) මෙරට වේලාවෙන් පස්වරු 3.00ට හෙඩින්ග්ලි ක්‍රීඩාංගණයේදී පැවැත්වීමට නියමිතය. මෙම තරඟය සම්බන්ධව පූර්ව දැනුවත් කිරීමේ මාධ්‍ය හමුවේදී ශ්‍රී ලංකා ක්‍රිකට් කණ්ඩායමේ එක්දින නායක දිමුත් කරුණාරත්න පවසා සිටියේ මෙම තරඟය පහසු තරඟයක් නොවන බවත් කිසි ලෙසකින්වත් වරදක් සිදු නොවිය යුතු තරඟයක් ලෙසත් ය. එසේම අවස්ථා කිහිපයක දීම ශ්‍රී ලංකා ක්‍රිකට් කණ්ඩායමේ සුපිරි වේග පන්දු යවන ක්‍රීඩක ලසිත් මාලිංග සඳහන් කර සිටි පරිදි මෙම තරඟය ඉන්දියාවට එරෙහි ඔහුගේ අවසන් ලෝක කුසලාන ක්‍රිකට් තරඟය ද වේ.", "URL": "https://lankatruth.com/si/?p=77179", "Category": "ක්‍රීඩා පුවත්", "Parent URL": null}