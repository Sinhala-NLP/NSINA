{"Source": "Lankatruth", "Timestamp": "September 30, 2017", "Headline": "විද්‍යා ඝාතකයන්ට උපකාර කළ පිරිසට එරෙහිව යාපනයේ අද හර්තාල්", "News Content": "විද්‍යා ඝාතකයින් රැක ගැනීමට උපකාර කළ පිරිස අත්අඩංගුවට ගත යුතු බවට බල කරමින් අද (30) යාපනයේ හර්තාලයක් පවත්වන බවට යාපනය නගරයේ පොස්ටර් අලවා තිබෙනවා. එම පෝස්ටර්වල රාජ්‍ය අමාත්‍ය විජයකලා මහේශ්වරන් මහත්මිය හා ස්විස් කුමාර්ට උපකාර කළ නීතිඥ තමිල් මාරන් නමැත්තාගේ ජායාරූප ද ඇතුළත්. විද්‍යා ඝාතනයේ ප්‍රධාන සැකකරු වන ස්විස් කුමාර් අත්අඩංගුවේ සිටින අවස්ථාවේ දී සැකකරු මුදා හැරීම වෙනුවෙන් රාජ්‍ය අමාත්‍ය විජයකලා මහේශ්වරන් මහත්මිය හා නීතිඥ තමිල්මාරන් නමැත්තා උපකාර කළ බවට යාපනය ජනතාවගෙන් චෝදනාවක් පවතියි. යාපනය දූපත් ජනතාව හා යාපනය කාන්තා සංවිධාන නමින් හර්තාලය කැඳවා ඇති බවයි පැවසෙන්නේ.", "URL": "https://lankatruth.com/si/?p=41657", "Category": "පුවත්", "Parent URL": null}