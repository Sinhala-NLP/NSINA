{"Source": "Lankatruth", "Timestamp": "October 10, 2017", "Headline": "මලික් – කබීර් බැඳුම්කර කොමිසමට කැඳවයි", "News Content": "සංවර්ධන උපාය මාර්ග හා ජාත්‍යන්තර වෙළඳ අමාත්‍ය මලික් සමරවික්‍රම මහතාට සහ මහමාර්ග හා ආයෝජන ප්‍රවර්ධන අමාත්‍ය කබීර් හෂීම් මහතාට හෙට (11) දිනයේ බැඳුම්කර කොමිසමට පැමිණෙන ලෙස දන්වා ඇතැයි වාර්තා වේ. අර්ජුන් මහේන්ද්‍රන් මහතා මහ බැංකුවේ අධිපතිව සහ රවී කරුණානායක මහතා මුදල් ඇමතිව සිටි සමයේ මහ බැංකුවේ සිදු කළ වංචාසහගත බැඳුම්කර ගණුදෙනුව සම්බන්ධයෙන් පරීක්ෂණ සිදු කරන ජනාධිපති කොමිසම හමුවේ මීට පෙර සාක්ෂි ලබාදුන් සාක්ෂිකරුවන් විසින් විවිධ අවස්ථාවලදී මලික් සමරවික්‍රම අමාත්‍යවරයාගේ සහ කබීර් හෂීම් අමාත්‍යවරයාගේ නම් සඳහන් කර තිබිණි.", "URL": "https://lankatruth.com/si/?p=42238", "Category": "පුවත්", "Parent URL": null}