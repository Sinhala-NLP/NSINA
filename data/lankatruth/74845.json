{"Source": "Lankatruth", "Timestamp": "May 30, 2019", "Headline": "බැදුම්කර ‌කොමිසම හමුවේ අසත්‍ය සාක්ෂි ලබා දුන් බවට ඇමති රවීට නඩු", "News Content": "මහබැංකු බැදුම්කර කොමිසම හමුවේ අසත්‍ය සාක්ෂි ලබාදීම සම්බන්ධව අමාත්‍ය රවී කරුණානායක මහතාට එරෙහිව ඉදිරියේදී චෝදනා ගොනුකරන බව නීතිපති දෙපාර්තමේන්තුව අද (30) මහේස්ත්‍රාත් අධිකරණයට දැනුම් දී තිබේ. මහ බැංකු බැදුම්කර කොමිසම ඉදිරියේ අසත්‍ය තොරතුරු ලබාදුන් බවටඅපරාධ පරීක්ෂණ දෙපාර්තමේන්තුවවිසින් රවී කරුණානායක මහතා සම්බන්ධව සිදුකරන විමර්ශනවලට අදාල පැමිණිල්ල අද කැඳවූ අවස්ථාවේ නීතිපති දෙපාර්තමේන්තුව මේ බව ප්‍රකාශ කර සිටි අතර නීතිපතිවරයා වෙනුවෙන් පෙනීසිටි රජයේ ජ්‍යෙෂ්ඨ අධිනීතීඥ ලක්මිණී ගිරිහාගම මහත්මිය අධිකරණයට දන්වා සිටියේ පැමිණිල්ලට අදාල විමර්ශන අවසන් කළ පසු, අසත්‍ය සාක්ෂි ලබාදීම සම්බන්ධව රවී කරුණානායක මහතාට ඒරෙහිව චෝදනා ගොනුකිරීමට අපේක්ෂා කරන බවය. අස්‍ය සාක්ෂි ලබාදී ඇති බවට ඉදිරිපත්ව ඇති පැමිණිල්ල නැවත කැඳවීම ජූනි මස 29 වැනිදාට කල් තැබුණු අතර එදිනට විමර්ශනවල ප්‍රගතිය අධිකරණය හමුවේ ඉදිරිපත් කරන්නැයි අපරාධ පරීක්ෂණ දෙපාර්තමේන්තුවට නියෝග කළේය.", "URL": "https://lankatruth.com/si/?p=74845", "Category": "පුවත්", "Parent URL": null}