{"Source": "Lankatruth", "Timestamp": "January 26, 2018", "Headline": "එජාපයත් මහින්දගේ අඩිපාරේම…", "News Content": "හම්බන්තොට දිස්ත්‍රික්කයේ එක්සත් ජාතික පක්ෂ මැතිවරණ ප්‍රචාරක කටයුතු සඳහා ජාතික නිවාස සංවර්ධන අධිකාරියට අලුතෙන් සේවකයන් බඳවා ගනිමින් සිටින බවට ජාතික මැතිවරණ නිරීක්ෂණ මධ්‍යස්ථානය චෝදනා කරයි. මෙම බඳවා ගැනීම් සිදුකරන්නේ පුහුණුව ලබාදෙන මුවාවෙන් වන අතර පුහුණු කාලය මාස 06කි. පෙර දාතමින් මෙම පත්වීම් නිකුත් කර ඇත්තේ ජාතික නිවාස සංවර්ධන අධිකාරියේ නියෝජ්‍ය සාමාන්‍යාධිකාරී (මානව සම්පත් හා පරිපාලන) ලලිත් එදිරිසිංහ මහතාගේ අත්සනෙනි. මෙම පිරිසට දිනකට රුපියල් 500ක දීමනාවක් ගෙවනු ලබන අතර ඔවුන් හම්බන්තොට දිස්ත්‍රික්කයේ මැතිවරණ ප්‍රචාරක කටයුතු සඳහා යොදවා ගන්නා බව වාර්තාවී ඇතැයි මැතිවරණ නිරීක්ෂණ සංවිධාන සඳහන් කරයි. පැවති මහින්ද රාජපක්ෂ පාලන සමයේදීද මෙලෙසම එජනිසයේ මැතිවරණ ප්‍රචාරක කටයුතු සඳහා රජයේ සේවකයන් යොදවා ගෙන තිබූ ඒ සම්බන්ධයෙන් අධිකරණයේ නඩුවක්ද පවතී.", "URL": "https://lankatruth.com/si/?p=46794", "Category": "පුවත්", "Parent URL": null}