{"Source": "Lankatruth", "Timestamp": "May 23, 2022", "Headline": "අත්‍යවශය සේවාවලටත් ඉන්ධන නැහැ… කරාපිටියත් අඩපනයි…", "News Content": "පවතින ඉන්ධන අර්බුදය හේතුවෙන් කාර්ය මණ්ඩලයට සේවයට පැමිණීම සඳහා ඉන්ධන ලබාගැනීම අර්බුදයට ලක් වී ඇති බැවින් කරාපිටිය ශික්ෂණ රෝහලට අද (23) සිට රෝගීන් බාර ගැනීම සීමා කිරීමට සිදුවන බව රෝහලේ අධ්‍යක්ෂ වෛද්‍ය ෂෙල්ටන් පෙරේරා සඳහන් කරයි. ඉන්ධන අර්බුදය හේතුවෙන් රෝහලේ කාර්ය මණ්ඩලය පැමිණීම ඉතාමත් අවම මට්ටමකට පත්ව ඇති බවත් අත්‍යාවශ්‍ය සේවා සඳහා ඉන්ධන ලබාදෙන බව පැවසුවද ඒ සඳහා විධිමත් වැඩපිළිවෙලක් නොමැති වීමත් සෞඛ්‍ය සේවයේ වෛද්‍යවරුන්ට සහ හෙද හෙදියන්ට පමණක් ඉන්ධන ලබා දී රෝගී සත්කාරක සේවා පවත්වාගෙන යා නොහැකි තත්වයකට පත්වී ඇති බවත් කරාපිටිය රෝහල් අධ්‍යක්ෂ වෛද්‍ය ෂෙල්ටන් පෙරේරා වැඩිදුරටත් පවසයි.", "URL": "https://lankatruth.com/si/?p=134614", "Category": "පුවත්", "Parent URL": null}