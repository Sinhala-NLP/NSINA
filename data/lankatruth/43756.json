{"Source": "Lankatruth", "Timestamp": "November 13, 2017", "Headline": "විදුලි බලාගාර 04ක විදුලි උත්පාදනය නවතියි", "News Content": "ලක්‍ෂපාන ජලාශයේ සිට පොල්පිටිය ජල විදුලිබලාගාරය දක්වා ජලය රැගෙන යන කිලෝ මිටර් 07ක් වු උමං මාර්ගයේ ආරක්‍ෂිත දැලක නඩත්තු කටයුත්තක් හේතුවෙන් විදුලිබලාගාර 04ක විදුලි උත්පාදනය තාවකාලිකව අත්හිටුවා ඇති බව වාර්තා වේ. ලක්‍ෂපාන, නව ලක්‍ෂපාන, කැනියොන් සහ පොල්පිටිය යන ජල විදුලි බලගාරවල මෙලෙස තාවකාලිකව විදුලි උත්පාදනය අත්හිටුවා ඇත. ඊයේ (12) රාත්‍රියේ සිට එම උමං මාර්ගයේ ආරක්‍ෂිත දැලේ නඩත්තු කටයුතු ආරම්භ කර තිබේ. කාසල්රි ජලාශයෙන් ජලය ලබාගෙන විදුලි උත්පාදනය කරන විමලසුරේන්ද්‍ර ජල විදුලි බලගාරයේ ජලය විමලසුරේන්ද්‍ර ජලාශයෙන් ඊයේ පස්වරුවේ සිටම කැළණි ගගට වාන් දැමීමට පටන්ගෙන ඇති බවද වාර්තා වේ.‍", "URL": "https://lankatruth.com/si/?p=43756", "Category": "පුවත්", "Parent URL": null}