{"Source": "Lankatruth", "Timestamp": "July 10, 2023", "Headline": "බයිඩන්ගෙන් යුක්රේනයට පොකුරු බෝම්බ – මිතුරු රටවල් රැසක් විරැද්ධයි", "News Content": "යුක්රේණය වෙත ඩොලර් මිලියන 800ක ඇමරිකාවේ නවතම යුධඋපකරණ පැකේජය ලබාදීම තුළ පොකුරු බෝම්බ ඇතුළත්කර තිබීම සම්බන්ධයෙන් ඇමරිකානු හිතවාදී රටවල් ගණනාවක විරෝධය එල්ල වී තිබේ.  ධවලමන්දිර ප්‍රකාශකයෙකු හෙළි කර තිබෙන්නේ රුසියාවට එරෙහිව යුක්රේනයට බටහිර රටවල් විසින් ලබා දී තිබෙන කාලතුවක්කු උණ්ඩ අවසන් වීම නිසා එයට පිළියමක් ලෙස පොකුරු බෝම්බ ලබා දෙන බවය. මෙසේ විරෝධය පල කළ රටවල් අතර කැනඩාව, ජර්මනිය සහ ස්පාඤ්ඤය සෘජුවම සිටී. බ්‍රිතාන්‍යයද පොකුරු බෝම්බ වැලැක්වීමේ සම්මුතිය අනුව ක්‍රියා කළ යුතු බව ජෝ බයිඩන් ඇමරිකානු ජනාධිපතිවරයාට මතක් කර දී ඇති බව ජාත්‍යන්තර මාධ්‍ය හෙළි කරයි. වසර 2008දී ඇති කරගන්නා ලද ජාත්‍යන්තර පොකුරු බෝම්බ වැලැක්වීමේ සම්මුතියේ ආරම්භයේ සිටම මහා බ්‍රිතාන්‍යයද පාර්ශවකරුවෙකු ලෙස ක්‍රියා කරමින් සිටී. මේ වනවිට රටවල් 110ක් එම සම්මුතියට අත්සන් කර ඇති අතර ඇමරිකාව, රුසියාව සහ යුක්රේනය එයට අත්සන් තබා නොමැත. ඇමරිකාව විසින් වියට්නාමය මත මෙවැනි පොකුරු බෝම්බ ටොන් දහස් ගණනක් හෙළණු ලැබීය. මෙසේ හෙළන බෝම්බවලින් 2% සිට 40% දක්වා පරාසයක බෝම්ප ක්ෂණිකව පුපුරා නොගොස් දිගුකාලින අති විශාල අනතුරු කිර්මාණය කිරීමට හේතු වේ. ඇමරිකාවේ ජනාධිපති ලෙස බැරක් ඔබාසා සිටි සමයේ උප ජනාධිපති ලෙස ක්‍රියා කළ ජෝ බයිඩන් ලෝකයේ රටවල් ගණනාවක් වෙත ඇමරිකාවේ යුධමය මැදිහත්වීමට මූලිකයා වූ බවට චෝදනා තිබියදී ජෝ බියිඩන් මෙසේ ක්‍රියාකරමින් සිටී. මේ අතර ඇමරිකාවේ හිටපු ජනාධිපති ඩොලන්ඩ් ට්‍රම්ප් 2024 පැවැත්වෙන ජනාධිපතිවරණය ඉලක්ක කර ගනිමින් යුක්රේන යුද්ධය පිළිබඳව ඇමරිකාවේ ස්ථාවරය විය යුත්තේ සාමය සඳහා මැදිහත්වීම බව අවධාරණය කර තිබේ.", "URL": "https://lankatruth.com/si/?p=148942", "Category": "පුවත්", "Parent URL": null}