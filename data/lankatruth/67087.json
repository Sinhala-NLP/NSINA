{"Source": "Lankatruth", "Timestamp": "January 28, 2019", "Headline": "700යේ ගිවිසුම අත්සන් කළහොත් අඛණ්ඩ වර්ජනයකට යනවා", "News Content": "වතු හාම්පුතුන් එකඟවී ඇති රුපියල් 700ක දෛනික වැටුපට අදාල ගිවිසුමට අත්සන් තබන්නේ නම් හෙට සිට අඛණ්ඩ වර්ජනයක් සිදුකරන බව වතු කම්කරුවන් පවසයි. වතු කම්කරුවන්ගේ වැටුප් වැඩිකිරීමට පසුගිය 25 වනදා වතු හිමිකාරීවරුන්, වතුකයේ දේශපාලන නියෝජිතයින් සහ වෘත්තීය සමිති එක්ව පැවති සාකච්ඡාවකින් අනතුරුව දෛනික වැටුප රුපියල් 700 දක්වා ඉහළ නැංවීමට එකඟවූ අතර ඊට අදාල ගිවිසුම අද(28) අත්සන් කිරීමට නියමිත බව වතු කම්කරුවන් පවසයි. කෙසේ වෙතත් වතු කම්කරුවන් රුපියල් 700ක දෛනික වැටුපට එකඟ නොවූ අතර ඔවුන් පවසා සිටින්නේ වතුකරයේ දේශපාලන නියෝජිතයින් තමන් රවටා ඇති බවත් රුපියල් 700ක දෛනික වැටුප කිසිසේත් පිළිගත නොහැකි බවත්ය. එබැවින් පසුගිය දින කිහිපයේම වතු කම්කරුවන් විරෝධතාවල නිරත වෙමින් පවසා සිටියේ රුපියල් 1000ක දෛනික වැටුප තමන්වෙත ලබාදෙන ලෙසයි.", "URL": "https://lankatruth.com/si/?p=67087", "Category": "පුවත්", "Parent URL": null}