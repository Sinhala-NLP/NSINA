{"Source": "Lankatruth", "Timestamp": "September 8, 2015", "Headline": "මත්තල වී ගබඩාවක් කිරීමට ගිරුවාපත්තුව ගොවි සංවිධානය එරෙහි වෙයි", "News Content": "රටට දැවැන්ත ණය බරක් ඉතිරි කරමින් මහින්ද රාජපක්ෂ පාලන සමයේ ඉදිකරනු ලැබූ   මත්තල ජාත්‍යන්තර ගුවන් තොටුපළ පරිශ්‍රයේ වී   ගබඩා කිරීම නතර කර ඒ වෙනුවට අවට පිහිටි වී   අලෙවි මණ්ඩලයට අයත් ගබඩා සහ වසා දමා ඇති ඇගලුම් කර්මාන්ත ශාලා භාවිතා කරන ලෙස ගිරුවාපත්තුව ඒකාබද්ධ ගොවි සංවිධානය රජය වෙත අවධාරණය කර සිටී. රටට දැවැන්ත ණය බරක් ඉතිරි කරමින් මහින්ද රාජපක්ෂ පාලන සමයේ ඉදිකරනු ලැබූ මත්තල ජාත්‍යන්තර ගුවන් තොටුපළ පරිශ්‍රයේ වී ගබඩා කිරීම නතර කර ඒ වෙනුවට අවට පිහිටි වී අලෙවි මණ්ඩලයට අයත් ගබඩා සහ වසා දමා ඇති ඇගලුම් කර්මාන්ත ශාලා භාවිතා කරන ලෙස ගිරුවාපත්තුව ඒකාබද්ධ ගොවි සංවිධානය රජය වෙත අවධාරණය කර සිටී. වී   ගබඩා කිරීමට ප්‍රමාණවත් වෙනත් ස්ථාන තිබියදී   මෙලෙස මත්තල ගුවන් තොටුපළ ඒ සඳහා භාවිතා කිරීම ඉතාමත් වැරදි තීරණයක් බව එම ගොවි සංවිධානයේ ලේකම් සරත් චන්ද්‍රසේකර යාපා මහතා ප්‍රකාශ කරයි. වී ගබඩාවක් වෙනුවට මත්තල ගුවන් තොටුපල ඊට වඩා ඵලදායී   කටයුත්තක් වෙනුවෙන් යොදා ගැනීමට ඇති හැකියාව පිළිබඳව සොයා බැලිය යුතු බවත් ඔහු අවධාරණය කර සිටී. වී ගබඩා කිරීමට ප්‍රමාණවත් වෙනත් ස්ථාන තිබියදී මෙලෙස මත්තල ගුවන් තොටුපළ ඒ සඳහා භාවිතා කිරීම ඉතාමත් වැරදි තීරණයක් බව එම ගොවි සංවිධානයේ ලේකම් සරත් චන්ද්‍රසේකර යාපා මහතා ප්‍රකාශ කරයි. වී ගබඩාවක් වෙනුවට මත්තල ගුවන් තොටුපල ඊට වඩා ඵලදායී කටයුත්තක් වෙනුවෙන් යොදා ගැනීමට ඇති හැකියාව පිළිබඳව සොයා බැලිය යුතු බවත් ඔහු අවධාරණය කර සිටී. හම්බන්තොට දිස්ත්‍රික්යේ වී   නිෂ්පාදනය ගබඩා කිරීමට තරම් ප්‍රමාණවත් ගබඩා සංකීර්ණ ප්‍රමාණයක් පවතින අතර එම වී ගබඩා භාවිතයට නොගැනීම පිලිබඳව ගොවි ජනතාවගේ විරෝධයටද හේතු වී   තිබේ. විශේෂයෙන්ම වී අලෙවි මණ්ඩලයට අයත් දැවැන්තම ගබඩා සංකීර්ණය කච්චිගල් ආර ප්‍රදේශයේ තිබෙන අතර එය මේ වනවිට වසා දමා තිබේ. තවත් ගබඩාවන් වන අම්බලන්තොට ගබඩාව ,  වීරවිල ගබඩාව වෙනත් කටයුතු සඳහා යොදා ගෙන තිබේ. පල්ලෙමලල පිහිටි ගබඩාව තුළ   විශාල වී   තොගයක් ගබඩා කිරීමට ඉඩකඩ ඇති බව පැවසේ. එසේම වසාදමා ඇති ලුණුගම්වෙහෙර ඇගළුම් කර්මාන්ත ශාලාව තුළ වී තොග ගබඩා කිරීමේ හැකියාව පවතින බවත් එය යොදා ගැනීමට පිළිබඳව අවධානය යොමුකළ යුතු බවත්ය. හම්බන්තොට දිස්ත්‍රික්යේ වී නිෂ්පාදනය ගබඩා කිරීමට තරම් ප්‍රමාණවත් ගබඩා සංකීර්ණ ප්‍රමාණයක් පවතින අතර එම වී ගබඩා භාවිතයට නොගැනීම පිලිබඳව ගොවි ජනතාවගේ විරෝධයටද හේතු වී තිබේ. විශේෂයෙන්ම වී අලෙවි මණ්ඩලයට අයත් දැවැන්තම ගබඩා සංකීර්ණය කච්චිගල් ආර ප්‍රදේශයේ තිබෙන අතර එය මේ වනවිට වසා දමා තිබේ. තවත් ගබඩාවන් වන අම්බලන්තොට ගබඩාව, වීරවිල ගබඩාව වෙනත් කටයුතු සඳහා යොදා ගෙන තිබේ. පල්ලෙමලල පිහිටි ගබඩාව තුළ විශාල වී තොගයක් ගබඩා කිරීමට ඉඩකඩ ඇති බව පැවසේ. එසේම වසාදමා ඇති ලුණුගම්වෙහෙර ඇගළුම් කර්මාන්ත ශාලාව තුළ වී තොග ගබඩා කිරීමේ හැකියාව පවතින බවත් එය යොදා ගැනීමට පිළිබඳව අවධානය යොමුකළ යුතු බවත්ය.", "URL": "https://lankatruth.com/si/?p=15736", "Category": "පුවත්", "Parent URL": null}