{"Source": "Lankatruth", "Timestamp": "February 12, 2021", "Headline": "චීන හා ඇමරිකන් “ගැටුම” අඟහරු ලෝකය දක්වා – පෙබරවාරි18 දා සජීවී විකාශණයක්!", "News Content": "ජෝ බයිඩන් බලයට පත් වූ දා සිට චීනය ඉතා සියුම් ලෙස තම දේශපාලන, ආර්ථික හා මිලිටරි ප්‍රහාර වොෂිංටන් පාලනය ඉලක්ක කර උත්සන්න කරමින් සිටි. මෙහි නවතම ගැටුම වාර්තා වනුයේ අඟහරු ලෝකයේ සිටයි. ඇමරිකාවේ නාසා ආයතනයට සමගාමිව චීනයේ ජාතික අභ්‍යවකාශ ආයතන ඒජන්සිය(CNSA) ගිය වසරේ ජුලි මාසයේ කක්ෂ ගත කරන ලද TIANWEN-1 යානාව ඉතා සාර්ථකව මෙම මස 10 වැනිදා අඟහරු ලෝකයට ගොඩබැස්ස වීමට නියමිත බව පැවසේ. පෙබරවාරි මස 5 වැනි සිකුරාදා එම යානය විසින් ආවාට හා වායුමය සටහන් විදහා දැක්වෙන තම ප්‍රථම කළු හා සුදු ඡායාරුප කීපයක් කිලෝමීටර් මිලියන 2.2 ඈතින් පිහිටි රතු ග්‍රහලෝකයේ බාහිරව සිට පෘථිවියට එවා ඇති බව චීන අභ්‍යවකාශ මධ්‍යස්ථානය(CNSA) ප්‍රකාශ කරයි. මෙම ඡායාරුපය තුල අඟහරු ග්‍රහලෝකයේ සමකයට ආසන්නව ඇති කඳු සහිත නිම්න, ගිණිකඳු ස්වරුපයක් ගනු ලබන ආවාට, තැනිතලා, විකෘති සහිත ප්‍රදේශ දක්නට ලැබෙන බව චීන ඒජන්සිය වැඩිදුරත් සඳහන් කරනු ලබයි. TIANWEN-1 යානය කොටස් තුනකින් යුක්තය. ග්‍රහ ලෝකය වටා ගමන් කළ හැකි කක්ෂයක්, ග්‍රහ ලෝකයට ගොඩ බෑමට උපකාරීවන ආධාරකයක් හා භුමිය විශ්ලේෂණය කල හැකි රෝබෝවක් ලෙසය. මෙම වසරේ මැයි මස සිට මාස තුනක කාලයක් තුලදී කිලෝ 200ක් බරැති සුර්ය කෝෂ 4කින් හා රෝද දෙකකින් සමන්විත මෙම රොබෝව අඟහරුහි භුමිය, එහි වායුගෝලය, එහි පිහිටීම පිළිබඳව සවිස්තර විශ්ලේෂණයක් ආරම්හ කරනු ඇත.1960 සිට අඟහරු ලෝකය සම්බන්ධයෙන් ඇමරිකාව විසින් ප්‍රයත්න රාශියක් ඔස්සේ ලබා ගන්නා ලද නිගමන චීනය විසින් තම ප්‍රථම ප්‍රයත්නය තුලදීම අත්කර ගැනීමට සමත්වීම විශ්මය ජනක බව බටහිර තරකා විද්‍යාඥයයින්ගේ කතා බහට ලක් වී ඇත. මේ අතර ඇමරිකාවේ නාසා ආයතනය විසින් කක්ෂ ගත කරන ලද පැයට කිලෝමීටර් 20,000 කින් ගමන් කරනා නව යානයක් (ROBOT perseverance) කිලෝමීටර් මිලියන 480ක් ගමනකින් පසු අඟහරු ලෝකයට පෙබරවාරි 18 වැනිදා පැමිණීමට නියමිතය. මෙම ගොඩබැසීම 2021 පෙබරවාරි 18 වනදා රාත්‍රී 9 සිට (ලාංකීය වේලාවෙන් උදෑසන දෙකේ සිට) විනාඩි 7ක සජීවීව විකාශනයක් ලෙස ලොව පුරා ප්‍රචාරණය කිරීමට නාසා ආයතනය අපේක්ෂා කරයි. මෙම සමස්ථ ව්‍යාපෘතියට ඩොලර් බිලියන 2.5ක් වැයකර ඇත. මෙම රොබෝව විසින් අඟහරු ලෝකයේ භූ විද්‍යාත්මක සාධක විශේලේෂණය කිරීම, එහි ජීවත්වීමට ඇති හැකියාව, අතීතයේ එහි ජීවීන් වාසය කලාද යන්නත් සොයා බැලීමට නියමිතයි. මේ අතර එක්සත් අරාබි එමීර් රාජ්‍යයද ගිය වසරේ ජුලි මස 20 වැනිදා කක්ෂ ගත කරන ලද AL-AMAL( අපේක්ෂාව) ලෙස නම් කරන ලද යානයක් පෙබරවාරි 9 වැනිදා හවස 4ට අඟහරු ලෝකයේ ගොඩ බැසීමට නියමිතය. මෙම යානය දින 687ක කාලය තුලදී අඟහරුහි උෂ්ණත්වය වෙනස්වීම පිළිබඳව විමර්ශන වාර්තාවක් පෘථිවිය වෙත ලබාදීමට නියමිතව ඇත. මෙම උත්සාහය සාර්ථක වුවහොත් අඟහරු ලෝකය ගවේෂණය කල ප්‍රථම අරාබි රාජ්‍යය ලෙසත් ලෝකයේ පස්වැනි රට ලෙසත් එක්සත් අරාබි එමීර් රාජ්‍යයය ලෝක තාරකා විද්‍යා ඉතිහාසයට එක්වනු ඇත.", "URL": "https://lankatruth.com/si/?p=110531", "Category": "විදෙස් පුවත්", "Parent URL": null}