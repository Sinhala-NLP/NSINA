{"Source": "Lankatruth", "Timestamp": "December 22, 2019", "Headline": "විදෙස් රටවලට විකිණීමට සූදානම්කර තිබූ තාරකා ඉබ්බන් 100ක් සමඟ තිදෙනෙකු අත්අඩංගුවට", "News Content": "නීති විරෝධීව විදෙස් රටවලට විකිණීමට සූදානම් කර තිබූතාරකා ඉබ්බන් 100ක් සමඟ සැකකරුවන් තිදෙනෙකු, පල්ලම පොලීසිය විසින් අද(22) අත්අඩංගුවට ගෙන තිබේ. පල්ලම – මදවක්කුලම ප්‍රදේශයේ නිවසක දී මෙම තාරකා ඉබ්බන් සමඟ සැකකරුවන් අත්අඩංගුවට ගෙන ඇති අතර විශාල ප්‍රමාණයේ ඉබ්බන් 26 ක්, මධ්‍යම ප්‍රමාණයේ ඉබ්බන් 40ක් සහ පැටවුන් 34ක් මෙලෙස අත්අඩංගුවට ගෙන ඇත. මෙම ඉබ්බන් රුලියල් 500 සිට 3000 අතර මිලකට කොළඹ ප්‍රදේශයේ පුද්ගලයෙකුට අලෙවි කරන බව සැකකරුවන්ගෙන් ප්‍රශ්න කිරීමේදී පවසා ඇත. මෙලෙස ලබාගන්නා ඉබ්බන් චීනය, ජපානය සහ මැලේසියාව වැනි රටවලට රුපියල් 25,000 – 50,000 අතර මුදලකට අලෙවි කරන බවට තොරතුරු ලැබී ඇතැයි පොලීසිය පවසයි. තාරකා ඉබ්බන් ඇතිකිරීමෙන් වාසනාව සහ සෞභාග්‍යය උදාවන බවට එම රටවල පවතින මිත්‍යා විශ්වාසයක් අනුව මෙම ජාවාරම සිදුවන බව ද පොලීසිය පවසයි.", "URL": "https://lankatruth.com/si/?p=87784", "Category": "පුවත්", "Parent URL": null}