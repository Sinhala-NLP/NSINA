{"Source": "Lankatruth", "Timestamp": "August 31, 2019", "Headline": "විදෙස් දුම්වැටි තොගයක් සමඟ අයෙක් අත්අඩංගුවට", "News Content": "විදේශීය රටක නිෂ්පාදිත දුම්වැටි තොගයක් සමඟ ඩුබායි සිට මෙරටට පැමිණි ශ්‍රී ලාංකික ගුවන් මගියෙකු රේගු නිලධාරීන් විසින් අත්අඩංගුවට ගෙන තිබේ. සැකකරු ඊයේ(30) දින රාත්‍රී 10.30ට මෙරටට පැමිණි එමිරේට්ස් ගුවන් සේවයෙන් කටුනායක ගුවන් තොටුපලට පැමිණ ඇති අතර ඔහුගේ ගමන් මලු දෙකක අසුරා තිබූ රුපියල් ලක්ෂ 6ක් පමන වටිනා දුම්වැටි 10,000ක් අඩංගු දුම්වැටි කාටූන් 50ක් රේගු නිලධාරීන් විසින් අත්අඩංගුවට ගෙන ඇත. සැකකරු ගාල්ල ප්‍රදේශයේ පදිංචි 30 හැවිරිදි සුළු පරිමාණ ව්‍යාපාරිකයෙකු වන අතර විදෙස් භාණ්ඩ මෙරටට ගෙනවිත් අලෙවිකරන පුද්ගලයෙකු බව රේගුව අනාවරණය කරගෙන ඇත. අත්අඩංගුවට ගත් දුම්වැටි සියල්ල රාජ සන්තක කර ඇති අතර නීති විරෝධීව දුම්වැටි තොගය මෙරටට රැගෙන ආ ගුවන් මගියාට රුපියල් 15,000ක දඩ මුදලක් ගෙවන ලෙස ද නියෝග කර ඇත.", "URL": "https://lankatruth.com/si/?p=80128", "Category": "පුවත්", "Parent URL": null}