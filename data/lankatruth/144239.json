{"Source": "Lankatruth", "Timestamp": "February 1, 2023", "Headline": "අපේ රටේ නීතිය අද කාටත් සාධාරණ ද ? – අනුර අක්කරෛපත්තුවේදීත් ප්‍රශ්නකරයි…", "News Content": "අපේ රටේ නීතිය අද කාටත් සාධාරණදැයි ජාතික ජන බලවේගයේ නායක අනුර දිසානායක අක්කරෙයිපත්තු හි පැවති ජන හමුවක් අමතමින් පැවසීය. එම ජන හමුව සඳහා විශාල පිරිසක් එක්වී සිටි අතර එහිදී මේ සම්බන්ධයෙන් ඔහු වැඩිදුරටත් දැක්වූ අදහස්, “මේ රට හදන්න සාධක ගණනාවක් සම්පූර්ණ වෙන්න ඕනා. එක, අපේ රටට අළුත් ව්‍යවස්ථාවක් ඕනා. සියලු ජනතාවගේ අයිතිවාසිකම් සුරක්ෂිතවන ව්‍යවස්ථාවක්. අන්න ඒක අපි ගේනවා. දෙක, කාර්යක්ෂම රාජ්‍යසේවයක් ඕනා. ඒක අපි කරනවා. තුන, කාටත් සාධාරණ නීතියක් ඕනා. අපේ රටේ නීතිය අද කාටත් සාධාරණද? ධනය බලය තියෙන කෙනාට එක නීතියක්. දුප්පත් දුබල කෙනාට තව නීතියක්. ලෝකෙ දියුණුවෙච්ච හැම රටක්ම, තමුන්නාන්සේලා හොයලා බලන්න. ඒ හැම රටකම පතුළෙ තියෙන ප්‍රධන සාධකය නීතිය කාටත් සමානයි. එංගලන්තයේ අගමැති කාර්එකේ යන වීඩියෝ එකක් එළියට දාලා, වීඩියෝ එක බලනකොට සීට් බෙල්ට්එක දාගෙන ගිහින් නැහැ. පොලිසියෙන් පරීක්ෂණයක් තිබ්බා. ලංකාවේ අගමැතිට පරීක්ෂණයක් ගියානම්, පටිය දාලා නැහැ කියලා. පරීක්ෂණය කරන පොලිසියේ මහත්තයගෙ පටිය නැතුව යනවා. එහෙම නෙවෙයිද? තමුන්නාන්සේලා කියන්නේ මොකක්ද මේ රටට හොඳයි කියලා. එහෙනම් නීති කැඩුවේ කවුද? නීති කඩන්නෙ කවුද? මේගොල්ලො මතක තබාගන්න.”", "URL": "https://lankatruth.com/si/?p=144239", "Category": "පුවත්", "Parent URL": null}