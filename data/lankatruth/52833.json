{"Source": "Lankatruth", "Timestamp": "May 24, 2018", "Headline": "ආණ්ඩුක්‍රම ව්‍යවස්ථා මණ්ඩලයේ මෙහෙයුම් කමිටුව අද රැස්වෙයි", "News Content": "නව ආණ්ඩුක්‍රම ව්‍යවස්ථා සංශෝධන අවසන් වාර්තාව හා යෝජිත ආණ්ඩුක්‍රම ව්‍යවස්ථා කෙටුම්පත සකස් කිරීම සම්බන්ධයෙන් සකච්ඡා කිරීමට ආණ්ඩුක්‍රම ව්‍යවස්ථා මණ්ඩලයේ මෙහෙයුම් කමිටුව අද (24) පෙරවරු 11.30ට පාර්ලිමේන්තු සංකීර්ණයේදී රැස්වී තිබේ. ආණ්ඩුක්‍රම ව්‍යවස්ථා කෙටුම්පත සකස් කිරීම සම්බන්ධයෙන් අතුරු වාර්තා හා අනු කමිටු වාර්තා 06ක් මේ වනවිට පාර්ලිමේන්තුවට ඉදිරිපත් කර ඇති අතර ඒ පිළිබඳව වූ විවාදයද පසුගියදා පවත්වනු ලැබීය. ආණ්ඩුක්‍රම වයවස්ථා මෙහෙයුම් කමිටුවේ අතුරු වාර්තා හා අනු කමිටු වාර්තා විවාදයට ගැනීමෙන් අනතුරුව මෙහෙයුම් කමිටුව රැස්වෙන පළමු අවස්ථාව මෙය වේ.", "URL": "https://lankatruth.com/si/?p=52833", "Category": "පුවත්", "Parent URL": null}