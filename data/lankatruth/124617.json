{"Source": "Lankatruth", "Timestamp": "October 14, 2021", "Headline": "රටින් පිටවෙන්න පාස්පෝට් ගන්න පිරිස දිනෙන් දින වැඩිවෙනවා…", "News Content": "කොවිඩ් – 19 තත්වය හමුවේ රට වසා දමා තිබුණද මේ වනවිට එය නීතිමය තත්වය ලිහිල් කර ඇති පසුබිමක වදේශගතවීම සඳහා විදේශ ගමන් බලපත්‍ර සකස්කරගැනීමට කොළඹ ආගමන හා විගමන දේපාර්තමේන්තුවට පැමිණෙන පිරිස දිනෙන් දින වැඩි වෙමින් තිබෙන බව එම දෙපාර්තමේන්තුව පවසයි. නිරෝධායන නීති තදින්ම පනවා තිබූ කාලයේ සිට මේ දක්වාම ආගමන හා විගමන දේපාර්තමේන්තුවට පැමිණිය හැක්කේ ඔන්ලයින් ක්‍රමය ඉල්ලුම් කරන අයට පමණි. ඒ අනුව දිනයක් වේලාවක් ලබා දෙන අතර මේ වනවිට දිනකට ලැබෙන ඉල්ලුම් ප්‍රමාණයද ඉතා අධික ලෙස වැඩිවෙමින් තිබෙන බව වාර්තා වේ. මේ සම්බන්ධයෙන් අදහස් දක්වන ආගමන හා විගමන දෙපාර්තුමේන්තුවේ නිලධාරියෙකු පැවසූවේ, “සාමාන්‍යයෙන් අපි, ඕන් ලයින් ඩේට් එකක් වෙන්කරගන්න කෙනෙකුට දිනය හම්බ වෙන්නේ තව දවස් 10ක් 12ක් විතර ඉස්සරහා දිනයක්. ඒ දිනෙත් ඇප්ලිකේෂන් එක බාරගන්න දිනේ. දැන් දවස ගානේ පාස් පොර්ට් ගන්න එන පිරිස හුඟක් වැඩියි. අපේ ස්ටාෆ්වලට මේ ඉල්ලීම වෙනදා වගේ කවර් කරගන්නත් අමාරුයි. මේ එන ඇප්ලිකේෂන්වලින් වැඩි හරියක්ම තරුණ අයගේ. මේ වැඩිවීම අසාමාන්‍ය වැඩිවීමක්. මීට කලින් යුද්දේ කාලෙදී ටිකක් වැඩියෙන් ආවා. ඒ හුඟ දෙනෙක් උතුරු සහ නැගෙනහිර අය. දැන්නම් රට පුරාම තරුණ අය පුදුම විදිහට තමන්ගේ පාස්පෝර්ට් එක හදාගන්න එනවා” යනුවෙනි.", "URL": "https://lankatruth.com/si/?p=124617", "Category": "පුවත්", "Parent URL": null}