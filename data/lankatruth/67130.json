{"Source": "Lankatruth", "Timestamp": "January 28, 2019", "Headline": "මහා පරිමාණ මත්කුඩු ජාවාරම්කරුවෙකුට ඇප", "News Content": "හෙරොයින් ජාවාරම් කිරීමෙන් රුපියල් කෝටි 52කට ආසන්න මුදලක් උපයාගැනීම සම්බන්ධෙයන් වසර 3 ½කට අධික කාලයක් රක්ෂිත බන්ධනාගාර ගතකර සිටි ලංකාවට හෙරොයින් ගෙන්වන මහා පරිමාණ කුඩු ජාවාරම්කරුවකු බව කියන මොහොමඩ් සිද්ධික් හෙවත් “කුඩු” සිද්ධික් නමැත්තාට කොළඹ මහාධිකරණ විනිසුරු මංජුල තිලකරත්න මහතා අද (28) ඇප නියම කර තිෙබ්. රුපියල් ලක්‍ෂ 10ක මුදල් හා රුපියල් ලක්‍ෂ 50 බැගින් වටිනා ඇපකරුවන් දෙදෙනකු බැගින් වන ශරීර ඇප මත සැකකාර මොහොමඩ් සිද්ධික් නමැත්තා මුදාහැරීමට නිෙයා්ග කර අැති විනිසුරුවරයා ඇප තැබීමෙන් අනතුරුව ඔහුට විදේශ ගතවීම තහනම් කර තිබේ. ඇපකරුවන්ගෙන් එක් අයෙකු ලඟම ඥාතියකු විය යුතු බවටත් ඇප තැබීමෙන් අනතුරුව මසකට දෙවරක් අපරාධ පරීක්ෂණ‌දෙපාර්තෙම්න්තුෙව් පෙනී සිටින ‌‌ලෙසත් නිෙයා්ග කර අැත. මුදල් විශූද්ධීකරණ පනත යටතේ වන මෙම සිද්ධියට අදාළව වසර 3 ½කට අධික කාලයක් රක්ෂිත බන්ධනාගාර බාරයේ පසුවන මොහොමඩ් මකීන් මොහොමඩ් සිද්ධික් නමැත්තා මුදාහැරීමට නියම කරන්නැයි ඔහු වෙනුවෙන් පෙනී සිටි ජනාධිපති නීතීඥ යු.ආර් ද සිල්වා මහතා කළ ඉල්ලීමක් සළකා බැලූ විනිසුරුවරයා සැකකරු කොන්දේසි සහිත ඇප මත මුදාහැරීමට නියෝග කර තිෙබ්. 2014 වසරේ ජනවාරී මාසයේ සිට 2014 වසරේ මැයි මාසය දක්වා වු කාලය තුළ හෙරොයින් ජාවාරම් කිරීමෙන් නිතීවිරෝධී ආකාරයෙන් රුපියල් කෝටි 52කට ආසන්න මුදලක් උපයාගත් බවට අනාවරණය වීෙමන් පසු මුදල් විශූද්ධීකරණ පනත යටතේ වසර 3 ½කට අධික කාලයක් මොහොමඩ් මකීන් මොහොමඩ් සිද්ධික් නමැත්තා රක්ෂිත බන්ධනාගාර ගත කර තිබිණි.", "URL": "https://lankatruth.com/si/?p=67130", "Category": "පුවත්", "Parent URL": null}