{"Source": "Lankatruth", "Timestamp": "December 16, 2020", "Headline": "බණ්ඩාරගම ප්‍රා.ලේ කාර්යාලයෙත් කොටසක් වහයි", "News Content": "බණ්ඩාරගම ප්‍රාදේශීය ලේකම් කාර්යාලයට අනුයුක්ත ග්‍රාම නිලධාරිනියකගේ සමීපතමයෙකුට කොවිඩ් – 19 වෛරසය ආසාදනය වීමෙන් එම ග්‍රාම නිළධාරිනිය පසුගිය 13වනදා රාජකාරි කටයුතු සිදු කළ බව කියන ප්‍රාදේශීය ලේකම් කාර්යාලයේ අංශ කීපයක් තාවකාලිකව වසා දැමීමට එම ප්‍රාදේශීය ලේකම්වරිය අද (16) පියවර ගෙන තිබේ.ඒ අනුව සමාජ සේවා අංශය, මෙහෙයුම් මැදිරිය, හැඳුනුම්පත් අංශය, මෙන්ම පරිපාලන ග්‍රාම නිලධාරී කාර්යාලයද තාවකාලිකව වසා දමා ඇත. ග්‍රාම නිලධාරිනියගේ නැන්දණිය ඉකුත් දින කීපය තුළ ඇයගේ නිවසේ ගත කර ඇති අතර හදිසියේ අසනීපව ඇය රෝහල් ගත කිරීමෙන් අනතුරුව සිදුකළ PCR පරීක්ෂණයේදී ඇයට කොවිඩ් ආසාදනය වී ඇති බවට පසුගිය 14 වනදා අනාවරණය වී තිබී ඇත. එම ග්‍රාම නිලධාරිනියද ඉකුත් දින කීපය තුළ රෝගී තත්වයකින් පෙළුන බවට වාර්තා වේ. මේ හේතුවෙන් ඇය PCR පරීක්ෂණයට භාජනය කරන තෙක් ඇය ආ ගිය බව කියන තාවකාලිකව වසා දැමුණු එම අංශවල සේවය කරන නිලධාරීන් හා නිලධාරිනියන්ට නිවෙස්වල ස්වයං නිරෝධායනයේ යෙදෙන ලෙසද දැනුම් දී ඇති අතර තවත් ග්‍රාම නිළධාරිනියන් කීපදෙනෙක්ද ඒ අත වන බව වැඩිදුරටත් වාර්තා වේ.", "URL": "https://lankatruth.com/si/?p=103630", "Category": "කොවිඩ් -19 (කොරෝනා ) පුවත්", "Parent URL": null}