{"Source": "Lankatruth", "Timestamp": "November 3, 2021", "Headline": "“හරක්ට බලේ දුන්නම ඔහොම තමයි වෙන්නෙ” – දෙමාපියෝ කියති", "News Content": "මේ වනවිට පවත්වාගෙන යන ගුරු අරගලයට සහාය දක්වමින් දෙමව්පියන් විසින් අද (03) දින රට පුරා පාසල් ඉදිරිපිය විරෝධතාවයන් දියත් කළ අතර කෑගල්ල, මාවනැල්ල කලාපයේ හිඟුල මෙඩේරිගම මහා විද්‍යාලයේ විරෝධතාවය පැවැත්වීමට පෙර එහි පැමිණි ප්‍රාදේශීය දේශපාලනඥයෙකු විසින් ඒ වනවිට පාසගේ පිරිසිදු කටයුතු සිදුකරමින් සිට ගුරුවරුන්ට දෙමව්පියන්ටත් තර්ජනය කරමින් කලහකාරී ලෙස හැසිරී තිබේ. ඔහු පාසලට එන විට පාසලේ දෙමව්පියන් පිරිසක් පාලේ ගෙවත්තේ පිරිසිදු කිරීම් සිදු කරමින් සිට ඇත. එහෙත් සිදුවන කටයුතු පිළිබඳව කිසිවක් නොවිමසා පාසලක පවත්වාගත යුතු අවම සංවරකම හෝ පවත්වා නොගනිමින් ඔහු ඉතා පහත් අන්දමින් ගුරුවන්ට සහ දෙමව්පියන්ට බැනවැදී ඇත. කෙසේ වෙතත් පොලිස් නිලධාරීන් පැමිණ මාවනැල්ල ප්‍රාදේශීය සභාවේ උප සභාපති කේ.ජී පියතිස්ස, මන්ත්‍රී පාලිත විමලසේන ඇතුළු පිරිස පාසලෙන් ඉවත් කර ඇත.පොහොට්ටු පක්ෂය නියෝජනය කරන මෙම ප්‍රාදේශීය දේශපාලකයන් මැර තර්ජන එල්ලකළද දෙමව්පියන් විසින් විරෝධතාවයද පවත්වා තිබේ. එමෙන්ම මාවනැල්ල ප්‍රාදේශීය සභාවේ උප සභාපති කේ.ජී පියතිස්ස, මන්ත්‍රී පාලිත විමලසේන ඇතුළු පිරිසගේ තර්ජන සම්බන්ධයෙන් කාලප අධ්‍යාපන අධ්‍යක්ෂවරයා වෙත ලිඛිතන දැන්වීමටද කටයුතු කර තිබේ. එහි සඳහන් කර තිබෙන්නේ මෙහි ගුරුවරුන්ට රාජකාරි කටයුතු මානසික ආතතියකින් හා බලපෑමකින් තොරව සිදුකරගැනීමට අවශ්‍ය පරිසරය ගොඩනගන ලෙසත් එසේ නෙවන්නේනම් මෙහි සියලුම ගුරුවරුන්ට ස්ථාන මාරුවීම් ලබා දෙන ලෙසත්ය.", "URL": "https://lankatruth.com/si/?p=125425", "Category": "පුවත්", "Parent URL": null}