{"Source": "Lankatruth", "Timestamp": "January 18, 2020", "Headline": "කිරිගොවියෝ සමග විශේෂ සාකච්ඡාව හෙට (19) කරුණෑගලදී", "News Content": "කිරිගොවියෝ මුහුණදී සිටින ප්‍රශ්න සම්බන්ධයෙන් සාකච්ඡා කිරීමේ රැස්වීම් මාලාවක් මේ දිනවල කිරි එකතුකිරීමේ මධ්‍යස්ථාන මුල් කරගෙන සිදුකරන අතර එහි එක් හමුවක් හෙට (19) උදේ 10.00ට කුරුණෑගල, පොල්පිතිගම දොරවේරුව කිරි එකතුකිරීමේ මධ්‍යස්ථානයේදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගේ මූලිකත්වයෙන් පැවැත්වෙන බව කිරි ගොවින් සුරැකීමේ ජාතික මධ්‍යස්ථනයේ කැඳවුම්කරු සුසන්ත කුමාර නවරත්න මහතා පවසයි. ඒ මහතා පැවසූවේ රට පුරා කිරි එකතුකිරීමේ මධ්‍යස්ථාන ආශ්‍රිතව මෙවැනි රැස්වීම් මාලාවක් පවත්වන බවත් ලබන 22 වනදා පෙරවරු 10.00ට ග්‍රාමීය සංව‍ර්ධන රාජ්‍ය අමාත්‍ය මහින්දයාපා අබේවර්ධන මහතා සමග එම අමාත්‍යංශයේදී කිරි ගොවි ගැටළු සම්බන්ධයෙන් විශේෂ සාකච්ඡාවක්ද යොදාගෙන ඇති බවය. රාජ්‍ය අමාත්‍යවරයා සමග පැවැත්වෙන එම සාකච්ඡාවට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු කිරි ගොවි සංවිධාන නියෝජිතයෝ සහ ආරියශීලී වික්‍රමනායක මහතා ඇතුළු කිරි ක්ෂේත්‍රයේ කර්මාන්තකරුවන් සහභාගී වීමට නියමිත බව ය. එහිදී කිරිගොවියා මූහුණදී තිබෙන ගැටළු සම්බන්ධයෙන් දීරග ලෙස සාකච්ඡා කිරීමට බලාපොරොත්තුවන බවද කිරි ගොවින් සුරැකීමේ ජාතික මධ්‍යස්ථනයේ කැඳවුම්කරු සුසන්ත කුමාර නවරත්න මහතා වැඩිදුරටත්.", "URL": "https://lankatruth.com/si/?p=88909", "Category": "පුවත්", "Parent URL": null}