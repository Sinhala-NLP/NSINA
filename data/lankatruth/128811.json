{"Source": "Lankatruth", "Timestamp": "February 14, 2022", "Headline": "බිත්තර ප්‍රහාරය පිළිබඳව නඩුවට ජාතික ජන බලවේගයෙන් මෝසමක්", "News Content": "පසුගිය ජනවාරි 30වනදා පැවති ජාතික ජන බලවේගයේ ගම්පහ දිස්ත්‍රික් සමුළුව අවස්ථාවට පැමිණි මැර පිරිසක් එල්ල කළ බිත්තර ප්‍රහාරයට අදාලව නිට්ටඹුව පොලීසිය විසින් මුල් මොහොතේ අධිකරණය වෙත කර තිබූ වාර්තගත කිරීම පදනම් කරගනිමින්, එම නඩුව නැවත කැඳවන ලෙස අද (14) ජාතික ජන බලවේගය විසින් නීතීඥ ලාල් කුමාරපේලී මගින් මෝසමක් ඉදිරිපත්කරමින් අධිකරණයෙන් ඉල්ලා සිටින ලදි. එම මෝසම විසින්, පොලීසියේ අනීතිකත්වය හා අධිකරණය මගහැරීම පිළිබඳව හා පැමිණිලිකරුවන් අත්අඩංගුවට ගැනීම ගැනද කරන ලද කරුනු දැක්වීම් පිළිබඳව විනිසුරු වරිය විසින් දිගින් දිගටම පොලීසියෙන් ප්‍රශ්ණ කළ අතර පොලීසිය විසින් පැමිණිලිකරුවන් විසින් සැකකරුවන්ට පහර දීමක් පිළිබඳව කරුනු වාර්තා කරන ලදි. කරුණු සලකා බැලූ විනිසුරු වරිය නඩුව නැවත මාර්තු 07 කැඳවන බවට ද එදිනට දෙපාර්ශවයම අධිකරණයට ඉදිරිපත් කරන ලෙසද නියෝග කෙරිණි. මෙම බිත්තර ප්‍රහාරයට ජනාධිපතිවරයාගේ සමීපතමයෙකු වන ඇවන්ගාඩ් හිමිකරු නිස්සංක සේනාධිපතිගේ සෘජු සම්බන්ධයක් ඇතැයි ජනතා විමුක්ති පෙරමුණත්, ජාතික ජන බලවේගයත් කරුණු තහවුරු කරමින් දිගින් දිගටම සඳහන් කරන ලදී.", "URL": "https://lankatruth.com/si/?p=128811", "Category": "පුවත්", "Parent URL": null}