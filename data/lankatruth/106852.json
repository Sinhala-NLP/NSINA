{"Source": "Lankatruth", "Timestamp": "January 7, 2021", "Headline": "ජනපති 20 බලය අගමැති මහින්දටත් පෙන්වයි…", "News Content": "මුදල් අමාත්‍යවරයා ලෙසද කටයුතු කරන අග්‍රාමාත්‍ය මහින්ද රාජපක්ෂ මහතා යටතේ ඇති ශ්‍රී ලංකාවේ රේගුවට ජනාධිපතිවරයා ගේ නියමය පරිදි ජනාධිපති ලේකම් පී.බී. ජයසුන්දර විසින් ලිපියක් නිකුත් කර ඇත. රේගුව බලවත් අකාර්යක්ෂම ආයතනයක් ලෙස එම ලිපියෙන් හඳුන්වා දී ඇත. මේ නිසා 2021 මාර්තු 31ට පෙර එය ප්‍රතිසංවිධානය විය යුතු බවත්, එසේ නොකළහොත් ජනාධිපතිවරයාට මැදිහත් වීමට සිදුවන බවත් අනතුරු අඟවා ඇත. මෙම ලිපියේ ඇති බරපතළකම වන්නේ මුදල් ඇමතිවරයා ලෙස මහින්ද රාජපක්ෂ මහතා යටතේ ඇති ආයතනයක් වෙත ජනාධිපතිවරයා කරන බලපෑමයි. පාර්ලිමේන්තුවේ 20 වෙනි සංශෝධනය සම්මත කරගත් පසු ජනාධිපතිවරයා අතට ලැබුණු බලතල උපයෝගී කරගෙන මෙසේ කටයුතු කරන බව පෙනීයයි. මෙම ලිපිය සම්බන්ධයෙන් රේගු නිලධාරින් අතරද බලවත් නොසන්සුන්තාවයක් හටගෙන ඇතැයි වාර්තා වේ.", "URL": "https://lankatruth.com/si/?p=106852", "Category": "පුවත්", "Parent URL": null}