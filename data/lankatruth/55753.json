{"Source": "Lankatruth", "Timestamp": "July 7, 2018", "Headline": "නව ජනාධිපති ලේකම් ලෙස උදය ආර්. සෙනෙවිරත්න වැඩ භාරගනියි.", "News Content": "නව ජනාධිපති ලේකම්වරයා ලෙස ජේෂ්ඨ පරිපාලන නිලධාරියෙකු වන උදය ආර්. සෙනෙවිරත්න මහතා පත් කර ඇති බව වාර්තා වෙයි. සෙනෙවිරත්නමහතා ඊයේ(06) පස්වරුවේ ජනාධිපති ලේකම් ධුරයේ වැඩ භාර ගත් බව ජනාධිපති මාධ්‍ය ඒකකය සඳහන් කරයි. ඔහු මීට පෙර විද්‍යා තාක්ෂණ හා පර්යේෂණ, ක්‍රීඩා, මහාමාර්ග හා ආයෝජන ප්‍රවර්ධන, පරිසර හා මහවැලි සංවර්ධන අමාත්‍යාංශවල ලේකම්වරයා ලෙස කටයුතු කර ඇත. කැළණි විශ්වවිද්‍යාලයේ විද්‍යාවේදී උපාධිධාරියෙකු වන උදය ආර්. සෙනෙවිරත්න මහතා එම විශ්වවිද්‍යාලයේ ජනසන්නිවේදනය පිළිබඳ විද්‍යාපති උපාධිය ලබා ඇති අයෙකු වේ.", "URL": "https://lankatruth.com/si/?p=55753", "Category": "පුවත්", "Parent URL": null}