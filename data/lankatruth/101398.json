{"Source": "Lankatruth", "Timestamp": "November 25, 2020", "Headline": "මෙරට ආසාදිතයින් 21,000 සීමාව පනියි…", "News Content": "අද (24) දිනයට මේ වනවිට තවත් කොවිඩ් – 19 සාදිතයින් 294දෙනෙකු මෙරටින් වාර්තාවී ති⁣බෙන අතර ඒ අනුව මෙරට සමස්ත ආසාදිතයින් ගනන 21,000ස ඉක්මවා තිබේ. මේ වනවිට ලංකාව වැඩිම ආසාදිතයින් සිටින රටවල් අතර 98වන ස්ථානයට පැමිණ තිබේ. එම ආසාදිතයින් 294දෙනාම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. මේ වනවිට වාර්තා වී ඇති සමස්ත නව කොවිඩ් – 19 පොකුර 17,730ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,720 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 21,261කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 94කි.", "URL": "https://lankatruth.com/si/?p=101398", "Category": "කොවිඩ් -19 (කොරෝනා ) පුවත්", "Parent URL": null}