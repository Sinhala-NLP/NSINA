{"Source": "Lankatruth", "Timestamp": "July 26, 2022", "Headline": "ඉන්දියානු මහ කොමසාරිස් සහ ජවිපෙ නායකයින් අතර හමුවක්", "News Content": "ඉන්දියානු මහ කොමසාරිස් ගෝපාල් බග්ලේ සහ ජනතා විමුක්ති පෙරමුනේ නායක අනුර දිසානායක අතර හමුවක් අද (26) පස්වරුවේ ඉන්දියානු මහ කොමසාරිස් කාර්යාලයේදී සිදුවූහ. මෙහිදී රටේ ආර්ථික තත්වය සහ දෙපාර්ශවය අතර සම්බන්ධතා වර්ධනය කර ගැනීම සම්බන්ධව සාකච්ඡා පැවැත්විණි. මෙම අවස්ථාවට ජවිපෙ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් සහභාගි වූ අතර ඉන්දියානු මහ කොමසාරිස් කාර්යාලයේ පළමු ලේකම් එල්ඩෝස් මැතිව්ද සහභාගි වූහ.", "URL": "https://lankatruth.com/si/?p=137419", "Category": "පුවත්", "Parent URL": null}