{"Source": "Lankatruth", "Timestamp": "September 14, 2021", "Headline": "මහ බැංකු ඉහළම වෘත්තිකයන්ට දැඩි අනතුරක්", "News Content": "අජිත් නිවාඩ් කබ්රාල් මහ බැංකු අධිපති වශයෙන් පත්කිරීම තුළින් එම බැංකුවේ සිටින ඉහලම වෘත්තිකයන්ට දැඩි අනතුරක් එල්ල වී ඇති බව අනාවරණය වේ.  ප්‍රධාන කරුණු දෙකක් මත ඔවුන් වෙත මෙම අනතුර නිර්මාණය වී ඇත. බැඳුම්කර වෝහාරික පරීක්ෂණ සඳහා කරුණු ඉදිරිපත් කළ වෘත්තිකයන් සහ ජනාධිපතිගේ දැඩි ප්‍රහාරයට ලක් වූ වෘත්තිකයන් මේ අතර සිටින බව හෙළිවේ.  බැඳුම්කර වංචා සම්බන්ධයෙන් වෝහාරික පරීක්ෂණයේදී 2007 සිට අජිත් නිවාඩ් කබ්රාල් යටතේ මහ බැංකු බැඳුම්කර සහ ඒ ආශ්‍රිත මූල්‍යමය අපරාධ මෙන්ම බරපතළ මූල්‍ය විනය කඩ කිරීම් රැසක් හෙළිවී තිබේ. මෙම කරුණු හෙළි විගණනයේදී හෙළිකළ වෘත්තිකයන්ගෙන් කබ්රාල් පලිගැනීමක් කරනු ඇති බවට විශාල සැකයක් මතුවී ඇත.  එමෙන් ම ජනාධිපතිගේ නියෝග මත අසීමිතව මුදල් පොම්ප කිරීමට එකඟ නොවූ මහ බැංකු වෘත්තිකයන් ද මෙම තත්වයට මුහුණ දී සිටිති. 2020 ජීනි 16 වෙනි දින ජනාධිපති ප්‍රසිද්ධියේ ම මෙම වෘත්තිකයන්ට දැඩි ප්‍රහාරයක් එල්ල කළේය. පාර්ලිමේන්තු මැතිවරණයට පෙර ජනාධිපති අනුගමනය කළ මෙම ක්‍රියා පිළිවෙත කබ්රාල් ද පූර්වාදර්ශයක් කර ගනු ඇති බව අනුමාන කෙරේ.", "URL": "https://lankatruth.com/si/?p=123047", "Category": "පුවත්", "Parent URL": null}