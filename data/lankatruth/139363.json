{"Source": "Lankatruth", "Timestamp": "September 18, 2022", "Headline": "තායිවානයට ආසන්න මුහුදේ ප්‍රබල භූමිකම්පනයක්", "News Content": "තායිවාන දූපතට ඔබ්බෙන් මුහුදේ රික්ටර් පරිමාණයේ ඒකක 7.2ක ප්‍රබලත්වයක් සටහන් කළ භූමි කම්පාවක් හටගෙන ඇති අතර භූමි කම්පාවේ ප්‍රබලත්වය සැලකිල්ලට ගනිමින් සුනාමි අනතුරු ඇගවීම්ද නිකුත් කර තිබේ. භූමි කම්පාව හටගෙන ඇත්තේ තායිවානයේ වේලාවෙන් දහවල් 2.44ට පමණය. භූමි කම්පාවේ අපිකේන්ද්‍රය ටයිටංග් නගරයට ඔබ්බෙන් කිලෝ මීටර් 10ක් මුහුදු පතුලේ බව භූ විද්‍යාඥයෝ පවසති. සුනාමි අනතුරු ඇගවීම් නිකුත් කර ඇත්තේ තායිවානයේ වෙරළබඩ ප්‍රදේශවලට පමණක් යැයිද පැවැසෙයි. භූමි කම්පාවෙන් නිවාස සහ ගොඩනැගිලි රැසකට හානි සිදුවී ඇති බවත්, මහල් නිවාස ගොඩනැගිලි දෙකක් මුළුමනින්ම බිමට කඩා වැටී ඇති බවත් වාර්තා වේ. තුවාල ලැබූවන් ගැන හෝ මියගිය පුද්ගලයන් ගැන හෝ මෙතෙක් කිසිදු තොරතුරක් වාර්තා වී නැත.", "URL": "https://lankatruth.com/si/?p=139363", "Category": "පුවත්", "Parent URL": null}