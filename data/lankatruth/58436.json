{"Source": "Lankatruth", "Timestamp": "August 28, 2018", "Headline": "මින්නේරිය – කවුඩුල්ල යලි විවෘතයි", "News Content": "වනජීවී නිලධාරීන්ගේ වෘත්තීය ක්‍රියාමාර්ගයක් හේතුවෙන් වසා දමා තිබූ මින්නේරිය සහ කවුඩුල්ල වනෝද්‍යාන අද(28) පස්වරුවේ සිට යලි විවෘත කළ බව වනජීවී සංරක්ෂණ දෙපාර්තමේන්තුව නිවේදනය කරයි. වනජීවී නිලධාරීන් විසින් මින්නේරිය වැවේ තහනම් දැල් ආම්පන්න භාවිත කරමින් මසුන් ඇල්ලීමේ නිරතව සිටි බවට චෝදනා කරමින් ධීවරයින් දෙදෙනෙකු පසුගිය දා අත්අඩංගුවට ගත් අතර මෙයට විරෝධය පල කරමින් ප්‍රදේශවාසීන් වනජීවී නිලධාරීන්ට පහර දී තිබුණි. මේ හේතුවේන් වනජීවී නිලධාරීන් වෘත්තීය ක්‍රියාමාර්ගයක් ආරම්භ කළ අතර මින්නේරිය සහ කවුඩුල්ල ජාතික වනෝද්‍යාන වසා තැබුණි. කෙසේ වෙතත් මේ වන විට වනෝද්‍යාන නැවත විවෘත බව වනජීවී සංරක්ෂණ දෙපාර්තමේන්තුව පවසයි.", "URL": "https://lankatruth.com/si/?p=58436", "Category": "පුවත්", "Parent URL": null}