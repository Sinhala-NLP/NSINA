{"Source": "Lankatruth", "Timestamp": "April 4, 2018", "Headline": "බන්දුල තැටිය මාරු කරයි – රනිල් වැරදි කර නැතැයි කියයි", "News Content": "බැඳුම්කර වංචාවට අදාළ සිදුවීමේදී අග්‍රාමාත්‍ය රනිල් වික්‍රමසිංහ මහතා වැරැද්දක් සිදු කර නැති බවත් රනිල් වික්‍රමසිංහ මහතා ලැබුණු වැරදි උපදෙස් නිසා මෙම තත්වය උදා වී ඇති බවත් මහින්ද පිලේ මන්ත්‍රී බන්දුල ගුණවර්ධන මහතා පවසයි. අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංගය සම්බන්ධයෙන් මේ වනවිට පාර්ලිමේන්තුවේ පැවැත්වෙන විවාදයට එක්වෙමින් බන්දුල ගුණවර්ධන මහතා මේ බව පැවසීය. එහිදී බන්දුල ගුණවර්ධන මහතා වැඩිදුරටත් පැවසූවේ බැඳුම්කර වෙන්දේසියේ සෘජු ක්‍රමය සම්බන්ධයෙන් රනිල් වික්‍රමසිංහ මහතාව නොමග යවමින් ඔහුට උපදෙස් දුන් පිරිස විසින් වැරදි ලෙස උපදෙස් දීම හේතුවෙන් මෙලෙස රනිල් වික්‍රමසිංහ මහතා කටයුතු කර ඇති බවය.", "URL": "https://lankatruth.com/si/?p=50052", "Category": "පුවත්", "Parent URL": null}