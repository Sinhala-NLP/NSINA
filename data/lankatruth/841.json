{"Source": "Lankatruth", "Timestamp": "January 10, 2012", "Headline": "කිසිදු තීන්දුවක් ද්වේශයෙන් දියයුතු නැත – විනිසුරු වරාවැව", "News Content": "ශී‍්‍ර ලංකාවේ විනිසුරුවරු අධිකරණ තීන්දු ලබාදිය යුත්තේ බුදු දහමට අනුව බවත්, කිසිදු අධිකරණ තින්දුවක් ලාභ අපේක්‍ෂාවෙන් හෝ තමාගේ තනතුරු නැතිවේයැයි බියෙන් ලබාදිය යුතු නැතැයි මහාධිකරණ විනිසුරු ඩබ්ලිව්.ටී.එම්.පී.බී. වරාවැව මහතා කියයි. වරාවැව මහතා මේබව කියා සිටියේ විත්තිකරුවන් දෙදෙනෙකුට මරණ දඬුවම නියම කරමින් අද (10) විවෘත අධිකරණයේදීය. අටලෝ දහමට අනුව තීන්දු ලබා දියුතු බවත්, අධිකරණ විනිසුරුවරු සතර අගතියෙන් මිදිය යුතු බවත්ල ඒ මහතා වැඩිදුරටත් අවධාරණය කළේය. කිසිදු තීන්දුවක් ද්වේශයෙන් දියයුතු නැති බවත්, තීන්දු දිය යුතු වන්නේ තමන්ගේ කැමැත්ත පරිදි බවත් එය අනුන්ගේ කැමැත්තට නොකළ යුතු බවත්, ඔහු කියා සිටියේය. හිටපු හමුදාපති සරත් ෆොන්සේකා මහතා සුදු කොඩි නඩුවෙන් නිදහස් කිරීමට නිර්දේශ කළ එකම විනිසුරුවරයා වරාවැව මහතාය.", "URL": "https://lankatruth.com/si/?p=841", "Category": "පුවත්", "Parent URL": null}