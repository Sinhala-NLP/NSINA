{"Source": "Lankatruth", "Timestamp": "August 26, 2022", "Headline": "දින තුනක් තිස්සේ තෙල් නැහැ – ලංගම, ප්‍රයිවට් බස් නවතියි", "News Content": "ලංකා ගමනාගමන මණ්ඩලයට අවශ්‍ය ඉන්ධන දින තුනකින් නොලැබීම නිසා අද (26) සිට ලංගම හා පෞද්ගලික බස් රථ ධාවනය සීමා වනු ඇති බව ලංකා ගමනාගමන මණ්ඩලයේ උසස් නිලධාරියෙකු පවසයි. ලංකා ඛනිජ තෙල් සංස්ථාවෙන් ලංගමට හා පෞද්ගලික බස් රථ සඳහා අවශ්‍ය ඉන්ධන ඇණවුම් කිරීමට පියවරගෙන තිබුණත් තවමත් තෙල් නොලැබුණු බවත් ඔහු සඳහන් කරයි. පෞද්ගලික බස් රථවලට මෙන්ම ලංගම බස් රථවලටත් අවශ්‍ය ඉන්ධන තොග සංචිත ඩිපෝ සතුව නොමැති නිසා ඊයේ (25) සිට බස් රථ ධාවනය අඩු වී තිබෙන අතර ඇණවුම් කරන ලද ඉන්ධන තොග හෙට (27) දිනය තුළ නොලැබුණහොත් පොදු ප්‍රවාහන කටයුතු අඩාල වනු ඇති බවත් ඔහු වැඩිදුරටත් පවසයි.", "URL": "https://lankatruth.com/si/?p=138500", "Category": "පුවත්", "Parent URL": null}