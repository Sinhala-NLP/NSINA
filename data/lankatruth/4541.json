{"Source": "Lankatruth", "Timestamp": "October 8, 2012", "Headline": "ලෝක කුසලානයේදී අම්පයර්ලා තරග පාවා දෙන්න සෙට් වෙලා", "News Content": "ශී‍්‍ර ලංකාවේදි පැවති 2012 ලෝක කුසලාන 20-20 තරගාවලිය සහ SLPL 20-20 තරගාවලිය අතරතුරදි තරග පාවාදිම සදහා විනිසුරුවන් 6 දෙනෙකු සුදානම් වී සිටි බව හින්දුස්තාන් ටයිම්ස් වෙබ් අඩවිය පවසයි. ඉන්දියා ටීවි චැනලයේ වෙස්වලාගත් වාර්තාකරුවෙකු විසින් පසුගිය මාස දෙක තුල සිදු කල රහසිගත කි‍්‍රයාන්විතයකදී මෙම විනිසුරුවන් විසින් තමන් තරග පාවාදීමට සූදානම් යැයි පවසන රූපරාමු සහිත වැඩසටහනක් අද දින ප‍්‍රචාරය කිරීමට ඉන්දියා ටීවි චැනලය පියවර ගෙන ඇතැයි වාර්තා වේ. ජාත්‍යන්තර කි‍්‍රකට් කවුන්සිලය විසින් අනුමත කරන ලද මෙම විනිසුරුවරුන් 6 දෙනා අතර ශී‍්‍ර ලාංකික විනිසුරුවරුන් තිදෙනෙකුගේ ද නම් සදහන්ව තිබෙන අතර සෙසු විනිසුරුවන් පකිස්තානු සහ බංග්ලාදේශ් ජාතිකයෝ වෙති. චෝදනවට ලක්වූ එක් ශී‍්‍ර ලංකික විනිසුරුවරයෙකු විසින් තණතිලි වාර්තාව, කී‍්‍රඩා කරන කී‍්‍රඩකයන්ගේ නම් ලයිස්තුව සහ කාසියේ වාසිය දිනා ගන්නා කන්ඩායම පිළිබද තොරතුරු තරගය රූපවාහිනිය තුලින් විකාශනය කිරීමට පැය එක හමාරකට පෙර ලබා දිය හැකි බව පවසන වීඩියෝ රූපරාමු ඉන්දියා ටිවි චැනලය ඔස්සේ විකාශනය කර ඇත. මිට අමතරව නොදැවුනු කී‍්‍රඩකයන් දැවි ගිය කී‍්‍රඩකයන් ලෙස නම් කිරීමටද මෙම විනිසුරුවරුන් විසින් එකග වී ඇති අතර තවත් එක් ප‍්‍රකට ශී‍්‍ර ලාංකික විනිසුරුවරයෙකු විසින් තමන් හට විශාල මුදලක් ලබා දෙන්නේ නම් ශී‍්‍ර ලංකා කි‍්‍රකට් ආයතනයට එරෙහිව කි‍්‍රයාකරන බවත් ශී‍්‍ර ලංකා කි‍්‍රකට් ආයතනයේ නිළධාරින්හට මත්පැන් සහ විදෙස් සංචාරයක් ලබා දෙන්නේ නම් ඕනැම වැඩක් කරගත හැකි බවත් පවසා ඇත. මේ අතර තවත් එක් ශී‍්‍ර ලාංකික විනිසුරුවරයෙකු විසින් 20-20 ලෝක කුසලාන තරගාවලියේ සැප්තැම්බර් 17 දින පැවති එංගලන්ත – ඕස්ටේ‍්‍රලියා පෙරහුරු තරගයේ තණතිල්ලේ වාර්තාව ඇතුළු තොරතුරු ඉන්දියානු රුපියල් 50000 කට ලබා දීමට සුදානම් බව ප‍්‍රකාශ කල බව හින්දුස්තාන් ටයිම්ස් වෙබ් අඩවිය වැඩිදුරටත් පවසයි. මෙම විනිසුරුවන් විසින් තරග පාවා දීම සදහා එකගවන විඩියෝව පහතින් නරඹන්න. http://www.youtube.com/watch?v=OgS4juAD-A4 http://www.indiatvnews.com/live-video/india-tv-umpire-sting–9247.50.html", "URL": "https://lankatruth.com/si/?p=4541", "Category": "ක්‍රීඩා පුවත්", "Parent URL": null}