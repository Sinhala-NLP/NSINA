{"Source": "Lankatruth", "Timestamp": "April 7, 2019", "Headline": "බදුල්ලේ වතු කම්කරු ජනතාවගෙනුත් අනුර දිසානායකට උණුසුම් පිළිගැනීමක්", "News Content": "ජනතා විමුක්ති පෙරමුණේ නායක අනුර දිසානායක මහතා ඊයේ (06) බදුල්ල දිස්ත්‍රික්කයේ වතු කම්කරු ජනතාව මුණ ගැසීම සඳහා එහි ගිය අතර එහිදී අනුර දිසානායක මහතාව ඉතාමත් උණුසුම් අන්දමින් පිළිගැනීමට එම ජනතාව කටයුතු කර තිබිණි. වතු කම්කරු ජනතාවගේ දෛනික වැටුප රුපියල් 1000කින් වැඩි කිරීම ඇතුළු එම ජනතා ගැටළු පිළිබඳව සාකච්ඡා කිරීමටත් එම ගැටළුවලට විසඳුම් ලබාගතහැක්කේ කෙසේද යන්නත් පිළිබඳව ජනතා විමුක්ති පෙරමුණේ නායක අනුර දිසානායක මහතාගේ මූලිකත්වයෙන් සාකච්ඡා මාලාවක් යොදාගෙන තිබෙන අතර එහි තවත් සාකච්චා වටයක් සඳහා අනුර දිසානායාක මහතා ඊයේ බදුල්ල දිස්ත්‍රික්කයට ගොස් තිබිණි. එම අවස්ථාවට ජනතා විමුක්ති පෙරමුණේ බදුල්ල දිස්ත්‍රික් නායක, ඌව පළාත් සභා මන්ත්‍රී සමන්ත විද්‍යාරත්න මහතා, සමස්ත ලංකා වතුකම්කරු සංගමයේ සභාපති කිට්නන් සෙල්වරාජ් මහතා හාලිඇල ප්‍රාදේශීය සභා මන්ත්‍රී ප්‍රියන්ත වර්ෂමාන මහතාඇතුළු පිරිසක්ද එක්වී සිටියහ.         ලියන්ගහවෙල          රොක්තැන්න වත්ත", "URL": "https://lankatruth.com/si/?p=71792", "Category": "පුවත්", "Parent URL": null}