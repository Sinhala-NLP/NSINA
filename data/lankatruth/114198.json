{"Source": "Lankatruth", "Timestamp": "April 2, 2021", "Headline": "මේ අවුරුදු සමයේ කඹ ඇදිලි එපා!", "News Content": "කොට්ටා පොර, කඹ ඇදිලි වැනි අවුරුදු ක්‍රීඩා එළඹෙන අවුරුදු සමයේදි නොකර සිටිම වඩාත් උචිත යැයි සෞඛ්‍ය අමාත්‍යශය පවසයි. මහජන සෞඛ්‍ය සේවා නියෝජ්‍ය අධ්‍යක්ෂක වෛද්‍ය සුසී පෙරේරා ජනතාවගේ ඉල්ලා සිටින්නේ මෙවර අලුත් අවුරුදු කාලසීමාව තුල කන්ඩායම් ලෙස අවුරුදු සැමරීම හැකි තාක් අවම කොට චාරිත්‍ර වලට මුල්තැන දෙමින් නිවසේදී අවුරුදු සැමරීම සිදු කරන ලෙසයි.අවුරුදු උත්සව සමයේ සංගීත සංදර්ශන පැවැත්විමද කොරෝනා වෛරසය පැතිරීමට රුකුලක් විය හැකි බව පවසන වෛද්‍ය සුසී පෙරේරා කොරෝනා වෛරසය පැතිරීමට රුකුල් දෙන අවුරුදු ක්‍රීඩා නොමැතිව බක්මහ උළෙල පැවැත්වීමට ක්‍රියාකරන ලෙස උත්සව සංවිධායකයන්ගෙන් ඉල්ලා සිටි.", "URL": "https://lankatruth.com/si/?p=114198", "Category": "කොවිඩ් -19 (කොරෝනා ) පුවත්", "Parent URL": null}