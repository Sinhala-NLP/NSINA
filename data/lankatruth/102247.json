{"Source": "Lankatruth", "Timestamp": "December 2, 2020", "Headline": "උඩරට වතු නිවාසවලටත් කොරෝනා ඇතුල්වේ", "News Content": "බගවන්තලාව ලින්ස්ටඞ් වත්තේ වතු නිවාස පේළියකින් කොරොනා ආසාදිතයන් හය දෙනෙක් හමුවූ බව බගවන්තලාව සෞඛ්‍ය වෛද්‍ය නිළධාරී කාර්යාලය පවසයි. හමුවූ ආසාදිතයන් මේ වන විට රෝහල්ගත කර ඇති බවත් ආසාදිතයන්ගේ ආසන්නම ආශ්‍රිතයන් අයත් පවුල් 32 ක් ස්වයං නිරෝධානයට යොමුකර ඇති බවත් සෞඛ්‍ය නිළධාරි කාර්යාලය වැඩිදුරටත් පවසයි. ඉතා අවම පහසුකම් යටතේ කුඩා ඉඩකඩක විශාල ජනඝනත්වයක් ඇති වතු නිවාස පේළි වල කොරෝනා වෛරසය පැතිරුනහොත් එය පාලනය කිරීමට ඉතාමත් අපහසු වනු ඇතැයි ප්‍රදේශයේ සෞඛ්‍ය බළධාරීහු බිය පල කරති.", "URL": "https://lankatruth.com/si/?p=102247", "Category": "කොවිඩ් -19 (කොරෝනා ) පුවත්", "Parent URL": null}