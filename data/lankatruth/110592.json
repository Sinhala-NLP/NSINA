{"Source": "Lankatruth", "Timestamp": "February 14, 2021", "Headline": "පේරාදෙණිය ඉංජිනේරු පීඨයෙත් කොරෝනා පොකුරක්", "News Content": "පේරාදෙණිය විශ්වවිද්‍යාලයේ ඉංජිනේරු පීඨයේ අවසන් වසරේ සිසුන් 08 දෙනෙකු කොරෝනා වෛරසය ආසාදනය වී ඇති බව ඔවුන්ට සිදුකළපී.සී.ආර්. පරීක්ෂණවලින් තහවුරු වී තිබේ. ඉංජිනේරු පීඨයේ සිසුවෙකුට කොරෝනා ආසාදනය වී ඇති බව තහවුරු වීමෙන් පසු ඔහුගේ ආශ්‍රීතයින් ලෙස හඳුනාගනු ලැබූසිසුන් 48 දෙනෙකුට පසුගියදා සිදුකළ පි.සි.ආර්. පරීක්ෂණ වලදී මෙම ආසාදිතයින් හඳුනාගත් බව මධ්‍යම පළාත් සෞඛ්‍ය දෙපාර්තමේන්තුව කියයි. ආසාදිතයින් බව හඳුනාගනු ලැබූඑම සිසුන් මේ වනවිට ප්‍රතිකාර සඳහා පොල්ගොල්ල කොවිඩ් ප්‍රතිකාර මධ්‍යස්ථානය වෙත යොමු කොට තිබේ. අනෙක් සිසුන්ද මේ වනවිට නිරෝධායනයට ලක්කර ඇති අතර ආසාදිතයින් ලෙස හඳුනාගත් සිසුන්ගේ ආශ්‍රිතයින් 250ක් පමණද මේ වනවිට නිරෝධායනයට ලක්කර ඇති බව සෞඛ්‍ය අංශ පවසයි.", "URL": "https://lankatruth.com/si/?p=110592", "Category": "කොවිඩ් -19 (කොරෝනා ) පුවත්", "Parent URL": null}