{"Source": "Lankatruth", "Timestamp": "October 27, 2020", "Headline": "ඉන්දියානු කොමසාරිස් රටපුරාම රිංගයි", "News Content": "දකුණු ප්‍රදේශය භාරව ඉන්දියාව විසින් පත්කරන ලද කොන්සල් දීපන් පී ආර් මහතා ඌව පළාකේ කටයුතු වෙනුවෙන් මැදිහත්වී ඇති බව අනාවරණය වේ. මෙයට ප්‍රධානම හේතුව වී ඇත්තේ ඔහුගේ බලප්‍රදේශය වශයෙන් ගාල්ල, මාතර, හම්බන්තොටට අමතරව මොණරගාලද මෙම රජය විසින් නම්කර තිබීමය. ඌව පළාත් ආණ්ඩුකාර ඒ.ජේ.එම් මුසම්මිල් මහතා සමග බදුල්ල ඌව පළාත් ආණ්ඩුකාර කාර්යාලයේදී කොන්සල්වරයා සාකච්ඡා පවත්වා ඇත. එහිදී අවධාරණය කර ඇත්තේ පසුගිය සැප්තැම්බර් 26වන දින ඉන්දියානු අගමැතිවරයා සහ මෙරට අගමැතිවරයා පවත්වන ලද සාකච්ඡා අනුව දෙරට අතර බෞද්ධ සම්බන්ධතා වර්ධනය කරගැනීමට ඇමරිකානු ඩොලර් මිලියන 15ක ආධාර මුදලක් ලබාදීම පිළිබඳව බව අනාවරණය වෙයි. මෙරටට විදේශීය ණය ඩොලර් මිලියන 15ක් වැනි ඉතා සුලු මුදල් ප්‍රමාණයක් ලබාදීමේදී පවා කලාපීය සහ ලෝක බලවතුන් දැඩි ආධිපත්‍යයක් දරන බව මේ අනුව පැහැදිලි වේ. දකුණු පළාත භාර මෙම කොන්සල්වරයාගේ පත්කිරීමද අගෝස්තු 28වන දින සිට ක්‍රියාත්මක වන පරිදි සිදු කර ඇති අතර එයට අදාල ගැසට් නිවේදනය ඔක්තෝබර් 09 වෙනි දින නිකුත්කිරීම විශේෂත්වයකි.", "URL": "https://lankatruth.com/si/?p=98673", "Category": "පුවත්", "Parent URL": null}