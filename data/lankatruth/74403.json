{"Source": "Lankatruth", "Timestamp": "May 22, 2019", "Headline": "වැල්ලම්පිටිය පොලිස් ස්ථානාධිපතිවරයාට ස්ථාන මාරුවක්", "News Content": "වැල්ලම්පිටිය තඹ කම්හලේ සේවකයින්ට ඇප ලබාදීමේදී අධිකරණයට අවශ්‍ය කරුණු ඉදිරිපත් නොකළ බවට චෝදනා ලැබ සිටින වැල්ලම්පිටිය පොලීසියේ ස්ථානාධිපතිවරයා වහාම ක්‍රියාත්මක වන පරිදි ගාල්ල පොලිස් කොට්ඨාසය වෙත මාරුකර යවා ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. මෙම සිද්ධියට අදාලව පොලිස් විශේෂ විමර්ශන ඒකකය විසින් පවත්වන විමර්ශනයකට අදාළව ජාතික පොලිස් කොමිසමේ අනුමැතිය යටතේ මෙම ස්ථාන මාරුව සිදු කර තිබේ.", "URL": "https://lankatruth.com/si/?p=74403", "Category": "පුවත්", "Parent URL": null}