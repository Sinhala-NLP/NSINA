{"Source": "Lankatruth", "Timestamp": "April 30, 2019", "Headline": "තව්හිද් ජමාත් සංවිධානයේ දේශන පැවැත්වූ බවට සැකපිට ආචාර්යවරයෙකු අත්අඩංගුවට", "News Content": "තව්හිද් ජමාත් සංවිධානයේ මුස්ලිම් දේවස්ථානවල දේශන පැවැත්වූ බව කියන විශ්වවිද්‍යාල බාහිර ආචාර්යවරයෙකු, මුන්දලම මදුරන්කුලිය විරුතෝඩේ ප්‍රදේශයේදී අත්අඩංගුවට ගෙන තිබේ. යුධ හමුදාව සහ පොලීසිය එක්ව සිදුකළ සෝදිසි මෙහෙයුමකදී 39 හැවිරිදි සිව් දරු පියෙකු වන සැකකරු අත්අඩංගුවට ගෙන ඇත. අදාල සැකකරුගේ නිවස පරික්ෂා කිරීමේ දි ජංගම දුරකථන සඳහා යොදා ගන්නා සිම් කාඩ් පත් 18 ක් සහ ලැප් ටොප් පරිඝණක දෙකක් සමඟ ipad එකක් සමඟ අදාල සැකකරු භාවිතා කල ජංගම දුරකථන දෙකක්ද අත්අඩංගුවට ගෙන තිබේ. අත්අඩංගුවට ගත් උපකරණ ත්‍රස්ත ක්‍රියා සඳහා යොදාගෙන තිබේදැයි වැඩිදුර විමර්ශන සිදුකෙරෙන අතර ආචාරයවරයා සම්බන්ධව වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=73146", "Category": "පුවත්", "Parent URL": null}