{"Source": "Lankatruth", "Timestamp": "May 14, 2018", "Headline": "වැඩි කළ ඉන්ධන මිල වහා පහත හෙළනු – ධීවරයෝ කළු කොඩි ඔසවති", "News Content": "ඉන්ධන මිළ ඉහළ දැමීමට රජය ගෙන ඇති තීරණයට විරෝධය පල කරමින් බේරුවල සිට මන්නාරම දක්වා ධීවරයන් ඊයේ (13) රාත්‍රී මුහුදු නොගොස් වර්ජනයකට එක්ව සිටින බව ධීවර සමිති පවසයි. ඉන්ධන සහනාධාරක් තමන්ට ලබා දෙන බවට රජය ප්‍රකාශ කළත් එය සාර්ථක ක්‍රියාවක් නොවන බවත් මේ ආකාරයට එක් වරම විශාල මුදලකින් ඉන්ධන මිළ ඉහළ දැමීම නිසා තමන් දැඩි දුෂ්කරතාවයකට පත්ව සිටින බවත් ඔවූහු කියති. මුහුදු නොගොස් වර්ජනයට එක්ව සිටින ධීවරයින් විසින් ධිවර වරාය, තොටුපළ ආදියෙත් ධීවර කාර්මික් කටයුතු වැඩි වශයෙන් සිදු කරන නගරවලත් කළු කොඩි ඔසවා ඇති අතර මෙම හේතුවෙන් හලාවත ඇතුළු මාළු අලෙවිසල් ද පාළුවට ගොස් තිබේ. බොහෝ වරාය හා තොටුපළ තුළ මෙන්ම කලපු තීරයේ බහු දින යාත්‍රා සහ එක් දින යාත්‍රා ගාල් කර ඇති ආකාරයක් ද දක්නට තිබේ.", "URL": "https://lankatruth.com/si/?p=52049", "Category": "පුවත්", "Parent URL": null}