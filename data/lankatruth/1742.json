{"Source": "Lankatruth", "Timestamp": "March 13, 2012", "Headline": "ඩග්ලස් ඉල්ලා චෙන්නායි මහාධිකරණයට පෙත්සමක්", "News Content": "අමාත්‍ය ඩග්ලස් දේවානන්ද ජාත්‍යන්තර පොලීසියේ සහය ඇතිව අත්අඩංගුවට ගැනීම සඳහා නියෝග කරන්නැයි, ඉල්ලා චෙන්නායි මහාධිකරණයට පෙත්සමක් ඉදිරිපත් කර තිබේ. ඒ පිළිබඳ වැඩිදුර තොරතුරු ගෙන එමින් දකුණු ඉන්දීය සන් රූපවාහිනි මාධ්‍යෙව්දී නෙල්සන් සේවියර් මෙසේ පැවසීය. ”ශ්‍රී ලංකාවේ අමාත්‍ය ඩග්ලස් දේවානන්ද ජාත්‍යන්තර අපරාධකරුවෙකු ලෙස ප්‍රකාශයට පත් කරන්නැයි, චෙන්නායි මහාධිකරණයට නීතිඥ පුහලේන්දි මහතා පෙත්සමක් ගොනු කර තිබෙනවා. මෙම පෙත්සමේ සාරාංශය වී ඇත්තේ, ඉන්දියාවේ යම්කිසි අපරාධයක් කළ ඉන්දීය ජාතිකයකු නැතහොත් විදේශික පුද්ගලයකු ජාත්‍යන්තර පොලීසියේ සහය ඇතිව අත්අඩංගුවට ගැනීම සඳහා අවස්ථාවක් ඉන්දීය රජයට සකසා දිය හැකියි. මේ අනුව 1987 වර්ෂයේ සුලෙයිමේඩ ප්‍රදේශයේ තිරුනාවුක්කරසු යන තරුණයා වෙඩි තබා ඝාතනය කිරීමේ නඩුවට අවශ්‍ය ඇති අපරාධකරුවකු ලෙස ඔහුගේ නම චෙන්නායි මහාධිකරණය ප්‍රකාශයට පත්කළා. මේ අනුව ජාත්‍යන්තර අපරාධකරුවන් සදහා ලබා දෙනු ලබන රතු නිවේදනය ඩග්ලස් දේවානන්ද මහතාට ලබා දීමට මැදිහත් වියයුතු යැයි පුහලේන්දි මහතා සිය පෙත්සමෙන් ඉල්ලා තිබේ. මේ අනුව එම පෙත්සම ඉදිරියේදී විභාගයට ගනු ඇති”", "URL": "https://lankatruth.com/si/?p=1742", "Category": "පුවත්", "Parent URL": null}