{"Source": "Lankatruth", "Timestamp": "February 26, 2012", "Headline": "මහජනයා ආණ්ඩුවේ බර දරන හැටි", "News Content": "සිවුදෙනෙකුගෙන් යුත් පවුලක මාසික සාමාන්‍ය වියදම රුපියල් 43,344ක් දක්වා වේගයෙන් ඉහළ නැග තිබේ. මෙය පැවතියේ රුපියල් 41,735ක් ලෙසය. එහෙත් මහබැංකු වාර්තාවලට අනුව මෙරට එක් පුද්ගලයෙකුගේ සාමාන්‍ය මාසික ආදායම රුපියල් 21000ක් නොඉක්මවයි.  මේ තත්වය්තුල මාසික ආදායම මෙන් දෙගුණයක් මාසික වියදම් පියවා ගැනීමට වැයවේ. පසුගිය ජුනි මාසයේ සිට කොළඹ පාරිභෝගික මිල දර්ෂකය ගණනයකිරීමේ භාණ්ඩ හා සේවා ලයිස්තුවෙන් අත්‍යවශ්‍ය භාණ්ඩ කිහිපයක් හා සේවා කපාහැර තිබේ. නැවුම් ආහාර, පොල්, සහල් එම අත්‍යවශ්‍ය ද්‍රව්‍ය වන අතර ප්‍රවාහන ගාස්තු සහ ඉන්දන ගාස්තු ද කපාහාර තිබේ. මේ නිසා සිදුවන්නේ ජීවන වියදම වේගයෙන් ඉහළ ගියද එම මිල දර්ශකයේ අගය ඉහළ නොයාමයි. අන්තර් සමාගම් සේවක සංගමයේ සභාපති වසන්ත සමරසිංහ මහතා පෙන්වා දෙන්නේ 2010 වර්ශයේ සිට ජීවන වියදම් ඒකකයකට ලබාදෙන ජීවන අංක දීමනාව ගැසට්කර නොමැතිබවයි. වැඩකතරන ජනතාවට ජීවන අංක දීමනාව කොපමණදැයි දැනගැනීමේ අයිතියක් ඇතත් ආණ්ඩුව විසින් එය උල්ලංගනයකර ඇති බවයි. ඒ නිසා වහාම ජීවනාංක වියදම් දීමනාව ගැසට්කරන ලෙස ඔහු ආණ්ඩුවට අභියෝගකරයි.", "URL": "https://lankatruth.com/si/?p=1545", "Category": "පුවත්", "Parent URL": null}