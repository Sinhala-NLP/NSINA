{"Source": "Lankatruth", "Timestamp": "December 8, 2022", "Headline": "ෆොක්ස්වැගන් වෙනුවට රනිල් ලොරි පටවයි", "News Content": "මෙරට ෆොක්ස්වැගන් කර්මාන්ත ශාලාවක් ආරම්භ කර වාහන අපනයනයට පිවිසෙන බව මෙයට පෙර ප්‍රකාශ කළ රනිල් වික්‍රමසිංහ  එවැනි ව්‍යාපෘති වෙනුවට දැන් කොළඹ වරාය ජා ඇල දක්වා පුළුල් කිරීමේ ව්‍යාපෘතියක් ක්‍රියාත්මක කරන බව ප්‍රකාශ කර තිබේ.  ඊයේ (07) ශ්‍රැන්ග්‍රිලා හෝටලයේ පැවති ව්‍යාපාරික හමුවකදී ඔහු මේ බව සඳහන් කර තිබේ. ව්‍යාපාරිකයන් අමතා රනිල් වික්‍රමසිංහ කළ කතාව ජනාධිපති මාධ්‍ය අංශය විසින් ප්‍රසිද්ධ කර තිබිණි. එයින් උපුටා ගෙන පහතින් පළ කෙරේ. “පළමුව කොළඹ වරාය ජාඇළ දක්වා දීර්ඝ කිරීමට සැලසුම් කරන බවත් දෙවනුව කොළඹ නගරයේ අක්කර 30කට වැඩි ප්‍රමාණයක් වරාය සංවර්ධනය සඳහා වෙන් කර තිබෙන බවත් ජනාධිපති වික්‍රමසිංහ මහතා අනාවරණය කළේය. කොළඹ වරායේ නැගෙනහිර පර්යන්තය සංවර්ධනය සඳහා ලබාදිය යුතු බව පෙන්වා දුන් ජනාධිපතිවරයා ජපානය පළමුවෙන්ම එම කටයුත්ත සඳහා සම්බන්ධ වූ බවත් සිහිපත් කළේය. ‍ කෙසේ වුවත් දැනට සිදු කරන ආකාරයට කුඩා වරායක් පවත්වාගෙන යාමෙන් ආර්ථිකයට විශාල සේවයක් සිදු නොවන බවත්, උපායමාර්ගික ලෙස වරාය ප්‍රවර්ධනය කර ශ්‍රී ලංකාව ප්‍රධාන සැපයුම් මධ්‍යස්ථානයක් බවට පත් කළ යුතු බවත් ජනාධිපති රනිල් වික්‍රමසිංහ මහතා පැවසීය.”", "URL": "https://lankatruth.com/si/?p=142699", "Category": "පුවත්", "Parent URL": null}