{"Source": "Lankatruth", "Timestamp": "October 16, 2022", "Headline": "අදත් මි.මි. 100ට වැඩි දත වැසි", "News Content": "දිවයින ආශ්‍රිතව අන්තර් නිවර්තන අභිසාරී කලාපය වන උතුරු අර්ධ ගෝලයේ සහ දකුණු අර්ධ ගෝලයේ සිට පැමිණෙන සුළං හමුවන කලාපයේ බලපෑම හේතුවෙන් දැනට පවතින තද වැසි සහිත කාලගුණික තත්වය තවදුරටත් අපේක්ෂා කරන බව කාලගුණවිද්‍යා දෙපාර්තමේන්තුව පවසයි. බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇතිවන බවත් එම කලාපවල ඇතැම් ස්ථානවලට මි.මී.100 වැඩි තද වැසි ඇතිවීමේ හැකියාවක් පවතින බවත් කාලගුණවිද්‍යා දේපාර්තමේන්තුව අවධාරණය කරයි. දිවයිනේ සෙසු ප්‍රදේශවලද සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බවත් ඇතැම් ස්ථානවලට මි.මී.75කට වැඩි තරමක තද වැසි ඇතිවීමේ හැකියාවක් පවතින බවත් කාලගුණවිද්‍යා දේපාර්තමේන්තුව පවසයි. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දේපාර්තමේන්තුව ජනතාවගෙන් ඉල්ලා සිටී.", "URL": "https://lankatruth.com/si/?p=140655", "Category": "පුවත්", "Parent URL": null}