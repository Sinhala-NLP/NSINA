{"Source": "Lankatruth", "Timestamp": "November 2, 2020", "Headline": "පන්නලත් ගම්මාන දෙකක් ලොක්ඩවුන්", "News Content": "පන්නල සෞබ්‍ය බල ප්‍රදේශයට අයත් ගම්මාන දෙකක් වන හියවල සහ ආසිරිගම යන ගම්මාන දෙක ඊයේ (01) සවස සිට හුදකලා කර තිබේ. පන්නල සෞබ්‍ය වෛද්‍ය නිලධාරී කාර්යාලය පවසන්නේ පන්නල ප්‍රාදේශීය සභාවේ කම්කරු සේවයේ රාජකාරී නියුතු තිදෙනෙකුට කොවිඩ් – 19 වෛරසය ආසාදනය වී ඇති බවට තහවුරු වීමත් සමග මෙම ගම්මාන හුදකලා කළ බවය. මෙම ගම්මාන දෙකේ පවුල් 65කට පමණ ආසන්න සංඛ්‍යාවක් ජීවත්වන බවද වාර්තා වේ.", "URL": "https://lankatruth.com/si/?p=99181", "Category": "පුවත්", "Parent URL": null}