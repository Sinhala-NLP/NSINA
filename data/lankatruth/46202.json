{"Source": "Lankatruth", "Timestamp": "January 14, 2018", "Headline": "පොලිස්ථානය තුළ දරුවකු මියයාමගැන මානවහිමිකම් පරීක්ෂණයක් අරඹයි – ස්ථානාධිපතිටත් මාරුවක්", "News Content": "පිටකොටුව පොලිස් ස්ථානයේ සිර මැදිරියක් තුළ 17 හැවිරිදි තරුණයෙකු මියයාම සම්බන්ධයෙන් ශ්‍රී ලංකා මානව හිමිකම් කොමිසම විමර්ශනයක් ආරම්භ කර තිබේ. එහි මාධ්‍ය ප්‍රකාශක ජනාධිපති නීතිඥ සාලිය පීරිස් මහතා සඳහන් කළේ පොලිස් අත්අඩංගුවේ දී පුද්ගලයින් මියයාම සම්බන්ධයෙන් ස්වාධීන යාන්ත්‍රණයක් යටතේ පරීක්ෂණ සිදු කරන ලෙස පොලිස්පතිවරයාගෙන් ඉල්ලීමක්ද කර ඇති බවයි. අත්අඩංගුවට ගෙන සිටි මෙම 17 හැවිරිදි තරුණයා පොලිස් සිරමැදියේ ගෙල වැලලාගෙන මියාමේ සිද්ධිය සම්බන්ධයෙන් මේ වනවිට පිටකොටුවට පොලිසියේ ස්ථානාධිපති ප්‍රධාන පොලිස් පරික්ෂක නලින් ජයසුන්දර මහතා වහාම ක්‍රියාත්මත වන පරිදි මඩකලපුවට මාරු කර ඇත. ඉකුත් 11 දින අලුයම සිදු වු සිද්ධිය සම්බන්ධයෙන් දැනට පොලිස් කොස්තාපල් වරුන් දෙදෙනෙකුගේ වැඩ තහනම් කර ඇත.", "URL": "https://lankatruth.com/si/?p=46202", "Category": "පුවත්", "Parent URL": null}