{"Source": "Lankatruth", "Timestamp": "July 10, 2012", "Headline": "තයිබු ආගම වෙනුවෙන් කි‍්‍රකට් පූජා කරයි", "News Content": "සිම්බාබ්වේ ටෙස්ට් පිල මෙහෙයවූ ලාබාලම කි‍්‍රඩකයා වීමේ භාග්‍යය ලැබූ තටෙන්ඩා තයිබු කි‍්‍රකට් කී‍්‍රඩාවෙන් සමු ගැනීම අද දින (10 දා) ප‍්‍රකාශයට පත් කලේය.දෙවියන් වහන්සේ විසින් නියම කල කාර්යයන් හී යෙදීම සදහා තමාට පූර්ණකාලීණව කැපවීමට අවශ්‍ය නිසා කි‍්‍රකට් කී‍්‍රඩාවෙන් සමු ගැනිමට තීරණය කල බව 29 හැවිරිදි සිම්බාබ්වේ පිලේ කඩුලූ රකින්නා මාධ්‍ය හමුවේ පැවසීය.ලබන සැප්තැම්බර් මාසයේදී ශී‍්‍ර ලංකාවේදි පැවැත්වෙන 20-20 ලෝක කුසලාන තරගාවලිය සදහා තොරාගන්නා සංචිතයට නම්කල දිනයේදීම තයිබු තම සමුගැනීම නිවේදනය කිරීම විශේෂ සිදුවීමක් විය.ටෙස්ට් තරග 28 කට සහ එක්දින ජාත්‍යන්තර තරග 150 කට කී‍්‍රඩා කර ඇති හිටපු සිම්බාබ්වේ නායකයා තම රට වෙනුවෙන් කි‍්‍රඩා කිරීමට ලැබීම වාසනාවක් සහ භාග්‍යයක් ලෙස සලකන බව වැඩිදුරටත් පැවසීය.", "URL": "https://lankatruth.com/si/?p=3115", "Category": "ක්‍රීඩා පුවත්", "Parent URL": null}