{"Source": "Lankatruth", "Timestamp": "February 17, 2021", "Headline": "නොසිතූ තරම් වේගෙන් පුරාවස්තු විනාශය ආරම්භ වෙලා…", "News Content": "නොසිතන තරම් වේගයකින් පුරාවස්තු විනාශය සිදුවෙමින් පවතිතැයිද පුරාවස්තු විනාශ කිරීම් පිළිබඳ නඩු දහයකට පමණ දිනපතා අස්සන් කිරීමට සිදුව ඇතැයිද පුරා විද්‍යා අධ්‍යක්ෂ ජනරාල් මහාචාර්ය අනුර මනතුංග ප්‍රකාශ කරයි. පුරාවස්තූන් ආරක්ෂා කර ගැනීමට ප්‍රමුඛත්වය දිය යුතුව ඇතැයිද අධ්‍යක්ෂ ජනරාල්වරයා කියා සිටී. තමන් පුරා විද්‍යා අධ්‍යක්ෂ ජනරාල්වරයා ලෙස පත්වන තුරුත් මේ තත්වය හරිහැටි හඳුනාගෙන නොතිබු බවද මහාචාර්යවරයා සඳහන් කරයි. ද්විපාර්ශවික ගිවිසුම් ඇති බැවින් ජාත්‍යන්තර වෙළඳ පොලේ නීතිවිරෝධී ලෙස ගෙනයන පුරාවස්තූන් අලෙවි කළ නොහැකි බැවින් මෙසේ මංකොල්ලකන පුරාවස්තූන් විදේශ රටවල අලෙවි වන්නේ නීති විරෝධී ලෙසින් වීම වඩාත් භයානක තත්වයක් යැයිද හෙතෙම සඳහන් කරයි. මහාචාර්ය අනුර මනතුංග මේ අදහස් පළ කළේ ජාතික කෞතුකාගාර දෙපාර්තමේන්තුවේ අද (17) පැවති දේශනයක දීය.", "URL": "https://lankatruth.com/si/?p=110774", "Category": "පුවත්", "Parent URL": null}