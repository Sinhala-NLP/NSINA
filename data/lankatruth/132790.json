{"Source": "Lankatruth", "Timestamp": "April 24, 2022", "Headline": "ආණ්ඩුව #පන්නමු ! ක්‍රමය පෙරළමු ! – විවශ්විද්‍යාල සිසුන් දහස් ගණනක් විරොධතා පාගමණක", "News Content": "(දෙවන සංස්කරණය) වත්මන් ආණ්ඩුවටත් ජනාධිපති ගෝටාබය රාජපක්ෂටත් වහාම ඉල්ලා අස්වන ලෙස බලකරමින් මේ වනවිට රට පුරා අරඹා ඇති විරෝධතාවලට සමගාමීව අන්තර් විශ්වවිද්‍යාල ශිෂ්‍ය බලමණ්ඩලයට “ආණ්ඩුව #පන්නමු ! ක්‍රමය පෙරළමු !” ලෙස සඳහන් බැනර් ප්‍රධර්ශනය කරමින් අද කොටුම දුම්රියපොල ඉදිරිපිටින් විරෝධතා පාගමනක් ආරම්භ කරන ලදී. ඔවුන් ගාලුමුවදොර අරගල භූමියට ගමන් කිරීමට සූදානමක් පවතින බවද සඳහන් කරමින් පොලීසිය ගාලුමුවදොරට ඇතුළුවන සියලුම මාර්ග, මාර්ග බාධක යොදා අවහිර කර තිබූ අතර මේ වනවිට අන්තර් විශ්වවිද්‍යාල ශිෂ්‍ය බලමණ්ඩලයේ විරෝධතා පා ගමණ බොරැල්ල දෙසට ගමන් කරමින් තිබේ. මේ වනවිට විශ්වවිද්‍යාල සිසුන් විජේරාමේ පිහිටි අගමැති නිල නිවස ඉදිරිපිටට ගොස් ඇති අතර ඔවුන් එහි සිට වයිරෝධතා දක්වමින් සිටිති.", "URL": "https://lankatruth.com/si/?p=132790", "Category": "පුවත්", "Parent URL": null}