{"Source": "Lankatruth", "Timestamp": "January 4, 2018", "Headline": "ජනාධිපතිවරයා ප්‍රකාශයට පත්කළේ වසර 70ක ශේෂ පත්‍රයයි – විජිත හේරත් ", "News Content": "ජනාධිපතිවරයා ඊයේ දිනයේ ප්‍රකාශයට පත්කළේ වසර 70 වසරක නිල් කොල පාලනයේක්සත් ජාතික පක්‍ෂය, ශී‍්‍රලනිප පක්‍ෂ දෙකේ වංචා, දූෂණ, අක්‍රමිකතා ක්‍රියාවලියේ කෙටි වාර්තාවක් බවත්මෙම පක්‍ෂ දෙක මාරුවෙන් මාරුවට ජනතාවගේ මුදල් වංචා කළ බව, නාස්ති කළ බව, කාබාසිනියා කළ බව එම ප්‍රකාශයෙන් පැහැදිලි වන බවත් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. අද(04) පැලවත්ත ජනතා විමුක්ති පෙරමුණ මූලස්ථානයේ පැවති මාධ්‍ය හමුවක් අමතමින් ඒ මහතා මේ බව පැවසීය. එහිදී අදහස් දැක්වූ ඒ මහතා, හොරු එළවලා දූෂණය, වංචාව නතර කරනවා කියපු මේ ආණ්ඩුව මහා පරිමාණ බැංකු කොල්ලයක් කළා. ආණ්ඩුව පත්වෙලා මාසයකට ආසන්න කාලයකදී තමයි මෙම මංකොල්ලය සිදුකළේ. මෙම ගනුදෙනුව සිදුවූයේ පෙබ. 26-27 දින ආසන්නයේ. මෙම ගනුදෙනුවෙන් පසු එහි සම්පූර්ණ තොරතුරු අපේ පක්‍ෂයේ සුනිල් හඳුන්නෙත්ති මන්තී‍්‍රවරයා විසින් 2015 මාර්තු 10 මාධ්‍ය සාකච්ඡුාවක් පවත්වමින් හෙළිදරව් කළා. ලංකා ඉතිහාසයේ සිදුවූ බරපතළම මූල්‍ය වංචාව එයයි. ඉන් පසුව 2015 මාර්තු 17වැනිදා අපේ පක්‍ෂයේ නායක අනුර දිසානායක සහෝදරයා ස්ථාවර නියෝග 23-2 යටතේ විශේෂ ප්‍රකාශයක් කරමින් මෙම අයථා ගනුදෙනුව පිළිබඳවත් එයින් සිදුවූ පාඩුවත් අර්ජුන් මහේන්ද්‍රන්ගේ සම්බන්ධයත් පිළිබඳව අගමැතිවරයාගෙන් ප‍්‍රශ්න කළා. අගමැතිවරයා ඒ අවස්ථාවේදී අර්ජුන් මහේන්ද්‍රන් ආරක්‍ෂා කරමින් පාර්ලිමේන්තුවේදී කතා කළා. අර්ජුන් මහේන්ද්‍රන්ගේ බෑනා මෙම ගනුදෙනුවේ අසාමාන්‍ය ලෙස ලාභ ලැබීමට මහේන්ද්‍රන්ගේ සම්බන්ධයක් තිබුණා. ඒ වෙලාවේ අගමැතිවරයාගෙන් ප‍්‍රශ්න කිරීමත් හොරාගේ අම්මගෙන් පේන අහනවා වගේ කියලත් අපි කිවුවා. අගමැතිවරයා කිවුවේ මහ බැංකු අධිපතිවරයා මෙම ගනුදෙනුවට සම්බන්ධ බවට ප‍්‍රකාශ වන කරුණු සත්‍යයෙන් තොරයි කියල. ඒ වගේම මහ බැංකු අධිපතිවරයා ටෙන්ඩර් මණ්ඩලයට බලපෑම් කළ බවත් අසත්‍යයි කියලා අගමැතිවරයා කිව්වා. අපි එදා කළ චෝදනාව පිළිබඳව ආණ්ඩුව ක්‍රියාමාර්ග ගත්තා නම් මේ තරම් මූල්‍යමය අලාභයක් සිදු නොවෙන්න ඉඩ තිබුණා. ආණ්ඩුව නිසි කි‍්‍රයාමාර්ග නොගැනීම නිසා විශාල මුදලක් රටට අහිමි වුණා. ඉන් පසුව 2015 ඩිව් ගුුණසේකර සභාපතිත්වයෙන් කොප් කමිටුවේ පරීක්‍ෂණක් සිදු කෙරුණා. පාර්ලිමේන්තුව විසුරුවා හැරීමත් සමග එම පරීක්‍ෂණ නතර වුණා. පසුව 2015 මහ මැතිවරණයෙන් පසුව රැුස්වූ පාර්ලිමේන්තුවේදී නව කෝප් කමිටුවක් පත්කළා. එහි සභාපතිත්වය දැරුවේ සුනිල් හඳුන්නෙත්ති සහෝදරයා. එම කෝප් කමිටුව දීර්ඝ කාලයක් මෙම මහ බැංකු බැඳුම්කරය පිළිබඳව පරීක්‍ෂණය කළා. එම කෝප් කමිටුවේ වාර්තාව ඉදිරිපත් කොට දැන් මාස 15ක් ගතවෙලා තිබෙනවා. 2016 ඔක්. 28වැනිදා ඉදිරිපත් කළ එම කෝප් වාර්තාවෙන් නිර්දේශ ගණනාවක් ඉදිරිපත් කළා. අයථා ගනුදෙනුවක් සිදුවී ඇති බවත් අර්ජුන් මහේන්ද්‍රන් මහ බැංකු අධිපතිවරයා එයට සම්බන්ධ බවත් කරුණු හෙළිදරව් කළා. එම ගනුදෙනුවෙන් ජනතාවට අහිමි වූ මුදල් නැවත අයකර ගන්න නීති කි‍්‍රයාමාර්ග ගන්න කෝප් කමිටුව නිර්දේශ කළා. එම කමිටු වාර්තාව නීතිපතිවරයාට බාර දුන්නා. නමුත් මාස 15ක් ගතවී තිබියදීත් එම වාර්තාව පදනම් කරගෙන කිසිදු නීතිමය කි‍්‍රයාමාර්ගයක් අරගෙන නැහැ. ජනතා විමුක්ති පෙරමුණ 2016 නොවැ. 09වැනිදා මහ බැංකු බැඳුම්කර ගනුදෙනුවට එරෙහිව ආණ්ඩුව ගතයුතු කි‍්‍රයාමාර්ග 06කින් යුත් ලියවිල්ලක් ඉදිරිපත් කළා. මුදල් අමාත්‍යාංශය යටතේ පැවති මහ බැංකුව අගමැතිවරයා යටතට පවරා ගැනීමත් ජනතා විරෝධය නොසලකා සිංගප්පූර් පුරවැසියෙක් මහ බැංකු අධිපති තනතුරට පත් කිරීමත් බැඳුම්කර වංචාව හෙළිවූ අවස්ථාව් සිට අධිපතිවරයා රැුකීමට අගමැතිවරයා කටයුතු කිරීමත් ඔහුගේ ධුර කාලය දීර්ඝ කිරීමට උත්සාහ කිරීමත් ඔහු තනතුරෙන් ඉවත් නොකර ස්වභාවිකව කාලය අවසන් වන තෙක් සිටීමත් යන කරුණු අපි එම ලියවිල්ලෙන් අවධානය යොමු කළා. ඊට අමතරව කෝප් කමිටුවේ සාමාජිකයෙකු ඉවත් කොට සුජීව සේනසිංහ මන්ත්‍රීවරයා කෝප් කමිටුවට ඇතුළත් කිරීමට අගමැතිවරයා කටයුතු කර තිබුණා. එය හිතාමතා මෙම ගනුදෙනුව ආරක්‍ෂා කිරීමට කළ කටයුත්තක්. පසුව සුජීව සේනසිංහ මන්තී‍්‍රවරයා ගනුදෙනුව ආරක්‍ෂා කරමින් පොතකුත් ලිව්වා. මේ පිළිබඳවත් අපි ආණ්ඩුවේ අවධානය යොමු කළා. බැඳුම්කර වංචාව පිළිබඳ කෝප් වාර්තාව පදනම් කරගනිමින් වංචාවට සම්බන්ධ සියලූම දෙනාට එරෙහිව නීතිමය පියවර ගැනීමත් රජයට වංචා කළ මුදල් ආපසු අයකර ගැනීමටත් අර්ජුන් මහේන්ද්‍රන් මහතා මහ බැංකු අධිපති තනතුරෙන් හා ඔහු දරන සියලූ තනතුරුවලින් වහා ඉවත් කරන ලෙසත් පර්පෙචුවල් ටෙ‍්‍රෂරීස් සමාගම ප්‍රාථමික ගනුදෙනුකරුවන්ගෙන් ලැයිස්තුවෙන් ඉවත් කරන ලෙසත් ඔවුන් අයථා ලෙස උපයා ගත් මුදල් රටින් බැහැර කිරීම වළක්වන ලෙසත් අපි එම ලිපියෙන් ආණ්ඩුවට අවධාරණය කර සිටිය. නමුත් කිසිදු නීතිමය ක්‍රියාමාර්ගයක් ගත්තේ නැහැ. දැන් ප්‍රමාද වෙලා ජනාධිපති කොමිෂන් වාර්තාවක් එළිදක්වලා තිබෙනවා. කෝප් කමිටුවේ තිබෙන සීමාකම් යටතේ උපරිම පරීක්‍ෂණයක් කරන්න පියවර ගත්තා. නමුත් ජනාධිපති විශේෂ විමර්ශන කොමිසමට කෝප් කමිටුවට වඩා බලතල වැඩියි. ඕනෑම කෙනෙක් කැඳවන්න පුළුවන්. එනිසා මෙම ජනාධිපති කොමිෂන් සභා වාර්තාවේ විශාල කරුණු ප‍්‍රමාණයක් අන්තර්ගත වෙලා තිබෙනවා. රවී කරුණානායක පර්පචුවල් ටෙ‍්‍රෂරීස් සමාගමෙන් ගෙවල් කුලී ලබා ගැනීම, මුදල් ඇමතිධුරය අයථා ලෙස යොදා ගැනීම, වැනි කරුණු ගණනාවක් එම පරීක්‍ෂණවලින් හෙළිදරව් වුණා. ඒ අනුව බොරු සාක්‍ෂි ලබාදීම සම්බන්ධයෙන් රවී කරුණානායකට එරෙහිව දණ්ඩ නීති සංග්‍රහය යටතේ කටයුතු කිරීමටත් අල්ලස් ලබාගැනීමට එරෙහිව අල්ලස් හෝ දූෂණ කොමිසමට පැමිණිලි කිරීමටත් නිර්දේශ කර තිබෙනවා. ඒ වගේම අර්ජුන් මහේන්ද්‍රන් දැනුවත්ව මහ බැංකුවේ අභ්‍යන්තර තොරතුරු තමන්ගේ බෑනාගේ සමාගමට ලබාදී තිබෙන බවටත් ඔහු යටතේ සිටි නිලධාරීන් යටපත් කොට ගනුදෙනුව සිදුකර ඇති බවටත් වාර්තාවෙන් හෙළිවෙලා තිබෙනවා. එමෙන්ම එම වාර්තාව නිර්දේශ කර තිබෙනවා නව නීති සම්පාදනය කොට නීතිමය කි‍්‍රයාමාර්ග ගන්න කියලා. 2015 වසරේ පමණක් නොව 2008 සිට අයථා ගනුදෙනුවක් සිදුවී තිබෙන අතර ඒ පිළිබඳවත් පිරීක්‍ෂණයක් කිරීමට නිර්දේශ කර තිබෙනවා. අර්ථසාධක අරමුදලට 2008 වසරේ සිට විශාල හානියක් සිදුවී ඇති බව වාර්තාවේ සඳහන් වෙනවා. අපේ රටේ පෞද්ගලික අංශයේ සේවකයින්ගේ සේවක අර්ථසාධක අරමුදලට පාඩු කිරීම පිළිබඳව රාජපක්‍ෂ ආණ්ඩුවේ මහ බැංකු අධිපතිවරයා වූ අජිත් නිවාඞ් කබ්රාල්ට එරෙහිව පරීක්‍ෂණයක් කළ යුතුව තිබෙනවා. සේවක අර්ථසාධක අරමුදලට පමණක් මිලියන 8529ක පාඩුවක් සිදුවෙලා තිබෙනවා. එමෙන්ම මහපොළ ශිෂ්‍යත්වය අරමුදලට, එන්.එස්.බී. ආයතනයට, රක්‍ෂණ සංස්ථාවේ අරමුදලට විශාල පාඩුවක් සිදුවෙලා තිබෙනවා. ඒ නිසා අපි ආණ්ඩුවට කියනවා 2008 සිට සිදුවෙලා තිබෙන පාඩුව පිළිබඳවත් පරීක්‍ෂණක් කරන්න කියලා. ජනවාරි මාසයේ 23වැනිදාට තමයි පාර්ලිමේන්තුව රැුස්වීමට නියමිතව තිබෙන්නේ. නමුත් අපි කතානායකවරයාගෙන් ඉල්ලනවා, ඊට පෙර පාර්ලිමේන්තුව වහාම කැඳවන්න කියලා. ජනාධිපතිවරයා ප‍්‍රකාශ කළා, මූල්‍ය නීති ගණනාක් සම්පාදනය කරන්න අවශ්‍ය වෙනවා කියලා. ඒ නිසා පාර්ලිමේන්තුව කැඳවා මෙම නීති සංශෝධනයන් කඩිනමින් සිදුකර චූදිතයන්ට දඬුවම් දීමත් කඩිනම් කළ යුතුව තිබෙනවා. මොකද, මෙම වාර්තාවලින් විතරක් ජනතාවට වැඩක් වෙන්නේ නැහැ. මෙම දූෂිතයින්ට දඬුවම් ලබාදීම තමයි ජනතාව බලාපොරොත්්තු වෙන්නේ. මෙම ගනුදෙනුව සිදුවෙලා වසර 3ක් ජනතාව බලාගෙන ඉන්නවා, දූෂිතයින්ට දඬුවම් දෙයි කියලා. මීට කලිනුත් ජනාධිපති කොමිෂන් වාර්තා විශාල ප‍්‍රමාණයක් ඉදිරිපත් වී තිබුණත් කිසිදු නීතිමය කි‍්‍රයාමාර්ගයක් අරගෙන නැහැ. පහුගිය රාජපක්‍ෂ පාලන කාලයේ සිදුවූ බරපතළ මූල්‍ය වංචා පිළිබඳව විශේෂ ජනාධිපති විමර්ශන කොමිෂන් සභාවක් 2015 මාර්තු මාසයේ ස්ථාපිත කළා. එයින් විමර්ශනය කෙරුණු බරපතළ මූල්‍ය වංචා පිළිබඳ වාර්තා 17ක් මීට මාස ගණනාවකට ඉහතදී ජනාධිපතිවරයාට ලබා දුන්නා. පළමු වාර්තාව ලබා දුන්නේ පසුගිය 2016 මැයි මාසයේ. තවත් වාර්තා 17ක් මේ මස පළමුවැනිදා ජනාධිපතිවරයාට බාර දුන්නා. පළමු වාර්තාවෙන් හෙළිදරව් කර තිබුණේ මහින්ද රාජපක්‍ෂලා අයි.ටී.එන්. නාලිකාව අයථා ලෙස යොදාගෙන ලක්‍ෂ ගාණක පාඩුවක් සිදුකිරීම පිළිබඳවයි. නමුත් දැන් මාස ගණනාවක් වෙනවා කිසිදු නීතිමය කි‍්‍රයාමාර්ගයක් අරගෙන නැහැ. එනිසා අපි ආණ්ඩුවට බල කරනවා කඩිනමින් කි‍්‍රයාමාර්ග ගන්න කියලා. ඒ වගේම මෙම වාර්තා පාර්ලිමේන්තුවට ඉදිරිපත් කරන්න කියලා. මෙම වංචා, දූෂණ පිළිබඳ සියලූ තොරතුරු ජනතාවට ලබා ගැනීමට අයිතියක් තිබෙනවා. මීට කලින් කොමිෂන් සභා වාර්තාවලට සිදුවූ ඉරණම මහ බැංකු බැඳුම්කර වාර්තාවටත් සිදු නොවිය යුතුයි. අපි බලාගෙන ඉන්නවා ජනාධිපතිවරයා මේ සම්බන්ධයෙන් ගන්නා කි‍්‍රයාමාර්ග පිළිබඳව. ඔහ එක වෙලාවක මඩු වලිගය ගැන කිව්වා. තව වෙලාවක කඩුවක් ගැන කිව්වා. නමුත් ඔහු කතාවේදී කියන ඒවා කි‍්‍රයාත්මක වෙන්නේ නැහැ. බැඳුම්කර කොමිෂන් වාර්තාව ගැන කියද්දී අගමැතිවරයා බේරලා තිබෙනවා. ජනාධිපතිවරයාගේ කඩුව වැනෙන්නේ අගමැතිවරයාගේ බෙල්ල බේරලා. අගමැතිවරයා පාර්ලිමේන්තුවේ ප‍්‍රකාශ කිරීමේදී මහබැංකු අධිපතිවරයා පිළිබඳව විශ්වසය තබා කටයුතු කිරීම වැරදියි කියන එක කියලා ජනාධිපතිවරයා අගමැතිවරයාව බේරලා තිබෙනවා. නමුත් මෙම ගනුදෙනුවේ මහ මොළකරු අගමැතිවරයායි. අගමැතිවරයා තමයි මහ බැංකු අධිපතිවරයා පත්කරන්නේ. ඒ විතරක් නෙවෙයි, මෙම අයථා ගනුදෙනුවෙන් පස්සෙත් මහ බැංකු අධිපතිවරයාගේ තනතුර දීර්ඝ කරන්න උත්සාහ කළා. ඒ නිසා ප‍්‍රධාන චූදිතයා වෙන්නේ අගමැතිවරයායි. ජනාධිපතිවරයා මෙම ප‍්‍රකාශය අවසානයේදී කිව්වා, කොමිෂන් සභා දෙකේම පරීක්‍ෂණ කටයුතු නිර්දේශ, හා එම තොරතුරු මත ඉදිරියේදී කි‍්‍රයා කිරීමේදී ප‍්‍රධාන දේශපාලන පක්‍ෂ දෙකෙහිම පුද්ගලයින් වගඋත්තරකරුවන් බවට පත්වී තිබෙන බව විශේෂයෙන් සඳහන් කළ යුතුයි කියලා. එනිසා දැන් ජනතාවට පැහැදිලියි මෙම පක්‍ෂ දෙකම අපේ රටේ මහජනතාවගේ මුදල් වංචාවට, දූෂණයට, නාස්තිය සෘජුවම සම්බන්ධයි කියලා. තවදුරටත් අපේ රටේ ජනතාව මේ පක්‍ෂ දෙකට ඡුන්දය ලබා දෙනවාද කියලා සිතා බැලිය යුතුව තිබෙනවා.  මාධ්‍යවේදීන් නැගූ ප්‍රශ්නවලට පිළිතුරු දෙමින්…. ජනතාවට අහිමි වූ මුදල් නැවත පවරා ගැනීමට නීති සකස් කරන්න ඕනෑ. අර්ජුන් ඇලෝසියස්ට අයිති සමාගම් තිබෙනවා. ඔහු අයථා ලෙස උපයා ගත් වත්කම් තිබෙනවා. එම නිසා රටට අහිමි කළ මුදල් නැවත පවරාගන්න පුළුවන්. අර්ජුන් මහේන්ද්‍රන්ව බේරා ගන්න අගමැතිවරයා කටයුතු කළා. රනිල් වික්‍රමසිංහ බේරා ගන්න ජනාධිපතිවරයා කටයුතු කරන බව ඔහුගේ ප‍්‍රකාශයෙන් ජනතාවට තේරෙනවා. ඒ විතරක් නෙවෙයි කෝප් කමිටුවේ ෆුට් නෝට් කල්ලිය රෙදි නැතිව කිවුවා, මෙම ගනුදෙනුවේදී දූෂණයක් සිදුවෙලා නැහැ කියලා. සුජීව සේනසිංහ පොතක් ලිවුවා. කෝප් කමිටුවේ ඉඳිමින් අර්ජුන් ඇලෝසියස්ට දුරකතන ඇමතුම් ලබාදුන්නා. එක්සත් ජාතික පක්‍ෂයේ මේ ෆුට් නෝට් කල්ලිය අර්ජුන් මහේන්ද්‍රන්ව බේරාගන්න කටයුතු කළා. ඒ වගේම රවී කරුණානායකත් අර්ජුන් මහේන්ද්‍රන්ව බේරා ගන්න කටයුතු කළා. මේ එකිනෙකා බේරා ගැනීමේ කටයුත්ත වෙනුවට මේ හැම එකාටම එරෙහිව නීතිමය කි‍්‍රයාමාර්ග ගැනීමයි දැන් සිදුකළ යුතුව තිබෙන්නේ. සුනිල් වටගල සහෝදරයා මාධ්‍යවේදීන්ගේ ප්‍රශ්නවලට පිළිතුරු ලබා දෙමින්... ජනාධිපති කොමිෂන් වාර්තාවට අනුව අපරාධ නීතිය යටතේ සහ අල්ලස් දූෂණ කොමිසම යටතේ නීතිමය කි‍්‍රයාමාර්ග ගන්න පුළුවන්කම තිබෙනවා. ඒ වගේම ඇතැම් කරුණු සම්බන්ධයෙන් නීතිපතිවරයාට සෘජුවම අධි චෝදනා ගොනු කරන්න පුළුවන්. ඒ වගේම මෙම වාර්තාව අනුව අගමැතිවරයාට මේ චෝදනාවලින් සම්පූර්ණයෙන් නිදහස් වෙන්න බැහැ. යම් කටයුත්තක් පිළිබඳව අපරාධ නීතිය යටතේ පරීක්‍ෂණ පැවැත්වෙනකොට එයට සම්බන්ධ චූදිතයින්ගේ පෙර හැසිරීම් සහ පසු හැසිරීම් නිරීක්‍ෂණය කරනවා. මෙම ගනුදෙනුවෙන් පසු මහබැංකු අධිපතිවරයා බේරා ගැනීමට අගමැතිවරයා පිටිපන කමිටුව පත්කළා. එම කමිටුව පත්කිරීම අගමැතිවරයාගේ පෙර සූදානමක්. පසු හැසිරීම වූයේ මෙම අපරාධය වසා ගැනීමට කෝප් කමිටුවේ සංයුතිය වෙනස් කිරීමට කටයුතු කිරීමයි. ඒ නිසා අපි නීතිපතිවරයාට කියනවා, මේක හොඳ සාක්‍ෂියක් ලෙස යොදාගන්න කියලා. මෙම ගනුදෙනුවට අගමැතිවරයා මහ මොළකරුවෙකු ලෙස සම්බන්ධ බවට ඉතාම පැහැදිලියි. ජනාධිපතිවරයා මේ වාර්තා ගොඩ ගහගෙන ඉන්නවා. මේ කමිටු වාර්තාවට නීතිපතිවරයා විසින් කි‍්‍රයාමාර්ග නොගන්නේ නම් ඔහුට එරෙහිව අභියාචනාධිකරණයේදී රිට් ආඥාවක් ලබාගන්න ජනතා විමුක්ති පෙරමුණ කටයුතු කරනවා. අපි මේ ආණ්ඩුව පත්වුණු මොහොතේම කිවුවා, වෙනම අධිකරණයක් පත්කොට මේ වංචා, දූෂණ සඳහා පරීක්‍ෂණ ආරම්භ කරන්න කියලා. එසේ නොමැතිව වෙනත් නඩු කි‍්‍රයාමාර්ග අතරේ මෙම මහ බැංකු බැඳුම්කර ගැන නීතිමය කි‍්‍රයාමාර්ග ගැනීමට ගියහොත් නඩු කටයුතු ආරම්භ කිරීමටම වසර දෙක හමාරක් ගත වෙනවා. ඒ නිසා අපි ජනාධිපතිවරයාට කියනවා, මෙම වාර්තාවේ නිර්දේශ අනුව නීතිමය කි‍්‍රයාමාර්ග ගැනීමට නීති සංශෝධනය කරනවා නම් විශේෂ අධිකරණයක් පිහිටුවීම සඳහා සංශෝධනයක් ගේන්න කියලා.‍", "URL": "https://lankatruth.com/si/?p=45815", "Category": "පුවත්", "Parent URL": null}