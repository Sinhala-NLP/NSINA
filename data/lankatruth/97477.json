{"Source": "Lankatruth", "Timestamp": "October 11, 2020", "Headline": "හිමිවරු සිව් නමකට, දේවගැතිවරයෙකුට කොරෝනා", "News Content": "වේයන්ගොඩ, එළුවාපිටිය ප්‍රදේශයේ විහාරස්ථානයක හිමිවරු සිව් නමකට සහ සීදුව ප්‍රදේශයේ දේවස්ථානයක දේවගැතිවරයෙකුට කොවිඩ් – 19 වෛරසය ආසාදනය වී ඇති බවට අනාවරණය වී තිබේ. එමෙන්ම මාළිඟාතැන්න, කූරිකොටුව යන ප්‍රදේශවලද කොවිඩ් නයින්ටීන් ආසාදිතයින් කිහිපදෙනෙකු වාර්තා වීම හේතුවෙන් එම ප්‍රදේශවල සංචරණ සීමා අද (11) දිනයේ සිට දැඩි කිරීමට පියවර ගෙන ඇත. මන්නාරම මන්නාරම රදගුරු නිල වාසයේ සිට කොවිඩ් – 19 ආසාදිතයාගේ පළමු පෙළ ආශ්‍රිතයින් සම්බන්ධයෙන් සිදුකළ PCR පරීක්ෂණ මගින් තවත් ආසාදිතයින් 05 දෙනෙකු තහවුරු වී තිබේ. මේ අතර මිනුවන්ගොඩ බ්‍රැන්ඩික්ස් කර්මාන්ත ශාලාවේ සේවය කර නිවසට වී සිටියදී පොලිසිය මැදිහත්ව ගාල්ලේ නිරෝධායන මධ්‍යස්ථානයක් වෙත යොමු කළ සේවිකාවට කොවිඩ් – 19 වෛරසය ආසාදනය වී ඇති බව අනාවරණය වේ. ඇය මේ වනවිට කොළඹ IDH රෝහල වෙත යොමු කර ඇත.", "URL": "https://lankatruth.com/si/?p=97477", "Category": "පුවත්", "Parent URL": null}