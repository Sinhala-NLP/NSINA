{"Source": "Lankatruth", "Timestamp": "May 27, 2018", "Headline": "අධ්‍යාපනය විකුණන කොතලාවල පණත පරාජය කිරීමට ජවිපෙ සැරසේ", "News Content": "සයිටම් සිසුන්ට සාධාරණය ඉටු කිරීමේ මුවාවෙන් ආණ්ඩුව ගෙන ඒමට නියමිත කොතලාවල ආරක්ෂක විශ්ව විද්‍යාල පණත පරාජයකරන බව ජනතා විමුක්ති පෙරමුණ පවසයි. සයිටම් සිසුන්ට ඉදිරියට දමා නිදහස් අධ්‍යාපනය මුදල්මත තීරණය කිරීමට සහ රාජ්‍ය විශ්වවිද්‍යාලතුල අධ්‍යාපනය විකිනීමට මෙම පණත හරහා රජය ගන්නා උත්සාහය මුලුමනින්ම පරාජය කරනබව ජනතා විමුක්ති පෙරමුණේ පාර්ලිමේන්තු මන්ත්‍රී නලින්ද ජයතිස්ස මහතා අද(27) ප්‍රකාශකර සිටියේය. පනත හරහා අධ්‍යාපනය විකිණිමට අමතරව මිලිටරීකරණය වීමේ අවධානමද පවතින බව නලින්ද ජයතිස්ස මහතා පවසයි. ත්‍රිවිධ හමුදා සාමාජිකයන්ට අධ්‍යාපනය ලබාදීමේ අරමුණින් හිටපු අගමැතිවරයෙකු වූ සර් ජෝන් කොතලාවල මහතා සිය පෞද්ගලික ධනයෙන් ආරම්භ කරනලද මෙම අධ්‍යාපන ආයතනය තුල සයිටම් සිසුන් ඇතුලත් කර ගනිමින් රජය ගෙනයාමට නියමිත වැඩපිළිවෙල හිටපු අගමැතිවරයාටද කරන අපහාසයක් බව නලින්ද ජයතිස්ස මහතා පවසා සිටියේය.", "URL": "https://lankatruth.com/si/?p=53028", "Category": "පුවත්", "Parent URL": null}