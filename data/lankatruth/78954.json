{"Source": "Lankatruth", "Timestamp": "August 11, 2019", "Headline": "පොහොට්ටුව ජනපති අපේක්ෂකයා නම් කරයි", "News Content": "පොහොට්ටු පක්ෂය ලෙසින් හඳුන්වනු ලබන ශ්‍රී ලංකා පොදු ජන පෙරමුණේ ජනාධිපති අපේක්ෂයා ලෙස ගෝඨාභය රාජපක්ෂ මහතා ඉදිරිපත් කරන බව විශ්‍රාමික ජනාධිපති, විපක්ෂ නායක මහින්ද රාජපක්ෂ මහතා විසින් මීට සුළු මොහොතකට පෙර නම් කරන ලදී. ඒ මේ වනවිට කොළඹ සුගතදාස ගෘහස්ත ක්‍රීඩාංගණයේ පැවැත්වෙන එම පක්ෂයේ සමුළුවේදීය. ප්‍රථමයෙන් ශ්‍රී ලංකා පොදුජන පෙරමුණේ නායකයා ලෙස විශ්‍රාමික ජනාධිපති, විපක්ෂ නායක මහින්ද රාජපක්ෂ මහතාව පත් කරගත් අතර ඉන් පසු ඔහු විසින් ගෝඨාභය රාජපක්ෂ මහතාව ජනාධිපති අපේක්ෂකයා ලෙස නම් කරනු ලැබීය.", "URL": "https://lankatruth.com/si/?p=78954", "Category": "පුවත්", "Parent URL": null}