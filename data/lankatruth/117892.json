{"Source": "Lankatruth", "Timestamp": "June 9, 2021", "Headline": "නාමල් ගේමට බසී", "News Content": "ගම සමග පිළිසඳර ජනාධිපති කාර්ය සාධාක බලකායේ ප‍්‍රධානියා වන නාමල් රාජපක්ෂ ඇමතිවරයා ”ජය ගනිමු ශ්‍රී ලංකා” යනුවෙන් අලූත් සංකල්පයක් අරලියගහ මන්දිරයේදී දියත් කර තිබේ. මෙයට පෙර මහින්ද රාජපක්ෂ ජනාධිපතිවරයාගේ පාලන සමයේදී නිල් බලකාය සහ තාරුණ්‍යයට හෙටක් සංකල්ප දියත් කළ නාමල් රාජපක්ෂ මේවන විට ක්‍රීඩා කැබිනට් ඇමතිවරයා සහ ඩිජිටල් තාක්ෂණ රාජ්‍ය ඇමතිවරයා වශයෙන්ද කටයුතු කරයි. ”ජය ගමු ශ්‍රී ලංකා” යටතේ වසර 05ක් තුළ තරුණ නව ව්‍යවසායකයන් දශ ලක්ෂයක් බිහිකරන බව ප‍්‍රකාශකර තිබේ. එසේම එම ව්‍යවසායකයන් විසින් තවත් දශ ලක්ෂයකට ඍජු හා වක‍්‍ර රැකියා ලබාදෙන බව ද ප‍්‍රකාශකර ඇත.", "URL": "https://lankatruth.com/si/?p=117892", "Category": "පුවත්", "Parent URL": null}