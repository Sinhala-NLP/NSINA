{"Source": "Lankatruth", "Timestamp": "April 23, 2018", "Headline": "හවුල් ආණ්ඩුව දිගටම – නව ගිවිසුමකුත්", "News Content": "“ජනාධිපති මෛත්‍රිපාල සිරිසේන මහතා විදේශ ගතවීමට පෙර සරත් අමුණුගම මහතා ඇතුළු අපි පස් දෙනෙකුට දැනුම් දුන්නා ඉදිරි කාල පරිච්ඡේය තුළ මේ ජාතික ආණ්ඩුව ක්‍රියාත්මක කිරීම පිළිබඳව අවශ්‍ය යෝජනාවලියක් සකස් කරන්න කියලා. ඒ සකස් කරන යෝජනාවලිය අනුව අලුත් ගිවිසුමක් සකස් කිරීමටත් එතුමා බලාපොරොත්තු වෙන බවයි අපිට දැනුම් දුන්නේ.” යැයි සන්ධාන මහලේකම් මහින්ද අමරවීර මහතා ඊයේ (22) අගුණුකොළපැලැස්ස ප්‍රදේශයේ පැවති උත්සවයකට පැමිණි අවස්ථාවේදී මාධ්‍යවේදීන් අමතා ප්‍රකාශ කර තිබේ. එහිදී මාධ්‍යෙව්දියකු නැගූ ප්‍රශ්නවලට පිළිතුරු දෙමින් වැඩි දුරටත් අදහස් දැක් වු අමාත්‍ය වරයා… “අලුත් යෝජනාවලියක් සමග අලුත් ගිවිසුමක් සකස් කිරීමෙන් අපි බලාපොරොත්තු වෙන්නේ පෙර සිදු වූ වැරදි අඩුපාඩු පිළිබදව හොඳට අධ්‍යයනය කරලා අලුත් ආකාරයෙන් රට ඉස්සරහට යන ජනතාවාදී පාලනයක් රට තුළ ඇති කරන්නයි. ජනාධිපති තුමා ලංකාවට පැමිණි පසු මීට අදාල කටයුතු වහාම සිදු කිරීමට එතුමා පියවර ගන්නවා. මේ වනවිට ශ්‍රි ලංකා නිදහස් පක්ෂයෙන් ඉවත්ව විපක්ෂයේ වාඩිවෙන්න යන 16 දෙනාටත් අපි ආරාධනා කරලා තියෙනවා ආණ්ඩුවට එකතුවෙන්න කියලා. විශ්වාස භංගයට පක්ෂව ඡන්දය පාවිච්චි කලා කියලා විපක්ෂයට යන්න අවශ්‍යතාවයක් නැහැ. එතුමාලට තවම මේ ආණ්ඩුවේ රැදි ඉන්න අවස්ථාව තියෙනවා. ඒ වගේම අපේ ආරාධනයත් තියෙනවා මේ ආණ්ඩුවේ ඉන්න කියලා. අපේ ආරාධනයත් ප්‍රථික්ෂේප කරලා යනවා නම් ඉතින් අපිට කරන්න දෙයක් නැහැ. ඒ වගේම කියන්න ඕනේ මටත් දුමින්ද දිසානායකටත් ලේකම් තනතුරුවලින් ඉල්ලා අස්වෙන්න කියලා දෙන්නෙක් තුන්දෙනෙක් නිතර නිතර කියනවා. ඒක බහුතරයකගේ මතයත් නෙමෙයි. බහුතරය එහෙම කියන්නෙත් නැහැ. එහෙමෙයි කියලා මට සදා කල් මේ තනතුරුවල ඉන්න ආසාවකුත් නැහැ. මම පුද්ගලිකවම ජනාධිපති තුමාට කියලා තියෙනවා මම මේ තනතුරු ඕනම වෙලාවක බාරදෙන්න ලෑස්තියි. මම මේ තනතුරින් යන්න ලෑස්තියි කියන්නේ මේ තනතුර වෙනත් පක්ෂයකට ගිහින් පුජා කරන්න කියන එක නම් නෙමෙයි. ශ්‍රි ලංකා නිදහස් පක්ෂය ශක්තිමත් කරන්න මේ තනතුර උපයෝගී කර ගන්න ඕනේ කෙනෙකුට මේ තනතුර දෙන්න අපි සුදානම්. ඔය නිතර නිතර දොඩවන්නේ කීපදෙනෙකු විතරයි. ඒ අයගේ ඉතිහාසය බැලුවත් කොහොම ඒවාද කියලා අපිට වඩා හොඳට මේ රටේ මිනිස්සු දන්නවා. ඒ අය හැමදාමත් කරන්නේ කාට කාට හරි අපවාද අවලාද කියන එකම තමා. ඒ නිසා ඒ අය කියන දේ ගැන එච්චරටම සැළකිලිමත් විය යුතු නැහැ.”", "URL": "https://lankatruth.com/si/?p=50877", "Category": "පුවත්", "Parent URL": null}