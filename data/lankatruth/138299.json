{"Source": "Lankatruth", "Timestamp": "August 20, 2022", "Headline": "අරගලයේ අපේ අරමුණ තවමත් ඉෂ්ඨවෙලා නැහැ – ව්රායි බල්තසාර්", "News Content": "අරගලයේ අපේ අරමුණු තවමත් ඉෂ්ඨ වී නැතැයි ජාතික ජන බලවේගයේ ජාතික විධායක සභික ව්රායි බල්තසාර් සඳහන් කරයි. ඇය මේ බව පැවසූවේ ඇය මේ බව පැවසූවේ පාර්ලිමේන්තුව විසුරුවන ලෙසත් නව ජනවරමකට ඉඩදෙන ලෙසත් ආණ්ඩුවට බල කරමින් අරගලයේ ජන බලය නමින් ජාතික ජන බලවේගය මේ වනවිට නුගේගොඩ ආනන්ද සමරකෝන් එළිමහන් රංගභූමියේදී ආරම්භ කර ඇති විරෝධතා ජන රැලියට අමතමිණි. “අපි අරගලය කළේ ඔළුගෙඩි මාරුවකට නෙවෙයි. දූෂිත දේශපාලනය මේ බිමෙන් තුරන් කරන්න තමයි අපි අරගල කළේ. ජාතික ප්‍රතිපත්ත මත රටක් ගොඩනගන්න තමයි අපි අරගල කළේ. නීතිය සාධාරණත්වය ලංකරගන්න තමයි අපි අරගල කළේ. ඉතිං ඒ නිසා අරගලය ඉවර නැහැ සහෝදර සහෝදරයිනි. සාධාරණ සමාජයක් වෙනුවෙන් දශක ගණනක් පැවති අරගලයේම දිගුවක් තමයි මේ අරගලය. ඒක මෙතන ඉන්න අය හොඳින්ම දන්නවා. අරගලය හරහා ස්ත්‍රීන්ගේ දේශපාලනික භූමිකාව වෙනස් වුනා. අපි සක්‍රීය වුනා. ස්ත්‍රියට අරගලයට සම්බන්ධවෙන්න පුළුවන් අවකාශයක් හැදුනා.” යැයිද ඇය එහිදී පැවසීය.", "URL": "https://lankatruth.com/si/?p=138299", "Category": "පුවත්", "Parent URL": null}