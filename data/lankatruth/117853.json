{"Source": "Lankatruth", "Timestamp": "June 8, 2021", "Headline": "බගවන්තලාවේ වතු 05කින් හමු වූ ආසාදිතයන්…", "News Content": "බගවන්තලාව සෞඛ්‍ය වෛද්‍ය බල ප්‍රදේශයේ වතු 05කින් අලුතින් ආසාදිතයන් 46 දෙනකු හමු වූ බව බගවන්තලාව සෞඛ්‍ය වෛද්‍ය කාර්යාලය පවසයි. ඊයේ (07) දින රාත්‍රියේ ලැබුණු PCR වාර්තා මත ටින්සින් වතුයායෙන් ආසාදිතයන් 15ක්, මෝරා වතුයායෙන් ආසාදිතයන් 16ක්, බගවනත්ලාව වතුයායේ ඉහළ කොටසින් ආසාදිතයන් 09ක්, සෙන්ට් ජෝන් ඩිලරි වතුයායෙන් ආසාදිතයන් 05ක්, කිලානි වතුයායෙන් එක් ආසාදිතයෙක් වශයෙන් හදුනා ගෙන ඇති බවත් සෞඛ්‍ය වෛද්‍ය කාර්යාලය සඳහන් කරයි. මේ සියලුම ආසාදිතයන් මෙයට පෙර හමුවු ආසාදිතයන්ගේ ආශ්‍රිතයන් ලෙස හදුනාගෙන PCR පරික්ෂාවන්ට ලක් කළ අය බවත් මෙසේ අලුතින් හදුනා ගන්නා ලද ආසාදිතයන්ගේ ආශ්‍රිතයන් සොයා එම පිරිස්ද PCR පරික්ෂාවන්ට ලක් කිරිමට පියවර ගන්නා බවත් බගවන්තලාව සෞඛ්‍ය වෛද්‍ය කාර්යාලය වැඩිදුරටත් පවසයි.", "URL": "https://lankatruth.com/si/?p=117853", "Category": "කොවිඩ් -19 (කොරෝනා ) පුවත්", "Parent URL": null}