{"Source": "Lankatruth", "Timestamp": "April 22, 2020", "Headline": "අදත් කොරෝනා අසාදිතයින් 13ක් හමුවෙයි – මුළු ගණන 323ක් දක්වා ඉහළට", "News Content": "අද (22) දිනය තුළ මේ වනවිට කොරෝනා හෙවත් කොවිඩ්-19 ආසාදිතයින් 13 දෙනෙකු මෙරටින් හමුවී ඇති බව වාර්තා වේ. ඒ අනුව ලංකාවේ සමස්ත කොරෝනා ආසාදිතයින් ගණන 323ක් දක්වා ඉහළ ගොස් ඇත. මින් 11 දෙනෙක්ම මඩකලපුව නිරෝධායන මධ්‍යස්ථානයක නිරෝධායනයට ලක් වෙමින් සිටින බේරුවල ප්‍රදේශයේ පදිංචිකරුවන් පිරිසකි. මේ අතර තවත් ආසාදිතයෙකු හමුවී ඇත්තේ පොළොන්නරුව රෝහලේ ප්‍රතිකාර ලබමින් සිටියදී ය. අද වනවිට සුවය ලැබු කොරෝනා ආසාදිතයින් ගණන 105කි. පුද්ගලයින් 07 දෙනෙකු කොරෝනා ආසාදිනය වීමෙන් ජීවිතක්ෂයට පත්ව තිබේ. මේ වනවිට ආසාදිතයින් 211දෙනෙකු ප්‍රතිකාර ලබමින් සිටිති.", "URL": "https://lankatruth.com/si/?p=92693", "Category": "පුවත්", "Parent URL": null}