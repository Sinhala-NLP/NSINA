{"Source": "Lankatruth", "Timestamp": "November 29, 2018", "Headline": "අගමැති කාර්යාලයේ වියදම් කපා හැරීම සම්මතයි", "News Content": "අගමැති කාර්යාලයේ වියදම් කපා හැරීම යෝජනාව ඡන්ද 123කින් සම්මත වී තිබේ. පාර්ලිමේන්තුවේ විශ්වාසභංගයකින්ද පරාජයට පත්ව සිටින මහින්ද රාජපක්ෂ මහතා ජනාධිපති මෛත්‍රීපාල සිරිසේන මහතා විසින් දියත් කළ කුමන්ත්‍රණයේ ප්‍රතිඵලයක් ලෙස නීති විරෝධීව අගමැතිවරයෙකු ලෙස කටයුතු කරන බැවින් ඔහු අගමැති වරප්‍රසාද භාවිතා කරමින් සිටියි. මේ වනවිට රට තුළ අගමැතිවරයෙකු නොමැති බැවින් මහින්ද රාජපක්ෂ මහතාට එලෙස අගමැතිවරයෙකු ලෙස කටයුතු කළ නොහැකි බැවින් අගමැති කාර්යාලයේ වැය ශීර්ෂය කපා හැරීම සඳහා අද පාර්ලිමේන්තුවට ඉදිරිපත් වුණු යෝජනාව මෙසේ සම්මත වී ඇත. එම යෝජනාවට පක්ෂව මන්ත්‍රීවරු 123දෙනෙකු ඡන්දය ප්‍රකාශ කර ඇති අතර විරුද්ධව එකඳු ඡන්දයක් හෝ ලැබී නොතිබිණි. මන්ත්‍රීවරු 101 දෙනෙකු ඡන්දය විමසන අවස්ථාවේ පාර්ලිමේන්තුවට පැමිණ නොසිටියහ. එහෙත් මහින්ද – මෛත්‍රී පිලේ මන්ත්‍රීවරු දෙපළක් වන අතුරලියේ රතන හිමියෝ සහ විජේදාස රාජපක්ෂ මහතා එම විවාදයට එක්වෙමින් සිය අදහද් දැක්වීය.", "URL": "https://lankatruth.com/si/?p=64376", "Category": "පුවත්", "Parent URL": null}