{"Source": "Lankatruth", "Timestamp": "December 10, 2020", "Headline": "මැනිං මාර්කට් ව්‍යාපාරිකයෝ උපවාසයක් අරඹති", "News Content": "පෑලියගොඩට ගෙන ගිය කොළඹ මැනිං වෙළඳපොළ කඩහිමියන්ට එම කඩ කාමර ලබා දීමේදී අසාධාරණතා රැසකට මුහුණදී සිටින එම ව්‍යාපාරිකයෝ මේ වනවිට කොටුව දුම්රියපොළ ඉදිරිපිට උපවාසයක් ආරම්භ කර ඇතැයි වාර්ත වේ. ආණ්ඩු පක්ෂය නියෝජනය කරන නාගරික සංවර්ධන රාජ්‍ය අමාත්‍ය නාලක ගොඩහේවා, ග්‍රාමීය කර්මාන්ත රාජ්‍ය අමාත්‍ය ප්‍රසන්න රණවීර සහ මන්ත්‍රී නලීන් ප්‍රනාන්දු යන අයගේ සෘජු මැදිහත්වීම මත ඔවුන් විසින් තොරාගත් පිරිසකට ඉතාමත් කූඨ ලෙස මැනිං වෙළඳපොළ ස්ථාන වෙන් කර දී ඇති බවත් ඒ අතර එහි කඩ කාමර දෙක තුන ලබතා ගත් ව්‍යාපාරිකයන්ද සිටින බවත් අසාධාරණයට පත් ව්‍යාපාරිකයෝ පවසති. මෙම කඩ සඳහා අධික මුදලක් ඉල්ලා සිටින බවත් එම කඩ සඳහා වෙන් කර ඇති ඉඩකඩ ප්‍රමාණවත් නොවන බවත් මෙහි කඩ හිමිකමක් නොමැති පිටස්තර පිරිසකට පවා ලබා දී ඇති බවත් උපවාසයේ නිරත ව්‍යාපාරිකයෝ සඳහන් කරති.", "URL": "https://lankatruth.com/si/?p=102942", "Category": "පුවත්", "Parent URL": null}