{"Source": "Lankatruth", "Timestamp": "December 7, 2011", "Headline": "පලස්තීන ජනතාවගේ අරගලයට අපේ උපරිම සහයෝගය – ටිල්වින් සිල්වා", "News Content": "නොවැම්බර් 27 වැනිදිනට යෙදී තිබුණු පලස්තීන සහයෝගීතා දිනය සමරමින් සමාජවාදී තරුණ සංගමය විසින් සංවිධානය කරන ලද පලස්තීන සහයෝගීතා ව්‍යාපාරයේ එක් අංගයක් වශයෙන් ප්‍රසිද්ධ දේශණයක් සහ වාර්තා වැඩසටහනක්කොළඹ මහජන පුස්තකාලයේදී ඊයේ (6) පවත්වනු ලැබීය. ශ්‍රී ලංකාවේ පලස්තීන තානාපති ආචාර්ය අන්වර් අල්යොනාඩ් අතාස් මහතා‍ගේ ප්‍රධානත්වයෙන් එය පැවැත්වීය. මෙහිදී අදහස් දැක්වූ ජනතා විමුක්ති‍ පෙරමුණේ ප්‍රධාන ලේකම්ටිල්වින් සිල්වා මහතා පැවසූයේ ලෝකයේ කොතැනක හෝ ප්‍රගතිශීලී විමුක්ති අරගල පැන නගින්නේ නම් තම ජාත්‍යන්තර සහයෝගීතා යුතුකම ඉටු කරමින් ජනතා විමුක්ති පෙරමුණ එම අරගල වලට කොන්දේසි විරහිත සහයෝගයපලකරන බව පැවසීය.      මේ මොහොතේ ලෝකය පුරා ඇතිවෙමින් තිබෙන ඒකාධිපති විරෝධී අරගල, අධිරාජ්‍ය විරෝධී මෙන්ම ධනවාදයට විරුද්ධ අරගලද විය යුතු බවත් එසේ නොවන්නේ නම් ඒකාධිපති පාලකයන් පලවා හැර ඒ වෙනුවට වෙනත් ධනපතිකණ්ඩායම් වෙත පාලන බලය ලබා දීමෙන් ජනතාවට කිසිදු ආර්ථික හෝ දේශපාලනික නිදහසක් අත් නොවන බව පෙන්වා දුන්නේය. ලෝකය පුරා පැන නැගෙමින් තිබෙන අධිරාජ්‍ය විරෝධී අරගලද තමන්ගේ පැවැත්ම තහවුරු කරගැනීමේ කුමන්ත්‍රණකාරීකොටසක් වශයෙන් යොදා ගන්නා තත්වයක් මතුවී ඇතැයිද ඇමරිකාවේ වෝල්ස් ස්ට්‍රීට් හි ඇතිවී තිබෙන අරගලයද එවැනි කුමන්ත්‍රණයක් බවට මත පළවෙමින් ඇතැයි පෙන්වා දුන්නේය. මෙවැනි සංකීර්ණ තත්වයක් යටතේ අධිරාජ්‍ය විරෝධීමෙන්ම ධනපති ක්‍රමයට විරුද්ධ අරගල පිළිබදව දේශපාලනික සිහිබුද්ධියෙන් යුතුව තේරුම් ගැනීමට සිදුවී තිබෙන බව අවධාරණය කලේය. ඒකාධිපති විරෝධී අරගල ඇතිවූ ටියුනීසියාව, ඊජිප්තුව වැනි රටවලට නොතිබූ සුවිශේෂී වාමාංශික ව්‍යාපාරයක් ජනතා විමුක්ති පෙරමුණේ නායකත්වයෙන් ලංකාවේ තිබෙන බවද එයට එරෙහිව සතුරා විවිධ කුමන්ත්‍රණ කරමින් දැවැන්ත ප්‍රහාරයක්එල්ලකරමින් සිටින බවද පෙන්වා දුන්නේය. ධනවාදී කදවුරෙන් මෙන්ම වමේ මධ්‍යස්ථානවල විවිධ මුහුණු වලින් යුතුව එම ප්‍රහාරය දියත්කර ඇති බව පැවසීය. එහෙත් ලෝකයේ වමේ ව්‍යාපාරවල අත්දැකීම් මෙන්ම තම පක්ෂයේ දශක 4කට වැඩි අත්දැකීම් තුළින්ඒ සියළු කුමන්ත්‍රණ පරාජය කරමින් පලස්තීනය ඇතුළු අධිරාජ්‍ය විරෝධී අරගල වල යෙදී සිටින ලෝකයේ කොතැනක හෝ ව්‍යාපාර වලට තම පක්ෂයේ උපරිම සහයෝගය පළකරමින් ජාත්‍යන්තරවාදී යුතුකම නොපිරිහෙළා ඉටුකරන බව සදහන් කළේය.", "URL": "https://lankatruth.com/si/?p=448", "Category": "පුවත්", "Parent URL": null}