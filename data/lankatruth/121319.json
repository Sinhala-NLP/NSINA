{"Source": "Lankatruth", "Timestamp": "August 14, 2021", "Headline": "වෛරසය සඟවා ජනතාව රැවටීම – මහාචාර්යවරයා හෙළිකරයි", "News Content": "කොරෝනා වෛරස් ව්‍යාප්තියේ ඇත්ත තත්වය සඟවා බොරු සංඛ්‍යාලේඛන ඉදිරිපත් කිරීම පසුගිය අප්‍රේල් මාසයේදී ද සිදුකල බව මහාචාර්ය සුනෙත් අගම්පොඩි ට්විටර් පනිවිඩයකින් හෙළිකරයි.ආණ්ඩුව විසින් කොරෝනා සම්බන්ධ සත්‍යය ජනතාවගෙන් සැඟවීම ප්‍රස්ථාර උපයෝගි කරගනිමින් පෙන්වාදෙන මහාචාර්යවරයා, ආණ්ඩුවේ නිළධාරින් කිහිපදෙනෙකුගේ සදාචාරසම්පන්න නොවන ක්‍රිඩාවක ප්‍රතිඵලයක් ලෙස පසුගිය මාර්තු- අප්‍රේල් කාල වකවානුවේ දෛනික ආසාදිතයන් හමුවීමේ ප්‍රමාණය 2000 අඩු සිමාවේ පවත්වාගැනීමට සත්‍ය තොරතුරු වසං කරඇතැයි පවසයි.  මෙවැනි ක්‍රියාවන් හේතුවෙන් ආණ්ඩුව විසින් ඉදිරිපත් කරන සංඛ්‍යාලේඛන වල විශ්වාසනීයත්වය නැතිවී ගොස් ඇතැයි මහාචාර්ය අංගපොඩි වැඩිදුරටත් පවසයි.", "URL": "https://lankatruth.com/si/?p=121319", "Category": "කොවිඩ් -19 (කොරෝනා ) පුවත්", "Parent URL": null}