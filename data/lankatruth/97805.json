{"Source": "Lankatruth", "Timestamp": "October 14, 2020", "Headline": "කටුනායක වෙළෙඳ කලාපයේ කොරෝනා ආසාදිතයින් 72ක් දක්වා ඉහළට", "News Content": "කටුනායක වෙළෙඳ කලාපයෙන් වාර්තාවන කොවිඩ් ආසාදිතයින් ගණන 72ක් දක්වා ඉහළ ගොස් තිබේ. එම කලාපයෙන් පළමු ආසාදිතයා හමුවුයේ ඔක්තෝබර් 10 වැනිදාය. අද හඳුනාගත් කාන්තාව අලුත්ගම ප්‍රදේශයේ නිරෝධායන මධ්‍යස්ථානයකට යොමු කර සිටියදී කළුතර මහ රෝහලේ දී සිදුකළ පී.සී.ආර් පරීක්ෂණයකින් ඇයට වෛරසය ආසාදනය වී ඇතැයි තහවුරු වී තිබේ. ඒ අනුව ඇයව වැලිකන්ද කොවිඩ් ප්‍රතිකාර රෝහල වෙත අද යොමු කර තිබේ. කටුනායක වෙළඳ කළාපයද මිනුවන්ගොඩ බ්‍රැන්ඩික්ස් කොවිඩ් පොකුරේම දිගුවක්.", "URL": "https://lankatruth.com/si/?p=97805", "Category": "පුවත්", "Parent URL": null}