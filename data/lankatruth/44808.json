{"Source": "Lankatruth", "Timestamp": "December 4, 2017", "Headline": "නාම යෝජනා දැන්වීම් නිකුත් කිරිම අද (04)", "News Content": "පළාත් පාලන ආයතන 248ක් සඳහා මැතිවරණය පැවැත්වීමට අදාළ නාම යෝජනා දැන්වීම් අද (04) නිකුත් කිරීමට නියමිතව තිබේ. එම ආයතනවලට අදාළව නාම යෝජනා කැඳවීම ලබන 18 වැනිදා සිට 21 වැනිදා දහවල් දක්වා සිදුකෙරෙනු ඇති බව මැතිවරණ කොමිෂන් සභාවේ ආරංචිමාර්ග සඳහන් කරයි. ස්වාධීන කණ්ඩායම්වලට අද (04) සිට ලබන 20 වැනිදා දහවල් දක්වා ඇප මුදල් තැන්පත් කළ හැකිය. මේ අතර පළාත් පාලන ආයතන 93ක් සඳහා ඇප මුදල් තැන්පත් කිරීම පසුගිය 27 වැනිදා ආරම්භ වූ අතර ලබන 13 වැනිදා මධ්‍යහ්න 12 දක්වා ඇප මුදල් තැන්පත් කළ හැකිය. ස්වාධීන කණ්ඩායම් සඳහා අපේක්ෂකයකු රුපියල් 5,000ක්, දේශපාලන පක්ෂයක වන අපේක්ෂකයකු සඳහා රුපියල් 1,500ක් බැගින් ඇප මුදල් තැන්පත් කළ යුතු වෙයි.", "URL": "https://lankatruth.com/si/?p=44808", "Category": "පුවත්", "Parent URL": null}