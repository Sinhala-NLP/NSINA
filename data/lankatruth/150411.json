{"Source": "Lankatruth", "Timestamp": "August 17, 2023", "Headline": "සියල්ල බන්දේසියක තබා ඉන්දියාවේ ජාවාරම්කාර අදානිට දෙන්න සූදානම්", "News Content": "මෙරට පුනර් ජනනීය බලශක්ති ප්‍රභවයන් ඉන්දීය ජාවාරම්කරුවකු ලෙස ලෝකයේ කුප්‍රකට අදානි සමාගමට ලබා දීමේ සියලු කටයුතු සූදානම් කර ඇති බව අනාවරණය වේ. මේ වෙනුවෙන් “අදානි ග්‍රීන් එනර්ජි එස් එල් ලිමිටඩ්” යනුවෙන් නව සමාගමක් 2022 අප්‍රේල් මස 21 වෙනි දින මෙරට තුළ ලියාපදිංචි කර ඇති අතර එම සමාගම සඳහා රජයේ ඉඩම් විශාල වශයෙන් ලබාදීමටද රනිල් පොහොට්ටු හවුල් ආණ්ඩුව සියලු කටයුතු සූදානම් කර අවසන්ය. විශේෂයෙන්ම මෙම ජාවාරම්කරුවා හට විශේෂ ප්‍රදානයක් යටතේ රජයේ ඉඩම් ලබාදෙන අතර ඒ සඳහා ඉඩම් ආඥා පනත යටතේ බලපාන සියලු කොන්දේසිවලින්ද නිදහස් කර ඇත. මෙම නිදහස් කිරීම සඳහා 2007 අංක 35 දරණ ශ්‍රී ලංකා සුනිත්‍ය බලශක්ති අධිකාරී පනත යොදාගෙන තිබේ. අදානි සමාගම සම්බ්න්ධයෙන් ලෝකයේ රටවල් ගණනාවක අප්‍රදාදය පල වී ඇති අතර විරෝධතාද පැනනැගී තිබිණි. විශේෂයෙන්ම ඉන්දියව තුළද එම සමාගමට එරෙහිව දැවැන්ත ගොවි විරෝධතා පැවැත්විණි. ඊට අමතරව ගල්අඟුරු ගණුදෙනුවකදී ඉන්දීය රජයට රුපියල් බිලියනයකට ආසන්න පාඩුවක් සිදුකර තිබිණි. මෙම සමාගම සම්බන්ධයෙන් ඉන්දීය රහස් පරීක්ෂණ බියුරෝව (CBI) විසින් විශේෂ විමර්ශනයක් සිදු කර තිබිණි. ලෝකයේ විවිධ කලාපවල පිහිටි රටවල් ගණනාවකදීත් මෙම සමාගමට විරෝධතා ව්‍යාපාර දියත් කර තිබිණි. ඒ අතර මහා බ්‍රිතාන්‍යය, කැනඩාව සහ ඕස්ට්‍රේලියාව යන රටවල් ප්‍රමුඛ විය. ආශ්‍රිත පුවත්", "URL": "https://lankatruth.com/si/?p=150411", "Category": "ආර්ථික පුවත්", "Parent URL": null}