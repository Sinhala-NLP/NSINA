{"Source": "Lankatruth", "Timestamp": "September 30, 2019", "Headline": "අධිකරණය මගහැරිය එජාප මන්ත්‍රී හේෂාට වරෙන්තු – වහාම අත්අඩංගුවට ගන්නැයි නියෝග", "News Content": "නඩුවක් සම්බන්ධයෙන් අධිකරණයේ පෙනී නොසිටි රත්නපුර දිස්ත්‍රික්කය නියෝජනය කළ එක්සත් ජාතික පක්ෂ මන්ත්‍රී හේෂා විතානගේ මහතා වාහම අත්අඩංගුවට ගන්නා ලෙස නියෝග කරමින් ඇඹිළිපිටිය මහේස්ත්‍රාත් කේ.පී.ආර්.එල්.විදානගමගේ මහත්මිය අද (30) වරෙන්තු නිකුත් කර තිබේ. ඒ, මන්ත්‍රීවරයා විසින් සිය ගොඩනැගිල්ලක් බදු දී එම බදු කරු ව්‍යාපාරික කටයුතු පවත්වාගෙන යමින් සිටියදී එහි යොදා තිබූ දොරගුල් ඉවත් කර වෙනම අගුල් දමා ඇති බවටත් එම ගොනැගිල්ලේ තිබූ බදුකරුට අයත් භාණ්ඩද රැගෙන ගොස් ඇති බවටත් සඳහන් කරමින් එම බදු කරු විසින් මන්ත්‍රීවරයාට විරුද්ධව ගොනු කර ඇති නඩුවකට හේෂා විතානගේ මහතා අවස්ථා දෙකකදි සහභාගී නොවීම හේතුවෙන් මෙලෙස වරෙන්තු නිකුත් කර ඇත. දේපල සම්බන්ධයෙන් අනර්ථයක් සිදුකිරීම හා සාපරාධී පරිහරණය යටතේ සැකකාර මන්ත්‍රීවරයාට විරුද්ධව බී වාර්තාවක් මගින් අධිකරණයට අද (30) ද කරුණු ඉදිරිපත් තිබේ. සබරගමුව පළාත් ජ්‍යෙෂ්ඨ පොලිස් අධිකාරීවරයා මගින් මන්ත්‍රීවරයා අත්අඩංගුවට ගෙන වහාම අධිකරණයට ඉදිරිපත් කරන්නැයි ද මහෙස්ත්‍රාත්වරිය එහිදී සඳහන් කර ඇත.", "URL": "https://lankatruth.com/si/?p=81964", "Category": "පුවත්", "Parent URL": null}