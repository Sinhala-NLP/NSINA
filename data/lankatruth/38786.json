{"Source": "Lankatruth", "Timestamp": "August 1, 2017", "Headline": "SAITM අහෝසි කරනු ! ජාතික විරෝධතා දිනය හෙට (02)", "News Content": "පසුගිය 25වනදා විහාරමහාදේවී එළිමහන් රංග පීඨයේදී පැවති සයිටම් විරෝධී ජන පවුර සංවිධානයේ ජාතික මහා සමුළුවේදී කළ යෝජනාවකට අනුව යොදා ගත් සයිටම් විරෝධී ජාතික විරෝධතා දිනය හෙට (02)ට යෙදී තිබේ. ඒ අනුව හෙට දහවල් 12.00ට කොළඹ ජාතික රෝහල ඉදිරිපිටදී දැවැන්ත උද්ඝෝෂණයක් පැවැත්වීමට නියමිතය. දහවල් 12.00ට හොරණ, පානදුර නාගොඩ රෝහල් ඉදිරිපිටදි උද්ඝෝෂන පැවැත්වෙන අතර පස්වරු 2.30ට කළුතර සිරිකුරුස විදුහල අසළින් විරෝධතා පාගමන ආරම්භ වී කළුතර නගරයේදී විරෝධතා රැලිය පැවැත් වේ. රත්නපුර දිස්ත්‍රික්කයේ උද්ඝෝෂණ හා විරෝධතා පාගමන දහවල් 12.00ට රත්නපුර හා ඇඹිලිපිටිය රෝහල් අසළින් ආරම්භ වේ. දහවල් 12.00ට රාගම, ගම්පහ, වතුපිටිවල සහ මීගමුව රෝහල් ඉදිරිපිටදී උද්ඝෝෂණ ක්‍රියාමාර්ගවල නිරතවී විරෝධතා පාගමනකින් පැමිණ සවස 3.00ට බැලුම්මහර නගරයේදී විරෝධතා රැලියක් පැවැත් වේ. පෙරවරු 9.00ට කුරුණෑගල වෙළඳපොල ඉදිරිපිටදීත් දහවල් 12.00ට දඹදෙනිය රෝහල අසළදීත් පස්වරු 12.30ට වාරියපොලදීත් උද්ඝෝෂණ හා පගමන් පැවැත්වේ. පස්වරු 2.30ට යන්තම්පලාව හන්දිය, කුරුණෑගල කනත්ත, කුරුණෑගල රෝහල සහ දඹුලුපාර අසළින් විරෝධතා පාගමන් ආරම්භ වන අතර පස්වරු 4.00ට කුරුණෑගල නගරයේදී විරෝධතා රැලිය පැවැත් වේ. දහවල් 12.00ට හලාවත රෝහල ඉදිරිපිටදී උද්ඝෝෂණය. මාතලේ නගරයේ ඔරලෝසු කණුව අසළින් දහවල් 12.00ට උද්ඝෝෂණය හා විරෝධතා පාගමන ආරම්භ වේ. පොලොන්නරුව රෝහල අසළින් උද්ඝෝෂණය හා විරෝධතා පාගමන ආරම්භ වේ. දහවල් 12.00ට මාතර නගරයේදී දැවැන්ත උද්ඝෝෂණයක් පැවැත් වේ. නුවරඑළිය, හැටන්, ගිනිගත්හේන යන නගරවලදී දැවැත්න උද්ඝෝෂණ පැවැත් වේ. දහවල් 12.00ට මොණරාගල, වැල්ලවාය හා බිබිල යන නගරවලදී උද්ඝෝෂණ හා රැලි පැවැත්වේ. මහනුවර දිස්ත්‍රික් විරෝධතා පාගමන හා රැලිය පස්වරු 4.00ට බෝගම්බර පියෙන් ආරම්භ වේ. දහවල් 12.00ට කෑගල්ල නගරයේදී දැවැන්ත උද්ඝෝෂණයක් පැවැත් වේ. දහවල් 12.00ට හම්බන්තොට, තිස්සමහාරාම, වලස්මුල්ල හා තංගල්ල රෝහල් ඉදිරිපිටදී උද්ඝෝෂණ පැවැත්වෙන අතර පස්වරු 3.00ට තංගල්ල නගරයේදී රැලිය පැවැත් වේ. දහවල් 12.00 අනුරාධපුර, තඹුත්තේගම, ගලෙන්බිඳුනුවැව, මැදවච්චිය, කැකිරාව, නොච්චියාගම, යන නගරවලදී දැවැත්ව උද්ඝෝෂණ පැවැත් වේ. දහවල් 12ට කරාපිටිය ශීක්ෂණ රෝහල හා ඇල්පිටිය මූලික රෝහල ඉදිරිපිටදී දැවැන්ත උද්ඝෝෂණ පැවැත් වේ. සයිටම් විරෝධී ජන පවුර සංවිධානය විසින් මෙය සංවිධානය කරන අතර ඒ සඳහා රජයේ වෛද්‍ය නිලධාරීන්ගේ සංගමය, වෛදය පීඨ ශිෂ්‍ය ක්‍රියාකාරී කමිටුව, වෛද්‍ය පීඨ ආචාර්යවරු, විශ්වවිද්‍යාල ආචාර්ය සමිති සම්මේලනය, දේශපාලන පක්ෂ ඇතුළු සංවිධාන ගණනාවක් එක් වීසිටිති.", "URL": "https://lankatruth.com/si/?p=38786", "Category": "පුවත්", "Parent URL": null}