{"Source": "Lankatruth", "Timestamp": "January 31, 2020", "Headline": "ජාතික ජන බලවේගයේ දිස්ත්‍රික් සමුළු හෙට සිට ඇරඹේ", "News Content": "ජාතික ජන බලවේගයේ දිස්ත්‍රික් සමුළු ඉදිරි දිනවලදී පවත්වන බව එම පක්ෂය ප්‍රකාශ කරයි. ඒ අනුව කුරුණෑගල දිස්ත්‍රික් සමුළුව හෙට (01) පස්වරු 20.30ට ගල්ගමුව නගරයේදී පැවැත්වෙන අතර කොළඹ දිස්ත්‍රික් සමුළුව ලබන 02 දා පස්වරු 3.30ට කිරුළපන ක්‍රීඩාංගණයේදී පැවැත්වීමට කටයුතු යොදා තිබේ. එසේම හම්බන්තොට දිස්ත්‍රික් සමුළුව ලබන 09 වනදා පස්වරු 3.00ට හුංගම නගරයේදීත් ගාල්ල දිස්ත්‍රික් සමුළුව ලබන 15 වනදා පස්වරු 3.30ට ගාලු ක්‍රීඩා මණ්ඩප භූමියේදීත් පැවැත්වීමට නියමිතය. මෙම සමුළු සඳහා ජාතික ජන බලවේගයේ නායකයන්, කලා කරුවන්, ආචාර්ය මහාචාර්වයරුන්, නීතීඥයන්, සිවිල් සංවිධාන ක්‍රියාකාරීන් ඇතුළු විද්වතුන් විශාල පිරිසක් සහභාගී වීමට නියමිත ය.", "URL": "https://lankatruth.com/si/?p=89209", "Category": "පුවත්", "Parent URL": null}