{"Source": "Lankatruth", "Timestamp": "June 22, 2017", "Headline": "වෙනිසියුලානු නීතිපතිනියට එරෙහිව අධිකරණ තීන්දුවක්!", "News Content": "ජනාධිපති නිකලොස් මධුරෝගේ පාලනය විවේචනය කරමින් කටයුතු කරන නීතිපතිනිය වන ලුයිසා ඔටේගාට එරෙහි නඩු විභාගය ඉදිරියට ගෙන යාමට එරට ශ්‍රේෂ්ඨාධිකරණය අවසර ලබා දී ඇතැයි වාර්තා වේ. වෙනිසියුලාවේ සමාජවාදීනීති සම්පාදකයකු ලෙස කටයුතු කරන ප්‍රෙඩ්රෝ කැරෙනෝ නීතිපතිනියට එරෙහිව නඩු පවරා ඇත්තේ නීතිපති නිලයේ සිටිමින් එහි වගකීම්වලට එරෙහිව කටයුතු කරන බව චෝදනා එල්ල කරමිනි. වෙනිසියුලානු නීතිපතිනිය මධුරෝ පාලනයට එරෙහිව සිටිමින් ඇමෙරිකානු සහාය ලබන විරුද්ධ පක්ෂයට පක්ෂාපතීව කටයුතු කරන බවට මධුරෝගේ ආධාරකරුවන් චෝදනා කරන අතර ද්‍රෝහියකු ලෙස ඔවුන් විසින් ඇයව හඳුන්වනු ලබයි. මධුරෝගේ දේශපාලන පක්ෂය එරට පාර්ලිමේන්තුවේ විරුද්ධ පක්ෂයේ අසුන් ගැනීම සම්බන්ධයෙන් අධිකරණය ලබා දුන් තීන්දුව ක්‍රියාත්මක කිරීමට නීතිපතිවරිය විසින් බාධාකර ඇති බවද හෙළිවේ.", "URL": "https://lankatruth.com/si/?p=36361", "Category": "විදෙස් පුවත්", "Parent URL": null}