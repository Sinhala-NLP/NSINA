{"Source": "Lankatruth", "Timestamp": "July 21, 2023", "Headline": "ආණ්ඩුවට IMF කොන්දේසි අනුව ඉලක්ක ඉටුකරගැනීමට නොහැකිවීම මත කරන්න ඉතිරිවෙලා තිබෙන්නේ බදු වැඩිකිරීම සහ තවත් වටයකින් දේශීය ණය ප්‍රතිව්‍යූහගතරණයයි – සුනිල් හඳුන්නෙත්ති", "News Content": "“ආණ්ඩුව වැට් බදු ආදායම වැඩි කිරීම, අයවැයෙන් ඉදිරිපත් කළා බිලියන 912ක්. නමුත් ජාත්‍යන්තර මූල්‍ය අරමුදලේ එය පුරෝකථනය කළා එය ගත හැක්කේ 796ක් ලෙස. නමුත් ඒ පළමුවැනි මාස හයට ආණ්ඩුව ලබාගෙන තිබෙන්නේ බිලියන 230යි. ආණ්ඩුව ජනතාවට බදු බර පටවලා, බඩු මිල වැඩි කරලා, විදුලි බිල වැඩිකරලා, 8% සිට 15%ට වැට් බදු වැඩිකර, ලබාගෙන තිබෙන්නේ ඉතාම සොච්චම් ප්‍රමාණයක් නම් ඉදිරි මාස හයේදී තව තුන් ගුණයක් වැට් බදු වැඩිකරනවාද? ආණ්ඩුව මේ ඉලක්ක සම්පූර්ණ කරන්නේ කොහොමද? ඉදිරියේදී බදු වැඩිකිරීමක් හෝ ණය ප්‍රතිව්‍යුහගත කරණයක් කිරීමට. අද ආණ්ඩුව පත්වෙලා තිබෙන්නේ “මග හිටියත් තෝ නසී, ගෙදර ගියත් තෝ නසී” මට්ටමට. ආණ්ඩුවට සිදුවෙනවා බදු වැඩිකිරීමකට හෝ අයි.එම්.එෆ්. යෝජනා අනුව නැවත ප්‍රතිව්‍යුගත කරණයකට යාමට. ණය ප්‍රතිව්‍යුහගත කරණය කළා. එයින් බලාපොරොත්තු වුණු ඉලක්ක සපුරා ගැනීමට බැරි වුණා. බදු ආදායමෙන් අවම ඉලක්ක සම්පූර්ණ කර ගැනීමට වත් බැහැ. ආදායම් බදු දෙපාර්තමේනතුව ඉදිරිපත කර තිබෙන මධ්‍ය කාලීන ආදායම් වාර්තාවෙන් පැහැදිලිව පේනවා. මේ සැබෑ තත්වය ආණ්ඩුව කියන්නේ නැහැ. මේ ඇත්ත අර්බුදය තේරුම් නොගෙන කටයුතු කිරීමෙන් විශාල අර්බුදයකට මුහුණ පෑමට සිදුවෙනවා. ජාතික ජන බලවේගයේ ආර්ථික කවුන්සිලය හැටියට අපි මේ අර්බුදය අවධාරණය කළා.” යැයි ජාතික ජන බලවේගයේ ජාතික විධායක සභික, ආර්ථික කවුන්සිලයේ සාමාජික සුනිල් හඳුන්නෙත්ති අවධාරය කරයි. ඔහු මේ බව අවධාරණය කළේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේ ඊයේ (20) පැවති ජාතික ජන බලවේගයේ ආර්ථික කවුන්සිලයේ මාධ්‍ය හමුවක් අමතමිණි. එහිදී වැඩිදුරටත් අදහස් දැක්වූ ජාතික ජන බලවේගයේ ආර්ථික කවුන්සිලයේ සාමාජික සුනිල් හඳුන්නෙත්ති, “ආණ්ඩුව ඉදිරිපත කර තිබෙන මධ්‍ය වාර්ෂික මූල්‍ය තත්වය පිළිබඳ වාර්තාවත්, ඔවුන් ජාත්‍යන්තර මූල්‍ය අරමුදල විසින් ඉදිරිපත් කර ඉලක්ක සම්පූර්ණ කර ගැනීමත් අතර තිබෙන බරපතළ ප්‍රතිවිරෝධය කොහොමද මහජනතාවට බලපාන්නේ කියන කරුණ ගැන අදහස් ඉදිරිපත් කිරීමට අවශ්‍යයි. ජූනි 30 දිනට ඉදිරිපත් කර තිබෙන මධ්‍ය වාර්ෂික වාර්තාවේ 14 සහ 15 පිටු අධ්‍යයනය කරන්න කියා මේ පිළිබඳ අවධානයක් යොමු කරන පාර්ශ්වයන්ගෙන් අපි ඉල්ලා සිටිනවා. එයින් පැහැදිලිව පෙනෙනවා මෙතෙක් අපි ඉදිරිපත් කළ මතය පිළිගැනීමට ආණ්ඩුවටම සිදුවී තිබෙනවා. 14 පිටුවේ රටේ මූල්‍ය තත්වය පිළිබඳව මාස 04ක ඔවුන් ඉදිරිපත් කරන කාරණාවලින් ඔවුන් පිළි අරගෙන තිබෙනවා, ඔවුන්ගේ ඉලක්ක සම්පූර්ණ කිරීමටවත්, මූල්‍ය අරමුදලේ ඉලක්ක සම්පූර්ණ කිරීමටවත් හැකි මට්ටමක නැහැ කියා. පළමුවැනි මාස හතරට ආණ්ඩුව බලාපොරොත්තු වුණේ මුළු ආදායම බිලියන රුපියල් 821ක්. එයින් ණයවල පොලිය ගෙවීමට පමණක් බිලියන 818ක් අවශ්‍යයි. ආණ්ඩුවට ආදායමක් හැටියට ඉතිරි වෙන්නේ බිලියන රුපියල් 2.38යි. එය 2022 ඉතිරි වෙලා තිබුණා බිලියන 204ක්. එයින් හොඳටම පැහැදිලියි ආණ්ඩුව ආදායම් පැත්තෙන් විශාල මූල්‍ය අර්බුදයක සිටින බව. දැන් ආණ්ඩුව රජයේ වියදම් පියවා ගත යුත්තේ මේ ඉතිරි වී ඇති රුපියල් කෝටි 238න්. ආණ්ඩුව මේ ආදායම අරගෙන තිබෙන්නේ බදුවලින්. ආණ්ඩුව 2023ට අදාළ කරලා 8% තිබූ වැට් බද්ද 15% දක්වා වැඩි කළා. එහෙම කර, බිලියන 742ක්ම අරගෙන තිබෙන්නේ බදුවලින්. වැට් බද්ද වැඩි කළත් ඔවුන්ගේ ඉලක්කත් එක්ක සාර්ථකවී තිබෙනවාද? ආණ්ඩුව 2023දී අපේක්ෂිත අයවැය ආදායම බිලියන 3408යි. පළවැනි මාස හතරට ලැබී තිබෙන්නේ 24%යි. ආණ්ඩුවට බදු ආදායම් වැඩියෙන් ලැබෙන්නේ පළමුවෙනි කාර්තු දෙකේදී බව ආර්ථික විශ්ලේෂකයන් ඉදිරිපත් කරන කරුණු අනුව පෙනී යනවා. එවැනි කාලයේදිත් ලබාගෙන තිබෙන්නේ 24%ක් නම් තත්වය ඉතාමත්ම බරපතළයි. බදු සංයුතිය ගතහොත් ආණ්ඩුව එකතු කරන ආදායමින් 91%ක්ම ඒ කියන්නේ බිලියන 743ක්ම අරගෙන තිබෙන්නේ බදුවලින්. මෙහි ප්‍රශ්නය තිබෙන්නේ ජාත්‍යන්තර මූල්‍ය අරමුදලේ ඉලක්කත් සමග සංසන්දනය කරන විට. ජාත්‍යන්තර මූල්‍ය අරමුදල ආණ්ඩුවේ බදු ආදායම බිලියන 3,005ක් පමණක් බවට සමාලෝචනය කළා. ඉදිරිපත් කර ඇති මධ්‍ය වාර්ෂික වාර්තාව අනුව මේ අයි.එම්.එෆ්. කියන ප්‍රමාණයවත් ලබාගත හැකි වේවිද යන්න පිළිඹිබු වෙනවා. මහ බැංකුව ඉදිරිපත් කර ඇති මධ්‍ය වාර්ෂික වාර්තාව අනුව 2023 පළමු අර්ධ වාර්ෂිකයේදී ආදායම ලෙස බිලියන 696ක් ලබාගෙන තිබෙන බවත් එයින් වැට් බදු ආදායම රුපියල් බිලියන 230ක් බව. එය ගිය වසරට සාපේක්ෂව 100%ක වැඩිවීමක්. ගිය වසරේ ලබාගෙන තිබෙන්නේ බිලියන 121යි. එය බිලියන 230 දක්වා වැඩිවීම ජයග්‍රහණයක් බව. 91%ක්ම බදුබර පටවලා ජනතාවට පටවලා තමයි මේ ආදායම වැඩිකර ගෙන තිබෙන්නේ. ජනතාවගේ බඩු මිල වැඩිවෙලා, බදු ගෙවීමට තිබෙන අපහසුතාවය, විදුලි බිල වැඩිවෙලා ජනතාව අද පීඩාවට පත්වී ඇති ආකාරයෙන් අපට මේ බදු වැඩිකිරීම තේරුම් ගත හැකිවී තිබෙනවා. ආණ්ඩුව නිෂ්පාදනයක් වැඩි කරලා, අපනයන වැඩිකරලා, කර්මාන්ත දියුණු කරලා, ව්‍යාපාර දියුණු කරලා නොවෙයි මේ ආදායම උපයාගෙන තිබෙන්නේ. ගිය වසරට වඩා බදු ආදායම වැඩිකර ගත්තා කියා ආණ්ඩුව පාරම් බාන්නේ ජනතාව පීඩාවට පත්කරලා. ඒ ලබාගෙන තිබෙන ඉලක්කයත් ඔවුන් පත්වී ඇති ආර්ථික අර්බුදයේ තරමට අනුව ගැලපෙනවාද කියන එක තමයි ප්‍රශ්නය වෙන්නේ. ආණ්ඩුව වැට් බදු ආදායම වැඩි කිරීම, අයවැයෙන් ඉදිරිපත් කළා බිලියන 912ක්. නමුත් ජාත්‍යන්තර මූල්‍ය අරමුදලේ එය පුරෝකථනය කළා එය ගත හැක්කේ 796ක් ලෙස. නමුත් ඒ පළමුවැනි මාස හයට ආණ්ඩුව ලබාගෙන තිබෙන්නේ බිලියන 230යි. ආණ්ඩුව ජනතාවට බදු බර පටවලා, බඩු මිල වැඩි කරලා, විදුලි බිල වැඩිකරලා, 8% සිට 15%ට වැට් බදු වැඩිකර, ලබාගෙන තිබෙන්නේ ඉතාම සොච්චම් ප්‍රමාණයක් නම් ඉදිරි මාස හයේදී තව තුන් ගුණයක් වැට් බදු වැඩිකරනවාද? ආණ්ඩුව මේ ඉලක්ක සම්පූර්ණ කරන්නේ කොහොමද? ඉදිරියේදී බදු වැඩිකිරීමක් හෝ ණය ප්‍රතිව්‍යුහගත කරණයක් කිරීමට. අද ආණ්ඩුව පත්වෙලා තිබෙන්නේ “මග හිටියත් තෝ නසී, ගෙදර ගියත් තෝ නසී” මට්ටමට. ආණ්ඩුවට සිදුවෙනවා බදු වැඩිකිරීමකට හෝ අයි.එම්.එෆ්. යෝජනා අනුව නැවත ප්‍රතිව්‍යුගත කරණයකට යාමට. ණය ප්‍රතිව්‍යුහගත කරණය කළා. එයින් බලාපොරොත්තු වුණු ඉලක්ක සපුරා ගැනීමට බැරි වුණා. බදු ආදායමෙන් අවම ඉලක්ක සම්පූර්ණ කර ගැනීමට වත් බැහැ. ආදායම් බදු දෙපාර්තමේනතුව ඉදිරිපත කර තිබෙන මධ්‍ය කාලීන ආදායම් වාර්තාවෙන් පැහැදිලිව පේනවා. මේ සැබෑ තත්වය ආණ්ඩුව කියන්නේ නැහැ. මේ ඇත්ත අර්බුදය තේරුම් නොගෙන කටයුතු කිරීමෙන් විශාල අර්බුදයකට මුහුණ පෑමට සිදුවෙනවා. ජාතික ජන බලවේගයේ ආර්ථික කවුන්සිලය හැටියට අපි මේ අර්බුදය අවධාරණය කළා. ආණ්ඩුව ආදායම් සොයා ගැනීමේ මාර්ගයක් ලෙස සතිපතා බිලියන ගණන් භාණ්ඩාගාර බිල්පත්, භාණ්ඩාගාර බැඳුම්කර නිකුත් කරනවා. ඒවා ජනතාව නොවෙයි ආණ්ඩුවම මිලදී ගන්නවා. ආණ්ඩුව වෙනුවෙන් මහ බැංකුව සල්ලි අච්චු ගහනවා. ජුලි මාසයේ පමණක් රුපියල් බිලියන 303ක භාණ්ඩාගාර බිල්පත් නිකුත් කර තිබෙනවා. බැඳුම්කර රුපියල් බිලියන 50ක් නිකුත් කර තිබෙනවා. ජනවාරි සිට මාස හතට ආණ්ඩුව භාණ්ඩාගාර බිල්පත්වලින් පමණක් නිකුත් කර තිබෙනවා රුපියල් බිලියන 3833ක්. (කෝටි තුන්ලක්ෂ අසූ තුන්දහසක) ආණ්ඩුව මේ ආදායම් සොයන්නේ නිෂ්පාදනයක් කර නොවෙයි. ආණ්ඩුවට ගන්න බැරි ආදායම භාණ්ඩාගාර බිල්පත් නිකුත් කරලා මහ බැංකුවෙන් සල්ලි අච්චු ගස්සනවා. බිලියන 45ක් (රුපියල් කෝටි හාරදහස් පන්සියයක්) මුදල් මුද්‍රණය කර තිබෙනවා. මේ නිසා නැවත උද්දමනය වැඩි වෙනවා. ආණ්ඩුව මහ බැංකුවත් එක්ක එකතු වෙලා රටේ ජනතාව පීඩාවට පත්කරමින් ඉන්නවා. මහ බැංකුව ඉදිරිපත් කර ඇති මූල්‍ය වාර්තාවේම තිබෙනවා ගිය වසරට සාපේක්ෂව කර්මාන්ත ක්ෂේත්‍රයේ බිඳවැටීමක් තිබෙන බව. මිලියන 4277ක කර්මාන්තවලින් වූ ආදායම මිලියන 3825ට බිඳවැටී මිලියන 452ක අඩුවීමක් කර්මාන්ත අපනයන ක්ෂේත්‍රයේ සිදුවී තිබෙනවා. කෘෂිකර්ම වැවිලි ක්ෂේත්‍රයේ විතරක් මිලියන 43ක වැඩිවීමක් සිදුවී ඇති බව පෙන්වා තිබෙනවා. එක පැත්තකින් ආනයන සීමාකර තිබෙනවා. අයි.එම්.එෆ්. එකේ කොන්දේසි අනුව මෙම සීමාවන් ඉදිරියේදී ඉවත් කිරීමට සිදුවෙනවා. ඩොලරය ඉහළ යෑමේ අර්බුදයකට ලක්වෙනවා. ආණ්ඩුවට අයි.එම්.එෆ්. එකට දී තිබෙන ඉලක්කත්, අයි.එම්.එෆ්. එක ආණ්ඩුවට දී තිබෙන ඉලක්කත් අද විහිළුවක් වෙලා. මෙහෙම වුනාම ජාත්‍යන්තර මූල්‍ය අරමුදලටත් ලොකේ වෙන රටකට උපකල්පන, කල්පිතයන්, ඉලක්ක දෙන්නත් බැරුව යනවා. ලෝකය ඉදිරියේ අයි.එම්.එෆ්. එක හෑල්ලුවට ලක්වෙනවා. ග්‍රෙනඩාවේ 2004-2006 ණය ප්‍රතිව්‍යුහගත කරණයකට ගියා. මේ ලංකාවෙ වගේම පළමු වටේ ණය කපාහැරීමක් සිදු කළේ නැහැ. හැබැයි 2013-2015දී 50%කින් ණය කපාහැරීමකට ඔවුන්ට යාමට සිදුවුණා. ඒ රටට 2004 සිට 2013 දක්වා කාලයේ සහනයක් තිබුණා. මේ ආණ්ඩුවේ ප්‍රතිපත්තිත් සමග වගවීමක් නැති ජනතාවට වග නොකියන ඉතාම බරපතළ විදිහට ආණ්ඩුව විසින් රටේ ආර්ථිකය බිඳ වැට්ටීමකට ලක්කර ඇති තත්වය යටතේ ඉතාම කෙටි කාලයක් තුළදී නැවත ණය ප්‍රතිව්‍යුහගතකරණයකට යාමට සිදුවෙනවා. මේ වාර්තාවට අනුව අය-වැය හිඟයත් ඉතාම බරපතළ තත්වයක තිබෙන්නේ. 2023 ජනවාරි, අප්‍රේල් කාලයේදී අයවැය හිඟය රුපියල් බිලියන 824ක් වී තිබෙනවා. 2022 දී තිබුණේ රුපියල බිලියන 524යි. මේ තත්වය යටතේ 2022ට සාපේක්ෂව ගත්තත් අපේ රටේ අයවැය හිඟය රුපියල් බිලියන 300ක පරතරයක් තිබෙනවා. අයවැය හිඟය එන්න එන්න වැඩිවෙලා තිබෙනවා. බදු ආදායම ලෙස පළමු මාස හයේදි ආණඩුව ලබා තිබෙන්නේ වැට් බද්ද බිලියන 230යි. අයි.එම්.එෆ්. එක බලාපොරොත්තු වූ ඉලක්කයට වඩා බිලියන 566ක පහළ වැටීමක වෙලා තිබෙනවා. ඉදිරි මාස හයේදි ඉලක්ක සම්පූර්ණ කරන්න ඔවුන් ගන්නා ක්‍රියාමාර්ග මොනවාද කියා රටට කියා නැහැ. වැට් බද්ද තුන්ගුණයකින් වැඩි කරනවාද? වෙනත් විකල්ප ක්‍රියාමාර්ගයක් අනුගමනය කරනවාද? කියා නැහැ. මේක ජනතාවට බලපාන්නේ කෙසේද? ගොවි ජනතාව කබලෙන් ලිපට වැටිලා. ධීවර ජනතාව මාලු විකුණා ගැනීමේ අපහසුතාවයෙන් ඉන්නවා. මාළු කිලෝ එක ගත් කෙනාට අද ග්‍රෑම් 250ක් ගන්න බැහැ. දරුවෙකුට පෝෂ්‍යදායක ආහාරා වේලක් ලබාදෙනවා කියන එක විහිලුවක් බවට පත්වෙලා. ඒ නිසාම දරුවන් රෝගී වීමේ තත්වය වැඩිවෙලා. ලෙඩ වෙලා ඉස්පිරිතාලෙට ගියාට පස්සේ ඉස්පිරිතාලේ බෙහෙත් නැහැ. ඇමතිවරු ඒවාට විහිළු සපයනවා. ජනතාවට ඉස්පිරිතාලෙට යන්න හිතෙනවා. ඉස්පිරිතාලෙට ගියත් බෙහෙත ටික පිටින් ගෙනත් දෙන්න සිදුවෙලා. ජනතාව පීඩාවෙන් පීඩාවට පත්වුණත් ආණ්ඩුව තමන්ගේ නරුම ප්‍රතිපත්ති ඉදිරියට ගෙනයමින් සිටිනවා. මේ මධ්‍ය වාර්ෂික මූල්‍ය වාර්තාවේ ඉලක්ක සම්පූර්ණ කිරීමට කටයුතු කරනවා නම් අනිවාර්යයෙන් ඉදිරි මාස හය තුළ මීට වඩා බරපතළ පීඩාවක් ජනතාවට දෙන්න සිදුවෙනවා. ආණ්ඩුවම ආණ්ඩුවේ අර්බුදය ඔප්පු කර තිබෙනවා. ජනතාව මේ තත්වය බරපතළකමින් අවධානයට ගන්න ඕනෑ. වහාම ජනතාව අපි එකතු වෙලා මේ දුෂ්ට ක්‍රියාමාර්ග පරාජය කරන්න පෙළ ගැහෙන්න ඕනෑ. මේ දුෂ්ට පාලනය පරාජය කරලා ජනතාවාදී ආණ්ඩුවක් හදලා ජනතාවාදී ආර්ථික ප්‍රතිපත්තියක් හදලා රටේ ජනතාවත ගලවා ගැනීමේ වැඩපිළවෙලක් හදාගැනීමඅවශ්‍යයි.”", "URL": "https://lankatruth.com/si/?p=149450", "Category": "ආර්ථික පුවත්", "Parent URL": null}