{"Source": "Lankatruth", "Timestamp": "May 1, 2021", "Headline": "තුර්කිය සම්පූර්ණයෙන් වසා දමයි", "News Content": "පසුගිය 29දා සිට තුර්කිය සම්පූර්ණයෙන්ම වසා දැමීමට එරට ආණ්ඩුව තීරණය කර ඇත. පළමු කොවිඩ් රැල්ල සාර්ථකව මර්දනය කිරීම පිළිබඳව තුර්කිය ලෝක සෞඛ්‍ය සංවිධානයේ ප්‍රශංසාවට පවා ලක්විය. පසුගිය නොවැම්බරයේ ආරම්භ වූ දෙවන රැල්ලේ දී දෛනික ආසාදිතයන් සංඛ්‍යාව 6000ක් පමණ වූ අතර සංචරණ සීමා සහ ලොක්ඩවුන් සීමා ලිහිල් කිරීමට එරට ආණ්ඩුව කටයුතු කළේය. ඉන්පසු අප්‍රේල් මාසයේ මුල සිට දෛනික ආසාදිතයන් 60,000 සහ මරණ 300 පමණ වාර්තා වෙමින් තිබේ. ලක්ෂ 820ට වැඩි ජනගහනයක් සහිත තුර්කීයේ මේ වනවිට ලක්ෂ 220ට පමණ චීන සිනොවැක්ස් එන්නත ලබාදී තිබේ.", "URL": "https://lankatruth.com/si/?p=115772", "Category": "පුවත්", "Parent URL": null}