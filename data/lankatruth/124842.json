{"Source": "Lankatruth", "Timestamp": "October 21, 2021", "Headline": "ආණ්ඩුවේ චන්ඩි යළිත් පරාදයි – රට පුරා අරගලය සාර්ථක බව ගුරු සංගම් කියයි", "News Content": "ලබන 25 වෙනි දින සුපුරුදු පරිදි පාසල් රාජකාරී කටයුතු ඇරඹීමට ගුරු සහ විදුහල්පතිවරුන්ගේ ඒකාබද්ධ සංගම් ගෙන තිබූ තිරණය අනුවඅද දිනයේ අනුගමනය කළ ක්‍රියාමාර්ග රට පුරා සාර්ථක වූ බව එම සංගම් නියෝජිතයෝ හෙළිකරති.  ආණ්ඩුවේ විවිධ පිරිස් යොදවා විදුහල්පතිවරුන් සහ ගුරුවරුන්ට තර්ජනය කිරීම් මෙන්ම අපහාස කිරීම් ද නොතකා වෘත්තීය ක්‍රියාමාර්ග හෙට දිනයේත් මීටත් වඩා සාර්ථක ලෙස ක්‍රියාත්මක කරන බව ඔවුහු අවධාරණය කරති. අද දිනයේ කළාප අධ්‍යාපන අධ්‍යක්ෂවරුන් සහ එම කාර්යාලවල නිලධාරීන් මෙන්ම, අභ්‍යාසලාභී ගුරුවරුන් සහ පොලිසිය පාසල්වලට යොදවමින් තම අරගලය මර්ධනය කිරීමට ආණ්ඩුව දැරූසියලු උත්සාහයන් අසාර්ථක වී ඇති බව එම සංගම් පෙන්වා දෙයි.  ලබන සඳුදා සිට සාමාන්‍ය පරිදි කැපවීමෙන් දරුවන්ගේ අධ්‍යාපන කටයුතු ක්‍රියාත්මක කරන අතර තම ඉල්ලීම් දිනා ගැනීමේ අරගලයද ඉදිරියටම ගෙනයන  බව  එම සංගම් ඒකාබද්ධ නියෝජිතයෝ අවධාරණය කරති. මේ අතර වැලිමඩ ප්‍රදේශයේ එක් පාසලක ගේට්ටුව සහ ගොඩනැගිල්ලක ඉබි යතුරු කඩා අලාභහානී සිදුකරමින් ඇතුළුවීම පිළිබඳව වීඩියෝ දර්ශන මාධ්‍ය මගින් විකාශනය කරමින් පවතී. මේ පිළිබඳව පොලිසියට පැමිණිලිකර ඇති බව අනාවරණය වේ.", "URL": "https://lankatruth.com/si/?p=124842", "Category": "පුවත්", "Parent URL": null}