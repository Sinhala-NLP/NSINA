{"Source": "Lankatruth", "Timestamp": "August 10, 2023", "Headline": "ලාංකිකයන් පිරිසක් ස්තාන්බුල්හිදී දරුණු රිය අනතුරකට මුහුණදෙති", "News Content": "තුර්කියේ ස්තාන්බුල් හිදී ඊයේ (09) සිදුව ඇති අනතුරකින් ලාංකිකයක් පිරිසක් බරපතල තුවාල ලබා රෝහල්ගත කර අතැයි වාර්තා වේ. එක් අයෙකුගේ සුසුම්නාවට හානි සිදුව ඇතැයිද පැවසේ. ස්තාන්බුල් ප්‍රදේශයේ ගුවන්තොටුපොළක් ඉදිකිරීමේ සේවයේ නියුතුව සිටින ලාංකිකයින් පිරිසක් රැගෙන යමින් සිටි බස්රථයක් අඩි 50ක පමණ ප්‍රපාතයකට පෙරලීයාමෙන් මෙම අනතුර සිදුව ඇති අතර අනතුර සිදුවන අවස්ථාවේ ලාංකිකයන් 35 දෙනෙකු පමණ එහි සිට ඇත. අනතුර සිදුව ඇත්තේ තුර්කි වේලාවෙන් ඊයේ පස්වරු 06.30ට පමණය. සුළු තුවාල ලැබූ ලාංකිකයන් 08 දෙනෙකු පමණ ප්‍රතිකාර ලබා රෝහලින් පිටවගොස් ඇතැයිද වාර්තා වේ. ජීවිත හානි කිසිවක් වාර්තා නොවේ.", "URL": "https://lankatruth.com/si/?p=150225", "Category": "පුවත්", "Parent URL": null}