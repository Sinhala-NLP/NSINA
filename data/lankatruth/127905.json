{"Source": "Lankatruth", "Timestamp": "January 21, 2022", "Headline": "රටේ මුළු ණය ට්‍රිලියන 21ක් – විජිත හේරත්", "News Content": "මේ වනවිට රටේ මුළු ණය රුපියල් ට්‍රිලියන 21ක් වී ඇති බවත් ඉන් වැඩිම ණය ගෙන ඇත්තේ වත්මන් ගෝටාබය රාජපක්ෂ පාලනය කළ පසුගිය වසර කිහිපයේදී බවත් ජනතා විමුක්ති පෙරමු‍ණේ ගම්පහ දිස්ත්‍රික් පාර්ලිමේන්තු මන්ත්‍රී විජිත හේරත් අද (21) පාර්ලිමේන්තුවේදී අනාවරණය කළේය. අද ආණ්ඩුවේ ප්‍රතිපත්තිය වී ඇත්තේ හොරා කෑම, ණයට කෑම සහ විකුණාගෙන කෑම බවද ඔහු අවධාරණය කළේය. ණය ගත්තේ නැතැයි ජනාධිපතිවරයා පසුගිය දා ප්‍රකාශ කළද කිව්වත් රුපියල් ට්‍රිලියන 08ක්ම ණය ලබාගෙන ඇත්තේ ගෝටාබය රාජපක්ෂ පාලන සමයේදී බවත් ඔහු පෙන්වා දුන්නේය. දැන් ජනතාවට කියන්න සිදුවී තිබෙන්නේ බත් දුන් පියා ෂී ජින් පියා යන කතාව යැයිද ජනතා විමුක්ති පෙරමු‍ණේ ගම්පහ දිස්ත්‍රික් පාර්ලිමේන්තු මන්ත්‍රී විජිත හේරත් ප්‍රකාශ කළේය.", "URL": "https://lankatruth.com/si/?p=127905", "Category": "ආර්ථික පුවත්", "Parent URL": null}