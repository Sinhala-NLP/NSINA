{"Source": "Lankatruth", "Timestamp": "August 19, 2018", "Headline": "වීරවංසට රනිල් උදව් කරන හැටි රංගෙ බණ්ඩාර හෙළිකරයි", "News Content": "හිරේ නොයා බේරී සිටීමට පාර්ලිමේන්තු මන්ත්‍රී විමල් වීරවංස මහතාට අග්‍රාමාත්‍ය රනිල් වික්‍රමසිංහ මහතා උපකාර කර තිබෙන බව වාරිමාර්ග, ජල කළමනාකරණ හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පවසයි. ඔහු පෙන්වා දෙන්නේ නීති විරෝධී විදේශ ගමන් බලපත‍්‍ර භාවිතා කිරීම සිර දඩුවම් ලැබිය හැකි වරදක් බවත් එවැනි විදේශ ගමන් බලපත‍්‍රයක් මගින් විදේශගතවීමට සූදානම් වු අවස්ථාවේ විමල් වීරවංස මහතා හිරේ විලංගුවේ නොවැටී බේරුණේ රනිල් වික්‍රමසිංහ මහතාගේ උපකාරය නිසා යැයි රංගෙ බණ්ඩාර මහතා එහිදී ප්‍රකාශ කර ඇත. මීට ඉහතදී මහාචාර්ය ජී.එල්.පිරීස් මහතා විසින් ගෙන එන ලද නීතියට අනුව එම වරදට ඇප ලබා දිය නොහැකි බවත්, වරදට අදාල නඩුව අවසන් වනතුරු සිර දඩුවම් විදින්නට සිදුවන බවත් කී අමාත්‍යවරයා පෙන්වා දුන්නේ විමල් වීරවංශට පමණක් එම නීතිය ක්‍රියාත්මක නොවුනු බවය. ඒ මහතා මේ බව ප්‍රකාශ කර ඇත්තේ පුත්තලම, ආණමඩුව සිරම්බිඅඩිය ප‍්‍රදේශයේ පැවති උත්සවයකට එක්වෙමිනි.", "URL": "https://lankatruth.com/si/?p=57962", "Category": "පුවත්", "Parent URL": null}