{"Source": "Lankatruth", "Timestamp": "May 5, 2018", "Headline": "මහනුවර ජාතිවාදී ගැටුම් ඇවිලවූ තවත් තිදෙනෙක් අත්අඩංගුවට", "News Content": "මහනුවර දිගන, තෙල්දෙනිය ප්‍රදේශවල ඇතිවූ කලහකාරී සිදුවීම් සම්බන්ධව ක්‍රිරස්ත විමර්ශන ඒකකය විසින් සිදුකරන ලද පරීක්ෂණවලට අදාළව තවත් සැකකරුවන් තිදෙනෙක් අත්අඩංගුවට ගත් බව පොලීසිය පවසයි. පූජාපිටිය, අඹතැන්න, වෙලේකඩේ පිහිටි ආගමික ස්ථානවලට ප්‍රහාරයක් එල්ල කරමින් කළහකාරී ලෙස හැසිරීමේ චෝදනා යටතේ මෙම සැකකරුවන් අත්අඩංගුවට පත්ව ඇත. සැකකරුවන් අද (05) අත්අඩංගුවට පත්ව ඇති අතර ඔවූන් පූජාපිටිය පොලිස් වසමේ පදිංචිකරුවන් බව පොලීසිය පවසයි. සැකකරුවන් පූජාපිටිය පොලිස් ස්ථානය වෙත බාරදීමට නියමිත බවද පොලීසිය පවසයි.", "URL": "https://lankatruth.com/si/?p=51636", "Category": "පුවත්", "Parent URL": null}