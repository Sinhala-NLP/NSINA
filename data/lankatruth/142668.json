{"Source": "Lankatruth", "Timestamp": "December 6, 2022", "Headline": "ප්‍රදේශ කීපයකට ඉදිරියේදී සුළි කුණාටු තත්වයක්", "News Content": "දකුණු අන්දමන් මුහුදු ප්‍රදේශයේ සහ ගිනිකොණ දිග බෙංගාල බොක්ක ආශ්‍රිත අඩු පීඩන කලාපය ක්‍රමයෙන් පීඩන අවපාතයක් හා සුළි කුණටුවක් දක්වා වර්ධනය වනු ඇතැයි කාලගුණ විද්‍යා දෙපාර්තමේන්තුව අපේක්ෂා කරයි. උතුර, උතුරුමැද හා නැගෙනහිර පළාත්වල හෙට (7) සහ අනිද්දා (8) තද වැසි හා සුළං ඇතිවිය හැකි අතර මන්නාරම සිට කන්කසන්තුරය, ත්‍රිකුණාමලය සහ මඩකලපුව හරහා පොතුවිල් දක්වා වෙරලට ඔබ්බෙන් ඇති මුහුදු ප්‍රදේශයනුත්, නිරිතදිග බෙංගාල බොක්ක ප්‍රදේශයේත් අද (6) සිට දැනුම් දෙනතුරු යාත්‍රා නොකරන ලෙස කාලගුණ විද්‍යා දෙපාර්තමේන්තුව ධීවර හා නාවික ප්‍රජාවට දැනුම්දී තිබේ.", "URL": "https://lankatruth.com/si/?p=142668", "Category": "පුවත්", "Parent URL": null}