{"Source": "Lankatruth", "Timestamp": "April 8, 2017", "Headline": "මොරටුව මහා ශිෂ්‍ය සංගමයෙන් ආදර්ශමත් අවුරුදු සැමරුමක්", "News Content": "මොරටුව විශ්වවිදයාලයේ මහා ශිෂ්‍ය සංගමයේ මැදිහත්වීමෙන් අවුරුදු කෑම මේසයක් සහිතව ඉතා ආදර්ශවත් අවුරුදු සැමරුම් උළෙලක් සංවිධානය කිරීමට එම විශ්වවිද්‍යාලය කටයුතු කර තිබේ. මෙහි විශේෂත්වය වන්නේ විශ්වවිද්‍යාලයේ කම්කරු රැකියාවේ නිරත සේවක සේවිකාවන් සමග මෙම අවස්ථා සමරා තිබීම සහ මෙම අවුරුදු කෑම මේසයේ පහන් දැල්වීමේදී සිංහල, දෙමළ සහ මුස්ලිම් ජාතිකත්වයන් නියෝජනය කරමින් ජාතික සමගිය සංකේතවත් කරමින් පහන්දල් වා මෙම අවුරුදු මේසයේ කටයුතු ආරම්භ කිරීමය. මෙම අවුරුදු සැමරුම සඳහා සිසුන්ගෙන් මෙන්ම ආචාර්ය මණ්ඩලයෙන්ද මූල්‍යමය ආධාර ලැබුණු බවත් තම දෙමව්පියන්ගේ වයසේ පසුවන විශ්වවිද්‍යාල කම්කරුවන්ට ඔවුන්ගේ දූ දරුවන් මෙන් පිරිසකගෙන් මෙවැනි සංග්‍රහයක් ලැබීම ඔවුන්ට මෙන්ම විශ්වවිදාල සිසුන්ටද මහත් සතුටක් ගෙන දුන් කාරණයක් වූ බවත් ඒ සඳහා උදව් උපකාර කළ සිසුන්, විශ්වවිදයාල ආචාරයවරුන් ඇතුළු සියලු දෙනාටම ස්තූතිවන්ත වන බවත් මොරටුව විශ්වවිදයාලයේ මහා ශිෂ්‍ය සංගමයේ සභාපති දසුන් උදාර විජේසේකර මහතා පැවසීය. මෙවැනි වැඩසටහනක් මොරටුව විශ්වවිද්‍යාලයේ සිදු කළ පළමු අවස්ථාව බවත් මෙය සිසුන්ට මෙන්ම කම්කරු රැකියාවේ නිරත සේවක සේවිකාවන්ටත් අමතක නොවන දිනයක් වනු නොඅනුමාන බවත් දසුන් උදාර විජේසේකර මහතා වැඩිදුරටත් පැවසීය.", "URL": "https://lankatruth.com/si/?p=32531", "Category": "පුවත්", "Parent URL": null}