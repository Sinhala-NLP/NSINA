{"Source": "Lankatruth", "Timestamp": "September 25, 2017", "Headline": "උක් ගොවියෝ පාරට බසිති", "News Content": "තම ගැටළුවලට විසඳුම් ලබාදෙන ලෙස ඉල්ලා උක් ගොවියෝ අද (25) සෙවනගලදී විරෝධතාවයක නිරත වූහ. සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගේ සහභාගිත්වයෙන් පැවති එම විරෝධතාවය සඳහා උක් ගොවීන් විශාල පිරිසක් රැස්වී සිටියහ. ඔවුන් කිලෝමීටර් 05ක පමණ දුරක් විරෝධතා පාගමණෙන් සීමාසහිත ලංකා සීනි සමාගම වෙත පැමිණ එහිදී විරෝධතාවයක නිරත වූහ. සෙවණගල උක් ගොවි සංගමය හා සමස්ත ලංකා ගොවිජන සම්මේලනය එක්ව මෙම විරෝධතාවය සංවිධානය කර තිබිණි. උක් ගොවීන් සඳහා පොහොර සහනාධාරය ලබාදීම, අසාධාරණ ගිණි දඩය වහා අහෝසි කිරීම, වහාම 10%යේ දිරිදීමනා ගොවීන් වෙත ලබාදීම, උක් පර්යේෂණ ආයතනයේ නිර්දේශවලට අනුව උක් බීජ ලබාදීම, වන අලි ඇතුළු වගා හානි නැවැත්වීමට පියවර ගැනීම, ගොවීන්ගේ අත්හිටුවූ මුදල් ලබාදීම, ජීවන අංකයට සරිලන ලෙස උක් මිල වාහම වැඩි කිරීම ඇතුළු ඉල්ලීම් ගණනාවක් මුල් කරගෙන මෙම විරෝධතාවය පැවැත්විණි.", "URL": "https://lankatruth.com/si/?p=41519", "Category": "පුවත්", "Parent URL": null}