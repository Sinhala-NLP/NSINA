{"Source": "Lankatruth", "Timestamp": "October 18, 2019", "Headline": "හෙරොයින් කිලෝ 30ක් සමඟ සැකකරුවන් 3ක් දිවුලපිටියේදී අල්ලයි", "News Content": "දිවුලපිටිය – උල්ඇලපල – මිල්කාසිල්වත්ත ප්‍රදේශයේ සිදුකළ වැටලීමකදී හෙරොයින් මත්කුඩු කිලෝග්‍රෑම් 30කට ආසන්න ප්‍රමාණයක් සමඟ සැකකරුවන් තිදෙනෙකු අත්අඩංගුවට ගැනීමට පොලීසිය සමත්ව තිබේ. ලද තොරතුරක් මත අද(18) පෙරවරුවේ සිදුකළ වැටලීමකදී නිවසක සඟවා තිබූ මෙම මත්කුඩු තොගය සොයාගැනීමට හැකවූ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. සැකකරුවන් සම්බන්ධ වැඩිදුර පොලිස් විමර්ශන ක්‍රියාත්මක වේ.", "URL": "https://lankatruth.com/si/?p=83282", "Category": "පුවත්", "Parent URL": null}