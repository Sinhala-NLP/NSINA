{"Source": "Lankatruth", "Timestamp": "January 19, 2020", "Headline": "පොලිස් වෙඩි තැබීමකින් හිමිනමක් අපවත්වෙයි", "News Content": "හුංගම පොලිස්වසමට අයත් හාතගල සිට දෙනිය දක්වා යන මාර්ගයේ සිදුවූ වෙඩි තැබීමකින් පාරේ ගමන් කරමින් තිබූ වෑන්රථයක සිටි භික්ෂුන් වහන්සේ නමකට වෙඩි වැදී තිබේ. රාජකාරි කරමින් සිටි පොලිස් නිලධාරින් යතුරු පැදි කරුවෙකුට නවත⁣න ලෙස අනකර ඇති නමුත් එම යතුරු පැදිය නොනවත්වා ධාවනය කර ඇත. එම යතුරු පැදිකරුට වාර කිහිපයක් පොලිසිය වෙඩි තබා තිබේ. එම වෙඩි ප්‍රහාරය පාරේ කරමින් තිබූ වාහනයක සිටි හිමිනමට වැදී අපවත් වී ඇත. හාතගල පිරිවෙනේ වැඩ සිටින එම හිමිනම බුත්තල ප්‍රදේශයේ හිමිනමක් වන බව පැවසේ. මෙලෙස වෙඩිවැදී ඇත්තේ දානමය පිංකමක් සඳහා වැඩමකරමින් සිටියදී බවද වාර්තා වේ. මෙම ⁣සිදුවීම සමිබන්ධ පරීක්ෂණ මේ වනවිට ආරම්භ වී ඇති බවද පැවසේ.", "URL": "https://lankatruth.com/si/?p=88917", "Category": "පුවත්", "Parent URL": null}