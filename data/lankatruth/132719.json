{"Source": "Lankatruth", "Timestamp": "April 22, 2022", "Headline": "හෙට අනිද්දි විදුලි කප්පාදුව දිනකට පැය 03කට වැඩියි", "News Content": "හෙට (23) සහ අනිද්දා (24) දෙදින තුළ දිනකට පැය 03ක විදුලි කප්පාදුවක් සිදුකරන බව මහජන උපයෝගීතා කොමිෂන් සභාව නිවේදනය කර තිබේ. ඒ අනුව හෙට (23) සෙනසුරාදා දින A සිට W දක්වා සියලුම කලාපවලට පැය 03යි විනාඩි 20ක කාලයක් විදුලි සැපයුම විසන්ධි කිරීමට නියමිතය. හෙට පෙරවරු 09 සිට පස්වරු 05 දක්වා කාලය තුළ පැය 02ක් සහ පස්වරු 05 සිට රාත්‍රී 09 දක්වා කාලය තුළ පැයයි විනාඩි 20ක් වශයෙන් එම කප්පාදුව සිදු කිරීමට නියමිතය. එමෙන්ම ඉරිදා (24) දිනයේදී අදාළ සියලුම කලාපවලට විදුලි කප්පාදුව සිදුවන්නේ පැය 3ක කාලයක් පමණි. ඒ අනුව පෙරවරු 09 සිට පස්වරු 05.20 දක්වා කාලය තුළ පැයයි විනාඩි 40ක කාලයක් වශයෙන් සහ පස්වරු 05.20 සිට රාත්‍රී 09.20 දක්වා කාලය තුළ පැයයි විනාඩි 20ක් වශයෙන් විදුලි කප්පාදුව සිදු කිරීමට සැලසුම් කර ඇත.", "URL": "https://lankatruth.com/si/?p=132719", "Category": "පුවත්", "Parent URL": null}