{"Source": "Lankatruth", "Timestamp": "July 31, 2017", "Headline": "ඇමෙරිකානු සම්බාධක තර්ජනයන්ට පූටින්ගෙන් දැඩි ප්‍රතිචාර!", "News Content": "පසුගියදා ඇමෙරිකානු සෙනෙට් මණ්ඩලය රුසියාවට එරෙහිව සම්බාධක පැනවීමට ගත් තීන්දුවට ප්‍රතිචාර දක්වමි රුසියාව තුළ රැදීසිටින ඇමෙරිකානු තානාපති කාර්යමණ්ලයට අයත් 755 දෙනෙකුට වහාම පිටත්වන ලෙස රුසියානු ජනාධිපතිවරයා නියෝග කර ඇත. යුක්රේනයට අයත් ක්‍රිමියානු අර්ධද්වීපය රුසියාව ඈඳා ගැනීමට විරෝධය පළකරමින් හා ඇමෙරිකානු ජනාධිපතිවරණයට රුසියාව මැදිහත් වූබවට චෝදනා කරමින් මෙලෙස රුසියාවට එරෙහිව ඇමෙරිකානු සෙනෙට් මණ්ඩලය සම්බාධක පැනවීම සම්මත කර ගෙන තිබේ. කෙසේ වෙතත් මේ දක්වා එම යෝජනාවට ඩොනල්ඩ් ට්‍රම්ප් ජනාධිපතිවරයා අත්සන් තබා නැතැයි වාර්තා වන අතර සිය නිශේධබලය යොදා ගනිමින් එම යෝජනාව ප්‍රතික්ෂේප කිරීමට ඇමෙරිකානු ජනාධිපතිවරයා කටයුතු කරනු ඇතැයි මාධ්‍ය වාර්තා කර තිබේ. මෙම තානාපති නිලධාරීන් පිරිසට සැප්තැම්බර් 01 වැනි දිනට පෙර රුසියාවෙන් පිටවන ලෙස නියෝග කර ඇති රුසියානු ජනාධිපතිවරයා රුසියාවේ පවතින ඇමෙරිකානු තානාපති කාර්යාල දේපල අත්පත් කර ගැනීමටද නියෝග කර ඇත. මීට පෙර ඇමෙරිකාවේ පිහිටි රුසියානු තානාපති කාර්යාලට අයත් දේපල අත්පත් කර ගැනීමට ඇමෙරිකාව කටයුතු කිරීමට ප්‍රතිචාර දැක්වීමක් ලෙස මෙම තීරණය ගෙන තිබේ.", "URL": "https://lankatruth.com/si/?p=38687", "Category": "විදෙස් පුවත්", "Parent URL": null}