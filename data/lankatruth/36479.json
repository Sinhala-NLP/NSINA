{"Source": "Lankatruth", "Timestamp": "June 24, 2017", "Headline": "වෛද්‍ය වරු ජනාධිපති සමග සාකච්ඡා කළ කරුණු මෙන්න…", "News Content": "අද රජයේ වෛද්‍ය නිලධාරීන්ගේ සංගමය සහ ජනාධිපතිවරයා අතර පැවති සාකච්ඡාවේදී යන කරුණු 04 සම්බන්ධයෙන් ජනාධිපතිවරයා එකඟතාවයකට පැමිණි බව එම වෛද්‍ය නිලධාරීන්ගේ සංගමය සඳහන් කරයි. එමෙන්ම මීට පෙර අවස්ථාවකදීද රජයේ වෛද්‍ය නිලධාරීන්ගේ සංගමය, ශිෂ්‍ය සංගම්, වෛද්‍ය පීඨවල පිඨාධිපතිවරු, වෛද්‍ය පීඨවල ආචාර්ය සංගම් ඇතුළු පාර්ශව ගණනාවක් එක්ව ජනාධිපතිවරයා සමග පැවති සාකච්ඡාවෙදී ඉදිපත් කළ කරුණු පහකින් සමන්තවිත යෝජනාවලිය පාදක කරගෙන මෙම සයිටම් අර්බුදය විසඳීම සඳහා කඩිනම් ක්‍රියාමාර්ග ගත යුතු බවද රජයේ වෛද්‍ය නිලධාරීන්ගේ සංගමය මෙහිදී ජනාධිපතිවරයාට අවධාරණය කර ඇත. මෙම කරුණු සම්බන්ධයෙන් ජනාධිපතිවරයා සාධනීය ප්‍රතිචාරයක් දැක්වූ බැවින් වෛද්‍ය වර්ජනය තාවකාලිකව අත්හිටුවන බවද රජයේ වෛද්‍ය නිලධාරීන්ගේ සංගමය නිවේදනයක් නිකුත් කරමින් සඳහන් කරයි.", "URL": "https://lankatruth.com/si/?p=36479", "Category": "පුවත්", "Parent URL": null}