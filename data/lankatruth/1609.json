{"Source": "Lankatruth", "Timestamp": "March 2, 2012", "Headline": "දේශීය වෙදකම මිලියන 13කට විකුනයි", "News Content": "මුදල් අමාත්‍යවරයා ලෙස මහින්ද රාජපක්ෂ මහතා ද ආරක්ෂක ලේකම් ලෙස ගෝඨාභය රාජපක්ෂ මහතාද අනුමත කිරීමෙන් දේශීය වෛද්‍ය විද්‍යාලයට අයත් ඉඩමක් ඉන්දියාවේ මුම්බායි පදනම් කරගත් සීමා සහිත ඇට්ලන්ටිස් සංවර්ධන පුද්ගලික සමාගමට ඩොලර් මිලියන 13 කට විකිනීමට සූදානම්ය. මේ සදහා අමාත්‍ය මණ්ඩල පත‍්‍රිකා අංක 11/1468/521/031 මගින් අනුමැතිය ලබාදී ඇත. 2011 ජූලි මස 7වන දින උසස් අද්‍යාපන ඇමති S.B.දිසානායක මහතා අමාත්‍යමණ්ඩ පත්‍රිකාව ඉදිරිපත්කර ඇත. ඒ අනුව 2011 සැප්තැම්බර් මස 15 වන දින එම විකිනීමට නීත්‍යානු කූල බලය ලබාදී ඇත. එහි සදහන් වන්නේ කුඩා බිම්කොටසක් වශයෙනි. වාර්තාවන ආකාරයට ඩොලර් මිලියන 13කට එය විකිනීමට නියමිතය. දේශීය වෛද්‍ය විද්‍යායතනයට අයත් මෙම ඉඩම විකිනීමට විරෝදය පළකරමින් සමාජවාදී ශිෂ්‍ය සංගමය මාධ්‍ය නිවේදනයක් නිකුත්කර ඇත එය පහත දැක්වේ. රාජගිරිය දේශීය වෛද්‍ය විද්‍යාලයේ ඉඩම් කොටසක් ඉන්දීය සමාගමකට විකිණීම වහා නතර කරනු !   අපගේ පාරම්පරික උරුමයක් හා විශිෂ්ට දැනුම් පද්ධතියක් සහිත දේශීය වෛද්‍ය විද්‍යාවේ කේන්ද්‍රස්ථානයක් වන්නේ බොරැල්ල රාජගිරියේ පිහිටි දේශීය වෛද්‍ය විද්‍යායතනයයි. දේශීය වෛද්‍ය විද්‍යාව ප‍්‍රචලිත කිරීම හා ජනතාවගේ සෞඛ්‍ය දියුණු කිරීම සදහා 1967 දී ආරම්භ කළ මෙහි දැනට ආයුර්වේද හා යුනානි වෛද්‍ය පාඨමාලා පැවැත්වේ. වෛද්‍ය සිසුන් 700 ක් හා ආචාර්ය මණ්ඩලය 60 ක් පමණ ඉතා කුඩා සීමිත ඉඩ කඩක් තුළ අපමණ දුෂ්කරතා මැද අධ්‍යයන කටයුතුවල නිරත වෙති. එක් කණ්ඩායමකට සිසුන් 150 ක් පමණ බදවාගන්නා අතර පවතින දේශන ශාලා ප‍්‍රමාණවත් නොවීම හේතුවෙන් එම ආයතනයේ ප‍්‍රධාන ශාලාව හා විභාග ශාලාව ද දේශන කටයුතු සදහා යොදාගැනේ. නේවාසිකාගාර ද ඉතා කුඩා බිම් කඩක ඉදිකර ඇති බැවින් මූලික අවම පහසුකම් හෝ සිසු සිසුවියන්ට ලබාදී නොමැත.  තත්වය මෙසේ තිබියදී දේශීය වෛද්‍ය විද්‍යාව ආසියාවේ ප‍්‍රමුඛස්ථානය බවට පත් කරන බවට මහින්ද චින්තනයෙන් ද, මහින්ද චින්තන ඉදිරි දැක්මෙන්ද දස අතේ දිවුරා බලයට පැමිණි මහින්ද රාජපක්‍ෂ ආණ්ඩුව දේශීය වෛද්‍ය විද්‍යාලය සංවර්ධනය කරනු වෙනුවට එයට අයත් ඉඩම් කොටසක් ද ඉන්දීය සමාගමකට විකිණීමට කටයුතු කරමින් සිටී. ඉන්දියාවේ මුම්බායි පදනම් කරගත් සීමා සහිත ඇට්ලන්ටිස් සංවර්ධන පුද්ගලික සමාගමට ඩොලර් මිලියන 13 ක වටිනා කමින් යුත් අති සුඛෝපභෝගී මහල් නිවාස සංකීර්ණයක් ඉදි කිරීමට දේශීය වෛද්‍ය විද්‍යාල භූමියේ පර්චස් 10.08 ක් විකිණීම සදහා වන කැබිනට් මණ්ඩල සංදේශයක් 2011 ජුලි 07 දින උසස් අධ්‍යාපන ඇමති එස්.බී. දිසානායක මහතා විසින් ඉදිරිපත් කර ඇත. අමාත්‍ය මණ්ඩල පත‍්‍රිකා 11/1468/521/031 අංකය සහිතව 2011 සැපතැම්බර් 07 දින සාකච්ඡුාවට බ`දුන් කර මහින්ද රාජපක්‍ෂ ජනාධිපතිවරයා මූලිකත්වය ගත් කැබිනට් මණ්ඩලයේදී, පර්චස් 10.08 ක එම බිම් කැබැල්ල ඇට්ලන්ටිස් සමාගමට ලබාදීමට එකගතාවය ලබාදී ඇත. දේශීය වෛද්‍ය විද්‍යාලය පුඵල් කිරීම සදහා ඉඩකඩ ලබාගැනීමට එහි ආචාර්ය මණ්ඩලයත්, ශිෂ්‍ය සංගමයත් වසර ගණනාවක් පුරා කරන ලද ඉල්ලීම පසෙක තබා දේශීය වෛද්‍ය විද්‍යාලයේ බිම් කොටසක් ඉන්දීය සමාගමකට ලබාදීමට කටයුතු යොදා ඇත. දැයේ දූ දරුවන්ට අධ්‍යාපන අවස්ථා පුඵල් කර ගැනීම සදහා කිසිදු ආකාරයේ සහයෝගයක් නොදක්වන ආණ්ඩුව මෙසේ ධනවතුන් සදහා සුඛෝපභෝගී නිවාස ඉදිකිරීමට ඉන්දීය සමාගමකට විශ්වවිද්‍යාලයෙන් ඉඩම් කොටසක් විකිණීම කිසිසේත් අනුමත කළ නොහැකි කටයුත්තකි. ඒ පිළිබද ආණ්ඩුවට විරෝධය පල කරන සමාජවාදී ශිෂ්‍ය සංගමය වහාම ඉඩම් විකිණීම නතර කර එම භූමිය දේශීය වෛද්‍ය විද්‍යායතනයට පවරා දෙන ලෙස බලකර සිටිමු. අමාත්‍ය මණ්ඩල පත්‍රිකාව", "URL": "https://lankatruth.com/si/?p=1609", "Category": "පුවත්", "Parent URL": null}