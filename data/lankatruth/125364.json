{"Source": "Lankatruth", "Timestamp": "November 2, 2021", "Headline": "දැන් “ගොයම් ඉහලා” පැලවෙලත් ඉවරයි – මහින්දානන්ද", "News Content": "“මේ මහ කන්නයේ වී ගොවි තැන හෙක්ටයාර ලක්ෂ 08න් ලක්ෂ 05ක ගොවියෝ මුලික වැඩ ආරම්භ කරලා තියෙන්නේ. 244,000ක වගාවන් අවසන් වෙලා ඉවරයි. ‘ගොයම් ඉහලා’ පැලවෙලත් ඉවරයි.” යැයි කෘෂිකර්ම අමාත්‍ය මහින්දානන්ද අලුත්ගමගේ පවසයි. මේ වනවිට තවත් නැනෝ යූරියා දියර පොහොර තොගයක් ගුවනින් දිවයිනට රැගෙන ඒමට නියමිත බවත් මේ වනවිට පොළොන්නරුවේ ආරම්භ වී ඇති උද්ඝෝෂණ සහ උපවාස සඳහා මෝල් හිමියන් විසින් මුදල් සහ කෑමය ලබා දෙන බවත් කෘෂිකර්ම ඇමතිවරයා සඳහන් කරයි. ඔහු මේ බව පැවසූවේ ඊයේ (01) පැවති සෞභාග්‍යා ගෙවතු වගා සතියේ සමාරම්භක අවස්ථාවට එක්වෙමිනි. එහිදී ඔහු වැඩිදුරටත් දැක්වූ අදහස්. “ඒ පොලොන්නරුවේ ගොවි උද්ඝෝෂණවලට නම් වී මොල්වල මහත්වරු සල්ලිත් ගෙවනවා කන්න ටිකත් දෙනවා. ඒ නිසා අද උද්ඝෝෂණය නවත්වලා උපවාස මට්ටමට ඇවිත් තියෙනවා. මේ මහ කන්නයේ වී ගොවි තැන හෙක්ටයාර ලක්ෂ 08න් ලක්ෂ 05ක ගොවියෝ මුලික වැඩ ආරම්භ කරලා තියෙන්නේ. 244,000ක වගාවන් අවසන් වෙලා ඉවරයි. ගොයම් ඉහලා පැලවෙලත් ඉවරයි. අපි විශ්වාස කරනවා නොවැම්බර් මාසයේ අග වන විට මේ ගොවියෝ ලක්ෂ 08ම වගා කරනවා කියලා. අද හවස ඉන්දියාවෙන් ගුවන් යානා 6කින් නැනෝ නයිට්‍රජන් පොහොර එනවා. එවිට ගොවියන්ට කොම්පෝස්ට් පොහොර හදන්න ගොවියෝ 621,000කට කාබනික පොහොර ටික හදන්න අපි 7,500 ගානේ සල්ලි දිලා තියෙන්නේ. අපිට සතියක් ඇතුලත ශ්‍රී ලංකාවේ සියලුම ගොවිජන සේවා මධයස්ථාන වලට නැනෝ නයිට්‍රජන් පොහොර යවලා ඉවරයි”. දෙර්ණ", "URL": "https://lankatruth.com/si/?p=125364", "Category": "පුවත්", "Parent URL": null}