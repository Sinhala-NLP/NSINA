{"Source": "Lankatruth", "Timestamp": "April 27, 2022", "Headline": "BOI සමාගම් අකුලාගෙන යන ලකුණු!", "News Content": "විදේශ සමාගම් විසින් ආයෝජන මණ්ඩලය යටතේ මෙරට පවත්වාගෙන යන කර්මාන්ත දිගින් දිගටම පාඩු ලැබීම නිසා ඒවා ඉවත් කරගෙන ආසියාවේ වෙනත් රටවලට යාම පිළිබද මේ දිනවල සාකච්ඡා ආරම්භ වී ඇති බව තොරතුරු අනාවරනය වේ. අඛන්ඩ විදුලිය නොලැබීම, ඉන්ධන මිල ඉහළ යාම හා හිඟවීම යන ප්‍රධාන කරුනු බලපෑම නිසා කර්මාන්ත පවත්වාගෙන යාමට විදුලිය, ජෙනරේටර් සඳහා අවශ්‍ය ඉන්ධන නොමැතිවීමත් සේවකයන් ප්‍රවාහනයට ගැටලු මතු වීමත්, නිෂ්පාදන වෙළෙඳපොළට හෝ වරායට රැගෙන යන බහාලුම් ලොරි රථවලට අවශ්‍ය ඉන්ධන නොමැතිවීම යන කරුනු හේතුවෙන් පසුගිය මාස දෙක තුන දැඩි පාඩුවක් එම කර්මාන්ත ලබා ඇත. මේ හේතුවෙන් ගෙවුණු මාස දෙක තුන තුළ ඒවායේ සේවක වැටුප් පවා ගෙවා ඇත්තේ මව් සමාගම් මගිනි. එය දිගින් දිගටම කළ නොහැකි බව මෙරට කර්මාන්ත ඉහළ කළමනාකාරීත්වය දන්වා ඇති බව වාර්ථා වේ. මෙම තත්වය මත සේවක වැටුප් අඩු හා අඛන්ඩ විදුලිය, ඉන්ධන සැපයීම් ඇති රටවල්වල සිය කර්මාන්තශාලා පවත්වාගෙන යාම සම්භන්ධයෙන් සාඛච්ඡා කර ඇත. ඒ අනුව ඉන්දියාව හා බංගලාදේශය යන රටවල එම කර්මාන්තශාලා විවෘත කිරීම පිළිබඳව මේ දිනවල සොයාබලමින් සිටින බව සඳහන් වේ.", "URL": "https://lankatruth.com/si/?p=132979", "Category": "ආර්ථික පුවත්", "Parent URL": null}