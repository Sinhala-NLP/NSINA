{"Source": "Lankatruth", "Timestamp": "September 7, 2017", "Headline": "අතුරුදහන් වූ බව කියු ඇලෝසියස් බැඳුම්කර කොමිසමට පැමිණෙයි.", "News Content": "පර්පචුවල් ට්‍රෙෂරිස් සමාගමේ හිමිකරු අර්ජුන් ඇලෝසියස් බැඳුම්කර කොමිසම වෙත අද(07) පැමිණ තිබෙනවා. කෙසේවෙතත් ඊයේ (06) වාර්තා වුණේපර්පචුවල් ට්‍රෙෂරිස් සමාගමේ හිමිකරු අර්ජුන් ඇලෝසියස් සොයා ගැනීමට නොහැකි වූ බව විමර්ශන නිලධාරීන් බැඳුම්කර කොමිසම වෙත දැනුම් දුන් බවයි. කොමිසම හමුවේ පෙනී සිටින්නැයි අර්ජුන් ඇලෝසියස්ට නොතීසියක් නිකුත් කර තිබූ අතර එය භාරදීම සදහායි විමර්ශන නිලධාරීන් ඔහු සොයාගොස් ඇත්තේ. තමන් අර්ජුන් ඇලෝසියස්ගේ නිවසට සහකාර්යාලයටද ගොස් ඔහු හමුවීමට උත්සාහ කළ බවද විමර්ශන නිලධාරීන් බැඳුම්කර කොමිසම හමුවේ එහිදී කියා තිබුණා.", "URL": "https://lankatruth.com/si/?p=40452", "Category": "පුවත්", "Parent URL": null}