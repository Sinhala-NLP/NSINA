{"Source": "Lankatruth", "Timestamp": "August 9, 2022", "Headline": "ඕස්ට්‍රේලියාවත් ලංකාවට බිලී කොකු දමයි", "News Content": "චීන යුවාන් වෑන්ග් 5 නෞකාව හම්බන්තොට වරායට පැමිණීම හා සමගාමීව ඕස්ට්‍රේලියාව විසින් ශ්‍රී ලංකා නාවික හමුදාවට සහ ශ්‍රී ලංකා ගුවන් හමුදාවට ඉන්ධන පරිත්‍යාගයක් ලබාදී ඇත.  මේ යටතේ නාවික හමුදාවට ඉන්ධන මෙට්‍රික් ටොන් 450ක් ද, ගුවන් හමුදාවට ගුවන් යානා ඉන්ධන ලීටර් 27,000ක් ද ලබා දී තිබේ.  යුවාන් වෑන්ග් 5 නෞකාව හම්බන්තොට වරායට පැමිණීම සම්බන්ධයෙන් නරේන්ද්‍ර මෝදිගේ ආණ්ඩුව ඉන්දියාව තුළ ඊට විරෝධි විශාල ප්‍රචාරයක් ගෙන යමින් දේශපාලන වාසි ලබා ගනිමින් සිටී. ඒ අතර ඇමරිකාව, ජපානය,ඉන්දියා සහ ඕස්ට්‍රේලියාව එකතුවී පිහිටුවාගෙන තිබෙන ආරක්ෂක සහයෝගිතා සංවිධානය මෙම නෞකාව සම්බන්ධයෙන් විශාල ප්‍රචාරයක් දියත් කර තිබෙන අතර මෙරට ආරක්ෂක අංශවලට ඉන්ධන පරිත්‍යාගය සිදුකර ඇත.", "URL": "https://lankatruth.com/si/?p=137974", "Category": "පුවත්", "Parent URL": null}