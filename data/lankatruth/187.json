{"Source": "Lankatruth", "Timestamp": "November 4, 2011", "Headline": "අයවැයෙන් සරසවි ඇදුරන්ගේ ගැටලු විසදිය යුතුයි-සරසවි ආචාර්ය සංගමය", "News Content": "අධ්‍යාපනයේ කේන්ද්‍රස්ථානයක් බවට මෙරට පත්කිරීමට රජය කටයුතු කරන්නේ නම් ඊට ප්‍රථම විශ්වවිද්‍යාල ආචාර්යවරුන්ගේගැටලු විසඳීමට පියවර ගත යුතු බව විශ්වවිද්‍යාල ආචාර්යවරුන්ගේ සංගමය පවසයි. මෙවර අයවැයේ දී විශ්ව විද්‍යාල ආචාර්යවරුන්ගේ වැටුප් ගැටලුව විසඳීමට පියවර ගැනීමට රජය කටයුතු කළ යුතු බව එමසංගමයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා සඳහන් කරයි. අතුරු විසඳුමක් බාරගන්නා විට පැහැදිලි විසඳුමක් සඳහා අවශ්‍ය කරන පියවර රජය විසින් අයවැය තුළින් ගතයුතුව ඇති බව ඒපිළිබඳව වැඩිදුරටත් අදහස් දැක්වූ ආචාර්ය මහීම් මෙන්ඩිස් මහතා ප්‍රකාශ කලේය. සාමාන්‍ය පොදු ජනතාවගේ ජීවන ප්‍රශ්න විසඳීමටත් රජය මීට වඩා වගකීමකින් යුතුව කටයුතු කළ යුතු බවද ආචාර්යවරුන්වශයෙන් ප්‍රකාශ කරන බව හෙතෙම අවධාරණය කළේය.", "URL": "https://lankatruth.com/si/?p=187", "Category": "පුවත්", "Parent URL": null}