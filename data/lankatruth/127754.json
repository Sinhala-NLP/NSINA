{"Source": "Lankatruth", "Timestamp": "January 13, 2022", "Headline": "ගෝඨාභයගේ වසර දෙකක් ගතවීමටත් පෙර ණය බර ට්‍රිලියන හතර පනී", "News Content": "වර්තමාන ජනාධිපති බලයට පත්වීමෙන් පසුව වසර දෙකක් ගතවීමටත් පෙර රුපියල් ට්‍රිලියන 4 ඉක්මවූ අති විශාල ණය ප්‍රමාණයක් ලබා ගෙන ඇති බව මහ බැංකු ප්‍රකාශනවලින් අනාවරණය වේ.  ට්‍රිලියනයක් යනුවෙන් දැක්වෙන්නේ කෝටි ලක්ෂයක් ය. ගෝඨාභය රාජපක්ෂ බලයට පත්වූයේ 2019 නොවැම්බර් මාසයේදී ය. එම වර්ෂය අවසන් වනවිට සමස්ත රාජ්‍ය ණය ප්‍රමාණය රුපියල් ට්‍රිලියන 13.031 ක් වූ අතර 2021 සැප්තැම්බර් මාසය අවසන් වෙන විට එම අගය රුපියල් ට්‍රිලියන 17.051ක් දක්වා ඉහල නැග තිබේ.  මේ අනුව ගෝඨාභය රාජපක්ෂ ජනාධිපතිවරයා බලයට පත්වී (2019 නොවැම්බර් සිට 2021 සැප්තැම්බර් දක්වා මාස 23ක කාලයක් තුළ) වසර දෙකක් ගතවීමටත් පෙර රාජ්‍ය ණය ප්‍රමාණය ට්‍රිලියන 4.020ක් දක්වා අති විශාල ණය ප්‍රමාණයක් ලබා ගෙන තිබේ. මෛත්‍රිපාල සිරිසේන ජනාධිපතිවරයාගේ ධුර කාලය වූවසර 5ක් තුළදී ලබා ගෙන තිබුණේ රුපියල් ට්‍රිලියන 5.545ක් ය.", "URL": "https://lankatruth.com/si/?p=127754", "Category": "ආර්ථික පුවත්", "Parent URL": null}