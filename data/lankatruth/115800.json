{"Source": "Lankatruth", "Timestamp": "May 1, 2021", "Headline": "තවත් ග්‍රාමසේවා වසම් කිහිපයක් හුදකලා කරයි", "News Content": "පවතින් කොවිඩ් – 19 වසංගත තත්වය හමුවේ තවත් ග්‍රාම නිලධාරී වසම් කිහිපයක් හුදකලා කළ බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. යුද හමුදාපතිවරයා සඳහන් කළේ, ඒ අනුව පිළියන්දල ප්‍රදේශයේ නාම්පමුණුව සහ ගොරකාපිටිය යන ග්‍රාම නිලධාරි වසම් මේ මොහොතේ සිට හුදකලා කරන බවය. එමෙන්ම අම්බලන්ගොඩ ප්‍රදේශයේ ගොඩහේන සහ තල්ගස්ගොඩ ග්‍රාම නිලධාරි වසමද හුදකලා කර ඇත. දෙහිඅත්තකණ්ඩිය ප්‍රදේශයේ දෙහිඅත්තකණ්ඩිය සහ කදිරාපුර යන ග්‍රාම නිලධාරි වසමද මේ මොහොතේ සිට හුදකලා කරන බව යුද හමුදාපතිවරයා සඳහන් කරයි. එමෙන්ම කලවාන ප්‍රදේශයේ හපුගොඩ ග්‍රාම නිලධාරි වසමද හුදකලා කර තිබේ.", "URL": "https://lankatruth.com/si/?p=115800", "Category": "කොවිඩ් -19 (කොරෝනා ) පුවත්", "Parent URL": null}