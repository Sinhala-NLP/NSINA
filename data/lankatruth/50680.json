{"Source": "Lankatruth", "Timestamp": "April 19, 2018", "Headline": "පාර්ලිමේන්තුවේ සැසිවාරය අවසන් කිරීම හේතුවෙන් 20 වන සංශෝධනය ගෙනඒම කල්යයි.", "News Content": "විධායක ජනාධිපති ක්‍රමය අහෝසි කිරිම සඳහා වූ 20 වන ආණ්ඩුක්‍රම ව්‍යවස්ථා සංශෝධන කෙටුම්පත පෞද්ගලික මන්ත්‍රී යෝජනාවක් ලෙසඅද (19) දින පාර්ලිමේන්තුවට ඉදිරිපත්කිරීමට ජනතා විමුක්ති පෙරමුණසුදානම්ව සිටියද ජනාධිපතිවරයා විසින්ශ්‍රි ලංකා නිදහස් පක්ෂයේ අභ්‍යන්තර අර්බුදය සමනය කරගැනීම සදහා පාර්ලිමේන්තුවේ සැසිවාරය අවසන් කිරීම කිරීමහේතුවෙන් එම යෝජනාව ගෙන ඒම ප්‍රමාදවන බව එම පක්ෂයේ ප්‍රකාශකයෙක් පැවසීය. විධායක ජනාධිපති ධුරය අහෝසි කරන බවට ප්‍රතිඥා ලබා දී බලයට පැමිණි මෛත‍්‍රීපාල සිරිසේන ජනාධිපතිවරයාට එය අහෝසි කිරීමට සංශෝධනයක් ගෙනඒමට වුවමනාවක් නැති බවත් ඒ නිසා ජනතා විමුක්ති පෙරමුණ විධායක ජනාධිපති ධුරය අහෝසි කිරීමේ 20වැනි සංශෝධනය පෞද්ගලික මන්ත‍්‍රී යෝජනාවක් ලෙස ඉදිරිපත් කිරීමට සැලසුම්කර ඇති බවත් එම පක්ෂයේ නායක අනුර දිසානායක මහතා පසුගියදා පැවති මාධ්‍ය හමුවකදී සඳහන් කර සිටියේය. කෙසේ වෙතත් ශ්‍රිලනිපයේ සහ එජාපයේ පවතින අභ්‍යන්තර ගැටුම් සහ යහපාලන ආණ්ඩුවේ ගැටුම් හේතුවෙන් මෙම විධායක ජනාධිපති ක්‍රමය අහෝසි කිරිම සඳහා වූ 20 වන ආණ්ඩුක්‍රම ව්‍යවස්ථා සංශෝධනය පාර්ලිමේන්තුවට ගෙනඒම ප්‍රමාදවී තිබේ. ජනතා විමුක්ති පෙරමුණ විසින් පෞද්ගලික මන්ත්‍රී යෝජනාවක් ලෙස මෙම පනත් කෙටුම්පත ඉදිරිපත් කිරීමට සැලසුම් කොට තිබුණි. මේ අතර මෙමවිධායක ජනාධිපති ක්‍රමය අහෝසි කිරිම සඳහා වූ ජවිපෙ යෝජනාවට තම කණ්ඩායම සහාය පලකරන බව මහින්ද පිලේ මන්ත්‍රී බන්දුල ගුණවර්ධන මහතා පසුගියදා කොළඹ පැවති මාධ්‍ය හමුවකදී පැවසීය. එමෙන්ම එජාපය මෙන්ම තවත් පක්ෂ ගණනාවක් පසුගිය 2015 ජනාධිපතිවරණයේදී විධායක ජනාධිපති ධුරය අහෝසි කිරීමට ප්‍රතිපත්තිමය එකඟතාවයකට එළඹෙමින් පොදු අපේක්ෂකයාවු මෛත්‍රීපාල සිරිසේන මහතාට සහාය පලකරන ලදි. එම ජනාධිපතිවරණයේ ප්‍රධාන සටන් පාඨයක් වුයේද ඒකාධිපති විධායක ජනාධිපතිධුරය අහෝසී කිරීම බව මෙම 20වන සංශෝධනය ගෙන එමින් ජවිපෙ අවධාරණය කරයි.", "URL": "https://lankatruth.com/si/?p=50680", "Category": "පුවත්", "Parent URL": null}