{"Source": "Lankatruth", "Timestamp": "November 22, 2018", "Headline": "පිල්ලෙයාන් ඇතුළු 7කට එරෙහි ඝාතන නඩුව ජනවාරි 9ට කල්යයි", "News Content": "දෙමළ ජාතික සන්ධානයේ හිටපු මඩකළපුව දිස්ත්‍රික් පාර්ලිමේන්තු මන්ත්‍රී ජෝසප් පරරාජසිංහම් මහතා ඝාතනය කිරීමේ සිද්ධියට ආදාල ඊයේ(21) යාපනය මහාධිකරණයේ දී විභාගයට ගැනුණි. සිද්ධිය සම්බන්ධව සිවනේසතුරෙයි චන්ද්‍රකාන්තන් හෙවත් පිල්ලෙයාන් ඇතුළු 7 දෙනෙකුට එරෙහිව චෝදනා පවතියි. එම සිද්ධියට අදාල සැකකරුවන් මේ වනවිටත් රක්ෂිත බන්ධනාගාර ගතව සිටියි. දෙමළ ජාතික සන්ධානයේ හිටපු මඩකළපුව දිස්ත්‍රික් පාර්ලිමේන්තු මන්ත්‍රී ජෝසප් පරරාජසිංහම් මහතා 2005 වසරේ පැවති නත්තල් උත්සවයට සහභාගී වෙමින් සිටිය දී මඩකළපුවේ ශාන්ත මරියා දේවස්ථානය තුළදී ඝාතනයට ලක්විය. සිද්ධියට අදාල නඩු විභාගය ලබන ජනවාරි මස 9 වැනිදා දක්වා කල් දැමීමට විනිසුරු එම්. එම්. ඉසසදීන් මහතා නියෝග කළ අතර පිල්ලෙයාන් ඇතුළු සැකකරුවන් යලි රක්ෂිත බන්ධනාගාර ගත කරන ඇත.", "URL": "https://lankatruth.com/si/?p=63864", "Category": "පුවත්", "Parent URL": null}