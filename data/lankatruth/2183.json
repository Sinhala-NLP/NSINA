{"Source": "Lankatruth", "Timestamp": "April 29, 2012", "Headline": "ඉන්දියානු බලපෑමෙන් හමුදා කඳවුර ඉවත්කර ගනී", "News Content": "මේ වන විට වවුනියාවේ හමුදා කඳවුරු ඉවත්කරගනිමින් සිටී. පසුගියදා මෙරටට පැමිණි ඉන්දීය පාර්ලිමේන්තු කණ්ඩායම් නියෝජිතයන් උතුරේ අවතැන් කඳවුරුවල සහ වෙනත් ප්‍රදේශවල නිරීක්ෂණ චාරිකාවේ යෙදීමෙන් අනතුරුව ඔවුන්ගේ එක් නිර්දේශයක් වූයේද එම හමුදා කඳවුරු ඉවත් කළ යුතු බවටය. මෙම ඉවත්කර ගැනීම 26වෙනිදා ආරම්භකර ඇති අතර හමුදා කඳවුරු කොපමණ සංක්‍යාවක් ඉවත්කරගත්තේදැයි අනාවරණය වී නැත. දේශපාලන ආරංචිමාර්ග සඳහන් කරන්නේ ඉන්දියාවෙන් එල්ලවූ දැඩි බලපෑම් නිසා එම කඳවුරු හදිසියේ ඉවත් කර ගන්නා බවයි. මේ අතර දේශපාලන නිරීක්ෂකයන්ගේ මතය වී ඇත්තේ උතුරු හා නැගෙනහිර ප්‍රදේශවල හමුදා කඳවුරු යුද්ධයට පෙර තිබූ තත්වයට සීමාවිය යුතු බව සහ උතුරේ සිවිල් පරිපාලනය නැවත ස්ථාපිතකළ යුතු බවය. එවැනි කිසිවක් නොකර නිල නොවන අතුරු හමුදා කණ්ඩායම් සහ සවිල් ඇදුමින් සැරසුනු හමුදා කණ්ඩායම් දිගින් දිගටම එම ප්‍රදේශවල සාමාන්‍ය ජනතාව මර්දනය කරමින් තිබියදී ඉන්දියානු බලපෑමට යටත්ව හමුදා කඳවුරු පමණක් ඉවත් කර ගැනීම බරපතල දේශපාලන ප්‍රශ්නයක් වනු ඇති බවය.", "URL": "https://lankatruth.com/si/?p=2183", "Category": "පුවත්", "Parent URL": null}