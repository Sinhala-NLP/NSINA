{"Source": "Lankatruth", "Timestamp": "September 13, 2021", "Headline": "අත්‍යාවශ්‍ය සේවා කොමසාරිස් කැළේ – නාමල් බලය පෙන්වයි", "News Content": "විශේෂයෙන්ම සහල් මිල පාලනය සම්බන්ධයෙන් මෙහෙයුම් දියත් කළ අත්‍යාවශ්‍ය සේවා කොමසාරිස් සිටියදී නාමල් රාජපක්ෂ ඇමතිවරයා ද සහල් මිල පාලනය සම්බන්ධයෙන් කටයුතුවලට මැදිහත් වී ඇති බවද වාර්තා වේ.  නාමල් ඇමතිවරයා රෝශාන් රණසිංහ රාජ්‍ය ඇමතිවරයා සමඟ පොලොන්නරුවේ නිපුන සහල් මෝල පරීක්ෂා කිරීමට ගොස් ඇති අතර එහිදී එම මෝලේ හිමිකරු වන රාජ්‍ය ඇමති සිරිපාල ගම්ලත් සහ රොශාන් රණසිංහ රාජ්‍ය ඇමතිවරයා අතර බරපතල වාග් සංග්‍රාමයක් ඇති වූ බව වාර්තා වේ.  මේ වන විට අත්‍යාවශ්‍ය සේවා කොමසාරිස්වරයා වශයෙන් ජනාධිපතිගේ ප්‍රධාන ආරක්ෂක නිලධාරීයා පත්කර,සංවර්ධන කටයුතු අධීක්ෂණ ඇමති වශයෙන් නාමල් රාජපක්ෂ ද පත්කර ඇත. මේ නිසා නාමල් රාජපක්ෂ ඇමතිවරයාට අනෙකුත් සියලු අමාත්‍යංශ සහ ක්ෂේත්‍රවලට මැදිහත්වීමේ බලය ලබාදී තිබේ. ඒ අනුව අත්‍යාවශ්‍ය සේවා කොමසාරිස්ට පවරා ඇති කටයුතු අධීක්ෂණය කිරීමට රෝශාන් රණසිංහ රාජ්‍ය ඇමතිවරයා සමඟ නාමල් රාජපක්ෂ ඇමතිවරයා ගොස් ඇත. ඡායාරූපය – ලංකාදීප", "URL": "https://lankatruth.com/si/?p=123005", "Category": "පුවත්", "Parent URL": null}