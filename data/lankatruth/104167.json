{"Source": "Lankatruth", "Timestamp": "December 22, 2020", "Headline": "තවත් කොවිඩ් මරණ 05ක් සමස්ත ගණන 181 දක්වා ඉහළට", "News Content": "කොරොනා ආසාදිත තවත් පුද්ගලයින් පස් දෙනෙකු මිය ගොස් ඇති බව රජයේ ප්‍රවෘත්ති දෙපාර්තමේන්තුව අද(22) නිවේදනයක් නිකුත්කරමින් පවසයි. මිය ගිය අය අතර පිරිමි පුද්ගලයින් සිව් දෙනෙකු සහ කාන්තාවක් සිටින බව පැවසේ. මිය ගිය පිරිමි අය අවුරුදු 68,55,77 සහ 83 හැවිරිදි වන අතර කාන්තාව 63 හැවිරිදි වියේ පසුවේ. මින් එක් ආසාදිතයෙකු වැලිකඩ බන්ධනාගාර රැඳවියෙකු වන අතර ඔහු වැලිකඩ බන්ධනාගාරයේදී මියගොස් ඇති අතර තවත් දෙදෙනෙකු මියගොස් ඇත්තේ ඔවුන්ගේ නිවාසවලදීය. කොවිඩ් – 19 හේතුවෙන් මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 181කි.", "URL": "https://lankatruth.com/si/?p=104167", "Category": "කොවිඩ් -19 (කොරෝනා ) පුවත්", "Parent URL": null}