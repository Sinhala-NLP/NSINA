{"Source": "Lankatruth", "Timestamp": "November 9, 2018", "Headline": "පොලිසියත් මෛත්‍රී යටතට", "News Content": "පොලිස් දෙපාර්තමේන්තුව සහ ජාතික මාධ්‍ය මධ්‍යස්ථානය මෛත්‍රීපාල සිරිසේන මහතා යටතේ පවතින ආරක්ෂක අමාත්‍යංශයට පවර ගෙන ඇත. මීට පෙර පොලිස් දෙපාර්තමේන්තුව නීතිය හා සාමය පිළිබඳ අමාත්‍යාංශය ලෙස පැවතිනි. පසුගියදා ජනමාධ්‍ය අමාත්‍යාංශය යටතේ පැවති ආයතනද මෛත්‍රීපාල සිරිසේන මහතා යටතට පවරාගැනීමට කටයුතු කළේය. නව ගැසට් නිවේදනය අනුව මෛත්‍රීපාල සිරිසේන මහතා යටතට පවරාගෙන තිබෙන ජාතික මාධ්‍ය මධ්‍යස්ථානය පිළිබඳව පසුගිය දිනවල විශාල කතා බහකට ලක්වූ ආයතනයක් වූ අතර මෛත්‍රීපාල සිරිසේන මහතා විසින් මහින්ද රාජපක්ෂ මහතා අග්‍රාමාත්‍යවරයා ලෙස පත්කිරීමෙන් පසු මහින්ද පිලේ මන්ත්‍රීවරු පරිසක් ජාතික මාධ්‍ය මධ්‍යස්ථානයට කඩා වැදී විශාල කලබගෑනියක් ඇතිකරන ලදී. පැවති මහින්ද රාජපක්ෂ පාලනයට පෙර පොලිස් දෙපාර්තමේන්තුව ආරක්ෂක අමාත්‍යංශය යටතේ පැවැති අතර පසුව මහින්ද රාජපක්ෂ පාලන සමයේ පොලිස් දෙපාර්තමේන්තුව නීතිය හා සාමය අමාත්‍යංශය යටතට පැවරීය. මේ වනවිට නිකුත් කර ඇති නව ගැසට්ටුව මගින් පොලිස් දෙපාර්තමේන්තුව යළිත් වරක් ආරක්ෂක අමාත්‍යංශය යටතට පත් කර තිබේ.", "URL": "https://lankatruth.com/si/?p=62870", "Category": "පුවත්", "Parent URL": null}