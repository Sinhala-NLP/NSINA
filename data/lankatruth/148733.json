{"Source": "Lankatruth", "Timestamp": "July 5, 2023", "Headline": "ඩෙංගු රෝගීන් 49,000 පනිති", "News Content": "රට පුරා හමුවන ඩෙංගු රෝගීන් සංඛ්‍යාව 49,960 දක්වා ඉහළ නැඟ ඇතැයිද ඩෙංගු අධි අවදානම් සෞඛ්‍ය වෛද්‍ය නිලධාරි කොට්ඨාස 43ක් නම් කර ඇතැයිද ජාතික ඩෙංගු මර්දන ඒකකයේ අධ්‍යක්‍ෂ විශේෂඥ වෛද්‍ය නලින් ආරියරත්න පවසයි. වැඩිම ඩෙංගු රෝගීන් සංඛ්‍යාවක් වාර්තා වන්නේ බස්නාහිර පළාතෙන් බවත් එම සංඛ්‍යාව 24,930ක් බවත් ඔහු අනාවරණය කරයි. මීට අමතරව මහනුවර, පුත්තලම, කුරුණෑගල, කෑගල්ල, රත්නපුර යන දිස්ත්‍රික්කවලින්ද ඩෙංගු රෝගීන් වැඩි වශයෙන් වාර්තා වන බවත් දිවයිනේ වැඩිම රෝගීන් සංඛ්‍යාවක් වාර්තාවී ඇත්තේ ජුනි මාසයේ බවත් විශේෂඥ වෛද්‍ය නලින් ආරියරත්න සඳහන් කරයි. එම සංඛ්‍යාව 9,916ක් බවත් මේ වනවිට රට පුරා ඩෙංගු මරණ 31ක් වාර්තා වී ඇති බවත් ඔහු වැඩිදුරයත් අවධාරණය කරයි.", "URL": "https://lankatruth.com/si/?p=148733", "Category": "පුවත්", "Parent URL": null}