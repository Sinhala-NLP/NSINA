{"Source": "Lankatruth", "Timestamp": "July 24, 2018", "Headline": "ජනාධිපති සහ අගමැතිට සිව්වැනිවරටත් සිතාසි", "News Content": "පසුගිය ජනාධිපතිවරණ සමයේදී කූට ලේඛන ඉදිරිපත් කළ බවට හිටපු සෞඛ්‍ය ඇමති තිස්ස අත්තනායක මහතාට එරෙහිව ගොනුකර ඇති නඩුවේ සාක්ෂි ලබාදීමට ඔක්තෝබර් නව වැනිදා අධිකරණයේ පෙනී සිටින ලෙස කොළඹ මහාධිකරණ විනිසුරු විකුම් කළුආරච්චි මහතා අද(24) සිව් වැනි වරටත් ජනාධිපති මෛත්‍රිපාල සිරිසේන මහතාට සහ අගමැති රනිල් වික්‍රමසිංහ මහතාට සිතාසි නිකුත් කර තිබේ. අදාල නඩු විභාගය අදට යෙදී තිබු අතර මීට පෙර නිකුත් කරන ලද සිතාසියකට අනුව ජනාධිපතිවරයා සහ අගමැතිවරයා සාක්ෂි ලබාදීම පිණිස අධිකරණය හමුවේ පෙනී සිටීමට නියමිතව තිබුණ ද දෙදෙනාම පෙනී සිට නැත. පසුගිය ජනාධිපතිවරණ සමයේ හිටපු ජනාධිපති මහින්ද රාජපක්ෂ මහතාට වාසිදායක වන අයුරින්, මෛත්‍රිපාල සිරිසේන මහතාගේ අත්සනින් යුතු ව්‍යාජ ලේඛන ඉදිරිපත්කළ බවට තිස්ස අත්තනායක මහතාට මහාධිකරණය හමුවේ නඩු පවරා තිබේ.", "URL": "https://lankatruth.com/si/?p=56646", "Category": "පුවත්", "Parent URL": null}