{"Source": "Lankatruth", "Timestamp": "July 30, 2021", "Headline": "තවත් ඉන්දීය ක්‍රීඩකයින් දෙදෙනෙකුට කොරෝනා…", "News Content": "මේ දිනවල මෙරට සංචාරක නිරත ඉන්දීය ක්‍රිකට් කණ්ඩායමේ තවත් ක්‍රීඩකයින් දෙදෙනෙකුට කොවිඩ් – 19 ආසාදනය වී ඇති බවට තහවුරු වී තිබේ. එසේ කොවිඩ් ආසාදිත බවට තහවුරු වී ඇත්තේ, යුවේන්ඩ්‍ර චහල් සහ ක්‍රිෂ්ණප්පා ගෞතම් යන ක්‍රීඩකයින් ය. මේ අතර පසුගිය ජූලි 27 වන දා ඉන්දීය කණ්ඩායමේ තුන්ඉරිව් ක්‍රීඩක කෘනාල් පාණ්ඩ්‍යාටද කොවිඩ් – 19 ආසාදිත බවට පසුව තහවුරු වි තිබිණි. ඔහුගේ සමීප ආශ්‍රිතයින් ලෙස ක්‍රීඩකයින් 08 දෙනෙකු හඳුනාගත් අතර පසුව කණ්ඩායමේ සියලුදෙනා PCR පරීක්ෂණයක් සඳහා යොමු කර තිබිණි. එහිදී ආශ්‍රිතයින් 08දෙනාට වෛරසය ආසාදනය වී නොමැති බව ජූලි මස 28 වන දා තහවුරු විය. කෙසේවෙතත් පසුව අවසාන T20 තරඟය ඊයේ (29) අවසන් වීමෙන් අනතුරුව සිදුකළ PCR පරීක්ෂණයේ දී යුවේන්ඩ්‍ර චහල් සහ ක්‍රිෂ්ණප්පා ගෞතම් යන ක්‍රීඩකයින් දෙදෙනා ආසාදිතයින් බවට හඳුනාගෙන තිබිණි.", "URL": "https://lankatruth.com/si/?p=120496", "Category": "ක්‍රීඩා පුවත්", "Parent URL": null}