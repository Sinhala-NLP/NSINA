{"Source": "Lankatruth", "Timestamp": "August 4, 2019", "Headline": "තහනම් සංවිධානයක නායකයෙකු සහ ක්‍රියාකාරිකයෙකු අත්අඩංගුවට", "News Content": "මෙරට තුළ පසුගියදා තහනමට ලක්වූ ජමාතේ මිල්ලතේ ඊබ්‍රහිම් සංවිධානයේ නැගෙනහිර පළාත් සන්නද්ධ නායකයා ලෙස හඳුන්වන සැකකරුවෙකු අත්අඩංගුවට ගෙන තිබේ. සැකකරු වාලච්චේන ඔට්ටමාවඩ් අබ්දුල් පාර ප්‍රදේශයේ පදිංචි 25 හැවිරිදි මොහොමඩ් නවුෂඩ් උමාර් නැමැත්තෙකි. එසේම අදාල තහනම් සංවිධානයේ මතවාද පැතිරවූ බව කියන 25 හැවිරිදි මොහොමඩ් ස්මයිල් මොහොමඩ් නැමති නැගෙනහිර විශ්වවිද්‍යාලයේ සිසුවෙක් ද අත්අඩංගුවට ගෙන ඇතැයි අම්පාර පොලීසිය සඳහන් කරයි.", "URL": "https://lankatruth.com/si/?p=78629", "Category": "පුවත්", "Parent URL": null}