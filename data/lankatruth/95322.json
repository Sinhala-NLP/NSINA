{"Source": "Lankatruth", "Timestamp": "July 31, 2020", "Headline": "නිරෝධායන මධ්‍යස්ථානවල නිරෝධායනය වන අයට ඡන්දය නැහැ", "News Content": "නිරෝධායන මධ්‍යස්ථානවල නිරෝධායනය සඳහා රැඳී සිටින පිරිස්වලට ඡන්දය භාවිත කිරීමට අවස්ථාව නොලැබෙන බව මැතිවරණ කොමිසමේ සභාපති මහින්ද දේශප්‍රිය මහතා මේ බව සඳහන් කරයි. කොරෝනා වසංගත තත්වය දැඩව බලපා ඇති රාජාංගනය සහ ලංකාපුර ඇතුළු දිවයිනේ සියලු ප්‍රදේශවල ඡන්ද විමසීම සිදුකරන බවත් ලංකාපුර ප්‍රදේශයට ඡන්දය විමසීමේ විශේෂ සැලැස්මක් ක්‍රියාත්මක කරන බවත් සභාපතිවරයා සඳහන් කරයි. මේ අතර ස්වයං නිරෝධායනයට යොමු කර ඇති පිරිස්වලට සෞඛ්‍ය අංශවල උපදෙස් මත ඡන්දය ප්‍රකාශ කිරීමට අවස්ථාව ලබාදෙන බවද මහින්ද දේශප්‍රිය මහතා මෙහිදී වැඩිදුරටත් සඳහන් කරයි. ඒ මහතා මේ බව පැවසූවේ දෙරණ රූපවාහිනියේ පැවති විශේෂ වැඩසටහනකට එක් වෙමිණි.", "URL": "https://lankatruth.com/si/?p=95322", "Category": "පුවත්", "Parent URL": null}