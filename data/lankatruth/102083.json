{"Source": "Lankatruth", "Timestamp": "November 30, 2020", "Headline": "බන්ධනාගාර පොකුර 1,193ක් දක්වා ඉහළට", "News Content": "මේ වනවිට බන්ධනාගාර ආශ්‍රිතව හමුවන කොවිඩ් – 19 ආසාදිතයන් ගණන 1,193ක් දක්වා ඉහළ ගොස් තිබේ. ඒ අනුව වැලිකඩ බන්ධනාගාරයෙන් 443ක්, මහර බන්ධනාගාරයෙන් 207ක්, කොළඹ රිමාන්ඩ් බන්ධනාගාරයෙන් 188ක්, පැරණි බෝගම්බර බන්ධනාගාරයෙන් 1175ක්, මැගසින් බන්ධනාගාරයෙන් 75ක්, බූස්ස බන්ධනාගාරයෙන් 70ක්, කුරුවිට බන්ධනාගාරයෙන් 32ක්, මාතර, අඟුණුකොළපැලැස්ස සහ පොළොන්නරුව බන්ධනාගාරවලින් එක් අයෙකු බැගින්ද ආසාදිතයන් වාර්තා වී ඇත. පසුගියදා බන්ධනාගාර කොමසාරිස්වරයා පසුගියදා සඳහන් කරනු ලැබූවේ බන්ධනාගාර ආශ්‍රිතව පැතිර ගිය කොවිඩ් – 19 පොකුර මේ වනවිට පාලනය කර ඇති බවත් වැලිකඩ පවතින තත්වයද මේ වනවිට පාලනය කරමින් පවතින බවත්ය. එහෙත් ඔහු එම ප්‍රකාශය සිදුකර දින දෙකක් පමණ ගතවූ පසුත් රටපුරා බන්ධනාගාරවලින් ආසාදිතයන් 200ක පමණ පිරිසක් අලුතින් වාර්තා වී තිබේ.", "URL": "https://lankatruth.com/si/?p=102083", "Category": "කොවිඩ් -19 (කොරෝනා ) පුවත්", "Parent URL": null}