{"Source": "Lankatruth", "Timestamp": "December 23, 2022", "Headline": "මෙතෙක් රට පාලනය කරපු කල්ලිය අපිට ජාතික ගීය ගායනා කරන්නවත් අවස්ථාව ඉතිරිකර නැහැ – ප්‍රසන්නජීත් අබේසූරිය", "News Content": "මෙතෙක් රට පාලනය කළ සියලු දෙනාම මේ වනවිට අපේ රට ඇද දමා ඇති ඛේධනීය තත්වය කෙතරම්ද කියනවානම් කොන්ද කෙලින් තබාගෙන හිතට එකඟව ජාතික ගීය ගායනා කිරීමටවත් අවස්ථාය ඉතිරි කර නැති බව ප්‍රවීන රංගණ ශිල්පී, කථිකාචාර්ය ප්‍රසන්නජීත් අබේසූරිය පවසයි. ඔහු මේ බව පැවසූවේ කුරුණෑගලදී මේ වනවිට ආරම්භ වී ඇති ජාතික ජන බලවේගය විසින් සංවිධානය කරන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිනි. අපේ දරුවන්ට සැබෑ ලෙසම ආදරේ කරන්නේනම් මේ දක්වා රට පාලනය කළ පිරිසි ඉදිරියේදී ඇදීමට සූදානම් වන අවසන් තුරුම්පු පරාජය කර මිනිසුන්ට ගෞරවයෙන් සහ මනුෂ්‍යත්වයෙන් ජීවත්විය හැකි රටක් ගොඩනැගිය යුතුයි. අපේ ජාතික ගීතයේ ධ්‍යාන්‍ය ධනය නෙක මල පලතුරු පිරි ජය භූමිය රම්‍යා යනුවෙන් සඳහන්ව තිබුණද මේ වනවිට කංකුං මිටියත් පිටරටින් ගේන බවත් එක මවකගෙ දරුවෝ ලෙස ජීවත්විය යුතු බව කීවත් පාලකයන්ගේ දේශපාලන වාසි කතා බෙදා වෙන් කර සිටින බවත් මෙහිදී අවධාරණය කෙරෙන. නමුත් මේ යුගය අවසන් කළ සැබෑ ලෙසම ජනතාවට ආදරය කරන ජනතාවාදී පාලනයක් ගොඩනැගීමට ජාතික ජන බලවේගය වටා සියලුදෙනාම ඒකරාශී වෙමින් ජනතාව දැනුවත් කරමින් ජයග්‍රහණය කරා යායුතු බව අවධාරණය කරනු ලැබීය.", "URL": "https://lankatruth.com/si/?p=143147", "Category": "පුවත්", "Parent URL": null}