{"Source": "Lankatruth", "Timestamp": "January 5, 2018", "Headline": "ජාලිය අල්ලන්න විවෘත වරෙන්තුවක්", "News Content": "ඇමරිකා එක්සත් ජනපදයේ හිටපු ශ්‍රී ලංකා තානාපති ජාලිය වික්‍රමසූරිය මහතා වහාම අත්අඩංගුවට ගැනීමට කොටුව මහෙස්ත්‍රාත් අධිකරණය විසින් අද (05) විවෘත වරෙන්තු නිකුත් කර තිබේ. ඇමරිකාවේ ශ්‍රී ලංකා තානාපති ලෙස කටයුතු කරමින් සිටියදී ගොඩනැගිල්ලක් මිලදී ගෙන ශ්‍රී ලංකා රජයට අයත් ඇමරිකානු ඩොලර් එක්ලක්ෂ තිස්දහසක ($ 130,000) මුදලක් වංචා කිරීමේ සිද්ධියක් සම්බන්ධයෙන් පොලිස් මූල්‍ය අපරාධ කොට්ඨාසය විසින් අත්අඩංගුවට ගෙන රක්ෂිත බන්ධනාගාරගතකර සිටි සැකකරු කොළඹ ප්‍රධාන මහෙස්ත්‍රාත් අධිකරණයේ නියෝගයක් අනුව ඇප මත මුදාහැර තිබිණි. මේ වනවිට ඔහු විදේශගතව සිටියි.", "URL": "https://lankatruth.com/si/?p=45836", "Category": "පුවත්", "Parent URL": null}