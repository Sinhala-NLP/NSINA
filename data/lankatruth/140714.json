{"Source": "Lankatruth", "Timestamp": "October 17, 2022", "Headline": "පවුල් ලක්ෂ 24ක් බඩගින්නේ – දිනකට පිසු ආහාර ටොන් 180ක් කුණු බක්කියට", "News Content": "මෙරට ජනගහනයෙන් පවුල් ලක්ෂ 24කගේ දිනක ආහාර වේල් තුන ලබා ගැනීමට නොහැකිවී ඇති බව විවිධ සමීක්ෂණවලින් හෙළිවන අතර රනිල් වික්‍රමසිංහ ප්‍රචාරක ව්‍යාපාරයක් දියත් කරමින් “කිසිවෙක් අත්හැරෙන්න දෙන්න එපා” යනුවෙන් තවත් මහජන මුදල් වියදම් කරමින් සිටී.  මේ අතර බස්නාහිර පළාත් ඝණ අපද්‍රව්‍ය කලමනාකරණ ඒකකය පවත්වන ලද නවතම සමීක්ෂණයකින් හෙළිවී තිබෙන්නේ එම පළාත තුළ දිනකට පිසූ ආහාර කිලෝ 180,000ක් අපතේ යන බවයි. රනිල් වික්‍රමසිංහ රට වඩා යමින් එම ප්‍රචාරක ව්‍යාපාරය දියත් කර තිබුණද, බස්නාහිර පළාත තුළ පිසූ ආහාර අපතේ යැවීම වැළැක්වීම සඳහා කිසිදු සැලැස්මක් මේ දක්වා සකස් කර නැත.  දරුණු ආහාර අහේනියකට ලංකාව ගොදුරුවන බව මෙම වසරේ මුල සිට ජාත්‍යන්තර සංවිධාන අනතුරු අඟවා තිබිණි. මේ වනවිට එම අනතුරු ඇඟවීම් යථාර්ථයක් වෙමින් විශාල ජනතාවක් ප්‍රධාන ආහාර වේල් තුන සපයා ගැනීමට නොහැකිව සිටිති. එහෙත් රනිල් වික්‍රමසිංහ ඒ කිසිත් නොතකා ඔහුගේ ප්‍රතිරූපය නංවා ගැනීමේ  ප්‍රචාරයක් දියත්කර තිබේ.", "URL": "https://lankatruth.com/si/?p=140714", "Category": "පුවත්", "Parent URL": null}