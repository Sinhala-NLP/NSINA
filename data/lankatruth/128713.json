{"Source": "Lankatruth", "Timestamp": "February 12, 2022", "Headline": "සෞඛ්‍ය, විදුලිය අත්‍යවශ්‍ය සේවාවන් කරයි", "News Content": "සෞඛ්‍ය සහ විදුලිය අත්‍යාවශ්‍ය සේවාවන් බවට සඳහන් කරමින් ගැසට් පත්‍රයක් නිකුත් කර තිබේ. ජනාධිපති ගෝටාබය රාජපක්ෂගේ අණ පරිදි ජනාධිපති ලේකම් ගාමිණි සෙනරත් විසින් එම අතිවිශේෂ ගැසට් නිවේදනය නිකුත් කර ඇත. ඒ අනුව “විදුලි බල සැපයුම සහ රෝහල්වල, සාත්තු නිවාසවල, බෙහෙත් ශාලා සහ වෙනත් සමාන ආයතනවල රෝගීන් නඩත්තු කිරීම සහ පිළිගැනීම, රැකවරණය, පෝෂණය කිරීම, ප්‍රතිකාර කිරීම සම්බන්ධව අවශ්‍ය හෝ කළයුතු ඕනෑම විස්තරයක සියලුම සේවා, වැඩ හෝ ශ්‍රමය” ලෙස සඳහන් කර තිබේ.", "URL": "https://lankatruth.com/si/?p=128713", "Category": "පුවත්", "Parent URL": null}