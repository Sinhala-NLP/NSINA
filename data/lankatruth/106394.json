{"Source": "Lankatruth", "Timestamp": "January 3, 2021", "Headline": "අමාත්‍යාංශවලටත් හමුදා නිලධාරීන්?", "News Content": "මෙතෙක් දිස්ත්‍රික් ලේකම්වරුන් විසින් සිදුකරන ලද කොවිඩ් මර්දන කටයුතු සම්බන්ධීකරණය හමුදාවේ බ්‍රිගේඩියර් හා මේජර් ජෙනරාල්වරු 25 ක් වෙත පැවරුවාක් මෙන් සියළු අමාත්‍යංශවල කටයුතු අධීක්ෂණය සඳහා ජ්‍යෙෂ්ඨ හමුදා නිලධාරීන් පත් කිරීමට යන බව Sunday Times පුවත්පත වාර්තා කර තිබේ. අමාත්‍යංශවල අතිරේක ලේකම් තනතුරු ලබාදෙමින් මෙම පත්වීම් කිරීමට යන බව පුවත්පත වැඩිදුරටත් සඳහන් කරයි. ජනාධිපතිවරයා විසින් දිගින් දිගටම සිදු කරන මෙම හමුදා පත්වීම් සම්බන්ධයෙන් කැබිනට් අමාත්‍යවරු අතර යම් නොසන්සුන්තාවයක් හටගෙන ඇති බව දේශපාලන ආරංචි මාර්ගවලින් පැවසේ.", "URL": "https://lankatruth.com/si/?p=106394", "Category": "පුවත්", "Parent URL": null}