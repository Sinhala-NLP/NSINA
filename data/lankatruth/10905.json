{"Source": "Lankatruth", "Timestamp": "July 27, 2014", "Headline": "කතාව අධිවේගී ගමන පයින්", "News Content": "ජාතික සමගිය ,  සංහිඳියාව හා මිනිස් ජීවිතවල වටිනාකම ගැන මහත් ඉහළින් කථා කරන ඒ සඳහා අමාත්‍යාංශයක් හා ඇමතිවරයෙක් පත් කරගෙන සිටින ආණ්ඩුවක් තුළ ගුරුවරුන් අධ්‍යාපනය ලබන ආයතනයක්  ජාතිකත්ව පදනමින්  පවත්වාගෙන යාමත් ඒ තුළින් සිසු ගැටුම් ඇතිවීමට ඉඩ හැරීමත් බොහෝ කණගාටුදායක තත්වයක් යැයි ලංකා ගුරුසේවා සංගමයේ ප්‍රධාන ලේකම් මහින්ද ජයසංහ මහතා අවධාරණය කර සිටී. ජාතික සමගිය, සංහිඳියාව හා මිනිස් ජීවිතවල වටිනාකම ගැන මහත් ඉහළින් කථා කරන ඒ සඳහා අමාත්‍යාංශයක් හා ඇමතිවරයෙක් පත් කරගෙන සිටින ආණ්ඩුවක් තුළ ගුරුවරුන් අධ්‍යාපනය ලබන ආයතනයක් ජාතිකත්ව පදනමින් පවත්වාගෙන යාමත් ඒ තුළින් සිසු ගැටුම් ඇතිවීමට ඉඩ හැරීමත් බොහෝ කණගාටුදායක තත්වයක් යැයි ලංකා ගුරුසේවා සංගමයේ ප්‍රධාන ලේකම් මහින්ද ජයසංහ මහතා අවධාරණය කර සිටී. ශ්‍රීපාද අධ්‍යාපන විද්‍යාපීඨයේ සිදුවන ජාතිවාදී සිසු ගැටුම් වහාම නතර කිරීම‍ට පියවරගන්නා ලෙස ආණ්ඩුවට බලකමින් අධ්‍යාපන අමාත්‍ය බන්දුල ගුණවර්ධන මහතාට යැවූ ලිපියේ මේ බව සඳමන් වේ. එම සංගමය මාධ්‍ය වෙත නිකුත් කර තිබූ එම ලිපියේ මෙසේද සඳහන් වේ. “කොටගල ශ්‍රීපාද අධ්‍යාපන විද්‍යාපීඨයේ නේවාසිකය ඉගෙනුම ලබන සිසුන් දෙපිරිසක් අතර ජූලි 25 (ඊයේ) රාත්‍රී 7.30ට පමණ ඇතිවූ ගැටුමකින් සිසුන් 07දෙනෙකු කොටගල රෝහලට ඇතුළත් කර ඇත. එම ගැටුම් දීර්ඝ කාලයක් තිස්සේ මෙම විද්‍යාපීඨය කුළ පවතින සිංහල, දෙමළ සිසුන් අතර ජාතිවාදී ගැටුම්වල උච්චතම අවස්ථාවක් බව වාර්තා වන අතර ඒ පිළිබඳව වහා අපක්ෂපාතී පරීක්ෂණයක් පවත්වා නීතිය ක්‍රියාත්මක කිරීමට කටයුතු කරන ලෙස ලංකා ගුරුසේවා සංගමය බල කර සිටී. ගැටුම ඇතිකරගෙන ඇති ශ්‍රීපාද අධ්‍යාපන විද්‍යාපීඨය තුළ 2013/2015 අධ්‍යයන වර්ෂවලට අයත් සිසුන් 200ක් පමණ දැනට නේවාසිකව ඉගෙනුම ලබයි. ඉන් 150ක් දෙමළ මාධ්‍ය සිසුන් වන අතර ඉතිරි 50ක පිරිස සිංහල සිදුන් බව වාර්තාවේ. අධ්‍යාපන අමාත්‍යංශය ශ්‍රීපාද අධ්‍යාපන විද්‍යාපීඨයට සිසුන් බඳවා ගැනීමේදී දෙමළ හා සිංහල යන ජාතිකත්ව පදනමකින් 3:1 අනුපාතයකින් පවත්වා ගෙන යාම නිසා දීර්ඝ කාලයක සිට මෙම ජාතිවාදී සිසු ගැටුම් අධ්‍යාපන විද්‍යාපීඨය තුළ අධ්‍යාපනය ලබන සෙසු සියලු දරුවන්ට මහත් පීඩා‍වක් ගෙන දෙන කරුණක් බවට පත්ව ඇත. නමුත් මෙම ගැටළුව විසඳීමට පීඨ පරිපාලනය හෝ අධ්‍යාපන අමාත්‍යංශය මෙතෙක් කටයුතු නොකිරීම මෙම ගැටුම උත්සන්න වීමට හේතුවී ඇති බව අපලේ විශ්වාසයයි. එහේයින් මේ පිළිබඳව වහා සොයා බලා මෙම ගුටුම්වලට මුල්වූ පාර්ශවයන්ට දැඩි විනය ක්‍රියාමාර්ග ගන්නා ලෙසත් එසේම මෙවැනි ජාතිවාදී ගැටුම් ඇතිවීමට ඒ පීඨ කුළ ගොනැගී ඇති පසුබිම වහා වෙනස් කිරීමටත් තටයුතු කිරීමට පියවර ගන්නා ලෙසත් අප සංගමය ඉතා ඕනෑකමින් ඉල්ලා සිටිමු”", "URL": "https://lankatruth.com/si/?p=10905", "Category": "පුවත්", "Parent URL": null}