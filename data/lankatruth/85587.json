{"Source": "Lankatruth", "Timestamp": "November 13, 2019", "Headline": "ඉල්මහ විරුවෝ සමරති", "News Content": "ජනතා විමුක්ති පෙරමුණේ 30 වැනි ඉල්මහ විරු සමරුව අද(13) ගාල්ල සමෝදා ශාලාවේදී පැවැත්විණි. ජනතා විමුක්ති පෙරමුණේ නිර්මාතෘ රෝහණ විජේවීර මහතා ඇතුළු 88/89 අරගල සමයේ දිවි පිදූ ජනතා විමුක්ති පෙරමුණේ සාමාජිකයන් සිහි කිරීම වෙනුවෙන් වසරක් පාසා ඉල්මහ විරු සැමරුම සිදුකරයි. මෙම විරු සමරුව සඳහා ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා, ජනතා විමුක්ති පෙරමුණේ නායක අනුර කුමාර දිසානායක මහතා, දේශපාලන මණ්ඩල සභික ලාල් කාන්ත මහතා, පාර්ලිමේන්තු මන්ත්‍රී බිමල් රත්නායක, සුනිල් හඳුන්නෙත්ති, නලින්ද ජයතිස්ස, නිහාල් ගලප්පත්ති මහත්වරුන්, මධ්‍යම කමිටු සාමාජික සමන්මලී ගුණසිංහ මහත්මිය, හිටපු දකුණු පළාත් සභා මන්ත්‍රී නලීන් හේවගේ මහතා, කරුණා ගමනායක මහත්මිය ඇතුළු එම පක්ෂයේ සාමාජික සාමාජිකාවන් විශාල ප්‍රමාණයක් එක්ව සිටිය හ.", "URL": "https://lankatruth.com/si/?p=85587", "Category": "පුවත්", "Parent URL": null}