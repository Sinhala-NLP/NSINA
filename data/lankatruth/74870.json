{"Source": "Lankatruth", "Timestamp": "May 31, 2019", "Headline": "පාස්පෝට් මිල ඉහළට", "News Content": "2019 අයවැය යෝජනාවට අනුව විදෙස් ගමන් බලපත්‍ර නිකුත් කිරීමේදී අයකරනු ලබන ගාස්තුව ඉහළ දමා තිබේ. අද(31) සිට ක්‍රියාත්මක වන පරිදි රුපියල් තුන්දහසක්ව පැවති සාමාන්‍ය සේවා ගාස්තුව රුපියල් තුන්දහස් පන්සියය දක්වා ඉහළ දමන බව ආගමන විගමන දෙපාර්තමේන්තුව පවසයි. එසේම රුපියල් දස දහසක්ව පැවති එක්දින සේවා ගාස්තුව රුපියල් පහළොස්දහස දක්වා ඉහළ නංවා තිබේ. වයස අවුරුදු 16 ට අඩු ළමුන් සඳහා විදේශ ගමන් බලපත්‍ර නිකුත් කිරීමේදී අය කෙරුණු සාමාන්‍ය සේවා ගාස්තුව රුපියල් දෙදහසේ සිට රුපියල් දෙදහස් පන්සියය දක්වාත් එක්දින සේවා ගාස්තු රුපියල් පන්දහසේ සිට රුපියල් හත්දහස් පන්සියය දක්වා ඉහළ නංවා ඇති බව ආගමන විගමන දෙපාර්තමේන්තුව සඳහන් කරයි.", "URL": "https://lankatruth.com/si/?p=74870", "Category": "පුවත්", "Parent URL": null}