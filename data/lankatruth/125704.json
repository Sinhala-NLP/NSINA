{"Source": "Lankatruth", "Timestamp": "November 11, 2021", "Headline": "කොස්ලන්ද ප්‍රාථමිකයේ විද්‍යාලයේ විදුහල්පතිට කොරෝනා", "News Content": "හල්දුම්මුල්ල කොස්ලන්ද ප්‍රාථමික විද්‍යාලයේ විදුහල්පතිවරයාට කෝවිඩ් – 19 ආසාදිත වී ඇති බවට තහවුරු වීමත් සමග එම විදුහල දින තුනකට වසා දැමීමට පියවර ගත් බව බණ්ඩාරවෙළ කලාප අධ්‍යාපන අධ්‍යක්ෂ ආර්.එම් ආරියදාස පවසයි. විදුහල්පතිවරයාට කොවිඩ් – 19 රෝග ලක්ෂණ මතු විම හේතුවෙන් ඇන්ටිජන් පරීක්ෂණයකදී ඔහු ආසාදිත වී ඇති බවට තහවුරු වී තිබේ. මෙම විදුහලේ විදුහල්පතිවරයාට සමීපතම ආශ්‍රිතයන් ලෙස සලකා ගුරු මහත්ම මහත්මින් 12දෙනකු ස්වයං නිරෝධායනය ලක් කිරීමට කටයුතු කිරීමත් සමග විදුහල වසා දැමීමට සිදු වූ බවද අධ්‍යාපන අධ්‍යක්ෂවරයා කියයි. 01 සිට 05 දක්වා පන්ති පැවැත්වෙන කොස්ලන්ද ප්‍රාථමික විද්‍යාලයේ දූ දරුවන් 113කු ඉගෙනුම ලබති.", "URL": "https://lankatruth.com/si/?p=125704", "Category": "කොවිඩ් -19 (කොරෝනා ) පුවත්", "Parent URL": null}