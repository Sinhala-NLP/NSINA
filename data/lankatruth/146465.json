{"Source": "Lankatruth", "Timestamp": "April 21, 2023", "Headline": "පාස්කු ප්‍රහාරයට යුක්තිය ඉල්ලා මධ්‍යම රාත්‍රියේ ඇරඹි පාගමන", "News Content": "පාස්කු ඉරුදින ත්‍රස්ත ප්‍රහාරයට සිව් වසරක් සපිරීම නිමිත්තෙන් කටුවාපිටිය ශාන්ත සෙබස්තියන් දේවස්ථානයෙන් ඉයේ (20) මධ්‍යම රාත්‍රියේ ඇරඹි පා ගමන මේ වනවිට කොච්චිකඩේ ශාන්ත අන්තෝනි සිද්ධස්ථානය දක්වා පැමිණෙමින් තිබේ. කටුවපිටිය සාන්ත සෙබස්තියන් දේවස්ථානයේ ඉයේ පැවති පූජාවෙන් අනතුරුව මෙම පාගමන ආරම්භ කරන ලදී. රාත්‍රී විශේෂ දේව පූජාව පස්වරු 7.00ට ආරම්භ වූ අතර පාස්කු ප්‍රහාරය නිසා වින්දිතයන් බවට පත් වූ පිරිස ඇතුළු විශාල පිරිසක් ඊට සහභාගී වී සිටියහ. මෙම පා ගමන වෙනුවෙන් කටුනායක, සිදුව ඇතුළු ස්ථාන කීපයක දී පිරිස පිළිගැනීමේ දන්සැල් පැවැත්වීමටද කටයුතු කර ඇත. මෙම පිරිස අද (21) පෙරවරු 8.00 වනවිට කොච්චිකඩේ දේවස්ථානයට ළඟා වීමට නියමිත අතර එහි පැවැත්වෙන දේව පූජාවට සහභාගි වීමටද නියමිතය.", "URL": "https://lankatruth.com/si/?p=146465", "Category": "පුවත්", "Parent URL": null}