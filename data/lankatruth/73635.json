{"Source": "Lankatruth", "Timestamp": "May 9, 2019", "Headline": "රයන් නිදහස්", "News Content": "රංගන ශිල්පී රයන් වැන්රූයන් මහතා රුපියල් 4000ක දඩ මුදලක් ගෙවීමෙන් පසු මුදාහරින ලෙස මාතර ප්‍රධාන මහේස්ත්‍රාත් ඉසුර නෙත්තිකුමාර මහතා අද(09) නියෝග කළේය. කේරල ගංජා ළග තබාගැනීම සම්බන්ධව රයන් වැන්රූයන් මහතාට චෝදනා එල්ලවී තිබූ අතර එම චෝදනාවට අධිකරණය හමුවේ ඔහු වරද පිළිගැනීමෙන් අනතුරුව මහේස්ත්‍රාත්වරයා මෙම තීන්දුව ප්‍රකාශයට පත්කළේය. එසේම පොලීසිය විසින් අත්අඩංගුවට ගෙන නඩු භාණ්ඩ වශයෙන් තබාගෙන ඇති මෝටර් රථය මුදා හරින ලෙස සැකකාර රයන් වැන්රූයන් වෙනුවෙන් පෙනීසිටි නීතීඥවරයා අධිකරණයෙන් ඉල්ලා සිටි අතර අදාල මෝටර් රථය රුපියල් ලක්ෂ 50ක බැදුම්කරයක් මත ලියාපදිංචි අයිතිකරු වෙත මුදාහරින ලෙස මහේස්ත්‍රාත්වරයා නියෝග කර සිටියේය. සිද්ධිය සම්බන්ධයෙන් රයන් වැන්රූයන් මහතා මසකට වැඩි කාලයක් බන්ධනාගාර ගතකර සිටියේය.", "URL": "https://lankatruth.com/si/?p=73635", "Category": "පුවත්", "Parent URL": null}