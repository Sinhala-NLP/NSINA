{"Source": "Lankatruth", "Timestamp": "October 4, 2019", "Headline": "මාරාන්තික විශ සහිත දිලීරයක් ඕස්ට්‍රේලියාවෙන් හමුවේ", "News Content": "ෆයර් කොරල් නැමති උග්‍ර විශ සහිත දිලීරය ඕස්ට්‍රේලියාවෙන් හමුවීමත් සමඟ ලොව පුරා බොහෝ දෙනා ඒ සම්බන්ධව අවධානය යොමුකර තිබේ. ෆයර් කොරල් නැමති දිලීරය ස්පර්ෂවීමෙන් පමණක් ඉදිමුම, දැවිල්ල ඇතුළු චර්ම රෝග ඇතිවිය හැකි බවත් එය ආහාරයට ගැනීමෙන් ශරීර අභ්‍යන්තර ඉන්ද්‍රිය අක්‍රියවීමේ සහ මොළයට හානි පැමිණවීමේ හැකියාව ඇති බවත් පර්යේෂකයන් පවසයි. හතු ගණයට ගැනෙන මෙම දිලීර වර්ගය ලොව මෙතෙක් පර්යේෂණයට ලක්ව ඇති උග්‍ර විශ සහිත දිලීර වර්ග අතරින් මුල් ස්ථානයක් ගනියි. ඕස්ට්‍රේලියාවේ මෙතෙක් මෙම දිලීරය වාර්තාවී නොතිබී ඇති අතර එහි Queensland හි Cairns ප්‍රදේශයෙන් මෙය අලුතෙන් හදුනාගෙන තිබේ. මීට පෙර මෙම දිලීර විශේෂය සොයාගෙන ඇත්තේ චීනය, දකුණු කොරියාව, තායිලන්තය, පැපුවා නිව්ගිනියාව හා ජපානය ආදී රටවල් අයත් ආසියාතික කලාපයේය. මේ අතර ඕස්ට්‍රේලියාවෙන් මෙම දිලීරය හමුවීමත් සමඟ මෙහි ව්‍යාප්තිය සම්බන්ධව පර්යේෂකයන් විශේෂ අවධානයක් යොමුකර තිබේ.", "URL": "https://lankatruth.com/si/?p=82265", "Category": "විදෙස් පුවත්", "Parent URL": null}