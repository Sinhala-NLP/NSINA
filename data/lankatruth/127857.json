{"Source": "Lankatruth", "Timestamp": "January 18, 2022", "Headline": "දිනකට පැය හතරක් විදුලිය කැපෙන ලකුණු", "News Content": "විදුලිබල මණ්ඩලයට විදුලිය නිෂ්පාදනය කිරීම සඳහා ඛණිජ තෙල් සංස්ථාව විසින් ලබා දුන් ඉන්ධන අද (18) දිනයෙන් අවසන් වන බව ලංකා විදුලිබල මණ්ඩලය හෙළිකරයි. පවතින තත්වය හමුවේ විදුලිය කප්පාදුව ඉදිරියේදීදිනකට පැය හතරක් දක්වා වුවද ඉහළයෑමේ හැකියාවක් පවතින බව ඔවුන් වැඩිදුරටත් අනාවරණය කරයි. ලංකා විදුලිබල මණ්ඩල ඉංජිනේරු සංගමයද මේ වනවිට වෘත්තීය ක්‍රියාමාර්ගයක නිරත වෙමින් එහි ඉංජිනේරුවන් 500 ක් පමණ අද ලෙඩ නිවාඩු දමා ඇති බව එම සංගමයේ නිලධාරියෙක් පැවසීය. ලංකා විදුලිබල මණ්ඩලයේ සභාපතිවරයාගේ හිතවතෙක් නව සාමාන්‍යාධිකාරීවරයා ලෙස පත්කිරීමට විරෝධය දක්වමින් මෙම ක්‍රියාමාර්ගය ගෙන ඇති අතර ඉන්ධන ප්‍රශ්නය සහ ඉංජිනේරු සංගමයේ විරෝධය හේතුවෙන් විදුලිය අර්බුදය ඉදිරියේදී තවත් උග්‍ර වනු ඇති බව එම නිලධාරියා වැඩිදුරටත් පවසයි.", "URL": "https://lankatruth.com/si/?p=127857", "Category": "පුවත්", "Parent URL": null}