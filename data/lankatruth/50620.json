{"Source": "Lankatruth", "Timestamp": "April 15, 2018", "Headline": "අදත් තද වැසි", "News Content": "අද (15) පස්වරු 2.00න් පසු දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර, වයඹ, සබරගමුව, දකුණ, මධ්‍යම සහ ඌව පළාත්වලටත් අනුරාධපුරය දිස්ත්‍රික්කයටත් මිලිමීටර් 100කට වැඩි වර්ෂාපතනයක් ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි. වැසි ඇති වන අවස්ථාවල දී තාවකාලික තද සුළං සහ අකුණු අනතුරු ඇති විය හැකි බැවින් ඒ පිළිබද සැලකිළිමත් වන ලෙස එම දෙපාර්තමේන්තුව ජනතාවගෙන් ඉල්ලීමක් කරයි. සබරගමුව සහ මධ්‍යම පළාත්වල මීදුම් තත්ත්වයන්ද ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://lankatruth.com/si/?p=50620", "Category": "පුවත්", "Parent URL": null}