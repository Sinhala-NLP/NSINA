{"Source": "Lankatruth", "Timestamp": "November 21, 2020", "Headline": "අධිආරක්ෂිත 11කට කොරෝනා…", "News Content": "බූස්ස අධිආරක්ෂිත බන්ධනාගාරයේ තවත් රැඳවියන් 11 දෙනෙකුට කොවිඩ් – 19 වෛරසය ආසාදනය වී ඇතැයි වාර්තා වේ. ඉකුත් 19 වැනිදා බූස්ස අධිආරක්ෂිත බන්ධනාගාරයේ රැඳවියන් 32නෙකු PCR පරීක්ෂණයට ලක්කරනු ලැබ ඇති අතර එම වාර්තා අනුව ඉන් 11 දෙනෙකුට කොවිඩ් ආසාදනය වී ඇතැයි තහවුරු වී තිබිණි. ඉන් 04 දෙනෙකුගේ PCR සාම්පල් දෙවැනි රසායනාගාර පරීක්ෂණයට යොමු කර ඇත. එම රැඳවියන් අත්අඩංගුවට ගත් සහ අධිකරණයට රැගෙන ගිය පොලිස් නිලධාරීන්වද PCR පරීක්ෂණ සඳහා ලක්කිරිමට නියමිත බවද වාර්තා වේ. මෙම වාට්ටුවේ රැඳවියන් 74 දෙනෙකු සිට ඇති අතර ඔවුන්ගෙන් 60 දෙනෙකුම මේ වනවිට කොවිඩ් ආසාදිතයන් බවට හඳුනාගෙන ඇත. අලුතෙන්ම හඳුනාගත් ආසාදිත රැඳවියන් 11දෙනා කන්දකාඩු පුනරුත්ථාපන මධ්‍යස්ථානය වෙත රැගෙනයාමට නියමිතය.", "URL": "https://lankatruth.com/si/?p=100890", "Category": "කොවිඩ් -19 (කොරෝනා ) පුවත්", "Parent URL": null}