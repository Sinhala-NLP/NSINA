{"Source": "Lankatruth", "Timestamp": "December 24, 2019", "Headline": "නත්තලට පෙර ලැබිය යුතු සේවක වැටුප් සංස්කෘතික අරමුදල ගෙවා නැහැ", "News Content": "මධ්‍යම සංස්කෘතික අරමුදලේ දෙසැම්බර් මස සේවක වැටුප් මේ වන තෙක් ගෙවා නොමැති බව වාර්තා වේ. අද (24) සවස වන විටත් ඒ සදහා මුදල් නොමැතිකමින් වැටුප් සඳහා වූ මුදල් බැංකු ගත කිරීමට නොහැකි වී ඇති බවද මේ පිළිබදව පියවරක් ගැනීමට ආයතන ප්‍රධානියෙකු නොමැති වීම හේතුවෙන් අමත්‍යංශයේ ලේකම්වරයා මුණගැසීමට ආයතනයේ ඉහළ නිලධාරින් ගොස් ඇති නමුත් ඔහුද ඒ සදහා නිසි ප්‍රතිචාරයක් දක්වා නොමැති බවද නාර්තා වේ. අග්‍රාමාත්‍ය මහින්ද රාජපක්ෂ මහතා යටතේ ඇති මෙම ආයතනයේ නත්තලට පෙර ලැබිය යුතු වැටුප නොලැබීම හේතුවෙන් සේවකයන් නොසන්සුන් තත්වයට පත්ව ඇතැයි පැවසේ. නව ආණ්ඩුව පත්වීමට පෙර අරමුදල භාර අමාත්‍ය වරයා වශයෙන් කටයුතු කළ සජිත් ප්‍රෙමදාස ඇමතිවරයා මෙම ආයතනයේ තැන්පතු මුදල් තම ප්‍රතිරූපය ගොඩ නැංවීම වෙනුවෙන් අවභාවිතා කළ බව පසන සේවකයෝ, ඒ හේතුවෙන් මෙතෙක් අඛණ්ඩව සේවක වැටුප් නිසි පරිදි ගෙවමින් පවත්වාගෙන ආ මධ්‍යම සංස්කෘතික අරමුදල ⁣ඒ සදහා කිසිදු අවස්තාවක මභාභාණ්ඩාගාරයෙන් මුදල් ඉල්ලා නැති බවද කියා සිටිති. නව ආණ්ඩුව පත්ව මාසයකට අධික කාලයක් ගත වුවද මෙම වංචාව සදහා කිසිදු ක්‍රියා මාර්ගක් ගැනීමට කටයුතු කර නැති බවත් තවමත් අරමුදලේ කටයුතු වෙනුවෙන් ආයතන ප්‍රධානියෙකු පත්කර ගැනීමට හෝ හැකි වී නැති බවත් සේවකයෝ පවසති. පාස්කු ප්‍රහාරයෙන් පසුව සංචාරක ව්‍යාපාරය කඩා වැටීම හේතුවෙන් අරමුදලේ ආදායම පහත වැටී ඇති අතර ඒ සදහා යොදා ගැනීමට තිබූ ස්ථාවර තැන්පතු සජිත් ප්‍රේමදාස අමාත්‍යවරයා තම මැතිවරණ උවමනාව වෙනුවෙන් භාවිතා කිරීමත් සමග අරමුදලේ සේවකයින්ට අලුත් අවුරුදු හා නත්තල් වෙනුවෙන් ලැබිය යුතු වැටුප් නොලැබී ඇත. මෙම තත්වයෙන් මෙහි සේවකයින් අසීරුතාවයට හා නොසන්සුන්තාවයට පත්ව ඇති බව ද වාර්තා වේ.", "URL": "https://lankatruth.com/si/?p=87940", "Category": "පුවත්", "Parent URL": null}