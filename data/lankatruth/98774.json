{"Source": "Lankatruth", "Timestamp": "October 28, 2020", "Headline": "අදත් කොරෝනා ආසාදිතයින් 211 වාර්තාවෙයි… සමස්ත ආසාදිතයින් 9000 ඉක්මවයි…", "News Content": "අද (28) දිනට මේ වනවිට තවත් කොවිඩ් – 19 ආසාදිතයින් 211ක් වාර්තා වී තිබේ. ඒ අනුව මෙරට සමස්ත ආසාදිතයින් ගණන 9,000ස ඉක්මවා ඇත. ඉන් 09දෙනෙකු නිරෝධායන මධ්‍යස්ථානවලින් වාර්තා වන අතර අනෙක් 202නා වාර්තා වන්නේ ආශ්‍රිතයින් ලෙසයි. එම ආසාදිතයින් 202නාගෙන් 140ක්ම වාර්තා වන්නේ දැනට ඇඳිරිනීතිය පනවා ඇති ප්‍රදේශවලිනි. මේ වනවිට වාර්තා වී ඇති බ්‍රැන්ඩික්ස් ඇඟලුම් කර්මාන්ත ශාලාවට සම්බන්ධ සමස්ත කොවිඩ් – 19 පොකුර 5,607ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 4,987ක් රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 9,081කි. මේ වනවිට ජීවිතක්ෂයට පත්ව ඇති ආසාදිතයින් ගණන 19කි.", "URL": "https://lankatruth.com/si/?p=98774", "Category": "පුවත්", "Parent URL": null}