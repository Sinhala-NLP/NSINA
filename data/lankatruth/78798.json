{"Source": "Lankatruth", "Timestamp": "August 6, 2019", "Headline": "ඕමානයේ නව තානාපතිතුමා සහ එතෙර අපි හමුවක්", "News Content": "ඕමානයේ ශ්‍රි ලංකා තානාපතිවරයා වශයෙන් පසුගිය මස 10 වැනිදා නිලසේවා කාලය ආරම්භ කල ඕමානයේ ශ්‍රී ලංකා තානාපති O .L .AMEERAJWAD මහතා සහ එතෙර අපි සංවිධානයේ සාමාජිකයන් අතර හමුවක් අද(06) දින පස්වරුවේදී ඕමානයේ ශ්‍රී ලංකා තානාපති කාර්යාලයේදී පැවැත්විණි. මෙහිදී ඕමානයේ වෙසෙන ශ්‍රී ලාංකිකයන්ගේ අයිතිවාසිකම් වෙනුවෙන් පෙනී සිටින එතෙර අපි සංවිධානයේ ක්‍රියාකාරිත්වයත්, ඕමානයේ වෙසෙන ශ්‍රී ලාංකිකයන්ගේ ගැටළු සහ ඔවුන්ගේ අයිතිවාසිකම් වෙනුවෙන් ඉදිරියේදී සිදුකල හැකි යෝජනා සාකච්ඡා කර තිබේ ඒ වෙනුවෙන් සහයෝගය ලබාදීමට නව තානාපතිතුමාගේ එකඟතාවය ද ලබාදී තිබේ. මෙම අවස්ථාව සදහා එතෙර අපි සංවිධානයේ ඕමාන් ශාඛාවේ සම්බන්ධීකාරක අසිත මොරෙමඩ මහතා, එතෙර අපි සාමාජික නිසංසලා ලක්මාලි මෙනවිය ද සහභාගී විය.", "URL": "https://lankatruth.com/si/?p=78798", "Category": "පුවත්", "Parent URL": null}