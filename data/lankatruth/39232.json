{"Source": "Lankatruth", "Timestamp": "August 10, 2017", "Headline": "මීනීමැරුමක් හොයාගෙන යනකොට කසිප්පුකාරයෙක් අහුවෙලා VIDEO", "News Content": "පුද්ගලයෙක් යම් වංචාවකට හසුවුවහොත් ඔහු ඉවත් විම වංචාවට දඬුවම නොවන බවත් එම නිසා නිස්චිත පරිදි දඬුවම් ලබාදීමේ ආයතන වෙත ඔවුන්ව ඉදිරිපත් කළ යුතු බවත් ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා අද (10) කොළඹදී පැවති සම්මන්ත්‍රණයකදී පැවසී ය. කොමිසම පත් කළේ බැඳුම්කර වංචාව ගැන සෙවීමට බවත් දැන් සිදුව ඇත්තේ මිනීමැරුමක් ගැන හොයනකොට කසිප්පු කාරයෙක් හසුවූවා වැනි දෙයක් බවත් අනුර දිසානායක මහතා පවසයි. අර්ජුන් ඇලෝසියස් විසින් රවී කරුණානායකගේ ගෙවල් කුළිය ගෙවා තිබෙන්නේ බැඳුම්කර ගනුදෙනු සිදුවූවාට පසුව එනම් 2015 පෙබරවාරි 27න් පසුව බවත් මෙහිදී ඒ මහතා පැහැදිළි කළේ ය. බුදු හාමාදුරුවෝ, ක්‍රිස්තුස්වහන්සේ අපවාදයට ලක් වූ බැවින් තමන්ට එල්ලවන චෝදනා සම්බන්ධයෙන් තමන් කණගාටු නොවන බව රවී කරුණානායක මහතා පාර්ලිමේන්තුවේදී සිය ඉල්ලා අස්වීමේ කතාව සිදුකරමින් සඳහන් කළ නමුත් බුදු හාමාදුරුවෝ, ක්‍රිස්තුස්වහන්සේ අපවාදයට ලක්වූයේ රවී කරුණානායක මෙන් සොරකම් කර හසුවී නොවේ යැයිද අනුර දිසානායක මහතා සඳහන් කළේ ය. “ජනතාව මත බර පටවන IMF බදු පනත එපා” යනුවෙන් දේශීය ආදායම් පොදු සේවක සංගමය විසින් සංවිධානය කර තිබූ සම්මන්ත්‍රණයේදී හිටපු මුදල් අමාත්‍ය රවී කරුණානායක මහතා විදේශ කටයුතු අමාත්‍ය ධුරයෙන් ඉල්ලා අස්වීම පිළිබඳ තවදුරටත් මෙසේද පැවසීය.", "URL": "https://lankatruth.com/si/?p=39232", "Category": "පුවත්", "Parent URL": null}