{"Source": "Lankatruth", "Timestamp": "September 11, 2023", "Headline": "මඩකලපු මුහුදේ භූ කම්පනයක්", "News Content": "මඩකලපුව ප්‍රදේශයට ආසන්න මුහුදු ප්‍රදේශයේ අද (11) අලුයම 1:29ට පමණ භූ කම්පනයක් හට ගෙන ඇතැයි භූ විද්‍යා සමීක්ෂණ සහ පතල් කාර්යාංශය පවසයි. එම කාර්යාංශය සඳහන් කළේ, මඩකලපුව ප්‍රදේශයට කි.මී. 310ක් ඊසාන දෙසින් වන මුහු ප්‍රදේශයේ මෙම භූ කම්පනය සිදුව ඇති බවය. මෙම භූ කම්පනයේ ප්‍රබලත්වය මැග්නිටියුඩ් 4.65ක් බවද එම කාර්යාංශය පවසයි. එම භූ කම්පනයෙන් අවදානම්සහගත තත්වයක් හට ගෙන නොමැති බවත් එම කම්පන තත්වයය කිසිවෙකුට හෝ දැනුනු බවට දැනුම් දීමක්ද මේ දක්වා තම කාර්යාංශය වෙත ලැබී නැති බවත් එම කාර්යාංශයේ අධ්‍යක්ෂ ජනරාල් අජිත් ප්‍රේම් මාධ්‍ය වෙත ප්‍රකාශ කර ඇත.", "URL": "https://lankatruth.com/si/?p=151191", "Category": "පුවත්", "Parent URL": null}