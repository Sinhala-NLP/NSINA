{"Source": "Lankatruth", "Timestamp": "March 1, 2019", "Headline": "යාන්ත්‍රික කියත් ලියාපදිංචි කාලය දිගු කරයි", "News Content": "යාන්ත්‍රික කියත් ලියාපදිංචි කාලය මාර්තු 15 දක්වා දීර්ඝ කර ඇත. රාජ්‍ය, අර්ධ රාජ්‍ය, පෞද්ගලික ආයතන හෝ පෞද්ගලිකව සතුව පවතින සියළුම යාන්ත්‍රික කියත් ළගම ඇති පොලිස් ස්ථානය වෙත ඉදිරිපත් කර ලියාපදිංචි කර ගන්නා ලෙස රජය දැනුම් දුන් අතර එය පසුගිය 20 වැනිදායින් ආරම්භ විය. ඊයේ(28) දිනයෙන් ලියාපදිංචිය සඳහා ලබාදී තිබූ කාලය අවසන් වුවද මාර්තු 15 දක්වා තවදුරටත් ලියාපදිංචි කාලය දිගු කිරීමට තීරණය කර ඇත. ඒ අනුව දැනට ලියාපදිංචි කර නොමැති භාවිතයේ පවතින් සියළුම යාන්ත්‍රික කියත් පොලීසියට ඉදිරිපත් කර ලියාපදිංචි බලපත්‍රයක් ලබාගන්නා ලෙස ආරක්ෂක අමාත්‍යාංශය නිවේදනය කරයි.", "URL": "https://lankatruth.com/si/?p=69387", "Category": "පුවත්", "Parent URL": null}