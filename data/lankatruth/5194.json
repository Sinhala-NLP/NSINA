{"Source": "Lankatruth", "Timestamp": "November 22, 2012", "Headline": "පලස්තීනුවන් බේරාගැනීමට ලෝක ප‍්‍රජාව අත්වැල් බැඳගත යුතුයි! – ජවිපෙ", "News Content": "පලස්තීනුවන් බේරාගැනීමට ලෝක ප‍්‍රජාව අත්වැල් බැඳගත යුතුයි යැයි සඳහන් කරමින් ජනතා විමුක්ති පෙරමුණේ දේශපාලන මණ්ඩලය විසින් මාධ්‍යනිවේදනයක් නිකුත් කර තිබේ. පලස්තීනුවන් බේරාගැනීමට ලෝක ප‍්‍රජාව අත්වැල් බැඳගත යුතුයි යැයි සඳහන් කරමින් ජනතා විමුක්ති පෙරමුණේ දේශපාලන මණ්ඩලය විසින් මාධ්‍යනිවේදනයක් නිකුත් කර තිබේ.එම මාධ්‍ය නිවේදනය සම්පූර්ණයෙන් පහත පළවේ.“දැනට සතියකට ආසන්න කාලයක් පුරා සියොන්වාදී ඊශ‍්‍රායෙල් හමුදා විසින් ගාසා තීරයේ පලස්තීනුවන් මතට බෝම්බ හෙළමින් ඇති බව විදෙස් මාධ්‍ය වාර්තා කරමින් තිබේ.මෙම ප‍්‍රහාර හේතුවෙන් කුඩා දරුවන්ද ඇතුළු නිරායුධ සිවිල් පුරවැසියන් සියගණනක් මේ වන විටත් මියගොස් ඇති අතර තවත් විශාල පිරිසක් තුවාල ලබා සිටිති. දිනපතා එල්ල කෙරෙන ගුවන් ප‍්‍රහාර පලස්තීන ජනතාවගේ යටිතල පහසුකම් විනාශ කරමින් ඇති අතර ගාසා තීරයේ ජනජීවිතය මුළුමනින්ම ව්‍යසනයක් බවට පත් කර ඇත. තම තාක්ෂණික හා හමුදාමය හැකියාව පලස්තීනුවන් මත ක‍්‍රෑර ලෙස මුදා හරිමින් ඊශ‍්‍රායලය විසින් සිදුකරමින් සිටින මෙම ම්ලේච්ඡා ආක‍්‍රමණය ජනතා විමුක්ති පෙරමුණ ලෙස අපි දැඩි පිළිකුලෙන් යුතුව හෙළා දකිමු.ගසා තීරයේ පලස්තීන ජනතාවට ආහාර, වෙද්‍ය සැපයුම් ඇතුළු අනෙකුත් සැපයුම් අත්හිටුවා පීඩාවට පත් කර එම ජනතාවගෙන් පළිගනිමින් සිටින ඊශ‍්‍රායලය මේ වන විට විවිධ ව්‍යාජ හේතු ඉදිරිපත් කරමින් ගාසා තීරුවේ ජනතාවට ගුවන් ප‍්‍රහාර එල්ල කරමින් සිටී. කෙසේ වුවද එක්සත් ජනපද අධිරාජ්‍යවාදයේ මැදපෙරදිග සුරතලා ලෙස ක‍්‍රියාත්මක වෙමින් සිටින ඊශ‍්‍රායෙලයේ මෙම අමානුෂික හා යුධ අපරාධකාරීමය හැසිරීම ප‍්‍රමාණවත් ලෙස ජාත්‍යන්තර අවධානයට ලක් වී නැත.ඊශ‍්‍රායෙලයේ සියොන්වාදී යුධවාදයට මුහුණ දී සිටින පලස්තීන ජනතාවගේ මව්බිම දිනාගැනීමේ සාධාරණ අරගලයට සහය පළ කරන අපි ගාසා තීරයේ පලස්තීන ජනතාවට සිදු කෙරෙන ප‍්‍රහාරයන්ට එරෙහිව ලෝක ප‍්‍රජාව නැගී සිටීමේ වැදගත්කම දැඩිව අවධාරණය කරමු.” පලස්තීනුවන් බේරාගැනීමට ලෝක ප‍්‍රජාව අත්වැල් බැඳගත යුතුයි යැයි සඳහන් කරමින් ජනතා විමුක්ති පෙරමුණේ දේශපාලන මණ්ඩලය විසින් මාධ්‍යනිවේදනයක් නිකුත් කර තිබේ. පලස්තීනුවන් බේරාගැනීමට ලෝක ප‍්‍රජාව අත්වැල් බැඳගත යුතුයි යැයි සඳහන් කරමින් ජනතා විමුක්ති පෙරමුණේ දේශපාලන මණ්ඩලය විසින් මාධ්‍යනිවේදනයක් නිකුත් කර තිබේ. එම මාධ්‍ය නිවේදනය සම්පූර්ණයෙන් පහත පළවේ. “දැනට සතියකට ආසන්න කාලයක් පුරා සියොන්වාදී ඊශ‍්‍රායෙල් හමුදා විසින් ගාසා තීරයේ පලස්තීනුවන් මතට බෝම්බ හෙළමින් ඇති බව විදෙස් මාධ්‍ය වාර්තා කරමින් තිබේ. මෙම ප‍්‍රහාර හේතුවෙන් කුඩා දරුවන්ද ඇතුළු නිරායුධ සිවිල් පුරවැසියන් සියගණනක් මේ වන විටත් මියගොස් ඇති අතර තවත් විශාල පිරිසක් තුවාල ලබා සිටිති. දිනපතා එල්ල කෙරෙන ගුවන් ප‍්‍රහාර පලස්තීන ජනතාවගේ යටිතල පහසුකම් විනාශ කරමින් ඇති අතර ගාසා තීරයේ ජනජීවිතය මුළුමනින්ම ව්‍යසනයක් බවට පත් කර ඇත. තම තාක්ෂණික හා හමුදාමය හැකියාව පලස්තීනුවන් මත ක‍්‍රෑර ලෙස මුදා හරිමින් ඊශ‍්‍රායලය විසින් සිදුකරමින් සිටින මෙම ම්ලේච්ඡා ආක‍්‍රමණය ජනතා විමුක්ති පෙරමුණ ලෙස අපි දැඩි පිළිකුලෙන් යුතුව හෙළා දකිමු. ගසා තීරයේ පලස්තීන ජනතාවට ආහාර, වෙද්‍ය සැපයුම් ඇතුළු අනෙකුත් සැපයුම් අත්හිටුවා පීඩාවට පත් කර එම ජනතාවගෙන් පළිගනිමින් සිටින ඊශ‍්‍රායලය මේ වන විට විවිධ ව්‍යාජ හේතු ඉදිරිපත් කරමින් ගාසා තීරුවේ ජනතාවට ගුවන් ප‍්‍රහාර එල්ල කරමින් සිටී. කෙසේ වුවද එක්සත් ජනපද අධිරාජ්‍යවාදයේ මැදපෙරදිග සුරතලා ලෙස ක‍්‍රියාත්මක වෙමින් සිටින ඊශ‍්‍රායෙලයේ මෙම අමානුෂික හා යුධ අපරාධකාරීමය හැසිරීම ප‍්‍රමාණවත් ලෙස ජාත්‍යන්තර අවධානයට ලක් වී නැත. ඊශ‍්‍රායෙලයේ සියොන්වාදී යුධවාදයට මුහුණ දී සිටින පලස්තීන ජනතාවගේ මව්බිම දිනාගැනීමේ සාධාරණ අරගලයට සහය පළ කරන අපි ගාසා තීරයේ පලස්තීන ජනතාවට සිදු කෙරෙන ප‍්‍රහාරයන්ට එරෙහිව ලෝක ප‍්‍රජාව නැගී සිටීමේ වැදගත්කම දැඩිව අවධාරණය කරමු.”", "URL": "https://lankatruth.com/si/?p=5194", "Category": "පුවත්", "Parent URL": null}