{"Source": "Lankatruth", "Timestamp": "September 1, 2019", "Headline": "සංවර්ධන නිලධාරීහු යළි වැඩ වර්ජනයකට සැරසෙති", "News Content": "ඉල්ලීම් කිහිපයක් මුල්කරගනිමින් වැඩවර්ජනයක නිරත විමට සංවර්ධන නිලධාරි සේවා සංගමය තීරණය කර ඇති බව වාර්තා වේ. ස්වදේශ කටයුතු අමාත්‍යාංශය යටතේ ප්‍රාදේශීය ලේකම් කාර්යාලවල සේවයේ නියුතු 16,000කට ආසන්න සංවර්ධන නිලධාරීන්ගේ වෘත්තීය ගැටලු රාශියක් සම්බන්ධයෙන් දිගින් දිගටම බලධාරින්ගේ අවධානයට යොමු කර ඇති බවත් ඒ සඳහා විසදුම් ලබානොදීමට එරෙහිව ඉදිරියේදී වැඩ වර්ජනයක නිරත වන බවත් සංවර්ධන නිලධාරී සේවා සංගමය අවධාරණය කරයි. ගම්පෙරළිය ව්‍යාපෘති කරවීම වෙනුවෙන් වු දීමනා ලබානොදිම, ශ්‍රම ශක්ති වැඩසටහන් ක්‍රියාත්මක කිරීමට අදාළ දීමනා නොගෙවීම, වැඩබැලීමේ දීමනා ලබානොදීම ගමන් වියදම් දීමනා ලබානොදීම ඇතුළු වෘත්තීය ගැටලු රැසක් මුල්කරගනිමින් මෙම වැඩ වර්ජනය ක්‍රියාත්මක කිරීමට සැලසුම් කර තිබේ. වැඩ වර්ජනය ක්‍රියාත්මක වන දින වකවානූ සම්බන්ධයෙන් හෙට දිනයේ දී ප්‍රකාශයට පත් කිරීමට නියමිත බව සංවර්ධන නිලධාරි සේවා සංගමය පවසයි.", "URL": "https://lankatruth.com/si/?p=80183", "Category": "පුවත්", "Parent URL": null}