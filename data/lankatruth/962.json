{"Source": "Lankatruth", "Timestamp": "January 16, 2012", "Headline": "පෝබ්ස් ග්‍රාන්ට් අසාර්ථකව නැවත පෘථිවියට", "News Content": "අසාර්ථක වූ රුසියානු අඟහරු ගවේෂණ යානයේ සුන්බුන් පැසිෆික් සාගරයට වැටී ඇති බව විදෙස් වාර්තා පවසයි. කෙසේ වෙතත් එහි සියලුම කොටස් පෘථීවිය වෙතපතිත වූයේ ද යන්න මෙතෙක් තහවුරු වී නොමැත. චිලී රාජ්‍යයට අයත් වෙලිංටන් දූපතේ සිට කිලෝමීටර් 1,250ක් දුරින් පිහිටි මුහුදු ප්‍රදේශයට මෙහි සුන්බුන් වැටී ඇති බව වාර්තා වන නමුත් රුසියානු අඟහරු ගවේෂණනිලධාරීන් පවසන්නේ මෙහි කැබළි මුහුදට පමණක් නොව බ්‍රසීල ගොඩබිම් ප්‍රදේශයට ද පතිත විය හැකි බවයි. පෝබ්ස් ග්‍රාන්ට් නැමැති මෙම අඟහරු ගවේෂණ යානය අඟහරු බලා පිටත් කර හරිනු ලැබුවේ, පසුගිය නොවැම්බර් මාසයේදීයි. පෝබ්ස් ග්‍රාන්ට් යානය අභ්‍යාවකාශගතකිරිමට වැයකර ඇති මුදල ඩොලර් මිලියන 165 ක් වැය කර ඇති අතර නමුත් ඊට පෘථිවි කක්ෂයෙන් ඔබ්බට යාමට හැකි වූයේ නැත. යානය මෙට්ට්‍රික් ටොන් 14ක බරකින් යුත් අතර ඉන් ටොන් ‍එකොළහක්ම විෂ සහිත රොකට් ඉන්ධනවලින් සමන්විතව තිබූ අතර විද්‍යාඥයින් පවසන්නේ, බ්‍රසීලයත්බටහිර අප්‍රිකාවත් අතර අත්ලාන්තික් සාගරයට මෙම ද්‍රව්‍ය වැටිය හැකි බවත් ඉහළ වායුගෝලයේදී එහි ඇලුමිනියම් ඉන්ධන ටැංකිය ගිනිගෙන විනාශ වන්නට ඇති බවවිද්‍යාඥයින් සැක පළ කරයි.", "URL": "https://lankatruth.com/si/?p=962", "Category": "විදෙස් පුවත්", "Parent URL": null}