{"Source": "Lankatruth", "Timestamp": "December 30, 2017", "Headline": "බැඳුම්කර වාර්තාව ජනපතිට නිකුත් කිරිම හෙට (31)", "News Content": "බැඳුම්කර ගනුදෙනුව සම්බන්ධයෙන් සොයා බැලීමට පත් කරන ලද ජනාධිපති කොමිෂන් සභාවේ වාර්තාව හෙට (31) පෙරවරුවේ ජනාධිපති මෛත්‍රීපාල සිරිසේන මහතා වෙත භාර දීමට නියමිතය. මහ බැංකුවේ 2015-2016 අතර කාලයේ සිදුවූ බැඳුම්කර ගනුදෙනුව සම්බන්ධයෙන් සොයා බැලීමට මේ වසර මුලදී ජනාධිපතිවරයා විසින් ජනාධිපති කොමිෂන් සභාවක් පත් කරනු ලැබූ අතර ශ්‍රේෂ්ඨාධිකරණ විනිසුරු කේ.ටී චිත්‍රසිරි මහතා එහි සභාපතිවරයා විය. මෙම කොමිෂන් සභාවේ කාලය අවස්ථා තුනකදී දීර්ඝ කරනු ලැබූ අතර එම කාලය හෙටින් අවසන් වෙයි. මෙම බැඳුම්කර වංචාව සම්බන්ධයෙන් විමර්ශන පැවැත්වූ සුනිල් හඳුන්නෙත්ති මහතාගේ සභාපතිත්වයෙන් යුත් කෝප් කමිටුවේදි සහ බැඳුම්කර කොමිසමේදී බැඳුම්කර වංචාවට සම්බන්ධ ප්‍රභලයින් කිහිපදෙනෙකුගේම නම් ගම් හෙළි වූ අතර මුදල් ඇමතිව සිටි රවී කරුණානායක මහතාට එම ඇමති ධුරයෙන් ඉල්ලා අස්වීමටද සිදු විය.", "URL": "https://lankatruth.com/si/?p=45686", "Category": "පුවත්", "Parent URL": null}