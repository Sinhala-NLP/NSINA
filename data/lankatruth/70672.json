{"Source": "Lankatruth", "Timestamp": "March 19, 2019", "Headline": "නාලක ගොඩහේවාට එරෙහි රාජ්‍ය මුදල් සාවද්‍ය පරිහරණය නඩුව කල් යයි", "News Content": "රජයේ මුදල් සාවද්‍ය පරිහරණය සමිබන්ධයෙන් විනිමය හා සුරැකුම්පත් කොමිසමේ හිටපු සභාපති ආචාර්ය නාලක ගොඩහේවා ඇතුළු විත්තිකරුවන් තුන්දෙනෙකුට එරෙහිව නීතිපතිවරයා විසින් ගොනු කර ඇති නඩුව වැඩිදුර විභාගය සඳහා ජුලි මස 09 වනදා කැඳවීමට කොළඹ වාණිජ මහාධිකරණ විනිසුරු ආර්.ගුරුසිංහ මහතා අද (19) කොළඹ මහාධිකරණයේදී නියෝග කර තිබේ. ඒ අදාළ නඩු විභාගය අද යළි කැඳවූ අවස්ථාවේදීය. මෙහිදී රජයේ නියෝජ්‍ය සොලිසිටර් ජෙනරාල් අසාද් නවාවී මහතාගේ මෙහෙයවීම යටතේ පැමිණිල්ලේ සාක්ෂි සටහන් කරගැනීම සිදුකර ඇත. ඉකුත් මහින්ද රාජපක්ෂ පාලන සමයේ “තාරුණ්‍යට හෙටක්” ” සංවිධානයට අනුග්‍රහයක් වශයෙන් ශ්‍රී ලංකා විනිමය හා සුරැකුම් කොමිසමට අයත් රුපියල් මිලියන 5ක මුදලක් ලබාදීම තුළින් රජයේ මුදල් සාවද්‍ය ලෙස පරිහරණය කළ බවට චෝදනා කරමින් නීතිපතිවරයා විසින් එම කොමිසමේ හිටපු සභාපති ආචාර්ය නාලක ගොඩහේවා, එම කොමිසමේ හිටපු නියෝජ්‍ය අධ්‍යක්ෂ ජනරාල් ධම්මික පෙරේරා සහ තාරුණ්‍යට හෙටක් සංවිධානය රොනී ඊබ්‍රහිම් යන අයට එරෙහිව මෙම නඩුව ගොනුකර තිබේ.", "URL": "https://lankatruth.com/si/?p=70672", "Category": "පුවත්", "Parent URL": null}