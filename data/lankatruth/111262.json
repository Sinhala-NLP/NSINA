{"Source": "Lankatruth", "Timestamp": "February 23, 2021", "Headline": "වෙඩින්වලට 50යි… ඇමතිනි සුදර්ශණි – නැහැ 150යි… හමුදාපති", "News Content": "විවාහ මංගලොත්සව සඳහා සහභාගි කරගත හැකි උපරිම සංඛ්‍යාව පුද්ගලයන් 150ක් බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. නමුත් කොරෝනා මර්ධන රාජ්‍ය ඇමතිනි සුදර්ශණි ප්‍රනාන්දුපුල්ලේ පසුගිය 16දා ප්‍රකාශ කළේ විවාහ මංගලෝත්සව සඳහා සහභාගී වන පිරිස 150 සිට 50 දක්වා අඩුකළ බවයි. රටේ තැනින් තැන හමුවූ කොරෝනා නව ප්‍රභේදය පාලනය කිරිමේ අරමුණින් එම තීරණයට එළඹුන බව පැවසු ඇමතිනිය එය පෙබරවාරි 16දා සිට බලපැවැත්වෙන බව පැවසිය.", "URL": "https://lankatruth.com/si/?p=111262", "Category": "පුවත්", "Parent URL": null}