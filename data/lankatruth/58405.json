{"Source": "Lankatruth", "Timestamp": "August 27, 2018", "Headline": "පැරණි ක්‍රමයට ඡන්දයකට යාමට සිතන්නේවත් නැහැ – ෆයිසර් මුස්තාපා", "News Content": "පළාත් පාලන මැතිවරණය අලුත් ක්‍රමයට පවත්වනවා මිස පෙර පැවති දූෂිත මනාප ක්‍රමයට පැවැත්වීමට ශ්‍රී ලංකා නිදහස් පක්ෂය සිතන්නේවත් නැතැයි පළාත් පාලන හා පළාත් සභා අමාත්‍ය ෆයිසර් මුස්තාපා මහතා අද(27) කොළඹ පැවති මාධ්‍ය හමුවක් අමතමින් ප්‍රකාශ කළේය. වැඩිදුරටත් අදහස් දක්වමින් ඒ මහතා සඳහන් කළේ දූෂිත මනාප ක්‍රමය මෙරටට නොගැලපෙන බවය. එසේම ගමට හා ආසනයට වග කියන නියෝජිතයෙකු පත්කෙරෙන නව ක්‍රමයක් හඳුන්වාදෙන බවට ආණ්ඩුව ලබා දුන් පොරොන්දුව ඉටුකරන බවද ඒ මහතා සඳහන් කළේය. බලයට පත්වීමට පෙර මෛත්‍රීපාල සිරිසේන සහ රනිල් වික්‍රමසිංහ යන මහත්වරුන් මනාප ක්‍රමය හකුලා දමනා බවට ලබාදී තිබෙන පොරොන්දු ඒ අයුරින්ම ඉටු කරන තෙක් ජනතාව බලා සිටින බව ද එවැන්නකින් ගැලවීමක් නායකයන්ට නැතැයි ද ඇමැතිවරයා කීය.", "URL": "https://lankatruth.com/si/?p=58405", "Category": "පුවත්", "Parent URL": null}