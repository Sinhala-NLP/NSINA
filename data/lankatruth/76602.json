{"Source": "Lankatruth", "Timestamp": "June 29, 2019", "Headline": "කෝටි දෙකකට අධික රත්රන් ගුවන් තොටේදී අල්ලයි", "News Content": "නීති විරෝධී ලෙස රුපියල් දෙකෝටි හැට ලක්ෂයක් වටිනා රන් ආභරණ තොගයක් සමඟ මෙරටට ඇතුළුවීමට තැත් කළ සිංගප්පූරු ජාතික යුවලක් ඊයේ(28) රාත්‍රියේ කටුනායක ගුවන් තොටුපළේ පැමිණීමේ පර්යන්තයේදී අත්අඩංගුවට ගෙන තිබේ. 55 සහ 45 වයස්වල පසුවන සිංගප්පූරු ජාතික යුවලක්, කිලෝග්‍රෑම් 4යි ග්‍රෑම් 850ක් බරැති ස්වර්ණාභරණ තොගයක් ඔවුන් ඇඳගෙන සිටි ඇදුම්වල සහ සිරුරේ රඳවාගනිමින් මෙලෙස ශ්‍රී ලංකාවට ඇතුළුවීමට තැත්කර ඇති අතර රේගු නිලධාරීන් සිදුකළ පරීක්ෂාකිරීම්වලදී ඔවුන් අත්අඩංගුවට පත්ව ඇත. ස්වර්ණාභරණ තොගයේ වටිනාකම රුපියල් දෙකෝටි හැට ලක්ෂයක් පමණ වන බවත් මෙම යුවල මීට ඉහත අවස්ථා 6කදී ශ්‍රී ලංකාවට පැමිණ ඇති බවත් මූලික පරීක්ෂණවලදී හෙලිව තිබේ. සිද්ධිය සම්බන්ධව වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=76602", "Category": "පුවත්", "Parent URL": null}