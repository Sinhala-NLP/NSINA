{"Source": "Lankatruth", "Timestamp": "May 5, 2021", "Headline": "තවත් ප්‍රදේශ කිහිපයක් හුදකලා කරයි – පිළියන්දල හොන්නත්තර වසමත් ඒ අතර", "News Content": "කොළඹ, ගම්පහ, රත්නපුර සහ වව්නියා යන දිස්ත්‍රික්ක 04ට අයත් ග්‍රාම නිලධාරී වසම් කිහිපයක් අද (05) දිනයේ මේ මොහොතේ සිට හුදකලා කරන බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. ඔහු වැඩිදුරටත් සඳහන් කරන්නේ පවතින කොවිඩ් -19 අවදානම සලකා එම තීරණ ගෙන ඇති බවය. මෙලෙස අද සිට හුදකලා කළ ප්‍රදේශ අතරට, දේශපාලඥයන්ගේ දැඩි ඉල්ලීම මත හුදකලා භාවයෙන් ඉවත් කළ ග්‍රාමනිලධාරී වසමක් වන පිළියන්දල පොලිස් බල ප්‍රදේශයේ හොන්නත්තර ග්‍රාම නිලධාරී වසමද අයත්වීම විශේෂත්වයකි. එලෙස හුදකලාකර ඇති ප්‍රදේශ පහතින් පල වේ… කොළඹ දිස්ත්‍රික්කය මහරගම පොලිස් බලප්‍රදේශයට අයත් පමුණුව ග්‍රාම නිලධාරී වසම පිළියන්දල පොලිස් බලප්‍රදේශයට අයත් හොන්නත්තර ග්‍රාම නිලධාරී වසම දැල්තර ග්‍රාම නිලධාරී වසම ගම්පහ දිස්ත්‍රික්කය කිරිඳිවැල පොලිස් බලප්‍රදේශයට අයත් කුට්ටිවිල රත්නපුර දිස්ත්‍රික්කය ඇඹිලිපිටිය පොලිස් බලප්‍රදේශයට අයත් පල්ලේගම ග්‍රාම නිලධාරී වසම උඩගම ග්‍රාම නිලධාරී වසම නවනගරය ග්‍රාම නිලධාරී වසම පනාමුර පොලිස් බලප්‍රදේශයට අයත් වලල්ගොඩ ග්‍රාම නිලධාරී වසම සුදුගල ග්‍රාම නිලධාරී වසම පනාමුර ග්‍රාම නිලධාරී වසම වේවැල්වත්ත පොලිස් බලප්‍රදේශයට අයත් රත්ගඟ ග්‍රාම නිලධාරී වසම වව්නියාව දිස්ත්‍රික්කය පූවරන්කුලම් පොලිස් බලප්‍රදේශයට අයත් කුරුක්කල්පුතුකුලම් ග්‍රාම නිලධාරී වසම", "URL": "https://lankatruth.com/si/?p=116010", "Category": "කොවිඩ් -19 (කොරෝනා ) පුවත්", "Parent URL": null}