{"Source": "Lankatruth", "Timestamp": "June 20, 2019", "Headline": "ඌන උපයෝගීතා පනත අහෝසිවෙයි", "News Content": "රජයට පවරාගත් ඌන ක්‍රියාකාරී ව්‍යවසාය හෝ ඌන උපයෝජිත වත්කම් පුනරුදය කිරීම සඳහා වූ පනත ඉවත් කිරීමේ පනත් කෙටුම්පත අද (20) පාර්ලිමේතුවේදී සම්මත විය. සෙවනගල හා පැලවත්ත සීිනි කර්මාන්ත ශාලා ඇතුළු ආයතන 37ක් මේ අනුව මහා භාණ්ඩාගාරයේ ලේකම්වරයා වෙත පැවරෙනු ඇත. පනතට පක්ෂව ඡන්ද 91ක් හා විපක්ෂව ඡන්ද 65ක් ලැබිණි. ආයතන 36ක් රජයට පවරා ගැනීම වෙනුවෙන් මහින්ද රාජපක්ෂ රජය 2011 වසරේ දී ගෙන ආ ඌන ක්‍රියාකාරී ව්‍යවසායන් පිළිබඳ පනත ඉවත් කර එම ආයතන භාණ්ඩාගාර ලේකම්වරයා යටතට පැවරීම වෙනුවෙන් මෙම පනත ඉදිරිපත් කර තිබිණි. එක්සත් ජනතා නිදහස් සන්ධානය, ජනතා විමුක්ති පෙරමුණ මෙයට විරුද්ධව ඡන්දය ලබාදුන් අතර ද්‍රවිඩ ජාතික සන්ධානය ඡන්දය දීමෙන් වැළකී සිටියේය. මේ සම්බන්ධව අදහස් දක්වමින් ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා පවසා සිටියේ, සහතික වශයෙන් මෙම උත්සාහය දයා ගමගේ ව්‍යාපාරිකයාට, සෙවනගල සහ පැලවත්ත සීනි කම්හල් පවරා දීමේ උත්සාහයක් බවය.", "URL": "https://lankatruth.com/si/?p=76120", "Category": "පුවත්", "Parent URL": null}