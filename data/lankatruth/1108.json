{"Source": "Lankatruth", "Timestamp": "January 26, 2012", "Headline": "නියෝජ්‍ය අමාත්‍ය සූරියආරච්චි රියඅනතුරක", "News Content": "අද(26) අලුයම 3ට පමණ හබරණ, හිරිවඩුන ප්‍රදේශයේ දී නියෝජ්‍ය අමාත්‍යවරයා ගමන් ගත් කැබ් රථය අනතුරට පත්ව ඇති බව පොලිසිය ප්‍රකාශ කරයි. නියෝජ්‍ය අමාත්‍යවරයා කොළඹ සිට පොළොන්නරුව දක්වා ගමන් කරමින් සිටිය දී මෙලෙස අනතුරට ලක්ව ඇති බව වාර්තා වේ. අනතුරින් සුළු තුවාල ලැබූ චන්ද්‍රසිරි සූරියආරච්චි නියෝජ්‍ය අමාත්‍යවරයා ප්‍රතිකාර සදහා පොළොන්නරුව රෝහලට ඇතුළත් කර ඇති බව හබරණ පොලිසිය ප්‍රකාශ කරයි. රොහලෙන් ආරංචිමාර්ග සඳහන් කරන්නේ නියෝජ්‍ය අමාත්‍යවරයා වාට්ටු අංක 20 හි ප්‍රතිකාර ලබමින් සිටින බවය. නියෝජ්‍ය අමාත්‍යවරයාගේ අතට තුවාල සිදු වී ඇති බැවින් ‍අතෙහි එක්ස් රේ පරීක්ෂණයක් සිදුකිරීමට අවශ්‍ය බව රෝහල් ප්‍රකාශකයා වැඩිදුරටත් සඳහන් කළේය.", "URL": "https://lankatruth.com/si/?p=1108", "Category": "පුවත්", "Parent URL": null}