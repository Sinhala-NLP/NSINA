{"Source": "Lankatruth", "Timestamp": "August 19, 2022", "Headline": "ලංකාව ජවන උද්ධමනයකට ගිහින්", "News Content": "ශ්‍රී ලංකාවේ උද්ධමනය නොකඩවා වැඩි වෙමින් පවතින අතර එය “ජවන උද්ධමන” තත්වයකට පත්වී ඇති බව ආර්ථික විද්‍යාඥයින් පෙන්වා දෙති. ඊයේ (18) රාත්‍රියේ ‘සිරස මාවත’ වැඩ සටහනට එක් වූ ආර්ථික විද්‍යාඥයන් සියලු දෙනාම පාහේ මේ බව අවධාරණය කරනු ලැබීය. මේ අතර ශ්‍රී ලංකා මහ බැංකු අධිපති ආචාර්ය නන්දලාල් වීරසිංහ ලබන සැප්තැම්බර් මාසය වෙනුවෙන් අනාවැකි පළ කරමින් 70%ක පමණ උද්ධමනයක් වාර්තා කරනු ඇතැයි කියා තිබේ.  මෙරට නිල දත්ත අනුව ඉදිරිපත් කරන උද්ධමන සංඛ්‍යා ලේඛනවලට වඩා බෙහෙවින් ඉහල අගයක් පවතින බව ජාත්‍යන්තර විශ්ලේශකයන් පෙන්වා දී තිබේ. විශේෂයෙන් ජෝන් හොප්ස්කින් විශ්ව විද්‍යාලයේ මහාචාර්ය ස්ටීව් හැන්ක් දිගටම පෙන්වා දි තිබෙන්නේ 100% ඉක්මවා ඇති බවය.", "URL": "https://lankatruth.com/si/?p=138199", "Category": "ආර්ථික පුවත්", "Parent URL": null}