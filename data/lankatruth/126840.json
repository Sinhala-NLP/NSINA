{"Source": "Lankatruth", "Timestamp": "December 10, 2021", "Headline": "කොළඹ ප්‍රදේශ රැසකට හෙට ජලය කැපෙයි", "News Content": "කොළඹ ප්‍රදේශ රැසකට හෙට (11) දිනයේ ජල සැපයුම සීමා කිරීමට සිදුවන බව ජාතික ජලසම්පාදන හා ජලාපවහන මණ්ඩලය නිවේදනයක් නිකුත් කරමින් පවසයි. මෙලෙස ජල සැපයුම සීමා කෙරෙන්නේ කොළඹ 12, 13, 14 සහ 15 යන ප්‍රදේශයන්ට වේ. ඒ අනුව හෙට(11)දින මධ්‍යම රාත්‍රියේ සිට පැය 18 ක කාලයක් එම ප්‍රදේශවලට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය නිකුත් කළ නිවේදනයේ සඳහන් වේ. අඹතලේ සිට කොළඹ දක්වා දිවෙන නල මාර්ගයේ නඩත්තු කටයුත්තක් නිසා මෙලෙස ජල සැපයුම අත්හිටුවන බව එම නිවේදනයේ සඳහන් කර ඇත.", "URL": "https://lankatruth.com/si/?p=126840", "Category": "පුවත්", "Parent URL": null}