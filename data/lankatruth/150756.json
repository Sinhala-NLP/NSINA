{"Source": "Lankatruth", "Timestamp": "August 29, 2023", "Headline": "මන්ත්‍රී මිලාන් ජයතිලක ඇතුළු මන්ත්‍රීවරු දෙදෙනෙකුට එරෙහි අල්ලස් නඩුවට දින දෙයි", "News Content": "කළුගල් කැඩීමේ බලපත්‍රයක් නිකුත් කිරීමට රුපියල් ලක්‍ෂ 06ක අල්ලසක් ඉල්ලා ලබා ගැනීම සම්බන්ධයෙන් පාර්ලිමෙන්තු මන්ත්‍රී මිලාන් සජිත් ජයතිලකට සහ දොම්පේ ප්‍රාදේශිය සභාවේ හිටපු මන්ත්‍රී අජිත් සිසිර කුමාරට එරෙහිව පවරා ඇති නඩුව නොවැම්බර් මස 11 වැනිදා සිට විභාග කිරීමට කොළඹ මහාධිකරණ විනිසුරු නවරත්න මාරසිංහ ඊයේ (28) නියෝග කර තිබේ. විත්තිකාර පාර්ලිමෙන්තු මන්ත්‍රී මිලාන් ජයතිලක දොම්පේ ප්‍රාදේශීය සභාවේ සභාපති වශයෙන් කටයුතු කරමින් සිටි 2012 වසරේදී ගල් කොරියක් පවත්වාගෙන යෑම සඳහා අවශ්‍ය බලපත්‍රය ලබාදීමට රුපියල් ලක්ෂ 07ක අල්ලසක් ඉල්ලා ඉන් රුපියල් ලක්ෂ 06ක මුදලක් ලබා ලබාගැනීම, ඊට ආධාර අනුබලදීම ඇතුළු චෝදනා 08ක් යටතේ අල්ලස් කොමිසම විත්තිකරුවන්ට එරෙහිව මෙම නඩුව පවරා ඇත.", "URL": "https://lankatruth.com/si/?p=150756", "Category": "පුවත්", "Parent URL": null}