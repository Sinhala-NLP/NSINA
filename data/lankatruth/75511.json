{"Source": "Lankatruth", "Timestamp": "June 10, 2019", "Headline": "පෙට්‍රල් මිල ඉහළට", "News Content": "ඉන්ධන මිල සූත්‍රය හඳුන්වාදීමත් සමග සෑම මසකම 10වනදාට සිදුවන මිල සංශෝධනය අනුව පසුගිය කාලය පුරාම ඉන්ධන මිල ඉහළ යාම දක්නට ලැබුණු අතර මෙවර එම ඉහළ යාම සිදුව ඇත්තේ ඔක්ටේන් 92 වර්ගයේ පෙට්‍රල් සඳහා පමණි. ඒ අනුව ඔක්ටේන් 92 වර්ගයේ පෙට්‍රල් ලීටරයක මිළ රුපියල් 03කින් වැඩිවන අතර එහි ලීටරයක සිල්ලර මිළ රුපියල් 138කි. මේ දිනවල ජාත්‍යන්තර වෙළඳපොලේ බොරතෙල් මිලෙහි අඩුවීමේ ප්‍රවනතාවයක් පෙනෙන්නට තිබෙන අතර ඒ අනුව මෙම තත්වය දිගින් දිගටම පැවැතියහොත් එහි වාසිය මෙරට පාරිභෝගික ජනතාවට ලැබෙනු ඇතැයි මුදල් අමාත්‍යාංශය සඳහන් කරයි.", "URL": "https://lankatruth.com/si/?p=75511", "Category": "පුවත්", "Parent URL": null}