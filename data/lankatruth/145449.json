{"Source": "Lankatruth", "Timestamp": "March 13, 2023", "Headline": "ඡන්දෙට සල්ලි දෙන පාටක් නැහැ – යළි අධිකරණයට යන්න වෙනවා – මැතිවරණ කොමිසමේ සභාපති", "News Content": "කැඳවා ඇති පළාත් පාලන මැතිවරණය පැවැත්වීම සඳහා ශ්‍රේෂ්ඨාධිකරණ නියෝගයට අනුව මැතිවරණ කොමිසමට අවශ්‍ය මුදල්, මුදල් අමාත්‍යංශය නිසි ලෙස මුදාහරිනු ඇතැයි සිතිය නොහැකි බැවින් නැවත වතාවක් අධිකරණය ඉදිරියට යාම හැර වෙනත් විකල්පයක් නැතැයි ශ්‍රී ලංකා මැතිවරණ කොමිසමේ සභාපති නිමල් පුංචිහේවා පවසයි. අවශ්‍ය මුදල් ලබා දීම මුදල් අමාත්‍යංශය විසින් ප්‍රතික්ෂේප කරන තත්වයක් උදා වී ඇති බැවින් ඒ පිළිබදව ගත යුතු ඉදිරි ක්‍රියාමාර්ග පිළිබදව සාකච්ඡා කිරීමට මැතිවරණ කොමිසම අද (13) හෝ හෙට (14) රැස්වීමට තීරණය කර ඇතැයිද වාර්තා වේ.", "URL": "https://lankatruth.com/si/?p=145449", "Category": "පුවත්", "Parent URL": null}