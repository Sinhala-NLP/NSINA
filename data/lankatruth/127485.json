{"Source": "Lankatruth", "Timestamp": "January 1, 2022", "Headline": "අත්‍යවශ්‍ය ඖෂධ හිඟයක් ගැන ලිපියක්", "News Content": "මෙරට ඩොලර් සංචිත හිඟ වීම හමුවේ ආනයනය කරනු ලබන අත්‍යවශ්‍ය ඖෂධරැසක් සැපයීමට නොහැකි වීමෙත් බරපතළ තත්වයක් උදා වී ඇති බව වාර්තා වේ. මේ සම්බන්ධයෙන් රාජ්‍ය ඖෂධ නීතිගත සංස්ථාව අනතුරු අඟවා ඇත්තේ ඉදිරි මාස තුන හතර ඇතුළත රජයේ රෝහල්වල ඖෂධ සහ ශල්‍යාගාරවල භාවිතා කරන ද්‍රව්‍ය හිගයක් ඇති වීමේ අවදානමක් පවතින බවයි. ඖෂධ නිශ්පාදන සැපයුම් සහ නියාමන රාජ්‍ය අමාත්‍යාංශයේ ලේකම්වරයා වෙත ලිපියක් යවමින් මෙම අනතුරු ඇඟවීම සිදුකර ඇත්තේ රාජ්‍ය ඖෂධ නීතිගත සංස්ථාවේ කළමනාකාර අධ්‍යක්ෂ වරයා විසිනි.දැනටමත් රාජ්‍ය ඖෂධ නීතිගත සංස්ථාවේ ණයවර ලිපි 72කට ගෙවීම් කළ නොහැකි වී ඇතැයි ද සමහර ණයවර ලිපි කාලය ඉක්මවා ඇති බවත් එම ලිපිය මගින් දැනුම් දී ඇත. දැනටමත් ඖෂධ නීතිගත සංස්ථාවට අයත් ගබඩා තුළ පවතින අත්‍යවශ්‍ය ඖෂධ ඉතාමත් සීමිත කාලයකදීඅවසන් වනු ඇති බැවින් ඉදිරි මාස කිහිපය තුළ එම තොග අවසන් වීමේ අවදානම මග හැරීමට හැකියාවක් නොමැති බව ද එම ලිපිය මගින් ඖෂධ නීතිගත සංස්ථාව පෙන්වාදී තිබේ.", "URL": "https://lankatruth.com/si/?p=127485", "Category": "ආර්ථික පුවත්", "Parent URL": null}