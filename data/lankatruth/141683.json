{"Source": "Lankatruth", "Timestamp": "November 6, 2022", "Headline": "කමල් ගුණරත්නට ලේකම් පදවිය අහිමි වෙයිද?", "News Content": "ආරක්ෂක අමාත්‍යංශයේ ලේකම් කමල් ගුණරත්න එම පදවියෙන් ඉවත් කිරීමට සැලසුමක් තිබෙන බව අනාවරණය වේ.  මෙම සැලසුම එක්සත් ජාතික පක්ෂයේ පත්කළ මන්ත්‍රී වජිර අබේවර්ධන සකස් කරන ලද්දක් බව වැඩි දුරටත් හෙළිවී තිබේ. මේ වනවිට ද කමල් ගුණරත්නගේ සියලු කටයුතු වජිර අබේවර්ධන විසින් ඍජුව අධීක්ෂණය කරන  බවත් ඒ සම්බන්ධයෙන් රනිල් වික්‍රමසිංහට පැමිණීලි කර ඇති බවත් අනාවරණය වේ.  මේ වනවිට අමාත්‍යංශ ලේකම්වරු ගණනාවක් අලුතින් පත් කරමින් සිටින අතර කෘෂිකර්ම අමාත්‍යංශයට අලුතින් ලේකම්වරයෙකු පත් කිරීම එහි මුල් පියවර බව ආණ්ඩුවේ තොරතුරුවලින් හෙළිවේ.", "URL": "https://lankatruth.com/si/?p=141683", "Category": "පුවත්", "Parent URL": null}