{"Source": "Lankatruth", "Timestamp": "November 27, 2020", "Headline": "නිරෝධානයට පිරිස් රැගෙන යමින් තිබූ බසයක් අනතුරට … 17 දෙනෙකුට තුවාල…", "News Content": "කිලිනොච්චිය විඩත්තපලෙයි නිරෝධායන මධ්‍යස්ථානය වෙත මැදපෙරදිග සිට පැමිණි පිරිසක් රැගෙන යමින් තිබූසුඛෝපභෝගී බස් රථයක් අද (27) උදෑසන අනතුරට ලක් වීම හේතුවෙන් බස් රථයේ ගමන්ගත් 17 දෙනෙකු තුවාල ලබා ඇති බව වාර්තා වේ. ලෙබනන්යේ සිට පැමිණි ශ්‍රීලාංකිකයින් 256 ක් නිරෝධායනය කිරීම සඳහා බස් රථ කිහිපයකින් රැගෙන යමින් සිටියදී එක් බස් රථයක් මෙලෙස අනතුරට ලක් වී ඇත්තේ රියදුරුට නින්ද යාමෙන් බව පොලීසිය පවසයි. බස් රථයේ රියදුරුට නින්ද යාමෙන් මාර්ගයෙන් ඉවතට පැන බස්රථය අසලින් ඉදිකොට තිබූ විශාල ජලනලයක වැදී නැවතී තිබේ. තුවාල ලැබූ 17 දෙනෙකු පලෙයි රෝහලට ඇතුලත් කොට ඇති අතර බස් රථයේ රියදුරු ඇතුලු කාන්තාවන් දෙදෙනෙකු බරපතල තත්වයෙන් පසුවූ නිසා යාපනය ශික්ෂණ රෝහලට ඇතුලත් කල බවටද පොලීසිය පැවසීය.අනතුර හේතුවෙන් බස් රථයටද දැඩි හානි සිදුව ඇති අතර ජලනල පද්දතියටද හානි සිදුව ඇති බවට පරික්ෂණ සිදු කරන පලෙයි පොලීසිය වැඩිදුරටත් පැවසීය.", "URL": "https://lankatruth.com/si/?p=101638", "Category": "පුවත්", "Parent URL": null}