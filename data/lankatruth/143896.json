{"Source": "Lankatruth", "Timestamp": "January 20, 2023", "Headline": "සණස සභාපති කෝටි 04කට විදලා", "News Content": "කටුගස්තොට කහල්ල කළුගල සණස බැංකු සංගමයේ සාමාජිකයන්ගේ රුපියල් කෝටි හතරකට වැඩි තැන්පතු මුදල් ප්‍රමාණයක් සමඟ අතුරුදහන්ව සිටි එම බැංකු සංගමයේ සභාපති පොලිසිය වෙත භාර විමෙන් පසු කටුගස්තොට පොලීසිය මගින් අද (20) අත් අඩංගුවට ගනු ලැබ තිබේ. වසර 35කට වැඩි පැරැණි බැංකු සංගමයක් වන මෙම සණස බැංකු සංගමයේ මුළු කාලය පුරාම තැන්පත් කර ඇති රුපියල් කෝටි ගණනක මුදලක් සමඟ එම සංගමයේ සභාපතිවරයා අතරුදහන්ව ඇති බවත් සඳහන් කරමින් තමන්ගේ මුදල් ලබා දෙන ලෙසත් ඉල්ලා තැන්පතුකරුවන් විසින් පොලීසිය වෙත පැමිණිලි ඉදිරිපත් කරනු ලැබ තිබිණි. තමන් ගඩොල් කපා, කැලී වැඩ කර එකතු කර ගත් මුදල් මෙම බැංකු සංගමයේ තැන්පත් කළ බවත් තැන්පත්කරුවෝ කියති. අත් අඩංගුව‌ට ගත් සැකකරු අද මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://lankatruth.com/si/?p=143896", "Category": "පුවත්", "Parent URL": null}