{"Source": "Lankatruth", "Timestamp": "December 23, 2022", "Headline": "හොර නඩය පළවාහැර ජනතාවාදී පාලනයක් පිහිටුවන්න ජාතික ජන බලවේගය පෙරට ඇවිත් ඉන්නවා – ජගත් මණුවර්", "News Content": "මෙයට පෙර 2015දී රාජපක්ෂලා පලවා හැරියද ජනතාවාදී පාලනයක් පිහිටුවීමට නොහැකි වූ බවත් ජූලි 09 වෙනිදා රාජපක්ෂ පවුල් බලය පලවා හැරීමෙන් පසුවද බිහිකළ නොහැකි වූ ජනතාවාදී පාලනය ගොඩනැගීමට මේ වනවිට ජාතික ජන බලවේගය වටා රටේ බහුතර ජනතාව රෝද බඳිමින් සිටින බව චිත්‍රපට අධ්‍ය, ප්‍රවීන රංගන ශිල්පී, ජාතික ජනබලවේගයේ ජාතික විධායක සභික ජගත් මණුවර්ණය පවසයි. ඔහු මේ බව පැවසූවේ කුරුණෑගලදී මේ වනවිට ආරම්භ වී ඇති ජාතික ජන බලවේගය විසින් සංවිධානය කරන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිනි. රට් ජනාධිපති යැයි හිතාගෙන ඉන්න පුද්ගලයා බුදු හාමුදුරුවන්ට අංගුලිමාල යොදවා ගල් පෙරළන කතා කියමින් පොලිසියේ හා හමුදාවේ ආරක්ෂාව ලබා ගනිමින් ජනතාව මර්ධනය කළ හැකි බව කල්පනා කළත් ආරක්ෂක අංශවල බහුතරය නියමිත වෙලාව පැමිණෙනතුරු කල් බලමින් ජනතාව සමග එක් වීමට සූදානමින් සිටින බවද එවැනි බහුතර ජනතාව මේ වනවිට මාලිමාව වටා එක්වෙමින් නිවැරදි දිශාව තීරණය කර ඇවසන් බව ඔහු වැඩිදුරටත් පැවසීය. 2015 ජනාධිපතිවරණයේ ප්‍රචාරක කටයුතු වෙනුවෙන් කුරුණෑගල කුඹුක්ගැටේ ප්‍රදේශයට ගිය අවස්ථාවේ ජ්‍යෙෂ්ඨ කලාකරු ලක්ෂ්මන් විජේසේකර ඇතුළු පිරිසට රාජපක්ෂ මැරයන් ප්‍රහාර එල්ල කළ බවද එදත් ජනතාව වෙනුවෙන් තම යුතුකම් කොටස කලාකරුවන් වශයෙන් ඉටු කළ බවත් ඔහු මෙහිදී වැඩිදුරටත් පැවසීය.", "URL": "https://lankatruth.com/si/?p=143160", "Category": "පුවත්", "Parent URL": null}