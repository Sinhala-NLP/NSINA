{"Source": "Lankatruth", "Timestamp": "August 28, 2019", "Headline": "රනිල්ගෙන් සජිත්ට දුස්රා පන්දුවක්", "News Content": "මධ්‍යම සංස්කෘතික අරමුදලේ රුපියල් බිලියන 1.2 ක මුදල් වංචාවක් පිළිබඳව විමර්ශනය සඳහා අගමති රනිල් වික්‍රමසිංහ මහතා විසින් අගමැති ලේකම් සමන් ඒකනායක මහතා පත්කර ඇත. වාර්තා වලට අනුව අරමුදලේ රුපියල් බිලියන 1.2ක් මේවනවිට අතුරුදහන්ව ඇත. අරමුදලේ අභ්‍යන්තර ආරංචිමාර්ග සඳහන් කරන්නේ සංස්කෘතික ඇමති ලෙස සජිත් ප්‍රේමදාස මහතා පුරාවිද්‍යා ස්ථාන වලින්, අරමුදල හරහා පුරාවිද්‍යා දෙපාර්තමේන්තුවට ලැබිය යුතු මුදල් සිය දේශපාලන කටයුතු සඳහා යොදාගෙන ඇති බවයි. පන්සල් සංවර්ධනය වැනි විවිධ වැඩසටහන් හරහා ද විශාල ලෙස සේවකයින් සහ කම්කරුවන් බඳවා ගනිමින් ඔවුන්ට වැටුප් ගෙවීමට ද මෙම මුදල් යොදාගෙන ඇත. මේ මොහොත වන විටත් අරමුදලට සේවකයින් 1850ක් බඳවා ගැනීම සඳහා පුරාවිද්‍යා දෙපාර්තමේන්තුවේ සම්මුඛ පරීක්ෂණ පැවැත්වේ. මෙම කරුණ විදුලිබල ඇමති රවී කරුණානායක මහතා විසින් පසුගිය අඟහරුවාදා පැවති කැබිනට් රැස්වීමට පෙර අගමැතිවරයාගේ අවධානයට ලක්කර ඇති බව ද වාර්තා වේ.", "URL": "https://lankatruth.com/si/?p=79973", "Category": "පුවත්", "Parent URL": null}