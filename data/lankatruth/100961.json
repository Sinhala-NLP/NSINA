{"Source": "Lankatruth", "Timestamp": "November 21, 2020", "Headline": "ලංකාවේ වැඩිම කොරෝනා මරණ අද… මියගිය ගණන 09ක්…", "News Content": "කොවිඩ් – 19 ආසාදනය වීමෙන් ලංකාවේ දිනක සිදුවූ වැඩිම මාරණ ගණන වාර්තා කරමින් අද (21) පුද්ගලයින් 09 දෙනෙකු ජීවිතක්ෂයට පත්ව තිබේ. මෙසේ මරණයට පත්ව ඇති පුදගලයින් අතර පිරිමි පුද්ගලයින් 05 දෙනෙකු සහ කාන්තාවන් සිව්දෙනෙකු වෙති. ඔවුන් 48, 57, 65, 69, 72, 75, 76 සහ 89 යන වයස්වල පසුවූවෝ වෙති. මොවුන්ගෙන් 08 දෙනෙකු කොළඹ දිස්ත්‍රික්කයේ පදිංචි පුද්ගලයින් වන අතර එක් අයෙකු පදිංචි ප්‍රදේශය රජයේ ප්‍රවෘත්ති දෙපාර්තමේන්තුව නිකුත් කළ වාර්තාවේ සඳහන් කර නැත. සිව්දෙනෙකු කොළඹ ජාතික රෝහලේදී ජීවිතක්ෂයට පත්ව ඇති අතර තිදෙනෙකු ජීවිතක්ෂයට පත්ව ඇත්තේ සිය නිවාස තුළදී මය. එක් අයෙකු ජීවිතක්ෂයට පත්ව ඇත්තේ කොළඹ පෞද්ගලික රෝහලක සිට කොළඹ IDH රෝහල වෙත එවන අතරතුරදීය. අනෙක් පුද්ගලයා ජීවිතක්ෂයට පත්ව ඇත්තේ කොළඹ ජාතික රෝහලේ සිට කොළඹ IDH රෝහල වෙත එවන අතරතුරදීය. මේ වනවිට මෙරට ආසාදිතයන්ගේ සමස්ත නිල මරණ සංඛ්‍යාව 83කි.", "URL": "https://lankatruth.com/si/?p=100961", "Category": "කොවිඩ් -19 (කොරෝනා ) පුවත්", "Parent URL": null}