{"Source": "Lankatruth", "Timestamp": "November 29, 2011", "Headline": "ලංකාවට ආ විගස දුමින්ද අත්අඩංගුවට ගන්නවා – අපරාධ පරීක්ෂණ දෙපාර්තමේන්තුව", "News Content": "පසුගිය පළාත් පාලන ඡන්ද දිනයේදී භාරත ලක්ෂ්මන් ප්‍රේමචන්ද්‍ර මහතා ඇතුළු තවත් තිදෙනෙකු වෙඩි තබා ඝාතනය කිරීමේ සිද්ධිය සම්බන්ධයෙන් ආරක්ෂක අමාත්‍යාංශ අධීක්ෂණ, පාර්ලිමේන්තු මන්ත්‍රී දුමින්ද සිල්වා මහතාඅත්තඩංගුවට ගන්නා බව අපරාධ පරීක්ෂණ දෙපාර්තමේන්තුව අද ප්‍රකාශ කරන ලදී.     ඒ අදාළ පැමිණිල්ල කොළඹ මහේස්ත්‍රාත් ප්‍රසන්න අල්විස් මහතා ඉදිරියේදී අද (29) කැඳවු අවස්ථාවේදී ය. එහි දී වැඩි දුරටත් අදහස් ඉදිරිපත් කළ සහකාර පොලිස් අධිකාරී ශානි අබේසේකර මහතා පැවසූයේ මන්ත්‍රීවරයාගේසෞඛ්‍ය තත්ත්වය පිළිබඳ මේ වන විට අධ්‍යයනයක් සිදුකරමින් සිටින බවත් නීතිපතිවරයාගේ උපදෙස් ලබා ගැනීමට බලාපොරොත්තුවෙන බවත් සැකකාර මන්ත්‍රීවරයා ශ්‍රි ලංකාවට පැමිණි පසු නීතිපති උපදෙස් මතඅධිකරණය නියෝගය ක්‍රියාත්මක කිරීමට පියවර ගන්නා බවයි. මේ අතර අදාල මන්ත්‍රීවරයා ලංකාවට ආ විට අත්අඩංගුවට ගන්නා ලෙස ආගමන විගමන දෙපාර්තමේන්තුවට දන්වන්නැයි ජනාධිපති නීතිඥ ටිරන්ත වලලියද්ද මහතා අධිකරණයෙන් ඉල්ලා සිටියේය. මෙම සිද්ධිය සම්බන්ධයෙන්සැකපිට අත්අඩංගුවට ගත් පොලිස් කොස්තාපල් ලබන 13 වැනි දා තෙක් රිමාන්ඩ් කරනු ලැබීය.", "URL": "https://lankatruth.com/si/?p=378", "Category": "පුවත්", "Parent URL": null}