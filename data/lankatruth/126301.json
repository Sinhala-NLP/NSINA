{"Source": "Lankatruth", "Timestamp": "November 27, 2021", "Headline": "ගල්කිරියාගම ගම් තුනක කොරෝනා පොකුරක්", "News Content": "ගල්කිරියාගම ප්‍රාදේශීය ලේකම් කොට්ඨාසයට පැල්බැදියාව, ආඬියාගල හා ගම්බිරිගස් වැව යන ගම්මාන තුනේ සැලකිය යුතු පිරිසකට කොවිඩ් – 19 ආසාදනය වී ඇතැයි වාර්තා වේ. මේ හේතුවෙන් දින තුනක කාලයක් එම ප්‍රදේශයන්හි වෙළඳ සැල් වසා තැබීමට ප්‍රාදේශීය සෞඛ්‍ය බලධාරීන් තීරණය කර ඇත. එම ප්‍රදේශයේ ජනතාව ගෙන් 50කට අධික සංඛ්‍යාවකට කෝවිඩි – 19 ආසාදනය වී ඇතැයි ගල්කිරියාගම ප්‍රාදේශීය සෞඛ්‍ය කාර්යාලය සඳහන් කරයි. කොවිඩ් රෝගය සහිත පුද්ගලයන් ඔවුනගේ නිවෙස්වලම නිරෝධායනයට යොමු කර ඇති බව මහජන සෞඛ්‍ය පරීක්ෂකවරු කියති.", "URL": "https://lankatruth.com/si/?p=126301", "Category": "කොවිඩ් -19 (කොරෝනා ) පුවත්", "Parent URL": null}