{"Source": "Lankatruth", "Timestamp": "April 7, 2019", "Headline": "ලක්ෂ 75ක හෙරොයින් සමඟ “රත්මලාන අංජුගේ” ගෝලයෙකු අත්අඩංගුවට", "News Content": "හෙරොයින් මත්ද්‍රව්‍ය ජාවාරම්කරුවෙකු ලෙස සැළකෙන රත්මලානේ අංජු නැමැත්තාගේ ගෝලයෙකු ලක්ෂ 75ක පමණ වටිනාකමකින් යුතු හෙරොයින් සමඟ පිළිඅන්දල, බටකැත්තරදී අත්අඩංගුවට ගෙන තිබේ. ත්‍රීරෝද රථයකින් මත්ද්‍රව්‍ය ප්‍රවාහනය කරමින් සිටින බවට ලද තොරතුරක් මත සිදුකළ වැටලීමකදී අත්අඩංගුවට ගැනීම සිදුකර ඇත. ගල්කිස්ස විශේෂ පොලිස් යතුරුපැදි ඒකකය මගින් සැකකරු අත්අඩංගුවට ගෙන ඇති අතර රත්මලාන ප්‍රදේශයේ පදිංචිකරුවකු බවත් බටකැත්තර ප්‍රදේශයේ දෙමහල් නිවසක උඩුමහල මාසික කුලී පදනම මත ලබාගෙන මෙම ජාවාරම කරගෙන ගොස් ඇති බවත් මූලික පරීක්ෂණවලදී හෙලිව ඇත.", "URL": "https://lankatruth.com/si/?p=71812", "Category": "පුවත්", "Parent URL": null}