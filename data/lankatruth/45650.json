{"Source": "Lankatruth", "Timestamp": "December 28, 2017", "Headline": "එජාප මන්ත්‍රීගේ සොහොයුරා පොහොර ජාවාරමක", "News Content": "එක්සත් ජාතික පක්ෂ පාර්ලිමේන්තු මන්ත්‍රී සිඩ්නි ජයරත්න මහතාගේ සොහොයුරෙකු වන ප්‍රියත්න ජයරත්න මහතා විසින් රජයේ සහනාධාර පොහොර වැඩි මිලට අලෙවි කරමින් සිටින බවට ගොවීහු චෝදනා කරති. රජය මගින් සහනාධාර යටතේ ලබාදෙන පොහොර සඳහා මිටියක් රුපියල් 2500ක් බවට මිලද සඳහන් කර තිබියදී මොහු විසින් එම පොහොර මිටියක් රුපියල් 2700ත් 2800ත් අතර මිලකට අලෙවි කරන බවත් සිඩ්නි ජයරත්න මන්ත්‍රීවරයාගේ සොහොයුරාට අයත් මැදිරිගිරියේ වෙළෙඳසැලක මෙම පොහොර මිටි තොග වශයෙන් ගබඩා කර ඇති බවත් එම ස්ථානයේම මොහු මෙලෙස වැඩි මිලට පොහොර අලෙවි කරන බවත් ගොවි ජනතාව වැඩිදුරටත් චෝදනා කරති. පාරිභෝගික සේවා අධිකාරිය හෝ රජයේ කිසිඳු වගකිවයුත්තෙක් ඊට එරෙහිව කටයුතු නොකරන බවත් මෙවැනි ව්‍යාපාරිකයන් තම දේශපාලන බලයද යොදාගෙන සිදු කරන මෙවැනි කටයුතු නිසා තමන් දැඩි ලෙස පීඩාවට පත්වන බවත් ගොවිජනතාව වැඩිදුරටත් චෝදනා කර සිටිති.", "URL": "https://lankatruth.com/si/?p=45650", "Category": "පුවත්", "Parent URL": null}