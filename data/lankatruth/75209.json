{"Source": "Lankatruth", "Timestamp": "June 6, 2019", "Headline": "අප්‍රේල් 21 ප්‍රහාරය ගැන සෙවීමට පත්කළ විශේෂ පාර්ලිමේන්තු කාරක සභාවේ තෙවැනි දිනය අද", "News Content": "අප්‍රේල් 21 ප්‍රහාරය සම්බන්ධව විමර්ශනය කිරීමට පත්කළ විශේෂ පාර්ලිමේන්තු තේරීම් කාරක සභාව අද(06) තෙවැනි දිනටත් රැස්වීමට නියමිතව ඇත. අද පස්වරු 11.00ට පාර්ලිමේන්තු සංකීර්ණයේ දී කාරක සභාව රැස්වන අතර හිටපු ආරක්ෂක ලේකම් හේමසිරි ප්‍රනාන්දු සහ පොලිස්පති පූජිත් ජයසුන්දර යන මහත්වරුන් අද සාක්ෂි ලබාදීමට නියමිතව ඇත. මෙම විශේෂ කාරක සභාව පළමුවරට පසුගිය 29 වැනිදා රැස්වූ අතර එහිදි ආරක්ෂක ලේකම්වරයා සහ රාජ්‍ය බුද්ධි ප්‍රධානියා සාක්ෂි ලබා දුන්නේ ය. දෙවන දිනට පසුගිය 4 වැනිදා රැස්වූ අතර එහිදී ජ්‍යෙෂ්ඨ පොලිස් නිලධාරීන් සිව් දෙනෙකුට කාරක සභාව හමුවේ පෙනී සිටීමට දන්වා ඇති නමුත් සාක්ෂි ලබාදීමට පැමිණ සිටියේ ත්‍රස්ත විමර්ශන කොට්ඨාශය භාර හිටපු නියෝජ්‍ය පොලිස්පති නාලක ද සිල්වා මහතා පමණි. කාරක සභාව රැස්වන තෙවැනි දිනය අදයි.", "URL": "https://lankatruth.com/si/?p=75209", "Category": "පුවත්", "Parent URL": null}