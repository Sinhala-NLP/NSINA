{"Source": "Lankatruth", "Timestamp": "December 12, 2018", "Headline": "බැඳුම්කර පරීක්‍ෂණ වාර්තාව සඟවා තබාගැනීමට මෛත්‍රීගෙන් ගැටයක්", "News Content": "බැඳුම්ක වංචාව සම්බන්ධයෙන් පරීක්ෂණ සිදු කළ ජනාධිපති කොමසමේ වාර්තාව තවදුරටත් සඟවාගෙන නොසිට නිකුත් කරන්නැයි සිවිල් සංවිධාන, දේශපාලන පක්ෂ විසින් දිගින් දිගටම ජනාධිපතිවරයාට බලපෑම් කරමින් තිබෙන අතර එම වාර්තාව තවදුරටත් එළියට නොදා සඟවාගෙන තබා ගැනීමට ජනාධිපතිවරයාට නොහැකි තත්වයක් උද්ගතව ඇති වටපිටාවක ජනාධිපතිවරයා විසින් ඊයේ (12) එමවාර්තාව සම්බන්ධයෙන් සිය මන්ත්‍රී කණ්ඩායම වෙත සඳහනක් කර ඇති බව මාධ්‍ය වාර්තා පල වේ. එහි සඳහන් වන්නේ බැදුම්කර වංචාව සම්බන්ධයෙන් පරීක්‍ෂණ පැවැත්වූ නිලධාරීන්ට හිටපු අගමැතිවරයාගේ පාර්ශ්වයෙන් බාධා එල්ලවූ බැවින් එම පරීක්‍ෂණ නිසිලෙස සිදුනොවූ බවත් සිදුවූ දේශපාලන වෙනසත් සමඟ බැදුම්කර වංචාව සම්බන්ධ පරීක්‍ෂණ ස්වාධීනව නිසිලෙස තව දුරටත් ඉදිරියට සිදු කෙරන බවත් ජනාධිපතිවරයා පැවැසූ බවය. මෙහි සඳහන් ආකාරයට බැඳුම්කර පිළිඳ ජනාධිපති කොමිසමේ නිලධාරීන්ට එක්සත් ජාතික පක්ෂ විසින් බලපෑම් එල්ල කර ඇති බැවින් එම වාර්තාව නිසිලෙස සකස්වී නැති බවය. දේශපාලන විචාරකයින් පවසන්නේ බැඳුම්කර වංචාව සම්බන්ධයෙන් ජනාධිපතිවරයා පත් කළ කොමිෂන් වාර්තාවේ එක්සත් ජාතික පක්ෂයේ මෙන්ම මහින්ද පිලේ මන්ත්‍රීවරුන් ගණනාවක් පිළිබඳව තොරතුරු වාර්තා වී ඇති බවය. එබැවින් තවදුරටත් පරීක්ෂණ සිදු කරන්නේ යැයි සඳහන් කිරීමෙන් එම වාර්තාව එළියට නොදා සිට මහින්ද පිලට මෙන්ම එක්සත් ජාතික පක්ෂයටද සම්බන්ධ ප්‍රබල මන්ත්‍රීවරුන්ගේ බැඳුම්කර වංචාවට ඇති සම්බන්ධය වසං කිරීමට ජනාධිපතිවරයා කටයුතු කරන බවය. මූලාශ්‍ර ලංකාදීප", "URL": "https://lankatruth.com/si/?p=65059", "Category": "පුවත්", "Parent URL": null}