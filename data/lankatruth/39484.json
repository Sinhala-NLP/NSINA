{"Source": "Lankatruth", "Timestamp": "August 16, 2017", "Headline": "නාමල්  FCID උප පොලිස් පරීක්ෂකවරයකුට තර්ජනය කරලා", "News Content": "පාර්ලිමේන්තු මන්ති‍්‍ර නාමල් රාජපක්ෂ මහතා ඊයේ(15) මුල්‍ය අපරාධ කොට්ඨාසයේ දී එහි උප පොලිස් පරීක්ෂකවරයකුට තර්ජනය කළ බව කියන සිද්ධියක් සම්බන්ධයෙන් මුල්‍ය අපරාධ කොට්ඨාසය විමර්ශනයක් ආරම්භ කර ඇති බව එහි ආරංචි පවසයි. මෙලෙස තර්ජනය කර ඇත්තේ මුල්‍ය අපරාධ කොට්ඨාසයේ දක්ෂ විමර්ශන නිලධාරියකු වන උප පොලිස් පරීක්ෂක ශාන්ත ලලිත් මහතාට බවද පොලිස් ආරංචි කියයි. කිෂ් ව්‍යාපෘතියේ සිදුව ඇතැයි කියන මුල්‍ය අක‍්‍රමිතා සම්බන්ධයෙන් නාමල් රාජපක්ෂ මහතාට එරෙහිව පවතින පරීක්ෂණ සිදුකරන්නේ ද ශාන්ත ලලිත් මහතා බව පොලිසිය කියයි. ප‍්‍රකාශයක් ලබා ගැනීමට රෝහිත රාජපක්ෂ මහතා එදින පෙරවරුවේ මුල්‍ය අපරාධ කොට්ඨාසයට කැඳවා තිබියදී රෝහිත රාජපක්ෂ මහතාගේ සහායට පැමිණ සිටි නාමල් රාජපක්ෂ මහතා මෙම තර්ජනය කර ඇති බවද පැවසේ.", "URL": "https://lankatruth.com/si/?p=39484", "Category": "පුවත්", "Parent URL": null}