{"Source": "Lankatruth", "Timestamp": "September 20, 2018", "Headline": "ඇමරිකාව හා උතුරු කොරියාව නැවත හමුවකට සැරසේ", "News Content": "2021 වනවිට උතුරු කොරියාවේ න්‍යෂ්ටික අවි තුරන් කිරීම අරමුණු කර ගනිමින් එරට සමඟ නැවත වරක් සාකච්ඡාවල නිරතවීමට සූදානමින් සිටින බව ඇමරිකානු රාජ්‍ය ලේකම් මයික් පොම්පියෝ ප්‍රකාශ කර තිබේ. විවිධ භාදා කිරීම් හමුවේ මෙම කරුණ සම්බන්ධයෙන්ම මෙම වසරේ ජූනි මාසයේ ද උතුරු කොරියාව හා ඇමරිකාව අතර ‍ඵෙතිහාසික සාකච්ඡාවක් සිදුවූ නමුත් එහිදී එකඟ වූ කාරනා සම්පූර්ණයෙන් ඉටුකර ගැනීමට දෙරටට නොහැකි වී ඇත. පැවති සාකච්ඡාවලදී එකඟ වූ පරිදි න්‍යෂ්ටික පරීක්ෂණාගාර කිහිපයක් වසා දැමීමටත් න්‍යෂ්ටික අත්හදාබැලීම් නවතා දැමීමටත් උතුරු කොරියාව කටයුතු කටයුතු කළද සම්පූර්ණ එකඟතා ඉටුකර නොමැතිබවට ඇමරිකාව දිගින් දිගටම චෝදනා නැගීය. මේ හේතුවෙන් දෙරට අතර නැවත සාකච්ඡා පැවැත්වීමට තීරණය කර ඇති බවත් සම්පූර්ණයෙන්ම උතුරුකොරියාවේ න්‍යෂ්ටික අත්හදාබැලීම් නතර කිරීම ඒවාහි අරමුණ වනු ඇති බවත් ඇමරිකාව පවසයි.", "URL": "https://lankatruth.com/si/?p=59670", "Category": "විදෙස් පුවත්", "Parent URL": null}