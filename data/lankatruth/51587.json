{"Source": "Lankatruth", "Timestamp": "May 4, 2018", "Headline": "ජොන්ස්ටන්ගේ නඩු පහක විභාගය ලබන 23", "News Content": "හිටපු ක්‍රීඩා අමාත්‍ය ජොන්ස්ටන් ප්‍රනාන්දු මහතා පාර්ලිමේන්තු මන්ත්‍රීවරයෙකු ලෙස ඉදිරිපත් කල යුතු සිය වත්කම් ප්‍රකාශ 2010 වසරේ සිට 2014 වසර දක්වා ඉදිරිපත් නොකළ බවට පවරා ඇති නඩු පහක විභාගය ලබන 23 වැනිදා සිට ආරම්භ කිරීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා අද නියෝග කර සිටියේය. නඩු විභාගය සම්බණ්ධ සාක්ෂි කරුවන්ට අධිකරණයේ පෙනී සිටින ලෙස සිතාසි නිකුත් කිරීමටද මහේස්ත්‍රාත් වරයා නියෝග කළේ ය.", "URL": "https://lankatruth.com/si/?p=51587", "Category": "පුවත්", "Parent URL": null}