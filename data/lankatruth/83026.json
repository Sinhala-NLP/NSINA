{"Source": "Lankatruth", "Timestamp": "October 14, 2019", "Headline": "කල් දමා තිබූ බ්‍රිතාන්‍ය පාර්ලිමේන්තුව අද යලි විවෘත කරයි", "News Content": "බ්‍රිතාන්‍ය අග්‍රාමාත්‍ය බොරිස් ජොන්සන්ගේ රජය විසින් අද(14) දිනය දක්වා කල් තබා තිබූ බ්‍රිතාන්‍ය පාර්ලිමේන්තුව, දෙවැනි එලිසබෙත් මහරැජින විසින් සම්ප්‍රධායානුකූලව නැවත විවෘත කර තිබේ. පසුගිය අගෝස්තු මාසයේ බොරිස් ජොන්සන්ගේ රජය විසින් ඔක්තොම්බර් 14 වැනිදා දක්වා පාර්ලිමේන්තුව අත්හිටවූ අතර එම තීරණය යුරෝපා සංගමයට හිතවත් මන්ත්‍රීවරුන්ගේ දැඩි දෝශ දර්ශනයට ලක්විය. මෙම ඔක්තොම්බර් 31 වැනිදා බ්‍රිතාන්‍ය යුරෝපා සංගමයෙන් ඉවත්වීමට තීරණය කර තිබීම මෙම තත්වයට හේතුවී තිබේ. පාර්ලිමේන්තුව අත්හිටුවීමට අගමැතිවරයා ගනු ලැබූ තීන්දුවත් සමඟ, බොරිස් ජොන්සන්ගේ යුරෝපා සංගමයෙන් ඉවත්වීමේ සැළසුම් පරාජය කිරීමට ලැබෙනුයේ කෙටි කාලයකි. කෙසේ වෙතත් පාර්ලිමේන්තුවේ බහුතර බලය අහිමි වී ඇති කන්සර්වටිව් රජයට ඊට පෙර පනතක් සම්මත කරගත හැකිවේදැයි අවිනිස්චිත බව විචාරකයෝ සඳහන් කරයි. බොරිස් ජොන්සන් පාර්ලිමේන්තුව අත්හිටුවීමට ගනුලැබූ තීන්දුවට මහරැජිනගේ අවසරය ලැබීම හේතුවෙන් ඇතැමුන් මාලිගයට ද චෝදනා එල්ලකර තිබිණි.", "URL": "https://lankatruth.com/si/?p=83026", "Category": "විදෙස් පුවත්", "Parent URL": null}