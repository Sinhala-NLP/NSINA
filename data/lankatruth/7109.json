{"Source": "Lankatruth", "Timestamp": "May 8, 2013", "Headline": "රාවයත් ආණ්ඩුවේ ඔඩොක්කුවට?", "News Content": "රාවය සති අන්ත පුවත්පත ආණ්ඩුවේ හිතවතෙකු මිලදී ගෙන ඇති බව වාර්තා වේ. එජාපයේ සිට ආණ්ඩුවට එක් වූ බටහිර ගැති පින්තෝ කෙනෙකු මෙම ගණුදෙනුවේ පාර්ශවකරුවා බවට වාර්තා වේ. රාවය සති අන්ත පුවත්පත ආණ්ඩුවේ හිතවතෙකු මිලදී ගෙන ඇති බව වාර්තා වේ. එජාපයේ සිට ආණ්ඩුවට එක් වූ බටහිර ගැති පින්තෝ කෙනෙකු මෙම ගණුදෙනුවේ පාර්ශවකරුවා බවට වාර්තා වේ. ආණ්ඩුවට විරුද්ධව මත පළ කරන මාධ්‍ය ආයතන හීලෑ කර ගැනීමට විවිධ ආකාරයේ බලපෑම් කරමින් සිටින ආණ්ඩුව සමහර මාධ්‍ය ආයතන මිලට ගැනීමේ වැඩපිළිවෙලක් ද මේ වන විට ආරම්භ කර ඇත.  විකල්ප පුවත්පතක් ලෙස රාවය විසින් පුවත් සහ විශේෂාංග ඉදිරිපත් කළේ ආණ්ඩුවට විවේචනාත්මකවය.  මීට පෙර මාධ්‍ය ආයතනවලට සහ මාධ්‍යවේදීන්ට බලපෑම් කළ අවස්ථා බොහොමයක් වාර්තා වූ අතර සන්ඩේ ලීඩර් පුවත්තේ ප්‍රධාන කර්තෘ ලසන්ත වික්‍රමතුංග මහතා ඝාතනය කළ අතර එහි වගකීමෙන් මිදීමට ආණ්ඩුවට නොහැකි විය. කෙසේ වෙතත් පසුව සන්ඩේ ලීඩර් පුවත්පත සහ ඉරුදින පුවත්පත ද ආණ්ඩුවේ හිතවතෙකු විසින් මිලට ගනු ලැබින.  මේ අතර උදයන් පුවත් පත් කාර්යාලයටද අවස්ථා ගණනාවකදී ප්‍රහාර එල්ල විය. ආණ්ඩුව අනුගමනය කරන මෙම ක්‍රියාදාමය හමුවේ මාධ්‍යවේදීන්ට නිදහසේ මත පළකිරීමට ඇති අවස්ථා තව තවත් පටු වෙමින් යන බව ප්‍රවීන මාධ්‍යවේදීහු පවසති.", "URL": "https://lankatruth.com/si/?p=7109", "Category": "පුවත්", "Parent URL": null}