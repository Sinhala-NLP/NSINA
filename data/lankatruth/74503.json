{"Source": "Lankatruth", "Timestamp": "May 24, 2019", "Headline": "පාස්කු ප්‍රහාරයට සම්බන්ධ බවට සැකපිට මියන්මාරයේදී පුද්ගලයෙකු අත්අඩංගුවට", "News Content": "අප්‍රේල් 21 දා සිදුවූ ප්‍රහාරයට සම්බන්ධ බවට සැකපිට මියන්මාරයේ දී මුස්ලිම් ජාතිකයෙකු අත්අඩංගුවට ගෙන ඇතැයි මාධ්‍ය වාර්තා පළවේ. අබ්දුල් සලාම් ඉර්ෂාඩ් නැමති 39 හැවිරිදි සැකකරු ඊයේ(23) මියන්මාර්හි යැන්ගුන් නුවර ආගමන විගමන කාර්යාලය වෙත පැමිණ ඇති අවස්ථාවේ මෙම අත්අඩංගුවට ගෙන තිබේ. විමර්ශනවලදී හෙලිව ඇත්තේ සැකකරු වීසා බලපත්‍ර කල් ඉකුත්වීමෙන් පසුව මාස 14ක කාලයක් මියන්මාරයේ පදිංචිව සිට ඇති බවය. අදාල සැකකරු සම්බන්ධව ශ්‍රී ලංකා රජය විසින් මියන්මාර රජය වෙත දැනුම්දීමක් සිදුකර තිබේ ද යන්න තහවුරු වී නොමැති අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=74503", "Category": "පුවත්", "Parent URL": null}