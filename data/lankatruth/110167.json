{"Source": "Lankatruth", "Timestamp": "February 8, 2021", "Headline": "කෝට්ටේ මහ නගර සභා පොකුරත් ඉහළට", "News Content": "ශ්‍රී ජයවර්ධනපුර කෝට්ටේ මහ නගර සභා කාර්යාලයන් වාර්තා වූ කොවිඩ් – 19 ආසාදිත පොකුර තවදුරටත් ඉහළ යමින් අද (08) වනවිට 21ක් දක්වා වර්ධනය වී ඇතැයි වාර්තා වේ. එම ආසාදිතයන් යාපනය, පුත්තලම, කොළඹ කොවිඩ් ප්‍රතිකාර මධ්‍යස්ථාන වෙත යොමුකර තිබේ. මේ වනවිට කෝට්ටේ මහ නගර සභාවේ කොවිඩ් ආසාදිත මන්ත්‍රීවරු තිදෙනාගෙන් එක් මන්ත්‍රීවරයෙකු තවමත් ප්‍රතිකාර ලබන බව සඳහන් කරන කෝට්ටේ මහ නගර සභාවේ සෞඛ්‍ය වෛද්‍ය නිලධාරී මනෝජ් රොද්‍රිගෝ වැඩිදුරටත් පවසන්නේ එසේ හඳුනා ගනු ලැබූ රෝගීන්ගේ ආශ්‍රිතයන් ලෙස පවුල් 60ක පුද්ගලයන් ස්වයං නිරෝධානයෙට යොමු කර ඇති බවය. වාර්තා වූ ආසාදිතයන් අතර පිටස්තර කලාපවල සිට කෝට්ටේ මහ නගර සභාවේ සේවයට පැමිණෙන පිරිස්ද සිටි බව සඳහන් කරන වෛද්‍යවරයා මේ වනවිට නගර සභා පරිශ්‍රයේ ව්‍යාප්තිය විශාල වශයෙන් පාලනය කොට ඇති බවද පවසයි.", "URL": "https://lankatruth.com/si/?p=110167", "Category": "කොවිඩ් -19 (කොරෝනා ) පුවත්", "Parent URL": null}