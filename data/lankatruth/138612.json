{"Source": "Lankatruth", "Timestamp": "August 28, 2022", "Headline": "ලංවිම – සිපෙට්කෝ සේවක කප්පාදුවකට ඇමති අරඅඳියි", "News Content": "ලංකා විදුලි බල මණ්ඩලයේ දැනට සිටින 26,000ක් වන කාර්ය මණ්ඩලය 50%කින්ම අඩු කළ හැකි බවත් ලංකා ඛනිජ තෙල් සංස්ථාවේ මෙන්ම තොග ගබඩා පර්යන්තයේ සේවකයේ නියුතු 4,200ක් පමණ වන සේවකයන් 500ක් දක්වා අඩු කළ හැකි බවත් විදුලි බල හා බලශක්ති ඇමති කංචන විජේසේකර පවසයි. වෘත්තීය සමිති වර්ධනය වන්නේ අකාර්යක්ෂම සේවකයන් හේතුවෙන් බව පවසන ඔහු සිය ට්විටර් ගිණුමේ සටහනක් යොදමින් සඳහන් කරන්නේ සේවකයන්ගේ කාර්යක්ෂතාව වැඩි කිරීමෙන් අඩු සේවක පිරිසකින් උක්ත සේවාවන් ලබා ගත හැකි බවයි. ලංකා විදුලි බල මණ්ඩලය, ඛනිජ තෙල් සංස්ථාව හා ඛනිජ තෙල් ‌තොග ගබඩා පර්යන්තයේ කාර්යක්ෂම සේවකයන් සිටියත් බහුතරයක් අකාර්යක්ෂම සේවකයන් බවද ඔහු පවසයි. සියලු රාජ්‍ය ව්‍යාපාර ප්‍රතිව්‍යුහ ගත කළ යුතු බවත් අකාර්යක්ෂමතාව, දේශපාලන තීරණ, දේශපාලන පත්කිරීම්, අකාර්යක්ෂම පරිපාලනය හේතුවෙන් මෙම ආයතන පහතට වැටී ඇති බවත් ඔහු පවසයි. රාජ්‍ය අංශය තුළද දක්ෂතාව අනුව වැටප් ලබා දීම අවශ්‍ය බව ඔහු වැඩිදුරටත් පවසයි. සෙකේ වෙතත් සේවකයන් පවසන්නේ 74 වසරක් තුළ විවිධ දේශපාලන මැදිහත්වීම් මත මෙම ආයතන විනාශ මුඛයට ඇදදැමු දේශපාලනඥයින් අද සිය බලය පවත්වාගෙන යාම වෙනුවෙන් රටේ වැදගත්ම ආතන සියල්ල විකුණාදැසීමේ කූඨ උත්සාහයක නියැලී සිටින බවය. මේ අතර රාජය ආයනත පෞද්ගලීකරණය සහ රජයේ වැටුප් ලබන සේවකයින් කප්පාදු කිරීම ජාත්‍යන්තර මූල්‍ය අරමුදලේද එක් කොන්දේසියකි.", "URL": "https://lankatruth.com/si/?p=138612", "Category": "පුවත්", "Parent URL": null}