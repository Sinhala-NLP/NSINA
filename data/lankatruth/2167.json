{"Source": "Lankatruth", "Timestamp": "April 27, 2012", "Headline": "සචින් මැති සබයට", "News Content": "ඉන්දීය සුපිරි කි‍‍‍්‍රකට් කී‍‍‍්‍රඩක සචින් තෙන්ඩුල්කාර් ඉන්දීය පාර්ලිමේන්තු රාජ්‍ය සභාවේ මන්තී‍‍‍්‍රවරයෙකු ලෙස ඊයේ (26) නම් කොට ඇතැයි ඉන්දීය මාධ්‍ය වාර්තා කරයි.  අග‍‍‍්‍රාමාත්‍ය මන්මෝහන් සිං මහතා විසින් ඔහුගේ නම යෝජනා කළ අතර, ජනාධිපතිනි ප‍‍‍්‍රතිභා පටිල් විසින් ටෙන්ඩුල්කාර්ගේ පත් කිරීම සිදුකළ බව වාර්තා වේ. සචින් ටෙන්දුල්කාර් සහ ඔහුගේ බිරිඳ ඊයේ (26) ඉන්දීය කොංග‍‍්‍රස් පක්ෂ නායිකා සෝනියා ගාන්ධි මහත්මිය ද හමුවී තිබේ. ඉන්දියාවේ ඉහළම සිවිල් සම්මානය වන භාරත් රත්න සම්මානයෙන් පිදුම් ලැබ ඇති 39 හැවිරිදි සචින් මන්ත‍‍්‍රී ධුරයක් සඳහා නිර්දේශ කිරීම සම්බන්ධයෙන් පක්ෂ විපක්ෂ දේශපාලනඥයින්ගේ ප‍‍්‍රසාදය පළ වී ඇති බවද පැවසේ. සචින් ටෙන්දුල්කාර්ට අමතරව ප‍‍්‍රවීණ බොලිවුඩ් නිළි රේඛාට සහ කර්මාන්තකරුවකු වන අනූ අගාට ද රාජ්‍ය සභා මන්ත‍‍්‍රී ධුර පිරිනමා තිබේ. ඉන්දීය රාජ්‍ය සභාවට මන්තී‍‍‍්‍රවරයෙකු ලෙස පත්වු පළමු කී‍‍‍්‍රඩකයාද වන්නේ සචින් තෙන්ඩුල්කාර්යි.", "URL": "https://lankatruth.com/si/?p=2167", "Category": "විදෙස් පුවත්", "Parent URL": null}