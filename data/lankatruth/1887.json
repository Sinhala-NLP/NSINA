{"Source": "Lankatruth", "Timestamp": "March 26, 2012", "Headline": "ජිනීවා යෝජනාවෙන් බලපෑමක් නෑ – ජී.එල්. පීරිස්", "News Content": "ජිනිවා හී මානව හිමිකම් කවුන්සිලයේ දී සම්මත වූ යෝජනාව මගින් ශ්‍රී ලංකාවට එරෙහිව සම්බාධක පැනවිය නොහැකි බව විදේශ කටයුතු අමාත්‍ය මහාචාර්ය ජී.එල් පීරීස් මහතා අවධාරණය කරයි. ජිනිවා මානව හිමිකම් කවුන්සිලයේ දී සම්මත වූ යෝජනා සම්බන්ධයෙන් මාධ්‍ය දැනුවත් කිරීම සඳහා අද (26) පෙරවරුවේ පැවති මාධ්‍ය හමුවේ දී ජී.එල් පීරීස් මහතා මේ බව පැවසීය. අදාළ යෝජනාව මානව හිමිකම් කවුන්සිලය වෙත ඉදිරිපත් වූ යෝජනාවක් පමණක් බැවින් එවැනි සම්බාධක පැනවීමක් සිදු කළ නොහැකි බව පවසන අමාත්‍යවරයා වැඩිදුරටත් පවසන්නේ සම්බාධක පැනවීමට නම් එක්සත් ජාතීන්ගේ ආරක්ෂක මණ්ඩලයේ යෝජනාවක් සම්මත විය යුතු බවයි. නමුත් මෙම යොජනාව ඉදිරිපත්වීමට පෙර ජනාධිපතිවරයා ප්‍රමුඛ ආණ්ඩුවේ මැති ඇමතිවරුන් ජනතාවට පවසා සිටියේ මෙය මානව හිමිකම් කවුන්සිලයේදී සම්මත වුවහොත් ජනාධිපතිවරයා විදුලි පුටුවේ ඉදගැනීමට සිදුවන බැවින් ඊට එරෙහිව වීදි බසින ලෙසය.", "URL": "https://lankatruth.com/si/?p=1887", "Category": "පුවත්", "Parent URL": null}