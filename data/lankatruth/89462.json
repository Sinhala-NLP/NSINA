{"Source": "Lankatruth", "Timestamp": "February 5, 2020", "Headline": "COPE කමිටුවේ පළමු රැස්වීම ලබන 07 වනදා", "News Content": "පාර්ලිමේන්තුවේ ස්ථාවර නියෝග 120 (1) හි විධිවිධාන ප්‍රකාරව රැස්වූ තේරීම් කාරක සභාව විසින් පසුගිය ජනවාරි මස 24 වනදා සාමාජිකයන් තෝරාගත් පොදු ව්‍යාපාර පිළිබඳ කාරක සභාව හෙවත් කෝප් කිමිටුවේ පළමු රැස්වීම බන 07 වැනි සිකුරාදා පස්වරු 02.00ට කාරක සභා කාමර අංක 05දී රැස්වීමට නියමිත බව පාර්ලිමේන්තු වෙබ්අඩවිය වාර්තා කරයි. පොදු ව්‍යාපාර පිළිබඳ කාරක සභාවේ සාමාජිකයින් පහත පරිදි ය. අනුර ප්‍රියදර්ශන යාපා, සුසිල් ප්‍රේමජන්ත, මහින්දානන්ද අලුත්ගමගේ, දයාසිරි ජයසේකර, ජයන්ත සමරවීර, මොහාන් ප්‍රියදර්ශන ද සිල්වා යන අමාත්‍යවරුන් සහ, රාවුෆ් හකීම්, විජේදාස රාජපක්ෂ, හර්ෂ ද සිල්වා, අජිත් පී පෙරේරා, ශ්‍රියාණි විජේවික්‍රම, රන්ජන් රාමනායක, අශෝක් අබේසිංහ, සුනිල් හදුන්නෙත්ති, මාවෙයි එස්.සේනාධිරාජා, ඩී.වී චානක යන පාර්ලිමේන්තු මන්ත්‍රීවරුන් ය. ලබන 07 වනදා කාරක සභාව රැස්වී සාමාජිකයන්ගේ යෝජනා ස්ථීරත්වයෙන් නව සභාපතිවරයා පත් කරගැනීමට නියමිතය. වත්මන් ජනාධිපති ගෝඨාභය රාජපක්ෂ මහතා ජනාධිපති වීමෙන් පසු පාර්ලිමේන්තුවේ වාර අවසාන කිරීමත් සමග එතෙක් පැවත් කෝප් කමිටුවේ අහෝසි වී ගිය අතර ඒ වනවිට එහි සභාපති ලෙස කටයුතු කරමින් සිටියේ ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ය.", "URL": "https://lankatruth.com/si/?p=89462", "Category": "පුවත්", "Parent URL": null}