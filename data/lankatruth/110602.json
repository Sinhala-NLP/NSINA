{"Source": "Lankatruth", "Timestamp": "February 14, 2021", "Headline": "කොරෝනා මරණ භූමදානයට සෞඛ්‍ය අමාත්‍යංශයේ අවසරය ලැබෙයි", "News Content": "කොරෝනා වෛරසය ආසාදිතව මරණයට පත්වන පුද්ගලයන්ගේ මළසිරුරු භූමදානය කිරීමට අවශ්‍ය නිර්දේශ ලබාදුන් බව, සෞඛ්‍ය ලේකම්වරයා විසින් පත්කළ විද්වත් කමිටුවේ සභාපති, ජ්‍යෙෂ්ඨ මහාචාර්ය ජෙනිෆර් පෙරේරා මහත්මිය පවසනවා. එතුමිය පෞද්ගලික රූපවාහිනී නාලිකාවක් සමග පැවති සාකච්ඡාවකදී වැඩිදුරටත් පවසන්නේ කොරෝනා ආසාදිතව මිය යනු අයගේ දේහයන් කරුණු 07 ක් මත භූමදානය කිරීම සඳහා අවසර ලබාදුන් බවයි. කොරෝනා ආසාදිතව මියයන අයගේ සිරුරු ආදාහනයද භූමදානයද සම්බන්ධයෙන් සංවාදයක් මතුකර ඇති වටපිටාවක සෞඛ්‍ය ලේකම්වරයා විසින් පසුගිය දෙසැම්බර් 24 වැනිදා මෙම කමිටුව පත්කළ අතර ඉතා ඉක්මනින් නිර්දේශ අවශ්‍ය බව දැනුම් දුන් හෙයින් දෙසැම්බර් 28 වැනිදා වනවිට අවශ්‍ය නිර්දේශ ලබාදුන් බව ඇය පවසනවා. බොහෝ දෙනාගේ අවධානයට ලක්ව ඇති භූගත ජලය හරහා වෛරසය ව්‍යාප්ත වීම සම්බන්ධයෙන් මෙරටදී කිසිදු පරීක්ෂණයක් සිදුකර නොමැති නමුත් විදෙස් රටවල් කිහිපයක සිදුකළ එවැනි පරීක්ෂණ පදනම් කර ගනිමින් කමිටුවේ වාර්තාව සකස් කළ බවයි මහාචාර්යවරිය පවසන්නේ. ජෙනිෆර් පෙරේරා කමිටුව ලබා දී ඇති නිර්දේශ,", "URL": "https://lankatruth.com/si/?p=110602", "Category": "කොවිඩ් -19 (කොරෝනා ) පුවත්", "Parent URL": null}