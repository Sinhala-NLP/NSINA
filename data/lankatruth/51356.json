{"Source": "Lankatruth", "Timestamp": "April 30, 2018", "Headline": "ආසියාවේ බලවතුන් සාම මාවතක", "News Content": "ඉන්දියා චීන දේශ සීමාවේ සාමය පවත්වාගැනීම උදෙසා දෙරටේ ආරක්ෂක අංශ අතර සන්නිවේදනය වැඩිදියුනු කිරීමට දෙරටෙහි නායකයන් එකඟ වී ඇතැයි ඉන්දියාවේ විදේශ ලේකම්වරයා පසුගියදා ප්‍රකාශ කළේ ය. ඉන්දීය අගමැති නරේන්ද්‍ර මෝදි පසුගියදා චීනයේ එක්දින නොනිල සංචාරයක නිරත වී ඇති අතර එහිදී චීන ජනාධිපති ෂී ජිනිපින්ග් හමුවී ඇත.හිමාලයානු දේශසීමාවේ ඇතිවූ අර්බුධකාරී තත්වයන් හේතුවෙන් දෙරට අතර මතභේද වර්ධනය විය.ඉන්දීය අගමැතිවරයා චීන සංචාරයේ නිරතවී ඇත්තේ මේ පසුබිම අතරවාරයේ වන අතර නායකයන් දෙදෙනා දෙරටේ සියලු වෙනස්කම් පරිණත බවින් සහ බුද්ධියෙන්ද සියලු අර්බුද සාමකාමීව සාකච්ඡා කර විසඳීමට ද නායකයන් දෙදෙනා එකඟතාව පළකර ඇතැයි ඉන්දීය විදේශ අමාත්‍යාංශ ලේකම් විජේ ගෝකාලේ මාධ්‍යවේදීන් හමුවේ පැවැසීය.", "URL": "https://lankatruth.com/si/?p=51356", "Category": "පුවත්", "Parent URL": null}