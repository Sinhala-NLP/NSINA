{"Source": "Lankatruth", "Timestamp": "November 12, 2019", "Headline": "ගෝඨාබය වෙනුවෙන් ප්‍රසිද්ධියේ පෙනීසිටින ආණ්ඩුකාරවරු 4ක් නිවාඩු ගන්වන්නැයි මැකොස ගෙන් ඉල්ලීමක්", "News Content": "පොහොට්ටු පක්ෂයේ ජනාධිපති අපේක්ෂක ගෝඨාබය රාජපක්ෂගේ මැතිවරණ ව්‍යාපාරය වෙනුවෙන් ප්‍රසිද්ධියේ කටයුතුකරන ආණ්ඩුකාරවරුන් සිව්දෙනෙකු ලබන 18 තෙක් තාවකාලිකව නිවාඩු ගන්වන්නැයි මැතිවරණ කොමිසමේ සභාපති මහින්ද දේශප්‍රිය මහතා ජනාධිපතිවරයාගෙන් ඉල්ලීමක් සිදුකර ඇතැයි වාර්තා වේ. උතුරු මැද ආණ්ඩුකාර සරත් ඒකනායක, වයඹ පළාත් ආණ්ඩුකාර පේෂල ජයරත්න, බස්නාහිර ආණ්ඩුකාර ඒ.ජේ.එම්. මුසම්මිල් සහ නැගෙනහිර ආණ්ඩුකාර ෂාන් විජයලාල් ද සිල්වා යන ආණ්ඩුකාරවරුන් මේ අනුව නිවාඩුගන්වන්නැයි මහින්ද දේශප්‍රිය මහතා ඉල්ලා තිබේ.", "URL": "https://lankatruth.com/si/?p=85472", "Category": "පුවත්", "Parent URL": null}