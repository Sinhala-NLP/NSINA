{"Source": "Lankatruth", "Timestamp": "October 6, 2022", "Headline": "රුපියල් කෝටි 48,000ක මහා නාස්තියක්", "News Content": "රාජ්‍ය ආයතන සඳහා 2016 සිට 2020 දක්වා ගොඩනැගිලි කුලියට ගැනීමෙන් වසරක 04කදී රුපියල් කෝටි 48,000කට අධික මූල්‍ය අවභාවිතයක් සිදුකර ඇති බව ජාතික විගණන කාර්යාලය මාධ්‍යවලට හෙළිකර තිබේ.  මෙම මුදල ගොඩනැගිලි මිලදී ගැනීම, ඉඩම් මිලදී ගැනීම, ගොඩනැගිලි අලුත්වැඩියා කිරීම සහ කුලියට ගැනීම වෙනුවෙන් රාජ්‍ය ආයතන 142ක් විසින් සිදුකර ඇති බව එම විගණන වාර්තාවලින් හෙළිකර තිබේ. එහි වැඩි දුරටත් දක්වා තිබෙන්නේ අදාළ කාලය තුළ ගොඩනැගිලි සම්බන්ධ වියදම් වෙනුවෙන් රුපියල් කෝටි 72,000ක මුදලක් ආණ්ඩුවෙන් වෙන්කර තිබූ බවය.  රජයේ ගොඩනැගිලි බොහොමයක් තුළ ඉඩකඩ පවතින බවත්, ඒවා උපරිම ප්‍රයෝජනයට නොගෙන කුලී පදනම යටතේ ගොඩනැගිලි 1,166 අදාළ රාජ්‍ය ආයතන 142ක් වෙනුවෙන් ලබා ගෙන ඇති බව වැඩි දුරටත් මාධ්‍යයට හෙළිකර තිබේ.", "URL": "https://lankatruth.com/si/?p=140203", "Category": "පුවත්", "Parent URL": null}