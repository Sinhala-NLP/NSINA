{"Source": "Lankatruth", "Timestamp": "June 7, 2023", "Headline": "සිරිපාලගෙන් මාධ්‍යයට වල් බූරු චෝදනා", "News Content": "ජන මාධ්‍ය වල් බූරු ආකාරයෙන් හැසිරෙන බව වරාය, නාවික හා ගුවන් සේවා ඇමති නිමල් සිරිපාල ද සිල්වා චෝදනා කරන අතර මාධ්‍ය නියාමන පනතක් අවශ්‍ය බව පාර්ලිමේන්තුවේදී ප්‍රකාශ කර තිබේ.  ඔහු මේ බව ප්‍රකාශ කර තිබෙන්නේ අජාන් බ්‍රහ්මවංසෝ හිමියන් කටුනායක ගුවන්තොටුපලේදී පැය ‌12කට අධික කාලයක් රස්තියාදු කිරීමෙන් පසුව උන් වහන්සේ කළ ප්‍රකාශය සහ උන් වහන්සේව රස්තියාදු කිරීම සම්බන්ධයෙන් ජනමාධ්‍ය විසින් වාර්තා කිරීම පිළිබඳව චෝශ දර්ශනයට ලක් කරමිනි.  නිමල් සිරිපාල ඇමතිවරයා පාර්ලිමේන්තු වරප්‍රසාදවලට මුවා වෙමින් වැඩි දුරටත් ප්‍රකාශ කර තිබෙන්නේ අගමැතිවරයාට සහ තමාට මඩ ප්‍රහාර එල්ල කරන ලද බව ය. අජාන් බ්‍රහ්මවංසෝ හිමියන් ගුවන්තොටුපලේදී පැය 12කට අධික කාලයක් ප්‍රමාද කිරීමට හේතු වී තිබුණේ අගමැති සහ නිමල් සිරිපාල ඇමතිවරයා විදේශගත කරවීමට ප්‍රමුඛතා ලබාදීම නිසා බව මාධ්‍ය වාර්තා කර තිබිණි. මේ සම්බන්ධයෙන් තම නිර්දෝශීභාවය සාධාරණ පරීක්ෂණයකින් ඔප්පු කිරීමට ඉඩ නොදී පාර්ලිමේන්තුවේදී ජන මාධ්‍යයට එරෙහිව චෝදනා නගා තිබේ.", "URL": "https://lankatruth.com/si/?p=147645", "Category": "පුවත්", "Parent URL": null}