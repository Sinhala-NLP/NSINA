{"Source": "Lankatruth", "Timestamp": "November 15, 2021", "Headline": "දේශපාලකයින් ගෙන්වා පාසැල්වල උත්සව පැවැත්වූ යුගය ඉවරයි – මහින්ද ජයසිංහ", "News Content": "ඉදිරියේදී දේශපාලකයින් ගෙන්වාගෙන පාසැල් තුළ පවත්වනු ලබන සියළු උත්සව නතර කිරීමටත් එවැනි උත්සව සඳහා සිසුන් සම්බන්ධ නොකිරීමටත් තීරණය කළ බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ පවසයි. ගුරු විදුහල්පති වැටුප් අරගලය සම්බන්ධයෙන් ගුරු සහ විදුහල්පති වෘත්තීය සමිති සන්ධානය ලෙස එහි ඉදිරිපෙළ සාමාජිකයින් කැඳවා ඊයේ (14) දිනයේ පවත්වනු ලැබූ නියෝජිත හමුවකදී මෙම තීන්දු තීරණ ගෙන තිබේ. මෙම හමුවෙන් අනතුරුව මාධ්‍ය වෙත අදහස් දැක්වූමහින්ද ජයසිංහ… “බැසිල් රාජපක්ෂ මුදල් ඇමතිවරයා පසුගිය 12 වෙනිදා පර්ලිමේන්තුව හමුවට අයවැය ලේඛණය ඉදිරිපත් කරමින් කියා සිටියා රුපියල් මිලියන 30,000ක් ගුරු විදුහල්පති වැටුප් වෙනුවෙන් වෙන්කරනවා කියලා. අපි බලාගෙන ඉන්නවා 2022 ජනවාරි මාසේ වැටුපට එම මුදල් එකතු වෙනවාද කියලා. ජනවාරි වැටුපට එම මුදල් එකතු නොවන්නේ නම් අපට සිදු වෙනවා තවදුරටත් ඉදිරි ක්‍රියාමාර්ගවලට යන්න. ඒ නිසා අපි තීරණය කළ සෞන්දර් විෂයන්ගේ ක්‍රියාකාරකම්, අකුරට වැඩකිරීමේ ක්‍රියාමාර්ග අද සිට තාවකාලිකව අත්හිටුවන්න. නමුත් අරගලය අවසන් නෑ. වැටුප් විෂමතාවය විසඳනවා නම් සුබෝධිනීකමිටු වාර්තාව මත පදනම්ව එය සිදු කළ යුතුයි. ආණ්ඩුවේ වචන නෙවෙයි අපි භාරගන්නේ. තව තිබෙනවා කොටස් දෙකක් ඉදිරියේදීත් අපි සාකච්ඡා මගින් මේ ගැටලුව විසඳා ගැනීමට බලාපොරොත්තු වෙනවා. සාකච්ඡා මගින් විසඳා ගැනීමට බැරිනම් අනිවාර්ය ලෙසම අරගල මාවතට යොමු වෙනවා.” යනුවෙන් පැවසීය. මෙම වෘත්තීය ක්‍රියාමාර්ග ජනවාරි 20 වැනි දින දක්වා නතර කරනු ලැබුවත් ලැබුවත් ඉදිරියේදී පාසැල් තුළ කොළ පිරවීම කටයුතු නතර කිරීමටත්, මාර්ගගත අධ්‍යාපන ක්‍රමය තවදුරටත් ඉදිරියට ගෙන යන්නේ නම් දරුවන්ට සහ ගුරුවරුන්ට අවශ්‍ය සියලු පහසුකම් ආණ්ඩුව විසින් ලබා දිය යුතු බවටත්, ගුරුවරුන්ගේ සහ විදුහල්පතිවරුන්ගේ කටයුතුවලට බාධාවීතිබෙන අනවශ්‍ය කොළ පිරවීම් නතර කිරීමටත්, හැඳුනුම්පත් සකස් කිරීමේ කටයුතු නතර කිරීමටත් එහිදීයෝජනා වීතිබේ.", "URL": "https://lankatruth.com/si/?p=125839", "Category": "පුවත්", "Parent URL": null}