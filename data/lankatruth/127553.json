{"Source": "Lankatruth", "Timestamp": "January 5, 2022", "Headline": "රාජපක්ෂ සමු ගැනීමේ ඇත්ත කතාව", "News Content": "කෙටියෙන් කියන්නම්… කලින් යෝග්‍යතා පරීක්ෂණයේ 2Km දුවන්න තිබ්බේ විනාඩි 8යි තප්පර 35ට… දැන් ඒක විනාඩි 8යි තප්පර 10කට අඩු කරලා… Skinfold කලින් තිබ්බේ 85ට…දැන් ඒක 70ට අඩු කරලා… භානුක ඉල්ලලා තියෙන්නේ මේ 7 වෙනිදා තියෙන ටෙස්ට් එකෙන් එයාට සහනයක් දීලා මාර්තු වල තියෙන ටෙස්ට් එකෙන් එයා ගැන තීරණයක් ගන්න කියලා… ඉතිං ඒක සාධාරණ ඉල්ලිමක් !මොකද අපි හැමෝම දන්නවා භානුක කියන්නේ තරමක් තරබාරු ක්‍රීඩකයෙක්… හැබැයි මිනිහා ශ්‍රි ලංකා ක්‍රිකට් එක්ක ගේම ඉල්ලලා කොහොම හරි යෝග්‍යතා පරීක්ෂණයත් සමත් වෙලා නැශනල් ටීම් එකට ආවා. ඒ මිනිහට කැපකිරීම…අනිත් අතට අපි මිනිහගේ සාර්ථකත්වයත් දැක්කා. මේ යෝග්‍යතා පරීක්ෂණය නිසා එයාට ලැබුනු හොද දේවල් ගැන එයාම මාධ්‍යට කිව්වා. හැබැයි භානුක මේ යෝග්‍යතා පරීක්ෂණය පිළිබඳව තමන් කරපු ඉල්ලීම ශ්‍රි ලංකා ක්‍රිකට් ආයතනයෙන් පිලි අරන් නැ… අරවින්ද මේ යෝග්‍යතා පරීක්ෂණය පිළිබඳ දැඩි තීරණයක ඉන්නවා කියලා තමයි ආරංචිය… හැබැයි ක්‍රිකට් කමිටුවට පුළුවන් ශ්‍රි ලංකා ක්‍රිකට් එකට උපදෙස් දෙන්න විතරයි. ඒ දේවල් ක්‍රියාත්මක කරන්න තරම් බලතලයක් ඔවුන්ට දන්න තරමින් නැ… ඒ හේතුව උඩ අරවින්දගේ දැඩි තීරණය කොච්චර දුරට භානුකට හරස් වෙයිද කියලා නම් තේරුම් ගන්න අමාරුයි. ඒ කොහොම වුනත් මහේල භානුකට කියලා තියෙයි සිකුරාදා ( 7 ) වෙනකල් ඉවසලා ඉන්න කියලා… මහේල භානුකට කියලා තියෙන්නේ “ඔයා වර්ල්ඩ් කප් එක අනිවාර්යයෙන්ම ගහන්න ඕනි” කියලා… හැබැයි මේ යෝග්‍යතා පරීක්ෂණ එක්ක භානුකට වර්ල්ඩ් කප් එකට කලින් තියෙන ටුවෙන්ටි සීරිස් ටික ගහන්න බැරුව එක පාරම වර්ල්ඩ් කප් ගහනවා කියන එක ඇත්තටම ප්‍රැක්ටිකල් නැ… ඉතිං භානුක කියලා තියෙන්නේ “මට එක පාරම වර්ල්ඩ් කප් ගහන්න බෑ අයියා. මං Skinfold 80-85ත් අතර ඉන්නම්” මට මේ මැච් ටික ගහන්න දෙන්න කියලා. ඊට පස්සේ මහේල කියලා තියෙනවා හත් වෙනිදා වෙනකල් ඉන්න අපි කමිටුවට දාලා තීරණයක් ගමු කියලා. මං දැකපු තවත් දෙයක් තමයි භානුකට මේ යෝග්‍යතා පරීක්ෂණ වලින් හොදක් වුනා වගේම ඉස්සර හිටපු භානුකගේ ක්‍රවුඩ් එකට ගහන යෝධ හයේ ඒවා පොකුරු පිටින් දැන් අපිට දකින්න පුළුවන් වෙලා තියෙනවද ? භානුක හයේ ඒවා ගහනවා තමයි හැබැයි ඉස්සර වගේ යෝධ හයේ පහරවල් එදා සහ අද සංසන්දනය කරලා බලද්දි මිනිහගෙන් දකිනවා හරි අඩුයි. කොහොම වුනත් භානුක කියන්නේ අපේ විස්සයි විස්ස කන්ඩායමේ කටක් ඇරලා පවර් හිටර් කෙනෙක් කියලා කියන්න පුළුවන් එකම ප්ලෙයර්… අනිත් කෙනා කුසල් ජනිත්… හැබැයි මිනිහා මේදවස්වල ෆේල්… ඒ තත්ත්වය උඩ භානුක කියන්නේ ටීම් එකේ අනිවාර්යයෙන්ම ඉන්න ඕනි ක්‍රීඩකයෙක්… ඉතිං එහෙමනම් මේ ඉල්ලීම ගැන ශ්‍රි ලංකා ක්‍රිකට් වලට දෙපාරක් හිතලා චාන්ස් එකක් දෙන්න තිබ්බා. මොකද භානුක කියන්නේ ටීම් එකේ ඉන්නම ඕනි ප්ලෙයර් කෙනෙක්. තාමත් අපිට භානුක වෙනුවට රිප්ලේස්මන්ට් හැදිලා එකක් නෑ… ඉස්සරත් ඔය වගේ ෆිට්නස් ටෙස්ට් බැලුවා නම් අද ඔය අරවින්දලා අර්ජුනලා අපිට නැ… මං කියන්නේ ෆිට්නස් ටෙස්ට් හොද නැ කියලා නෙමෙයි. භානුකගේ ඉල්ලීම සාධාරණයි. මාස හය හතක් එක දිගට ක්‍රිකට් ගහලා සති තුනක් වගේ කාලෙකින් මේ කියන සාධණීය මට්ටමට ලං වෙන්න භානුක වගේ ප්ලෙයර් කෙනෙක්ට අමාරුයි. හැබැයි මහේලලා එහෙමත් භානුක එක්ක හිටපු නිසා මිනිහට මීට වඩා ඉවසන්න තිබුනා. අනික මහේල ජයවර්ධන කියන්නේ හැමෝම රෙස්පක්ට් කරන චරිතයක් ! ඉතිං ඒ වගේ කෙනෙක් වචනයක් කිව්වොත් මං හිතන් නැ එහෙම ලේසියෙන් ඒ අදාල පුද්ගලයින් ඒ වචනේ අහක දායි කියලා… පියෙක් වෙන කතාව කෙසේ වෙතත් ඕනිම ක්‍රීඩකයෙක්ගේ පීක් ටයිම් එකේ ඉද්දි මෙහෙම ක්‍රිකට් වලට සමු ගන්න තරම් භානුක කියන්නේ පිස්සෙක් නෙමෙයි. භානුක කියන්නේ මොන වගේ ක්‍රිකට් මොලයක්ද කියලා දන්න අය දන්නවා. ! හොදට ඉගෙන ගත්තු ජෙනුයින් මහත්තයෙක් භානුක කියන්නේ… හැබැයි භානුකට මේ තරම් තීරණයක් ගත්තේ ඇයි කියලා හිතා ගන්න බැ… මොකද භානුකට තරම් ප්‍රශ්න ආපු කෙනෙක් තවත් නැතුව ඇති… පැත්තකට විසි කරලා ඉද්දි සල්ලි එපා රට වෙනුවෙන් ගහන්නම් කියලා ගේම ඉල්ලලා ෆිට්නස් ටෙස්ට් පාස් වෙලා ඇවිත් ක්‍රිකට් ගහපු භානුකට මේ ප්‍රශ්නෙට උත්තර දෙන්න තිබුනේ මාලිංග වගේ… කාලයක් මාලිංගගෙත් බඩ වැඩියි කියලා ක්‍රිකට් වලින් අයින් කරා… හැබැයි මාලිංග ආයෙමත් බඩ අඩු කරගෙන කඩුලු අරන් ක්‍රිකට් පිටියට ඇවිත් හැට්‍රික් පවා ලබා ගත්තා. භානුකටත් සමු ගන්නේ නැතුව ක්‍රිකට් වලින්ම උත්තර දෙන්න පුළුවන් වුනා නම් ඔහු ඇත්තටම සුපිරි වීරයෙක් වෙන්න තිබුනා. කොහොම වුනත් තවත් කෙනෙක් ගත්ත වැදගත් තීරණයක් වෙනුවෙන් අපිට හොද නරක කියන්න අයිතියක් නැ…අපි මොන කතන්දරයක් කිව්වත් ඒ මනුස්සයා විතරයි දන්නේ ඇත්තටම ඒ මනුස්සයා ඉන්න තත්ත්වය ! අකමැත්තෙන් වුනත් පිලි ගන්න වෙනවා.භානුක රාජපක්ෂ කියන හොදම ටුවෙන්ටි බැටා ටුවෙන්ටි වර්ල්ඩ් කප් එකක් පෙනි පෙනි අපිට අහිමි වෙනවා… තාමත් යටි හිත කියනවා මොන විජ්ජුම්බරයක් වෙලා හරි ආයෙමත් භානුක ජාතික කන්ඩායමට එයි කියලා ❤️ සුභ ගමන් භානු !!! ©️ Rishie Bro", "URL": "https://lankatruth.com/si/?p=127553", "Category": "ක්‍රීඩා පුවත්", "Parent URL": null}