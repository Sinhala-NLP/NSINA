{"Source": "Lankatruth", "Timestamp": "May 11, 2022", "Headline": "ගෝටා සියලු පවු මහින්ද පිට පටවයි", "News Content": "ජනාධිපති ගෝටාබය රාජපක්ෂ ජාතිය අමතා කල කතාවේදී සාමකාමී උද්ඝෝෂණයට මැරප්‍රහාර එල්ල කිරීම සම්බන්ධයෙන් සියලු වගකීම් මහින්ද රාජපක්ෂ ඇතුළු කණ්ඩායම පිට පැටවීමට උත්සාහ කළද මේ ප්‍රහාරය සැලුම් කිරීමේ සාකච්ඡා ගෝටාබය රාජපක්ෂගේ සහ එවකට සිටි ප්‍රධාන ජනාධිපති ආරක්ෂක නිලධාරී මේජර් ජෙනරාල් නිවුන්හැල්ලගේද දැනුවත් භාවයෙන් සිදු කළ බවට තොරතුරු හෙළිවෙමින් පවතී. නමුත් ජාතිය අමතා කළ කතාවේදී ගෝටාබය රාජපක්ෂ සෘජුවම මහින්ද රාජපක්ෂ පිට වගකීම පවරමින් සඳහන් කළේ නව අගමැතිවරයෙකු සහ කැබිනට්මණ්ඩලයක් පත්කරගැනීම සඳහා හිටපු අගමැති ඉල්ලා අස්වීමට එකඟ වී සිටි බවය. නමුත් එම එකඟතාවය කඩා දමා නවවෙනිදා උදේ මෙම ප්‍රහාරය දියත් කළ බව එයට සම්බන්ධ සියලුදෙනා නීතිය හමුවට පමුණුවන බවත් ජාතිය අමතමින් පැවසීය.", "URL": "https://lankatruth.com/si/?p=134190", "Category": "පුවත්", "Parent URL": null}