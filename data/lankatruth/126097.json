{"Source": "Lankatruth", "Timestamp": "November 22, 2021", "Headline": "ගාමිණි ලොකුගේටත් කොරෝනා…", "News Content": "විදුලිබල ඇමති ගාමිණී ලොකුගේ කොවිඩ් – 19 ආසාදිත වී ඇති බව වාර්තා වේ. ඔහු පසුගියදා ජනාධිපතිවරයා සහ අගමැතිවරයාගේ ප්‍රධානත්වයෙන් අණුරාධපුරයේ පැවති සඳහිරු සෑය විවෘත කිරිමේ අවස්ථාවට එක්වී පැමිණ දින කිහිපයකින් කොවිඩ් රෝග ලක්ෂණ සහිතව යම් අසනීප තත්වයක් හටගෙන තිබේ. ඉන් පසු අද (22) ඒ සම්බන්ධයෙන් සිදු කළ ඇන්ටිජන් පරීක්ෂාවකදී තහවුරු වී ඇත්තේ ඔහුට කොවිඩ් – 19 ආසාදනය වී ඇති බවය. ඔහු සමග සිට ඔහුගේ ආරක්ෂකයින් දෙදෙනෙකුටද එවැනිම රෝග ලක්ෂණ පහළවීම හේතුවෙන් සිදු කළ ඇන්ටිජන් පරීක්ෂාවේදී ඔවුන්ද කොවිඩ් ආසාදිතයන් බව හඳුනාගෙන ඇත.", "URL": "https://lankatruth.com/si/?p=126097", "Category": "කොවිඩ් -19 (කොරෝනා ) පුවත්", "Parent URL": null}