{"Source": "Lankatruth", "Timestamp": "November 22, 2020", "Headline": "රාමඤ්ඤ මහා නිකායේ මහා නායක ධුරයට නම් තුනක් යෝජනාවෙයි", "News Content": "අපවත් වී වදාළ රාමඤ්ඤ මහා නිකායේ මහා නායක අග්ග මහා පණ්ඩිත අතිපූජ්‍ය නාපානේ පේමසිරි නාහිමියන්ගෙන් පුරප්පාඩු වූ රාමඤ්ඤ මහා නිකායේ මහා නායක ධුරය සදහා හිමි නමක් පත් කරගැනීම අද (22) පෙරවරුවේ සිදුකිරීමට නියමිතය. මේ වනවිට එම ධුරය සඳහා මාතලේ ධම්ම කුසල හිමි, අත්තංගනේ රථනපාල හිමි සහ මකුලෑවේ විමල හිමිවරුන්ගේ නම් යෝජනා වී තිබේ. ශ්‍රී ලංකා රාමඤ්ඤ මහා නිකායේ කතිකාවතට අනුකූලව මහානායක ස්වාමීන්වහන්සේ නමක් අපවත්වූ පසු ඒ ඇතිවන පුරප්පාඩුව සඳහා අපවත්වී වාදාල මහා නායක ස්වාමීන්වහන්සේගේ ආදාහන පූජෝත්සවය පැවැත්වෙන දින පෙරවරුවේ කාලයේ ශ්‍රී ලංකා රාමඤ්ඤ මහා නිකායේ කාරක සංඝසභාව රැස්වී එම පුරප්පාඩුව සම්පූර්ණ කිරීම සිදු කළයුතු බැවින් අද පෙරවරුවේ පල්ලෙකැලේ මධම පළාත් ශවනාගාරයේදී ශ්‍රී ලංකා රාමඤ්ඤ මහා නිකායේ කාරක සංඝසභාව රැස්වී උක්ත නම් අතරින් නව මහානායක හිමිවරයෙකු පත්කරගැනීමට නියමිතය.", "URL": "https://lankatruth.com/si/?p=100976", "Category": "පුවත්", "Parent URL": null}