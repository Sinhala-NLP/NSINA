{"Source": "Lankatruth", "Timestamp": "January 9, 2018", "Headline": "‘දූෂණයෙන් තොර ගමක්’ ඇරඹුම කතිකාව හෙට ගම්පහ දී", "News Content": "‘ඇරඹුම’ සංවිධානය විසින් 2018 පළාත් පාලන මැතිවරණය සමයේදී ජනතාව සමග ආරම්භ කළ කතිකාවේ ගම්පහ දිස්ත්‍රික් කතිකාව හෙට (10) පස්වරු 3.30ට මිරිස්වත්ත ග්‍රීන් ප්ලැනට් සමූපකාර ශ්‍රවණාගාරයේදී පැවැත්වෙන බව එම සංවිධානය නිවේදනයක් නිකුත් කරමින් සඳහන් කරයි. කැළණිය විශ්වවිද්‍යාලයේ මහාචාර්ය චන්දන අබේරත්න, වෛද්‍ය නිහාල් අබේසිංහ, විවෘත විශ්වවිද්‍යාලයේ ආචාර්ය අතුල සමරකෝන්, ආචාර්ය එම්.පී. ධනපාල, සාහිත්‍යෙව්දී කමල් පෙරේරා යන මහත්වරු එහි මූලාසනය දරණ අතර, හිටපු අමාත්‍යාංශ ලේකම් ඒ.පී.ඒ. ගුණසේකර, මහාචාර්ය ක්‍රිෂාන්ත අබේසේන, කොළඹ විශ්වවිද්‍යාලයේ ආචාර්ය නිර්මාල් රංජිත් දේවසිරි, නීතීඥ හර්ෂණ නානායක්කාර, සංගීතවේදී නදීක ගුරුගේ යන මහත්වරු එහි ආරාධිත දේශකයන් ලෙස සහභාගීවීමට නියමිතය.", "URL": "https://lankatruth.com/si/?p=46026", "Category": "පුවත්", "Parent URL": null}