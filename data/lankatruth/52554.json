{"Source": "Lankatruth", "Timestamp": "May 20, 2018", "Headline": "කළුතරට මි.මී 150ට වැඩි වර්ෂාපතනයක් – ඉදිරි පැය 24 අවදානම්", "News Content": "කළුතර දිස්ත්‍රික්කයට ඊයේ (19) සිට ඇදහැලෙන අධික වර්ෂාවත් සමඟ බදුරලිය, බුලත්සිංහල, වලල්ලාවිට, ඉංගිරිය සහ අගලවත්ත ප්‍රාදේශීය ලේකම් කොට්ඨාශවලට නාය යාමේ අවදානමක් පවතින බැවින් එම ප්‍රදේශවල ජනතාව ආරක්‍ෂිත ස්ථානවලට යන ලෙස නිවේදනය කළ බව ජාතික ගොඩනැගිලි පර්යේෂණ ආයතනයේ කළුතර දිස්ත්‍රික් කාර්යාලයේ භූ විද්‍යාඥ හර්ෂ ඒකනායක මහතා පැවසීය. කළුතර දිස්ත්‍රික්කයේ ප්‍රදේශ කීපයකටම මිලි මීටර් 150ට වැඩි සහ එයට ආසන්න ප්‍රමාණයක වැසි ලැබෙමින් පවතින බවත් ඒ අනුව ඉදිරි පැය 24 තුළ නාය යාම් සිදු විය හැකි බැවින් අවදානම් කලාපවල ජනතාවට ආරක්‍ෂිත පියවර ගැනීමට මෙම නිවේදනය නිකුත් කළ බව හෙතෙම සඳහන් කළේය. මේ අතර වෙරළබඩ ප්‍රදේශයේ කළුතර, බේරුවල සහ පානදුර ප්‍රදේශවල අධික වර්ෂාව හේතුවෙන් පස් කණ්ඩි කඩා වැටීම් සිදුවිය හැකි බවත් එම නිසා පස් කණ්ඩ් ආශ්‍රිතව ජීවත්වන ජනතාවත් අවදානයෙන් සිටින ලෙසත් හර්ෂ ඒකනායක මහතා වැඩිදුරටත් පවසයි.", "URL": "https://lankatruth.com/si/?p=52554", "Category": "පුවත්", "Parent URL": null}