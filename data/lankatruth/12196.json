{"Source": "Lankatruth", "Timestamp": "November 10, 2014", "Headline": "මහින්දට හම්බන්තොටදීම අසුබ ලකුණු", "News Content": "ඉකුත් 7 දින සවස හම්බන්තොට දිස්ත‍්‍රික්කයේ ක්‍ෂේත‍්‍ර නිලධාරීන්ට ජනපති ප‍්‍රධානත්වයෙන් යතුරුපැදි බෙදාදීමේ උත්සවය සඳහා ඉදිකළ වේදිකාවේ පසුබිම් තිරය ඉරී වේදිකාව මතට කඩා වැටී තිබේ. ඉකුත් 7 දින සවස හම්බන්තොට දිස්ත‍්‍රික්කයේ ක්‍ෂේත‍්‍ර නිලධාරීන්ට ජනපති ප‍්‍රධානත්වයෙන් යතුරුපැදි බෙදාදීමේ උත්සවය සඳහා ඉදිකළ වේදිකාවේ පසුබිම් තිරය ඉරී වේදිකාව මතට කඩා වැටී තිබේ. හම්බන්තොට දිස්ත‍්‍රික් ලේකම් කාර්යාලීය පරිශ‍්‍රයේදී මෙම උත්සවය පැවති අතර ඒ සඳහා විශාල මුදලක් වැයකර අලංකාරවත් වේදිකාව ඉදිකරන ලද්දේ ඊට පෙර දින සිටය. යතුරුපැදිලාභී ක්‍ෂේත‍්‍ර නිලධාරීන් පන්දහසකට වැඩි පිරිසක් එදින උදේ වරුවේ සිට මෙම වේදිකාව ඉදිරිපිට අසුන්ගෙන බලා සිටියේ ජනාධිපතිවරයා පැමිණෙනතුරුය. වේදිකාවේ පසුබිමෙහි සවිකර තිබූ දැවැන්ත තිරය මත  ‘ රාජ්‍ය සේවයට සවියක් ,  ක්‍ෂේත‍්‍ර නිලධාරීන් සඳහා යතුරුපැදි බෙදාදීම අද දින ජාතියේ විශ්ව නගරයේදී සිදුවන වගයි ’   යනුවෙන් ආකර්ශණීය ලෙස මුද්‍රණය කර තිබූ අතර ,  දකුණු පසින් ජනාධිපතිවරයාගේ රුව විශාල ලෙස මුද්‍රණය තිබුණි.  හම්බන්තොට දිස්ත‍්‍රික් ලේකම් කාර්යාලීය පරිශ‍්‍රයේදී මෙම උත්සවය පැවති අතර ඒ සඳහා විශාල මුදලක් වැයකර අලංකාරවත් වේදිකාව ඉදිකරන ලද්දේ ඊට පෙර දින සිටය. යතුරුපැදිලාභී ක්‍ෂේත‍්‍ර නිලධාරීන් පන්දහසකට වැඩි පිරිසක් එදින උදේ වරුවේ සිට මෙම වේදිකාව ඉදිරිපිට අසුන්ගෙන බලා සිටියේ ජනාධිපතිවරයා පැමිණෙනතුරුය. වේදිකාවේ පසුබිමෙහි සවිකර තිබූ දැවැන්ත තිරය මත ‘රාජ්‍ය සේවයට සවියක්, ක්‍ෂේත‍්‍ර නිලධාරීන් සඳහා යතුරුපැදි බෙදාදීම අද දින ජාතියේ විශ්ව නගරයේදී සිදුවන වගයි’ යනුවෙන් ආකර්ශණීය ලෙස මුද්‍රණය කර තිබූ අතර, දකුණු පසින් ජනාධිපතිවරයාගේ රුව විශාල ලෙස මුද්‍රණය තිබුණි.  උත්සවය සඳහා ජනාධිපතිවරයගේ පැමිණීමට මිනිත්තු 20ක් තිබියදී පසුපසින් හැමූ තද සුළඟට හසුව මෙම තිරය ජනාධිපතිගේ රුව දෙකඩ වන සේ ඉරී වේදිකාව මතට පතිත වූයේ පිරිස බලා සිටියදීය. ඒ සමගම වේදිකාවේ ආසන මත එක් එක් ප‍්‍රභූන්ට වෙන් කර ඇති බව සඳහන් කුඩා නාමපුවරු ද සුළඟට ගසාගෙන ගොස් වේදිකාවේ ඉදිරිපස බිම වැටුණි. මේ මොහොතේ ඒ ආසන්නයේ සිටි ආරක්‍ෂක නිලධාරීනුත් ,  සංවිධායකවරුත් මහත් කලබලයට පත්වූ අතර ක්‍ෂණිකව ගතයුතු තීරණය කුමක්දැයි සිතාගත නොහැකිව ඔවුහු එකිනෙකාට චෝදනා කරගන්නට වූහ. වේදිකාව ඉදිකළ කොන්ත‍්‍රාත්කරුවන් ඒ වනවිට එහි නොසිටීම නිසා තත්ත්වය තවත් උග‍්‍ර විය. මද වේලාවකට පසු දිස්ත‍්‍රික් ලේකම් කාර්යාලයේ සේවකයන් විසින් එම කාර්යාලීය ගොඩනැගිලිවල වූ තිර කිහිපයක් ගලවාගෙන විත් වේදිකාවේ පිටුපස යකඩකූරු වැසෙන සේ සවිකිරීමට ගත් උත්සාහය ද නිරර්ථක වූයේ ඒවා ද තද සුළඟට ඔරොත්තු නොදුන් නිසාය. අවසානයේ හම්බන්තොට නගර සභාව ඉදිරිපිට සවිකර තිබූ ජනාධිපතිගේ රුව සහිත විශාල බැනරය ගලවාගෙන ගෙනැවිත් වේදිකාවේ පසුබිමට සිටින සේ තබා ගැටගසා  ‘ ජාමෙ බේරාගැනීමට ’   සංවිධායකයන්ට සිදුවිය. උත්සවය සඳහා ජනාධිපතිවරයගේ පැමිණීමට මිනිත්තු 20ක් තිබියදී පසුපසින් හැමූ තද සුළඟට හසුව මෙම තිරය ජනාධිපතිගේ රුව දෙකඩ වන සේ ඉරී වේදිකාව මතට පතිත වූයේ පිරිස බලා සිටියදීය. ඒ සමගම වේදිකාවේ ආසන මත එක් එක් ප‍්‍රභූන්ට වෙන් කර ඇති බව සඳහන් කුඩා නාමපුවරු ද සුළඟට ගසාගෙන ගොස් වේදිකාවේ ඉදිරිපස බිම වැටුණි. මේ මොහොතේ ඒ ආසන්නයේ සිටි ආරක්‍ෂක නිලධාරීනුත්, සංවිධායකවරුත් මහත් කලබලයට පත්වූ අතර ක්‍ෂණිකව ගතයුතු තීරණය කුමක්දැයි සිතාගත නොහැකිව ඔවුහු එකිනෙකාට චෝදනා කරගන්නට වූහ. වේදිකාව ඉදිකළ කොන්ත‍්‍රාත්කරුවන් ඒ වනවිට එහි නොසිටීම නිසා තත්ත්වය තවත් උග‍්‍ර විය. මද වේලාවකට පසු දිස්ත‍්‍රික් ලේකම් කාර්යාලයේ සේවකයන් විසින් එම කාර්යාලීය ගොඩනැගිලිවල වූ තිර කිහිපයක් ගලවාගෙන විත් වේදිකාවේ පිටුපස යකඩකූරු වැසෙන සේ සවිකිරීමට ගත් උත්සාහය ද නිරර්ථක වූයේ ඒවා ද තද සුළඟට ඔරොත්තු නොදුන් නිසාය. අවසානයේ හම්බන්තොට නගර සභාව ඉදිරිපිට සවිකර තිබූ ජනාධිපතිගේ රුව සහිත විශාල බැනරය ගලවාගෙන ගෙනැවිත් වේදිකාවේ පසුබිමට සිටින සේ තබා ගැටගසා ‘ජාමෙ බේරාගැනීමට’ සංවිධායකයන්ට සිදුවිය. බොහෝ වෙලාවක් ගිනි අව්වේ හිඳ වෙහෙසට පත්වූ ක්‍ෂේත‍්‍ර නිලධාරීන්ට මෙම කි‍්‍රයාවලිය මහත් ආස්වාදයක් ගෙන දුන් අතර ඔවුහු නාට්‍යයක් නරඹන්නාක් සේ බලා සිටියහ. එහෙත් මෙම අවස්ථාවට විශේෂ ආරාධනා ලැබ පැමිණ ,  ඉදිරිපස අසුන්ගෙන සිටි මාණ්ඩලික නිලධාරීන් කිහිපදෙනෙක්  ‘ හම්බන්තොට දිස්ත‍්‍රික්කයේදීම මෙවැන්නක් සිදුවීම අසුභ පෙරනිමිත්තක් විය හැකි ’   යයි කසුකුසු ගානු ඇසුණ අතර ,  මේ වනවිට එම කසුකුසුව දිස්ත‍්‍රික්කය පුරා ව්‍යාප්තවෙමින් පවතී. බොහෝ වෙලාවක් ගිනි අව්වේ හිඳ වෙහෙසට පත්වූ ක්‍ෂේත‍්‍ර නිලධාරීන්ට මෙම කි‍්‍රයාවලිය මහත් ආස්වාදයක් ගෙන දුන් අතර ඔවුහු නාට්‍යයක් නරඹන්නාක් සේ බලා සිටියහ. එහෙත් මෙම අවස්ථාවට විශේෂ ආරාධනා ලැබ පැමිණ, ඉදිරිපස අසුන්ගෙන සිටි මාණ්ඩලික නිලධාරීන් කිහිපදෙනෙක් ‘හම්බන්තොට දිස්ත‍්‍රික්කයේදීම මෙවැන්නක් සිදුවීම අසුභ පෙරනිමිත්තක් විය හැකි’ යයි කසුකුසු ගානු ඇසුණ අතර, මේ වනවිට එම කසුකුසුව දිස්ත‍්‍රික්කය පුරා ව්‍යාප්තවෙමින් පවතී.", "URL": "https://lankatruth.com/si/?p=12196", "Category": "Uncategorized", "Parent URL": null}