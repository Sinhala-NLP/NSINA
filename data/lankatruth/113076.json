{"Source": "Lankatruth", "Timestamp": "March 17, 2021", "Headline": "එතෙර අපි සංක්‍රමණිකයින් සඳහා වන ජාත්‍යන්තර සංවිධානය දැනුවත් කිරීම.", "News Content": "කොවිඩ් වසංගතය හමුවේ මැදපෙරදිග රටවල්වල් ඇතුලුව විදේශයන්හි අසරණ වී සිටින ශ්‍රී ලාංකිකයින් ශ්‍රමිකයින්ට මෙරටට පැමිණීමට නොහැකි වී තිබීම සම්බන්ධයෙන් හා ඔවුන් මුහුණ දී සිටින ගැටලු පිළිබඳව එතෙර අපි සංවිධානය විසින් අද (17) දිනයේදී සංක්‍රමණිකයින් සඳහා වන ජාත්‍යන්තර සංවිධානය දැනුවත් කරනු ලැබීය. මෙම අවස්ථාවට එතෙර අපි සංවිධානයේ සභාපති හිටපු පාර්ලිමේන්තු මන්ත්‍රී, සුනිල් හඳුන්නෙත්ති, ලේකම් – හිටපු පාර්ලිමේන්තු මන්ත්‍රී ලක්ෂ්මන් නිපුණාරච්චි, භාණ්ඩාගාරික – නීතිඥ ජානක අධිකාරි යන අය එතෙර අපි සංවිධානය වෙනුවෙන් සහභාගී වූහ. මෙහිදී විදෙස් ගත ශ්‍රී ලාංකිකයින් මුහුණ දී සිටින ගැටලු පිළිබඳවත් ඔවුන් මෙරටට ගෙන්වා ගතහැකි ආකාරය පිළිබඳවත් සංක්‍රමණිකයින් සඳහා වන ජාත්‍යන්තර සංවිධානයේ ශ්‍රී ලංකාවේ ප්‍රධානී, සරත් දාස් සමඟ දීර්ඝ ලෙස සාකච්ඡා කරනු ලැබිණි. ඔවුන් ගෙන්වා ගැනීම වෙනුවෙන් එතෙර අපි සංවිධානය අත්සන් කරනු ලැබූ පෙත්සමක්ද ඔහු වෙත පිළිගැන්වීය.", "URL": "https://lankatruth.com/si/?p=113076", "Category": "පුවත්", "Parent URL": null}