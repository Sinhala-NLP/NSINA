{"Source": "Lankatruth", "Timestamp": "July 1, 2019", "Headline": "ක්‍රෙඩිට් කාඩ්පත් ජාවාරමක නිරතව සිටි චීන ජාතිකයින් දෙදෙනෙකු අල්ලයි", "News Content": "ව්‍යාජ ක්‍රෙඩිට් කාඩ්පත් ජාවාරමක නිරතව සිට ඇති බවට සැකපිට චීන ජාතිකයින් දෙදෙනෙක් කොල්ලුපිටිය පොලීසිය විසින් ඊයේ(30) පස්වරුවේ දී අත්අඩංගුවට ගෙන තිබේ. චීන ජාතිකයින් දෙදෙනා සතුව තිබී ණය කාඩ්පත්(Credit card) මුද්‍රණය කිරීමට යොදා ගන්නා යන්ත්‍රයක්, මුද්‍රණය කිරිමට භාවිතා කරන හිස් කාඩ්පත් 5ක් හා ලැප්ටොප් පරිගණකයක් ද අත්අඩංගුවට පත්ව තිබේ. සැකකරුවන් සම්බන්ධ වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදීමට නියමිතය.", "URL": "https://lankatruth.com/si/?p=76737", "Category": "පුවත්", "Parent URL": null}