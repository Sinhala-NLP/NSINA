{"Source": "Lankatruth", "Timestamp": "November 25, 2019", "Headline": "මැතිවරණ නීති කඩකළ රාජ්‍ය ආයතන 6ක් ගැන විමර්ශන", "News Content": "ජනාධිපතිවරණ සමයේ මැතිවරණ නීති උල්ලංඝනය කිරීම් සම්බන්ධව පැමිණිලි ලැබී ඇති ආයතන 6ක් සම්බන්ධව අදාල නීතිමය පියවර ගැනීමට මැතිවරණ කොමිෂන් සභාවේ අවධානය යොමුව ඇතැයි වාර්තා වේ. අධ්‍යාපන අමාත්‍යාංශය, නිවාස අමාත්‍යාංශය, සමෘද්ධි සංවර්ධන දෙපාර්තමේන්තුව ඇතුලු ආයතන 6ක් සම්බන්ධව මූලික විමර්ශන ආරම්භකර ඇතැයි වැඩිදුරටත් වාර්තා වේ. මෙම විමර්ශන සම්බන්ධව සාකච්ඡා කිරීමට අද(25) මැතිවරණ කොමිෂන් සභාව රැස්වීමට නියමිතව ඇත.", "URL": "https://lankatruth.com/si/?p=86128", "Category": "පුවත්", "Parent URL": null}