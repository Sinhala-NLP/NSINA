{"Source": "Lankatruth", "Timestamp": "October 1, 2019", "Headline": "අත්අඩංගුවට ගත් පොලිස්පති පූජිත ජයසුන්දරට පැය කිහිපයකින් ඇප", "News Content": "අද(01) පෙරවරුවේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් පොලිස්පති පූජිත් ජයසුන්දර මහතා ඇප මත මුදා හැර තිබේ. 2017 වසරේ පොලිස් මූලස්ථාන විදුලි සෝපාන ක්‍රියාකරුවෙකු සාපරාධී බියගැන්වීමට ලක්කිරීම සම්බන්ධව එල්ලවී ඇති චෝදනාවලට අදාලව පොලිස්පතිවරයා අත්අඩංගුවට ගත් අතර පසුව කොටුව මහේස්ත්‍රාත් රංග දිසානායක මහතා හමුවට ඉදිරිපත් කිරීමෙන් අනතුරුව රුපියල් ලක්ෂ දෙකක ශරීර ඇපයක් මත මුදා හැරීමට කටයුතු කර තිබිණි.", "URL": "https://lankatruth.com/si/?p=82013", "Category": "පුවත්", "Parent URL": null}