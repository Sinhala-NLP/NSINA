{"Source": "Lankatruth", "Timestamp": "March 23, 2019", "Headline": "විදුලි රස්සා දෙන්න සල්ලි අරගෙන", "News Content": "රුපියල් ලක්ෂ 3ත්, 5ත් අතර මුදල් ලබාගනිමින් හිටපු විදුලිබල අමාත්‍ය රංජිත් සියඹලාපිටියත්, නියෝජ්‍ය අමාත්‍ය අජිත් පී. පෙරේරාත් විශාල වශයෙන් නීතී විරෝධී ලෙස විදුලිබල මණ්ඩලයේ රැකියා ලබාදීමට කටයුතු කළ බවත්, සියඹලාණ්ඩුව, අම්පාර වැනි ප්‍රදේශවල පුද්ගලයන්ගෙන් මෙලෙස මුදල් අයකරගෙන ඇති බවත් අනාවරණය වේ. රැකියා අපේක්ෂාවෙන් මෙම මුදල් බැංකුවේ තැන්පත් කළ රිසිට් පත් පවා තිබියදී, වත්මන් පාලනය මේ පිළිබඳව සොයා නොබැලීම සැකයට තුඩුදෙන බවයි විදුලි සේවකයන් පවසන්නේ. වත්මන් අමාත්‍ය රවී කරුණානායක මේ පිළිබඳව විධිමත් පරීක්ෂණයක් නොකරන්නේ නම් , මෙලෙස මුදල් තැන්පත් කළ සියයකට අධික සංඛ්‍යාවක් මාධ්‍ය හමුවකට කැඳවන බව ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා පැවසීය. ලංකා ඉරිදා සංග්‍රහය", "URL": "https://lankatruth.com/si/?p=70894", "Category": "පුවත්", "Parent URL": null}