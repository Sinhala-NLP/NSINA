{"Source": "Lankatruth", "Timestamp": "April 8, 2021", "Headline": "පහළොස් හැවිරිදි පුතාට බස් රථය මාර්ගයේ ධාවනය කිරීමට ඉඩදුන් අපූරු තාත්තා", "News Content": "ආසන 54 කින් යුත් මගී ප්‍රවාහන බස් රථයක් මහාමාර්ගයේ ධාවනය කළ පහළොස් හැවිරිදි පාසල් සිසුවෙකු මිද්දෙණිය පොලිසිය විසින් අත්අඩංගුවට ගත් බව වාර්තා වේ. ඔහු වීරකැටියේ සිට මිද්දෙනිය දක්වා මෙලෙස බස් රථය ධාවනය කරමින් සිටියදීමිදෙණිය නගරයේ රථවාහන පරීක්ෂක්ෂාවේ යෙදී සිටි නිලධාරීන් විසින් සිය භාරයට ගෙන පරික්ෂා කිරීමේදීඔහු පහලොස් හැවිරිදි සිසුවෙකු බව හෙළිව තිබේ. සිසුවාට බස් රථය ධාවනය කිරීමට දීඇත්තේ බස් රථයේ හිමිකාර තාත්තා විසින් බවත් පියාට ද එරෙහිව නීතිමය කටයුතු කිරීමට මිද්දෙණිය පොලිසිය පියවර ගෙන ඇත. පසුව කළ ප්‍රශ්න කිරීමේදී හෙළිවී ඇත්තේ ඔහු පාසල් වියේ පසුවන අ.පො.ස. සාමාන්‍ය පෙළට මුහුණ දුන් පහළොස් හැවිරිදි සිසුවෙකු බවත් ඔහු සතුව රිය බලපත්‍රයක් හෝ නොමැති බවත්ය. පසුව පොලිසිය මේ සම්බන්ධයෙන් බස් රථයේ හිමිකරු වූ සිසුවාගේ පියා පොලිසියට කැඳවා ඔහුගෙන් ද ප්‍රකාශ ලබාගෙන පොලිස් ඇප මත දෙදෙනා ම මුදාහැරුන අතර, බාල වයස්කාර හා බලපත්‍රයක් නොමැති අයකුට බස් රථයක් ධාවනය කිරීමට ඉඩ සැලැස්වීම මත සිසුවාගේ පියාට චෝදනා එල්ල කළ පොලිසිය වලංගු රිය බලපත්‍රයක් නොමැතිව බසය ධාවනය කිරීමේ වරදට සැකකාර සිසුවාට චෝදනා ගොනු කර තිබේ.", "URL": "https://lankatruth.com/si/?p=114546", "Category": "පුවත්", "Parent URL": null}