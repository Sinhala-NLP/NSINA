{"Source": "Lankatruth", "Timestamp": "February 21, 2012", "Headline": "ලංකාවේ විශාලම මැණික් ඉල්ලම රාජපක්ෂවරු කොල්ලකති", "News Content": "කතරගම ලුණුගම්වෙහෙර මාර්ගයේ තම්මැන්නාව ප්‍රදේශයේ හමුවී තිබෙන ලංකාවේ විශාලතම මැණික් ඉල්ලම මේ වන විට රාජපක්ෂ බලවතුන් කොල්ලකමින් සිටියි. ඌවේ මහඇමතිවරයා සහ මන්ත්‍රී නාමල් රාජපක්ෂ මැදිහත්වී ජාතික සවර්ණාභරණ අධිකාරි‍යේ නීතිමය සීමාවන් නිශේධකර යුධහමුදාවේ අධිආරක්ෂක කළාපයක් ඇතිකරමින් මෙම කොල්ලය සිදුකරයි. ඊයේ (19) මැණික් ඉල්ලම් පැටවූ ටිපර් රථ 6ක් සහ අද දහවල් 1.00 වන විට ඉල්ලම් පැටවූ ටිපර් 7ක් රණ්මිණිතැන්න ටෙලිසිනමා ගම්මානය තුළ ඇති වැවට ගෙනගොස් මැණික් ගැරීමේ කටයුතු සිදුකර ඇත. එම වැව අයත් සීමාවද මැණික් හා සවර්ණාභරණ අධිකාරියේ නිලධාරීන්ට පවා තහනම්කර අධි ආරක්ෂිතයක් කර ඇත. කුඩා විස්කම්භයක් තුල ඉතා විශාල මැණික් ප්‍රමාණයක් ඒකරාශීවූ ඉල්ලමක් ලෙස මෙය පවතී. ප්‍රදේශවාසීන් සදහන්කරන ආකාරයට ”ෂොපින් බැග් එකක පස්ගෙනගියහොත් අවම වශයෙන් රුපියල් 8000කවත් මැණික් තියෙනවා” යනුවෙන් කියවෙන තරම් පොහොසත් ඉල්ලමකි. මැණික් ගැරීමෙන් අනතුරුව ඉතිරිවන ගල්බොරළු ඇතුළු සියළුදේ ආපසු පතලට ගෙනගොස් දමා මට්ටම් කරමින් ඇත. මෙසේ කරනු ලබන්නේ බලන 28 වන දින මැණීක් ඉඩම් කට්ටි වෙන්දේසියට සුදුසු පරිදි බිම සකස්කිරීමටය. එහෙත් මේ බිම වෙන්දේසිකරන අවස්ථාව වන විට මැණික් කිසිවක් නොපවතිනු ඇතැයි ප්‍රදේශවාසීහු අනාවරණය කරති. ආශ්‍රිත පුවත් විජේමුනි යුද්ධ ප්‍රකාශකර මැණික් පතලක් කොල්ල කයි", "URL": "https://lankatruth.com/si/?p=1471", "Category": "පුවත්", "Parent URL": null}