{"Source": "Lankatruth", "Timestamp": "June 15, 2021", "Headline": "ඔන් ලයින් හරහා මත් වෙන්න අවස්ථාව", "News Content": "සංචරණ සීමා පැනවීම නිසා සුරා සැල් වසා දැමීමෙන් දෛනිකව රජයට රුපියල් කෝටි 50කට වැඩි බදු ආදායමක් අහිමි වන බැවින් ඉදිරියේදී ඔන් ලයින් ක්‍රමයට මත්පැන් බෙදා හැරීම පිළිබඳව ආණ්ඩුවේ අවධානයට යොමු කර ඇතැයි සුරාබදු දෙපාර්තමේන්තුව පවසයි. සුපිරි වෙළඳසල් හරහා ඔන්ලයින් ක්‍රමවේද‍ය ඔස්සේ පාරිභෝගිකයන්ට මත්පැන් මිලදී ගැනීමට අවස්ථාව සලසා ඇතැයි ඊයේ (14) පැතිර ගිය ආරංචිය අසත්‍යයක් බවත් එහෙත් එම යෝජනාව ගැන නැවත සලකා බලමින් යෝජනාවක් මුදල් අමාත්‍යාංශයට ඉදිරිපත් කර තිබෙන බව සුරාබදු කොමසාරිස් (නීති) කපිල කුමාරසිංහ මහතා අද (15) දින පවසා ඇත. මත්පැන් මිලදී ගැනීමට අවස්ථාව සලසා දෙන්නැයි විවිධ පාර්ශවවලින් ඉල්ලීම් ලැබී ඇති නිසා එම නිර්දේශ හා නිරීක්ෂණ මුදල් අමාත්‍යාංශයට ඉදිරිපත් කර ඇති බවත් අනුමැතිය ලද පසු එම ක්‍රමය අරඹන්නට හැකි බවත් ඔහු වැඩිදුරටත් පවසා තිබේ.", "URL": "https://lankatruth.com/si/?p=118067", "Category": "පුවත්", "Parent URL": null}