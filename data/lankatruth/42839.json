{"Source": "Lankatruth", "Timestamp": "October 20, 2017", "Headline": "තායිවාන් බැංකු කොල්ලයේ අයෙක් CIDයට භාරවෙයි", "News Content": "තායිවානයේ ෆා ඊස්ටන් බැංකුවේ මුදල් වංචාවට සම්බන්ධ තවත් සැකකරුවෙකු අපරාධ පරික්ෂණ දෙපාර්තමේන්තුවට භාර වී තිබේ. පොලීසිය පැවසුවේ, රාජගිරිය ප්‍රදේශයේ පදිංචිකරුවෙකු ඊයේ රාත්‍රියේ එලෙස භාර වී ඇති බව ය. තායිවානයේ ෆා ඊස්ටන් බැංකුවෙන් ඩොලර් මිලිනය 2.1ක මුදලක් රාජ්‍ය බැංකුවක පෞද්ගලික ගිණුමකට ගෙන්වා ගැනීමේ සිද්ධිය සම්බන්ධයෙන් මීට පෙර අත්අඩංගුවට ගෙන සිටින රාජ්‍ය සමාගමක හිටපු සභාපති ශලීල මුණසිංහ සහ ජේ.සී. නම්මුනි යන අය ලබන 25 වන දා දක්වා රක්ෂිත බන්ධනාගාර ගත කිරීමට පසුගිය 11 වන දා අධිකරණය නියෝග කළේ ය. ශලීල මුණසිංහ මහතා බ්‍රිතාන්‍ය පුරවැසියෙකු බවත් ඔහුගේ මෙරට වීසා බලපත්‍රය ලබන දෙසැම්බර් මාසයේදී අවසන් වන බවත් අපරාධ පරික්ෂණ දෙපාර්තමේන්තුව එහිදී අධිකරණයට දැනුම් දෙනලදී. ජේ.සී. නම්මුනි මහතාද බ්‍රිතාන්‍යයේ සහ ශ්‍රී ලංකාවේ ද්විත්ව පුරවැසිභාවය හිමි අයෙකි.", "URL": "https://lankatruth.com/si/?p=42839", "Category": "පුවත්", "Parent URL": null}