{"Source": "Lankatruth", "Timestamp": "August 21, 2019", "Headline": "මධූෂ් සමඟ ඩුබායිහිදී අත්අඩංගුවට ගත් බන්ධනාගාර නියාමකවරයා මුදා හරියි", "News Content": "පාතාල කල්ලි නායක මාකඳුරේ මධූෂ් සමඟ ඩුබායි සාදයේ දී අත්අඩංගුවට ගත් බන්ධනාගාර නියාමකවරයා මුදා හැර තිබේ. පසුගිය පෙබරවාරි මස 5 වැනිදා මාකඳුරේ මධූෂ් විසින් ඩුබායිහිදී සංවිධානය කර තිබූ සාදයක් අතරතුර අත්අඩංගුවට ගෙන මෙරටට පිටුවහල් කිරීමෙන් පසු මෙරට අත්අඩංගුවට ගෙන අධිකරණයට ඉදිරිපත් කිරීමෙන් පසු බන්ධනාගාර ගතකර සිටි ලලිත් කුමාර නැමති බන්ධනාගාර නියාමකවරයා මුදා හරින ලෙස ඊයේ(20) කළුතර මහේස්ත්‍රාත් චන්දිම එදිරිමාන්න මහතා නියෝග කර තිබේ. පාතාල කල්ලි නායක මාකඳුරේ මධූෂ් සමඟ සබඳතා පවත්වා ඇති බවට චෝදනා එල්ලවීම හේතුවෙන් බන්ධනාගාර නියාමකවරයා සම්බන්ධව විමර්ශන සිදුකර තිබේ. කෙසේ වෙතත් ඔහුගේ දුරකථන දත්ත වාර්තාවේ ද එවැනි සබඳතා පැවැත්වූ බවට තොරතුරු හෙලි නොවීම හේතුවෙන් සැකකරු මුදාහරින ලෙස මහේස්ත්‍රාත්වරයා නියෝග කර තිබේ.", "URL": "https://lankatruth.com/si/?p=79486", "Category": "පුවත්", "Parent URL": null}