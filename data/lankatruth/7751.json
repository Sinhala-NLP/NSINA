{"Source": "Lankatruth", "Timestamp": "July 16, 2013", "Headline": "තරුණියන්ට ලේකම් බෑ", "News Content": "තරුණ ලේකම්වරියන් සේවයෙන් පහ කොට ඒ වෙනුවට ලේකම්වරුන් හෝ මහලු වයසේ පසුවන කාන්තාවන් සේවයට බදවා ගන්නැයි බලකෙරෙන නියෝගයක් පැනවීමට ඉන්දුනීසියාවේ ආණ්ඩුකාරවරයෙක් තමන් යටතේ ඇති ආයතනයන්හි සේවය කරන නිළධාරීන්ට නියෝග කර ඇති පුවතක් එරටින් වාර්තා වේ. තරුණ ලේකම්වරියන් සේවයෙන් පහ කොට ඒ වෙනුවට ලේකම්වරුන් හෝ මහලු වයසේ පසුවන කාන්තාවන් සේවයට බදවා ගන්නැයි බලකෙරෙන නියෝගයක් පැනවීමට ඉන්දුනීසියාවේ ආණ්ඩුකාරවරයෙක් තමන් යටතේ ඇති ආයතනයන්හි සේවය කරන නිළධාරීන්ට නියෝග කර ඇති පුවතක් එරටින් වාර්තා වේ. රජයේ නිළධාරීන් තම තරුණ පෞද්ගලික ලේකම්වරියන් සමග නටන නාඩගම් ගැන වැඩි වැඩියෙන් වාර්තා වීම නිසා මෙම තීරණය ගත් බව ඉන්දුනීසියාවේ ගොරොන්ටාලෝ ප‍්‍රාන්තයේ ආණ්ඩුකාරවරයා පවසයි. මෙම නිළධාරීන් සිය බිරින්දෑවරුන් අමතක කර පෞද්ගලික ලේකම්වරියන්ට මිල අධික ඇදුම් පැළදුම්, කෑම බීම, සුවද විලවුන් ආදී මෙකී නොකී සියලු දේ මිලදී ගෙන දීමට පුරුදුව සිටින බවත් ඔවුන්ගේ මේ කි‍්‍රයාකලාපයන් නිසාවෙන් විඳවන්නේත් ගැරහුම් ලබන්නේත් ඔවුන්ගේ බිරින්දෑවරුන් හා දරුවන් බවත් ඔහු කියයි. නියෝගය පැහැර හරින නිළධාරීන්ට දඩුවම් කිරීමට අදහසක් නැතත් ආචාර ධර්මයන්ගේ නාමයෙන් තම නිළධාරීන් නියෝග ප‍්‍රකාරව කටයුතු කරනු ඇතැයි ආණ්ඩුකාරවරයා විශ්වාසයෙන් සිටී. ගොරොන්ටොලෝ ආණ්ඩුකාරවරයා රජයේ නිළධාරීන්ගේ පවුල් සළකා මෙවන් නියෝගයක් නිකුත් කළ ප‍්‍රථම අවස්ථාවද මෙය නොවේ. මිට පෙර අවස්ථාවකදී ප‍්‍රාන්තයේ සේවය කළ රජයේ සේවකයන් 3,200 දෙනෙකුගේ මාසික පඩිය ඔවුන්ගේ බිරින්දෑවරුන්ගේ බැංකු ගිණුම් කරා යොමුකළ යුතුයැයි නියෝග කෙරුණු අතර එහි අරමුණ වූයේ රජයේ සේවකයන් හට අනියම් සබදතා ආරම්භ කර ගැනීමට හා පවත්වාගෙන යාමට ඇති ඉඩ අවුරා දැමීම බවත් ඔහු එවිටද පැවසීය.", "URL": "https://lankatruth.com/si/?p=7751", "Category": "විදෙස් පුවත්", "Parent URL": null}