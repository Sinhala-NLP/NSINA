{"Source": "Lankatruth", "Timestamp": "May 14, 2021", "Headline": "පොලීසියට පොලීසියෙන්ම විරෝධය", "News Content": "තංගල්ල මූලස්ථාන පොලිස් ස්ථානයේ ස්ථානාධිපතිවරයා කොවිඩ් ආශ්‍රිතයකුව සිටියදීපොලිස් ස්ථානයට පැමිණ කටයුතු කිරීම සහ කොවිඩ් මර්දන කටයුතු සම්බන්ධයෙන් සිදු කරන සාකච්ඡාවලට පොලීසියේ නියෝජිතයන් සහභාගීනොකිරීම පිළිබඳව බලවත් විරෝධයක් එල්ල වී තිබේ. ඊයේ (13) එම පොලිස් බල ප්‍රදේශය තුළ කොවිඩ් මර්දන කටයුතු සමාලෝචනය කිරීම සඳහා සෞඛ්‍ය වෛද්‍යනිලධාරී, මහජන සෞඛ්‍ය පරීක්ෂකවරුන්, නගර සභාවේ මහජන නියෝජිතයන් ඇතුළුව සියලුම වගකිව යුතු පිරිස් පැමිණ සිටියද එම අවස්ථාවට පොලිසිය නියෝජනය කරමින් කිසිවෙකුත් සහභාගී නොකිරීම පිළිබඳව ස්ථානාධිපතිවරයාගේ ක්‍රියාකලාපය පිළිබඳව එහිදීවිවේචන එල්ල වීතිබිණි. මේ අතර පසුගිය මැයි 01 දින තංගල්ල නගරය ආසන්නයේ හෝටලය පැවති සාදයකට කොවිඩ් ආසාදිතයකු පැමිණ සිට ඇති බව තහවුරු වීතිබේ. එම ආසාදිතයා සමඟ පොලිස් ස්ථානාධිපතිවරයා සමීපව කටයුතු කිරීම නිසා පසුගිය 10 වැනි දින පී.සී.ආර්. පරීක්ෂණයකට ලක් කර ඇත. එහි ප්‍රතිඵල අද (14) ලැබී ඇති අතර මෙම පොලිස් ස්ථානාධිපතිවරයාද කොවිඩ් ආසාදිතයකු බව තහවුරු වී ඇත. ගෙවී ගිය සති දෙකකට ආසන්න කාලයේදී ඔහුගේ වගකීම් විරහිත ක්‍රියාකලාපය හේතුවෙන් 450කට අධික පොලිස් නිලධාරීන් මේ වනවිට දැඩි අවධානමකට ලක් කිරීම සම්බන්ධව එම පොලිස් ස්ථානයේ නිලධාරීන්ගෙන්ද විරෝධය එල්ල වී තිබේ.", "URL": "https://lankatruth.com/si/?p=116366", "Category": "කොවිඩ් -19 (කොරෝනා ) පුවත්", "Parent URL": null}