{"Source": "Lankatruth", "Timestamp": "November 20, 2020", "Headline": "ජනතාවට දුන් බදු ගින්න…", "News Content": "ජනාධිපතිවරයා බලයට පත්වීමත් සමග මෙරට බදු වංචා කරුවන්ට මෙන්ම බදු ගෙවන්නන්ට විශාල වශයෙන් සහන ලබාදී ජනතාවගේ අත්‍යාවශ්‍ය ආහාර මත බදු බර පටවා ඇති ආකාරය 2021 වසරට අදාළ අයවැය සමග ඉදිරිපත් කර තිබෙන නිල ලේඛනවලින් අනාවරණය වේ. ශ්‍රී ලංකා මහ බැංකුව නිකුත්කරන මෑතකාලීන ආර්ථික ප්‍රවනතා නම් ප්‍රකාශනයේ දත්ත අනුව 2019 වසරේ ජනවාරි සිට ජූලි දක්වා රජයට බදු ආදායම් වශයෙන් රුපියල් කෝටි අනූ හතර දහස් හාරසිය හතලිහක් (රු. කෝටි 94,440) ලැබී තිබූ අතර එය මෙම වසරේ ජනවාරි සිට ජූලි දක්වා රුපියල් කෝටි හැටහත්දහස් හතලිහක් (රු. කෝටි 67,040) දක්වා පහත වැටී ඇත. මේ අනුව ආණ්ඩුව බදුගෙවන්නන් රුපියල් කෝටි විසිහත්දහස් හාරසියයකින් (රු. කෝට් 27,400) නිදහස් කර ඇත. නමුත් ජනතාවගේ අත්‍යාවශ්‍ය පාරිභෝගික ද්‍රව්‍ය මත එම කාලය තුළදී පටවා ඇති බදු ප්‍රමාණය “රාජ්‍ය මූල්‍ය කලමණාකාරන වාර්තාව 2020 – 2021” මගින් අනාවරණය වේ. වියලි මිරිස් කිලෝවක් මත රුපියල් 25ක්ව තිබූ බදු මුදල රුපියල් 100 දක්වා ඉහළ දැමීම ඳුඹුරු සීනි කිලෝවකට පැවැති රුපිල් 36 බද්ද රුපියල් 50 දක්වා ඉහළ දැමීම, රුතුළූණු කිලෝවක බද්ද රුපිල් 25කින් ඉහළ දැමීම, පොත්ත රහිත උඳු සඳහා බදු මුදල රුපියල් 300ක් පැනවීම ආදී වශයෙන් එම බදු අත්‍යාවශ්‍ය භාණ්ඩවර්ග ගණනාවක් මත ඉහළ දමා තිබේ.", "URL": "https://lankatruth.com/si/?p=100789", "Category": "ආර්ථික පුවත්", "Parent URL": null}