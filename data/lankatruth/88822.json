{"Source": "Lankatruth", "Timestamp": "January 17, 2020", "Headline": "වනජීවි අමාත්‍යවරයාගේ නිල රථයේ ගැටී පුද්ගලයෙක් මරුට-මව සහ දියණිය රෝහලට", "News Content": "කහටගහස්දිගිලිය පොලිස් වසමේ පුත්තලම ත්‍රීකුණාමලය මාර්ගයේ රන්පත්විල ප්‍රදේශයේ ඊයේ(16) රාත්‍රී 7.35 ට පමණ සිදු වු රිය අනතුරකින් පුද්ගලයෙක් ජීවතක්ෂයට පත්ව ඇත. අනුරාධපුර දෙසට ධාවනය වු ඉඩම්, පරිසර, වනජීවි එස්.එම්.චන්ද්‍රසේන අමාත්‍යවරයාගේ නිල රථය ඉදිරියෙන් පැමිණි යතුරු පැදියක ගැටී මෙම අනතුර සිදුව ඇත. අනතුර සිදුවන අවස්ථාවේ ඉඩම්, පරිසර, වනජීවි අමාත්‍යවරයා හොරොව්පතාන සිට අනුරාධපුරය දෙසට ගමන් කරමින් සිටිය දී රාත්‍රීයේ මෙම අනතුර සිදුව ඇති බවයි. අනතුරින් බරපතළ තුවාල ලැබු යතුරු පැදිකරු, කාන්තාවක් හා දැරියක් කහටගස්දිගිලිය රෝහලට ඇතුළත් කිරීමෙන් අනතුරුව යතුරු පැදිකරු මියගොස් ඇතැයි පොලීසිය පවසයි. මිය ගිය පුද්ගලයා වයස අවුරුදු 35 ක් වු කහටගස්දිගිලිය ප්‍රදේශයේ පදිංචිකරුවෙකි. සිදුවීම සම්බන්ධයෙන් එස්.එම්.චන්ද්‍රසේන අමාත්‍යවරයාගේ රියදුරු පොලිස් අත්අඩංගුවට ගෙනපොලිස් ආරක්ෂාව යටතේ අනුරාධපුර රෝහලේ ප්‍රතිකාර ලබයි. කහටගස්දිගිලිය පොලීසිය වැඩිදුර විමර්ශන සිදු කරයි.", "URL": "https://lankatruth.com/si/?p=88822", "Category": "පුවත්", "Parent URL": null}