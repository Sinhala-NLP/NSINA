{"Source": "Lankatruth", "Timestamp": "January 30, 2023", "Headline": "ඉන්දීය ප්‍රාන්ත සෞඛ්‍ය ඇමැතිට පොලිස් වෙඩි ප්‍රහාරයක්", "News Content": "ඉන්දියාවේ ඔඩීෂා ප්‍රාන්ත සෞඛ්‍ය ඇමැති නබා කිසෝර් දාස්ට පොලිස් නිලධාරියකු එල්ල කළ වෙඩි ප්‍රහාරයකින් ජීවිතක්ෂයට පත්ව තිබේ. ඔහු මෙමෙ වෙඩි ප්‍රහාරයට ලක්ව ඇත්තේ ඔඩීෂා ප්‍රාන්තයේ, ජර්සුගුඩා දිස්ත්‍රික්කයේ වැඩසටහනකට සහභාගී වෙමින් සිටියදීය. වෙඩි තැබීම සිදු කර ඇත්තේ උප පොලිස් පරීක්ෂකවරයෙකි. ඇමති සිය නිල රථයෙන් බසිනු බලා සිටි පොලිස් නිලධාරියා ඔහු අසළටම පැමිණ වෙඩි තැබීම සිදුකොට ඇත. ඔහු මානසික ආබාධයකින් පෙලෙන අයකු බව මූලික පරීක්ෂණවලදී අනාවරණය වී තිබේ. ඉන්දීය අග්‍රාමාත්‍ය නරේන්ද්‍ර මෝදි මියගිය ප්‍රාන්ත සෞඛ්‍ය අමාත්‍යවරයාගේ පවුලේ ඥාතීන්ට සිය කණගාටුව පළ කර තිබේ.", "URL": "https://lankatruth.com/si/?p=144181", "Category": "පුවත්", "Parent URL": null}