{"Source": "Lankatruth", "Timestamp": "June 5, 2014", "Headline": "කොළඹ සිසූහු සටනට බසිති", "News Content": "කිසිඳු සාධාරණ හේතු දැක්වීමකින් තොරව මාස දෙකහමාරක කාලයක සිට කොළඹ විශ්වවිද්‍යාලයේ වසා දමා ඇති ශාස්ත්‍ර පීඨය සහ අධ්‍යාපන පීඨය වහාම විවෘත කරන ලෙසත් 20 දෙනෙකුට එරෙහිව පනවා ඇති පන්ති තහනම වහ ඉවත් කරන ලෙසත් හැකි ඉක්මනින් නවක සිසුන් විශ්වවිද්‍යාලයට බඳවා ගන්නා ලෙසත් පාලනාධිකාරියට බල කරමින් මේ වනවිට කොළඹ විශ්වවිද්‍යාලයේ උද්‍ඝෝෂණයක් ආරම්භ කර තිබේ. කිසිඳු සාධාරණ හේතු දැක්වීමකින් තොරව මාස දෙකහමාරක කාලයක සිට කොළඹ විශ්වවිද්‍යාලයේ වසා දමා ඇති ශාස්ත්‍ර පීඨය සහ අධ්‍යාපන පීඨය වහාම විවෘත කරන ලෙසත් 20 දෙනෙකුට එරෙහිව පනවා ඇති පන්ති තහනම වහ ඉවත් කරන ලෙසත් හැකි ඉක්මනින් නවක සිසුන් විශ්වවිද්‍යාලයට බඳවා ගන්නා ලෙසත් පාලනාධිකාරියට බල කරමින් මේ වනවිට කොළඹ විශ්වවිද්‍යාලයේ උද්‍ඝෝෂණයක් ආරම්භ කර තිබේ. මේ සම්බන්ධයෙන් අදහස් දැක්වූ ශිෂ්‍ය ක්‍රියාකාරිකයෙකු පැවසූවේ උපකුලපතිවරයා තම හිතුමතේ කටයුතු කිරීමත් පොරොන්දුවූ පරිදි නේවාසිකාගාර ගාස්තු අඩු නොකිරීම මත මතු වූ නේවාසිකාගාර ප්‍රශ්න සම්බන්ධයෙනුත් ශිෂ්‍ය ගැටලු සම්බන්ධයෙනුත් සිසුන් වෙනුවෙන් පෙනීසිටි ශිෂ්‍යයින් 20දෙනෙකු පන්ති තහනමකට ලක්කර ඇති බවයි. එමෙන්ම පසුගිය මාර්තු 23වනදා සිට ‍කිසිඳු සාධාරණ හේතුවකින් තොරව ශාස්ත්‍ර පීඨය සහ අධ්‍යාපන පීඨය වසා දමා ඇති බවත් උසස් පෙළ සමත්ව එම විශ්වවිද්‍යාලයට පැමිණීමට නියමිත සිසුන් තවමත් බඳවාගෙන නැති බවත් ඔහු චෝදනා කරයි. එම සිසුන් සමග උසස් පෙල සමත්ව වෙනත් විශ්වවිද්‍යාලවලට ගිය සිසුන්ට පළමු වසරෙන් මේ වනවිට වසර බාගයක් පමණ ගෙවී අවසන්ව තිබියදී මෙම සිසුන් ‍ගෙවල්වල තබා ඇත්තේ කුමණ අරමුණකින්දැයි ඔහු ප්‍රශ්න කර සිටී. සිය උද්ඝෝෂණයෙන් පසුව තමන් සත්‍යග්‍රහයක් ආරම්භ කරන බව උස්ඝෝෂණයේ නියුතු සිසූහු පවසති.", "URL": "https://lankatruth.com/si/?p=10235", "Category": "පුවත්", "Parent URL": null}