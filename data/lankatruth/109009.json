{"Source": "Lankatruth", "Timestamp": "January 21, 2021", "Headline": "යුක්රේනුවන් නිසා ජනාධිපතිවරයා හිරවෙයි ද", "News Content": "යුක්රේනයෙන් ගෙන්වන ලද සංචාරක පිරිසට නැවත වරක් පින්නවල අලි අනාථාගාරය නැරඹීමේ අවස්ථාව ලබාදී නොමැති බව අනාවරණය වේ. මෙම අලි අනාථාගාරය රාජ්‍ය ඇමති විමලවීර දිසානායක යටතේ පවතී. ජනාධිපතිවරයාගේ අවසරයක් නොමැතිව එයට ඇතුළත්වීමට ඉඩදිය නොහැකි බව ඇමතිවරයා ප්‍රකාශ කර ඇති බව ඇතැම් මාධ්‍ය වාර්තා කර තිබේ. දෙහිවල සත්වෝද්‍යානයටද මෙම සංචාරකයින්ට ඇතුළුවීමේ අවස්ථාව ලබාදී නැත. එම සංචාරකයන් පොළොන්නරුව සහ සීගිරිය ප්‍රදේශවල සංචාරය කළ අවස්ථාවේදී සංචාරක හෝටල් පවා ඔවුන්ට ඇතුළු වීමට ඉඩදී නොතිබිණි. ඩඩ්ලි සිරිසේනට අයත් පොළොන්නරුවේ අරලිය හෝටලය පමණක් ඔවුන්ට ඉඩ ලබාදී ඇත.", "URL": "https://lankatruth.com/si/?p=109009", "Category": "පුවත්", "Parent URL": null}