{"Source": "Lankatruth", "Timestamp": "June 18, 2019", "Headline": "ජනපතිගේ ප්‍රධානත්වයෙන් කැබිනට් මණ්ඩල රැස්වීම අද පැවැත්වේ", "News Content": "ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් කැබිනට් මණ්ඩල රැස්වීම මේ වනවිට ජනාධිපති කාර්යාලයේදී ආරම්භ වී තිබේ. පාස්කු ඉරිදා ප්‍රහාරය සම්බන්ධව විමර්ශනය කර පාර්ලිමේන්තුවට කරුණු වාර්තා කිරීම සඳහා පත්කළ විශේෂ පාර්ලිමේන්තු කාරක සභාව හමුවට බුද්ධි නිලධාරීන් කැඳවා සාක්ෂි විමසීම ගැටලු සහගත බවත් එමගින් තම ප්‍රතිරූපයට ද හානිවන බවත් එයට විරෝධය දැක්වීමක් ලෙස කැබිනට් මණ්ඩල රැස්වීම් වර්ජනය කරන බව ජනාධිපතිවරයා පසුගිය දා ප්‍රකාශ කර තිබිණි. සෑම සතියකම අගහරුවාදා දින රැස්වෙන කැබිනට් මණ්ඩලය පසුගිය සතියේ රැස්වූයේ නැති අතර අද ජනාධිපතිවරයාගේ ප්‍රධානත්වයෙන් රැස්වී තිබේ.", "URL": "https://lankatruth.com/si/?p=75954", "Category": "පුවත්", "Parent URL": null}