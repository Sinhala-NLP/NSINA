{"Source": "Lankatruth", "Timestamp": "September 23, 2021", "Headline": "ජනපති ලැට්වියා ජනපති හමුවෙයි", "News Content": "මේ දිනවල එක්සත් ජාතීන්ගේ මහා මණ්ඩලයේ 76වන සැසිවාරයේ රාජ්‍ය නායක සමුළුව සඳහා සහභාගී වී සිටින ජනාධිපති ගෝටාබය රාජපක්ෂ ලැට්වියා ජනරජයේ ජනාධිපති එගිල්ස් ලෙව්ට්ස් හමුවී තිබේ. ජනාධිපතිවරු දෙදෙනා අතර මෙම හමුව පසුගිය 21 වනදා සිදුව ඇති අතර මෙය ජනාධිපතිවරයාගේ නිව්යෝක් සංචාරයේ දෙවන රාජ්‍ය නායක හමුවයි. මෙම සංචාරයේදී පළමු හමුව සිදුවූයේ කුවේට් අග්‍රාමාත්‍ය ෂෙයික් සබා අල් – හමාඩ් අල් – සබා සමගිණි. විදේශ අමාත්‍ය මහාචාර්ය ජී.එල් පීරිස්, ජනාධිපති ප්‍රධාන උපදේශ ලලිත් වීරතුංග, විදේශ ලේකම් අද්මිරාල් ජයනාත් කොළඹගේ සහ එක්සත් ජාතීන්ගේ ශ්‍රී ලංකාවේ නිත්‍ය නියෝජිත මොහාන් පීරිස් යන මහත්වරු මෙම සාකච්ඡාවට එක් වී තිබිණි.", "URL": "https://lankatruth.com/si/?p=123502", "Category": "පුවත්", "Parent URL": null}