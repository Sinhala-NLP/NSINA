{"Source": "Lankatruth", "Timestamp": "November 21, 2020", "Headline": "හිටපු ඇමැතිවරයෙකුගේ පුතෙකු අත්අඩංගුවට", "News Content": "කොළඹ 07 කුරුඳුවත්ත දිසා විනිසුරුවරයෙකුගේ නිවසේ ආරක්ෂාවට සිටි පොලිස් කොස්තාපල්වරයෙකුට බැණ තර්ජනය කිරීමේ සිද්ධියක් සම්බන්ධයෙන් හිටපු අමාත්‍යවරයෙකුගේ පුත්‍රයෙකු අද (21) කුරුඳුවත්ත පොලිසිය විසින් අත්අඩංගුවට ගෙන තිබේ. දිසාවිනිසුරුවරයාගේ නිවස අසළ මෙම ඇමති පුත්‍රයා ඊයේ (20) සිය රථය නවතා තිබී ඇති අතර එලෙස නොකරන ලෙස ආරක්ෂක පොලිස් කොස්තාපල්වරයා පැවසීමත් සමගම ඔහු කොස්තාපල්වරයාට බැණ වැදී තර්ජනය කර ඇත. ඒ සම්බන්ධයෙන් කොස්තාපල්වරයා දිසාවිනිසුරුවරයාට සහ කුරුඳුවත්ත පොලිසියේ ස්ථානාධිපතිවරයාට සිදුකළ පැමිණිල්ලකින් අනතුරුව සැකකරු අත්අඩංගුවට ගෙන තිබේ.", "URL": "https://lankatruth.com/si/?p=100959", "Category": "පුවත්", "Parent URL": null}