{"Source": "Lankatruth", "Timestamp": "April 2, 2012", "Headline": "රිද්මි ගැන හදුන් පාර්ලිමේන්තුවේදී ප්‍රශ්ණකරයි", "News Content": "2011 වසරේ පැවති අපොස සාමාන්‍යපෙළ විභාගයෙන් ”ඒ” සාමාර්ථ 9ක් ලබාගත් හොරණ තක්ෂිළා විද්‍යාලයේ ඉගෙනුම ලබන දෘෂ්‍යාභාදිත රිද්මි හඳපාන්ගොඩ ශිෂ්‍යාව වෙනුවෙන් උපාහාර උත්සවයක් බවත්වන බව සමාජසේවා අමාත්‍යංශය පවසයි. ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා පාර්ලිමේන්තුවේදී නගන ලද ප්‍රශ්ණයකට පිළිතුරු දෙමින් සමාජසේවා ඇමති පීලික්ස් පෙරේරා මහතා මේබව පැවසීය. ලංකාටෘත් වෙත් අදහස් දක්වමින් හදුන්නෙත්ති මන්ත්‍රීවරයා පැවසූවේ දෘෂ්‍ය හා ශ්‍රව්‍ය ආබාධවලින් පෙළෙන දහස් ගණනක් ශිෂ්‍ය ශිෂ්‍යාවන් හට රිද්මි ශිෂ්‍යාව ආදර්ෂයක් වන බවය. එවැනි තතවයන් අභිබවා ජීවිතය ජයගැනීමට අධිශ්ඨානය සහ කැපවීම ගොඩනගාගැනීමෙන් සාමාන්‍ය ශිෂ්‍ය ශිෂ්‍යාවන්ට ලබා ගතහැකි ජයග්‍රහණ සියල්ල ලැබිය හැකි බව රිද්මි ශිෂ්‍යාව විසින් තහවුරු කර ඇතැයි කීය.", "URL": "https://lankatruth.com/si/?p=1967", "Category": "පුවත්", "Parent URL": null}