{"Source": "Lankatruth", "Timestamp": "May 29, 2013", "Headline": "මාරාන්තික විසැති ගෝනුසු රංචුවක් තිස්සෙන් හමුවේ", "News Content": "තිස්සමහාරාම ඓතිහාසික යටාල චෛත්‍යය භූමියෙන් මාරාන්තික විෂ සහිත ගෝනුසු රංචුවක් හමු වී තිබේ. ඓතිහාසික පුරාවිද්‍යා සංරක්ෂණ භූමියක් වන යටාල චෛත්‍යය භූමියේ තැන්පත් කර තිබූ ගඩොල් තොගයක් ඉවත් කිරීමේදී මෙම ගෝනුස්සන් රංචු වශයෙන් හමුවී ඇත. තිස්සමහාරාම ඓතිහාසික යටාල චෛත්‍යය භූමියෙන් මාරාන්තික විෂ සහිත ගෝනුසු රංචුවක් හමු වී තිබේ. ඓතිහාසික පුරාවිද්‍යා සංරක්ෂණ භූමියක් වන යටාල චෛත්‍යය භූමියේ තැන්පත් කර තිබූ ගඩොල් තොගයක් ඉවත් කිරීමේදී මෙම ගෝනුස්සන් රංචු වශයෙන් හමුවී ඇත. මේ පිළිබඳ අදහස් දැක්වන පුරාවිද්‍යා වැඩබිමේ පර්යේෂණ සහකාර නිලධාරි කේ.ජී. ප්‍රියශාන්ත මහතා ප්‍රකාශ කළේ තම සේවා කාලය තුළ මෙවැනි ගෝනුසු ප්‍රමාණයක් හමුවූ ප්‍රථම අවස්ථාව මෙය බවයි. රංචුවේ ගෝනුස්සන් 18ක් පමණ සිට ඇත. සර්ප විෂ වෛද්‍යවරුන් කිහිප දෙනෙක් මෙම සතුන් පරීක්ෂා කර තිබේ ඔවුන් පවසා ඇත්තේ මොවුන් මාරාන්තික විෂ සහිත ගෝනුසු වර්ගයක් බවය.  මොවුන් මෙරටට ආවේනික සතුන් වර්ගයක්ද නැද්ද යන්න තවතමත් ප්‍රකාශවී නැත.", "URL": "https://lankatruth.com/si/?p=7334", "Category": "පුවත්", "Parent URL": null}