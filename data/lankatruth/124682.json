{"Source": "Lankatruth", "Timestamp": "October 15, 2021", "Headline": "වංචාව – දූෂණය නවත්වන්න බැසිල්ගෙන් සැලසුම්", "News Content": "රාජ්‍ය ආයතන රැසක වංචා දූෂණසිදුවීම වැලැක්වීම සඳහාත් ආදායම් වැඩිකර ගැනීම සඳහාත් ගතහැකි ක්‍රියාමාර්ග සම්බන්ධයෙන් අධ්‍යයනයක් කර වාර්තාවක් ඉදිරිපත් කරන ලෙස මුදල් අමාත්‍ය බැසිල් රාජපක්ෂ මහතා පාර්ලිමේන්තු මන්ත්‍රීවරුන් දස දෙනෙකුගෙන් යුතු කමිටුවකට පවරා ඇති බව වාර්තා වේ. එලෙස අධ්‍යයනය කර වාර්තා කිරීමට දැනුම්දී ඇති රාජ්‍යආයතන වන්නේ ශ්‍රී ලංකා රේගුව, දේශීය ආදායම් දෙපාර්තමේන්තුව, සුරාබදු දෙපාර්තමේන්තුව, මෝටර් රථ ප්‍රවාහන දෙපාර්තමේන්තුව ,ශ්‍රී ලංකා රක්ෂණ සංස්ථාව, විදුලි සංදේශ නියාමන කොමිෂන් සභාව,සමෘද්ධි දෙපාර්තමේන්තුව හා ශ්‍රී ලංකා රූපවාහිනී සංස්ථාවයි. ඉදිරි අයවැයේදී මෙම ආයතනවලට මුදල් වෙන් කිරීමේදී කටයුතු කළ යුතු ආකාරය සම්බන්ධයෙන් යම් පූර්ව අදහසක් ලබා ගැනීම එම වාර්තාව කැඳවීමේ අරමුණ බව මුදල් අමාත්‍යාංශ ආරංචි මාර්ගවලින් පැවසේ. කෙසේ වුවද අද (15) දිනයේදීකොළඹමහාධිකරණය හමුවේ කැඳවා තිබූදිවි නැගුම සංවර්ධන දෙපාර්තමේන්තුවට අයත් ලක්ෂ 365ක් 2015 වසරේදී නීති විරෝධී ආකාරයෙන් වැය කර ජී.අයි. බට මිලදී ගැනීමේ සිද්ධියකට අදාළ නඩුවෙහි චෝදනා පත්‍රය නීතිපතිවරයා විසින් ඉවත් කර ගනු ලැබීම නිසා එහි චූදිතයකු වූබැසිල් රාජපක්ෂ නිදහස් විය.", "URL": "https://lankatruth.com/si/?p=124682", "Category": "පුවත්", "Parent URL": null}