{"Source": "Lankatruth", "Timestamp": "October 13, 2018", "Headline": "මිහින් ලංකා අරඹා ඇත්තේ පාර්ලිමේන්තු අනුමැතියට මාස තුනකටත් පෙරයි", "News Content": "මිහින් ලංකා ගුවන් සේවය ඇරඹීමට කැබිනට් පත්‍රිකාවක් පාර්ලිමේන්තුවට ඉදිරිපත් කර ඒ සඳහා අනුමැතිය ලැබීමට මාස තුනකටත් පෙර, එම ගුවන් සේවය පිහිටුවීමට පසුගිය රාජපක්ෂ පාලන සමය කටයුතු කළ බව රාජ්‍ය ව්‍යවසාය දෙපාර්තමේන්තුවේ අධ්‍යක්ෂකවරියක වන චම්පා බාලසූරිය මහත්මිය පසුගිය 10 වැනිදා රැස්වූ ශ්‍රී ලංකන් එයාර් ලයින්, ශ්‍රී ලංකා කේටරින් හා මිහින් ලංකා සමාගම්වල සිදුවූ බව කියන අක්‍රමිකතා සෙවීමේ ජනාධිපති කොමිසම හමුවේ සාක්ෂි ලබාදෙමින් හෙළි කර තිබේ. මිහින් ලංකා ගුවන් සේවය රාජ්‍ය ව්‍යවසාය දෙපාර්තමේන්තුවේ අධීක්ෂණයට අදාළව තම සමාගමේ වාර්තා ඉදිරිපත් කර නොමැති බවත්, ඊට අදාල තොරතුරු සිය දෙපාර්තමේන්තුවේ අධීක්ෂණයට යොමුකරන ලෙස එවකට මිහින් ලංකා සමාගමේ ප්‍රධාන විධායක නිලධාරී සජින් වාස් ගුණවර්ධන, සභාපති ලලිත් වීරතුංග, වරාය හා ගුවන්සේවා හිටපු අමාත්‍යාංශ ලේකම් ආචාර්ය සමරගුංග යන අය වෙත ලිපි හරහා දැනුම් දුන් බවත් ඇය කොමිසම හමුවේ අනාවරණය කර ඇත.", "URL": "https://lankatruth.com/si/?p=60991", "Category": "පුවත්", "Parent URL": null}