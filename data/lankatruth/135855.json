{"Source": "Lankatruth", "Timestamp": "June 22, 2022", "Headline": "බඩු මිල පිමි පනිමින් ඉහළට", "News Content": "අත්‍යාවශ්‍යභාණ්ඩ මිල අසීමිතව වැඩිවීම පිළිබඳව රජයේ නිල දත්තවලින්  පවා යළි යළිත් තහවුරු වෙමින් තිබෙන අතර ආහර මිල වැඩිවීම 58%ක් දක්වා ඉහල ගොස් ඇති බව ජාතික පාරිභෝගික මිල දර්ශකයෙන් අනාවරණය කර තිබේ.  කොළඹ පාරිභෝගික මිල දර්ශකයෙන් හෙළි කර තිබුණේ එම ඉහලයාම 57.1%ක් වී තිබෙන බවය. අප්‍රේල් මාසයේදී ආහාර කාණ්ඩයේ උද්දමනය ජාතික පාරිභෝගික මිල දර්ශකය අනුව 45.1%ක් වී තිබිණි.  සමස්තයක් ලෙස සියලු භාණ්ඩ හා සේවාවල උද්ධමනය අප්‍රේල් මාසයේදී 33.8%ක තිබී ඇති අතර එය මැයි මාසයේදී 45.3%ක් දක්වා වැඩිවී ඇති බව ජාතික පාරිභෝගික මිල දර්ශකයෙන් හෙළිවේ. මේ අතර උද්ධමනය මනිනු ලබන කොළඹ පාරිභෝගික මිල දර්ශකයට අනුව සියලු භාණ්ඩ හා සේවාවල මිල වැඩිවීම 29,8% සිට මැයි මාසයේදී 39.1% දක්වා වැඩි වී ඇත.", "URL": "https://lankatruth.com/si/?p=135855", "Category": "ආර්ථික පුවත්", "Parent URL": null}