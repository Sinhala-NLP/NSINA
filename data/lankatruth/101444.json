{"Source": "Lankatruth", "Timestamp": "November 25, 2020", "Headline": "මැරඩෝනා ජීවන පිටියට සමුදෙයි…", "News Content": "ආජෙන්ටිනානු පාපන්දු රජු ලෙස විරුදාවලිය ලත් සුපිරි පාපන්දු ක්‍රිඩක ඩියාගෝ මැරඩෝනා හදවත් රෝගි තත්වයක් හේතුවෙන් මියගොස් ඇත. මියයන විට 60 හැවිරිදි වියේ පසු වූ මැරඩෝනා සති කිහිපයකට පෙර මොළයේ ලේ කැටියක් සිරවීම නිසා ශල්‍යකර්මයකටද භාජනය විය. ලොව මෙතෙක් බිහිවූ විශිෂ්ටතම පාපාන්දු ක්‍රිඩකයන් අතලොස්ස අතරින් කෙනෙකු ලෙස සලකන මැරඩෝනාගේ මිලකල නොහැකි වේගවත් පා යුගලට ස්තූතිවන්ත වන්නට 1986 වසරේදි ආජෙන්ටිනාව ලෝක පාපන්දු ශූරතාවය ජර්මනිය පරදා දිනාගැනීමට සමත් විය. මැරඩෝනා ලොව පුරා පාපන්දු ලෝලීන්ගේ ජනාදරයට පත්ව සිටි ක්‍රීඩකයෙකි. එමෙන්ම ඔහු ෆිදෙල් කැස්ත්‍රො, හියුගෝ චාවේස්, ඊවෝ මොරාලේස්, නිකලෝස් මධුරෝ වැනි ලතින් ඇමරිකානු කලාපයේ නායකයින් සමග ඉතා කිට්ටු සම්බන්ධතාවයක් පවත්වාගෙන ගිය අයෙකි. එමෙන්ම චේ ගුවේරා ඔහුගේ වීරාය ලෙස ඔහු සැලකුවේය.", "URL": "https://lankatruth.com/si/?p=101444", "Category": "ක්‍රීඩා පුවත්", "Parent URL": null}