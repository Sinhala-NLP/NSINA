{"Source": "Lankatruth", "Timestamp": "January 18, 2018", "Headline": "මේ හොරු කොළ පාට නිල් පාට දෙපැත්ත මාරු කර කර හොරකම් කරනවා", "News Content": "කොළ පාල නිල්පාට දෙපැත්ත මාරු කර කර හොරකම් කරන බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. විජිත හේරත් මහතා මේ බව පැවසුවේ 2018 පළාත් පාලන මැතිවරණය සඳහා තරග වදින අපේක්ෂකයන් දිනවීම සඳහා පසුගිය 12වනදා පිළිමතලාවේ අරඹේගමේදී පැවති ජනහමුවකදීය. එහිදී වැඩිදුරටත් අදහස් දැක්වූ විජිත හේරත් මහතා… “ජනාධිපති පුටුවේ වාඩිවෙච්ච හැම කෙනාටම පෙරේතකම එනවා. චන්ද්‍රිකා බණ්ඩාරනායකටත් ආවා, මහින්ද රාජපක්ෂටත් ආවා. අපි හිතුවේ මෛත්‍රීපාල මහත්තයාට ඒ දොළ දුක නෑ කියලා. බලාගෙන යනකොට 04ත් වැඩියි කිව්ව මෛත්‍රීපාල මහත්තයා දැන් 6 ක් ඕන කියනවා. ජනතාව එතුමට ඡන්දය දුන්නේ 04ක් 05ක් 06ක් ඉන්න නෙමේ. ගත්ත ගමන් පුළුවන්නම් විධායක ජනාධිපතිකම අයින් කරන්න. ඒකට පයින් ගහලා 06ක් ඉන්න හදනවානම් එතුමාට ඡන්දය දීපු ජනතාව ඒක අනුමත කරන එකක් නැහැ. මේ හොරු කොළ පාට නිල් පාට දෙපැත්ත මාරු කර කර හොරකම් කරනවා පෙරේදා පාර්ලිමේන්තුවේ ගුටි කෙළියයි. එක්සත් ජාතික පක්ෂේ අය කියනවා මහින්ද හොරා කියලා. අනිත් පැත්තේ අය කියනවා රනිල් හොරා කියල. අපි මේක බලන් ඉඳලා දෙකම හොරා, දෙකම හොරා කියලා කියනවා. දැන් මේ ගොල්ලොන්ට ප්‍රශ්නේ වෙලා තියෙන්නේ කවුද වැඩියෙන් හොරකම් කළේ කියලා. නාමල් රාජපක්ෂ කියනවා අපේ මුළු පාලන කාලයටම වඩා වැඩියි මේ බැඳුම්කර හොරකම කියලා. ඒ කියන්නේ පිළිගන්නවා අපේ හොරකමට වඩා උඹලගේ හොරකම වැඩියි කියලා. දැන් ජනතාවට තරාදියක දමා කවුද ලොකු හොරා කියා බලන්න වෙනවා”", "URL": "https://lankatruth.com/si/?p=46395", "Category": "පුවත්", "Parent URL": null}