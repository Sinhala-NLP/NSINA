{"Source": "Lankatruth", "Timestamp": "April 16, 2022", "Headline": "විරෝධය තව තවත් උත්සන්න වෙයි", "News Content": "මේ වනවිට ගෝඨාගෝ ගම කේන්ද්‍රගත කරමින් ක්‍රියාත්මක වෙන විරෝධතාවට එක්වන පිරිස අති විශාල ලෙස ඉහල යමින් පවතින අතර කොළඹින් බැහැර ප්‍රදේශවලටද ව්‍යාප්තවීම ආරම්භ වී තිබේ. මෙසේ පැමිණෙන පිරිස අතර භික්ෂූන් වහන්සේලාගේ සහ පූජකතුමන්ලාගේ සහභාගීත්වය විශාල වශයෙන් ඉහල ගොස් තිබේ. ඊයේ (15) ජාතික භික්ෂූ පෙරමුණේ භික්ෂූන් වහන්සේලා ගෝඨාගෝ ගමට වැඩම කළහ.  එහි තීරණාත්මක පියවරක් ලෙස ජාතික ජන බලවේගය හෙට (17) සිට දින තුනක දැවැන්ත විරෝධතා පා ගමනකින් කොළඹ නගර සභා පිටියට පැමිණීමට සියල්ල සූදානම් කර තිබේ.  අවුරුදු උත්සවය වෙනුවෙන් කොළඹින් බැහැරව ගිය පිරිස් යළි පැමිණීමත් සමඟ අරගලය තවත් තීව්‍ර වෙනු ඇති බවට මේ වනවිටත් සනාථ වී ඇත.  සඳුදා (18) කැබිනට් මණ්ඩලය නිල වශයෙන් පත්කරනු ඇති බවද එවැනි තත්වයක් තුළ විරෝධතා නව මුහුණුවරක් ගනු ඇති බවද පුරෝකතනය කර තිබේ.", "URL": "https://lankatruth.com/si/?p=132099", "Category": "පුවත්", "Parent URL": null}