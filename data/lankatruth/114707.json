{"Source": "Lankatruth", "Timestamp": "April 11, 2021", "Headline": "වැලිකඩ බන්ධනාගාරයෙන් යළිත් කොරෝනා පොකුරක්", "News Content": "වැලිකඩ බන්ධනාගාරයෙන් දින දෙකක් තුළ කොවිඩ් – 19 ආසාදිත රැදවියන් 105ක් හදුනාගෙන ඇති බව එම බන්ධනාගාර මාධ්‍ය ප‍්‍රකාශක, බන්ධනාගාර පාලන කොමසාරිස් චන්දන ඒකනායක සඳහන් කරයි. මෙහිදී රැදවියන් පිරිසක් PCR පරීක්‍ෂණ සඳහා යොමුකර එම පරීක්‍ෂණ ප‍්‍රතිඵල අනුව මෙම පිරිස හඳුනාගෙන ඇති බවත් එම සියලුම ආසාදිතයන් කන්දකාඩු නිරෝධායන මධ්‍යස්ථානයට යොමු කළ බවත් මාධ්‍ය ප‍්‍රකාශකවරයා පවසයි. මෙරට කොවිඩ් දෙවන රැල්ල ආරම්භයත් සමගද බන්ධනාගාර ආශ්‍රතව කොරෝනා පොකුරක් නිර්මාණය වූ අතර පසුව එය පාලනය කළ බව බලධාරීන් සඳහන් කළේය. නමුත් එසේ සඳහන් කර තිබියදීත් දිනෙන් දින ආසාදිතයින් ගණන ඉහළ ගිය අතර පසුගිය දිවන එය යම්තාක් දුරකට පාලනක කර තිබිණි. එවැනි තත්වයක් තුළ මෙලෙස පසුගිය දින දෙක තුළ ආසාදිතයන් 105 දනෙකු හමුවීම සැලකියයුතු තත්වයකි.", "URL": "https://lankatruth.com/si/?p=114707", "Category": "කොවිඩ් -19 (කොරෝනා ) පුවත්", "Parent URL": null}