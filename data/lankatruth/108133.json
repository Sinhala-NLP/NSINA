{"Source": "Lankatruth", "Timestamp": "January 12, 2021", "Headline": "රට පුරා ආයුධ සන්නද්ධ පෙළපාලි – FBI අනතුරු හඟවයි!", "News Content": "ඇමරිකාවේ නව ජනාධිපති ජෝ බයිඩන් ගේ දිවුරුම් දෙන දිනයේදී හෝ ඊට පෙර එය කඩාකප්පල් කිරීම සඳහා රට පුරා උද්ඝෝෂණ පැවැත්ආවීමට ආයුධ සන්නද්ධ ට්‍රම්ප්ගේ ආධාරකරුවන් සුදානම් වෙමින් සිටින බව(FBI)ඇමරිකන් ෆෙඩරල් පොලීසිය උපුටා දක්වමින් ඇමරිකාවේ ABC මාධ්‍ය සේවය පවසයි. එක්සත් ජනපදයේ ප්‍රාන්ත 50 පුරා මෙම පෙළපාලි සංවිධාන කරමින් සිටින බව පැවසේ. ඇතිවන තත්වයට මුහුණ දීම සඳහා නිතිය හා සාමය ආරක්ෂා කිරම සඳහා 15000ක හමුදාවක් රට පුරා යොදවීමට රජය තීරණය කර ඇත. විශේෂයෙන්ම කොංග්‍රස් මණ්ඩලයේ ඩිමොක්‍රටික් කණ්ඩායම දේශාභියෝගයක් ඉදිරිපත් කිරීමට සැරසීම නිසා මෙම තත්වය උද්ගත වී ඇත. එක් ආයුධ සන්නද්ධ කණ්ඩායමක් ජනවාරි 16 වැනිදා වොෂිංටනයේ දී ට්‍රම්ප් දේශාභියෝගයකින් ඔස්සේ පදවියෙන් නෙරපීමට එරෙහිව කැරලි ගැසීමට සුදානම් වන බව බුද්ධි අංශ වාර්තා කර සිටි. මේ අතර ඩිමොක්‍රටික් පක්ෂ මන්ත්‍රීවරුන් විසින් ට්‍රම්ප් නියමිත දිනයට පෙර පදවියෙන් නෙරපීමට උත්සහ කරනුයේ කැරලි ගැසීමට ආධාර දීම හා අන්තවාදයට උදව් දීම යන චෝදනා යටතේ වේ. එහිදී සමහරුන්ගේ මතය වී ඇත්තේ මෙම නීතිමය හා ව්‍යවස්ථාගත ක්‍රියාදමයන් ඔස්සේ ට්‍රම්ප්ට නැවත ජනාධිපතිවරණයකට ඉදිරිපත් වීමට නොහැකි වන වාරණයක් ලබාගැනීමට ඇති හැකියාව සොයා බැලිය යුතුබවයි. කෙසේ වෙතත් ඩිමොක්‍රටික් කඳවුර තුලම මේ සම්බන්ධයෙන් ඒකමතික ස්ථාවරයකට පැමිණ නැත්තේ රට සිවිල් යුධ වාතාවරණයකට යෑමේ ඉඩක් එමගින් ඇතිවිය හැකි නිසා ප්‍රවේසම් සහගත විය යුතු බවට සමහරුන් අනතුරු හැඟවීම නිසාවෙනි. ජෝ බයිඩන් මේ සම්බන්ධයෙන් ප්‍රකාශයක් සිදුකර නොමැති අතර තමන් පත් වුයේ දේශපාලනික ලෙස රට දෙකඩ වීම වලකා එකතු කිරීමට බව ඔහුගේ සමිපතයන්ට පවසා ඇතිබව වාර්තා වේ. ඇමරිකානු ඉතිහාසයේ ජනාධිපති පරාජිතයෙකුට එරෙහිව මෙවැනි දේශාභියෝගයක් ඉදිරිපත් වන ප්‍රථම අවස්ථාව මෙයවේ. එසේම ඩොනල්ඩ් ට්‍රම්ප් යනු ඇමරිකාවේ චන්ද මිලියන 69ක් ලබාගත් අපේක්ෂකයෙකි. ඔහුව දේශපාලනයෙන් නෙරපා හැරීම පිළිබඳව දෙවරක් සිතා බැලීමට ඇමරිකන් බලධාරීන්ට සිදුවනු ඇත. කැපිටෝලයේ සිදුවූ මෙම සිදුවීම පිළිබඳව විග්‍රහ කරන ඇතැම් දේශපාලන විචාරකයින් පවසනුයේ ඇමරිකන් ජනතාවට ව්‍යවස්ථානුකුලව ආයුධ දැරීමේ හැකියාව ලබා දිම පිලිබඳව නැවතත් සිතා බැලීමට ඔවුනට සිදුවනු ඇතිබවයි. වර්ෂ 2015 දී පමණක් වෙඩි ප්‍රහාර වලින් 13 286ක් මිය ගොස් ලක්ෂයට අධික පිරිසක් තුවාල ලබා ඇත. 2018 මාර්තු 28 වනදා March for Our Lives වොෂිංටනයෙදී සංවිධානය කරන ලද ආයුධ විරෝධී පෙළපාලියට 800000 අධික ජනතාවක් සහභාගී වුහ. එය වියට්නාම් යුද්ධයට එරෙහිව කැඳවූ පෙළපාලියට පසුව වැඩිම පිරිසක් සහභාගී වූ පෙළපාලිය ලෙස ඉතිහාසගත වී ඇත.", "URL": "https://lankatruth.com/si/?p=108133", "Category": "විදෙස් පුවත්", "Parent URL": null}