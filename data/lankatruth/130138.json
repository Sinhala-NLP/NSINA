{"Source": "Lankatruth", "Timestamp": "March 17, 2022", "Headline": "IMF දූත පිරිස මහ බැංකු නිලධාරීන් ගැන සාකච්ඡා කළේ නැහැ – PMD", "News Content": "ජාත්‍යන්තර මූල්‍ය අරමුදලේ දූත පිරිස සහ ජනාධිපතිවරයා අතර පැවති සාකච්ඡාවේදී මහ බැංකුවේ අධිපති ධුරය සම්බන්ධයෙන් සාකච්ඡා නොවූ බවත් එවැනි සාකච්ඡාවක් සිදු වූ බවට පලවන මාධ්‍ය වාර්තා අසත්‍ය බවත් සඳහන් කරමින් ජනාධිපති මාධ්‍ය අංශයේ විශේෂ නිවේදනයක් නිකුත් කර තිබේ. අදාළ නිවේදනය පහතින් උපුටා ගැනීම ජනාධිපති ගෝඨාභය රාජපක්ෂ. මහ බැංකු අධිපති අජිත් නිවාඩ් කබ්රාල් මහතා කෙරෙහි මාගේ උපරිම විශ්වාසය ඇති අතර, රට මුහුණ දෙන බරපතළ ආර්ථික අභියෝගවලට ප්‍රතිචාර දැක්වීමේ දී ප්‍රබල ශක්තියක් ලෙස ඔහු ක්‍රියාකරයි. IMF දූත පිරිස, නිලධාරීන් ගැන සාකච්ඡා නොකළ අතර, මහ බැංකු අධිපති කබ්රාල් මහතා ද සහභාගි වූ එම හමුවේ දී සාකච්ජාවට ලක් වූයේ මුල්‍යමය ගැටළු පිළිබඳ පමණි. මෙවැනි අසත්‍ය සහ ව්‍යාජ වාර්තා වලින් අධෛර්යයට පත් නොවන ලෙසත්, අප රටේ ස්ථාවරත්වය සහ වර්ධනය සඳහා ඔහුගේ සියලු වැදගත් කාර්යයන් අඛණ්ඩව ඉටුකරගෙන යන ලෙසත් මම මහ බැංකු අධිපති කබ්රාල් මහතා වෙත පෞද්ගලිකව දන්වා ඇත. (ජනාධිපති ගෝඨාභය රාජපක්ෂ මැතිතුමා කළ දැනුම් දීමකි.) උපුටා ගැනීම අවසන්", "URL": "https://lankatruth.com/si/?p=130138", "Category": "පුවත්", "Parent URL": null}