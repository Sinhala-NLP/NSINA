{"Source": "Lankatruth", "Timestamp": "November 20, 2020", "Headline": "ඊයේ සමස්ත ආසාදිතයන් 439ක්… සිව්දෙනෙක් ජීවිතක්ෂයට…", "News Content": "ඊයේ (19) දිනයට සමස්ත කොවිඩ්ආ – 19 සාදිතයින් 439ස් දෙනෙකු වාර්තාවී ති⁣බේ. එමෙන්ම ඊයේ දිනයට පමණක් ආසාදිතයන් 04 දෙනෙකු ජීවිතක්ෂයට පත්වන ලදී. එලෙස ජීවිතක්ෂයට පත්වූ සිව් දෙනාගෙන් දෙදෙනෙකු ජීවිතක්ෂයට පත්ව ඇත්තේ සිය නිවසේදීමය. ඔවුන් දෙදෙනාම කළුතර දිස්ත්‍රික්කයේ පදිංචි අයවලුක් වන අතර ඔවුන් 59 හැවිරිදි කාන්තාවක් සහ 86 හැවිරිදි පිරිමි පුද්ගලයෙකි. අනෙක් දෙදෙනාම රෝහල්වලදී ජීවිතක්ෂයට පත්ව ඇති අතර එක් අයෙක් 27වන වියේ පසුවූ කාන්තානක් වන අතර අනෙක් පුද්ගලයා 70ව වියැති පිරිමි පුද්ගලයෙකි. ඔවුන් දෙදෙනාම කොළඹ ප්‍රදේශයේ පචිංචිකරුවන්ය. ඊයේ හමු වූ ආසාදිතයන්ගෙන් 437ස් දෙනෙකු පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන්ය. අනෙක් දෙදෙනා නිරෝධායනයට ලක්වෙමින් සිට ඉන්දියන් නාවිකයන්ය. මේ වනවිට වාර්තා වී ඇති සමස්ත නව කොවිඩ් – 19 පොකුර 15,330ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,869 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 15,841කි. මේ වනවිට ජීවිතක්ෂයට පත්ව ඇති ආසාදිතයින් ගණන 73කි.", "URL": "https://lankatruth.com/si/?p=100747", "Category": "කොවිඩ් -19 (කොරෝනා ) පුවත්", "Parent URL": null}