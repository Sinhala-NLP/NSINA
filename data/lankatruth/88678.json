{"Source": "Lankatruth", "Timestamp": "January 14, 2020", "Headline": "වරෙන්තුවක් ගෙන රන්ජන්ව අත්අඩංගුවට ගන්නැයි නීතිපතිගෙන් උපදෙස්", "News Content": "පාර්ලිමේන්තු මන්ත්‍රී රන්ජන් රාමනායක මහතාවට එරෙහිව වහාම වරෙන්තුවක් ලබාගෙන අත්අඩංගුවට ගෙන අධිකරණයට ඉදිරිපත් කරන ලෙස නීතීපතිවරයා කොළඹ අපරාධ කොට්ඨාසයේ අධ්‍යක්ෂවරයාට අද (14) නියම කර තිබේ. මහාධිකරණ විනිසුරුවරුන් තිදෙනකු සිය කාර්ය ඉටු කිරීමේදී ඔවුන්ට අනීතීකව බලපෑම් එල්ල කළ බවට ඉදිරිපත්වී ඇති කරුණු පදනම් කරගනිම්න් ආණ්ඩුක්‍රම ව්‍යවස්ථාවේ 101 සී 2ක වගන්තියේ ප්‍රතිපාදන යටතේ නීතීපතිවරයා එලෙස නියෝග කර ඇති බව නීතිපතිවරයාගේ සම්බන්ධීකරණ නිලධාරිනී රජයේ අධිනීතීඥ නිශාරා ජයරත්න මෙනෙවිය සඳහන් කරයි.", "URL": "https://lankatruth.com/si/?p=88678", "Category": "පුවත්", "Parent URL": null}