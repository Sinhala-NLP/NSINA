{"Source": "Lankatruth", "Timestamp": "March 30, 2021", "Headline": "ෆ්‍රැන්සිස් පාප් වහන්සේ “විකී ලීක්ස්” ජූලියන් අසාන්ජ්ට පණිවිඩයක් යවයි", "News Content": "විකිලීක්ස් නිර්මාතෘ ජූලියන් අසාන්ජ් වෙත ෆ්‍රැන්සිස් පාප්තුමා පෞද්ගලික පණිවුඩයක් යවා ඇති බව ඔහුගේ සහකාරිය වන ස්ටෙලා මොරිස් ට්විටර් සටහනක් තබමින් පවසා තිබේ. ඊයේ (29) දිනයේ ඇය තැබූට්විටර් සටහනේ “දුෂ්කර රාත්‍රියකට පසු, ජූලියන් අද උදෑසන අවදි වූයේ කාරුණික, ෆ්‍රැන්සිස් පාප්තුමාගේ පෞද්ගලික පණිවුඩයක් බන්ධනාගාර පූජකවරයා විසින් ඔහුගේ සිරකුටියට යවා ඇත,” යනුවෙන් සඳහන් වේ. කෙසේ වෙතත් පාප් වහන්සේ අසාන්ජ් වෙත යවනු ලැබූපණිවිඩයේ අන්තර්ගතය පිළිබඳව කිසිවක් හෙළි නොකර ඇති අතර අසාන්ජ්ගේ නිදහස වෙනුවෙන් කතාකළ උද්ඝෝෂණය කළ කතෝලිකයින්ට හා අනෙකුත් කිතුනුවන් වෙත සිය කෘතඥතාවය පළකර තිබේ. ජුලියන් අසාන්ජ් මේ වනවිට බ්‍රිතාන්‍ය ආරක්ෂක අංශ විසින් අත්අඩංගුවට ගෙන එච්එම්එස් බෙල්මාර්ෂ් බන්ධනාගාරයේ දැඩි රැකවල් මධ්‍යයේ රඳවා සිටී. ට්‍රම්ප් පාලනයේ අවසාන කාලයේදීදිගින් දිගටම අසාන්ජ් එක්සත් ජනපදය වෙත පිටුවහල් කරන ලෙස ඉල්ලීම් කෙරුණු අතර ජනවාරි මාසයේ දී එක්සත් ජනපද ඉල්ලීමක් එවැනි ඉල්ලීමක් විනිසුරු වැනේසා බරයිට්සර් විසින් ප්‍රතික්ෂේප කරමින් පවසා ඇත්තේ ඔහු එක්සත් ජනපද බන්ධනාගාර පද්ධතියේ පීඩාකාරී තත්වයන්ට මුහුණ දෙනු ලැබුවහොත් නිසැකවම සියදිවි නසා ගැනීමකින් අවසන් විය හැකි බවයි. කෙසේ වෙතත් මේ වනවිට බන්ධනාගාරගතව සිටින අසාන්ජ් ගේ මානසික සෞඛ්‍ය පිළිබඳව සැළකිලිමත් විය යුතු බවත් හෘද සාක්ෂියේ සිරකරුවකු බවට ඔහු පත්ව ඇතැයි මේ පිළිබඳව උනන්දු වන බොහෝ දෙනා පවසයි.", "URL": "https://lankatruth.com/si/?p=113991", "Category": "විදෙස් පුවත්", "Parent URL": null}