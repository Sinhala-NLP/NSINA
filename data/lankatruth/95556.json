{"Source": "Lankatruth", "Timestamp": "August 6, 2020", "Headline": "ජ-ඇල සභාපති නගර සභාවේ ලේකම් බිමට බස්සවා වාහනය විකුණලා", "News Content": "ජ-ඇල නගර සභාවේ ලේකම්වරයාට සිය නිල රථයෙන් මැතිවරණ රාජකාරි සඳහා යාමට නියමිතව තිබියදී එයට බාධා කරමින් නගර සභාවේ සභාපතිවරයා විසින් එම රථය වෙනත් අයෙකුට විකුණා ඇති බව වාර්තා වේ. ලේකම්වරයා ඊයේ (05) ඡන්ද මධ්‍යස්ථාන විසබීජහරණ කටයුතු සඳහා සිය නිල රථයෙන් ගමන් කරමින් සිටියදී හදිසියේම සභාවේ සභාපතිවරයා සභා සේවකයෙකු සමග පැමිණ ලේකම්වරයා නිල රථයෙන් බස්සවා තිබේ. ලේකම්වරයා මහ මග දමා ගැනුම්කරුවෙකුට වාහනය පැදවීමට අස්ථාව ලබා දී ඇත. එම රථය ලේකම්වරයාගේ පරිහරණය සඳහා කුලී පදනම මත සභාපතිවරයාගේ සහෝදරයෙකුගෙන් ලබාගෙන ඇති රථයක් වන අතර එය වෙනත් පුද්ගලයෙකුට විකුණා ඇත්තේ එය ලබාගැනීමේදී එළඹි ගිවිසුම කඩකරමිනි. සභාපතිවරයා මෙලෙස රථය හදිසියේ විකිණීම හේතුවෙන් තමන්ට මැතිවරණ රාජකාරි සඳහා යාමටද බාධා වූ බව සඳහන් කරමින් ලේකම්වරයා විසින් මැතිවරණ කොමිසමට පැමිණිල්ලකද සිදුකර ඇත. ජ-ඇල නගර සභාවේ බලය හොබවන්නේ පොහොට්ටු පක්ෂය සහ එක්සත් ජාතික පක්ෂය ඒකබාද්ධවය.", "URL": "https://lankatruth.com/si/?p=95556", "Category": "පුවත්", "Parent URL": null}