{"Source": "Lankatruth", "Timestamp": "September 5, 2017", "Headline": "සම්බාධක පනවන ඇමෙරිකාවට වෙනිසියුලාවෙන් ආධාර!", "News Content": "පසුගියදා ඇමෙරිකාවේ හූස්ටන් ජනපදය ඇතුළු ප්‍රදේශ ගණනාවට බලපෑ සුළි කුණාටු තත්වයෙන් පීඩාවට පත්ව සිටින ඇමෙරිකානු ජනතාවට වෙනිසියුලාවෙන් අධාර ලබා දී ඇති බව වාර්තා වේ. වෙනිසියුලානු රජයට අයත් ඛණිජ තෙල් සමාගමක් වන ‘සිට්ගෝ‘ සමගම හූස්ටන් ජනපදයේ සුළි කුණාටුවෙන් හා ගංවතුරින් පීඩාවට පත්ව සිටින ජනතාවට සහන සලසන සහන සේවකයින්, ගිනි නිවන භටයින්, පොලිස් නිලධාරීන්ට අවශ්‍ය ඉන්ධන නොමිලේ ලබා දීමටත් සහන සේවා කටයුතු සඳහා අරමුදල් ලෙස ඩොලර් මිලියන තුනක මුදලක්ද පරිත්‍යාග කිරීමටත් කටයුතු කර තිබේ. මේ බව වෙනිසියුලානු විදේශඇමති ජෝර්ජ් අරෝසා තම ට්විටර් ගිණුම තුළසටහන් කරමින් ප්‍රකාශ කර ඇත්තේ වෙනිසියුලාව යුද්ධයට,තර්ජනවලට නොව සහෝදරත්වයට හා සහයෝගීතාවයට සූදානම් බවයි. වෙනිසියුලාවට එරෙහි ඩොනල්ඩ් ට්‍රම්ප්ගේ තර්ජන හා සම්බාධක පැනවීම් මධ්‍යයේ සිදු කරනු ලැබූ මෙම මැදිහත්වීම සුවිශේෂීබව විදෙස් මාධ්‍යයන්ගේද අවධානයට ලක්ව ඇත. වෙනිසියුලානු උපකාරයන් පිළිබඳව හූස්ටන් නගරාධිපති සිල්වෙස්ටර් ටර්නර් පවසා ඇත්තේ සිට්ගෝ ඛණිජ තෙල් සමාගමේ සහයෝගීතාව තමන් සුවිශේෂීඇගයීමකට ලක්කරන බවත් ඔවුන්ගේ පරිත්‍යාගයන් අපගේ ජනතාව නැවත නැගීසිටීමට විශාල ශක්තියක් වන බවයි.", "URL": "https://lankatruth.com/si/?p=40419", "Category": "විදෙස් පුවත්", "Parent URL": null}