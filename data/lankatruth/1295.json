{"Source": "Lankatruth", "Timestamp": "February 8, 2012", "Headline": "ඉන්දියාවේ පුද්ගල ඝාතනයක් සම්බන්ධ වගකීම ඇමති ‍ඩග්ලස් බාරගනී", "News Content": "බෙදුම්වාදී සන්නද්ධ කණ්ඩායම්වලට ඉනිදියාව අවි පුහුණුව ලබාදෙමින් සිටි සමයේ එරට සූ‍‍ලෙයිමෙඩ ප්‍රදේශයේ දී 1986 වසරේ නොවැ 01 සිදු කරන ලද වෙඩිතබා පුද්ගල ඝාතනයක් සිදුකිරීම සම්බන්දයෙන් තමා වගකීම බාරගන්නා බව අමාත්‍ය ඩග්ලස් දේවානන්දා මහතා ඉන්දියානු රුපවාහිණියක් සමග ඊයේ (07) උ‍දෑන පැවැත්වූ ප්‍රවෘත්ති සාකච්ඡාවකදී අනාවරණය කර ඇත.  මෙම වෙඩි තැබීම සහ තවත් අවස්ථා දෙකකදී ඉන්දියාව තුළ ප්‍රචණ්ඩත්වය ඇතිකිරීම‍ට විරුද්ධව එරට අධිකරණය ඉදිරියේ නඩු 3ක් විභාගවෙමින් තිබේ. මේ නිසා අමාත්‍ය වරයාට විරුද්ධව එරට අධිකරණය විසින් වරෙන්තුද නිකුත් කර ඇත. 1988 වසරේ දී ද චෙන්නායිහි පුන්දමල්ලි ප්‍රදේශයේ පොහොසත් පවුලක දරුවෙක් පැහැරගෙන කප්පන් ගැනීම සම්බන්ධයෙන් ඩග්ලස් දේවානන්ද මහතා අත්අඩංගුවට පත් වී තිබේ. ඉන් පසු ඇමතිවරයාට විරුද්ධව පවතින නඩු විභාගයේ වරෙන්තු කරුවෙකු ලෙස ඔහු නම්කර තිබේ. මේ නිසා ඔහුට ඉනිදීයාවේ සංචාරය කිරීමට නොහැකි තත්වයක් තිබිණ.", "URL": "https://lankatruth.com/si/?p=1295", "Category": "පුවත්", "Parent URL": null}