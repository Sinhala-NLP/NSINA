{"Source": "Lankatruth", "Timestamp": "May 29, 2020", "Headline": "එජාපයේ 99කගේ පක්ෂ සමාජිකත්වය අහොසි කිරිමේ තීරණයක", "News Content": "එක්සත් ජාතික පක්ෂයේ සජිත් ප්‍රේමදාස මහතා ඇතුළු එහි සාමාජිකයින් 99 දෙනෙකුගේ පක්ෂ සමාජිකත්වය අහොසි කිරීමට ඓම පක්ෂයේ කෘත්‍යාධිකාරි මණ්ඩලය අද (29) තීරණය කර ඇත. එමෙන්ම, සජිත් ප්‍රේමදාස දැරූ එක්සත් ජාතික පක්ෂ නියෝජ්‍ය නායක ධුරය, ආසන සංවිධායක ධුරය මෙන්ම කෘත්‍යාධිකාරී මණ්ඩල සාමාජිකත්වයද ඒ අනුව අහිමි කර තිබේ. සමගි ජන බලවේගයට එක්වූ සෙසු පිරිසගේද පක්ෂ තනතුරු ඇතුළු වගකීම් අහෝසි කර තිබේ. කෙසේ වෙතත්, සමගි ජන බලවේගයේ මහලේකම් හිටපු පාර්ලිමේන්තු මන්ත්‍රී රංජිත් මද්දුම බණ්ඩාර සඳහන් කරන්නේ කෘත්‍යාධිකාරී මණ්ඩලයේ බහුතර සාමාජිකයින් තම කණ්ඩායම සමඟ සිටීම හේතුවෙන් එක්සත් ජාතික පක්ෂයේ සුළුතරයකට ඒ පිළිබද තීරණයක් ගත නොහැකි බව ය.", "URL": "https://lankatruth.com/si/?p=93617", "Category": "පුවත්", "Parent URL": null}