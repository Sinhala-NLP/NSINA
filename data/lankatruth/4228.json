{"Source": "Lankatruth", "Timestamp": "September 19, 2012", "Headline": "සංජීව බණ්ඩාර අත්අඩංගුවට ගැනේ", "News Content": "(දෙවන සංස්කරනය) අන්තර් විශ්වවිද්‍යලයීය ශිෂ්‍ය බලමණ්ඩලයේ කැඳවුම්කරු සංජීව බණ්ඩාර මහතා මීට ස්වල්ප මොහාතකට පෙර කොළඹ පුරහල අසළදී සිවිල් ඇඳුමින් සැරසුනු පොලිස් නිලධාරීන් පිරිසක් විසින් අත්අඩංගුවට ගෙන ඇතැයි වාර්තාවේ. අන්තර් විශ්වවිද්‍යාල ශිෂ්‍ය බලමණ්ඩලය විසින් සංවිධානයකර අද (19) දහවල් කොළඹ, කොටුව දුම්රිය ස්ථානය ඉදිරිපිට පැවති විරෝධතා ව්‍යාපාරය සහ සත්‍යග්‍රහය අවසන්වී ජයවර්ධනපුර සරසවිය වෙත යමින් සිටියදී මෙලෙස පොලිස් නිලධාරීන් පිරිසක් පැමිණ ඔහු අත්අඩංගුවට ගෙන ඇති බව එම ශිෂ්‍ය බලමණ්ඩලය සඳහන්කරයි. කොළඹ අපරාධ කොට්ඨාසය විසින් ඔහු අත්අඩංගුවට ගත් බව පොලිස් මාධ්‍යප්‍රකාශක, ජ්‍යෙෂ්ඨ පොලිස් අධිකාරී අජිත් රෝහණ මහතා මාධ්‍යවෙත ප්‍රකාශයක් ලබාදෙමින් කියා සිටී.", "URL": "https://lankatruth.com/si/?p=4228", "Category": "පුවත්", "Parent URL": null}