{"Source": "Lankatruth", "Timestamp": "November 9, 2019", "Headline": "මීගොඩ ෆේස්බුක් සාදයක් වටලා තරුණ තරුණියන් 30 දෙනෙකු අත්අඩංගුවට", "News Content": "මීගොඩ – කම්පෙයාහේන ප්‍රදේශයේ පැවති ෆේස්බුක් සාදයක් වටලා මත්ද්‍රව්‍ය සමඟ තරුණ තරුණියන් 30 දෙනෙකු අද(09) උදෑසන අත්අඩංගුවට ගෙන තිබේ. මෙලෙස අත්අඩංගුවට පත්ව ඇත්තේ තරුණයින් 21 දෙනෙකු සහ තරුණියන් 9 දෙනෙකු ය. සැකකරුවන් සතුව තිබී හෂීස් මත්ද්‍රව්‍ය මිලිග්‍රෑම් 200ක්, ගංජා ග්‍රෑම් 27ක් පොලිස් භාරයට ගෙන ඇත. අත්අඩංගුවට ගත් තරුණ තරුණියන් අවුරුදු 18 – 25 අතර පසුවන්නන් බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://lankatruth.com/si/?p=85168", "Category": "පුවත්", "Parent URL": null}