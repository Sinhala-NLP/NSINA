{"Source": "Lankatruth", "Timestamp": "March 8, 2022", "Headline": "විදේශ රැකියා ඩොලර් එවීම වාර්තාගත ලෙස කඩාවැටිලා…", "News Content": "විදේශ රැකියා නියුක්තියකයන් උපයන විදේශ විනිමය මෙරටට එවීම අතිවිශාල ප්‍රමාණයකින් බිඳවැටී ඇති බව නවතම මහ බැංකු නිල වාර්තාවල දැක්වේ. පසුගිය 04 වෙනි දින නිකුත්කරන ලද මහ බැංකු දත්ත අනුව 2021 ජනවාරි මාසයට සාපේක්ෂව 2022 ජනවාරි මාසයේදී මෙරටට ඩොලර් එවීම 61.6%කින් බිඳවැටී ඇත. පසුගිය වසරේ ජනවාරි මාසයේ ඩොලර් මිලියන 675.3ක් එවා ඇති අතර මෙම වර්ෂයේදී එය ඩොලර් මිලියන 259.2 දක්වා පහත වැටී තිබේ. ශ්‍රී ලංකා මහ බැංකුව රුපියල පා කර හැරීමේ තීරණය ක්‍රියාත්මක කර තිබෙන්නේ විදේශ රැකියා ඉපයීම් මේ තරම් අනුතුරු දායක ලෙස පහත වැටුණු පසුවය.", "URL": "https://lankatruth.com/si/?p=129789", "Category": "ආර්ථික පුවත්", "Parent URL": null}