{"Source": "Lankatruth", "Timestamp": "April 7, 2021", "Headline": "ආණ්ඩුවට එරෙහිව බදුල්ලේදී දැවැන්ත ගුරු විරෝධයක්", "News Content": "ගුරු – විදුහල්පති ක්ෂේත්‍ර තුළ පවතින පවතින ගැටලුවලට වහාම විසඳුම් ලබා දෙන ලෙස ආණ්ඩුවට බල කරමින් දැවැන්ත විරෝධතාවයක් ඊයේ (06) දින බදුල්ල නගරයේදීපැවැත්විණි. මෙම විරෝධතාවයට ගුරු – විදුහල්පති වෘත්තීය සමිති නියෝජනය කරමින් බදුල්ල දිස්ත්‍රීක්කයේ ගුරුවරුන් දහස් ගණනක් එක්ව සිටී බවත්බදුල්ල නගරයේ බස්නැවතුම් පොළ ඉදිරිපිටට විරෝධතා පාගමනකින් පැමිණි ගුරුවරුන් එහිදි විරෝධතා රැළියක්ද පවත්වා තිබේ. විරෝධතාවය සඳහා එක්වූබදුල්ල දිස්ත්‍රික්කයේ ගුරුවරුන් ඊයේ දිනයේ ලෙඩ නිවාඩු දමා සේවයට නොපැමිණ මෙම විරෝධතාවයට එක්ව ඇති අතර ඔවුන් පවසන්නේ මේ වනවිට ගුරු ක්ෂේත්‍රයේ පවතින වැටුප් විෂමතා ඇතුළු ගුරුවරුන්ට බලපාන ගැටලු රැසකට විසඳුම් ලබා දෙන ලෙස අවස්ථා ගණනාවකදීඉල්ලීම් කළත් මේ දක්වා ඊට ආණ්ඩුවෙන් සාධාරණ විසඳුම් නොලැබුණ බවයි. මෙම විරෝධතා රැළියේදීසමස්ත ලංකා එක්සත් ගුරු සංගමයේ සභාපති යල්වෙල පඤ්ඤාසේකර හිමි, ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ, ලංකා ගුරු සංගමයේ ජෝෂප් ස්ටාලින් ඇතුළු ගුරු විදුහල්පති වෘත්තීය සමිති නායකයින් රැසක් අදහස් පළකර තිබේ.", "URL": "https://lankatruth.com/si/?p=114485", "Category": "පුවත්", "Parent URL": null}