{"Source": "Lankatruth", "Timestamp": "April 5, 2022", "Headline": "දෙවිදත්තර කල්ලියක් උද්ගෝෂණ තුළට රිංගවයි", "News Content": "ආණ්ඩු විරෝධි උද්ගෝෂණ තුළට සංවිධානාත්මක කල්ලියක් රිංගවා ආරක්ෂක අංශ සමඟ ගැටුම් ඇති කිරීමට ආණ්ඩුව සැලැස්මක් දියත් කර ඇති බව අනාවරණය වේ.  මෙසේ රිංගවා ඇති කල්ලියට ජංගම දුරකතන හෝ වෙනත් කැමරාවලට හසු නොවන සේ ජනතාව තුළ සිටිමින් ක්‍රියාත්මක වන ලෙස දැඩි අවවාද ලබාදී ඇත. ආරක්ෂක අංශවලට අපහාස කිරීම පරිභව කිරීම අවමන් කිරීම සහ ගැටුම් ඇතිකර ගැනීමට ඔවුන්ට උපදෙස් ලබාදීතිබේ.  උත්සන්න වෙමින් පවතින ආණ්ඩු විරෝධය හමුවේ මේ වනවිටත් ජනාධිපති ප්‍රමුඛ රාජපක්ෂ පවුල සමඟ සිටින සැලසුම්කරුවන් මෙම මෙහෙයුම දියත් කර ඇත. මිරිහානේදී ආරක්ෂක අංශ බස් රථයකට ගිනි තැබීමෙන් දේපළ හානි සිදු කළ පුද්ගලයා මේ වෙනවිට එක්තරා අන්තවාදී භික්ෂුවකගේ ආරාමයක සිටින බවටද තොරතුරු අනාවරණය වේ.", "URL": "https://lankatruth.com/si/?p=131423", "Category": "පුවත්", "Parent URL": null}