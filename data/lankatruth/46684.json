{"Source": "Lankatruth", "Timestamp": "January 23, 2018", "Headline": "අද මධ්‍යම රාත්‍රියේ සිට දුම්රිය වර්ජනයක්", "News Content": "දුම්රිය එන්ජින් රියදුරන් අද (23) මධ්‍යම රාත්‍රී සිට වර්ජනයක් ආරම්භ කිරීමට තීරණය කර ඇතැයි වාර්තා වේ. මෙම වර්ජනයට දුම්රිය නියාමකවරුන්ද සහයෝගය දක්වන බවද පැවසේ. කොන්ත්‍රාත් පදනමින් සේවය කරන දුම්රිය එන්ජින් රියදුරන්ගේ කොන්ත්‍රාත් කාලය දීර්ඝ නොකිරීමට එරෙහිව මෙම වර්ජනය දියත් කරන බවත් හෙට දින විසදුමක් ලබාදීමට බලධාරීන් අපොහොසත් වුවහොත් දැඩි තීරණයක් ගන්නා බවත් එම සංගමය සඳහන් කරයි.", "URL": "https://lankatruth.com/si/?p=46684", "Category": "පුවත්", "Parent URL": null}