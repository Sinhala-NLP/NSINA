{"Source": "Lankatruth", "Timestamp": "February 22, 2012", "Headline": "බෞද්ධ හා පාලි සරසවියේ භික්ෂුන් වහන්සේ පාගමනක", "News Content": "ශිෂ්‍ය භික්ෂූන්වහන්සේලා 35නමකගේ සහ සිසුන් පස් දෙනෙකුගේ පංති තහනම ඉවත්කිරීම ඇතුළු ඉල්ලීම් කිහිපයක් මුල්කර ගනිමින් ශ්‍රී ලංකා බෞද්ධ හා පාලි විශ්වවිද්‍යාලයේ භික්ෂුන් වහන්සේ ඊයේ (21) පාගමනක නිරත විය.  පසුගිය වසරට අදාල විභාග ප්‍රශ්න පත්‍ර හයක් ලබා නොදුන් අතර මේ වසරේ අදාල ශිෂ්‍ය භික්ෂුන් වහන්සේ ද බඳවාගෙන නොමැති බව උන්වහන්සේලා වැඩිදුරටත් සඳහන් කරයි. භික්ෂූන් වහන්සේ සංවිධානය කළ මෙම පාගමන ශ්‍රී ජයවර්ධනපුර විශ්වවිද්‍යාලය අසළ මංසන්ධියෙන් ආරම්භ විය. පිරිස පාගමනින් විශ්වවිද්‍යාල ප්‍රතිපාදන කොමිෂන් සභාව ඉදිරිපිටට පැමිණියේය. විශ්වවිද්‍යාල ප්‍රතිපාදන කොමිෂන් සභාවේ නිලධාරියෙකු පැමිණ භික්ෂූන් වහන්සේ හමුවිය. එම නිලධාරියාගෙන් නිසි විසඳුමක් නොලැබුණු හෙයින් භික්ෂූන් වහන්සේ අද පස්වරුව දක්වා එම ස්ථානයේ රැඳී සිටි අතර එදින රාත්‍රියේ පැමිණි පොලිස් නිලධාරීන් භික්ෂූණ් වහන්සේ එම ස්ථානයෙන් ඉවත් කිරීමට කටයුතු යොදා ඇත. ආශ්‍රිත පුවත් ශිෂ්‍ය සටන් දියකර හැරීමට S.B.ගෙන් මෙහෙයුමක්", "URL": "https://lankatruth.com/si/?p=1487", "Category": "පුවත්", "Parent URL": null}