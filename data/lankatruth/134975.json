{"Source": "Lankatruth", "Timestamp": "May 30, 2022", "Headline": "ගෝටා දුන් රනිල්ගේ ඇමතිකමේ මදේ නෑ", "News Content": "ගෝඨාභය රාජපක්ෂ විසින් මේ වනවිට පත්කර තිබෙන මුදල් ඇමති ඇතුළු අමාත්‍යවරුන්ට අදාළ ඒ ඒ අමාත්‍යංශවලට අයත් විශය පථයන් ගැසට් නැති අතර විශේෂයෙන් මුදල් අමාත්‍යංශය කෙරෙහි ඉතා බරපතල තත්වයෙන් මෙය බලපා තිබේ.  රනිල් වික්‍රමසිංහ අගමැති ලෙස සහ මුදල් ඇමති ලෙස මේ වෙනවිට විවිධ කටයුතුවල නිරත වී සිටින බව මාධ්‍ය මගින් ප්‍රචාරය කළද, එම අදාළ කටයුතු සඳහා වගකීම් මේ දක්වා ගැසට් කර නැත. විශේෂයෙන්ම ජාත්‍යන්තර මූල්‍ය අරමුදල ඇතුළු ජාත්‍යන්තර සංවිධාන සහ රාජ්‍යයන් සමඟ මෙරට ආර්ථික ගැටළුවට විසඳුම් සෙවීමේදී මෙම තත්වය බරපතළ ප්‍රශ්නයක් වී පවතී.  අනෙකුත් අමාත්‍යංශ සඳහා ද පත්කර තිබෙන ඇමතිවරුන් මේ දක්වා ද නාමික වශයෙන් පමණක් ක්‍රියාකාරී වෙමින් සිටී. සර්ව පාක්ෂික යැයි කියනු ලබන ගෝඨාභය රාජපක්ෂගේ මෙම ආණ්ඩුව පත්කර දැනට සති දෙකක් ඉක්මවා ඇත.", "URL": "https://lankatruth.com/si/?p=134975", "Category": "පුවත්", "Parent URL": null}