{"Source": "Lankatruth", "Timestamp": "October 11, 2018", "Headline": "දුමින්ද සිල්වාගේ මරණ දඬුවම ස්ථිරයි, ශ්‍රේෂ්ඨාධිකරණය තීන්දුව ලබාදෙයි.", "News Content": "හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතා ඝාතනය කිරීමේ චෝදනාවට මහාධිකරණය මගින් මරණ දඬුවම ලැබ සිටි පාර්ලිමේන්තු මන්ත්‍රී ආර්. දුමින්ද සිල්වා මහතාගේ මරණ දඬුවමට එරෙහිව ගොනුකර තිබූ අභියාචනය පිළිබඳව තීන්දුව ලබා දෙමින් ශ්‍රේෂ්ඨාධිකරණය අද දින එම දඬුවම නැවතත් තහවුරු කරමින් දඬුවම ක්‍රියාත්මක කරන ලෙසට නියෝග නිකුත් කරන ලදි. ඒ අතර මරණ දඬවම නියමිතව සිටි අනුර තුෂාරද මෙල් මහතාට පනවන ලද මරණ දඬුවම පමණක් ඉවත් කර ඔහුව මුදා හැරීමටද තීරණය කරන ලදි. අගවිනිසුරු ප‍්‍රියසාද් ඩෙප් ,බුවනෙක අළුවිහාරේ ,නලින් පෙරේරා , ප‍්‍රියන්ත ජයවර්ධන සහ විජිත් මළල්ගොඩ යන මහත්වරුන්ගෙන් සමන්විත ශ්‍රේෂ්ඨාධිකරණ විනිසුරු මඩුල්ලක් මෙම තීන්දුව ප්‍රකාශයට පත් කළේය.", "URL": "https://lankatruth.com/si/?p=60875", "Category": "පුවත්", "Parent URL": null}