{"Source": "Lankatruth", "Timestamp": "October 13, 2018", "Headline": "කෂෝගිගේ අතුරුදන්වීම ගැන ජගත් මහලේකම්ගේ චෝදනා සෞදිය ප්‍රතික්ෂේප කරයි", "News Content": "නිව්යෝක් ටයිම්ස් මාධ්‍යවේදී සෞදි ජාතික ජමාල් කෂෝගිගේ අතුරුදන්වීම සම්බන්ධව එල්ලවන චෝදනා සෞදි ආරාබිය අද(13) නැවත වරක් ප්‍රතික්ෂේප කළේය. තුර්කියේ ඉස්ථාන්බුල් නුවර සෞදි කොන්සල් කාර්යාලයට ඇතුලුවීමෙන් අනතුරුව ජමාල් කෂෝගි අතුරුදන් වී ඇති අතර ඒ සම්බන්ධව සත්‍ය හෙලිකරන ලෙස ජගත් මහලේකම් අන්තෝනියෝ ගුටේරස් විසින් සිදුකළ ප්‍රකාශයකට ප්‍රකාශයකට පිළිතුරු වශයෙන් සෞදි රජය මේ බව නිවේදනය කර ඇත. ජගත් මහලේකම් අන්තෝනියෝ ගුටේරස් පවසා සිටියේ මේ වන විට කෂෝගිගේ අතුරුදන්වීම සාමාන්‍ය තත්වයක් බවට පත්කිරීමට සෞදි රජය උත්සාහ ගනිමින් සිටින බවයි. ජමාල් කෂෝගි සෞදියේ කිරුළ හිමි බින් සල්මාන් කුමරුගේ ප්‍රභල විවේචකයෙකු වන අතර ඔහු කොන්සල් කාර්යාලය තුලදී ඝාතනයට ලක්ව ඇති බවත් ඒ සම්බන්ධ තොරතුරු කෂෝගි සිය ජංගම දුරකථනයේ පටිගත කර ඇති බවටත් වාර්තා පල විය.", "URL": "https://lankatruth.com/si/?p=60983", "Category": "විදෙස් පුවත්", "Parent URL": null}