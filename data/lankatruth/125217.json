{"Source": "Lankatruth", "Timestamp": "October 29, 2021", "Headline": "බ්ලැක් ලිස්ට් කතාව ගැන සුනිල් හඳුන්නෙත්තිගේ කතාව", "News Content": "මෙරට චීන තානාපති කාර්යාලය විසින් මහජන බැංකුව අසාදු ලේඛණ ගත කර ඇති බවට මාධ්‍ය වාර්තා පළවී ඇති අතර ඒ සම්බන්ධයෙන් ජවිපෙ දේශපාලන මණ්ඩල සභික සුනිල් හඳුන්නෙත්ති සමාජ මාධ්‍ය ඔස්සේ අදහස් දැක්වීමක් කර තිබේ. සිය මුහුණු පොත හරහා අදහස් දක්වන සුනිල් හඳුන්නෙත්ති පවසන්නේ මේ තීන්දුවෙන් ශ්‍රීලංකා ආර්ථිකයට සිදුවන බලපෑම සරල නොවන බවයි. එසේම ඩොලර් සංචිත අවධානම් මට්ටමක තිබෙන රටක් බැවින් ආනයනකරුවන්ට මෙය තදින්ම බලපාන බව ඔහු පවසයි. ඔහු මුහුණු පොත හරහා පළකර ඇති සම්පූර්ණ අදහස් මෙසේය…. මේ බ්ලැක් ලිස්ට් කතාව මොකක්ද?මේ නිසා ආර්ටිකයට වෙන බලපෑම සරල නෑ ..අපේ ඩොලර් සංචිත දැනුත් තියෙන්නේ අවදානම් මට්ටමේ..ආනයනයකරුවන්ට මේක තදින්ම බලපාන වා..අපි ලිස්ට් එකේ තව පහළට වැටෙනවා.මහජන බැංකුවට විතරක් නෙමෙයි…මුලු මූල්‍ය වෙලද පොලටම බලපානවා ..කවුද මේ අපරාධයට වගකිව යුත්තේ ? 1) අහිංසක ගොවියාගේ පොහොර උවමනාව තමන්ගේ කෑදර කොමිස් උවමනාව නිසා බාල පොහොර ගෙනල්ලා හොරකම් කරන්න හදපු හැම එකාම වග කියන්න ඕනෑ.. 2) ඇමරිකන් පුරවැසි මුදල් ඇමැති බැසිල් නොදැන ගාමිණී සෙනරත් ~ ලෝලිත අබේසිංහ දෙබෑයෝ මේ ගනුදෙනුව කලා කියල පිලිගන්න පුළුවන් ද? 3) චීන සමාගමේ පොහොර පරීක්ෂා නොකර කලින්.. තහවුරු කර නොගෙන ණයවර ලිපි LC දුන්නේ කාගෙ විස්වාස යට ද?ඒක චීනයේ උවමනාවට කලා නම් චීනය මොකටද බැංකුව අසාදුගත කරන්නේ ? 4) රාජපක්ෂලා හොරු කිව්වේ බොරුවට අපහාස කරන්න. ඒ ගොල්ලෝ අහිංසකයි. ගෝටා පේමන්ට් හැදුවා වගේම රටත් හදයි කියලා ජනතාව අන්දපු, දැන් තිත්ත බේත් බීපු ගොලුවෝ වගේ ඉන්න හැමෝම මේ අපරාධවලට වගකිව යුතු නැද්ද? 5) හොරකම් කලොත් මුලින්ම පාරට බහින්නේ අපි තමයි කියපු සෙට් එකකුත් හිටියා මතකද? එයාලත් මේ අපරාධවල හවුල්කාරයෝ..දැන් මොකද කරන්නේ ? ඉතුරු ටිකත් විනාස කලාම ” අපි හම්බ කලොත් අපි කනවා ~ දේශපාලනය අපිට වැඩක් නෑ ” කියන්න බලා නොහිට උත්සාහ කරමුද?", "URL": "https://lankatruth.com/si/?p=125217", "Category": "පුවත්", "Parent URL": null}