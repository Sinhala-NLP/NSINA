{"Source": "Lankatruth", "Timestamp": "September 16, 2021", "Headline": "සිරකරුවන්ට තර්ජනය කිරීම යට ගැසීමේ මෙහෙයුම නාමල් අතට ගනී", "News Content": "ලොහාන් රත්වත්තේ රාජ්‍ය ඇමතිවරයා අනුරාධපුර බන්ධනාගාරයට කඩාවැදී සිරකරුවන්ගේ හිසට පිස්තෝල තබා තර්ජනය කිරීම සම්බන්ධයෙන් ආණ්ඩුවට එල්ල වී තිබෙන බලපෑම අවම කර ගැනීම සඳහා අදාළ වින්දිතයන් පෙළඹවීමට නාමල් රාජපක්ෂ ඇමතිවරයා ක්‍රියාකරන බව වාර්තා වේ. අද (16) දින නාමල් ඇමතිවරයා අනුරාධපුර බන්ධනාගාරයට ගොස් අදාළ වින්දිතයින් හමුවීමට නියමිතය. ඔවුන්ට තර්ජනය කිරීම සම්බන්ධයෙන් මූලික පරීක්ෂණ කිසිවක් පොලිසිය පවත්වා නැති තත්වයක් තුළ නාමල් ඇමතිවරයා එම වින්දිතයන්ට සිදුවූඅපහසුතාවයන් සොයා බැලීමේ මුවාවෙන් නාමල් රාජපක්ෂ ඇමතිවරයා මෙම ගමන යොදා ගෙන ඇත. ලොහාන් රත්වත්තේ සහ නාමල් රාජපක්ෂ අතර දිගුකලක සිට පවතින සමීප සම්බන්ධතාවය මත මේ වනවිට ඇමති බලතල පවා අයුතු ලෙස යොදවා ගනිමින් තම මිතුරා වෙනුවෙන් ක්‍රියා කිරීමට නාමල් රාජපක්ෂ පෙළඹීතිබේ.", "URL": "https://lankatruth.com/si/?p=123144", "Category": "පුවත්", "Parent URL": null}