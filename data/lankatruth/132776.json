{"Source": "Lankatruth", "Timestamp": "April 24, 2022", "Headline": "ගුරු – විදුහල්පතිවරු හෙට දීප ව්‍යාප්ත සංකේත වැඩවර්ජනයක", "News Content": "හෙට (25) දිනයේදී දීපව්‍යාප්ත එක්දින සංකේත වැඩ වර්ජනයක නිරත වීමට ගුරු හා විදුහල්පති සංගම් තීරණය කර තිබේ. මෙම වැඩ වර්ජනය ක්‍රියාත්මක කරන්නේ, ඉන්ධන මිල ඉහළ යාම හමුවේ බස් ගාස්තු සහ පාසල් ප්‍රවාහන ගාස්තු ඉහළ යාම මෙන්ම රජය ගෙන යන ජනතා විරෝධි වැඩපිළි‌වෙළට විරෝධය පල කරමින් බව ගුරු විදුහල්පති වෘත්තිය සමිති සංධානය පවසයි. මෙම එක්දින සංකේත වැඩ වර්ජනය සඳහා ගුරු විදුහල්පති සංගම් 30ක් සහභාගි වන බව ගුරු විදුහල්පති වෘත්තිය සමිති සංධානය වෙනුවෙන් ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ සඳහන් කරයි.", "URL": "https://lankatruth.com/si/?p=132776", "Category": "පුවත්", "Parent URL": null}