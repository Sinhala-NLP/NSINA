{"Source": "Lankatruth", "Timestamp": "December 13, 2017", "Headline": "ආයතන 93ක් සඳහා ඇපමුදල් තැන්පත් කිරීම අද මධ්‍යහනයෙන් අවසන්", "News Content": "පළාත් පාලන මැතිවරණය සඳහා පළාත් පාලන ආයතන 93 කට අදාළ ඇපමුදල් තැන්පත් කිරීම අද දහවල් 12 න් අවසන් වීමට නියමිතයි. ඇප මුදල් තැන්පත් කිරීමේ කටයුතු ආරම්භ කරනු ලැබුණේ නොවැම්බර් 27 වන දායි. එම ආයතන 93ක මැතිවරණයට අදාළ නායෝජනා භාර ගැනීම හෙටින් අවසන් වනවා. මෙවර මැතිවරණයට ඉදිරිපත් වන සියලු අපේක්‍ෂකයින් ඇප මුදල් තැන්පත් කිරීම අද අවසන් කළ යුතු බව මැතිවරණ කොමිසම අවධාරණය කර සිටිනවා. ඒ අනුව, ස්වාධීන කණ්ඩායම් අපේක්‍ෂකයෙකු සඳහා රුපියල් 5,000 සක මුදලක් ද දේශපාලන පක්‍ෂයක අපේක්‍ෂකයෙකු සඳහා රුපියල් 1,500 සක මුදලක් ද ඇප මුදල් ලෙස තැන්පත් කළ යුතුයි.", "URL": "https://lankatruth.com/si/?p=45120", "Category": "පුවත්", "Parent URL": null}