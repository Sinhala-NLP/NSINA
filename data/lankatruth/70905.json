{"Source": "Lankatruth", "Timestamp": "March 23, 2019", "Headline": "ජිනීවා මානව හිමිකම් සැසිය අවසන් – යෝජනා ක්‍රියාත්මක කිරීමට ලංකාවට තවත් වසර 2ක්", "News Content": "ඊයේ(22) අවසන් වූජිනීවා මානව හිමිකම් කවුන්සිලයේ 40 වැනි සැසිවාරයේ දී ශ්‍රී ලංකාව සම්බන්ධයෙන් ඉදිරිපත් කර ඇති යෝජනා ක්‍රියාත්මක කිරීම සඳහා තවත් වසර 2ක කාලයක් ලබාදී ඇත. 2015 වසරේ ඔක්තෝබර් මාසයේ පැවති මානව හිමිකම් කවුන්සිලයට ඉදිරපත් වූ 3/1 යෝජනාව සම්පූර්ණයෙන් ක්‍රියාත්මක කිරීම සඳහා මේ අනුව තවත් වසර 2ක කාලයක් ලංකාවට හිමිවිය. ශ්‍රී ලංකාවේ සංහිඳියාව, වගවීම සහ මානව හිමිකම් ප්‍රවර්ධනය සඳහා වූ යෝජනාවක් එක්සත් රාජධානිය ප්‍රමුඛ රටවල් 5ක් විසින් ජිනීවා මානව හිමිකම් කවුන්සිලයට ඊයේ යොමුකල අතර එම යෝජනාව ක්‍රියාත්මක කිරීම සඳහා ශ්‍රී ලංකාව ද සම අනුග්‍රහය දැක්වූ තවත් රටවල් 13ක් සහය දක්වන බවද සැසිවාරයේදී දැනුම් දුන්නේය. මේ අතර මානව හිමිකම් පිළිබඳ මහකොමසාරිස් මිචෙල් බැචලෙට් මහත්මිය ශ්‍රී ලංකාව සම්බන්ධයෙන් සකස් කළ වාර්තාව පසුගිය බදාදා ජිනීවා මානව හිමිකම් සැසියට ඉදිරිපත් කළ අතර ඊයේ ඒ සම්බන්ධව ගෝලීය ශ්‍රී ලංකා සංසදය අදහස් පල කලේය.", "URL": "https://lankatruth.com/si/?p=70905", "Category": "පුවත්", "Parent URL": null}