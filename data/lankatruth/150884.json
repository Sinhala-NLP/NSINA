{"Source": "Lankatruth", "Timestamp": "September 1, 2023", "Headline": "වැසි ආරම්භයත් සමග දිස්ත්‍රික්ක 03කට නායයෑම් අනතුරු ඇඟවීම්", "News Content": "වැසි ආරම්භයත් සමගම දිස්ත්‍රික්ක තුනකට නායයෑම් අනතුරු ඇඟවීම් නිකුත් කිරීමට ජාතික ගොඩනැගිලි පර්යේෂණ සංවිධානය කටයුතු කර තිබේ. ඒ අනුව පවතින වැසි සහිත කාලගුණ තත්වය හේතුවෙන් එම සංවිධානය විසින් කළුතර, කෑගල්ල සහ රත්නපුර දිස්ත්‍රික්කවලට නායයෑම් අනතුරු ඇඟවීමක් නිකුත් කර ඇත. එම අනතුරු ඇඟවීමේ නිවේදනය අනුව කළුතර දිස්ත්‍රික්කයේ මතුගම, බුලත්සිංහල සහ ඉංගිරිය ප්‍රාදේශීය ලේකම් කොට්ඨාසවල මෙන්ම කෑගල්ල දිස්ත්‍රික්කයේ දැරණියගල, බුලත්කොහුපිටිය, යටියන්තොට, දෙහිඕවිට සහ රුවන්වැල්ල ප්‍රාදේශීය ලේකම් කොට්ඨාසවලට අද (01) රාත්‍රී අට දක්වා මෙම අනතුරු ඇඟවීම බලපැවැත්වෙන බව එම සංවිධානය අවධාරණය කරයි. එසේම රත්නපුර දිස්ත්‍රික්කයේ ඇහැලියගොඩ සහ කුරුවිට යන ප්‍රාදේශීය ලේකම් කොට්ඨාස තුළ ජීවත්වන වන ජනතාවද නායයෑම්, ගල් පෙරළීම්, පස්කණ්ඩි කඩාවැටීම් සම්බන්ධයෙන් අවධානය යොමුකළ යුතුයැයිද ජාතික ගොඩනැගිලි පර්යේෂණ සංවිධානය අවධාරණය කරයි.", "URL": "https://lankatruth.com/si/?p=150884", "Category": "පුවත්", "Parent URL": null}