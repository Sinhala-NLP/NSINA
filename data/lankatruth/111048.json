{"Source": "Lankatruth", "Timestamp": "February 21, 2021", "Headline": "කැමති අයට කොරෝනා මරණ භූමදානය කළ හැකියි… මහින්ද රාජපක්ෂ යළිත් කියයි…", "News Content": "කොවිඩ් – 19 ආසාදනයෙන් මියයන පුද්ගලයන්ගේ මෘතදේහයන් කැමති පුද්ගලයන්ට භූමදානය කළ හැකි බවත් කොවිඩ් නිසා මියයන මුස්ලිම් අයගේ මෘතදේහයන් භූමදානය කළ හැකි බව තමන් පසුගියදා පාර්ලිමේන්තුවේදී ප්‍රකාශ කළේ සෞඛ්‍ය අමාත්‍යාංශය පත් කළ විද්වත් කමිටුවේ නිර්දේශවලට අනුකූලව බවත් ආග්‍රාමාත්‍ය මහින්ද රාජපක්ෂ සඳහන් කරයි. එහෙත් එය හිතුමතේ සිදු කළ නොහැකි බවත් එම මෘතදේහයන් භූමදානය කළ හැකි බවට නිර්දේශයන් ලබා දුන් සෞඛ්‍ය බලධාරීන්ම එය සිදු කළ යුතු ආකාරය ගැන අදාළ රෙගුලාසි සම්පාදනය කළ යුතු බවත් අග්‍රාමාත්‍ය මහින්ද රාජපක්ෂ සඳහන් කරයි. කෙසේ වෙතත් පසුගියදා පොහොට්ටු පක්ෂ මන්ත්‍රිනී කෝකිලා ගුණවර්ධන, නෙළුම් මාවතේ පිහිටි එම පක්ෂ කාර්යාලයේ පැවති මාධ්‍ය හමුවකදී සඳහන් කර සිටි‍යේ අග්‍රාමාත්‍ය මහින්ද රාජපක්ෂ පාර්ලිමේන්තුවෙදී ප්‍රකාශ කළේ කොවිඩ් ආසාදිතයන්ගේ මෘතදේහ නොවන කොවිඩ් ආසාදානයකින් තොරව මිය යන පුද්ගලයන්නේ මෘතදේහ සම්බන්ධයෙන් බවයි. එහෙත් අග්‍රාමාත්‍යවරයාගේ මෙම ප්‍රකාශයෙන් පැහැදිලි වන්නේ ඔහු එදින පාර්ලිමේන්තුවේදීද සිදු කර ඇත්තේ කොවිඩ් ආසාදිතව මියයන පුද්ගලයන්ගේ මෘතදේහ පිළිබඳව බවය. මූළාශ්‍ර දේශය", "URL": "https://lankatruth.com/si/?p=111048", "Category": "කොවිඩ් -19 (කොරෝනා ) පුවත්", "Parent URL": null}