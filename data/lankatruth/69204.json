{"Source": "Lankatruth", "Timestamp": "February 27, 2019", "Headline": "වීසා නිකුත් කිරීමේ වෙනසක්", "News Content": "වීසා නිකුත් කිරීමේදී පවතින වීසා වර්ග සහ අය කරන ගාස්තු සංශෝධනය කිරීම සඳහා ආගාමික සහ විගාමික රෙගුලාසි සංශෝධනය කිරීමට අමාත්‍ය මණ්ඩල අනුමැතිය හිමිව තිබේ. මෙම සංශෝධන මගින් අයෝජකයින් දිරිගැන්වෙන වීසා ක්‍රමවේදයක් හඳුන්වා දීමටත්, සංචාරක වීසා සඳහා විවිධ රටවල්වලට අදාළව පවතින විෂම ගාස්තු ක්‍රමවේදය වෙනුවට ඒකීය ගාස්තු ක්‍රමවේදයක් හඳුන්වා දීමටත් අපේක්ෂා කරයි. එසේම වීසා නොමැතිව මෙරට රැදීසිටින්නන් හට ඇමරිකානු ඩොලර් මිලියන 500ක දඩ මුදලක් නියම කිරීමත්, වීසා කාලසීමාව දීර්ඝ කිරීමටත්, ව්‍යාපාරික කටයුතු සඳහා නිකුත් කරන වීසා කාලසීමාව බහුවිධ ඇතුල් වීමේ පහසුකම් සහිතව නිකුත් කිරීමටත් සංශෝධන මගින් අපේක්ෂා කරයි.", "URL": "https://lankatruth.com/si/?p=69204", "Category": "පුවත්", "Parent URL": null}