{"Source": "Lankatruth", "Timestamp": "October 15, 2018", "Headline": "ICCය සනත්ට චෝදනා ගොනු කරයි", "News Content": "ජාත්‍යන්තර ක්‍රිකට් කවුන්සිලයේ දූෂණ විරෝධී ආචාර ධර්ම පද්ධතිය කඩ කිරීමේ චෝදනා යටතේ ශ්‍රී ලංකා තේරිම් කමිටුවේ හිටපු සභාපති, හිටපු ක්‍රිකට් නායක සනත් ජයසූරිය මහතාට ජාත්‍යන්තර ක්‍රිකට් ආයතනය විසින් චෝදනා දෙක්ක එල්ල කර තිබේ. අනුව එහි 2.4.6 වගන්තිය යටතේ ජාත්‍යන්තර ක්‍රිකට් ආයතනයේ දූෂණ විරෝධී ඒකකය පවත්වන විමර්ශන සඳහා සහාය නොදැක්වීම, 2.4.7 වගන්තිය යටතේ එම පරීක්ෂණ සඳහා බාධා කිරිම යන චෝදනා ඔහුට එල්ල කර තිබේ. එසේම විමර්ශන සඳහා අවශ්‍ය ලියකියවිලි ලබානොදීම මෙන්ම එම ලියකියවිලි විනාශ කිරිම කළ බවටත් සනත්ට චෝදනා එල්ල වී තිබේ. මේ අතර මේ සම්බන්ධයෙන් පිළිතුරු දැක්වීමට සනත් ජයසූරිය මහතාට දින 14ක කාලයක් ලබාදී ඇති බවත් එම කාලසීමාව අද (15) ආරම්භවන බව ක්‍රිකට් කවුන්සිලය නිවේදනය කරයි. සනත් ජයසූරිය මහතා ශ්‍රී ලංකා ක්‍රිකට් තේරිම් කමිටු සභාපති වශයෙන් කටයුතු කරන කාලයේදී ගත් නීත්දු තීරණය හා ඔහුගේ ඇතැම් තේරීම් පිළිබඳව ප්‍රශ්න කිරීමට ජාත්‍යන්තර ක්‍රිකට් ආයතනයේ දූෂණ මර්දන ඒකකය විසින් ඔහුට කැඳවීමක්ද සිදුකර තිබිණි.", "URL": "https://lankatruth.com/si/?p=61135", "Category": "ක්‍රීඩා පුවත්", "Parent URL": null}