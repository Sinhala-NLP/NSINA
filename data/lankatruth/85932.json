{"Source": "Lankatruth", "Timestamp": "November 20, 2019", "Headline": "එජාපයේ අභ්‍යන්තර අර්බුද මතුවෙයි", "News Content": "රනිල් වික‍්‍රමසිංහ මහතා එක්සත් ජාතික පක්ෂ නායකත්වයෙන් ඉවත්වී සජිත් ප්‍රේමදාස මහතාට ලබා දිය යුතු බවත් එක්සත් ජාතික පක්ෂයට සහ විපක්ෂනායක දුරයට වඩාත්ම සුදුසු පුද්ගලයා සජිත් ප්‍රේමදාස මහතා බවත් එජාප මන්ත්‍රී හරීන් ප්‍රනාන්දු මහතා සඳහන් කරයි. කොළඹ කැප්පිටිපොළ මාවතේ පිහිටි හරීන් ප‍්‍රනාන්දු මහතාගේ නිල නිවසේදී අද (20) මාධ්‍ය හමුවක් කැඳවමින් ඔහු මේ බව ප්‍රකාශ කර තිබේ. පක්ෂයේ ජයග‍්‍රහණය වෙනුවෙන් එක්සත් ජාතික පක්ෂයේ නායකත්වය මෙන්ම තවත් තනතුරු රැසක වෙනස්විම් සිදුවිය යුතු බවත් හරීන් ප‍්‍රනාන්දු මහතා එහිදි වැඩිදුරටත් පැවසීය. එසේ නොමැතිව තවදුරටත් එක්සත් ජාතික පක්ෂයෙන් දේශපාලනය කිරිමට සජිත් ප්‍රේමදාස මහතා ඇතුළු පිරිසක් සූදානම් නොමැති බවත් ඔහු කියා සිටියේය.", "URL": "https://lankatruth.com/si/?p=85932", "Category": "පුවත්", "Parent URL": null}