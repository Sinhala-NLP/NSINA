{"Source": "Lankatruth", "Timestamp": "December 21, 2022", "Headline": "ජනවාරියේ සිට විදුලි ගාස්තු වැඩිකරණවාමයි", "News Content": "ලබන ජනවාරියේ සිට විදුලි ගාස්තු වැඩිකිරීම අනිවාර්යයෙන්ම සිදුකරන බව විදුලි බල හා බලශක්ති ඇමති කංචන විජේසේකර පවසයි. ඔහු මේ බව පැවසූවේ අද (21) කොළඹදී පැවැති මාධ්‍ය හමුවකදීය. එසේම විදුලි ගාස්තු සංශෝධනය කිරීමට නීතිමය ප්‍රතිපාදන ඇති බවත් නීතිපතිවරයා ඒ බව තහවුරු කර ඇති බවත් ඔහු එහිදී පැවැසීය. විදුලි බිල සං‌ශෝධනය වන ආකාරය සම්බන්ධයෙන් මීළඟ කැබිනට් රැස්වීමට සවිස්තර වාර්තාවක් ඉදිරිපත් කරන බවද විදුලි බල හා බලශක්ති ඇමති කංචන විජේසේකර වැඩිදුරටත් පවසයි.", "URL": "https://lankatruth.com/si/?p=143037", "Category": "පුවත්", "Parent URL": null}