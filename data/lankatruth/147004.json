{"Source": "Lankatruth", "Timestamp": "May 12, 2023", "Headline": "දුප්පත් මිනිසුන්ගේ ආත්මගරුත්වය රැකෙන සේ මනුෂ්‍යයන් සේ සලකා අධාර ලබාදියයුතුයි – ආචාර්ය හරිනි අමරසූරිය", "News Content": "අස්වැසුම නම් යෝජිත ආධාර ව්‍යාපෘතිය විකෘති දේශපාලන වුවමනාවන් ඉටු කර ගැනීමේ මාර්ගයක් ලෙස නොව දුප්පත් මිනිසුන්ගේ ආත්මගරුත්වය, පුද්ගලිකත්වය රැකෙන සේ මනුෂ්‍යයන් ලෙස සලකා ක්‍රියාත්මක කළ යුතු බව ජාතික ජන බලවේගයේ පාර්ලිමේන්තු මන්ත්‍රීනි ආචාර්ය හරිනි අමරසූරිය අවධාරණය කළාය. පාර්ලිමේන්තුවේදී අද (12) විවාදයකට එක්වෙමින් වැඩිදුරටත් කරුණු දැක්වූ මන්ත්‍රීවරිය මේ දක්වා ක්‍රියාත්මක කළ සමෘද්ධි සහනාධාර ව්‍යාපෘතිය ඇතුළු සහනාධාර ක්‍රම ලැබියයුත්තන්ට ලබා නොදීමටත් සුදුසුකම් නැති අයට ලබා දීමටත් විකෘති දේශපාලන විසින් කටයුතු කර තිබූ බව හෙළි කළාය. සමෘද්ධි මුදල්වලින් අවුරුදු උත්සව පැවැත්වීමත් ඉදිරියේදී රුපියල් ලක්ෂ 664ක් එම මුදල් යොදවාගෙන දුම්පානය වැලැක්වීම නමින් ක්‍රිකට් තරඟාවලියක් පැවැත්වීමට සැලසුම් කර ඇති බවත් පැවසීය. මෙවැනි ක්‍රියාමාර්ග තුළින් ජනතාව විසින් ප්‍රතික්ෂේප කළ දේශපාලනඥයින් යළිත් මහජනතාව අතරට ප්‍රවේශ වීමේ අවස්ථාව ලබාගෙන තවදුරටත් මහජන මුදල් විනාශ කිරීමේ යෙදි සිටින බව ඇය පෙන්වා දුන්නාය. නමුත් සිදුවිය යුත්තේ දුප්පත් මිනිසුන්ගේ ආත්ම ගරුත්වය, පුද්ගලිකත්වය රැකෙන සේ ක්‍රියා කරන අතර ඔවුන් මනුෂ්‍යයන් හැටියට සළකා ක්‍රියා කිරීම බව ජාතික ජන බලවේගයේ පාර්ලිමේන්තු මන්ත්‍රීනි ආචාර්ය හරිනි අමරසූරිය දැඩිව අවධාරණය කරනු ලැබීය.", "URL": "https://lankatruth.com/si/?p=147004", "Category": "පුවත්", "Parent URL": null}