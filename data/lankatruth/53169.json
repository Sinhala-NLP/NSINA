{"Source": "Lankatruth", "Timestamp": "May 29, 2018", "Headline": "ජවිපෙ ප්‍රධාන ලේකම් නේපාලයට", "News Content": "ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සහ මධ්‍යම කාරක සභික, පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා අද (29) අළුයම නේපාලය බලා පිටත්ව ගොස් තිබේ. ඒ නේපාල කොමියුනිස්ට් පක්ෂයේ ආරාධනාවක් අනුවය. නේපාලයේ බලය හොබවන කොමියුනිස්ට් පක්ෂයේ ඉදිරි වැඩපිළිවෙල සම්බන්ධයෙන් සාකච්ඡා කිරීමේ ලෝකයේ වාමාංශික පක්ෂ නායකයින්ගේ හමුවකට සහ කාල්මාක්ස් 200 වන ඡන්ම දින සැමරුමට මෙසේ ආරාධනා ලැබ ටිල්වින් සිල්වා මහතා එහි ගොස් ඇත. නේපාලයේ කත්මන්ඩු නුවරදී හෙට (30) සහ 31 යන දිනයන්හිදී එම හමුව සහ කාල්මාක්ස් සැමරුම පැවැත්වේ.", "URL": "https://lankatruth.com/si/?p=53169", "Category": "පුවත්", "Parent URL": null}