{"Source": "Lankatruth", "Timestamp": "October 31, 2022", "Headline": "දිස්ත්‍රික්ක තුනක් නායයෑමේ අවදානමක", "News Content": "පවතින තද වැසි සහිත කාලගුණ තත්වය හේතුවෙන් කෑගල්ල, රත්නපුර සහ නුවරඑළිය යන දිස්ත්‍රික්කයන්හි නායයෑමේ අවදානමක් පවතින බව ජාතික ගොඩනැගිලි පර්යේෂණ සංවිධානය සඳහන් කරයි. අවදානම් සහගත දිස්ත්‍රික්කයන්හි කඳු, බෑවුම් ආශ්‍රිතව සහ නායයෑමේ හැකියාවන් ඇති ප්‍රදේශ ලෙස හඳුනාගෙන ඇති ප්‍රදේශයන්හි පදිංචි වී සිටින්නන් අවදානයෙන් සිටිය යුතු බව ද ගොඩනැගිලි පර්යේෂණ සංවිධානය වැඩිදුරටත් ප්‍රකාශ කරයි.", "URL": "https://lankatruth.com/si/?p=141457", "Category": "පුවත්", "Parent URL": null}