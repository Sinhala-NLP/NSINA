{"Source": "Lankatruth", "Timestamp": "August 31, 2012", "Headline": "සන්ධාන මන්ත්‍රීගේ රියට තරුණියක් බිලි", "News Content": "අද (31) පෙරවරු 6.45 ට පමණ එක්සත් ජනතා නිදහස් සන්ධාන මන්ත්‍රී ‍රොෂාන් රණසිංහ මහතාට අයත් ඩිපෙන්ඩර් රථය ත්‍රීරෝද රථයක් මුහුණට මුහුණ ගැටීමෙන් අවුරුදු 22ක තරුණියක් මරණයට පත්ව ඇතැයි වාර්තාවේ. පොළොන්නරුව දිස්ත්‍රික්කයේ මින්නේරිය අරලගන්විල ප්‍රදේශයේදී මෙම අනතුර සිදුව තිබේ. අනතුරෙන් මියගිය සහ තුවාල ලැබූවන් ත්‍රීරෝද රථයේ ගමන් කළ අය බව මින්නේරිය පොලීසිය පවසයි. තුවාල ලැබූවන් පොළොන්නරුව මහ රෝහලට ඇතුලත් කර ඇති අතර ඔවුන්ගෙන් දෙදෙනෙකුගේ තත්ත්වය බරපතල බවත් රෝගීන් අතර අවුරුදු එකහමාරක පමණ ළදරුවෙකු වන බවත් රෝහල් ආරංචිමාර්ග පවසයි. ඩිපෙන්ඩර් රථයේ රියදුරු අනතුරෙන් පසු පළා ගොස් ඇතැයි වාර්තා වේ. උතුරුමැද පළාත් සභා මැතිවරණයේ එක්සත් ජනතා නිදහස් සන්ධානයේ ප්‍රබල අපේක්ෂකයෙකුගේ ප්‍රචාරක කටයුතුවල නිරතව සිටියදී මෙම අනතුර සිදුව ඇති බවද වාර්තාවේ.", "URL": "https://lankatruth.com/si/?p=3883", "Category": "පුවත්", "Parent URL": null}