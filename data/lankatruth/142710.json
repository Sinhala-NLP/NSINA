{"Source": "Lankatruth", "Timestamp": "December 8, 2022", "Headline": "ලාංකිකයන් 62 ලක්ෂයක් ආහාර අනාරක්ෂිත තාවයක", "News Content": "ශ්‍රී ලංකාවේ පුරවැසියන් 62 ලක්ෂයක් ආහාර අනාරක්ෂිත භාවයකින් පෙලෙන බව එක්සත් ජාතීන්ගේ ළමා අරමුදල නිකුත් කළ නවතම වාර්තාවේ දැක්වේ. එම වාර්තාවේ වැඩිදුරටත් දැක්වෙන්නේ ලංකාවේ ආහාර අනාරක්ෂිත භාවයේ ගිලී ඇති පිරිසෙන් ලක්ෂ 29ක් ක් ළමුන් සහ කුඩා දරුවන් බවත්, එළඹෙන පෙබරවාරි මස වන විට තත්වය තවත් උග‍්‍ර වනු ඇතැයි ද එක්සත් ජාතීන්ගේ ළමා අරමුදල පුරෝකථනය කරයි. එසේම ළමුන් ලක්ෂ 11 කට අධ්‍යාපනය සඳහා සහාය අවශ්‍ය බවත් කාන්තාවන් සහ ළමුන් ලක්ෂ 28කට පෝෂ්‍යදායි ආහාර අවශ්‍ය බවත් එක්සත් ජාතීන්ගේ ළමා අරමුදල වැඩිදුරටත් පෙන්වා දෙයි.", "URL": "https://lankatruth.com/si/?p=142710", "Category": "පුවත්", "Parent URL": null}