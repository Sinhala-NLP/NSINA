{"Source": "Lankatruth", "Timestamp": "May 27, 2018", "Headline": "කොරියානු නායකයෝ නැවත හමුවෙති", "News Content": "උතුරු කොරියානු නායක කිම් ජොන්ග් අන් සහ දකුණු කොරියානු නායක මූන් ජේ-ඉන් අතර හමුවක් දෙරට අතර දේශසීමාවේ පිහිටි යුධ මුක්ත කලාපයේදී සිදුවිය. මෙය උතුරු හා දකුණු කොරියානු නායකයින් දෙපල හමුවූ දෙවන අවස්ථාවයි. සටන් විරාමය පවතින පන්මුන් ජෝම් ගම්මානයේ උතුරු කොටසේදී සිදුවූ මෙම හමුවේ ප්‍රතිඵල අද (27) ප්‍රකාශයට පත්කරන බව ජනාධිපති මූන්ගේ කාර්යයාලය පවසයි. කෙසේ වෙතත් විචාරකයන් පවසන්නේ ඇමරකාව හා උතුරු කොරියාව අතර හමුව යථාර්තයක් බවට පත්කර ගැනීමට දරන උත්සාහයක් ලෙස මෙම හමුව සිදුවන්නට ඇති බවයි. පසුගිය බ්‍රහස්පතින්දා දින ඇමරිකානු ජනාධිපති ට්‍රම්ප් උතුරු කොරියානු නායකයා සමඟ පැවැත්වීමට නියමිතව තිබූ හමුව අවලංගුකරන බව පැවසුවද පසුව නැවත හමුවීමක් පිළිබඳව ඉඟි පළකර තිබුණි.මෙම හමුව සිදුවුවහොත් කොරියානු අර්ධද්වීපය න්‍යෂ්ටික අවි මුක්ත කලාපයක් වනු ඇතැයි විචාරකයෝ පවසයි.", "URL": "https://lankatruth.com/si/?p=52999", "Category": "විදෙස් පුවත්", "Parent URL": null}