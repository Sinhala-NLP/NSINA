{"Source": "Lankatruth", "Timestamp": "March 25, 2020", "Headline": "ඇඳිරි නීතිය දීර්ඝ කිරීමෙන් ආයෝජන කලාපවල සේවක සේවිකාවෝ බෝඩිම්වල සිරවෙති", "News Content": "ඇඳිරිනීතිය දීර්ඝ කිරීමත් සමග අඩුම තරමේ තමන්ට ජීවත්වීමට අවශ්‍ය ආහාර පාන හෝ සපයා ගැනීමට නොහැකිව කටුනායක ඇතුළු අයෝජන කලාපවල සේවක සේවිකාවෝ මහත් පීඩාවටත් දුකටත් පත්ව සිටින බව වාර්තා වේ. මේ සම්බන්ධයෙන් ඊයේ (24) දා බිඳු සාමූහිකයේ වැඩසටහන් සම්බන්ධීකාරිකා චමිලා තුෂාරි මහත්මිය අනාවරණය කර තිබූ අතර අද (25) ජනතා විමුක්ති පෙරමුණේ හිටපු බස්නාහිර පළාත් සභා මන්ත්‍රී මහින්ද ජයසිංහ මහතා, මීගමුව ආසනයේ ජනතා විමුක්ති පෙරමුණේ සංවිධායක ධර්මප්‍රිය විජේසිංහ මහතා සහ ඩාබිදු සාමූහිකයේ චමිලා තුෂාරි මහත්මිය කටුනායක අයෝජන කලාප සේවක සේවිකාවන් මුනගැසී ඔවුන් මුහුණදී තිබෙන තත්වය සම්බන්ධයෙන් සාකච්ඡා කර තිබේ. ඉන් පසු ගම්පහ දිස්ත්‍රික් ලේකම්වරයා අමතා මේ සම්බන්ධයෙන් දැනුම්දී දිස්ත්‍රික් ලේකම්වරයා මාර්ගයෙන් රජයේ අවධානය මේ කෙරෙහි යොමුකරවීමට කටයුතු කර තිබේ. අමාත්‍ය ප්‍රසන්න රණතුංග මහතාව මේ සම්බන්ධයෙන් දැනුවත් කරන බවට දිස්ත්‍රික්ලේකම් වරයා සඳහන් කර ඇත. දා බිඳු සාමූහිකයේ වැඩසටහන් සම්බන්ධීකාරිකා චමිලා තුෂාරි මහත්මිය", "URL": "https://lankatruth.com/si/?p=91622", "Category": "පුවත්", "Parent URL": null}