{"Source": "Lankatruth", "Timestamp": "October 5, 2021", "Headline": "2011 ලෝක කුසලානය පාවා දුන්නා – මහින්දානන්ද අදත් කියයි", "News Content": "2011 ලෝක කුසලානය පාවා දුන්නා යැයි මතුකළ චෝදනා සම්බන්ධයෙන් අදත් පාර්ලිමේන්තුවේදී එවකට ක්‍රීඩා ඇමති මහින්දානන්ද අලුත්ගමගේ ප්‍රකාශ කර සිටියේය. “ලෝක කුසලානය පිළිබඳව මම ප්‍රකාශයක් කලා. ඒ පිළිබඳව පරීක්ෂණයක් කළා. ඒ කරපු පරීක්ෂණය පිළිබඳව මම සෑහීමකට පත්වන්නේ නැහැ. මම එහෙම කියන්නේ වත්මන් ක්‍රීඩා ඇමතිවරයාත් ඉන්න නිසා. ඒ පරීක්ෂණයේදී එවකට ක්‍රිකට් පාලක මණ්ඩලයේ සභාපති, ලේකම්ගෙන් කටඋත්තර අරගෙන නැහැ. වර්ල්ඩ් කප් එකේ මැනේජර්ගෙන් කටඋත්තර අරගෙන නැහැ. මම පැහැදිලිවම කිව්වා මේකට ක්‍රීඩකයන් සම්බන්ධ නැහැ කියලා. නමුත් පරීක්ෂණ නොමග යවන්න ක්‍රීඩකයන් ගෙනාවා මේකට. ප්‍රශ්නය තියෙන්නේ ක්‍රීඩකයන් එක්ක නෙමෙයි. මම ඒක පැහැදිලිවම කිව්වා. සුරාජ් දන්දෙණිය, ඩී.ඇස්.ද සිල්වා, නිශාන්ත රණතුංගගෙන් කටඋත්තර ගන්න කියලා මම CID එකට කිව්වා. මේ කිසිකෙන්ගෙන් කටඋත්තර නොගෙන ක්‍රීඩකයන්ගෙන් කටඋත්තර ලබාගෙන නීතිපති දෙපාර්තමේන්තුවට යවලා මේකේ කිසිදෙයක් ගන්න නැහැ කියලා කිව්වා. ඒ නිසා මම මේ පරීක්ෂණය ගැන සෑහීමකට පත්වන්නේ නැහැ” ඇමති මහින්දානන්ද මෙම ප්‍රකාශය කර සිටියේ මුජුබුර් රහ්මන් මන්ත්‍රීවරයා විසින් නැගූ ප්‍රශ්නයකට පිළිතුරු ලබා දෙමිණි.", "URL": "https://lankatruth.com/si/?p=124157", "Category": "පුවත්", "Parent URL": null}