{"Source": "Lankatruth", "Timestamp": "July 16, 2021", "Headline": "භූමදානය කළ කොරෝනා මළ සිරුරු ගණන දහස ඉක්මවයි…", "News Content": "මේ වනවිට භූමදානය කර ඇති කොවිඩ් ආසාදිතව මියගිය පුද්ගලයන්ගේ මළ සිරුරු ගණන 1000 ඉක්මවා ඇතැයි සෞඛ්‍ය අමාත්‍යාංශයේ වෛද්‍ය තාක්ෂණික සේවා අධ්‍යක්ෂ වෛද්‍ය අන්වර් හම්දානි පවසයි. ඒ අනුව මියගිය කොවිඩ් ආසාදිතයන් එක් දහස් එක් (1,001) දෙනෙකුගේ මළ සිරුරු මඩකළපුව ඔට්ටමාවඩි ප්‍රදේශයේ මේ දක්වා භූමදානය කර ඇතැයි ඔහු සඳහන් කරයි. කොවිඩ් ආසාදනයවීමෙන් දිවයිනේ විවිධ ප්‍රදේශවල මියගිය පිරිස් සෞඛ්‍යය නිර්දේශවලට යටත්ව මෙහි භූමිදානය කර ඇත. කොවිඩ් – 19 ආසාදනය වීමෙන් මියයන මියයන පුද්ගලයන්ගේ මළසිරුරු ආදාහනයට මෙන්ම භූමිදානයට සෞඛ්‍ය සේවා අධ්‍යක්ෂ ජනරාල්වරයා විසින් පත්කෙරුණු විශේෂඥ කමිටුව අවසර ලබා දී තිබේ. මේ වනවිට මෙරට කොවිඩ් – 19 ආසාදිත මරණ ගණන 3,661කි.", "URL": "https://lankatruth.com/si/?p=119703", "Category": "කොවිඩ් -19 (කොරෝනා ) පුවත්", "Parent URL": null}