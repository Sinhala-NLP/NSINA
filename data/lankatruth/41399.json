{"Source": "Lankatruth", "Timestamp": "September 23, 2017", "Headline": "ජාතික මහා ක්‍රීඩා උළෙලේ සංවිධාන අවුලෙන් බොක්සිං ක්‍රීඩකයන්ට පීඩා", "News Content": "ජතික මහා ක්‍රීඩා උළෙලේ සංවිධාන කටයුතු සිදුවන්නේ ඉතාමත් අවිධිමත් අන්දමින් බව වාර්තාවේ. විශේෂයෙන් එහි බොක්සිංක්‍රීඩකයන් සම්බන්ධයෙන් සිදු කර ඇති අවිධිමත් සංවිධාන ක්‍රියාවලිය නිසා එම ක්‍රීඩකයන්ට දිනකට ක්‍රිලෝමීට 100කට ආසන්න දුරක් පාරේ එහා මෙහා ගමන් කරමින් ගෙවා දමන්නට සිදුව ඇත. එම ක්‍රීඩකයන්ගේ තරඟ කඹුරුපියේදී පවත්වන අතර ඔවුන්ගේ නවාතැන් පහසුකම් සපයා ඇත්තේ මාතර නගරයනි. තරඟ පවත්වන දිනවල ඔවුන්ගේ බර මැනීම සඳහා ඔවුන් මාතර සිට කිලෝමීටර් 20ක දුරක් ගෙවා කඹුරුපිටියට යායුතු අතර ඉන් පසු නැවත උදෑසන ආහාර පහසුකම් සපයා ඇති කඹුරුගමුවට ආපසු කිලෝමීටර් 28ක් පැමිණිය යුතුය. එතැන් සිට ආපසු ඔවුන් සිය නවාතැන වෙත කිලෝමීටර් 08ක දුරක් ගෙවා දැමිය යුතු අතර නැවත තරඟ සඳහා කිලෝමීටර් 20ක් දුරක් ගෙවා කඹුරුපිටියට පැමිණිය යුතුය. තරඟ අවසන් වූ පසු නැවත කිලෝමීටර් 20ක දුරක් ගෙවා නවාතැන වෙත පැමිණිය යුතුය. මෙපමණ දුරක් ගෙවා දැමීමෙන් පසු ඇති වන ගමන් විඩාව හේතුවෙන් ඔවුන්ට යහපත් මානසික තත්වයකින් තරඟවලට පෙනී සිටීමට නොහැකි වන අතර මෙය ක්‍රීඩකයන්ට පීඩා ගෙන දෙන්නක්ද වේ. මෙම තත්වය සම්බන්ධයෙන් ක්‍රීඩා බලධාරීන් වගකීමෙන් යුතුව කටයුතු කළ යුතුව තිබේ.", "URL": "https://lankatruth.com/si/?p=41399", "Category": "ක්‍රීඩා පුවත්", "Parent URL": null}