{"Source": "Lankatruth", "Timestamp": "July 15, 2014", "Headline": "බර්ටි මළත් එස්.එම්.ට යන්න බැහැ", "News Content": "මාවිල් ආරු වන්දි මුදල් වංචා කළ බවට චෝදනා එල්ල වූ එවකට ගොවිජන සේවා ඇමතිවරයා හා දැනට විශේෂ ව්‍යාපෘති ඇමතිවරයා වන එස්. එම්. චන්ද්‍රසේන අමාත්‍යවරයා මාවිල් ආරු වන්දි මුදල් වංචා කළ බවට චෝදනා එල්ල වූ එවකට ගොවිජන සේවා ඇමතිවරයා හා දැනට විශේෂ ව්‍යාපෘති ඇමතිවරයා වන එස්. එම්. චන්ද්‍රසේන අමාත්‍යවරයා රාජපක්ෂ පවුල් සමාගමට පක්ෂපාති වීම නිසා බර්ටි ඇමතිවරයාගේ දේශපාලන පදනමක් සහිත ප්‍රදේශය වන කලා වැව සංවිධායක කම ලබා දී තිබූ නමුදු මේ වන විට එම පත්වීමෙන් මාස 09 ක් ගත වී ඇතත් තඹුත්තේගම කොට්ඨාශයේ ප්‍රාදේශීය සම්බන්ධීකරණ කමිටු රැස්වීමට ඇමතිවරයා එකම වතාවක්වත් පැමිණ නැති බවට වාර්තා වේ.  එම ප්‍රදේශයේ දේශපාලන ආරංචිමාර්ග පවසන්නේ ජනතා විරෝධය හේතුවෙන් චන්ද්‍රසේන ඇමතිවරයාට එම ප්‍රදේශයට පැමිණිය නොහැකි වී ඇති බවයි. මෙම දේශපාලන ගැටුම් වර්ධනය සිදු වූයේ බර්ටි ප්‍රේමලාල් දිසානායක මහතාට තම මහඇමතිධූරය නොලැබී යාමත් සමඟය. පසුගිය දිනක පාසල් ගොඩනැගිල්ලකට මුල්ගල් තැබීමට ගිය අවස්ථාවකදී දුමින්ද දිසානායක ඇමතිවරයා හා මහඇමති එස්.එම්. රංජිත් මහතා අතර සිදුවූ වචන හුවමාරුවෙන් මේ අළුයට ගිණි ඇවිස්සීමට පටන් ගෙන තිබේ. බර්ටි ඇමතිවරයා අසනීපව සිටී අවස්ථාවේදීත් ඔහුගේ පුතා වන දුමින්ද දිසානායක ඇමතිවරයාගේ ප්‍රධානත්වයෙන් මෙම සම්බන්ධීකරණ කමිටු රැස්වීම පවත්වා ඇතත් මේ වනවිට වසරකට ආසන්න කාලයක් මෙම දේශපාලන කඹ ඇදිල්ල හේතුවෙන් ප්‍රදේශයේ සංවර්ධන කටයුතු හා ජනතා ගැටලුවලට විසඳුම් නොලැබෙන තත්වයක් උදා වී තිබේ.  මේ වනවිට උතුරු මැද පළාතට දැඩි නියං තත්වයක් බලපා ඇති අතර ජනතාවට අවශ්‍ය පානීය ජලය සපයාගැනීමේ දැඩි දුෂ්කරතාවක් පවතී.", "URL": "https://lankatruth.com/si/?p=10767", "Category": "පුවත්", "Parent URL": null}