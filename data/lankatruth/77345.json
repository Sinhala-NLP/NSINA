{"Source": "Lankatruth", "Timestamp": "July 10, 2019", "Headline": "ජවිපෙ විශ්වාසභංගයට එජනිසය සහය දෙනවා – දිනේෂ් ගුණවර්ධන", "News Content": "ජනතා විමුක්ති පෙරමුණ විසින් අගමැතිවරයා ප්‍රමුඛ එක්සත් ජාතික පක්ෂ ආණ්ඩුවට එරෙහිව ඉදිරිපත් කර තිබෙන විශ්වාසභංගයට පූර්ණ සහය පල කිරීමට එක්සත් ජනතා නිදහස් සන්ධානය තීරණයක් ගත් බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. ජනතා විමුක්ති පෙරමුණ ඉදිරිපත් කළ ආණ්ඩුවට එරෙහි විශ්වාසභංගය අද(10) සහ හෙට දිනයන්හි පාර්ලිමේන්තුවේදී විවාදයට ගැනෙන අතර මේ වනවිට පාර්ශ්ව රැසක් එයට සහය පළකරන බව ප්‍රසිද්ධ මාධ්‍ය ඔස්සේ ප්‍රකාශ කර තිබේ. දෙමළ ජාතික සන්ධානය ද විශ්වාසභංගය සම්බන්ධව ඊයේ දින සාකච්ඡා කර ඇති අතර තීරණයකින් තොරව එම සාකච්ඡා අවසන්ව ඇති බවත් අද පෙරවරුවේ නැවත මේ සම්බන්ධව සාකච්ඡා කරන බවත් ප්‍රකාශ කර තිබිණි.", "URL": "https://lankatruth.com/si/?p=77345", "Category": "පුවත්", "Parent URL": null}