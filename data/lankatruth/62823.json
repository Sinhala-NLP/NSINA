{"Source": "Lankatruth", "Timestamp": "November 8, 2018", "Headline": "රජරට රැජිණට වන අලි ජීවිතයක් බිලි", "News Content": "උතුර දුම්රිය මාර්ගයේ අඹන්පොල සහ ගල්ගමුව අතර ගැටදිවුල ප්‍රදේශයේදී දුම්රියක ගැටී බරපතළ තුවාල ලබා සිටි වන අලියෙකු ජිවිතක්ෂයට පත්ව තිබේ. ව්වනියාව සිට මාතර බලා අද (09) උදෑසන ධාවනය වෙමින් තිබු රජරට රැජින සීඝ්‍රගාමී දුම්රියේ මෙම වන අලියා ගැටී ඇත. මෙලෙස මිය ගොස් ඇත්තේ ආහාර සොයා ගොස් පාලුකඩවල සිට තේක්කවත්ත රක්ෂිතය දෙසට ගමන් කළ වයස අවුරුදු 35ක් පමණ වූ වන අලියෙකි. මෙම අනතුරෙන් දුම්රිය මාර්ගයට හෝ දුම්රියට කිසිදු හානියක් සිදුවී නොමැති අතර අනතුරට පත් වන අලියා බරපතළ තත්ත්වයෙන් සිට ජිවිතක්ෂයට පත්ව තිබේ. අනතුරට පත් වන අලියාට ප්‍රථිකාර කිරීම සඳහා ගල්ලමුව වනජීවි කාර්යාලයේ පශු වෛද්‍ය ඒකකයේ පිරිසක් පැමණ ප්‍රථිකාර කිරීමේ කටයුතු ආරම්භ කළද වන අලියාගේ ජීවිතය බේරා ගැනීමට හැකි වී නැත. මෙම අනතුරත් සමඟ පසුගිය මාසයක කාලය තුළ මෙම දුම්රිය මාර්ගයේ දී වන අලීන්ගේ තිදෙනෙක් දුම්රියේ ගැටී මිය ගොස් ඇත.", "URL": "https://lankatruth.com/si/?p=62823", "Category": "පුවත්", "Parent URL": null}