{"Source": "Lankatruth", "Timestamp": "July 19, 2017", "Headline": "ගුවන් හමුදා කාන්තා නේවාසිකාගාරය පිටුපස බිළිඳු මළ සිරුරක් – සෙබළියකගේදැයි සැකයක්", "News Content": "කටුනායක ගුවන් හමුදා කඳවුරේ කාන්තා නේවාසිකාගාරයක් පිටුපස කසල ගොඩක තිබී බිළිඳු මළ සිරුරක් හමු වී ඇතැයි වාර්තා වේ. ගමන් බෑගයක් තුළ තිබූ මෙම බිළිඳු මළ සිරුර, එම නේවාසිකාගාරය පිටුපස පවිත්‍රතා කටයුතුවල යෙදෙමින් සිටි සෙබළියකට හමු වී ඇති අතර ඒ වනවිට එය බෙහෙවින් නරක් වී තිබූ බව පැවසේ. පසුව මේ සම්බන්ධයෙන් විමර්ශනය කළ කාන්තා පොලිස් නිලධාරිනියන් විසින් එහි කාන්තා නේවාසිකාගාරය පරීක්ෂා කිරීමේදී එහි ඇඳ ඇතිරිල්ලක තිබූ රුධිර පැල්ලම් කිහිපයක් නිරීක්ෂණය වී ඇත. එම ඇ‍ඳ හිමි ගුවන් හමුදා සෙබළිය සම්බන්ධයෙන් විමසීමේදී ඇය මේ වනවිට උදරාබාධයක් හේතුවෙන් ගුවන් හමුදා රෝහලේ නේවාසිකව ප්‍රතිකාර ලබන බව අනාවරණය වී තිබේ. සීදූව පොලිසිය වැඩිදුර පරීක්ෂණ මෙහෙයවයි.", "URL": "https://lankatruth.com/si/?p=37834", "Category": "පුවත්", "Parent URL": null}