{"Source": "Lankatruth", "Timestamp": "June 15, 2018", "Headline": "තලෙයිබාන් නායකයා ජීවිතක්ෂයට පත්වේ", "News Content": "ඇමරිකානු ගුවන් ප්‍රහාරයකින් පාකිස්තානයේ තලෙයිබාන් නායක මුල්ලා ෆස්ලූලාහ් ජීවිතක්ෂයට පත්ව ඇති බව වාර්තා වේ. පසුගිය බ්‍රහස්පතින්දා (14) තලෙයිබාන් නායකයා ජීවිතක්ෂයට පත්ව ඇති බවත් එසේ ජීවිතක්ෂයට පත්ව ඇත්තේ ඇමරිකාව විසින් එල්ලකරන ලද ගුවන් ප්‍රහාරයකින් බවත් ඇෆ්ගනිස්තාන ආරක්ෂක නිලධාරියෙකු පැවසීය. කුනාර් පළාතේ වෙසෙන ජ්‍යෙෂ්ඨ සටන් කාමියෙකු ඉලක්ක කර ගනිමින් ප්‍රහාර දියත් කරන බව පසුගිය 14 වනදා ඇමරිකාව නිවේදනය කර තිබූ අතර මේ අනුව එම ප්‍රහාරය තලෙයිබාන් නායකයා ඉලක්ක කර ගනිමින් සිදුවූවක් බව සනාථ කරයි.", "URL": "https://lankatruth.com/si/?p=54436", "Category": "විදෙස් පුවත්", "Parent URL": null}