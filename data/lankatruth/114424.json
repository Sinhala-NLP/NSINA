{"Source": "Lankatruth", "Timestamp": "April 6, 2021", "Headline": "වන සංහාරය පාසල් ඉඩම්වලටත්…", "News Content": "මේ වනවිට රට පුරා සිදුකෙරෙන මහා පරිමාන වන සංහාරය රජයේ පාසල්වලට අයත් ඉඩම් දක්වා ව්‍යාප්ත කර ඇති බවට තොරතුරු අනාවරණය වේ. මෑතකදී මෙලෙස පාසල් කිහිපයකම ඉඩම් බලහත්කාරයෙන් අත්පත් කර ගැනීමට උත්සාහ කිරීම සහ ඒ තුළ තිබූ ගස් කපා දැමීම පිළිබඳව වාර්තා පළවී තිබිණි. මේ පිළිබඳව අලුත්ම තොරතුරු හෙළිවන්නේ මාරවිල, මූදුකටුව, සුමන දම්ම රජයේ විද්‍යාලයෙනි. අප්‍රේල් 02වැනිදා සහ 03වැනිදා යන දෙදින තුළදි එම පාසල් භූමියේ තිබූ වටිනා ශාක රැසක් කිසියම් පිරිසක් විසින් බලහත්කාරයෙන් කපාදමා ඇත. කොස්, කොහොඹ, හල්මිල්ල, කොට්ටං සහ පොල් ගස් ද මෙසේ කපාදමන ලද ශාක අතර තිබේ. මෙම විනාශය පිළිබඳව ආණ්ඩුවේ ප්‍රබලයෙක් සිටින බවට තොරතුරු හෙළිවේ. මේ බව තහවුරු වන්නේ විදුහල්පතිවරයා හෝ නොදැන ශාක සංහාරය සිදුකිරීම නිසයි.", "URL": "https://lankatruth.com/si/?p=114424", "Category": "පරිසර", "Parent URL": null}