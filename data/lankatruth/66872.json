{"Source": "Lankatruth", "Timestamp": "January 23, 2019", "Headline": "ශ්‍රී ලංකා ‌‌වෛද්‍ය සභාවට එරෙහි සයිටම් සිසුවියගේ ‌‌පෙත්සම් විභාගය ලබන 21ට කල්යයි", "News Content": "අභියාචනාධිකරණ නියෝගය පරිදි තමා වෙත ලියාපදිංචිය ලබා නොදීමෙන් ශ්‍රී ලංකා වෛද්‍ය සභාව, අධිකරණය අපහාසයට ලක්කර ඇතැයි මාලඹේ සයිටම් පෞද්ගලික වෛද්‍ය විද්‍යාලයේ උපාධිධාරී දිල්මි සූරිආරච්චි විසින් ගොනුකර ඇති පෙත්සම අද(23) අභියාචනාධිකරණ විනිසුරු අර්ජුන ඔබේසේකර මහතා ඉදිරියේ කැඳවූ අතර එහි වැඩිදුර සළකා බැලීම ලබන මස 21 වැනිදා දක්වා කල් තැබීමට විනිසුරුවරයා නියෝග කළේය. පෙත්සම්කාර පාර්ශ්වය පවසා සිටියේ අභියාචනාධිකරණය විසින් දිල්මි සූරිආරච්චි සිසුවියට ශ්‍රී ලංකා වෛද්‍ය සභාවේ ලියාපදිංචිය ලබාදෙන ලෙස මීට ඉහත නියෝග ලබාදී තිබුනද මෙතෙක් එම සභාව ඊට අදාල පියවර ගෙන නොමැති බවයි. මේ තුලින් ශ්‍රී ලංකා වෛද්‍ය සභාව අධිකරණයට අපහාසයක් සිදුකර ඇතිබවට තීන්දුවක් ලබාදෙන ලෙස ඉල්ලා පෙත්සම ගොනුකර තිබේ. කෙසේ වෙතත් ශ්‍රී ලංකා වෛද්‍ය සභාව මීට ඉහත සඳහන් කර සිටියේ පෙත්සමට අදාල මූලික විරෝධතාවක් ඉදිරිපත් කිරීමට පියවර ගන්නා බවයි.", "URL": "https://lankatruth.com/si/?p=66872", "Category": "පුවත්", "Parent URL": null}