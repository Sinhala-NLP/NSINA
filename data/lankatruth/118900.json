{"Source": "Lankatruth", "Timestamp": "July 2, 2021", "Headline": "හොරණට එන්නත් මදි වෙයි… ජ්‍යෙෂ්ඨයෝ ආපසු හැරෙති…", "News Content": "වයස අවුරුදු 60ට වැඩි ජ්‍යෙෂ්ඨ පුරවැසියන් සඳහා ලබාදෙන කොවිඩ් එන්නත් අවශ්‍ය ප්‍රමාණයට සපයා නොතිබීම හේතුවෙන් ඊයේ (01) හොරණ මූලික රෝහලෙ මූලික රෝහලට ගිය ජ්‍යෙෂ්ඨ පුරවැසියන්ට ආපසු හැරී යාමට සිදුව ඇති බව වාර්තා වේ. දිවයිනේ සියලුම රජයේ රෝහල් මගින් කොවිඩ් සඳහා ලබාදෙන එන්නත වයස අවුරුදු 60 වැඩි ජ්‍යෙෂ්ඨ පුරවැසියන් සඳහා ලබා දෙන බවට සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පසුගියදා නිවේදනය කළේය. ඒ අනුව හොරණ මූලික රෝහලෙන් සයිනොෆාම් එන්නතේ පළමු මාත්‍රාව ලබාදීම ඊයේ ආරම්භ කර ඇති නමුත් රෝහලට ලැබුණු එන්නත් තොගය ඉක්මනින් අවසන් වී තිබේ. වයෝවෘද්ධ පුද්ගලයින් රැසක් එතෙක් දිගු පෝලිම්වල රැඳීසිටීම නිසා දැඩි අපහසුතාවයකට පත්ව තිබූ අතර එම ජනතාවගෙන් රෝහල් බලධාරීන් වෙත දැඩි විරෝධයක්ද එල්ල වී ඇත.", "URL": "https://lankatruth.com/si/?p=118900", "Category": "කොවිඩ් -19 (කොරෝනා ) පුවත්", "Parent URL": null}