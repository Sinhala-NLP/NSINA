{"Source": "Lankatruth", "Timestamp": "January 2, 2021", "Headline": "හමුදාවේ 565කට අවුරුදු තෑගි", "News Content": "ශ්‍රී ලංකා යුද හමුදාවේ ජ්‍යෙෂ්ඨ නිලධාරීන් ඇතුළු සෙසු නිලයන් 565දෙනෙකුට ජනාධිපතිවරයා විසින් උසස්වීම් පිරිනමා ඇත. බ්‍රිගේඩියර් නිලයේ සිටි 05දෙනෙකු මේජර් ජනරාල් නිලයට උසස්කර තිබේ. මනෝජා ළමාහේවා, අජිත් දිසානායක, ධම්ම හේවගේ, මංජුල කරුණාරත්න සහ ලාල් චන්ද්‍රසිරි යන බ්‍රිගේඩියර් මෙලෙස මේජර් ජනරාල් නිලයට උසස් කර ඇත. ඊට අමතරව යුද හමුදා විශේෂ බලකායේ 562දෙනෙකුටද, උසස්වීම් ලබාදී තිබේ. එම බළකායේ 24වන සංවත්සරය නිමිති කරගෙන මෙම උසස්වීම් පිරිනමා ඇත. බළලත් නිලධාරී පළවෙනි පන්තියට දෙදෙනෙකු ද, බළලත් නිලධාරී දෙවන පන්තියට 18 දෙනෙකු ද, මාණ්ඩලික සැරයන් නිලයට 61දෙනෙකු සහ සැරයන් නිලයට 84දෙනෙකු උසස්කර ඇත. කෝප‍්‍රරල් නිලයට 325දෙනෙකු සහ ලාන්ස්කෝප‍්‍රරල් නිලයට 72දෙනෙකු වශයෙන් මෙම උසස්වීම් ලබාදී ඇති බව මාධ්‍ය වාර්තා කර ඇත.", "URL": "https://lankatruth.com/si/?p=106353", "Category": "පුවත්", "Parent URL": null}