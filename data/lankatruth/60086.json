{"Source": "Lankatruth", "Timestamp": "September 28, 2018", "Headline": "වෙල්ගමගේ නඩුව පිළිබඳ තීන්දුව 19ට කල් යයි", "News Content": "හිටපු ප්‍රවාහන අමාත්‍යපාර්ලිමේන්තු මන්ත්‍රී කුමාර වෙල්ගම මහතාට එරෙහිව අල්ලස් කොමිසමේ හිටපු අධ්‍යක්ෂවරිය පවරා ඇති නඩුව සඳහා කොමිසමේ අනුමැතිය ලැබී ඇත්ද යන්න පිළිබඳව තහවුරු කරන ලෙස අධිකරණය කොමිසමට දැනුම් දී තිබේ. කුමාර වෙල්ගම මහතා ප්‍රවාහන අමාත්‍යවරයා ලෙස කටයුතු කරමින් සිටිය දී ලංකා ගමනාගමන මණ්ඩලයේ එතෙක් නොවූ උපසභාපති තනතුරක් ඇතිකර එම තනතුරට තම හිතවතෙකු පත්කර රුපියල් ලක්ෂ 33කට ආසන්න මුදලක් වැටුප් වශයෙන් ගෙවමින් සිදුකර ඇති මූල්‍ය පාඩුව හේතුවෙන් හිටපු අමාත්‍යවරයාට නඩු පවරා තිබුණි. 2016 වසරේ කොළඹ ප්‍රධාන මහේස්ත්‍රාත් අධිකරණයේ මෙම නඩු පැවරීම සිදුකර ඇති අතර එසේ නඩු පවරා ඇත්තේ අල්ලස් කොමිසමේ ලිඛිත අනුමැතිය සහිතව නම් එම අනුමැතිය ලබන 29 වැනිදා අධිකරණයට ඉදිරිපත් කරන ලෙස කොළඹ ප්‍රධාන මහේස්ත්‍රාත් රංග දිසානායක මහතා එම කොමිසමට නියෝග කර ඇත. මෙම නඩුව පවරා ඇත්තේ අල්ලස් කොමිසමේ ලිඛිත අනුමැතියකින් තොරව බවත් මේ හේතුවෙන් මන්ත්‍රීවරයාට එරෙහි නඩුවෙන් නිදොස්කොට නිදහස් කරන ලෙස විත්තිකාර ඇමතිවරයා වෙනුවෙන් පෙනීසිටි නීතීඥවරයා ප්‍රකාශ කළ අතර ඉම ඉල්ලීම සම්බන්ධ තීරණය ලබන 19 වැනිදා ලබාදෙන බව අධිකරණය දැනුම් දී ඇත.", "URL": "https://lankatruth.com/si/?p=60086", "Category": "පුවත්", "Parent URL": null}