{"Source": "Lankatruth", "Timestamp": "July 16, 2021", "Headline": "ගුරු විදුහල්පතිවරු අදත් විරෝධතාවයේ…", "News Content": "අධ්‍යාපනය පුද්ගලීකරනය හා මිලිටරීකරනය කිරීමට රජය ගන්නා උත්සාහයට එරෙහිව ගුරුවරුන්ගේ හා විදුහල්පතිවරුන්ගේ වෘත්තීය සමිති, සිවිල් සංවිධාන එක්ව අද (16) කුරුණෑගල නගරයේදී උද්ඝෝෂණයක් පැවැත්වීය. අධ්‍යාපනය විකිණිමේ හා මිලිටරීකරණය කිරීමේ කොතලාවල පනත හකුළාගන්නා ලෙසත්, ගුරුවරුන්ගේ හා විදුහල්පතිවරුන්ගේ වසර 24ක් තිස්සේ නොවිසඳී පවතින වැටුප් විශමතා ගැටලුවලට වහා විසඳුම් ලබා දෙන ලෙසත්, වෘත්තීය සමිති නායකයින් අත්තනෝමතිකව රඳවා තබා ගැනීමට නතර කරන ලෙසත් ඔවූහු සිය විරෝධතාවය මගින් ඉල්ලා සිටියහ. “කාලකණ්ණි” ආණ්ඩුවද? ගුරුවරුද ?, ආණ්ඩුවේ මර්දනය නතර කරනු !, අධ්‍යාපනය විකිණිමේ හා මිලිටරීකරණය කිරීමේ කොතලාවල පනත හකුළාගනු! ආදී සටන්පාඨ එහිදී ප්‍රදර්ශනය කරනු දක්නට ලැබිණි.", "URL": "https://lankatruth.com/si/?p=119708", "Category": "පුවත්", "Parent URL": null}