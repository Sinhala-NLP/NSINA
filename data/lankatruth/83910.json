{"Source": "Lankatruth", "Timestamp": "October 25, 2019", "Headline": "ජාතික ජන බලවේගයේ ප්‍රතිපත්ති ප්‍රකාශය එළිදැක්වීම හෙට", "News Content": "ජාතික ජන බලවේගයේ ප්‍රතිපත්ති ප්‍රකාශය එළිදැක්වීම හෙට (26) පෙරවරු 9.30ට ශ්‍රී ලංකා පදනම් ආයතනයේදී ජාතික ජන බලවේගයේ ජනාධිපතිධුර අපෙක්ෂක අනුර දිසානායක මහතාගේ ප්‍රධානත්වයෙන් සිදුකිරීමට නියමිතය. ජාතික ජන බලවේගය සිය ප්‍රතිපත්ති එළිදැක්වීම විශේෂ ක්‍රමයකට සිදු කරන අතර ඔවුන් මේ වනවිටත් ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ප්‍රධානත්වයෙන් අධ්‍යාපන, සෞඛ්‍ය, කලා හා සංස්කෘතික, ආර්ථික, ප්‍රවාහන, ජාතික සමගිය සහ කාන්තා ආදී ප්‍රධාන විශයන් කිහිපයක් සඳහා ප්‍රතිපත්ති ප්‍රකාශ එළි දක්වනු ලැබිණි. එහි එකතුවක් ලෙස සම්පූර්ණ ප්‍රතිපත්ති ප්‍රකාශය හෙට එළිදැක්වීම සිදුකළ පසු ඒ.ඒ ක්ෂේත්‍රවලට අදාළ යෝජනා ඇතුළත් පොත් පිංචක් ගමින් ගමට බෙදාහැරීමටද ජාතික ජන බලවේගය සැලසුම් සකස් කර තිබේ.", "URL": "https://lankatruth.com/si/?p=83910", "Category": "පුවත්", "Parent URL": null}