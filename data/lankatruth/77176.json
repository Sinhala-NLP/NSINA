{"Source": "Lankatruth", "Timestamp": "July 6, 2019", "Headline": "පොලිස්පතිගෙන් ප්‍රකාශයක් ලබාගැනීමට CID යට අවසර", "News Content": "පොලිස්පති පූජිත ජයසුන්දරගෙන් ප්‍රකාශයක් ලබා ගැනීමට අපරාධ පරීක්ෂණ දෙපාර්තමේන්තුව අවසර ලබාදී තිබේ. 2017 වසරේ පොලිස් මූලස්ථානයේ සෝපාන ක්‍රියාකරුවෙකු ලෙස කටයුතු කරන පොලිස් කොස්තාපල්වරයෙකුට සාපරාධී බලහත්කාරය පෑම යන චෝදනාව සම්බන්ධව සිදුකෙරෙන විමර්ශනවලට අදාලව ප්‍රකාශයක් ලබාගැනීමට කොළඹ කොටුව මහේස්ත්‍රාත් රංග දිසානායක මහතා අවසර ලබාදී තිබේ. පොලිස්පතිවරයා මේ වනවිට නාරාහේන්පිට පොලිස් රෝහලේ ආරක්ෂක තත්ව යටතේ ප්‍රතිකාර ලබමින් සිටියි. පාස්කු ප්‍රහාරය සම්බන්ධව සිය රාජකාරිමය වගකීම් සාපරාධී පැහැරහැරීමකට ලක්කර ඇති බවට විමර්ශනවලින් තහවුරුවීමෙන් පසු අපරාධ පරීක්ෂණ දෙපාර්තමේන්තුව මගින් ඔහු අත්අඩංගුවට ගෙන ඇත.", "URL": "https://lankatruth.com/si/?p=77176", "Category": "පුවත්", "Parent URL": null}