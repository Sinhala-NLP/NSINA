{"Source": "Lankatruth", "Timestamp": "April 8, 2021", "Headline": "පාම් ඔයිල් ගැසට්ටුවත් රිවස් වෙයි?", "News Content": "මෙරටට සිදුකරනු ලබන ෆාම් ඔයිල් ආනයනය සම්පූර්ණයෙන්ම තහනම් කිරීමට පසුගිය 5 වනදා සිට ගනු ලැබූතීරණය වෙනස් වන ලකුණු මේ වනවිට පහළවෙමින් තිබේ. ගෝටාබය ජනාධිපතිවරයාගේ උපදෙස් පරිදි පාම් ඔයිල් තහනමට අදාල ගැසට් නිවේදනය නිකුත් කරන ලෙස ජනාධිපති ලේකම් පී.බී ජයසුන්දර විසින් ආනයන අපනයන පාලක වෙත දැනුම් දී තිබේ. මේ පිළිබඳව පාර්ලිමේන්තුවේදීඅදහස් දක්වමින් වෙළඳ අමාත්‍යබන්දුල ගුණවර්ධන පවසා ඇත්තේ කර්මාන්ත හා බේකරිවල අවශ්‍යතා සඳහා පාම් ඔයිල් ගෙන්වීමට බලපත්‍ර ලබා දීමට කටයුතු කරන බවයි. ඒ අනුව මුදල් අමාත්‍යංශයේ ලේකම්වරයාට අභියාචනයක් ඉදිරිපත් කර අවශ්‍යතාවයට අනුව අවශ්‍ය ප්‍රමාණයට ෆාම් තෙල් ලබාගත හැකි බව ද ඇමැතිවරයා වැඩිදුරටත් පවසා තිබේ. මීට දින දෙකකට පෙර රජය ප්‍රකාශ කලේ පාම් ඔයිල් මුළුමනින්ම තහනම් කරන බවත් කටුපොල් වගාවද ගලවා ඉවත් කිරීමට අවශ්‍ය පියවර ගන්නා බවයි.", "URL": "https://lankatruth.com/si/?p=114561", "Category": "පුවත්", "Parent URL": null}