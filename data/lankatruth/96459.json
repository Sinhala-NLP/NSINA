{"Source": "Lankatruth", "Timestamp": "September 16, 2020", "Headline": "ස්නායු රෝගවලට මෙරට දී නිපද වු ඖෂධයක් වෙළඳපොලට", "News Content": "රාජ්‍ය ඖෂධ නිෂ්පාදන සංස්ථාව (SPMC) මගින් නිපදවනු ලැබූ ස්නායු රෝග සඳහා භාවිත කෙරෙන ‘ගැබාපෙන්ටින්’ නමැති ඖෂධය අද (16) පෙරවරුවේ වෙළඳපොලට නිකුත් කර තිබේ. පුද්ගලික අංශය මඟින් රුපියල් මිලියන 50ක් සහ රාජ්‍ය අංශය මඟින් රුපියල් මිලියන 15ක් ලෙස වාර්ෂිකව රැපියල් මිලියන 65ක් මෙම ඖෂධය ආනයනය සඳහා වැය වී ඇත. ඉදිරියේ දී මෙම ඖෂධය ආනයනය කිරීමේ අවශ්‍යතාවයක් පැන නොනගින අතර රාජ්‍ය ඖෂධ නිෂ්පාදන සංස්ථාව මඟින් අවශ්‍යතාවය සපුරාලීමට නියමිත ය.", "URL": "https://lankatruth.com/si/?p=96459", "Category": "පුවත්", "Parent URL": null}