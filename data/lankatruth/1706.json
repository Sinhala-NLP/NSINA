{"Source": "Lankatruth", "Timestamp": "March 10, 2012", "Headline": "අදත් පුද්ගල ඝාතන දෙකක්", "News Content": "කඹුරුපිටිය, හොරපාවිට ප්‍රදේශයේ දී තියුණු ආයුධයකින් පහරදී කාන්තාවක් ඝාතනය කර තිබේ. මියගිය කාන්තාවගේ ස්වාමිපුරුෂයාගේ ‍වැඩිමහල් සහෝදරයෙකු මෙම ඝාතනය සිදුකර ඇති බවට අනාවරණය වී ඇති බව කඹුරුපිටිය පොලිසිය සඳහන් කරයි. සැකකරු අත්අඩංගුවට ගෙන ඇති අතර ඔහු අද(10) මාතර මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර දොඩංගොඩ, බෝම්බුවෙල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර ඇත. පුද්ගලික ආරවුලක් ‍හේතුවෙන් මෙම ඝාතනය සිදුව ඇති බව දොඩංගොඩ පොලිසිය ප්‍රකාශ කරයි.", "URL": "https://lankatruth.com/si/?p=1706", "Category": "පුවත්", "Parent URL": null}