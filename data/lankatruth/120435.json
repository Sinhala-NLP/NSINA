{"Source": "Lankatruth", "Timestamp": "July 29, 2021", "Headline": "ඉෂාලිනිගේ මෘත දේහය යළි ගොඩගනියි…", "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාරියක ලෙස යොදාගෙන සිටියදි පිලිස්සී කොළඹ ජාතික රෝහලේදී මියගිය ඉෂාලිනි දැරියගේ මෘත දේහය නිරෝධායන උපදෙස්වලට අනුකුලව විශේෂඥ වෛද්‍ය මණ්ඩලයක අධීක්ෂණය යටතේ හෙට (30) ගොඩගෙන දෙවන පශ්චාත් මරණ පරික්ෂණය සඳහා එය පේරාදෙණිය ශික්ෂණ රෝහල වෙත රැගෙනයන ලෙස නුවරඑළිය මහෙස්‌ත්‍රා ලුෂාකා කුමාරි ධර්මකිර්ති පොලිසියට අද (29) නියෝග කර තිබේ මියගිය දැරියගේ සිරුර ගොඩගෙන යළිත් පශ්චාත් මරණ පරික්ෂණයක් සිදුකිරිම සදහා කොළඹ මහෙස්ත්‍රාත් අධිකරණයෙන් ලබාදුන් නියෝගය සම්බන්ධයෙන් “බී” වාර්තාවක් මගින් රජයේ අධි නිතිඥ හංස අබේරත්න නුවරඑළිය මහෙස්ත්‍රාත් අධිකරණය හමුවේ අද (29) දින කරුණු වාර්තා කරමින් කියා සිටියේ මියගිය දැරියගේ සිරුර නුවරඑළිය අධිකරණ බල ප්‍රදේශයේ පිහිටි හැටන් ඩයගම බටහිර කොටසේ පිහිටි පොදු සුසාන භුමියේ මිහිදන් කර ඇති නිසා සිරුර ගොඩගැනිමට නුවරඑළිය මහෙස්ත්‍රාත්වරියගේ අධික්ෂණය යටතේ සිදුකළ යුතු බවය. මිය ගිය දැරියගේ සිරුර මිහිදන් කර ඇති ඩයගම වත්ත බටහිර කොටසේ පොදු සුසාන භුමියට මේ වනවිට පොලිස් ආරක්ෂාව සපයා ඇත.", "URL": "https://lankatruth.com/si/?p=120435", "Category": "පුවත්", "Parent URL": null}