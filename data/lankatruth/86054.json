{"Source": "Lankatruth", "Timestamp": "November 23, 2019", "Headline": "කොළඹ වායුගෝලයේ දූවිලි අංශු ප්‍රමාණය තව දුරටත් ඉහළට", "News Content": "කොළඹ වායුගෝලයේ පවතින දූවිලි අංශු ප්‍රමාණය තව දුරටත් ඉහළ මට්ටමක පවතින බව ජාතික ගොඩනැඟිලි පර්යේෂණ සංවිධානය පවසයි. අද උදෑසන කාලයේ කොළඹ නගරය ආශ්‍රිත වායු ගෝලයේ ගුණාත්මක දර්ශකය ඒකක 150 දක්වා ඉහළ ගොස් තිබූ බව එම සංවිධානය සඳහන් කරයි. සාමාන්‍ය තත්වයන් යටතේ කොළඹ වායුගෝලයේ ගුණාත්මක දර්ශකය 40ට අඩු අගයක් පෙන්වයි. මෙම තත්වය ඉදිරි දින කිහිපය තුළදී තව දුරටත් ඉහළ යා හැකිබව ජාතික ගොඩනැඟිලි පර්යේෂණ සංවිධානය අනතුරු අඟවා තිබේ. ඉන්දියාවේ නවදිල්ලි ඇතුළු ආසියාතික රටවල් කිහිපයක ජනාකීර්ණ නගරවල මෙම තත්වය පසුගිය දින කිහිපයේ නිරීක්ෂණය විය.", "URL": "https://lankatruth.com/si/?p=86054", "Category": "පුවත්", "Parent URL": null}