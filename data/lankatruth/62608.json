{"Source": "Lankatruth", "Timestamp": "November 4, 2018", "Headline": "වන අලීන් ගම් වැදීම වැඩිවෙයි – තර්ජන වලක්වන්න වනජීවීයට පහසුකම් මදි", "News Content": "වන අලින් බහුලව ගැවසෙන මින්නේරිය,කලාවැව හා කවුඩුල්ල යන වනෝද්‍යාන ආශ්‍රිත ජලාශ හා වැව් වර්ෂා ජලයෙන් පිරියාමත් සමග එම භූමිවල සිටින වන අලින් ආහාර සොයා ගම්වැදීමට පටන් ගෙන් ඇති බව වනජීවී අංශ කියා සිටියි. මින්නේරිය, කලාවැව හා කවුඩුල්ල යන වැව් හා ජලාශ අවට පිහිටි තෘණ බිම් ආහාරයට ගැනීමට සිටි වන අලින් පුරුදුව සිටි බවත් එම තෘණ භුමි ජලයෙන් යටවීම හා අලින් මඩ සහිත භුමියේ ලැගුම් ගැනීමට රුචිකත්වයක් නොදැක්වීම නිසා ආහාර සොයා ගම්මානවලට රංචු පිටින් කඩා වැඩිම නිසා ජන ජිවිතයට බරපතල තර්ජන එල්ලවී ඇති බවත් තමන්ට ඇති පහසුකම් ප්‍රමාණවත් නොවීම හේතුවෙන් ඇතිවී තිබෙන තත්වයට මුහුණදීමට අපහසු තත්වයක් උදාවී ඇතැයිද සිගිරිය වනජීවී අඩවි සහකාර චන්ද්‍රා බණඩාරනායක මහතාගෙන් කල් විමසීමකදී කියා සිටියේය. තෘණ භූමි ජලයෙන් යටවීම හේතුවෙන් පවතින ආහාර හිඟය නිසා ඇතැම් වන අලින් දිගම්පතන හා බකමුණ ඇතුළු කසල බැහැර කරන ස්ථානයන්හි ඒවා ආහාරයට ගැනීමට පුරුදු වී ඇතැයි ද රක්ෂිතයේ පිහිටි කසල අංගනයේ අලින් 50 කට වැඩි සංඛ්‍යාවක් මේ දිනවල නිතර ගැවසෙන බවද ඒ මහතා කියා සිටියේය. පවතින තත්වය පිළිබඳව වනජීවී ඉහල කළමණාකාරීත්වයට දැනුම්දීමට කටයුතු කර තිබෙන බවද ඒ මහතා වැඩිදුරටත් පැවසීය.", "URL": "https://lankatruth.com/si/?p=62608", "Category": "පරිසර", "Parent URL": null}