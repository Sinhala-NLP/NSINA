{"Source": "Lankatruth", "Timestamp": "March 22, 2019", "Headline": "වෙඩි වැදීමෙන් රෝහල ගතකළ බෙලිඅත්ත එජාප මන්ත්‍රී මියයයි", "News Content": "වෙඩි වැදීමක් හේතුවෙන් රෝහල් ගත කෙරුණු බෙලිඅත්ත ප්‍රාදේශීය සභාවේ එක්සත් ජාතික පක්ෂ මන්ත්‍රී කපිල අමරකෝන් මහතා මියගොස් ඇති බව පොලීසිය පවසයි. පසුගිය 20 වැනිදා මන්ත්‍රීවරයා වෙඩි ප්‍රහාරයට ලක්වූ අතර බරපතල තුවාල ලබා තංගල්ල රෝහලට ඇතුළත් තංගල්ල රෝහලට ඇතුළත් කළේය. පසුව වැඩිදුර ප්‍රතිකාර සඳහා කරාපිටිය රෝහළට ඇතුළත් කළ අතර එහිදී ඔහු මියගොස් ඇති බව පොලිස් මාධ්‍ය ප්‍රකාශක කාර්යාලය පවසයි. වෙඩි ප්‍රහාරය කවුරුන් විසින් හෝ සිදුකළා ද නැතහොත් ගිනි අවිය ක්‍රියාත්මකවී මන්ත්‍රීවරයාට වෙඩි වැදුනේද යන්න සම්බන්ධව තවදුරටත් විමර්ශන ක්‍රියාත්මක වේ.", "URL": "https://lankatruth.com/si/?p=70802", "Category": "පුවත්", "Parent URL": null}