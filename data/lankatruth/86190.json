{"Source": "Lankatruth", "Timestamp": "November 26, 2019", "Headline": "නාමල් රාජපක්ෂගේ විදෙස් ගමන් තහනම ඉවතට", "News Content": "පාර්ලිමේන්තු මන්ත්‍රීවරයෙකු ලෙස කටයුතු කරමින්, අයථා ලෙස උපයාගත් රුපියල් කෝටි තුනක මුදලක් සමාගමක් මිලදී ගැනීම සඳහා යෙදවීම හරහා මුදල් විශූද්ධීකරණ පනත යටතේ චෝදනා එල්ලවීමෙන් පසු, විදෙස් ගමන් තහනමට ලක්ව සිටි පාර්ලිමේන්තු මන්ත්‍රී නාමල් රාජපක්ෂට, පෙබරවාරි 10 වැනිදා දක්වා එම තහනම ලිහිල් කිරීමට පියවර ගෙන තිබේ. තමාට විදේශ සංචාරයක නිරතවීමට අවශ්‍ය බව පවසමින් නාමල් රාජපක්ෂ මහතා විසින් ඉදිරිපත්කර තිබූ මෝසමක් අද(26) කැඳවූ අවස්ථාවේ කොළඹ මහාධිකරණ විනිසුරු ප්‍රදීප් හෙට්ටිආරච්චි මහතා විසින් මෙම නියෝගය නිකුත්කර ඇත. ඉදිරිපත් වූ කරුණු සළකාබැලීමෙන් පසු ලබන පෙබරවාරි මස 10 වැනිදා පාර්ලිමේන්තු මන්ත්‍රී නාමල් රාජපක්ෂ මහතාට පනවා තිබූ විදේශ ගමන් තහනම ඉවත් කිරීමට විනිසුරුවරයා නියෝග කළේය.", "URL": "https://lankatruth.com/si/?p=86190", "Category": "පුවත්", "Parent URL": null}