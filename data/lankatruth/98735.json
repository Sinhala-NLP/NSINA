{"Source": "Lankatruth", "Timestamp": "October 28, 2020", "Headline": "පොම්පියෝ ලංකාවේ… විමල්, වාසු, ගම්මන්පිල එක ඇඳේ…", "News Content": "ඇමරිකානු රාජ්‍ය ලේකම් මයික් පොම්පියෝගේ ශ්‍රී ලංකා සංචාරය හේතුවෙන් සමාජ මාධ්‍ය තුළ වඩාත්ම කතාබහට ලක්වූ පුද්ගලයන් ලෙස විමල්-වාසු- ගම්මන්පිල තුන් කට්ටුව හඳුනාගත හැක. පසුගිය යහපාලන ආණ්ඩු සමයේ කූපක්‍රට MCC ගිවිසුම හරහා ශ්‍රී ලංකාවේ ස්වෛරීභාවයට අත පොවන ඇමරිකානු අධිරාජ්‍යවාදයේ නූතන ස්වරූපය ගැන මාධ්‍ය ඉදිරියේ උගුරේ ලේ රහ වන තුරු කෑගැසූ මේ තුන්කට්ටුව මේ දිනවල ශ්‍රී ලංකාවේ සංචාරය කරන ඇමරිකානු රාජ්‍ය ලේකම්වරයාගේ සංචාරය සම්බන්ධයෙන් දක්වන අසාමාන්‍ය නිහඬතාවය සමාජමාධ්‍ය පරිශීලකයන් අතර දැඩි විවේචනයට ලක්ව ඇති අතර ඔවුන්ට එරෙහිව ඔවුන් විසින්ම පෙර දී කළ ප්‍රකාශ සමාජමාධ්‍ය තුළ වේගයෙන් සංසරණය වන ආකාරයක් දක්නට ලැබේ. විමල්-වාසු-ගම්මන්පිල තුන්කට්ටුවේ මෙම රඟපෑම් වඩාත් නිර්මාණශීලි ආකාරයෙන් ඉදිරිපත් කළ ඇති කාටුනයක් මේ අතර විශේෂ වේ. එම කාටුනයෙන් දක්වා ඇති ආකාරයට මයික් පොම්පියෝගේ ශ්‍රී ලංකා සංචාරය අතර තුර විමල්-වාසු-ගම්මන්පිල තුන්කට්ටුව එකම ඇඳක තුරුල්වී සිටින අතර ඔවුන්ගේ පංචේන්ද්‍රියන්ගෙන් ඉන්ද්‍රියන් තුනක් ඇඳ අසළ ඇති වීදුරු තුනක බහා ඇති ආකාරයක් දැක්වෙන පරිදි කාටූනය නිර්මාණය කර ඇත.", "URL": "https://lankatruth.com/si/?p=98735", "Category": "පුවත්", "Parent URL": null}