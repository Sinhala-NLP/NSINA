{"Source": "Lankatruth", "Timestamp": "April 2, 2019", "Headline": "බිබිල විදුහලකට ගුරුවරු ඉල්ලා දෙමව්පියෝ මානව හිමිකම් කොමිසමට", "News Content": "බිබිල කලාප අධ්‍යාපන කාර්යාලය බල ප්‍රදේශයේ ප්‍රාථමික පාසලක් වන බිබිල ඉළුක්කැපූතැන්න කණිටු විද්‍යාලයේ ඉගෙනුම ලබන සිසු සිසුවියන්ට අධ්‍යාපනය ලබාදීම සඳහා ගුරුවරු නොමැති බැවින් එම දරුවන්ගේ ඉගෙනීමේ අයිතිය තහවුරු කර අදාළ ගුරුවරු ලබා දෙන ලෙස ඉල්ලමින් එහි ඉගෙනුම ලබන සිසුවියකගේ පියෙකු වන අධිකාරි මුදියන්සේලාගේ සරත් දයානන්ද මහතා, බස්නාහිර පළාත් සභාවේ ජනතා විමුක්ති පෙරමුණේ මන්ත්‍රී නීතීඥ සුනිල් වටලගල මහතා මගින් මානව හිමිකම් කොමිසමට අද (02) පැමිණිල්ලක් ගොනු කර තිබේ. බිබිල කලාප අධ්‍යාපන අධ්‍යක්ෂකවරයාත්, බිබිල ඉළුක්කැපූතැන්න කණිටු විද්‍යාලයේ විදුහල්පතිනියත් වගඋත්තරකරුවන් කරමින් මෙම පැමිණිල්ල ගොනු කර ඇත.", "URL": "https://lankatruth.com/si/?p=71446", "Category": "පුවත්", "Parent URL": null}