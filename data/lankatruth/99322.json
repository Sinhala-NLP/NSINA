{"Source": "Lankatruth", "Timestamp": "November 3, 2020", "Headline": "හමුදාවටත් කොරෝනා කඩාවදී…", "News Content": "ශ්‍රි ලංකා යුද හමුදාවේ විදුලි හා යාන්ත්‍රික ඉංජිනේරු බළකායේ හමුදා සෙබළුන් තිදෙනෙකුටද කොවිඩ් -19 වෛරසය ආසාදනය වී ඇතැයි තහවුරු වී තිබේ. ඔවුන් තලවාකැලේ – පතන ශ්‍රි පාද අධ්‍යාපන විද්‍යාපීඨයේ ස්ථාපිත කර ඇති නිරෝධායන මධ්‍යස්ථානයේ නිරෝධායනය වෙමින් සිටින අතරතුර ඊයේ (02) නුවරඑළිය සෞඛ්‍ය වෛද්‍ය කාර්යාලය විසින් PCR පරීක්ෂණ සඳහා ලක්කර ඇත. මෙම පිරිසට අයත් නිලධාරින් තිදෙනෙක් සහ සාමාන්‍ය සෙබළු 239ක් සහ සිවිල් රාජකාරි කටයුතුවල නිරත වන පුද්ගලයින් 07 දෙනෙක් ඉකුත් 29 වනදා කොළඔ – මැලේ වීදියේ කඳවුරේ සිට එහි රැගෙනවිත් නිරෝධායනයට යොමුකර තිබේ. මොවුන් පෑලියගොඩ මත්ස්‍ය වෙළදසැල හා සම්බන්ධ රාජකාරි කටයුතුවල නිරතව ඇති බව සඳහන් වේ.", "URL": "https://lankatruth.com/si/?p=99322", "Category": "පුවත්", "Parent URL": null}