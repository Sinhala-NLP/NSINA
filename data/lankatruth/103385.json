{"Source": "Lankatruth", "Timestamp": "December 14, 2020", "Headline": "කොරෝනාවේ දරුණු කාලය ඉදිරියටයි අනතුරු ඇඟවීමක්", "News Content": "වසර අවසානයත්, ඉදිරියේදීඑළඹෙන උත්සව සමය සහ සීත කාලයත් සමග ලොව පුරා කොරෝනා ආසාදිතයින් සහ කොරෝනා මරණ වේගයෙන් ඉහළ යා හැකි බවට පුරෝකතනය කෙරේ. ලොවපුරා මේ දක්වා කොරෝනා වෛරසයට ගොදුරු වූ ආසාදිතයින් 72,707,185 ක් වාර්තා වීඇති අතර කොරෝනා ආසාදනය වීමෙන් මේ දක්වා පුද්ගලයින් 1,620,176 දෙනෙකු ජීවිතක්ෂයට පත්ව තිබේ. කොරෝනා වෛරසයට එරෙහි එන්නතක් නිපදවීමට අවශ්‍ය පරීක්ෂණ සිදු කිරීම සඳහා සිය පදනම මගින් ඩොලර් මිලියන ගණනක් පරිත්‍යාග කර ඇති බව මයික්‍රොසොෆ්ට් සමාගමේ නිර්මාතෘ බිල්ගේට්ස් මහතා පවසා තිබේ. සාර්ථක එන්නතක් සොයා ගන්නා තුරු මුව ආවරණ පැළඳීම, දුරස්තභාවය රැකීම ඇතුළු ආරක්ෂණපියවරයන් අනුගමනය නොකළහොත් ජීවිත හානි අධික වීම වළක්වා ගැනීමට නොහැකිවනු ඇතැයි ඔහු වැඩිදුරටත් අවධාරණය කර සිටී. කොරෝනා ආසාදිතයින් වැඩිම ප්‍රමාණයක් වාර්තා වන ඇමෙරිකාවේ මේ දක්වා වාර්තා වන සමස්ත ආසාදිතයින් ගණන 16,737,267ක් වනවිට මරණ සංඛ්‍යාව 306,459 කි. ඉන්දියාවේ ආසාදිතයින් 9,884,716ක් වන විට මරණ 143,393ක් වාර්තා වේ. බ්‍රසීලයේ ආසාදිතයින් 6,901,990ක් වනවිට මරණ 181,419ක් දක්වා ඉහළ ගොස් තිබේ. රුසියාවේ ආසාදිතයින් 2,681,256 ක් වනවිට මරණ 47,391ක් වාර්තා වේ. ප්‍රංශයේ ආසාදිතයින් 2,376,852ක් වනවිට මරණ 57,911ක් දක්වා ඉහළ ගොස් තිබේ.", "URL": "https://lankatruth.com/si/?p=103385", "Category": "විදෙස් පුවත්", "Parent URL": null}