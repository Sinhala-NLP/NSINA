{"Source": "Lankatruth", "Timestamp": "April 5, 2019", "Headline": "රයන් වැන්රූයන් සමඟ පැමිණි පුද්ගලයන් සිව්දෙනා නිදහස්", "News Content": "ඩුබායි පොලිස් අත්අඩංගුවේ සිට මෙරටට පිටුවහල් කළ පසු කටුනායක ගුවන් තොටුපලේදී අත්අඩංගුවට ගත් පුද්ගලයන් සිව්දෙනෙකු නිදහස් කර තිබේ. ඊයේ(04) දින මෙරටට පැමිණි රංගන ශිල්පී රයන් වැන්රූයන් ඇතුළු පස් දෙනෙකු අපරාධ පරීක්ෂණ දෙපාර්තමේන්තුව සහ පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගත් අතර ඔවුන්ගෙන් පැය 18කට අධික කාලයක් ප්‍රශ්නකිරීම් සිදුකර ඇත. අද අලුයම රයන් වැන්රූයන් වැඩිදුර විමර්ශනයක් සඳහා වැලිගම පොලීසියට භාරකළේය. ඒ ගංජා ළඟ තබාගැනීමේ සිද්ධියක් සම්බන්ධව වැඩිදුර විමර්ශන සඳහාය. අනෙක් පුද්ගලයන් සිව් දෙනා මේ වනවිට නිදහස් කර ඇත. පාතාල නායක මාකඳුරේ මධූෂ් ඩුබායි හිදී පවත්වන ලද සාදයක් අතරතුර දී මත්ද්‍රව්‍ය භාවිත කිරීමේ චෝදනාව යටතේ ඩුබායි පොලීසිය විසින් අදාල පිරිස අත්අඩංගුවට ගෙන තිබිණි.", "URL": "https://lankatruth.com/si/?p=71632", "Category": "පුවත්", "Parent URL": null}