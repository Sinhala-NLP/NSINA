{"Source": "Lankatruth", "Timestamp": "August 17, 2022", "Headline": "රනිල්ට එරෙහි අරගලයේ ජයග්‍රාහී පිම්මක්", "News Content": "රනිල් වික්‍රමසිංහ අටවන ජනාධිපති පනවන ලද හදිසි නීතියට විරුද්ධව රට පුරා මෙන් ම, ශ්‍රී ලාංකික විදෙස් ගත ජනතාවගෙන් ද මතුවූ දැවැන්ත විරෝධය හමුවේ හකුලා ගැනීමට සිදුවී තිබේ.  මෙම සතිය අවසන් වෙනවිට එය ඉවත් කර ගන්නා බව රනිල් වික්‍රමසිංහ විශ්වාසය පළකර ඇත. කොළඹ සිනමන් ලේක් හෝටලයේ ඊයේ (16) පැවති විද්වත් වෘත්තිකයන්ගේ සංගම් සම්මේලනයේ උත්සවයකදී මේ බව ප්‍රකාශ කර තිබේ.  හදිසි නීතිය පැනවූ වහාම එයට විරුද්ධව ජනතා විමුක්ති පෙරමුණ, ද්‍රවිඩ ජාතික සන්ධානය, ජාතික ජන බලවේගය ඇතුළු දේශපාලන පක්ෂ රැසක් සහ වෘත්තීය සමිති මෙන් ම සිවිල් සංවිධානවල දැඩි විරෝධයක් එල්ල කෙරිනි. කෙසේ වෙතත් හදිසි නීතිය පැනවීම පිළිබඳව පාර්ලිමේන්තුවේ පැවති විවාදයේදී එයට පක්ෂව ඡන්ද 120ක් ලැබී තිබිණි. එහෙත් ජනාධිපති පත් කිරීමේදී රනිල් වික්‍රමසිංහට පක්ෂව ඡන්ද 134ක් ලැබුණු අතර එය 120 දක්වා අඩුවීතිබිණි.", "URL": "https://lankatruth.com/si/?p=138141", "Category": "පුවත්", "Parent URL": null}