{"Source": "Lankatruth", "Timestamp": "January 12, 2012", "Headline": "ප්‍රතිඵල විකෘතියට සම්බන්ධ නිලධාරීන් ගස්", "News Content": "උසස්පෙළ ප්‍රතිඵල අවුල පිළිබද සොයා බැලීමට පත්කළ ජනාධිපති කොමිෂන් සභාවේ වාර්තාව අනුව ප්‍රතිඵල දත්ත පරිඝණක ගත කරන්නාගේ දෝශයක් සිදුවී ඇතිබව සොයාගෙන ඇතැයි මාධ්‍ය වාර්තා පල කරයි. එම කොමිෂමේ වාර්තාව ඊයේ (11) සවස ජනාධිපති වරයාට අරලිය ගහ මන්දිරයේදී භාරදී ඇත. කමිටු වාර්තාවපිළිබදව ජනාධිපතිවරයා විසින් කැබිනට් මණ්ඩලය දැනුවත් කළබවද පළවේ. පසුගිය උසස්පෙළ විභාගය සදහා විභා අපේක්ෂකයන් 294,000ක් පෙනී සිටි අතර මේ සියළු දෙනාගේම විභාග ප්‍රතිඵල පිළිබදව දැඩි අර්බුදයක් මතුවිය. ඒ පිළිබදනිවැරදි සොයැබැලීමක් වෙනුවට ජනාධීපති කොමිෂන් සභාවක් පත්කර මහජන අවධානය වෙනතක යොමු කිරීම පිළිබදව වෘතීය සංගම් ඇතුළු සංවිධාන ගණනාවකින්දැඩි විවේචනද එල්ලවී තිබුනි. කොමිෂමේ වාර්තාවෙන් පෙනී යන්නේ මර්වින් සිල්වා ඇමතිවරයා විසින් කැලණියේදී ගස් බදින ලද සමෘධි නියාමක පිළිබද ගැටළුවඅවස්ථාවේ දක්නට ලැබුණු ප්‍රතිචාරයක් බව දේශපාලන විචාරකයෝ පෙන්වා දෙති. එම සමෘධි නිලධාරියා ප්‍රකාශ කර තිබුනේ ඇමතිවරයා විසින් තමාම ගස් බැන්දානොව තමන්ම ගස් බැද ගනිමින් ආදර්ශයක් ලබාදුන් බවය. උසස්පෙළ ප්‍රතිඵල ‍පිලිබද සොයාබැලූ කොමිෂම පවසා ඇත්තේද දත්ත කැවීමේ නිලධාරියා ගෙන් වරදක් වීඇති බව ඔහුම පිළිගත් බවයි.", "URL": "https://lankatruth.com/si/?p=870", "Category": "පුවත්", "Parent URL": null}