{"Source": "Lankatruth", "Timestamp": "April 28, 2021", "Headline": "ඊශ්‍රාලය “අන්ත ජාතිවාදී රාජ්‍යයක්” බව Human Rights Watch පවසයි!", "News Content": "ඇමරිකාවේ නිව්යෝක් නගරයේ පිහිටුවා ඇති ලොව සුප්‍රකට මානව හිමිකම් සංවිධානය ලෙසින් සැලකෙන Human Rights Watch(HRW) ආයතනය ඉතිහාසයේ ප්‍රථම වරට ඊශ්‍රාලය දකුණු අප්‍රිකාවේ පැවති වර්ණභේදවාදී (apartheid)රජයට සමාන ලෙස සලකමින් අන්තජාතිවාදී රාජ්‍යයක් ලෙස සැලකීය. ඊශ්‍රාලය විසින් ඉතා සැලසුම්කාරි ලෙස යුදෙව් ජනයා යොදාගනිමින් පලස්තීනයේ වෙසෙන අරාබි ජනතාව යටත් කරගනිමින්, සංහාරය කරමින් සිටින බවත් එය සමාන කලහැක්කේ වර්ණ භේදවාදී රජයකට පමණක් බවත් අදාල වාර්තාව සඳහන් කර සිටි. මිට මාස කීපයක සිට ඊශ්‍රාලය තුලම ක්‍රියාත්මක වන යුදෙව් රාජ්‍ය නොවන සංවිධානයක් වන B’Tselem විසින්ද තම වාර්තාවල ප්‍රථම වතාවට මෙම apartheid යන වචනය ඊශ්‍රාලයට එරෙහිව යොදාගන්නා ලදී. මෙම හැඳින්වීම සනාථ කරලීම සඳහා Human Rights Watch සංවිධානයේ ප්‍රකාශයෙකු වන Omar Shakir පවසනුයේ “වෙස්ට් බෑන්ක්, ජෙරුසෙලමේ ඊසාන ප්‍රදේශයේ හා ගාසා තිරයේ වෙසෙන පලස්තීන අරාබි ජනතාව දිනපතා ප්‍රහාර වලට, වදහිංසා වලට හා පලවා හැරීම් වලට ලක්වෙනවා. අප එක්සත් ජාතීන්ගේ සංවිධානයෙන් ඉල්ලා සිටිනවා පලස්තීන ජනතාවට එරෙහිව ජාතිය පදනම් කරගනිමින් සිදුවන මර්දනය හා එයට රහසිගතව සහයෝගය දෙනු ලබන විදෙස් රටවල් පිළිබඳවද ජාත්‍යන්තර පරික්ෂණයක් පවත්වන ලෙස” යනුවෙන් පවසා ඇත.", "URL": "https://lankatruth.com/si/?p=115607", "Category": "පුවත්", "Parent URL": null}