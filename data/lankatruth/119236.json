{"Source": "Lankatruth", "Timestamp": "July 7, 2021", "Headline": "විකීලීක්ස් අසාන්ජ් ගැන තීන්දුවට ඇමෙරිකාව අභියෝග කිරීමට සැරසේ", "News Content": "විකිලීක්හි සම-නිර්මාතෘ ජූලියන් අසාන්ජ් ඇමෙරිකාවට පිටුවහල් කිරීම මේ වනවිට එක්සත් රාජධානියේ අධිකරණ තීන්දුවකින් තහනම් කර ඇති අතර එම තීන්දුව අභියෝගයට ලක් කිරීම සඳහා එක්සත් ජනපදයට අවස්ථාවක් ලැබීඇති බව වාර්තා වේ. මේ සම්බන්ධයෙන් වීකීලීක්ස් වෙබ් අඩවිය තොරතුරු වාර්තා කර ඇති අතර එහි දක්වා ඇත්තේ එක්සත් රාජධානියේ තීරණයට අභියෝග කිරීම සඳහා එක්සත් ජනපද රජයට “සීමිත අවසරයක්” ලැබී ඇති බවයි. 2010 වසරේදීඇමෙරිකාවේ රහසිගත යුද තොරතුරු රැසක් විකීලීක්ස් වෙබ් අඩවිය හරහා හෙළිදරව් කිරීමට ජුලියන් අසාන්ජ් කටයුතු කරනු ලැබූඅතර ඇමෙරිකාව විදෙස් රටවලට සිදු කරනු ලබන මෙහෙයම් සහ කුමන්ත්‍රණකාරීක්‍රියාමාර්ග මෙන්ම යුද අපරාධ පිළිබඳව එම තොරතුරු මඟින් අනාවරණය කරනු ලැබීය. වසර ගණනාවක් ඔහු බ්‍රිතාන්‍යයේ තානාපති රැකවරණ ලබා පසුවූඅතර ඇමෙරිකාවේ දැඩි බලපෑම හමුවේ ඔහුව අත්අඩංගුවට ගනු ලැබීය. ලන්ඩනයේ මහාධිකරණය නඩු විභාගයකින් අනතුරුව උපරිම ආරක්ෂාව සහිත බෙල්මාර්ෂ් බන්ධනාගාරයේ වසර දෙකකට වැඩි කාලයක් අසාන්ජ් මේ වනවිට ගත කර ඇත. අසාන්ජ්ට විරුද්ධව අධිකරණ කටයුතු සිදු කිරීම සඳහා වොෂින්ටනය පිටුවහල් කරන ලෙස ඇමෙරිකාව විසින් කරනු ලැබූඉල්ලීම පසුගිය ජනවාරි මාසයේ ලන්ඩන් අධිකරණය ප්‍රතික්ෂේප කරනු ලැබීය. දීර්ඝ කාලයක් අසාන්ජ් නිවාස අඩස්සියේ සහ බන්ධනාගාරයේ සිටීම හේතුවෙන් මේ වනවිට ඔහුගේ සෞඛ්‍ය තත්වය අයහපත්ව ඇතැයිද පැවසෙන අතර එක්සත් ජනපද හමුදාව විසින් සිදු කළ යුද අපරාධ ඇතුළු අපයෝජනයන් පිළිබඳ ලිපි ලේඛන ප්‍රකාශයට පත් කිරීමේ වරදට ලක්වුවහොත් අසාන්ජ්ට වසර 175 ක සිර දඬුවමක් නියම වනු ඇතැයි පැවසේ.ඔහුව පිටුවහල් කිරීම තහනම් කිරීමෙන් පසුව අසාන්ජ් නිදහස් කරන ලෙස වැඩි වැඩියෙන් ඉල්ලීම් එල්ල වී ඇති අතර බොහෝ දෙනෙක් තර්ක කර ඇත්තේ ඔහුව සිරගත කිරීමට තවදුරටත් ප්‍රමාණවත් හේතුවක් නොමැති බවයි.", "URL": "https://lankatruth.com/si/?p=119236", "Category": "පුවත්", "Parent URL": null}