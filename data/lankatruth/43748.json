{"Source": "Lankatruth", "Timestamp": "November 13, 2017", "Headline": "පොලිසියට විරුද්ධව නගරසභා සේවකයෝ පාරට බසිති", "News Content": "කැස්බෑව නගරසභාව මගින් පවත්වාගෙන යන මඩපාත කසල කලමණාකරන මධ්‍යස්ථානයේ වැඩපරීක්ෂකවරයා ලෙස කටයුතු කරන රුවන් ප්‍රේමකුමාර මහතාට නගරසභාවේ සේවකයෙකු නොවන පිටස්තර පුද්ගලයෙකු විසින් පහරදී ඇති අතර ඒ සම්බන්ධයෙන් නීතිය ක්‍රියාත්මක නොකරන බව පවසමින් පිළියන්දල පොලීසියට විරුද්ධව නගරසභාවේ සේවකයෝ සියළුම දෙනා අද (13) එම පොලිස්ථානය ඉදිරිපිටදී විරෝධතාවයක් පවත්වා ඇත. වැඩ අංගනය තුළටම පැමිණ මෙම පහරදීම සිදු කර තිබේ. මෙම විරෝධතාවයට සමගාමීව සියළුම නගරසභා සේවකයන් අද දින වැඩවර්ජනයකද නිරතව ඇත. පහරදීමට ලක්වූ වැඩපරික්ෂකවරයා මේ වනවිටත් කළුබෝවිල රෝහලේ ප්‍රතිකාර ලබමින් සිටින බව වැඩිදුරටත් වාර්තා වේ.", "URL": "https://lankatruth.com/si/?p=43748", "Category": "පුවත්", "Parent URL": null}