{"Source": "Lankatruth", "Timestamp": "April 7, 2021", "Headline": "ජලය පරිස්සමෙන් පරිහරණය කරන්නැයි ඉල්ලීමක්", "News Content": "මේ දිනවල දිවයිනේ බොහෝ ප්‍රදේශවලට පවතින වියළි කාලගුණික තත්ත්වය හේතුවෙන් අඛණ්ඩ ජල සැපයුමට බාධා එල්ල විය හැකි බව ජාතික ජල සම්පාදන හා ජලාපවාහන මණ්ඩලය නිවේදනයක් නිකුත් කරමින් සඳහන් කරයි. පවතින අධික වියළි කාලගුණික තත්ත්වය හේතුවෙන් ජල මූලාශ්‍රවල ජල ධාරිතාවක් පහළ බැසීම සහ එළඹ ඇති උත්සව සමය නිසා ජල පාරිභෝජනය ඉහළ යාම මෙම තත්ත්වයට හේතු වී ඇති බවත් එම නිසා දවසේ පැය 24 පුරා එකම ධාරිතාවකින් ජල සම්පාදනය කිරීමට අපහසුතා පැන නැගී ඇති බව ජලසම්පාදන මණ්ඩලය පවසයි. විශේෂයෙන්ම උස් බිම් ප්‍රදේශවල ජල පාරිභෝගිකයන් වෙත ජලය බෙදාහැරීමේ දී අඩු පීඩන තත්වයක් ඇති විය හැකි බවත් අත්‍යවශ්‍ය කටයුතු සඳහා පමණක් නළ ජලය බාවිතා කර ජලය නොලැබෙන පාරිභෝගිකයන්ගේ බීමට අවශ්‍ය ජලය ලබා දීමට ලබාදීමට සහයෝගය දක්වන ලෙසත් ජල සම්පාදන මණ්ඩලය පාරිභෝගික ජනතාවගෙන් ඉල්ලීමක් කරයි.", "URL": "https://lankatruth.com/si/?p=114527", "Category": "පුවත්", "Parent URL": null}