{"Source": "Lankatruth", "Timestamp": "February 5, 2019", "Headline": "පළාත් සභා මැතිවරණ දිනය සම්බන්ධ අවසන් තීරණය අද", "News Content": "සියලු පළාත් සභාවල මැතිවරණ ලබන මැයි මස 31 වැනිදාට පෙර පැවැත්වීමට ජනාධිපතිවරයා ඉදිරිපත් කළ යෝජනාව සම්බන්ධ, විශය බාර අමාත්‍යවරයාගේ නිරීක්ෂණ අද(05) අමාත්‍ය මණ්ඩල රැස්වීමට ඉදිරිපත් කිරීමට නියමිතව ඇත. ඒ අනුව පළාත් සභා මැතිවරණය පැවැත්වෙන කාල සීමාව සම්බන්ධව අද දිනයේ අවසන් තීරණයක් ගැනීමට නියමිතය. ජනාධිපතිවරයා ඉදිරිපත් කළ යෝජනාවට අනුව සියලු පළාත් සභාවල මැතිවරණ එකම දිනයකදී පැරනි අනුපාත ක්‍රමයට පැවැත්විය යුතු බවට දක්වා තිබුණි. පසුගිය වසරේ සැප්තැම්බර් මාසය වනවිට මධ්‍යම, වයඹ සහ උතුරු පළාත් සභාවල නිල කාලය අවස්න්වූ අතර දකුණ සහ බස්නාහිර පළාත් සභාවල ධූරකාලය අප්‍රේල් මාසයේදී අවස්න්වීමට නියමිතය. ලබන ඔක්තෝබර් මාසයේදී ඌව පළාත් සභාවේ නිල කාලය අවසන්වේ.", "URL": "https://lankatruth.com/si/?p=67510", "Category": "පුවත්", "Parent URL": null}