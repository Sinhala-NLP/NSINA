{"Source": "Lankatruth", "Timestamp": "January 5, 2020", "Headline": "ජනාධිපතිගේ විධායක බලතල කොල්ලකන්න අගමැතිට ඉඩදෙන්න බැහැ", "News Content": "ජනාධිපතිගේ විධායක බලයෙන් කොටක් අගමැති කොල්ල කන තත්වයක් උද්ගතව ඇති බවත් එම තත්වයට ඉඩ ලබාදිය යුතු නැති බවත් අමාත්‍ය විමල් වීරවංස මහතා පසුගිය 03වනදා මාධ්‍ය අමතමින් ප්‍රකාශ කර තිබේ. ඔහු පවසන්නේ 19 වන ආණ්ඩුක්‍රම ව්‍යවස්ථා සංශෝධනය හරහා නිර්මාණය වී ඇත්තේ ජනාධිපතිවරයාගේ විධායක බලය අගමැතිවරයා විසින් කොල්ලකන තත්වයක් බවත් එම තත්වය තවදුරටත් තබාගෙන ඉදිරියට යාමට නොහැකි බවත් ඔහු සඳහන් කරයි. ඒ සම්බන්ධයෙන් වැඩිදුරටත් අදහස් දක්වන විමල් වීරවංස මහතා… “අපි හිතනවා අලුත්ම ව්‍යවස්ථාවක් ඇතිවීමයි අවශ්‍යතාවය තියෙන්නෙ. එය නව ව්‍යවස්ථාවක් විය හැකියි, එසේ නොවන්නේ නම් ව්‍යවස්ථා ප්‍රතිසංස්කරණයක් වෙන්නත් පුළුවන්. ජනාධිපති අතට දෙනවා විධායක බලය, හැබැයි පාර්ලිමේන්තුව ඒ විධායක බලයෙන් කොටසක් කොල්ලකනවා. ඒක තමයි පහුගිය ආණ්ඩුක්‍රම ව්‍යවස්ථා සංශෝධනවලින් සිද්ධවෙලා තියෙන්නෙ. පාර්ලිමේන්තුවත් නෙවෙයි ඇත්තටම බැලුවොත් අගමැති ! දැන් මේ විකෘතිය අපි තවදුරටත් තබාගෙන මේ ගමන යන්න බැහැ” යනුවෙනුයි ඔහු සඳහන් කරයි. LNW", "URL": "https://lankatruth.com/si/?p=88353", "Category": "පුවත්", "Parent URL": null}