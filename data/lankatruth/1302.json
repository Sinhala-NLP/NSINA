{"Source": "Lankatruth", "Timestamp": "February 8, 2012", "Headline": "කථන ආබාධයකින් පෙළෙන දැරිය කළුතර බෝධිය අසල දමායයි", "News Content": "කළුතර බෝධිය අසල ඊයේ (7) 11 හැවිරිදි දැරියක දමාගොස්‌ සිටියදී කළුතර කොට්‌ඨාස ළමා හා කාන්තා කාර්යාංශය භාරයට පත්කරගෙන ඇත. කථනාබාධිත තත්ත්වයේ පසුවන එම දැරියගේ දකුණු අත තුවාල වී වෙළුම් පටිවලින් ඔතා තිබූ අතර කළුතර බෝධිය අබියස මල් විකුණන කුටියක්‌ අසල නිදා සිටියදී ඇය මල් විකුණන වෙළෙන්දියක්‌ විසින් ඊයේ දහවල් පොලිසියට භාරදී ඇත.සිය නම දිල්රුක්‍ෂි යනුවෙන් පමණක්‌ කොළයක සටහන් කර ඇති අතර වෙන කිසිවක්‌ ලිවීමට නොහැකි තත්ත්වයේ පසුවන බව පොලිසිය පවසයි.මෙම දැරියව ඊයේ සවස කළුතර කොට්‌ඨාස ළමා හා කාන්තා කාර්යාංශයේ ස්‌ථානාධිපතිනි පොලිස්‌ පරීක්‍ෂිකා මල්කා තුෂාරි මහත්මිය විසින් වෛද්‍ය ප්‍රතිකාර සඳහා කළුතර නාගොඩ රෝහලට ඇතුළත් කර ඇති අතර ඇය 20 සී වාට්‌ටුවේ නේවාසිකව ප්‍රතිකාර ලබන්නීය.මව්පියන් විසින් ඇයව මෙසේ බෝධිය අසල දමා යන්නට ඇතැයි පොලිසිය සැක පහළ කරයි.කළුතර දකුණ මූලස්‌ථාන ප්‍රධාන පොලිස්‌ පරීක්‍ෂක සමන්ත වෙදගේ, මහතා සහ කළුතර කොට්‌ඨාස ළමා හා කාන්තා කාර්යාංශයේ ස්‌ථානාධිපතිනි මල්කා තුෂාරී මහත්මිය වැඩිදුර පරීක්‍ෂණ පවත්වයි. කථනාබාධිත තත්ත්වයේ පසුවන එම දැරියගේ දකුණු අත තුවාල වී වෙළුම් පටිවලින් ඔතා තිබූ අතර කළුතර බෝධිය අබියස මල් විකුණන කුටියක්‌ අසල නිදා සිටියදී ඇය මල් විකුණන වෙළෙන්දියක්‌ විසින් ඊයේ දහවල් පොලිසියට භාරදී ඇත. සිය නම දිල්රුක්‍ෂි යනුවෙන් පමණක්‌ කොළයක සටහන් කර ඇති අතර වෙන කිසිවක්‌ ලිවීමට නොහැකි තත්ත්වයේ පසුවන බව පොලිසිය පවසයි. මෙම දැරියව ඊයේ සවස කළුතර කොට්‌ඨාස ළමා හා කාන්තා කාර්යාංශයේ ස්‌ථානාධිපතිනි පොලිස්‌ පරීක්‍ෂිකා මල්කා තුෂාරි මහත්මිය විසින් වෛද්‍ය ප්‍රතිකාර සඳහා කළුතර නාගොඩ රෝහලට ඇතුළත් කර ඇති අතර ඇය 20 සී වාට්‌ටුවේ නේවාසිකව ප්‍රතිකාර ලබන්නීය. මව්පියන් විසින් ඇයව මෙසේ බෝධිය අසල දමා යන්නට ඇතැයි පොලිසිය සැක පහළ කරයි. කළුතර දකුණ මූලස්‌ථාන ප්‍රධාන පොලිස්‌ පරීක්‍ෂක සමන්ත වෙදගේ, මහතා සහ කළුතර කොට්‌ඨාස ළමා හා කාන්තා කාර්යාංශයේ ස්‌ථානාධිපතිනි මල්කා තුෂාරී මහත්මිය වැඩිදුර පරීක්‍ෂණ පවත්වයි.", "URL": "https://lankatruth.com/si/?p=1302", "Category": "පුවත්", "Parent URL": null}