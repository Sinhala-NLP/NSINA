{"Source": "Lankatruth", "Timestamp": "April 11, 2019", "Headline": "ටොරොන්ටෝ ගුවන් තොටුපොළේදී අනුර දිසානායකව උණුසුම් ලෙස පිළිගනියි", "News Content": "ජනතා විමුක්ති පෙරමුණේ කැනඩා කමිටුවේ සහ එරට වෙසෙන ශ්‍රී ලාංකිකයන්නේ ආරාධනාවක් අනුව අද (11) එරටට ගිය ජනතා විමුක්ති පෙරමුණේ නායක අනුර දිසානායක මහතාව පක්ෂ සාමාජිකයන් සහ ඔවුන්ගේ පවුල්වල සාමාජිකයන් විසින් ඉතා උණුසුම් ලෙස පිළිගෙන තිබේ. මෙම සංචාරය අතරතුරු අනුර දිසානායක මහතා විසින් ටොරොන්ටෝ, ඔට්ටාවා, මොන්ට්‍රියල් සහ කැල්ගරි ඇතුළු නගරවලදි ජනහමු සහ සම්මන්ත්‍රණ පැවැත්වීමට නියමිතය. මෙහිදී ජනතා විමුක්ති පෙරමුණේ පක්ෂ කමිටුවේ සාමාජිකයන් හමුවී සාමාජික ප්‍රවර්ධන වැඩසටහන් දියත් කිරීමටද සැලසුම් කර ඇත. මීට අමතරව කැනඩාවේ ජාතික විද්වත් සංවිධානයේ මූලික කමිටුවේ සාමාජිකයන් හමුවි සාකච්ඡා කිරීමටද නියමිතය.", "URL": "https://lankatruth.com/si/?p=72071", "Category": "පුවත්", "Parent URL": null}