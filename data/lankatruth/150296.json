{"Source": "Lankatruth", "Timestamp": "August 14, 2023", "Headline": "නියඟයේ ප්‍රහාර තවත් දරුණු වේ", "News Content": "රට තුළ ඇතිවී තිබෙන වියලි කාළගුණ තත්වය දිස්ත්‍රික්ක 13කට පැතිරී පවුල් 51,641ක් ආපදා තත්වයට පත්වීසිටින බව ඊයේ සවස 6ට නිකුත් කළ ආපදා කලමනාකරණ මධ්‍යස්ථානයෙන් වාර්තාවකින් හෙළිකර තිබේ.  ප්‍රදේශීය ලේකම් කොට්ඨාස 39ක ජනතාව පානීය ජල ගැටලුවට මුහුණ දීසිටින බව වාර්තා වේ. රත්නපුර, ත්‍රිකුණාමලය, මඩකලපුව, අම්පාර, පුත්තලම, කුරුණෑගල, යාපනය, මන්නාරම, මුලතිව්, වව්නියාව, බදුල්ල, මොනරාගල සහ හම්බන්තොට යන දිස්ත්‍රික්කවල පුද්ගලයින් 171,781ක් මෙයින් ආපදාවට පත්ව සිටින බව එම වාර්තාවේ වැඩි දුරටත් දැක්වේ.", "URL": "https://lankatruth.com/si/?p=150296", "Category": "පුවත්", "Parent URL": null}