{"Source": "Lankatruth", "Timestamp": "February 5, 2012", "Headline": "ක්‍රෙඩිට් කාඩ්පත් හිමිණි කල්පණාකාරී වන්න", "News Content": "ක්‍රෙඩිට් කාඩ්පත් වංචාකිරීමේ සිද්ධීන් දිනපතා වාර්තාවන බැවින් ඒ පිලිබදව සැලකිලිමත් වන්නැයි පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ක්‍රෙඩිට් කාඩ්පත් හිමිකරුවන්ගෙන් ඉල්ලා සිටියි. රුපියල් ලක්ෂ පණහකට වැඩි ක්‍රෙඩිට් කාඩ්පත් වංචාකිරීමේ සිද්ධීන් සම්බන්ධයෙන් ගත වූ දින කිහිපයේ දී පුද්ගලයින් හයදෙනකු පොලිස් අත්අඩංගුවට ගෙන තිබේන අතර එක්ලක්ෂ හැටපන්දහසක ක්‍රෙඩිට් කාඩ්පත් වංචාවකදී රුමේනියානු ජාතික යුවළක් ද අපරාධ පරීක්ෂණ දෙපාර්තමේන්තුවෙන් අත්අඩංගුවට ගෙන තිබේ. ක්‍රෙඩිට් කාඩ්පත් හිමියන්ගේ ද දුර්වලතා හේතුවෙන් මෙවැනි වංචනික ක්‍රියාවනට ගොදුරු වන බව පවසන පොලිස් මාධ්‍ය ප්‍රකාශකවරයාපවසයි. ඔහු වැඩිදුරටත් පවසන්නේ “තමන් මුදල් වෙනුවට ඉදිරිපත් කරන ක්‍රෙඩිට් කාඩ්පත් පිළිබඳව ගනුදෙනුවේදී වඩාත් අවධානයෙන් පසුවිය යුතුයි. එම ගනුදෙනුවලදී ගනුදෙනු කරනු ලබන ආයතනයේ අදාළ මැෂිමට අමතර ව ඇතැම් කූඨ පුද්ගලයන් එය පරිගණකයට ද බඳුන් කරනවා. එවිට එහි තොරතුරු ඇසුරින් ව්‍යාජ ක්‍රෙඩිට් කාඩ්පත් සකස් කැරෙනවා. එසේම තමන්ගේ සෑම බිල්පතක්ම තමන් ළඟ තබා මාසික බිල්පත හා සසඳා රුපියලක හෝ වෙනසක් ඇත්නම් වහාම ක්‍රියාත්මක විය යුතුව ඇතැයි” යනුවෙන්ය.", "URL": "https://lankatruth.com/si/?p=1247", "Category": "පුවත්", "Parent URL": null}