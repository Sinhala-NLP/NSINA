{"Source": "Lankatruth", "Timestamp": "June 27, 2023", "Headline": "සමෘද්ධි අභියාචනා ලක්‍ෂය පනී", "News Content": "සමෘද්ධි ව්‍යාපෘතිය අස්වැසුම බවට පරිවර්තනය කිරීමෙන් පසු අසාධාරණයට ලක්වූවන් සඳහා අභියාචනා ඉදිරිපත් කිරීමට ලබා දී ඇති කාලය අවසන් වීමට තවත් දින 13ක් පමණ තිබෙන අතර අද (27) වනවිට ලැබී ඇති අභියාචන ප්‍රමාණය ලක්ෂය ඉක්මවා ඇතැයි වාර්තා වේ. එමෙන්ම විරෝධතා 6,000ක පමණ ලැබී අතැයිද සුබසාධක ප්‍රතිලාභ මණ්ඩලය පැවසීය. අභියාචනා සහ විරෝධතා දැක්වීමට ලබා දී ඇති කාලය ජූලි 10 වනදායින් අවසන් වන අතර ඒ වනවිට අභියාචනා සහ විරෝධතා සංඛ්‍යාව මීට වඩා ඉහළ යා හැකි බවත් එම මණ්ඩලය සඳහන් කරයි. ‘අස්වැසුම’ සුබසාධන යෝජනා ක්‍රමයේ ප්‍රතිලාභීන්ගේ ලැයිස්තුව ප්‍රසිද්ධ කිරීමත් සමඟ දුන් අභියාචනා කාලය තුළ මෙම අභියාචනා ලක්‍ෂය ලැබී ඇති බවත් සුබසාධක ප්‍රතිලාභ මණ්ඩලය පවසයි.", "URL": "https://lankatruth.com/si/?p=148294", "Category": "පුවත්", "Parent URL": null}