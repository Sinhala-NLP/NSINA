{"Source": "Lankatruth", "Timestamp": "December 23, 2022", "Headline": "මේ රැලිය වලක්වන්න පොලිසියට ඉහළින් බලපෑම් එනවා – පොලිසිය ඇතුළු ත්‍රිවිද හමුදාවේ බහුතරය අපි එක්ක – නාමල් කරුණාරත්න", "News Content": "මෙම විරෝධතා රැලිය වැලැක්වීමට විවිධ බලපෑම් පොලිසිය හරහා සිදු කළත් එය වැලැක්වීමට තක්කඩි ආණ්ඩුවට නොහැකි වූ බවත් පොලීසිය සහ ත්‍රිවිධ හමුදාවේ අති බහුතරය මේ වනවිට ජාතික ජන බලවේගය සමග එක් වී සිටින බවත් සමස්ත ලංකා ගොවිජන සම්මේලනයේ සභාපති නාමල් කරුණාරත්න පැවසීය. ඔහු මේ බව පැවසූවේ කුරුණෑගලදී මේ වනවිට ආරම්භ වී ඇති ජාතික ජන බලවේගය විසින් සංවිධානය කරන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය ආරම්භ කරමිනි. පැවැත්වීමට නියමිත ඡන්දය කල් දමන්න විවිධ ආකාරයෙන් සූදානම් වීම නතර කරන ලෙස අනතුරු අඟවන බව පැවසූ ඔහු මේ වනවිට කුරුණෑගල දිස්ත්‍රික්කයේ කොට්ඨාස සභා 650ක් පිහිටුවා අවසන් බවද සිංහල, දෙමළ, මුස්ලිම් සයලු දෙනා ජාතික ජන බලවේගය වටා එකතුවෙමින් නව පාලනයක් පිහිටුවා ගැනීමට සූදානම් වෙමින් සිටින බව කීය. එහෙත් එක්සත් ජාතික පක්ෂයට සම්බන්ධව සිටි බහුතය අප සමග එක්වී සිටින අතර පොහොට්ටුවේ සියලුම දෙනා පාහේ අදවනවිට එක් වෙමින් සිටින්නේ යැයිද, සජිත්ගේ කණ්ඩායම, ෆොන්සේකා, චම්පික රණවක වශයෙන් කොටස් තුනකට බෙදී ඇති බවද සමස්ත ලංකා ගොවිජන සම්මේලනයේ සභාපති නාමල් කරුණාරත්න එම රැලිය අමතින් පැවසීය.", "URL": "https://lankatruth.com/si/?p=143141", "Category": "පුවත්", "Parent URL": null}