{"Source": "Lankatruth", "Timestamp": "April 24, 2018", "Headline": "තෙල් මිලේ අවසන් තීන්දුව අද", "News Content": "ඉන්දන මිලෙහි සිදුවන වෙනස්වීම සම්බන්ධ අවසන් තීරණය අද(24) පැවැත්වෙන කැබිනට් රැස්වීමෙන් අනතුරුව ප්‍රකාශකරන බව රජයේ ආරංචි මාර්ග සඳහන් කරයි.ඉන්දන මිල පිලිඹඳව මුදල් අමාත්‍යංශය විසින් සකස් කරන ලද මිල සූත්‍රය කැබිනට් මණ්ඩලයේ අනුමැතිය සඳහා අද දින ඉදිරිපත් කරනු ලබයි. ඒ අනුව ඉන්ධන මිල ඉහළ දමන්නේද නැද්ද යන්න සම්බන්ධයෙන් අද අවසන් තීරණයක් ගනු ඇතැයි රජයේ ජ්‍යෙෂ්ඨ ප්‍රකාශකයෙක් සඳහන් කළේය. ඛණිජතෙල් කර්මාන්ත අමාත්‍යංශය මීට පෙර සඳහන් කර සිටියේ ඉන්දියන් තෙල් සමාගම විසින් පෙට්‍රල් හා ඩීසල් මිල ඉහල දැමීම නිසා ඛණිජ තෙල් සංස්ථාව දිනකට රුපියල් මිලියන 39ක අතිරේක පාඩුවක් ලබන බවයි.මෙම ගැටලුව නිරාකරණය කර ගැනීමට ඛණිජතෙල් කර්මාන්ත අමාත්‍යංශයේ ලේඛම් උපාලි මාරසිංහ මහතා විසින් මුදල් අමාත්‍යංශයෙන් ඉල්ලීමක් කර තිබූ අතර එම ඉල්ලීම් සම්බන්ධයෙන් අද පැවැත්වෙන කැබිනට් රැස්වීමේදී දීර්ඝ වශයෙන් සාකච්ඡා කර තීරණයකට එළැඹෙනු ඇතැයි වාර්ථා වේ. අලුත් අවුරුද්දෙන් පසුව පළමු වරට අද (24) දින පෙරවරුවේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් ජනාධිපති කාර්යාලයේදී කැබිනට් මණ්ඩලය රැස්වේ.", "URL": "https://lankatruth.com/si/?p=50935", "Category": "පුවත්", "Parent URL": null}