{"Source": "Lankatruth", "Timestamp": "July 25, 2023", "Headline": "ගුරු පුරප්පාඩු සඳහා උපාධිධාරීන් බඳවා ගැනේ", "News Content": "මධ්‍යම රජයේ සහ පළාත් ආණ්ඩුවලට අදාළව ගුරු පුරප්පාඩු පවතින පාසල්වලට උපාධිධාරීන් බඳවා ගන්නා බව අධ්‍යාපන අමාත්‍යශයේ ලේකම්වරයාගේ අත්සනින් නිකුත් කළ නිල නිවේදනයක දැක්වේ. එම නිවේදනය සියලු පළාත් අධ්‍යාපන ලේකම්වරු වෙත යොමු කර ඇති අතර පත්වීම් ලබාදීමට අදාළ වැඩපිළිවෙල කරුණු 12කින් යුතුව හඳුන්වා දී ඇත.  එහෙත් අයදුම්පත් බාර ගන්නා අවසන් දිනයක් පිළිබඳව එම නිල ලිපියේ සඳහන් නොවේ. වයස අවුරුදු 35ට අඩු උපාධිධාරීන්ගෙන් අයදුම්පත් කැඳවා තිබේ.", "URL": "https://lankatruth.com/si/?p=149639", "Category": "පුවත්", "Parent URL": null}