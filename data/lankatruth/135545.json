{"Source": "Lankatruth", "Timestamp": "June 14, 2022", "Headline": "අර්බුදය තවත් දරුණුවෙයි… නිල දත්ත මෙන්න…", "News Content": "විදේශ විනිමය රට තුළට ගලා ඒමේ තවත් ප්‍රධාන මාර්ගයක් වන තේ අපනයන ආදායමද විශාලවශයෙන් බිඳවැටීමට ලක් වී තිබේ. මෙයට අදාල තොරතුරු ශ්‍රී ලංකා මහ බැංකුව නිකුත් කරන මාසික විදේශ වෙළඳාම සම්බන්ධ වාර්තාවෙන් අනාවරණය වෙයි. 2021 ජනවාරි සිට අප්‍රේල් දක්වා සිව්මස තුළ තේ අපනයන ආදායම ඩොලර් මිලියක 417.4ක් වී තිබූ අතර එය මෙම වර්ශයේ අදාල කාලසීමාව තුළ ඩොලර් මිලියන 367.2 දක්වා පහත වැටී ඇත. පසුගිය වසරේ එම කාලයට වඩා ඩොලර් මිලියන 50.2ක බිඳවැටීමක්ය. එසේම මෙරට තේ නිෂ්පාදනය පසුගිය වසරේ මුල් මාස හතරේදී කිලෝග්‍රෑම් මිලියන 104.5ක් වී තිබූ අතර මෙම වසරේදී අදාල කාලය තුළ එය කිලෝග්‍රෑම් මිලියන 85.9 දක්වා පහත වැටී ඇත. මාස 04ක් තුළදී කිලෝග්‍රෑම් මිලියන 18.6ක් හෙවත් කිලොග්‍රෑම් එක්කෝටි අසූ හයලක්ෂයකින් (Kg 18,600,000) බිඳවැටීමක්ය. මෙයට ප්‍රධාන හේතුව වී තිබෙන්නේ ගෝටාබය රාජපක්ෂ අමනෝඥ ලෙස රසායනික පොහොර තහනම් කිරීමය. ඊට අමතරව විදේශ රැකියා නියුක්තිකයන් පසුගිය වසරේ මුල් මාස 04 තුළ ඩොලර් මිලියන 2,886ක් එවා තිබූ අතර මෙම වසරේදී එය ඩොලර් මිලියන 1,031ක් දක්වා 56.8%කින් බිඳවැටී තිබේ.", "URL": "https://lankatruth.com/si/?p=135545", "Category": "ආර්ථික පුවත්", "Parent URL": null}