{"Source": "Lankatruth", "Timestamp": "March 19, 2013", "Headline": "ඇමරිකාව යෝජනාවේ සැර බාල කරයි", "News Content": "එක්සත් ජාතීන්ගේ මානව හිමිකම් කවුන්සලය හමුවට ඉදිරිපත් කර තිබූ ශ්‍රී ලංකාවේ සංහිඳියාව සහ වගවීම පිළිබඳ මුල් ඇමරිකානු යෝජනාවේ ඇතුළත්ව තිබූ ජාත්‍යන්තර පරීක්ෂණයක් ඉල්ලීමේ යෝජනාව ඉවත් කර ගැනීමට ඇමරිකාව කටයුතු කර ඇති බව වාර්තා වේ. එක්සත් ජාතීන්ගේ මානව හිමිකම් කවුන්සලය හමුවට ඉදිරිපත් කර තිබූ ශ්‍රී ලංකාවේ සංහිඳියාව සහ වගවීම පිළිබඳ මුල් ඇමරිකානු යෝජනාවේ ඇතුළත්ව තිබූ ජාත්‍යන්තර පරීක්ෂණයක් ඉල්ලීමේ යෝජනාව ඉවත් කර ගැනීමට ඇමරිකාව කටයුතු කර ඇති බව වාර්තා වේ.මුලින් ඉදිරිපත් කර තිබූ යෝජනා කෙටුම්පතේ නවි පිල්ලේ මහ කොමසාරිස්වරියගේ යෝජනාවක් අනුව යුද අපරාධ පිළිබඳව ජාත්‍යන්තර පරීක්ෂණයක අවශ්‍යතාව මතු කර තිබූ අතර නව කෙටුම්පතේ එම අදහස ඉදිරිපත්ව නැත. නව යෝජනාවේ 2013 සැප්තැම්බරයේ පැවැත්වීමට නියමිත උතුරු පළාත් සභා මැතිවරණයට සුභපතා ඇති අතර යටිතල පහසුකම් හා නැවත පදිංචිකිරීම්වලදී දක්වා ඇති ප්‍රගතිය පැසසුමට ලක්කර ඇත. මෙම සංශෝධිත යෝජනාව ඊයේ එම කවුන්සලය හමුවට ඉදිරිපත් කර ඇති අතර එයට රටවල් 32ක් සහයෝගය දක්වන බව සඳහන්ය. ඇමරිකානු රාජ්‍ය දෙපාර්තමේන්තුවේ වික්ටෝරියා නුලන්ඩ් පසුගියදා මාධ්‍ය විසින් කරන ලද විමසුමකට පිළිතුරු දෙමින් කියා සිටියේ ශ්‍රී ලංකා ආණ්ඩුවේ මානව හිමිකම් ක්ෂේත්‍රයේ ප්‍රගතිය මන්දගාමී වීම පිළිබඳ තම රටේ කණස්සල්ල බොහෝ රටවල් විසින් අනුමත කරන බවය. “අප යෝජනාවක් ගෙන එන බව ශ්‍රී ලංකා ආණ්ඩුව දන්නවා. එය ගෙන එන්නේ අවශ්‍ය තරම් වේගයෙන් පියවරයන් ඉදිරියට නොයන නිසයි. පොරොන්දු ඉෂ්ට වී නැහැ. එම නිසා අපි එම ආණ්ඩුව සමග විනිවිද පෙනෙන ආකාරයට කටයුතු කරනවා. අප ඉදිරිපත් කර ඇති යෝජනාවට ප්‍රබල සහයක් ලැබෙන බව විශ්වාසයි.” කෙසේ වුවද මෙම සැර බාල කිරීම වෙනුවෙන් රාජපක්ෂ ආණ්ඩුව විසින් එක්සත් ජනපදයට ලබා දී ඇති නව පොරොන්දු මොනවාදැයි මෙතෙක් අනාවරණය වී නොමැත. එක්සත් ජාතීන්ගේ මානව හිමිකම් කවුන්සලය හමුවට ඉදිරිපත් කර තිබූ ශ්‍රී ලංකාවේ සංහිඳියාව සහ වගවීම පිළිබඳ මුල් ඇමරිකානු යෝජනාවේ ඇතුළත්ව තිබූ ජාත්‍යන්තර පරීක්ෂණයක් ඉල්ලීමේ යෝජනාව ඉවත් කර ගැනීමට ඇමරිකාව කටයුතු කර ඇති බව වාර්තා වේ. එක්සත් ජාතීන්ගේ මානව හිමිකම් කවුන්සලය හමුවට ඉදිරිපත් කර තිබූ ශ්‍රී ලංකාවේ සංහිඳියාව සහ වගවීම පිළිබඳ මුල් ඇමරිකානු යෝජනාවේ ඇතුළත්ව තිබූ ජාත්‍යන්තර පරීක්ෂණයක් ඉල්ලීමේ යෝජනාව ඉවත් කර ගැනීමට ඇමරිකාව කටයුතු කර ඇති බව වාර්තා වේ. මුලින් ඉදිරිපත් කර තිබූ යෝජනා කෙටුම්පතේ නවි පිල්ලේ මහ කොමසාරිස්වරියගේ යෝජනාවක් අනුව යුද අපරාධ පිළිබඳව ජාත්‍යන්තර පරීක්ෂණයක අවශ්‍යතාව මතු කර තිබූ අතර නව කෙටුම්පතේ එම අදහස ඉදිරිපත්ව නැත. නව යෝජනාවේ 2013 සැප්තැම්බරයේ පැවැත්වීමට නියමිත උතුරු පළාත් සභා මැතිවරණයට සුභපතා ඇති අතර යටිතල පහසුකම් හා නැවත පදිංචිකිරීම්වලදී දක්වා ඇති ප්‍රගතිය පැසසුමට ලක්කර ඇත.  මෙම සංශෝධිත යෝජනාව ඊයේ එම කවුන්සලය හමුවට ඉදිරිපත් කර ඇති අතර එයට රටවල් 32ක් සහයෝගය දක්වන බව සඳහන්ය.  ඇමරිකානු රාජ්‍ය දෙපාර්තමේන්තුවේ වික්ටෝරියා නුලන්ඩ් පසුගියදා මාධ්‍ය විසින් කරන ලද විමසුමකට පිළිතුරු දෙමින් කියා සිටියේ ශ්‍රී ලංකා ආණ්ඩුවේ මානව හිමිකම් ක්ෂේත්‍රයේ ප්‍රගතිය මන්දගාමී වීම පිළිබඳ තම රටේ කණස්සල්ල බොහෝ රටවල් විසින් අනුමත කරන බවය. “අප යෝජනාවක් ගෙන එන බව ශ්‍රී ලංකා ආණ්ඩුව දන්නවා. එය ගෙන එන්නේ අවශ්‍ය තරම් වේගයෙන් පියවරයන් ඉදිරියට නොයන නිසයි. පොරොන්දු ඉෂ්ට වී නැහැ. එම නිසා අපි එම ආණ්ඩුව සමග විනිවිද පෙනෙන ආකාරයට කටයුතු කරනවා. අප ඉදිරිපත් කර ඇති යෝජනාවට ප්‍රබල සහයක් ලැබෙන බව විශ්වාසයි.”  කෙසේ වුවද මෙම සැර බාල කිරීම වෙනුවෙන් රාජපක්ෂ ආණ්ඩුව විසින් එක්සත් ජනපදයට ලබා දී ඇති නව පොරොන්දු මොනවාදැයි මෙතෙක් අනාවරණය වී නොමැත.", "URL": "https://lankatruth.com/si/?p=6650", "Category": "පුවත්", "Parent URL": null}