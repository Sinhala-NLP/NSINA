{"Source": "Lankatruth", "Timestamp": "August 3, 2023", "Headline": "ගවයින්ට තණකොළ නැතැයි කිලිනොච්චියේ උද්ඝෝෂණ", "News Content": "කිරි ගවයින්ට තණකොළ ආහාරයට ගැනීම සඳහා රාජ්‍ය හෝ පෞද්ගලික අංශයන්හි මැදිහත්වීම මත තෘණ භූමි ඇති කිරීමට ස්ථානයන් වෙන් කර දෙන මෙන් ඉල්ලා කිලනොච්චියේ කිරි ගොවීහු විරෝධතාවයක නිරත වූහ. මේ දිනවල පවතින දැඩි වියලි කාලගුණය නිසාත් ගොවිතැන් මෙන්ම කෘෂිකාර්මික කටයුතු නිසාත් කිලනොච්චියේ කිරි ගවයින්ට අවශ්‍ය තණකොළ නොමැතිවීම හේතුවෙන් කිරි නිශ්පාදනය දැඩි ලෙසින් අඩු වී ඇතැයිද එම කිරි ගොවීයෝ කියති. කිලිනොච්චිය කෝනාවිල් ප්‍රදේශයේ ජීවත්වන කිරි ගොවීන් විසින් මෙම විරෝධතාවය සංවිධානය කොට තිබූ අතර ඔවුන්ගේ කිරි ගවයින්ද අසළ පිහිටි කුඹුරු යායකට රැගෙනවිත් මෙම විරෝධතාවය සිදුකරනු ලැබූහ.", "URL": "https://lankatruth.com/si/?p=149966", "Category": "පුවත්", "Parent URL": null}