{"Source": "Lankatruth", "Timestamp": "May 29, 2019", "Headline": "මහින්දට වෙඩි නොවදින රථයක් ගන්න රනිල්ගෙන් කැබිනට් මණ්ඩල යෝජනාවක්", "News Content": "අග්‍රාමාත්‍ය රනිල් වික්‍රමසිංහ මහතා විසින් විපක්ෂ නායක විශ්‍රාමික ජනාධිපති මහින්ද රාජපක්ෂ මහතාට වෙඩි නොවදින මෝටර් රථයක් මිලදී ගැනීම සඳහා අනුමැතිය ඉල්ලා කැබිනට් යෝජනාවක් ඊයේ(28) ඉදිරිපත් කර තිබේ. ඊයේ පැවති කැබිනට් මණ්ඩලය හමුවේ රනිල් වික්‍රමසිංහ මහතා විසින් මෙම යෝජනාව ඉදිරිපත් කර ඇති අතර එම යෝජනාව සම්බන්ධව සිය නිරීක්ෂණ ඉදිරිපත් කිරීමට අවශ්‍ය බව මුදල් ඇමති මංගල සමරවීර මහතා ප්‍රකාශ කර ඇත. ඒ අනුව අදාල යෝජනාව සාකච්ඡාවට ගැනීම ජනාධිපති මෛත්‍රිපාල සිරිසේන විසින් ලබන සතියට කල් දමා ඇත.", "URL": "https://lankatruth.com/si/?p=74734", "Category": "පුවත්", "Parent URL": null}