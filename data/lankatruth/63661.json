{"Source": "Lankatruth", "Timestamp": "November 19, 2018", "Headline": "පාර්ලිමේන්තු ගැලරිය මහජනතාවට තහනම්", "News Content": "පාර්ලිමේන්තු ගැලරිය අද (19) මහජනතාව සඳහා විවෘත නොකරන බව පාර්ලිමේන්තු ආරංචි මාර්ග පවසයි. පසුගිය 16 වැනිදා පාර්ලිමේන්තුව රැස්වීමෙන් පසු ඇති වු කලහකාරී තත්ත්වය අතරතුරදී ගැලරියේ සිටි පිරිසද කලහකාරී ලෙස හැසිරීම හේතුවෙන් මෙම තීරණය ගෙන ඇතැයි වාර්තාවේ. අද පස්වරු 1.30ට පාර්ලිමේන්තුව යළි රැස්වීමට නියමිතය. ජනාධිපති මෛත්‍රීපාල සිරිසේන මහතා විසින් පසුගිය 26 වනදා ප්‍රජාතන්ත්‍ර විරෝධී සහ සදාචාරාත්මක නොවන ලෙස මහින්ද රාජපක්ෂ මහතා අගමැතිවරයා ලෙස පත්කිරීමේ කුමන්ත්‍රණයෙන් පසු දිගහැරුණු අශෝභන සහ අප්‍රසන්න ක්‍රියාවලිය හේතුවෙන් මෙලෙස පාර්ලිමේන්තුවේ නොසන්සුන්කාරී තත්වයක් හටගෙන ඇත.", "URL": "https://lankatruth.com/si/?p=63661", "Category": "පුවත්", "Parent URL": null}