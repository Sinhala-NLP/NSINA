{"Source": "Lankatruth", "Timestamp": "August 20, 2022", "Headline": "රනිල් රාජපක්ෂ බලාගනින් බලය තියෙන්නේ ජනතාව අතේ… එරංග ගුණසේකර", "News Content": "රනිල් රාජපක්ෂ බලාගනින් බලය තියෙන්නේ ජනතාව අතේ යැයි සමාජවාදී තරුණ සංගමයේ ජාතික සංවිධායක, ජාතික ජන බලවේගයේ ජාතික විධායක සභික එරංග ගුණසේකර සඳහන් කරයි. ඔහු මේ බව පැවසූවේ පාර්ලිමේන්තුව විසුරුවන ලෙසත් නව ජනවරමකට ඉඩදෙන ලෙසත් ආණ්ඩුවට බල කරමින් අරගලයේ ජන බලය නමින් ජාතික ජන බලවේගය මේ වනවිට නුගේගොඩ ආනන්ද සමරකෝන් එළිමහන් රංගභූමියේදී ආරම්භ කර ඇති විරෝධතා ජන රැලියට අමතමිණි. “මර්දනය තමන්ගේ එකම දේශපාලන උපක්‍රමය කරගෙන ඉන්න රනිල් රාජපක්ෂට අපි කියනවා ඔයාල හිතනවානම් ගෝලිෆේස් අරගලකරුවන් මර්දනය කරලා, ගෝල්ෆේස් අරගලකරුවන්ට ප්‍රහාර දියත් කරලා ඔබට ඔබේ ආණ්ඩුවට විරෝධය පාපු අරගලකරුවන් මර්දනය කරලා මේක ආපස්සට යවන්න පුළුවන් කියලා හිතනවානම් අපි රනිල් රාජපක්ෂට කියනවා බලාපල්ලා නුගේගොඩින් දෙවෙනි රැල්ල දෙවෙනි රැල්ල ආරම්භ කරලා තියෙන්නේ. උඹයි උඹේ කල්ලියයි 74ක් අවුරුද්දෙ මේ පාලනයයි එලවන රැල්ල, එලවන ජවය එලවන සටන තමයි මේ නුගේගොඩින් ආරම්භ කරලා තියෙන්නේ.” යැයිද ඔහු එහිදී පැවසීය.", "URL": "https://lankatruth.com/si/?p=138286", "Category": "පුවත්", "Parent URL": null}