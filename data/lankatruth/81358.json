{"Source": "Lankatruth", "Timestamp": "September 26, 2019", "Headline": "ITN සාමාන්‍යාධිකාරී සහ ක්‍රියාකාරී අධ්‍යක්ෂ සේවක අත්අඩංගුවේ", "News Content": "සුවාධීන රූපවාහිනී සේවයේ සාමාන්‍යාධිකාරීවරයාගේ අත්තනෝමතික ක්‍රියාකලාපය හේතුයෙන් සේවකයන් විසින් ඔහු එහි සභාපතිනියගේ කාමරයේ සිටියදී එහි දොරගුළු දාමා හිරකර ඇති බව වාර්තා වේ. ස්වාධින රූපවාහිනී ආයතයේ සාමාන්‍යාධිකාරීවරයා විසින් එහි සේවකයෙන් තිදෙනෙකු අත්තනෝමතිකව සේවයෙන් ඉවත් කර ඇති අතර සේවක අරගලය හමුවේ යළි ඔවුන් සේවයට බඳවාගෙන තිබේ. කෙසේ නමුත් එම සේවකයන් වැ තහනමට ලක්ව සිටි සමයේ හිමිවිය යුතුව තිබූ වැටුප නොගෙවීම හේතුවෙන් සේවක අරගලයක් යළි ආරම්භ වී තිබිණි. මේ වනවිට එහි ක්‍රියාකාරී අධ්‍යක්ෂ කැලුම් පාලිත මහීරත්න මහතාවද සේවකයන් විසින් කාර්යාල කාමරයකට දමා දොරගුළු දමා ඇති බව වාර්තා වේ. මෙහි ප්‍රතිඵලයක් ලෙස මෙලෙස මොවුන් දෙදෙනා සේවකයින් විසින් නිවාස අඩස්සියට ගෙන ඇත.", "URL": "https://lankatruth.com/si/?p=81358", "Category": "පුවත්", "Parent URL": null}