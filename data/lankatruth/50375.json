{"Source": "Lankatruth", "Timestamp": "April 9, 2018", "Headline": "උදයංග තවමත් ඩුබායි පොලිස් භාරයේ – රතු වරෙන්තුව නිසා ඔහුට රටකට පැන යාමට බැහැ", "News Content": "ශ්‍රී ලංකා ගුවන් හමුදාවට මිග්යානා මිලදී ගැනීමේ දී මුදල් විශුද්ධීකරණ පනත යටතේ අක්‍රකමිකතාවක් සිදුකළැයි කියන සිද්ධියේ සැකකරුවෙකු ලෙස නම් කොට සිටින රුසියාවේ ශ්‍රි ලංකා තානාපති උදයංග වීරතුංග මහතාට එරෙහිව ඉදිරිපත් කොට ඇති රතු වරෙන්තුව හේතුවෙන් ඔහුට වෙනත් රටකට යෑමට හැකියාවක් නැතැයි කොටුව මහේස්ත්‍රාත් ලංකා ජයරත්න මෙනවියට පෙන්වාදුන් ජ්‍යෙෂ්ඨ රජයේ නීතිඥ උදාර කරුණාතිලක මහතා, දැනට එක්සත් අරාබි එමීර් රාජ්‍යයේ අබුඩාබි පොලීසියේ රඳවාගෙන සිටින ඔහු තුන්වන පාර්ෂවයක් ලෙසට මෙරට විමර්ෂන කණ්ඩායම මැදිහත් වෙමින් මෙරටට ගෙන්වාගැනීමට කටයුතු කරන බවද දැනුම් දී ඇත. උදයංග වීරතුංග මහතාගේ විදේශ ගමන් බලපත්‍රය තහනම් කරමින් කොටුව මහේස්ත්‍රාත් අධිකරණය දුන් නියෝගයකට අනුව එක්සත් අරාබි එමීර් රාජ්‍යයේ නිලධාරීන් විසින් දෙවන වතාවට ඔහු අත්අඩංගුවට ගෙන තිබේ. ශ්‍රී ලංකා ගුවන් හමුදාවට මිග්යානා මිලදී ගැනීමේ දී මුදල් විශුද්ධීකරණ පනත යටතේ අක්‍රකමිකතාවක් සිදුකළැයි කියන සිද්ධියේ සැකකරුවෙකු ලෙස නම් කොට සිටින රුසියාවේ ශ්‍රි ලංකා තානාපති උදයංග වීරතුංග මහතාට අමතරව සිංගප්පූරු සමාගම් දෙකක් වූ බෙලිනිසා හෝල්ඩිග්ස් සහ ඩී.එස්. එලයින්ස් නැමැති සමාගම්වලට සහ යුක්රේන් මාෂ් සමාගමේ අධ්‍යක්ෂ ඩී.ඒ. පොරෝගියුඩව්, බෙලිනීසා හොල්ඩිංග්ස් ආයතනයේ අධ්‍යක්ෂ ටී.එස්.ලී, බෙලිනීසා හෝල්ඩිංග්ස් සමාගමේ නියොජිත මයි කෝලා කුල්ඩේකියු සහ ඩී.එස්. එලයින්ස් සමාගමේ අධ්‍යක්ෂ නග් ලී කිම් නමැත්තන්ට ලබන ජූනි මස 08 වැනිදාට පෙර පොලිස් මූල්‍ය අපරාධ විමර්ෂණ කොට්ඨාසයට ගොස් ප්‍රකාශයක් ලබා දෙන ලෙස දැනුම් දෙමින් මහේස්ත්‍රාත්වරිය නොතීස් නිකුත් කර ඇත. එම නොතීසි ඉංග්‍රීසි භාෂාවෙන් නිකුත් කළ අධිකරණය එය සීග්‍රගාමී තැපැල් සේවය සහ ඩී.එච්.එල්. කුරියර් සේවාව මගින් දුරකථන කෙටි පණිවුඩ මගින් සහ ඊ මේල් මගින් සැකකාර සමාගම් වෙත ලැබීමට සලස්වන ලෙසටද නියෝග කර තිබේ. මෙම සිද්ධියේ දෙවන සැකකරු ලෙසට නම් කර සිටින මිග් යානා ගිවිසුමට අත්සන් තබන ලදැයි කියන ජයනාත් කුමාරසිරි නමැත්තා සම්බණ්ධයෙන් සුදුසු නියෝගයක් ඉදිරියේදී නිකුත් කරනු ලබන බවද මහේස්ත්‍රාත්වරිය දැනුම් දී ඇත. මෙම සිද්ධියට අදාළ පැමිණිල්ල කැඳවනු ලැබූ අවස්ථාවේදී සිද්ධියට අදාලව සිදුකරන ලද පරීක්ෂණවල ප්‍රගතිය දැක්වෙන වාර්ථාවක්ද අපරාධ පරීක්ෂණ දෙපාර්තමේන්තුව විසින් අධිකරණයට ඉදිරිපත් කර තිබේ. මෙම සැකකරුවන් සංඥෙය වැරදි සිදු කර ඇති බවට විමර්ෂණෙවලින් අනාවරණය වන බැවින් ඔවුන් අත්අඩංගුවට ගැනීමට හැකියාවක් ඇති බවත් සැකකරුවන් මෙම අපරාධයට පැහැදිලිව සම්බණ්ධ වී ඇතැයි පෙනී යන බවත් අදාල ගුවන් යානා යුක්රේන සමාගම් මගින් වෙනත් සමාගමක් සඳහා හුවමාරු කොට ඇතිබව පැහැදිලිවම පෙනී යන බවත් දැනුම් දුන් මහේස්ත්‍රාත්වරිය අදාළ සමාගම් ව්‍යවස්ථාපිත සමාගම් වන හෙයින් එහි නියෝජිතයන් දෙදෙනෙකුට මෙරටට පැමිණ ප්‍රකාශ ලබාදිමට හැකියාව ඇතිබවද පෙන්වා දී ඇත. ඔවුන මෙරට අයවලුන් නොවන බැවින් ඔවුන්ට මෙරටට පැමිණ හෝ ප්‍රකාශ ලබාදීමට හැකියාව ඇති බවත් ඒ සඳහා වීසා ලබාගැනීමේ කටයුතු සඳහා මාස දෙද කාලයක් ලබා දෙන බවත් සඳහන් කරමින් අධිකරණය සිකකරුවන්ට අදාල නොතීසි නිකුත් කර තිබේ. එම නඩුව ලබන ජූනි මස 29 වැනිදා තෙක් කල් තබා ඇත.", "URL": "https://lankatruth.com/si/?p=50375", "Category": "පුවත්", "Parent URL": null}