{"Source": "Lankatruth", "Timestamp": "September 10, 2017", "Headline": "අර්ජුන් ඇලෝසියස් අදත් බැඳුම්කර කොමිසමට", "News Content": "පර්පෙචුවල් ට්‍රෙෂරීස් සමාගමේ අධ්‍යක්ෂ අර්ජුන් ඇලෝසියස් මහතා සිව් වන දිනටත් අද (10) ප්‍රශ්නගත බැඳුම්කර නිකුතුව පිළිබඳ විමර්ශන සිදු කරන ජනාධිපති කොමිසම වෙත පැමිණ තිබේ. එම කොමිසමේ පරීක්ෂණ සඳහා සහායට සිටින අපරාධ පරීක්ෂණ දෙපාර්තමේන්තු නිලධාරීන්ගේ කාර්යාලයට ඇලෝෂියස් මහතා පැමිණ ඇති අතර එම නිලධාරීන් විසින් අදත් ඔහුගෙන් ප්‍රශ්න කිරීම් සිදුකරමින් පවතී. බැඳුම්කර ගනුදෙනුව සම්බන්ධයෙන් ප්‍රශ්න කිරීම සඳහා ඔහු මෙලෙස කැඳවා ඇති අතර දින 04ක් එකදිගට ඔහුගෙන් ප්‍රශ්න කිරීම් සිදු කිරීමට නියමිතව තිබිණි.", "URL": "https://lankatruth.com/si/?p=40632", "Category": "පුවත්", "Parent URL": null}