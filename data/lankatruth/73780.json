{"Source": "Lankatruth", "Timestamp": "May 14, 2019", "Headline": "එල්.ටී.ටී.ඊ. සංවිධානය ඉන්දියාව තුළ තවත් වසර 5කට තහනම්", "News Content": "එල්.ටී.ටී.ඊ. සංවිධානය ඉන්දියාව තුළ නීති විරෝධී සංවිධානයක් ලෙස නම්කර පනවා තිබූ තහනම තවත් වසර 5කින් දීර්ඝ කර තිබේ. එල්.ටී.ටී.ඊ. සංවිධානය වෙත 2014 දී පනවා තිබූ තහනම දීර්ඝ කරමින් ඉන්දීය ස්වදේශ කටයුතු අමාත්‍යාංශය සඳහන් කර සිටියේ එම සංවිධානය තව දුරටත් ඉන්දියාවේ ජාතික අරක්ෂාවට සහ එරට පුරවැසියන්ට ප්‍රභල තර්ජනයක් බවය. එල්.ටී.ටී.ඊ. සංවිධානය ශ්‍රී ලංකාව තුළ යුධමය වශයෙන් පරාජය කළද එම සංවිධානයට අයත් ඇතැම් කණ්ඩායම් ඔවුන්ගේ ඊලාම් සංකල්පය අත්හැර නොමැති බවත්, එම ඉලක්කය උදෙසා ඔවුන් තවදුරටත් ක්‍රියාකාරී බවත් ඉන්දීය ස්වදේශ කටයුතු අමාත්‍යාංශය පෙන්වා දෙයි.", "URL": "https://lankatruth.com/si/?p=73780", "Category": "පුවත්", "Parent URL": null}