{"Source": "Lankatruth", "Timestamp": "October 20, 2020", "Headline": "බස්නාහිර පළාත් SIU නිලධාරියෙකුටත් කොරෝනා", "News Content": "කොළඹ කොටුව පොලිස් ස්ථානය පිහිටි ගොඩනැගිල්ලේ දෙවැනි මහළේ පිහිටා ඇති බස්නාහිර පළාත් පොලිස් විශේෂ විමර්ශන ඒකකයේ පොලිස් පරීක්ෂකවරයෙකුටද මේ වනවිට කොවිඩ් – 19 වෛරයය වැළඳී ඇතැයි තහවුරු වී තිබේ. අදාළ නිලධාරියා කොවිඩ් – 19 රෝග ලක්ෂණ හේතුවෙන් පසුගියදා PCR පරීක්ෂණයකට භාජනය කර ඇති අතර පරීක්ෂණ වාර්තාවට අනුව ඔහු ආසාදිතයෙකු බවට තහවුරු වී ඇත. පොලිස් විශේෂ විමර්ශන ඒකකයේ අනෙකුත් නිලධාරීන් PCR පරීක්ෂණ සඳහා යොමු කිරීමට නියමිත බව ද වාර්තා වේ.", "URL": "https://lankatruth.com/si/?p=98162", "Category": "පුවත්", "Parent URL": null}