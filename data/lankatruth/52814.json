{"Source": "Lankatruth", "Timestamp": "May 24, 2018", "Headline": "මුදල් වෙන්කරගත්තට සැළසුම් කෝ – බිමල් රත්නායක", "News Content": "ඊයේ (23) ජාතික පාරිසරික පනත යටතේ පැවති පාර්ලිමේන්තු විවාදයේදී ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා, ගංවතුර සහ ස්වභාවික ආපදා සම්බන්ධව රජයේ සූදානම ප්‍රමාණවත් නොවන බවට චෝදනා කලේ ය. බිමල් රත්නායක මහතා වැඩි දුරටත් සඳහන් කර සිටියේ මුදල් වෙන්කරවා ගැනීමට අමතරව සැළසුම් සහගතව මුදල් ජනතා සේවයේ යෙදවිය යුතු බවයි. වැඩි දුරටත් අදහස් දැක්වූ බිමල් රත්නායක මහතා.. ‘‘ගංවතුරට මුදල් වෙන් කරලා විතරක් මදී. ඒ බෙදන්නෙත් එයාලගේ පෞද්ගලික මුදල් නෙවෙයි. මහජනතාවගේ සල්ලියි.සල්ලි බෙදන්න කලින් තවත් කරන්න දේවල් තියනවා. රත්නපුරය හැම වතාවෙම ගංවතුරට ලක් වෙනවා.නමුත් ඒ ප්‍රදේශවල එක බෝට්ටුවක්වත් සුදානම් කරලා නෑ .ඉතිං මොකක්ද ආණ්ඩුවේ සුදානම.පරිසර නීති ගෙනාවාට වැඩක් නැහැ. ඒවා හරියට ක්‍රියාත්මක නොවෙනවා නම්. පරිසර නීති දුෂණයෙන් තොරව ක්‍රියාත්මක කිරීමට නිවැරදි දේශපාලනඥයින්, රජයේ නිලධාරීන් අවශ්‍යයි. ඇඹිලිපිටියේ කැලෑවේ අක්කර ගණන් සුද්ධ කරලා සෝලා චැනල් ගහනවා . හිටපු හමුදා ප්‍රධානීයෙක්ද ඊට සම්බන්ධයි.මේ ගැන හොයන්න. විල්පත්තුව වනසන ජාතිවාදී දේශපාලනඥයින් ගැනත් සොයන්න. අවතැන්වු අයට ඉඩම් දෙන්න එපා කියලා කවුරුත් කියන්නේ නෑ.විල්පත්තුවේ අයට ඉඩම් ඕනෑ.නමුත් ඒ මුවාවෙන් වනාන්තර විනාශ කරන්න දෙන්න බැහැ.‘‘", "URL": "https://lankatruth.com/si/?p=52814", "Category": "පුවත්", "Parent URL": null}