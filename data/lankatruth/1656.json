{"Source": "Lankatruth", "Timestamp": "March 7, 2012", "Headline": "අවසන් වටයේ දෙවන තරගයෙන්  ඕස්ටේ‍්‍රලියාව පරාදයි – මහේලට දඩයකුත්", "News Content": "ශ්‍රී ලංකාව සහ ඕස්ටේ‍්‍රලියාව අතර ඇඩිලේඞ් ඕවල් ක‍්‍රීඩාංගණයේදී ඊයේ (6) පැවැති අවසන් වටයේ තීරණාත්මක දෙවැනි තරගයෙන් කඩුලූ 8 ක විශිෂ්ට ජයක් ලබාගත් ශ්‍රී ලංකා ක‍්‍රීඩකයෝ ‘කොමන්වෙල්ත් බැංකු’ කුසලාන දිනා ගැනීමේ බලාපොරාත්තු රදවා ගැනීමට සමත්වුහ.  ඕස්ටේ‍්‍රලියාව ඕවර 50 කදී කඩුලූ 6 ට 271 (ඬේවිඞ් වෝනර් 100 ,මයිකල් ක්ලාක් 117, ලසිත් මාලිංග 40/3, තිලකරත්න ඩිල්ෂාන් 40/1) ශ්‍රී ලංකාව ඕවර 43.3 කදී කඩුලූ 2 ට 274 (තිලකරත්න ඩිල්ෂාන් 106, මහේල ජයවර්ධන 80, කුමර් සංගක්කාර 50, බෙට් ලී 41/1, පාටින්සන් 47/1) මේ අතර ශ්‍රී ලංකා ක‍්‍රිකට් පිලේ නායක මහේල ජයවර්ධන, ඕස්ටේ‍්‍රලියාවට එරෙහිව ඊයේ (06) පැවැති තරගයේ පන්දු රකිමින් සිටියදී විනිසුරුවන් සමග වාදයක් ඇති කර ගැනීම නිසා ඔහුට තරග මුදලින් 10% ක දඩයක් පැනවීමට තරග තීරක ක‍්‍රිස් බ්‍රෝඞ් මහතා තීරණය කර තිබේ. ෆර්විස් මහරුෆ් 44 වැනි ඕවරයේ 5 වැනි පන්දුව පිතිකරුගේ ඉනට ඉහළින් (ෆුල් ටොස් පන්දුව) යැවූ පන්දුවකට ගැසූ හතරේ පහර විනිසුරු හයේ පහරක් ලෙස සටහන් කිරීමෙන් පසුව එය හතරේ පහරක් ලෙස ඩිල්ෂාන් දැන්වීමෙන් පසු නැවත වෙනස් කර නිපන්දුවක් බවට සංඥ කිරීමෙන් පසු මහේල සහ විනිසුරුවන් අතර වාදයක් ඇතිවිය. මෙය අන්තර්ජාතික ක‍්‍රිකට් සභාවේ පළමු ශ්‍රේණියේ නීතියක් උල්ලංඝණය කිරීමක් ලෙස තරග තීරකවරයා පවසා ඇති අතර මහේල මෙම සිද්ධිය සම්බන්ධයෙන් කණගාටුව පළකර තිබේ.", "URL": "https://lankatruth.com/si/?p=1656", "Category": "ක්‍රීඩා පුවත්", "Parent URL": null}