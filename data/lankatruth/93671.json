{"Source": "Lankatruth", "Timestamp": "May 31, 2020", "Headline": "තොන්ඩමන්ගේ දියණියත් ඕමානයේ සිට පැමිණෙයි", "News Content": "අභාවප්‍රාප්ත අමාත්‍ය ආරුමුගම් තොණ්ඩමාන් මහතාගේ දේහයට අවසන් ගෞරව දැක්වීම සඳහා ඕමානයේ සිට පැමිණි ඔහුගේ දියණියට දේහය තැන්පත් කර ඇති නිවස වෙත යාමට අවසර ලබාදී තිබේ. ඕමානයේ සිට ඉන්දියාවට පැමිණ ඉන්දියාවේ සිට පෞද්ගලික ගුවන් යානයක් මගින් කටුනායක ගුවන්තොටුපළ හරහා ඇය ඊයේ (30) මෙරටට පැමිණි තිබූ අතර එහිදී වහාම ඇයව දින 14ක නිරෝධායන කටයුතු සඳහා යැයි පවසමින් මීගමුව ප්‍රදේශයේ නිරෝධායන හෝටලයකට යොමු කර තිබිණි. ඇය ඕමානයේ වෛද්‍යවරියක් ලෙස සේවය කරන අතර ඊයේ (30) මාධ්‍ය වෙත වාර්තා වී තිබුනේ ඇයට සූම් තාක්ෂනය ඔස්සේ පියාගේ අවසන් කටයුතු සඳහා සම්බන්ධ විය හැකි බවය. එහෙත් මේ වනවිට වාර්තා වන්නේ නිරෝදායන සම්පූර්ණ නොකර ඇය අදාල නිරෝධායන හෝටලයේ සිට තොන්ඩමන් මහතාගේ දේහය තැන්පත් කර ඇති නිවසට යාමට අවසර ලබාදී ඇති බවයි.", "URL": "https://lankatruth.com/si/?p=93671", "Category": "පුවත්", "Parent URL": null}