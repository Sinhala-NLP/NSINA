{"Source": "Lankatruth", "Timestamp": "August 14, 2017", "Headline": "කොලොම්බියානු සාම ක්‍රියාවලිය බිඳවැටීමේ අවධානමක!", "News Content": "දශක පහකට වැඩි කාලයක් පුරා කොලොම්බියාව තුළ පැවැති ගරිල්ලා යුද්ධය නිමා කරමින් පසුගිය වසරේදීපාර්ක් ගරිල්ලන් සමග ඇති කරගත් සාම ක්‍රියාවලිය බිඳවැටීමේ අනතුරක පවතින බව විදෙස් මාධ්‍ය වාර්තා කර තිබේ. සාම ගිවිසුමේ මූලික එකඟතාවයකට අනුව පාර්ක් ගරිල්ලා සංවිධානය සිය අවි ආයුධ බිම තැබීම සිදු කරමින් සිටින අතර එසේ අවි ආයුධභාර දෙමින් සිටින ගරිල්ලා සාමාජිකයින් ඉල්ලක කරගනිමින් කොලොම්බියානු හමුදාවන්ට සම්බන්ධ අතුරු හමුදා කණ්ඩායම් ප්‍රහාර දියත් කරන බවට පාර්ක් ගරිල්ලන් චෝදනා කරයි. පාර්ක් ගරිල්ලන් ආණ්ඩුව වෙත අවධාරණය කර ඇත්තේ සාම ක්‍රියාවලිය වඩාත් සාර්ථක කර ගැනීමට නම් කොලොම්බියානු හමුදාවන්ට අයත් මෙම අතුරු හමුදා කණ්ඩායම්ද නිරායුද කර යුතු බවයි. කියුබානු රාජ්‍ය මහත් කැපවීමේ ප්‍රතිඵලයක් ලෙස පසුගිය වසරේ ඇති කර ගත් සාමා ගිවිසුමට අනුව මේ වනවිට පාර්ක් ගරිල්ලන් සතුව පවතින අවි ආයුධවිශාල ප්‍රමාණයක් රජය වෙත භාර දීමට කටයුතු කර ඇති අතර එසේ තිබියදීමෙම සාම ක්‍රියාවලිය අනතුරකට පත්වීමේ අවධානමකට මුහුණදෙමින් තිබේ. දශක පහකට වැඩි කාලයක් පුරා පැවැති ගරිල්ලා යුද්ධයෙන් ලක්ෂතුනකට ආසන්න පිරිසක් ජීවිතක්ෂයට පත්ව තිබේ.", "URL": "https://lankatruth.com/si/?p=39395", "Category": "විදෙස් පුවත්", "Parent URL": null}