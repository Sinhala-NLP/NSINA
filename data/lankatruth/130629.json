{"Source": "Lankatruth", "Timestamp": "March 24, 2022", "Headline": "දුම්රිය ගාස්තු වැඩි කිරීමත් රිවස් කරයි…", "News Content": "ඊයේ (23) මධ්‍යම රාත්‍රියේ සිට ක්‍රියාත්මක වන පරිදි නගරාන්තර සහ විශේෂ දුම්රියවල ප්‍රවේශපත්‍ර ගාස්තු ඉහළ නැංවීමට ගෙන තිබූ තීරණය මේ වනවිට අවලංගු කර ඇත. අද (24) පස්වරුවේ දී ශ්‍රී ලංකා දුම්රිය දෙපාර්තමේන්තුව විසින් නිකුත් කරන ලද දුම්රිය ගාස්තු සංශෝධනය පිළිබඳ නව ගාස්තු ඇතුළත් ලිපිය තමන් වහාම ක්‍රියාත්මක වන පරිදි අත්හිටුවීමට පියවර ගත් බව ප්‍රවාහන ඇමති දිලුම් අමුණුගම ප්‍රකාශකරයි. මෙම ගාස්තු ඉමළ දැමීම සම්බන්ධයෙන් දුම්රිය වෘත්තීය සමිති දැඩිව සිය විරෝධය එල්ල කර අතර ඇතැම් දුම්රියවල ගාස්තු 60%කින් සහ ඇතැම් ගාස්තු 50%කින් ඉහළ දමා තිබිණි. කෙසේවෙතත් නව ගාස්තු සම්බන්ධයෙන් අද රාත්‍රියේ දී පැවැත්වෙන සාකච්ඡාවෙන් අනතුරුව එළඹෙන සඳුදා දිනයේ සිට යම් කිසි අයුරකින් නගරාන්තර දුම්රිය සේවාවල ගාස්තු සංශෝධනයක් සිදු විය හැකි බව ප්‍රවාහන ඇමති දිලුම් අමුණුගම වැඩිදුරටත් පවසයි.", "URL": "https://lankatruth.com/si/?p=130629", "Category": "පුවත්", "Parent URL": null}