{"Source": "Lankatruth", "Timestamp": "May 13, 2022", "Headline": "ජඩ දේශපාලනය ගැන බිමල් තැබූ අපූරු සටහන", "News Content": "ජනාධිපති ගෝටාබය රාජපක්ෂ විසින් අගමැති තනතුරට රනිල් වික්‍රමසිංහ පත් කිරීම පිළිබඳ ජනතා විමුක්ති පෙරමුණේ ජාතික සංවිධායක බිමල් රත්නායක තබා ඇති ෆේස්බුක් සටහන පහත දැක්වේ. “රනිල් ගහපු ගේම අපිට ගහන්න බැරි වුණේ ඇයි කියලා සමහරු අහනවා! එකක් තමයි රනිල් අගමැති කියනවට වඩා රාජපක්ෂලා තමන්ගෙ අපරාධ, වත්කම් රැකගන්න ගෙනාපු කුලී හේවායා තමයි රනිල්! රනිල්, රාජපක්ෂලාගේ තෝරා ගැනීමක්! ඒක දක්ෂකමක් වෙන්නේ සජිත්, මෛත්‍රීපාල ඇතුළු ඒ පාදඩ දේශපාලන ගේම් එකේ ඉන්න (විකිණෙන, විකුණන සහ තවත්..) අයට අනුව විතරයි.(මොකද සජිත් ලත්, මෛත්‍රීපාලලත් ඊයෙ ගෝඨාභය ලඟ තරගයට වෙන්දේසි උනා. රනිල් සත පහට විකුණුනා) විධායක ජනාධිපති රාජපක්ෂ කෙනෙක් වෙලා ඉදිද්දි රටේ ජන බලයට පුළුවන් වුණා රාජපක්ෂලාව ත්‍රිකුණාමලේ දූපතකට තල්ලු කරන්න! රාජපක්ෂලාට ඉන්න පුළුවන් එක බිම් අගලක් ලංකාවේ නැති වුණා! මැයි නව වැනිදා රාජපක්ෂලා ජනතා විරෝධතාවයට රාජ්‍ය අනුග්‍රහය ඇතිව පහර දීලා ජන බලය අව තක්සේරු කළා! ඒකෙ ප්‍රතිඵල දැක්කා! මැයි දොළොස් වැනි දා රනිල්ව දාලා නැවත ජන මතය අවතක්සේරු කරලා තියෙනවා! ජනතාව ඒකට පිළිතුරු දෙයි! ජන බලය, ජනතාවගේ නැගී සිටීමේ ශක්තිය විශ්වාස කරමු! ඒ නිසා අපිට ජඩ දේශපාලන ගේම් ගහන්න උපදෙස් දෙන්න එන්න එපා! එහෙම කරේ නෑ කියලා කොඳු බිඳ ගන්නත් එපා! අපිට තවත් ප්‍රතිපත්තිගරුක වෙන්න, තවත් ජනතාවාදී වෙන්න කියලා බලපෑම් කරන්න! මේ ජනතාවාදී සටන ඉදිරියටම ගෙනියන්න අවශ්‍ය දැනුම,කොන්ද ජනතාවගෙන් බහුතරය කටත්, අපටත් තිබෙනවා! සංවිධානය වෙමු! සටන් කරමු!!”", "URL": "https://lankatruth.com/si/?p=134256", "Category": "පුවත්", "Parent URL": null}