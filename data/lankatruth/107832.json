{"Source": "Lankatruth", "Timestamp": "January 10, 2021", "Headline": "ජනාධිපති උපදේෂක බ්‍රැන්ඩික්ස් පොකුර හිලව්කරයි", "News Content": "ජනාධිපති උපදේශක ලලිත් වීරතුංග මිණුවන්ගොඩ බ්‍රැන්ඩික්ස් සමාගමේ සභාපති අශ්රොෆ් ඕමාර් ප්‍රමුඛ එම සමාගමේ ප්‍රධානීන් කිහිපදෙනෙකු සමග කරන ලද සාකච්ඡාවකදී මෙරටට කොරෝනා එන්නත් ගෙනඒම සඳහා ඩොලර් මිලියන 50ක මුදලක් රජයට පරිත්‍යාග කිරීමට එකඟවී තිබේ. මෙය රුපියල් කෝටි 950කට ආසන්න මුලක්ය. කොරෝනා ආසාදිත ඉන්දියානුවන් එම සමාගමට ගෙන්වාගෙන ඇඟලුම් ඇනවුමක් ලබාදීමට මෙරට ඇඟලුම් සේවක සේවිකාවන් අසනීප වී සිටියදී පවා දිවා රෑ නොබලා අනිවාර්ය සේවයට යොදාවගෙන තිබිණි. එම තත්වය තුළ සමාගමේ සේවය කරන විශාල පිරිසකට වෛරසය ආසාදනය වී බ්‍රැන්ඩික්ස් පොකුර නිර්මාණය විය. එයින් මාස දෙකකට පමණ පසුව ජනාධිපති උපදේශක ලලිත් වීරතුංග සමග එම සමාගමේ සභාපති අශ්රොෆ් ඕමාර් ඩොලර් මිලියන 50ක මෙම මුදල ලබාදෙන බව ප්‍රකාශ කර තිබේ. මෙරටට කෝරෝනා එන්නත ගෙන්වා ගැනීමේ මූලික වගකීම ජනාධිපති උපදේශක ලලිත් වීරතුංගට පවරා තිබෙන බව වාර්තා විනි. එවැනි පසුබිමක් තුළ බ්‍රැන්ඩික්ස් සමාගමෙන් මුදල් ලබාගැනීමට සාකච්ඡා කර ඇති බව පැහැදිලි වේ. කොරොනා බ්‍රැන්ඩික්ස් පොකුර නිර්මාණය වනවිට ඔක්තෝබර් 09 වනදින මෙරට මුළු ආසාදිතයින් 4500ක් පමණ සිටි අතර එය මේ වනවිට 50,000කට ආසන්න සංඛ්‍යාවක් දක්වා වාර්ධන වී රටපුරා කුඩා පොකුරු විහිදී තිබේ. මූලාශ දේශය", "URL": "https://lankatruth.com/si/?p=107832", "Category": "පුවත්", "Parent URL": null}