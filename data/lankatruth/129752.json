{"Source": "Lankatruth", "Timestamp": "March 7, 2022", "Headline": "බිත්තර මැරයන් දෙදෙනා රක්ෂිත බන්ධනාගාරයට", "News Content": "ජාතික ජන බලවේගයේ ගම්පහ දිස්ත්‍රික් සමුළුවට බිත්තර ප්‍රහාරයක් එල්ල කළ ඇවන්ගාඩ් ආයතනයේ මැරයන් දෙදෙනා දින 14කට රක්ෂිත බන්ධනාගාර ගත කිරිමට අත්තනගල්ල මහේස්ත්‍රාත් තරංග රාජපක්ෂ අද (07) නියෝග කර තිබේ. ඒ, එම නඩුව කැඳවීමට ජාතික ජන බලවේගයේ ජාතික විධායක සභික මහින්ද ජයසිංහ විසින් නීතීඥ කුමාරපේලි මගින් ඉදිරිපත් පත් කළ මෝසමකට අනුව නඩුව අද කැඳවූ අවස්ථාවේදීය. එම නඩුවට අදාළ මෝසම මගින් පසුගිය පෙබරවාරි 14 වනදා කැඳවූ අතර එහිදී නඩුවේ පාර්ශව දෙකම අද දින අධිකරණය හමුවේ පෙනී සිටිය යුතු බවට නියෝග කර තිබිණි. ඒ අනුව අද අධිකරණයට ඉදිරිපත් වූ දෙපාර්ශවයේම කරුණු සලකා බලා මැර ප්‍රහාරය එල්ල කළ විත්තිකරුවන් ලබන 21 වනදා තෙක් දින 14කට රක්ෂිත බන්ධනාගාර ගත කෙරිණි.", "URL": "https://lankatruth.com/si/?p=129752", "Category": "පුවත්", "Parent URL": null}