{"Source": "Lankatruth", "Timestamp": "July 26, 2018", "Headline": "පකිස්ථාන අගමැති “ඉම්රාන් ඛාන්” වන ළකුණු", "News Content": "පකිස්ථාන පූර්ව මැතිවරණ ප්‍රතිඵලවලට අනුව ආසන 272න් 119ක බලය හිටපු ක්‍රිකට් ක්‍රීඩක ඉම්රාන් ඛාන්ගේ පී. ටී. අයි පක්ෂයට ලැබී ඇතැයි පකිස්තානු මාධ්‍ය වාර්තා කරයි. මේ බව ඉම්රාන් ඛාන් මාධ්‍ය සාකච්ඡාවක් පවත්වමින් අද(26) පස්වරුවේ ප්‍රකාශ කර තිබේ. කෙසේ වෙතත් පී. ටී. අයි. පක්ෂයට ආණ්ඩුවක් පිහිටුවීමට සන්ධානගත වීමට සිදුවනු ඇතැයි විචාරකයෝ මත පල කරති. වාර්තාවන තොරතුරුවලට අනුව හිටපු අග්‍රාමාත්‍ය නවාස් ෂෙරීෆ්ගේ පක්ෂ්‍ය දෙවන ස්ථානයට ද හිටපු අගමැතිනී බෙනාසිර් භූතෝගේ පක්ෂයට තුන්වන තැනද හිමිව තිබේ. 1996 වසරේ දේශපාලනයට පිවිසි ඉම්රාන් ඛාන් 1992 වසරේ ක්‍රිකට් ලෝක කුසලානය පකිස්ථානය වෙත දිනාදීමට දායක විය. කෙසේ වෙතත් ඉම්රාන් ඛාන් මේ වන විට විසි වසරකට වැඩි දේශපාලන අත්දැකීම් සහිතව සිටියි.", "URL": "https://lankatruth.com/si/?p=56785", "Category": "විදෙස් පුවත්", "Parent URL": null}