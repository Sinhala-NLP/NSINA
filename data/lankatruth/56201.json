{"Source": "Lankatruth", "Timestamp": "July 16, 2018", "Headline": "ග්ලයිෆොසෙට් තහනම ඉවතට", "News Content": "තේ සහ රබර් බෝග සඳහා පනවා තිබූ ග්ලයිෆොසෙට් තහනම ඉවත් කරමින් නව ගැසට් පත්‍රයක් නිකුත් කරන ලෙස කෘෂිකර්ම ඇමතිවරයා පලිබෝධනාශක රෙජිස්ටාර්වරයාට දන්වා ඇතැයි වාර්තා වේ. ඒ අනුව හෙට(17) දිනය වන විට අදාල ගැසට් නිවේදනය නිකුත් කරනු ඇතැයි රජයේ ආරංචිමාර්ග සඳහන් කරයි. ඇමරිකානු අධ්‍යන මගින් ග්ලයිෆොසෙට් වල් නාශකය මිනිස් සිරුරට අහිතකර බව හෙලිවී ඇති බව පවසමින් 2015 වසරේ ඔක්තොම්බර් මස 23 වැනිදා විශේෂ ගැසට් පත්‍රයක් මගින් මෙරට වගාවන් සඳහා ග්ලයිෆොසෙට් වල්නාශකය භාවිත කිරීම සම්පූර්ණයෙන්ම තහනම් කෙරුණි. නමුත් තේ වගාවන් සඳහා විකල්ප ලෙස ඉදිරිපත් වූ MCPA වල් නාශකය හේතුවෙන් මෙරට තේ මිලදී ගැනීම ජපානය විසින් ප්‍රතික්ෂේප කරන ලදී. ඒ මෙරට තේ වල නියමිත මාත්‍රාවට වඩා MCPA අඩංගුවන බව පවසමිනි. මෙරට ප්‍රධාන තේ ගැනුම්කරුවෙකු වන ජපානය සිදුකර ඇති ප්‍රකාශයෙන් පසුව නැවත ග්ලයිෆොසෙට් භාවිතය පිළිබඳ රජයේ අවධානය යොමුවිය. තේ සහ රබර් බෝග සඳහා ග්ලයිෆොසෙට් තහනම ඉවත් කරන ලෙස බොහෝ පිරිස් පසුව ඉල්ලීම් සිදුකළ අතර සියලුම බෝග සඳහා පනවා තිබූ ග්ලයිෆොසෙට් තහනම ඉවත් කරමින් පලිබෝධනාශක රෙජිස්ට්‍රාර්වරයා විසින් ඉකුත් 11 වැනිදා අතිවිශේෂ ගැසට් නිවේදනයක් නිකුත් කරනු ලැබීය. කෙසේ වෙතත් තේ සහ රබර් බෝග සඳහා ග්ලයිෆොසෙට් භාවිතයට අවසර ලැබෙන අතර අනෙකුත් බෝග සඳහා ග්ලයිෆොසෙට් භාවිතය තහනම් කිරීම සිදුවේ.", "URL": "https://lankatruth.com/si/?p=56201", "Category": "පුවත්", "Parent URL": null}