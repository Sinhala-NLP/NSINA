{"Source": "Lankatruth", "Timestamp": "November 2, 2020", "Headline": "බොරැල්ලේ පොලීසියේ තවත් 8කට කොරෝනා", "News Content": "බොරැල්ල පොලිස් ස්ථානයේ තවත් පොලිස් නිලධාරින් 08 දෙනෙකු කොවිඩ් – 19 ආසාදිතයින් ලෙස පසුගිය 30 වනදා සිදුකළ PCR පරීක්ෂණ මගින් හඳුනාගෙන ඇත. එදින පොලිස් නිලධාරන් 10 දෙනෙකු පරීක්ෂණයට ලක් කර ඇති අතර ඉන් 08 දෙනෙකු ආසාදිතයින් ලෙස හඳුනාගෙන තිබේ. ඒ අනුව මේ වනවිට බොරැල්ල පොලිස් ස්ථානයෙන් කොවිඩ් – 19 සමස්ත ආසාදිතයින් 14 දෙනෙකු හඳුනාගෙන ඇත. මේ වනවිට පොලිස් නිලධාරින් 130කට වැඩි සංඛ්‍යාවක් කොවිඩ් නයින්ටීන් ආසාදිතයින් ලෙස හඳුනාගෙන තිබේ. “පොලීසිය ඇතුළේ තත්ත්වය ගත්තොත් පොලීසිය ඇතුළේ අලුත් පොකුරක් නිර්මාණය වුණා. ඒක නිර්මාණය වුණේ රාජකාරී කරන පොලිස් නිලධාරීන්ගෙන් නෙමෙයි. විශේෂ කාර්ය බලකායේත් පොලීසිවල පෑලියගොඩ මත්ස්‍ය වෙළෙඳපොළට ගිය භෝජනාගාර පාලකවරුන්ගෙන් තමයි මේක නිර්මාණය වුණේ. කෙසේ වෙතත් ඒ සියලු දෙනා නිරෝධායන කඳවුරු වෙත යොමු කරලා තියෙනවා. ස්වයං නිරෝධායනය සඳහා බැරැක්ක වෙත යොමු කරලා තියෙනවා. විශේෂ කාර්ය බලකායේ ළඟම අය නිරෝධායන කඳවුරුවලට යවලා තියෙනවා අනිත් අය කඳවුරු තුනක නිරෝධායනය වෙනවා. කැලණිය, රාජගිරිය සහ කළුබෝවිල. මේ අය අතරින් තමයි දැන් බිහිවෙන්නේ. අද උදෑසන වන විට 135ක් දක්වා ඒ සංඛ්‍යාව වර්ධනය වෙලා තියෙනවා.“ යැයි පොලිස් මාධ්‍ය ප්‍රකාශක අජිත් රෝහණ මහතා සඳහන් කරයි.", "URL": "https://lankatruth.com/si/?p=99183", "Category": "පුවත්", "Parent URL": null}