{"Source": "Lankatruth", "Timestamp": "August 1, 2020", "Headline": "වරායේ වර්ජනය කිසිම පදනමක් නැති එකක්… මාව බය කරන්න එයාලට බැහැ…", "News Content": "වරායේ සේවකයන් ආරම්භ කර ඇති වර්ජනය කිසිම පදනමක් නැති වර්ජනයක් බවත් තමන්ව බය කිරිමට ඔවුන්ට නොහැකි බවත් ජනාධිපති ගෝඨාභය රාජපක්ෂ මහතා අද බදුල්ලේදී ප්‍රකාශ කළේ ය. වත්මන් රාජපක්ෂ ආණ්ඩුව පැවති රනිල්+මෛත්‍රී ආණ්ඩුව මෙන්ම කොළම වරායේ නැගෙනහිර ජැටිය ඉන්දියාවට පවරාදීමට කැසකවමින් සිටින අතර මේ වනවිට වරාය අමාත්‍ය ජොන්ස්ටන් ප්‍රනාන්දු මහතා විසින් ඊට අදාළ කැබිනට් පත්‍රිකා පවා ඉදිරිපත්කර අවසන්ය. එවැනි තත්වයක් තුළ නිහඬව සිටිය නොහැකි සේවකයෝ, නැගෙනහිර ජැටිය වරාය අධිකාරිය යටතේ ක්‍රියාත්මක කරනවන ලෙස ඉල්ලා මේ වනවිට වර්ජනයක් ආරම්භ කර තිබේ. එම වර්ජනය සඳහ ජාතික භික්ෂු පෙරමුණ ඇතුළ භික්ෂූන් වහන්සේලාද විවිධ සිවිල් සමාජ ක්‍රියාකාරීන්ද සිය සහාය ලබාදෙමින් සිටිති.", "URL": "https://lankatruth.com/si/?p=95401", "Category": "පුවත්", "Parent URL": null}