{"Source": "Lankatruth", "Timestamp": "September 22, 2022", "Headline": "රනිල් කැබිනට් රැස්වීම් නවත්වලා…", "News Content": "රැජිනගේ අවමගුලට සහභාගී වූ අටවන ජනාධිපති රනිල් වික්‍රමසිංහ සතිපතා පැවැත්වෙන කැබිනට් මණ්ඩලය රැස්කිරිම නවත්වා දමා එම වගකීම වෙනත් අයෙකුට නොපැවරීම පිළිබඳව පොහොට්ටු පක්ෂය තුළ විරෝධයක් මතු වී ඇති බවට තොරතුරු වාර්තා වේ. මෙම තත්වය හමුවේ ආණ්ඩු පක්ෂයේ මන්ත්‍රී කණ්ඩායම් රැස්වීම දිනේෂ් ගුණවර්ධනගේ නායකත්වයෙන් යුතුව පැවැත්වීමට සිදුවී ඇති බවත් ඉදිරියේදී රනිල් වික්‍රමසිංහ යොදාගෙන තිබෙන විදේශ සංචාර අතර තුර සතිපතා කැබිනට් රැස්වීම දිනේෂ් ගුණවර්ධනගේ නායකත්වයෙන්ම සිදු කළ යුතු බවටත් එම පක්ෂය යෝජනා කර තිබේ. ගෙවී යන සතියේ පාර්ලිමේන්තු සැසිවාරයක්ද පැවැත්වූ අතර ඒ සඳහා මූලික වශයෙන් අමාත්‍යාංශවල කටයුතු පිළිබඳව සාකච්ඡා කළ යුතුව තිබුණු නමුත් කැබිනට් රැස්විම නොපැවැත්වීමෙන් එයද මගහැර දමා ඇත. මේ පිළිබඳවද පොහොට්ටු පක්ෂයෙන් දැඩි විවේචනයක් රනිල් වික්‍රමසිංහට එල්ල කර ඇත.", "URL": "https://lankatruth.com/si/?p=139486", "Category": "පුවත්", "Parent URL": null}