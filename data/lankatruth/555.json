{"Source": "Lankatruth", "Timestamp": "December 19, 2011", "Headline": "නැවතත් රනිල් නයකත්වයට", "News Content": "එක්සත් ජාතික පක්‍ෂයේ නායකා ඇතුළු ප‍්‍රධාන නිලධාරීන් තෝරා පත් කර ගැනීම සඳහා අද (19) එම පක්‍ෂයේ මූලස්ථානය වූ ‘සිරිකොතෙහි’ පැවැති නිලවරණයේදී එම පක්‍ෂයේ වත්මන් නායක රනිල් වික‍්‍රමසිංහ මහතා යළිත් වරක් සිය තනතුර ආරක්‍ෂා කර ගැනීමට සමත් වී තිබේ.       ඔහුට අභියෝග කරමින් නායකත්වය සඳහා තරග කළ කරූ ජයසූරිය මහතා ඡන්ද 26 ලබා ගනිද්දී, රනිල් වික‍්‍රමසිංහ මහතා ඡන්ද 66 ලබාගෙන තිබේ. ඒම නිලවරණයේදී ජාතික සංවිධායක ධූරයට තරග කළ නැගෙනහිර පළාත් සභාවේ විපක්‍ෂ නායක දයා ගමගේ මහතා ජයග‍්‍රහණය කර තිබේ. ඔහු සමඟ ජාතික සංවිධායක ධූරයට තරග කළ පාර්ලිමේන්තු මන්ත‍්‍රී දයාසිරි ජයසේකර මහතා ඡන්ද 36 ක් ලබා ගෙන තිබෙද්දී දයා ගමගේ මහතා ඡන්ද 56 ක් ලබා ගන ඇත. නියෝජ්‍ය නායක ධූරයට තරග කළ සජිත් පේ‍්‍රමදාස මහතා ද ජයග‍්‍රහණය කර තිබේ.", "URL": "https://lankatruth.com/si/?p=555", "Category": "පුවත්", "Parent URL": null}