{"Source": "Lankatruth", "Timestamp": "August 19, 2021", "Headline": "ක්‍රෙඩිට් කාඩ් වලින් පොඩි පොඩි බිස්නස් කරපු අයට බැසිල්ගෙන් පොල්ලක්", "News Content": "තම පෞද්ගලික ක්‍රෙඩිට්කාඩ් පත පාවිච්චි කර සුලු පරිමානයෙන් ව්‍යාපාරික කටයුතු වල යෙදිම නීතියෙන් තහනම් කර ඇතැයි ශ්‍රී ලංකා මහා බැංකුව පවසයි.“කෙනෙකුට තම පෞද්ගලික ක්‍රෙඩිට් කාඩ් එක පාවිච්චි කරල ටී- ෂර්ට් එකක් මිලදී ගන්න පුලුවන්. හැබැයි තම පෞද්ගලික ක්‍රෙඩිට් කාඩ් එකෙන් ටී ෂර්ට් 10 ක් මිලදී ගන්න බෑ.” මෙම නීතිය ක්‍රියාත්මක වන ක්‍රමවේදය විස්තර කරමින් ශ්‍රී ලංකා මහ බැංකු නිළධාරීනියක් පවසයි.මේ නව නීතිය අනුව සුලු පරිමාණයේ ව්‍යාපාර කටයුතු වල යෙදුන ව්‍යාපාරිකයන් රැසකට බලවත් අසීරුතාවයකට මුහුණදිමට සිදුවන බව අන්තර්ජාලය හරහා භාණ්ඩ ගෙන්වා විකුණන ව්‍යාපාරිකයන් පවසයි.“අපිට භාණ්ඩ ගෙන්වන්න LC (Letter of credit) අරින්න විදිහකුත් නෑ. දැන් ක්‍රෙඩිට් කාඩ් වලින් ගෙවන්නත් තහනම් කරලා. සුලු පරිමාණයේ ව්‍යාපාරිකයන් රැක ගන්නවා කිව්වට මේ ආණ්ඩුව වැඩ කරන්නේ අපිව සම්පූර්ණයෙන්ම වෙළඳපොලෙන් ඉවත් කරලා මහාපරිමාන කොම්පැනි කිහිපයකට විතරක් අවස්ථාව හදල දෙන්න.” පිටකොටුව තොග අලෙවි නියෝජිතයන් පවසයි.", "URL": "https://lankatruth.com/si/?p=121687", "Category": "ආර්ථික පුවත්", "Parent URL": null}