{"Source": "Lankatruth", "Timestamp": "July 7, 2023", "Headline": "අපේක්ෂකයන් වූ රාජ්‍ය සේවකයන් ගැන මැතිවරණ කොමිසම මාලිමාවට කිව්ව කතාව", "News Content": "පැවැත්වීමට නියමිතව තිබූ ප්‍රාදේශීය සභා මැතිවරණය සඳහා නාමයෝජනා බාරදුන් රාජ්‍ය සේවකයින් මුහුණ දී ඇති ගැටලු සම්බන්ධයෙන් සාකච්ඡා කිරීම සඳහා ජාතික ජන බලවේගයේ නායකයින් අද (07) මැතිවරණ කොමිසමේ නිලධාරීන් හමු වූහ. එහිදී රාජ්‍ය සහ අර්ධරාජ්‍ය අපේක්ෂක අපේක්ෂිකාවන්ට අත්තනෝමතික ලෙස ස්ථානමාරුවීම් ලබාදීම, වැටුප් සකස් කිරීමේදී බොහෝ රාජ්‍ය සේවකයන්ට අප්‍රේල් 25 සිට මැයි 09 දක්වා දින 13ක කාල අතහැර තිබීම, මාණ්ඩලික ශ්‍රේණියට අයත් නොවන නමුත් මාණ්ඩලික ශ්‍රේණියේ වැටුප් තලයට සමාන සේවකයින් අපේක්ෂකයින් ලෙස සිටින අතර ඔවුන් මාණ්ඩලික ශ්‍රේණියේ ලා සලකන්නේදැයි ආයතන ප්‍රධානීන් නිසි පරිදි දැනුවත් නොකර බොහෝ අපේක්ෂක ආපේක්ෂිකාවන්ට නාමයෝජනා භාරදුන් පසු දැනුවත් කිරීම මත වැටුප් අහිමිවීම සහ සමහර අර්ධ රාජ්‍ය ආයතනවල තවමත් වැටුප ගෙවීම හෝ වැටුපෙන් කොටසක් පමණක් ගෙවීම ආදී කරුණු සම්බන්ධයෙන් විශේෂ අවදානයකට ලක් කර ඇත. එහිදී, මානව හිමිකම් කොමිසමේ තීන්දු සහ මැතිවරණය අදාල කරුණක් විම ඇතුළු කරුණු කිහියපක් සලකා එම අපේක්ෂක අපේක්ෂිකාවන්ගේ දුක්ගැනවිලි අභියාචනා ලෙස ඉදිරිපත් කිරීමට අවස්ථාව ලබාදීමට මැතිවරණ කොමිසම එකඟ වී තිබේ. මෙම අවස්ථාවට ජාතික ජන බලවේගයේ ජාතික විධායක සභිකයින් වන බිමල් රත්නායක, නලින්ද ජයතිස්ස, නීතීඥ සුනිල් වටගල සහ වෘත්තීයමිති නායක චන්දන සූරියාරච්චිඑක්වී සිටියහ.", "URL": "https://lankatruth.com/si/?p=148840", "Category": "පුවත්", "Parent URL": null}