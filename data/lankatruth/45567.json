{"Source": "Lankatruth", "Timestamp": "December 25, 2017", "Headline": "මැතිවරණ නීතිය කඩා බඩු බෙදූ අපේක්ෂකයෙකු අත්අඩංගුවට", "News Content": "බණ්ඩාරවෙල මහ නගර සභාවේ හිටපු නාගරික මන්ත්‍රී හා මෙවර පළාත් පාලන මැතිවරණයෙන් බණ්ඩාරවෙල මහ නගර සභාවට ස්වාධීන කණ්ඩායම යටතේ තරග වදින අපේක්ෂකයෙකු ඇතුළු දෙදෙනෙකු මැතිවරණ නීති උල්ලංඝනය කරමින් බඩු බෙදාදීම නිසා අද (24) බණ්ඩාරවෙල පොලීසිය මගින් අත්අඩංගුවට ගන තිබේ. බණ්ඩාරවෙල මහ නගර සභාවට මෛත්‍රී පිළ හා මහින්ද පිළ එක්ව ස්වාධීන කණ්ඩායමකින් තරඟ වදින අතර මෙසේ අත්අඩංගුවට ගෙන ඇත්තේ එම කණ්ඩායමේ අපේක්ෂකයෙකු සහ තවත් ආධාරකරුවෙකි. ඔවුන් බණ්ඩාරවෙල වැලිමඩ පාර කලමඩුගස්තැන්න ප්‍රදේශයේ සිටින පාසල් ළමුන් සදහා අභ්‍යාස පොත් 08 බැගින් බෙදමින් සිටියදී අත්අඩංගුවට ගෙන ඇත. සැකකරුවන් බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=45567", "Category": "පුවත්", "Parent URL": null}