{"Source": "Lankatruth", "Timestamp": "June 24, 2019", "Headline": "19ය අහෝසි කළයුතු නැහැ", "News Content": "ආණ්ඩුක්‍රම ව්‍යවස්ථාවේ 19 වන ආණ්ඩුක්‍රම ව්‍යවස්ථා සංශෝධනය අහෝසි නොකළ යුතු බව පැෆ්රල් සංවිධානය පවසයි. පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මාධ්‍ය වෙත අදහස් දක්වමින් සඳහන් කරන්නේ ආණ්ඩුක්‍රම ව්‍යවස්ථාවේ 19 වන ආණ්ඩුක්‍රම ව්‍යවස්ථා සංශෝධනය පුද්ගලික හේතු කාරණා මත අහෝසි කරන්නේ නම් එය රටට කිසිසේත් උචිත නොවන බවයි. වර්තමානයේ සිදුකළ යුතුව පවතින්නේ 19 වන ආණ්ඩුක්‍රම ව්‍යවස්ථා සංශෝධනය අහෝසි නොකර ඊට සංශෝධන එක් කිරීම පමණක් බව ඔවුන් පෙන්වා දෙයි. යහපත් රාජ්‍ය පාලනයක් සඳහා ආණ්ඩුක්‍රම ව්‍යවස්ථාවේ 18 සහ 19 වන සංශෝධන අහෝසි කළ යුතු බවට ජනාධිපතිවරයා සිදුකළ ප්‍රකාශයෙන් අනතුරුව ඊට ප්‍රතිචාර දක්වමින් ඒ මහතා මේ බව සඳහන් කර තිබේ.", "URL": "https://lankatruth.com/si/?p=76299", "Category": "පුවත්", "Parent URL": null}