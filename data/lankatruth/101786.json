{"Source": "Lankatruth", "Timestamp": "November 28, 2020", "Headline": "හංගන්න දෙයක් නැහැ… චතුරිකාට පොසිටිව්…", "News Content": "සිනමා හා ටෙලි නාට්‍ය රංගන ශිල්පිනී චතුරිකා පීරිස්ට කොරෝනා රෝගය ආසාදනය වී ඇති බව ඇගේ සැමියා වන ටෙළි නාට්‍ය රංගන ශිල්පී ගයාන් වික්‍රමතිලක පවසයි. “මේකේ හංගන්න දෙයක් නැහැ. චතුරිකාට කොරොනා පොසිටිව්. එයා රෝහල් ගතව ප්‍රථිකාර ගන්නවා. මමයි දරුවයි ගෙදර නිරෝධායනය වෙනවා. මේ රෝගයෙන් පරිස්සම් වෙන්න කියල මම රසික රසිකාවියන්ගෙන් ඉල්ලා සිටිනවා” යනුවෙන් ගයාන් වික්‍රමතිලක සමාජ මාධ්‍ය හරහා විඩියෝවක් මුදා හරිමින් පවසයි. මේ අතර සිය ෆේස්බුක් පිටුවේ සටහනක් තබන චතුරිකා පීරිස් සඳහන් කරන්නේ කොරෝනා යනු ඒඩ්ස් හෝ සමාජ රෝගයක් නොවන බවයි. තමට කිසිදු රෝග ලක්ෂණයක් නැතැයි පවසන චතුරිකා හැමදෙනාටම පරිස්සමින් ඉන්න යැයි ඉල්ලිමක් කරයි. එමෙන්ම මෙම වසංගත රෝගය ඉක්මනින්ම ලෝකයෙන්ම තුරන් වේවායි පතන බවද ඇය තම ෆේස්බුක් පිටුවේ වැඩිදුරටත් සටහන් කරයි.", "URL": "https://lankatruth.com/si/?p=101786", "Category": "පුවත්", "Parent URL": null}