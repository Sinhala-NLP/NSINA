{"Source": "Lankatruth", "Timestamp": "January 8, 2021", "Headline": "රතු පලසේ සිට කෘෂිකර්ම සංවර්ධනයට හමුදා සේනාංකයක් පිහිටුවයි.", "News Content": "සෞභාග්‍යයේ දැක්ම ජනාධිපතිවරයාගේ ප‍්‍රතිපත්ති මාලාව කි‍්‍රයාත්මක කිරීම සඳහා ”කෘෂිකර්ම හා පශු සම්පත් බළකාය” යනුවෙන් යුද හමුදා බළකායක් ඊයේ (07* ආරම්භ කළ බව ආණ්ඩුවේ නිල නිවේදනවලින් හෙළිවී තිබේ. මෙය යුද හමුදාපති ජනරාල් ශවේන්ද්‍ර සිල්වාගේ ප‍්‍රධානත්වයෙන් ආරම්භ කර තිබේ. මේ මඟින් ”රාජ්‍ය සහ පෞද්ගලික අංශය සතු භූමි ප‍්‍රමාණයන් ප‍්‍රයෝජනයට ගනිමින් තුරු මිතුරු නව රටක්” වශයෙන් කෘෂිකාර්මික ව්‍යාපෘතියක් ඇරඹීමට සැලසුම් කර ඇත. මේ සඳහා යුද හමුදාවේ නිත්‍ය බළ ඇණියක් සහ ස්වේච්ඡා බළ ඇණි හතරක් ස්ථාපිත කර ඇත. 01 – පස්වන ශී‍්‍ර ලංකා යුද හමුදා පොදු සේවා බළකාය 02වන (ස්වේච්ඡා) ශ්‍රී ලංකා යුද හමුදා කෘෂිකර්ම හා පශු සම්පත් බළකාය – අම්බලන්ගොඩ02 – හයවන ශී‍්‍ර ලංකා යුද හමුදා පොදු සේවා බළකාය 03 වන (ස්වේච්ඡා) ශ්‍රී ලංකා යුද හමුදා කෘෂිකර්ම හා පශු සම්පත් බළකාය – කන්දකාඩු03 – හත්වන ශී‍්‍ර ලංකා ජාතික ආරක්ෂක බළ මුළුව 04 වන (ස්වේච්ඡා) ශ්‍රී ලංකා යුද හමුදා කෘෂිකර්ම හා පශු සම්පත් බළකාය – නොච්චියාගමයන බළකායන් ඊයේ ස්ථාපිත කර ඇති අතර, 01 වන ශ්‍රී ලංකා යුද හමුදා කෘෂිකර්ම හා පශු සම්පත් බළකාය, 05 වන (ස්වේච්ඡා) ශ්‍රී ලංකා යුද හමුදා කෘෂිකර්ම හා පශු සම්පත් බළකාය යන බළකායන් 02 අලූතින් ස්ථාපිත කිරීමට සැලසුම්කර ඇත. මෙම බළකායන්හි ඉහළ නිලධාරීන් 28 දෙනෙකු සහ සෙසු නිලයින් 725 දෙනෙකුගෙන් යුක්ත බව හෙළිකර තිබේ. මෙම ආරම්භක අවස්ථාවේදී යුද හමුදාපතිවරයා රතු පලස් මතින් ගොස් වගා භූමි පරීක්ෂා කරන ආකාරය නිල නිවේදනයෙන් මාධ්‍යවලට ලබාදී තිබිණ.", "URL": "https://lankatruth.com/si/?p=107542", "Category": "පුවත්", "Parent URL": null}