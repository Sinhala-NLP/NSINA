{"Source": "Lankatruth", "Timestamp": "May 18, 2021", "Headline": "කොළඹ වරාය කෙටුම්පත ආණ්ඩුක්‍රම ව්‍යවස්ථාවට පටහැනියි… ජනමත විචාරණයක් ඉල්ලයි…", "News Content": "කොළඹ වරාය නගර කොමිෂන් සභා පනත් කෙටුම්පත පනතක් ලෙස සම්මත කර ගැනීමටනම් ශ්‍රේෂ්ඨාධිකරණය විසින් යෝජනා කරන අන්දමට සංශෝධනය කරන ලෙසට හෝ එසේ නොමැතිනම් පාර්ලිමේන්තුවේ 2/3කින් සහ ජනමත විචාරණයකින් සම්මත වියයුතු බවට ශ්‍රේෂ්ඨාධිකරණය තීරණය කර තිබේ. කොළඹ වරාය නගර කොමිෂන් සභා පනත් කෙටුම්පත ආණ්ඩුක්‍රම ව්‍යස්ථාවට පටහැනි බව සඳහන් කරමින් ජනතා විමුක්ති පෙරමුණ ඇතුළු පාර්ශව ගණනාවක් ශ්‍රේෂ්ඨාධිකරණයේ පෙත්සම් ගොනු කර තිබූ අතර එම පෙත්සම් විභාගයෙන් පසු ශ්‍රේෂ්ඨාධිකරණ තීන්දුව පාර්ලිමේන්තුවේ කතානායකවරයා වෙත යොමු කර තිබිණි. එම තීන්දුව අද (18) කතානායකවරයා විසින් පාර්ලිමේන්තුවට දැනුම් දුන්නේය. පිටු 62කින් සමන්විත එම තීන්දුව ලබාදී ඇත්තේ අගවිනිසුරු ජයන්ත ජයසූරිය සහ ශ්‍රේෂ්ඨාධිකරණ විනිසුරුවන් වන බුවනෙක අළුවිහාරේ, ප්‍රියන්ත ජයවර්ධන, මුර්දු ප්‍රනාන්දු සහ ජනක් ද සිල්වා ය.", "URL": "https://lankatruth.com/si/?p=116452", "Category": "පුවත්", "Parent URL": null}