{"Source": "Lankatruth", "Timestamp": "December 1, 2017", "Headline": "ඉල්මහ විරු සමරු වැඩසටහන් රැසක් විදේශ රටවලදීත් පැවැත්වේ…", "News Content": "ජනතා විමුක්ති පෙරමුණේ නිර්මාතෘ රෝහණ විජේවීර මහතා ඇතුළු පක්ෂය වෙනුවෙන් දිවිපිදු සියලු සාමාජිකයන් සිහි කරමින් පසුගිය 14වනදා ලංකාවේදී පැවැත්වූ 28 වැනි ඉල් මහ විරු සැමරුමට සමගාමීව විදෙස් රටවල් රැසකදීද එම සැමරුම් වැඩසටහන් සංවිධානය කිරීමට ජනතා විමුක්ති පෙරමුණේ විදෙස් අංශය මෙවරත් කටයුතු කර තිබේ. ඒ අනුව ප්‍රංශය, රියාද්, ආදී රටවල් රැසකදීත් ඉතාලියේ මෙස්සිනා, නාපෝලි යන නගරවලදීත් පසුගිය දිනවල 28 වැනි ඉල් මහ විරු සැමරුම් වැඩසටහන් රැසක් පවත්වා ඇත. පසුගිය 19වනදා ප්‍රංශයේ පැරිස් හිදී පැවති ඉල්මහ විරු සැමරුමේ ප්‍රධාන දේශනය ජනතා විමුක්ති පෙරමුණේ මධ්‍යම කාරක සභික සමන්ත විද්‍යාරත්න මහතා ලංකාවේ සිට ස්කයිප් තාක්ෂනය ඔස්සේ සිදුකර තිබේ. ඊට අමතරව පසුගිය 24වනදා රියාද් හිදීත් 26වනදා ඉතාලියේ මෙස්සිනා, නාපෝලි යන නගරවලදීත් ඉල්මහ විරු සමරු වැඩසටහන් පවත්වා ඇත.             ප්‍රංශය                  රියාද්                      මෙසිනා               නාපෝලි", "URL": "https://lankatruth.com/si/?p=44626", "Category": "පුවත්", "Parent URL": null}