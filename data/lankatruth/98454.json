{"Source": "Lankatruth", "Timestamp": "October 25, 2020", "Headline": "මිරිහාන මූලස්ථාන පොලිසියේ භෝජනාගාර පාලකට කොරෝනා…", "News Content": "මිරිහාන මූලස්ථාන පොසියේ භෝජනාගාර පාලක ලෙස කටයුතු කළ පොලිස් කොස්තාපල්වරයාට කොවිඩ් – 19 ආසාදනය වී ඇතැයි තහවුරු වී තිබේ. පපුවේ මහන්සිය , උදරයේ ආබාධයක් සහ උණ රෝගී තත්වයක් හේතුවෙන් ඉකුත් 23දින එම කොස්තාපල්වරයා කොළඹ ජාතික රෝහලට ඇතුළත් කිරීමෙන් අනතුරුව සිදු කළ PCR පරීක්ෂණ වාර්තාවකින් ඒ බව හෙළි වී ඇත. මෙම පොලිස් කොස්තාපල්වරයා පසුගිය දිනවල පෑලියගොඩ මත්ස්‍ය වෙළඳසැලෙන් මාළු මිලදීගෙන ඇතැයි මේ වනවිට හෙළිවී තිබේ. ඔහු සමග රාජකාරි කළ සහ ලඟින් ඇසුරු කළ සියලුම දෙනා නිරෝධායනය සඳහා යොමුකර ඇත. මිරිහාන මූලස්ථාන පොලිසියට අනුයුක්තව පොලිස් නිලධාරීන් හයසියකට ආසන්න සංඛ්‍යාවක් සේවයේ යෙදෙන බව වාර්තා වේ.", "URL": "https://lankatruth.com/si/?p=98454", "Category": "පුවත්", "Parent URL": null}