{"Source": "Lankatruth", "Timestamp": "September 10, 2021", "Headline": "බංකොලොත් ආණ්ඩුවේ අත්‍යවශ්‍ය නොවන තීන්දුව", "News Content": "ශ්‍රී ලංකාව වෙත ආනයනය කරනු ලබන අත්‍යවශ්‍ය නොවන භාණ්ඩ 623 ක් ආනයනය කිරීමේදී සියයට සියයක ආන්තික මුදල් තැන්පතු අවශ්‍යතාවක් වහාම ක්‍රියාත්මක වන පරිදි පැනවීමට ශ්‍රී ලංකා මහ බැංකුවේ මුදල් මණ්ඩලය තීරණය කර තිබෙනවා. ජංගම දුරකථන, ඇඳුම් පැළදුම්, ආහාර වර්ග, ගෘහ උපකරණ රැසක් ඒ අතර මෙම තීන්දුවත් සමග ලංකාවේ දැනට ඇති භාණ්ඩ මිල වේගයෙන් ඉහළ යාමේ අවදානමක්පවතී.පසුගියදා පැවති කැබිනට් රැස්වීමේදී මෙම තීරණය ගෙනාති බව පැවසෙන අතර මේ සම්බන්ධයෙන් වන නිවේදනය ඊයේ (09) දිනයේ මහ බැංකුවේ සන්නිවේදන දෙපාර්තමේන්තුව විසින් නිකුත් කර තිබේ. මහා බැංකුව නිවේදනය කරන්නේ, ආනයන අධෛර්යමත් කිරීම ඔස්සේ විනිමය අනුපාතිකයේ ස්ථාවරභාවය සහ විදේශ මුදල් වෙළෙඳපොළ ද්‍රවශීලතාව රැක ගැනීම සඳහා දැනටමත් සිදු කෙරෙන උත්සාහයන්ට සහය වනු පිණිස මෙම තීරණය ගෙන ඇති බවයි. කෙසේ වෙතත් මේ වනවිට ආණ්ඩුව දැවැන්ත විදෙස් සංචිත අර්බුදයකට මුහුණ දීසිටින අතර ඊට දිගුකාලීන පිළියම් සොයනවා වෙනුවට ගනු ලබන මෙවැනි තීන්දු හරහා කොවිඩ් වසංගතය හමුවේ හෙම්බත්වී පීඩාවට පත්ව සිටින ජනතාව සහ සුළු පරිමාණ ව්‍යාපාරිකයින් තවතවත් පීඩාවට ලක්වේ. විශේෂයෙන්ම මෙම තීන්දුව මුදල් අමාත්‍යංශයෙන් ප්‍රකාශයට පත්කළ යුත්තක් බවත් එලෙස ප්‍රකාශයට පත්කරනු ලැබුවේ නම් ඉන් තව තවත් ආණ්ඩුවට ජනතාවගේ විරෝධය එල්ල විය හැකි බවින් මහ බැංකුව හරහා මෙම තීන්දුව ප්‍රකාශයට පත්කර ඇති බව ආර්ථික විශේෂඥයෝ පවසති. එම නිවේදනය පහතින්….", "URL": "https://lankatruth.com/si/?p=122884", "Category": "ආර්ථික පුවත්", "Parent URL": null}