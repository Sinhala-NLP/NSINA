{"Source": "Lankatruth", "Timestamp": "March 11, 2021", "Headline": "ඉන්දීය ගුවන් සංදර්ශනවලින් පසුව දෙන්න සූදානම් දොලපිදේනි මෙන්න", "News Content": "ශ්‍රී ලංකා ගුවන් හමුදාවේ 70 වෙනි සංවත්සරය වෙනුවෙන් බව කියමින් ඉන්දීය ප්‍රහාරක යානා 14ක් සහ භාගී කරවූ දින තුනක ඒකාබද්ධ ගුවන් සංදර්ශනවලින් පසුව ඉන්දියාවට තවත් දොලපිදේනි කිහිපයක් දීමට සූදානම් වන බව අනාවරණය වේ. වීරකේශරී පුවත්පතට මෙරට ඉන්දීය මහ කොමසාරිස් ගෝපාල් බග්ලේ විශේෂ ප්‍රකාශයක් ලබා දෙමින් එට්කා ගිවිසුම අත්සන් කිරීමට තිබෙන සූදානම සහ කන්කසන්තුරේ වරාය ලබා ගැනීම පිළිබඳව මෙරට ආණ්ඩුව සමග සාකච්ඡා කර ඇති බව හෙළි කර තිබේ. එට්කා ගිවිසුම සම්බන්ධයෙන් අවස්ථා 11දී මෙරට බලධාරීන් සමග සාකච්ඡා කර ඇති බව මෙන්ම කන්කසන්තුරේ වරාය ව්‍යාපෘතිය වෙනුවෙන් ඩොලර් මිලියන 45.27ක් යෙදවීමට සූදානම් බව ප්‍රකාශ කර ඇත. මේ අතර වර්තමාන ආණ්ඩුව මුහුණදී සිටින දැඩි විදේශ විනිමය පීඩනය හමුවේ ඉන්දියාව ඩොල්ර් බිලියන 01ක ණය පහසුකමක් ලබා දීම පිළිබඳවද සාකච්ඡා පවත්වමින් සිටින බව ඉන්දීය මහ කොමසාරිස්වරයා එම පුවත්පතට හෙළිකර තිබේ. මෙම ණය මුදල ලබාදීම පිළිබඳව සාකච්ඡා ආරම්භ කර ඇත්තේ ලංකා ආණ්ඩුව කරන ලද ඉල්ලීමක් අනුව යැයිද ඔහු සඳහන් කර තිබේ. කොළඹ වරායේ නැගනෙහිර ජැටිය ඉන්දීය අදානි සමාගමට ලබාදීමට මෙරට ජනතාවගෙන් දැඩි විරෝදයක් මතුවීමත් සමග එය ලබාදීම අත් හැරීමට ආණ්ඩුවට සිදුවිය. එහෙත් ගුවන් හමුදාවේ 70 වෙනි සංවත්සරය නිමෙත්තෙන් බව කියමින් මෙයට පෙර සැලසුම් කර නොතිබුණු ඒකාබද්ධ ගුවන් හමුදා සංර්ශනයක් පැවැත්වීය. ඉන් පසුව ඉන්දියාව එට්කා ගිවිසුම සහ කන්සන්තුරේ වරාය පිළිබඳව දැඩි බලපෑමක් මෙරට ආණ්ඩුවට කරමින් සිටින බව සනාත වී තිබේ.", "URL": "https://lankatruth.com/si/?p=112451", "Category": "ආර්ථික පුවත්", "Parent URL": null}