{"Source": "Lankatruth", "Timestamp": "December 3, 2019", "Headline": "හේමසිරි – පූජිත් යලි රිමාන්ඩ්", "News Content": "පාස්කු දින ප්‍රහාරය සම්බන්ධව සිය රාජකාරීමය වගකීම් සාපරාධී පැහැරහැරීමට ලක්කර ඇතැයි චෝදනා එල්ලවීමෙන් පසු රක්ෂිත බන්ධනාගාර ගතකර සිටින හිටපු ආරක්ෂක ලේකම් හේමරිසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දර යන මහත්වරුන් ලබන 17 වැනිදා තෙක් යලි රක්ෂිත බන්ධනාගාර ගතකර තිබේ. සිද්ධියට අදාල නඩුව අද(03) කොළඹ අතිරේක මහේස්ත්‍රාත් ප්‍රියන්ත ලියනගේ මහතා ඉදිරියේ කැඳවා තිබිණි. තවත් පොලිස් නිලධාරීන් 10 දෙනෙකුගෙන් පමණ ප්‍රශ්නකර අවසන් නැතැයි අපරාධ පරීක්ෂණ දෙපාර්තමේන්තුව මෙහිදී අධිකරණය හමුවේ සඳහන්කර ඇති අතර පසුව නඩුව ලබන 17 වැනිදා තෙක් කල් තබා ඇත.", "URL": "https://lankatruth.com/si/?p=86599", "Category": "පුවත්", "Parent URL": null}