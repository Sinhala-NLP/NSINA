{"Source": "Lankatruth", "Timestamp": "October 23, 2020", "Headline": "මරදාන දෙමටගොඩ – අලුත්ගම බේරුවලට ඇඳිරිනීතිය පණවයි…", "News Content": "වහාම ක්‍රියාත්මක වන පරිදි කොළඹ දිස්ත්‍රික්කයේ මරදාන, දෙමටගොඩ පොලිස් බලප්‍රදේශවලටත් කළුතර දිස්ත්‍රික්කයේ අලුත්ගම, බේරුවල හා පයාගල යන පොලිස් බලප්‍රදේශවලටත් නිරෝධායන ඇඳිරිනීතිය පනවා තිබේ. කොවිඩ් පැතිරීම වැළැක්වීමේ ජාතික ක්‍රියාන්විත මධ්‍යස්ථානය මේ බව දැනුම් දෙමින් මාධ්‍ය නිවේදනයක් නිකුත් කර තිබේ. දෙමටගොඩ හා මරදාන යන ප්‍රදේශවලට දින නියමයක් නොමැතිව නිරෝධායනය ඇඳිරිනීතිය පනවා ඇති අතර සඳුදා උදෑසන 5.00 දක්වා බේරුවල, අලුත්ගම හා පයගල යන ප්‍රදේශවලට ඇඳිරිනීතිය පනවා ඇත.", "URL": "https://lankatruth.com/si/?p=98390", "Category": "පුවත්", "Parent URL": null}