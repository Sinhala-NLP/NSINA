{"Source": "Lankatruth", "Timestamp": "October 7, 2020", "Headline": "ප්‍රදේශ කිහිපයකට අදත් තද වැසි", "News Content": "දිවයිනේ ප්‍රදේශ කිහිපයකට අද (07) දිනයේ තද වැසි තත්වයන් ඇතිවිය හැකි බව කාලගුණ විද්‍යා දෙපාර්තමේන්තුව වාර්තා කරයි. ඒ අනුව විශේෂයෙන් බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් තැනින් තැන වැසි ඇති විය හැකි ය. මධ්‍යම සහ වයඹ පළාත්වල සිහින් වැසි ඇතිවිය හැකි බවද කාලගුණ විද්‍යා දෙපාර්තමේන්තුව සඳහන් කරයි. උතුරු, උතුරු-මැද සහ ඌව පළාත්වලත් ත්‍රිකුණාමලය දිස්ත්‍රික්කයේත් ස්ථාන ස්වල්පයක සවස් කාලයේදී හෝ රාත්‍රී කාලයේ දී වැසි හෝ ගිගුරුම් සහිත වැසි ඇතිවිය හැකි බවද එම දෙපාර්තමේන්තුව වැඩිදුරටත් නිවේදනය කරයි.", "URL": "https://lankatruth.com/si/?p=97111", "Category": "පුවත්", "Parent URL": null}