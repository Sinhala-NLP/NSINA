{"Source": "Lankatruth", "Timestamp": "September 29, 2021", "Headline": "ආණ්ඩුව CIDය ගස් බඳියි", "News Content": "පුවත්පත් කතුවරුන් ඇතුළු මාධ්‍යවේදීන්ගෙන් ප්‍රශ්න නොකරන ලෙස දැනුම්දීමක් කර තිබියදීත්, එම දැනුම්දීම අනුව කටයුතු නොකළ බව පවසමින් අපරාධ පරීක්ෂණ දෙපාර්තමේන්තුවේ නිලධාරීන් සම්බන්ධව වහාම විමර්ශනයක් සිදුකරන්නැයි මහජන ආරක්ෂක අමාත්‍ය සරත් වීරසේකර පොලිස්පතිවරයාට උපදෙස් දී ඇත. තවද සුඳුලූණු සිද්ධිය සම්බන්ධව පෑලියගොඩ විශේෂ අපරාධ විමර්ශන ඒකකය මඟින් සිදුකෙරෙමින් පවතින පරීක්‍ෂණ අපරාධ පරීක්‍ෂණ දෙපාර්තමේන්තුව වෙත පවරා පුළුල් පරීක්‍ෂණයක් සිදු කරන ලෙසද අමාත්‍යවරයා විසින් පොලිස්පති වරයාට උපදෙස් ලබා දී තිබේ. පුවත්පත් කතුවරුන් ඇතුළු මාධ්‍යවේදීන්ගෙන් ප්‍රශ්න කිරීමට අපරාධ පරීක්ෂණ දෙපාර්ත මේන්තුව තීරණය කර තිබුනේ වෙළඳ අමාත්‍යංශය යටතේ පවතින සතොස ආයතනයේ සුදු ලූණු වංචාව සම්බන්ධයෙන් වාර්තා පළ කළ පුවත්පත් කතුවරුන් සහ මාධ්‍යවේදීන් පිලිබඳ තොරතුරුද ඇතුළත්ව වෙළඳ ඇමති බන්දුල ගුණවර්ධන අපරාධ පරීක්ෂණ දෙපාර්තමෙන්තුවට ගොනු කළ පැමිණිල්ලක් අනුවය. එම පැමිණිල්ල සම්බන්ධයෙන් කඩිනමින් පරීක්ෂණයක් සිදුකරණ ලෙස එම අවස්ථාවේ පොලිස් ඇමතිවරයා අපරාධපාරීක්ෂණ දෙපාර්තමේන්තුවට නියෝගයක්ද ලබා දී තිබූ බවට මාධ්‍ය වාර්තා පලවිය.", "URL": "https://lankatruth.com/si/?p=123823", "Category": "පුවත්", "Parent URL": null}