{"Source": "Lankatruth", "Timestamp": "September 28, 2019", "Headline": "මියගිය තවත් ඇතින්නන් දෙදෙනෙකුගේ සිරුරු හමුවේ", "News Content": "හබරණ-හිරිවඩුන්න තුම්බිකුලම රක්ෂිතයේ අද(28) සිදුකළ මෙහෙයුමකදී මියගොස් ඇති තවත් ඇතින්නියන් දෙදෙනෙකුගේ මල සිරුරු සොයාගෙන තිබේ. මේ අනුව එම ප්‍රදේශයෙන් හමුවූ මියගිය ඇතින්නන්ගේ සිරුරු සංඛ්‍යාව 7කි. අද පෙරවරුවේ හිරිවඩුන්න වැව ආසන්නයේ තිබී පස්වැනි වරට ඇතින්නකගේ සිරුරක් හමුවූ අතර පසුව සීගිරිය වනජීවී කාර්යාලයේ නිලධාරීන්, යුධ හමුදා නිලධාරීන්, හබරණ පොලීසිය සහ ප්‍රදේශ වාසීන් එක්ව වනගත ප්‍රදේශයේ සෝදිසි මෙහෙයුමක් සිදුකළේය. එම මෙහෙයුමේදී තවත් ඇතින්නන්ගේ සිරුරු දෙකක් සොයාගෙන තිබේ. මෙම මරණ සඳහා මෙතෙක් නිස්චිත හේතුවක් සොයාගෙන නැත.", "URL": "https://lankatruth.com/si/?p=81811", "Category": "පුවත්", "Parent URL": null}