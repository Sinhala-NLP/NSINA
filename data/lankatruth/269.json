{"Source": "Lankatruth", "Timestamp": "November 20, 2011", "Headline": "ගලෙන්බිදුනු වැව ප්‍රාදේශීය සභාව වෙන්දේසියේ", "News Content": "අධිකරණ නියෝගයකට අනුව ගලෙන්බිඳුණු වැව ප්‍රාදේශීය සභාවේ දේපල අද ප්‍රසිද්ධියේ වෙන්දේසි කරනු ලැබිණි. පොකුණු ව්‍යාපෘතියක් සදහා යත්‍ර උපකරණ සැපයූ ව්‍යාපාරිකයෙකුට ගලෙන්බිඳුණු වැව ප්‍රාදේශීය සභාව විසින් රුපියල් ලක්ෂ 100කට අධික මුදලක් ගෙවිය යුතු බවටඉදිරිපත් වූ පෙත්සමක් සලකා බැලීමෙන් අනතුරුව අධිකරණය මෙම නියෝගය කර තිබුණි. 1999 වසරේ උතුරු මැද පළාත් සභාව මගින් ක්‍රියාත්මක කෙරුණු පොකුණු ව්‍යාපෘතියට සමගාමීව ගලෙන්බිඳුණු වැව ප්‍රාදේශීය සභාව ද පොකුණු සෑදීමේ වැඩපිළිවළක් ක්‍රියාත්මක කළේය.ඊට තමන් විසින් යන්ත්‍ර උපකරණ සපයා ඇති අතර ඒ වෙනුවෙන් අයවිය යුතු කුලී මුදල් ගෙවීම ප්‍රාදේශීය සභාව මඟහැර ඇති බව අදාළ ව්‍යාපාරිකයා අධිකරණයට හමුවේ කියා සිටියේය. කරුණු සලකා බැලු අධිකරණය නියෝග කර තිබුණේ ගලෙන්බිඳුණු වැව ප්‍රාදේශීය සභාවේ සියලු රාජ්‍ය දේපල දින 14 කට මුද්‍රා තබා එම කාලය තුළ මුදල් ගෙවීම පැහැර හැරියහොත්සියලු දේපල වෙන්දේසි කර පෙත්සම්කරුට ගෙවිය යුතු මුදල් අය කර දීමට කටයතු කරන ලෙසය. ඒ අනුව ඊයේ (17) ප්‍රාදේශීය සභාව සතු දේපල ප්‍රසිද්ධියේ වෙන්දේසි කෙරුනි.", "URL": "https://lankatruth.com/si/?p=269", "Category": "පුවත්", "Parent URL": null}