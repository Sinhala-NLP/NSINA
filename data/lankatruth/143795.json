{"Source": "Lankatruth", "Timestamp": "January 17, 2023", "Headline": "සනත් නිශාන්ත සමූපකාර ඡන්දෙනුත් පරාදයි", "News Content": "අද (17) පැවති ආරච්චිකට්ටුව සමූපකාරයේ ඡන්ද විමසීමේ අවස්ථාවට කාරක සභික අපේක්ෂකයෙකු ලෙස ඉදිරිපත් වූ ජල සම්පාදන රාජ්‍ය ඇමති සනත් නිශාන්ත ඉන් පරාජයට පත්ව තිබේ. ඔහු ආරච්චිකට්ටුව සමූපකාරයේ ආරච්චිකට්ටුව ප්‍රාදේශිකයෙන් අංක 09 යටතේ ඉදිරිපත්යව ඇති අතර එම ප්‍රාදේශිකයෙන් තෝරාගනු ලබන කාරක සභිකයන් ප්‍රමාණය 09කි. එම 09 දෙනාගෙන් වැඩිම ඡන්ද ප්‍රමාණයක් ලබාගෙන සභිකයින් 06 දෙනෙකු ජයග්‍රහණය කර ඇත්තේ ජාතික ජන බලවේගය ඉදිරිපත් කළ කාරක සභික අපේක්ෂකයින් 09 දෙනාගෙනි. අනෙකුත් තිදෙනා තේරී පත්ව ඇත්තේ පොහොට්ටු පක්ෂයෙන් වන අතර එම තිදෙනා අතරට ජල සම්පාදන රාජ්‍ය ඇමති සනත් නිශාන්ත තේරීපත්ව නැත. කාරක සභික අපේක්ෂකයින් 19 දෙනා අතරින් රාජ්‍ය ඇමති සනත් නිශාන්තට හිමිව ඇත්තේ 11 වෙනි ස්ථානයයි. ඒ අනුව රාජ්‍ය ඇමති සනත් නිශාන්ත ආරච්චිකට්ටුව සමූපකාරයේ ආරච්චිකට්ටුව ප්‍රාදේශිකයෙන් පරාජයට පත්ව ඇත.", "URL": "https://lankatruth.com/si/?p=143795", "Category": "පුවත්", "Parent URL": null}