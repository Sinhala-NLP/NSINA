{"Source": "Lankatruth", "Timestamp": "November 30, 2020", "Headline": "දිල්ලි අගනුවර වටලන්න ඉන්දියානු ගොවියෝ සූදානම්…", "News Content": "මොදි පාලනය විසින් ගෙන එනු ලැබූ නව ගොවි පනත්වලට එරෙහිව දින පහක් පුරා සිදු කෙරෙන දැවැන්ත විරෝධතාවය හේතුවෙන් දිල්ල නගරයට ඇතුළු වන ප්‍රධාන මාර්ග සියල්ලම අවහිර කරන බවට විරෝධතාකරුවන් අනතරු අඟවා ඇති බව වාර්තා වේ. 2020 ගොවීන්ගේ නිෂ්පාදන වෙළඳ හා වාණිජ (ප්‍රවර්ධන හා පහසුකම් සැපයීමේ) පනත, 2020 මිල සහතික හා ගොවි සේවා පනත පිළිබඳ ගොවි (සවිබල ගැන්වීම සහ ආරක්ෂාව) ගිවිසුම සහ 2020 අත්‍යවශ්‍ය භාණ්ඩ (සංශෝධන) පනතට එරෙහිව ගොවීන් බරපතළ විරෝධය පළ කරති. විරෝධතා දැක්වූ ගොවීන් දහස් ගණනක් ගාසිපූර්-ගාසියාබාද් (දිල්ලි-යූපී) දේශ සීමාවේ සහ සිංගු දේශ සීමාවේ (දිල්ලි-හර්යානා දේශ සීමාව) මේ වනවිට රැඳී සිටින බව වාර්තා වේ. විරෝධතාවයට එක්ව සිටින ගොවි නායකයකු වන බුටා සිං පවසන්නේ “අපි මධ්‍යම ස්වදේශ කටයුතු අමාත්‍ය අමිත් ෂා සමඟ දුරකථනයෙන් කතා කළෙමු. අපට කොන්දේසි කිසිවක් අවශ්‍ය නැති බව අපි ඔහුට කීවෙමු. සියලුම ගොවි සංගම් හෙට පස්වරුවේ රැස්වීමක් පවත්වනු ඇත. නියෝජිත පිරිසක් රජයේ නිලධාරීන් හමුවෙවි. අපේ ඉල්ලීම් ඉටු වන තුරු උද්ඝෝෂණය දිගටම පවතිනු ඇත. යනුවෙන් පවසා තිබේ. මේ අතර විරෝධතා මධ්‍යයේ අග්‍රාමාත්‍ය නරේන්ද්‍ර මෝදි මහතා පවසන්නේ “ගොවීන් සඳහා යටිතල පහසුකම් සැකසීමට හැකි වන පරිදි අපි කෝටි ගණනක් වටිනා විශේෂ අරමුදල් ගෙන ආවා. මෙය ඔවුන්ට නව වෙළඳපලවල් සොයා ගැනීමට උපකාරී වන අතර ඔවුන්ගේ ආදායම පවා ඉහළ යමින් තිබෙනවා. ගොවීන්ගේ ආදායම ඉහළ ගොස් තිබෙනවා යටිතල පහසුකම් වැඩිදියුණු කිරීම කටයුතු කර ඇති බවයි. ඉන්දියානු ගොවීන් ගෙන යන මෙම විරෝධතා ව්‍යාපාරයට ප්‍රාන්ත ප්‍රධාන අමාත්‍යවරුන්ගේ මෙන්ම විවිධ ක්ෂේත්‍රවල රැකියා නියුක්තිකයන්ගේද සහාය පළව තිබේ.", "URL": "https://lankatruth.com/si/?p=102041", "Category": "විදෙස් පුවත්", "Parent URL": null}