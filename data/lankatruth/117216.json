{"Source": "Lankatruth", "Timestamp": "May 28, 2021", "Headline": "කොරෝනා වායුගෝලයෙන් පැතිරෙන කතාව බොරු", "News Content": "කොවිඩ් – 19 වයිරසය වායුගෝලයේ පැතිර පවතින බවට යන කතාව මිථ්‍යාවක් බව වෛරසවේදය පිළිබඳ විද්‍යාඥයකු වන පාර්ලිමේන්තු මන්ත්‍රී මහාචාර්ය තිස්ස විතාරණ පවසයි. වෛරසවලට පිටත පරිසරයේ වර්ධනයවීමට හැකියාවක් කිසිසේත්ම නැතැයි කී මහාචාර්යවරයා වෛරස වර්ධනය වන්නේ ජෛව සෛල තුළ පමණකැයිද ප්‍රකාශ කරයි. සාමාන්‍ය උෂ්ණත්වයේදී වයිරස විනාශ වන බවද ඔහු පවසයි. ආසාදිත පුද්ගලයකුගේ කෙළ බිඳිති ඔස්සේ වෛරසය වෙනත් පුද්ගලයකුගේ ශ්වසන මාර්ගයට ඇතුළුවීමේ හැකියාවක් ඇති බවත් මුව ආවරණ දමා දුරස්ථභාවය පවත්වාගෙන යෑමෙන් වෛරසය එලෙස ඇතුළුවීම වළක්වා ගත හැකි බවත් මහාචාර්ය තිස්ස විතාරණ සඳහන් කරයි. පුද්ගලයකුගේ ඇස්වලින්ද වෛරසය ඇතුළු විය හැකි බවද ඔහු සඳහන් කරයි. කෙසේ වෙතත් වෛරසය යම් යම් පෘෂ්ඨයන්හි කිසියම් කාලයක් රැඳී තිබිය හැකි බවත් දෑත් සබන් යොදා සේදීමෙන් වෛරසය විනාශ වන බවත් පවසන මහාචාර්යවරයා වැඩිදුරටත් කියා සිටියේ වයිරසය වායුගෝලයෙන් කිසිසේත් පැතිරීමක් නොවන බවය.", "URL": "https://lankatruth.com/si/?p=117216", "Category": "කොවිඩ් -19 (කොරෝනා ) පුවත්", "Parent URL": null}