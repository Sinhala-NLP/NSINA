{"Source": "Lankatruth", "Timestamp": "December 1, 2011", "Headline": "ප්‍රෝඩාකාරී තේරීම් කාරක සභාවලට අපි නැහැ – අනුර දිසානායක", "News Content": "දැන් කළ යුත්තේ ජාතික ප්‍රශ්නය සම්බන්ධයෙන් වට මේස සාකච්ඡා, සම්මන්ත්‍රණ හෝ තේරීම් කාරක සභා නොව මතුවී ඇති ගැටලූවලට විසදුම් ලබාදීම බව ජවිපෙ පාර්ලිමේන්තු කණ්ඩායම් නායක අනුර දිසානායක මහතා පවසයි. ඔහු මේ බව පැවසුවේ අද පස්වරුවේ ජවිපෙ ප්‍රධාන කාර්යාලයේදී පැවැති මධ්‍ය හමුවකට සහභාගී වෙමිනි. මෙම පාර්ලිමේන්තු කාරක සභා පත්කරන්නේ ජාතික ප්‍රශ්නයට සැබෑ විසදුමක් ලබාදීමට නොවන බවත් එම ප්‍රශ්නය මගහරිමින් කල්මැරීමට බවත් ඔහු මෙම මාධ්‍ය හමුවේදී කියා සිටියේය. මේ කල්මරණ තත්වය විසින් උතුරේ ජනතාව වෙනත් තැනකට තල්ලූ කරමින් තිඛෙන බවත් ඔවුන්ට අවශ්‍ය වන්නේ ප්‍රජාතන්ත්‍රවාදය, දරුවන්ට අධ්‍යාපනය, ජීවත්වීමට නිවාස වන අතර එම අවශ්‍යතාවයන් නොලැබීමෙන් සිදුවන්නේ ඔවුන් නැවත ප්‍රජාතන්ත්‍ර විරෝධී ක්‍රියාවයන්ට යොමු වීම බවත් අනුර දිසානායක මහතා වැඩිදුරත් ප්‍රකාශ කර සිටියේය. මෙම ප්‍රෝඩාකාරී තේරීම් කාරක සභා නතර කර එම දෙමළ ජනතාව මුහුණ දී සිටින ඇත්ත ප්‍රශ්නවලට විසදුම් ලබාදීමට පියවර ගන්නා ලෙස ආණ්ඩුවට බලකර සිටින බවද ඔහු ප්‍රකාශ කර සිටියේය. එහිදී වැඩිදුරටත් අදහස් දැක්වූ අනුර දිසානායක මහතා, යාපනේ දිසාපතිවරු දිස්ත්‍රික් ලේකම්වරු කියන පරිදි යාපනයේ නිවාස 37286ක් සම්පූර්ණයෙන් විනාශ වෙලා. හදල තියෙන්නේ 5735යි. අර්ධ වශයෙන් විනාශ වුණු නිවාස 23999යි. පිළිසකර කරලා තියෙන්නේ 2676යි. ආසන්න වශයෙන් නිවාස 53000ක් පමණ නැවත පිළිසකර කළ යුතුව තිඛෙනවා. කිළිනොච්චියේ සමූපර්ණයෙන් විනාශ වුණු නිවාස 29464 යි. අර්ධ වශයෙන් විනාශ වුණු නිවාස 4387යි. සම්පුර්ණ නිවාස 33854යි සකස් කර තිඛෙන්නේ 5707ක් පමණයි. මුලතිව්හි සම්පූර්ණයෙන් විනාශ වුණු නිවාස 18617යි හදලා තියෙන්නේ 4091යි අර්ධ වශයෙන් විනාශ වුණු නිවාස 3779යි. හදලා තියෙන්නේ 1682යි. වව්නියාව සම්පූර්ණයෙන් විනාශ වුණු නිවාස 13159 හදලා තියෙන්නේ 4126යි. අර්ධ වශයෙන් විනාශ වුණු නිවාස 15200යි. හදලා තියෙන්නේ 4644 පමණයි. සම්පූර්ණයෙන් නිවාස 105000ක් පමණ හදන්න හෝ අලූත්වැඩියා කරන්න තිඛෙනවා. මේ මන්නාරම හැර. ඉන්දියාව නිවාස 50000ක් හදලා දෙනවා කිව්වා නමුත් අවුරුදු 2 1/2ක් ගතවෙලා හදලා තියෙන්නේ නිවාස 250යි. මෙහෙම ගියොත් ඉන්දියාවට මෙම නිවාස ප්‍රමාණය හදන්න අවරුදු 500ක් වත් යයි. එතෙක් මෙම ප්‍රදේශවල ජනතාව ජීවත් වන්නේ කොහේද? පාසල්වල, කොවිල්වලද නැතිනම් මඩුවලද? මීට අමතරව උතුරේ යුධ වැන්දඹුවන් ඉන්නවා 27000ක් පමණ. පොදුවේ ගත්තාම වැන්දඹුවන් ලක‍ෂයක් විතර ඉන්නවා. ඉතිං නිවසේ මුළු ආර්ථීකයට බරදෙන තම ස්වාමියා නැතිව මොවුන් ජීවිතය ගැටගහගන්නේ කොහොමද? ඉතිං ආණ්ඩුව මොවුන් සඳහා ගෙන ඇති පියවර කුමක්ද? දළ සංඛ්‍යා ලේඛන අනුව මව පියා නැති දරුවන් 5000ක් ඉන්නවා. මව හෝ පියා නැති දරුවන් 12000ක් පමණ ඉන්නවා. මෙම දරුවන් සඳහා ආණ්ඩුවෙන් ගන්නා පියවර කුමක්ද? එම ප්‍රදේශවල ජනතාවගේ මූලික ආදායම් මාර්ගය වන කෘෂිකර්මාන්තය නැංවීමට ආණ්ඩුව ගෙන ඇති පියවර කුමක්ද? ඉතිං ආණ්ඩුව කියනවා ඒ9 පාරට උඩින් අධිවේගී මාර්ගයක් ඉදිකරන බව. ඒවද ජනතාවට ඕන වෙලා තියෙන්නේ. තමන්ගේ ගොවිතැන් කටයුතු වලට ඇලමාර්ග ප්‍රතිසංස්කරණය කර ගැනීමයි. අධ්‍යාපන බිද වැටිලා ගොඩනැගිලි නැති පැසල්, ගුරුවරුන් නැති පාසල් තියෙන්නේ. උතුරේ ගැඹිණියන් 35%ක් රක්තහීනතාවෙන් පෙළෙනවා. ඇයට උපදින දරුවා නිරෝගී නෑ. සෞඛ්‍ය සේවය බිඳ වැටිලා. රෝහල්වල වෛද්‍ය හිගකම ඛෙහෙත් හිගකම ඇදන් හිගකම නිසා සේවා බිද වැටිලා. ඒ නිසා දැන් ජනතාවට ඕන ඒවාට විසදුම් මිස තේරීම්කාරක සභා නොවේ. ආණ්ඩුව කළ යුත්තේ තේරීම් කාරක සභා ඇටවීම නොවේ.", "URL": "https://lankatruth.com/si/?p=409", "Category": "පුවත්", "Parent URL": null}