{"Source": "Lankatruth", "Timestamp": "October 17, 2018", "Headline": "තෙඹුවන පොලිස් සැරයන් යළි සේවයේ පිහිටුවයි", "News Content": "අත්අඩංගුවට ගත් වැලි ලොරිය තෙඹුවන පොලිසියේ ස්ථානාධිපතිවරයා මුදා හැරීමට විරෝධය පළ කිරීමේදී අත්අඩංගුවට ගෙන වැඩ තහනමට ලක් කළ පොලිස් සැරයන් සහන් ගුණවර්ධන මහතා යළි සේවයේ පිහිටුවා එම පොලිස් ස්ථානයටම අනුයුක්ත කර ඇතැයි පොලිස් මාධ්‍ය ප්‍රකාශක කාර්යාලය පවසයි.ඉකුත් 03 වැනි දා සැරයන්වරයාගේ සේවය අත්හිටුවනු ලැබීය. ඔහු දින කිහිපයක් රිමාන්ඩ් බාරයේ සිට ඇප මත මුදා හැරිණි. මේ අතර පොලිස් සැරයන් සහන් ගුණවර්ධන මහතාමුහුණ දී ඇති ආර්ථීක දුෂ්කරතාවයන් සහ ඔහුගේ දරුවන්ගේ අධ්‍යාපන කටයුතු සඳහා ලබාදිය යුතුව ඇති සහය සැලකිල්ලට ගත් ජනාධිපතිවරයා ඒ මහතා වෙත රුපියල් ලක්ෂ 10 ක මුල්‍ය පරිත්‍යාගයක් සිදු කිරීමට කටයුතු කරනු ලැබීය.", "URL": "https://lankatruth.com/si/?p=61219", "Category": "පුවත්", "Parent URL": null}