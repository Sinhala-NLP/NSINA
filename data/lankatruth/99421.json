{"Source": "Lankatruth", "Timestamp": "November 4, 2020", "Headline": "තවත් ආසාදිතයින් 274ක්", "News Content": "අද (04) මේ වනවිට තවත් කොවිඩ් – 19 වෛරසය ආසාදිතයින් 274ක් වාර්තා වී තිබේ. ඉන් 07දෙනෙකු නිරෝධායන මධ්‍යස්ථානවලින් වාර්තා වන අතර අනෙක් 267දෙනා පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන්ය. මේ වනවිට වාර්තා වී ඇති සමස්ත නව කොවිඩ් – 19 පොකුර 8,540ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,137දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 12,018කි. මේ වනවිට ජීවිතක්ෂයට පත්ව ඇති ආසාදිතයින් ගණන 23කි.", "URL": "https://lankatruth.com/si/?p=99421", "Category": "පුවත්", "Parent URL": null}