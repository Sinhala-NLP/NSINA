{"Source": "Lankatruth", "Timestamp": "July 24, 2021", "Headline": "කළකට පසු ශ්‍රී ලංකාවට ක්‍රිකට් ජයක්", "News Content": "ඉන්දියාව සහ ශ්‍රී ලංකාව අතර ඛෙත්තාරාම ක්‍රීඩාංගනයේදී පැවති තෙවැනි එක්දින ජාත්‍යන්තර තරඟය කඩුලු 03කින් ජයග්‍රහණය කිරීමට ශ්‍රී ලංකා ක්‍රීඩකයෝ සමත් වූහ. ජයග්‍රහණයට ලකුණු 226ක් අවශ්‍යව තිබූ අතර කඩුලු 7ක් දැවී ලකුණු 227ක් ලබා ගැනීමට ශ්‍රී ලංකා ක්‍රීඩකයෝ සමත් වූහ. අවිශ්ක ප්‍රනාන්දු ලකුණු 76ක් රැස්කළ අතර භානුක රාජපක්ෂ ලකුණු 65ක් රැස්කළේය. කාසියේ වාසිය දිනා, පළමුව පන්දුවට පහරදුන් ඉන්දීය කණ්ඩායම සියලුදෙනා දැවී රැස්කළ ලකුණු ගණන 225කි. කෙසේ වෙතත් තරඟාවලියේ ජයග්‍රහණය 2-1ක් ලෙස ඉන්දීය කණ්ඩායම සතු විය.", "URL": "https://lankatruth.com/si/?p=120139", "Category": "ක්‍රීඩා පුවත්", "Parent URL": null}