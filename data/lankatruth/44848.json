{"Source": "Lankatruth", "Timestamp": "December 5, 2017", "Headline": "පළාත් පාලන ආයතන ගණනාවකට ජවිපෙන් ඇප තැන්පත් කරයි", "News Content": "එළඹෙන පළාත් පාලන මැතිවරණය සඳහා ඇප මුදල් තැන්පත් කිරීමේ කටයුතු මේ දිනවල ඒ ඒ පක්ෂ විසින් සිදු කරමින් පවතින අතර ජනතා විමුක්ති පෙරමුණද මේ වනවිට පළාත් පාලන ආයතන ගණනාවකට ඇප මුදල් තැන් පත් කර ඇත. මැතිවරණ කොමිසමේ සභාපතිවරයා විසින් පළමු වරට කැඳවනු ලැබූ පළාත් පාලන ආයතන 93ට අදාළ දිස්ත්‍රික්කවලින් ත්‍රීකුණාමලය, මඩකලපුව, කුරුණෑගල, නුවරඑළිය, හම්බන්තොට ආදී දිස්ත්‍රික්කවල මෙලෙස ඇප මුදල් තැන් පත් කර තිබේ. ඒ අනුව මඩකලපුව දිස්ත්‍රික්කයේ කෝරලේපත්තු, කෝරලේපත්තු බටහිර, එරාවුර්, මන්මුනෙයි පත්තු, කාත්තන්කුඩි යන ප්‍රාදේශීය සභා සහ නගර සභා 04 සඳහා ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතාගේ ප්‍රධානත්වයෙන්ද, ත්‍රිකුණාමලය දිස්ත්‍රික්කයේ නගර හා කඩවත් සතර, තමලගමුව, කින්නියා, වෙරුගල්, පදවි ශ්‍රීපුර, ගෝමරන්කඩවල, සේරුවිල යන ප්‍රාදේශීය සභා 07 සඳහා අරුන් හේමචන්ද්‍ර මහතාගේ ප්‍රධානත්වයෙන් ඇප තැන්පත් කර ඇත. හම්බන්තොට දිස්ත්‍රික්කයේ අඟුණකොල පැලැස්ස, සූරියවැව. හම්බන්තොට, වීරකැටිය යන ප්‍රාදේශීය සභා සඳහාද කුරුණෑගල දිස්ත්‍රික්කයේ කොබෙයිගනේ ප්‍රාදේශීය සභාව සඳහාද ඇප තැන්පත් කර තිබේ. එමෙන්ම නුවරඑළිය දිස්ත්‍රික්කයේ තලවකැළේ, දිදුල සහ නුවරඑළිය නගරසභාවලට මංජුල සුරවීර මහතාගේ ප්‍රධානත්වයෙන් ඇප තැන්පත් කර ඇත.", "URL": "https://lankatruth.com/si/?p=44848", "Category": "පුවත්", "Parent URL": null}