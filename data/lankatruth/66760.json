{"Source": "Lankatruth", "Timestamp": "January 21, 2019", "Headline": "නාලක ද සිල්වා යලි රිමාන්ඩ්", "News Content": "ජනාධිපතිවරයා සහ හිටපු ආරක්ෂක ලේකම්වරයා ඝාතනය කිරීමට කුමන්ත්‍රණය කිරීම සම්බන්ධව සැකපිට අත්අඩංගුවේ පසුවන හිටපු නියෝජ්‍ය පොලිස්පති නාලක ද සිල්වා මහතා ලබන 30 වැනිදා දක්වා යලි රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් ප්‍රියන්ත ලියනගේ මහතා අද(21) නියෝග කළේය. ජනාධිපති මෛත්‍රිපාල සිරිසේන මහතා සහ හිටපු ආරක්ෂක ලේකම් ගෝඨාභය රාජපක්ෂ මහතා ඝාතනය කිරීමට සැළසුම් කළ බවට නාලක ද සිල්වා මහතාට චෝදනා එල්ලවී ඇති අතර සිද්ධියට අදාල නඩුව අද විභාගයට ගත් අවස්ථාවේ මහේස්ත්‍රාත්වරයා මෙම නියෝගය සිදුකළේය. සිද්ධියට සම්බන්ධ ඉන්දීය ජාතික මර්සලීන් තෝමස් නැමති සැකකරු ද අද අධිකරණය හමුවේ පෙනී සිටි අතර ඔහුද ලබන 30 වැනිදා දක්වා රක්ෂිත බන්ධනාගාර ගත කිරීමට නියෝග කෙරිණි.", "URL": "https://lankatruth.com/si/?p=66760", "Category": "පුවත්", "Parent URL": null}