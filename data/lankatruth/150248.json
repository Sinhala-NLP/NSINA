{"Source": "Lankatruth", "Timestamp": "August 12, 2023", "Headline": "ඉතාලියේ අන්ත දක්ෂිණාංශික ෆැසිස්ට් ආණ්ඩුව දුප්පතුන්ට පහර දේ!", "News Content": "මේ වන විට ඉතාලියේ නව පාලන බලය හොබවන අන්ත දක්ෂිණාංශික Giorgia Meloni රජය දුප්පතුන්ට, සමරිසි ප්‍රජාවට, විවාහ නොවී දරුවන් වැදු මව්පියන්ට හා එම දරුවන්ටත්, පියවරුන් නැතිව දරුවන් සිටිනා මව් වරුන්ටත්, සංක්‍රමිකයන්ට එරෙහිවත් යුද්ධය ප්‍රකාශ කරමින් සිටින බව වාර්තා වේ. එහි නවතම ප්‍රහාරය එල්ල වී ඇත්තේ ඉතාලි පවුල් 169,000කට මසකට වරක් ලබා දුන් “පුරවැසියෙකු සඳහා වූ අවම ආදායම”(RDC) අහෝසි කිරීම ජූලි මස අවසානයේ SMS මගින් දැනුම් දීමට ඉතාලි රජයේ තීරණය කිරීමත් සමගය. මෙම ආධාර මුදල් ලබා ගත් ඉතාලි පුරවැසියන් “රැකියා කළ හැකි” පුද්ගලයින් ලෙස සලකා එම පිරිසෙන් කපා කිරීමෙන් යුරෝ බිලියන තුනක් ඉතිරි කර ගැනීමට ඉතාලි රජය අපේක්ෂා කරයි. 2008 ආර්ථික අර්බුධයෙන් හා කොරෝනා වසංගතයෙන් පසුව ඉතාලි ආර්ථිකය රැඳී පවතිනුයේ දැවැන්ත අර්බුධ කාරි ස්ථානයක වේ.ජාත්‍යන්තර මුල්‍ය අරමුදල් වාර්තාවන්ට අනුව ඉතාලියේ මෙම වසරේ ආර්ථික වර්ධන වේගය 1% සිට 0% අගයක පවතී. ඉතාලියේ රැකියා විරහිත භාවය 8%ක් ලෙස සඳහන් වන අතර වයස අවුරුදු 15-24 තරුණ ප්‍රජාව අතර එය 22.4%ක් ලෙස සටහන් වේ. උද්ධමන වේගය 6.7% ක් ලෙස සඳහන් වේ. පොලී අනුපාත වැඩි කිරීමෙන් මෙම උද්ධමනය අවම කිරීමට උත්සහ කිරීම එරට කුඩා හා මධ්‍යම සමාගම් හිමිකරුවන්ගේ සංගමයේ පවා දැඩි විවේචනයට ලක් වී ඇත. අයවැය හිඟය මේ වනවිට 12.5%GDP දක්වා ඉහල ගොස් ඇත. මෙම අගය මෙම වසර අග වන විට 5.6% දක්වා අඩු කිරීමට Giorgia Meloni රජය අපේක්ෂා කරනුයේ ජනතාවට හා කුඩා හා මධ්‍යම සමාගම් වෙත ලබා දෙන සුබ සාධන වියදම් කපා හැරීමෙනි. එසේම ඉතාලිය යනු යුරෝපයේ ග්‍රීසිය 189.6%GDP හැරුණු විට දැවන්තම ණය ප්‍රතිශතය එනම් 144%GDP වාර්තා කරන රට වේ. යුරෝපා සංගමයේ සාමාජික රටවල් තම ණය ප්‍රතිශතය රටේ දළ දේශීය නිෂ්පාදිතයෙන් 60% ලෙසත්, අයවැය හිඟය 3%GDP ලෙසත් පවත්වා ගත යුතුය යන්න යුරෝපීය ස්ථාවරත්වය සහ වර්ධන ගිවිසුමේ(-stability pact) කොන්දේසි ලෙස යුරෝපා මධ්‍යම බැංකුව විසින් නියම කර ඇත. Covid-19 වසංගතය හේතුවෙන් තවකාලිකව නවතා දැමු මෙම රීතිය සහ අනෙකුත් මුල්‍ය කොන්දේසි 2023 දෙසැම්බර් සිට නැවත සක්‍රිය කළ යුතු බව මෙම වසරේ දෙවන කාර්තුවේදී යුරෝපා සංගමයේ විධායක සභාව ලෙස සැලකෙන යුරෝපා මහා කොමිසම සාමාජික රටවලට දැනුම් දී ඇත. මෙම කොන්දේසි සැපරිමට අපෝසත් වුවහොත් කොමිසමට දඩ ගෙවීමට සාමාජික රටවලට සිදුවේ. ඒ අනුව යුරෝපයේ සෑම රජයක්ම තම රටවල ආර්ථික සම්පත් විකුණමින්, පුද්ගලික කරණය කඩිනම් කරමින් හා ජනතා සුබ සාධන කපා දමමින් මෙම කොන්දේසි සැපරීමට උත්සක වී ඇත. ඒ අනුව ඉතාලියේ Giorgia Meloniගේ අන්ත දක්ෂිණාංශික රජය කෙතරම් නරුමද යන්න පෙන්වා දෙමින් මෙම වසරේ ජාත්‍යන්තර කම්කරු දිනය,එනම් මැයි පළමු වැනිදා මිලියන සංඛ්‍යාත දුප්පතුන්ට ප්‍රතිලාභ ලබා දෙන ආධාරයක් වන “පුරවැසියෙකු සඳහා ලබා දිය යුතු අවම ආදායම”Reddito di cittadinanza”, RdC) අහෝසි කරනු ලැබුවේ වාමාංශික ව්‍යාපාර හා වුර්තිය සමිති වල දැවැන්ත විරෝධය මධ්‍යයේය. 2019 දී එවකටපැවති Giuseppe Conte රජය විසින් හඳුන්වා දුන් “දරිද්‍රතාවයට එරෙහිව සටන් කිරීමට සහ රැකියා සොයන්නන් ශ්‍රම වෙලඳපොලට නැවත ඒකාබද්ධ කිරීම ප්‍රවර්ධනය කිරීමට” යන තේමාව යටතේ සමාජ ආධාරයක් ලෙස මාසිකව යුරෝ 500ක මුදලක් මිලියන 1.5 ක පිරිසකට ලබා දෙන ලදී. Giorgia Meloni නව රජය ඉහත “පුරවැසියන සඳහා වූ අවම ආදායම” අහෝසි කර නව චෙක් පතක් හඳුන්වා දී ඇති අතර එමගින් ” ලබා දෙන මුදල යුරෝ 350 දක්වා අඩුකර කාලසීමාවද මාස 18 දක්වා සීමා කර ඇත. එය ලබා ගත හැක්කේද වයස අවුරුදු 60ට වැඩි රැකියා කිරීමට නොහැකි අයට පමණි. “පසුගිය බ්‍රහස්පතින්දා, මගේ දුරකථනයට කෙටි පණිවිඩයක් ලැබුණා, අගෝස්තු 1 වැනිදා සිට මගේ දීමනාව මට තවදුරටත් නොලැබෙන බව. මොනතරම් හොඳ උපන්දින තෑග්ගක්ද! එතැන් සිට මට රෑට නින්ද යන්නේ නෑ” යයි 59-හැවිරිදි රෝම නුවර වැසියෙකු වන Luigi Marini පවසා සිටි. ඒ අනුව මෙම වයසේ පසුවන පවුල් 169,000ක් පමණ “පුරවැසි ආදායම (“Reddito di cittadinanza”, RdC) ලබා ගැනීමට තවදුරටත් නොහැකි වනු ඇති බව එරට මාධ්‍ය වාර්තා කර සිටි. අගෝස්තු අවසානය වන විට, අනෙකුත් RdC ප්‍රතිලාභීන් දහස් ගණනකට එම පණිවිඩය ලැබෙනු ඇත. තාවකාලික ඇස්තමේන්තු කිහිපයකට අනුව, RdC ප්‍රතිලාභීන් 500,000ක් පමණ ගිම්හානය අවසන් වන විට කිසිදු ආධාරයක් නොමැතිව සිටීමට සිදුවනු ඇත. මෙවැනිම නීතියක් ප්‍රංශයේද සැප්තැම්බර් මාසයේදී පැනවීමට නියමිතව ඇත. ඉතාලි රාජ්‍ය සංඛ්‍යාලේඛන ආයතනයේ (Istat) වාර්තාවකට අනුව, 2019 දී Giuseppe Conte රජය විසින් හඳුන්වා දුන් “පුරවැසියන් සඳහා වූ අවම ආදායම”(RDC) නම් ඉහත ආධාර මුදල දුප්පත් කමින් පෙලෙන එරට ජනතාවගෙන් අඩකට පමණ එය නොලැබුණත් මිලියනයක ජනතාවක් දරිද්‍රතාවයෙන් මුදා ගැනීමට ආධාර වී ඇත. NPS සමාජ ආරක්ෂණ ආයතනයට අනුව, 2022 දී, මසකට යුරෝ 550ක මුදලක් මිලියන හතරකට ආසන්න ජනතාවක් නියෝජනය කරන මිලියන 1.6 ක පවුල් සඳහා ප්‍රතිලාභ ලබා දී ඔවුන්ට සහන සලසා දී ඇත. 2023 මැයි 1 වන දින මෙම විෂයයන් සාකච්චා කිරීම පිණිස Giorgia Meloni විසින් අමාත්‍ය මණ්ඩලය කැඳවා සිදු කරන ලද මෙම සුබ සාධනය කපා දැමීම විපක්ෂය සහ වෘත්තීය සමිති රජය දැඩි ලෙස විවේචනය කරනු ලැබිණි. “තරුණයන්ගේ ජීවිත අවිනිශ්චිතභාවයට පත් කරමින්, නිවසක් සහ දරුවන් පිළිබඳ ඔවුන්ගේ සිහිනය විනාශ කර දැමීමට ජනතා රජයක් මැයි 1 වැනිදා රැස්වන්නේ නැත. එහි ප්‍රථිපල අපි අද භුක්ති විඳින්නෙමු” යයි හිටපු කතා නායක Roberto Fico මාධ්‍ය වෙත ප්‍රකාශ කර සිටියේය. කෙසේවෙතත් මෙම නව නීතියට එරෙහිව ඉතාලිය පුරා උද්ඝෝෂණ කැඳවා ඇති බව වාර්තා වේ. අන්ත ජාතිවාදය අවුස්සමින් හා “ඉතාලි ජාතිකයන්ට පමණක්” හෝ “පළමුව ඉතාලි සුදු ජාතිකයින්” වැනි හුදු ජනප්‍රිය ජාතිවාදී තේමා පවසමින් බලයට පැමිණි Giorgia Meloni ආණ්ඩුවද පැරණි වම හෝ දකුණ ලෙස පෙනී සිටිමින් බලයට පැමිණි ලිබරල් රජයන් මෙන්ම යුරෝපා සංගමයේ ලිබරල් කොන්දේසි සපුරමින් සිටින බව මේ අතර යුරෝපයේ වාමාංශික බුද්ධිමතුන් අදහස් දක්වමින් කියා සිටි. 1933 බලයට පැමිණි හිට්ලර්ට සිදු වුයේද මෙවැනිම අකලංචියකට බවත් එය අවසාන වුයේ ලොව පුරා මිලියන 45ක ජනතාවකට ජීවිත අහිමි වීමෙන් බව ඔවුන් තව දුරටත් පෙන්වා දෙති. මේ වන විට යුරෝපයේ ප්‍රංශය, ජර්මනිය, ඉතාලිය, ස්පාඤ්ඤය ඇතුළු ප්‍රධාන රටවල නාසි වාදී පක්ෂ වල දැවැන්ත හිස එසවීමක් සිදු වෙමින් පවතින බවද මේ අතර වාර්තා වේ.", "URL": "https://lankatruth.com/si/?p=150248", "Category": "පුවත්", "Parent URL": null}