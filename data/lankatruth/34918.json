{"Source": "Lankatruth", "Timestamp": "May 27, 2017", "Headline": "19 වන ලෝක තරුණ උළෙලේ 3 වන ජාත්‍යන්තර සුදානම් කිරීමේ කමිටුවේ රැලිය අද", "News Content": "පසුගිය 25වනදා කොළඹ ලක්ෂ්මන් කදිර්ගාමර් මධ්‍යස්ථානයේ දී උත්සවාකාරයෙන් ආරම්භ වූ 19 වන ලෝක තරුණ උළෙලේ 3 වන ජාත්‍යන්තර සුදානම් කිරීමේ කමිටුවේ අවසන් දින පාගමන, ප්‍රදර්ශනය, රැලිය සහ සංස්කෘතික ප්‍රසංගය අද (27) පැවැත්වීමට කටයුතු සංවිධානය කර තිබේ. පාගමන අද පස්වරු 02.00ට හයිඩ් පිටියෙන් ආරම්භ කිරීමට නියමිතඅතර රැලිය, ප්‍රදර්ශනය හා සංස්කෘතික ප්‍රසංගය විහාරමහාදේවී එළිමහන් රංග පීඨයේදී ආරම්භ වීමට නියමිත ය. ආරම්සභක අවස්ථාව ඳහා කියුබානු හා වියට්නාමයේ තානාධිපතිවරුන් පාර්ලිමේන්තු මන්ත්‍රීවරු හා ලෝක ප්‍රජාතන්ත්‍රවාදී තරුණ සම්මේලනයේ සභාපති, උප සභාපතිවරු, ලේකම් ඇතුළු රටවල් 47ක 100කට අධික විදෙස් තරුණ සංවිධානවල නියෝජිතයන් පිරිසක් සහභාගි වීසිටියහ මෙම අවස්ථාවේදී,මේ වනවිට ශ්‍රී ලංකාවට බලපා ඇති ස්වභාවික ආපදා තත්වය හේතුවෙන් විපතට පත් ජනතාවට ශෝකය පලකිරීමේ පණිවිඩයක් ජනතා විමුක්ති පෙරමුණේ පාර්ලිමේන්තු මන්ත්‍රී, ජාතික සූදානම් කිරීමේ කමිටුවේ සම සභාපති නලින්ද ජයතිස්ස මහතා විසින් ඉදිරිපත් කළ අතර ඒ අනුව 19 වන ලෝක තරුණ හා ශිෂ්‍ය උළෙලට සූදානම් කිරීමේ 3වන ජාත්‍යන්තර සූදානම් කිරීමේ කමිටුව නියෝජනය කළ සියළුම සාමාජිකයින් විසින් ගංවතුරෙන් විපතට පත් ජනතාවට ශෝකය පලකර සිටියහ.", "URL": "https://lankatruth.com/si/?p=34918", "Category": "පුවත්", "Parent URL": null}