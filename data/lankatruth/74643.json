{"Source": "Lankatruth", "Timestamp": "May 27, 2019", "Headline": "නේත්‍රා පරිගණක පාසලේ දෙවන ශිෂ්‍යත්ව සහ ත්‍යාග ප්‍රධානෝත්සවය පැවැත්වේ", "News Content": "ජනතා විමුක්ති පෙරමුණේ මන්ත්‍රී වැටුප් අරමුදල් සහ හිතවතුන්ගේ ආධාර මත පවත්වාගෙන යනු ලබන නේත්‍රා පරිගණක පාසලේ ශිෂ්‍යත්ව සහ සහතිකපත් ප්‍රධානෝත්සවය පසුගිය 25 වැනිදා රිදීමාලියද්දේ දී පැවැත්විණි. නේත්‍රා පරිගණක පාසලේ දෙවන ශිෂ්‍ය කණ්ඩායමට අධ්‍යයන කටයුතු කිරීම සඳහා අවශ්‍ය පුර්ණ ශිෂ්‍යත්වයක් හා පළමු කණ්ඩායමේ පාඨමාලාව සම්පුර්ණ කරන ලද සිසුන්ට සහතික පත්‍ර හා ත්‍යාග පිරිනැමීම මෙහිදී සිදු කරන ලදී. එමෙන්ම පාසලේ ආරම්භ කරන ලද ගෝර්කි පුස්තකාලය විවෘත කිරීම, පොත් පරිත්‍යාගය කිරීම හා පොත් බැහැර දිම ආරම්භ කිරීම ද එදින සිදුකර ඇත. මෙම අවස්ථාව සඳහා ඌව බින්තැන්න දෙපළාතේ ප්‍රධාන සංඝනායක, ගිරාදුරුකෝට්ටේ ශ්‍රී ධර්මෝදය මහා පිරිවෙන පරිවේනාධිපති, නේත්‍රා පරිගණක පාසලේ අධ්‍යක්ෂ මණ්ඩල සාමාජික, ප්‍රධාන අනුශාසක, රාජකීය පණ්ඩිත නාපටවෙල ශ්‍රී ධම්මානන්ද නාහිමියන්, ජනතා විමුක්ති පෙරමුණේ දේශපාලන මණ්ඩල සභික පාර්ලිමේන්තු මන්ත්‍රී සුනිල් හඳුන්නෙත්ති මහතා, නේත්‍රා පරිගණක පාසලේ ප්‍රධාන විධායක අධ්‍යක්ෂ රුහුණු විශ්ව විද්‍යාලයේ ගණිතය පිළිබඳ මහාචාර්ය ජයන්ත පස්දුන්කෝරළගේ මහතා, ජනතා විමුක්ති පෙරමුණේ මධ්‍යම කමිටු සාමාජික, නේත්‍රා පරිගණක පාසලේ මෙහෙයුම් ප්‍රධානී, ඌව පළාත් සභා මන්ත්‍රී සමන්ත විද්‍යාරත්න මහතා, කළමනාකරණ අධ්‍යක්ෂක මහාචාර්ය ආනන්ද රුහුණුහේවා මහතා, නේත්‍රා පරිගණක පාසලේ අධ්‍යක්ෂ මණ්ඩල සාමාජික ජවිපෙ මධ්‍යම කමිටු සාමාජික සුදත් බලගල්ල මහතා ඇතුළු පිරිසක් සහභාගී විය.", "URL": "https://lankatruth.com/si/?p=74643", "Category": "පුවත්", "Parent URL": null}