{"Source": "Lankatruth", "Timestamp": "September 16, 2019", "Headline": "ප්‍රාන්ත පාලනය නැවත ස්ථාපිත කරන්නැයි ඉල්ලා කාශ්මීරයේ විරෝධතා", "News Content": "කාෂ්මීරයේ පාලන බලය ඉන්දීය මධ්‍යම ආණ්ඩුව යටතට ගැනීමට එරෙහිව කාශ්මීර ප්‍රාන්තයේ ජනතාව දිනපතා විරෝධතා ව්‍යාපාර දියත් කර ඇති බව විදෙස් මාධ්‍ය වාර්තා කරයි. ජම්බු කාශ්මීරයේ පවතින ඉන්දු පාකිස්ථාන දේශසීමා ගැටලුව මුල්කර ගනිමින් කාශ්මීරයේ ප්‍රාන්ත පාලනය අවසන් කර එහි බලය මධ්‍යම රජය යටතට ගැනීමට ඉන්දියාව පසුගිය දා කටයුතු කළ අතර එයට විරෝධය පලකරමින් කාශ්මීරයේ ප්‍රධාන නගරය වන ශ්‍රී නගර්හි දිනපතා ජනතා විරෝධතා 20කට වැඩි සංඛ්‍යාවක් ක්‍රියාත්මක කෙරෙන බව වාර්තා වේ. පසුගිය අගෝස්තු මස 5 වැනිදා එවැනි විරෝධතා 722ක් ක්‍රියාත්මක කර ඇති අතර එහිදී සිවිල් වැසියන් 200 දෙනෙකු සහ ආරක්ෂක අංශ සාමාජිකයන් 415 දෙනෙකු තුවාල ලබා තිබිණි. ඊට අමතරව ඉන්දීය ආරක්ෂක අංශ විසින් කාශ්මීරයේ ප්‍රාදේශීය දේශපාලනඥයන් 170ක් ඇතුළු විරෝධතාකරුවන් 4100කට අධික සංඛ්‍යාවක් අත්අඩංගුවට ගෙන ඇත.", "URL": "https://lankatruth.com/si/?p=80942", "Category": "විදෙස් පුවත්", "Parent URL": null}