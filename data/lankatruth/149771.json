{"Source": "Lankatruth", "Timestamp": "July 29, 2023", "Headline": "ගම්පහ පාසල්වල සිසුවියෝ දෙදෙනෙක් අතුරුදන්", "News Content": "ගම්පහ නගරය ආශ්‍රිත පාසල් දෙකක සිසුවියන් දෙදෙනකු ඊයේ (28) සිට අතුරුදහන්ව ඇති බවට ගම්පහ සහ වැලිවේරිය පොලිස්ථාන වෙත පැමිණිලි ලැබී ඇතැයි වාර්තා වේ. මෙලෙස අතුරුදන් වී ඇති සිසුවියන් අවුරුදු 16 සහ 18 වයසේ පසුවන්නන් බවත් ඔවුන් 11 වෙනි ශ්‍රේණිය හා 12 වන ශ්‍රේණියෙහි ඉගෙනුම ලබන සිසුවියන් දෙදෙනකු බවත් වාර්තා වේ. ගම්පහ නගරයේ පාසල් සිසුවිය පාසල නිමවී නිවස වෙත යන විට අතුරුදහන්ව ඇති බවත් අනෙක් සිසුවිය ඊයේ පාසල් නොගොස් වෙනත් පාසලකට යන බව නිවසට පවසා ගොස් ඇති බවත් පොලීසිය පවසයි. වැලිවේරිය සහ ගම්පහ ප්‍රදේශයේ පදිංචි මෙම සිසුවියන්ගේ අතුරුදහන් වීම සම්බන්ධයෙන් ගම්පහ මූලස්ථානය පොලීසියත් වැලිවේරිය පොලීසියත් වැඩිදුර පරීක්ෂණ සිදු කරයි.", "URL": "https://lankatruth.com/si/?p=149771", "Category": "පුවත්", "Parent URL": null}