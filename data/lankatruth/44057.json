{"Source": "Lankatruth", "Timestamp": "November 18, 2017", "Headline": "බිමල් රත්නායක බංගලාදේශය හා වියට්නාමයේ සංචාරයක", "News Content": "බංගලාදේශ සමාජවාදී පක්ෂය විසින් සංවිධානය කරනු ලබන ඔක්තොම්බර් විප්ලවයේ සියවස් සැමරුම් උත්වසයක් සඳහා එම පක්ෂයෙන් ජනතා විමුක්ති පෙරමුණට ලද ආරාධනාවක් අනුව ජවිපෙ ජාතික සංවිධායක, පාර්ලිමේන්තු මන්ත්‍රී බිමල් රත්නායක මහතා පසුගියදා බංගලාදේශය බලා පිටවත් ගොස් තිබේ. බංගලාදේශ සමාජවාදී පක්ෂය සංවිධානය කරණු ලබන එම සැමරුම් වැඩසටහනට සහභාගීවීමෙන් අනතුරුව බිමල් රත්නායක මහතා වියට්නාමය බලා පිටත්වීමට නියමිතය. ඒ වියට්නාම් මිත්‍රත්ව සංගමයේ සමුළුවකට හා වියට්නාම් කොමියුනිස්ට් පක්ෂය පවත්වන ඔක්තොබර් විප්ලවයේ සියවස් සැමරුම් වැඩසටහනකට සහභාගී වීම සඳහා ය. වියට්නාම් කොමියුනිස්ට් පක්ෂය විසින් ජනතා විමුක්ති පෙරමුණට කරන ලද ආරාධනාවක් අනුව ජනතා විමුත්කි පෙරමුණ නියෝජනය කරමින් බිමල් රත්නායක මහතා මෙම අවස්ථාවට එක්වීමට නියමිතය.", "URL": "https://lankatruth.com/si/?p=44057", "Category": "පුවත්", "Parent URL": null}