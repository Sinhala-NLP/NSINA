{"Source": "Lankatruth", "Timestamp": "March 19, 2022", "Headline": "බෙහෙත් මිල වැඩි කළේ මිල සූත්‍රය අනුවයි", "News Content": "ඖෂධ මිල වැඩිකිරීමට කටයුතු කර ඇත්තේ විද්‍යාත්මක මිල සූත්‍රයකට අනුව විශේෂඥ කමිටුවක් මගින් මෙයට පෙර කළ ඇගැයීමක් මත බවත් ඒ ඇගැයීම සිදුවන අවස්ථාවට වඩා මේ වනවිට ඩොලරයේ මිල අධිකව ඉහළ යෑම හේතුවෙන් වැඩි මිලක් නියම වී ඇති බවත් ලෝක සෞඛ්‍ය සංවිධාන අධ්‍යක්ෂ ජෙනරාල්ගේ ආසියා කලාප නියෝජිත සහ ඖෂධ මිල නියාමන කමිටු ප්‍රධානී, ප්‍රජා සෞඛ්‍ය විශේෂඥ වෛද්‍ය පාලිත අබේකෝන් පවසයි. සිය කමිටුව මිල තීරණය කළ අවස්ථාවට සාපේක්ෂව නම් වත්මන් බෙහෙත් මිල 36%ත් 40%ත් අතර ගණනකින් ඉහළ දැමිය යුතු නමුත් ඖෂධ අපනයනකරුවන් හා රාජය පැමිණි එකඟතාවයකට අනුව ඖෂධ මිල 29%කින් පමණක් ඉහළ දමා ඇති බවත් ඒ ඔහු පවසයි. විධිමත් ඖෂධ නිෂ්පාදන ක්‍රියාදාමයක් දේශියව තිබුණා නම් මේ වනවිට සිදුවන්නාක් මෙන් ඖෂධ මිල ඩොලරය සහ ආනයන මිල අනුව තීන්දු වීම වළක්වා ගැනීමට හැකියාව තිබූ බවද ඔහු පවසයි.", "URL": "https://lankatruth.com/si/?p=130212", "Category": "ආර්ථික පුවත්", "Parent URL": null}