{"Source": "Lankatruth", "Timestamp": "November 29, 2020", "Headline": "කොරෝනා 44ක් නිවෙස් තුළම ජීවික්ෂයට", "News Content": "කොවිඩ් – 19 ආසාදනය වීම හේතුවෙන් මේ වනවිට මෙරටින් වාර්තා වී ඇති 109ක් වූමරණ සංඛ්‍යාවෙන් 44 දෙනෙකුම ජීවිතක්ෂයට පත්ව ඇත්තේ සිය නිවෙස් තුළදී හෝ රෝහල් කරා රැගෙන යමින් සිටියදී බව එම මරණ සම්බන්ධයෙන් නිකුත් කළ වාර්තා අනුව තහවුරු වේ. මෙම මරණ 109න් වැඩිම මරණ ප්‍රමාණයක් වාර්තා වන්නේ කොළඹ දිස්ත්‍රික්කයෙනි. ඊයේ (28) වාර්තා වූ මරණ දෙකද ඇතුළත්ව මේ වනවිට කොළම දිස්ත්‍රික්කයෙන් වාර්තා වී ඇති සමස්ත මරණ සංඛ්‍යාව 81ක් දක්වා ඉහළ ගොස් තිබේ. මෙරට කොවිඩ් මරණවලින් දෙවැනියට වැඩිම මරණ සංඛ්‍යාව වන 13ක් වර්තාවන්නේ ගම්පහ දිස්ත්‍රික්කයෙනි. එමෙන්ම කළුතරින් 06ක්, කුරුණෑගලින් 04ක්, පුත්තලමෙන් 03ක්, නුවරඑළියෙන් එක් මරණයක් සහ හඳුනානොගත් එක් මරණයකුත් මෙරටින් වාර්තා වූ කොවිඩ් මරණ අතරට අයත්ය. මෙම මරණ අතරින් වයස් කාණ්ඩ අනුව වැඩිම පිරිසක් මියගොස් ඇත්තේ වයස අවුරුදු 71ට වැඩි අයගෙන් වන අතර එම පිරිස 45කි. ඊට අමතරව වයස 51 ත් 60 ත් අතර 21 දෙනෙකුද වයස 61 ත් 70 ත් අතර යන වයස්වල පසුවන 20 දෙනකුද සහ වයස අවුරුදු 41 ත් 50 ත් අතර වයස් සීමාවේ පසුවන 16 දෙනෙකුද ජීවිතක්ෂයට පත්ව ඇත. ඒ අතර විශේෂයෙන් වයස අවුරුදු අවුරුදු 10ත් 30ත් අතර වයස්වල පසුවන තිදෙනෙකුද 31 ත් 40 ත් අතර වයස්වල පසු වූ සිව් දෙනෙකුද කොවිඩ් ආසාදිනයෙන් ජීවිතක්ෂයට පත්ව තිබේ. මෙලෙස මරණයට පත්වූ 109 දෙනා අතර 44දෙනෙකු නිවෙස්වලදී හෝ රෝහල් වෙත ඇතුළත් කිරීමේදී ජීවිතක්ෂයට පත්ව ඇති අතර 64 දෙනකු මිය ගොස් ඇත්තේ රෝහල්ගතකර සිටියදීය. අනෙක් කොවිඩ් මරණය මාර්ගයක මියගොස් සිටි අයෙකි. ඔහුගේ අනන්‍යතාවය මෙතෙක් හඳුනාගෙන නැත.", "URL": "https://lankatruth.com/si/?p=101885", "Category": "කොවිඩ් -19 (කොරෝනා ) පුවත්", "Parent URL": null}