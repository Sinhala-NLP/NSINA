{"Source": "Lankatruth", "Timestamp": "October 19, 2020", "Headline": "දඹුල්ල ආර්ථික මධ්‍යස්ථානයේ කරවල මුදලාලි කෙනෙකුටත් කොරෝනා", "News Content": "දඹුල්ල ආර්ථික මධ්‍යස්ථානයේ කරවල ව්‍යාපාරයක් පවත්වාගෙන යන 60 හැවිරිදි පුද්ගලයෙකු කොවිඩ් – 19 වෛරසය ආසාදනය වී ඇතැයි වාර්තා වේ. එම ව්‍යාපාරිකයා කුරුණෑගල මල්ලවපිටිය සහ උයන්දන අතර ප්‍රදේශයේ පදිංචිකරුවෙකු බවත් මේ වනවිට ඔහු වැලිකන්ද කොරෝනා ප්‍රතිකාර මධ්‍යස්ථය වෙත යොමු කර ඇති බවත් වාර්තා වේ. කොවිඩ් – 19 ආසාදිත දඹුල්ල ආර්ථික මධ්‍යස්ථානයේම සිටින ව්‍යාපාරිකයෙකු සමග මෙම කරවල මුදලාලි කතරගම සංචාරයකට එක්වී ඇති බවත් එම ව්‍යාපාරිකයාට වෛරසය ආසාදනය වී ඇත්තේ බ්‍රැන්ඩික්ස් පොකුරේ ආශ්‍රිතයෙකු ලෙසත් බව වාර්තා වේ. එම කරවල ව්‍යාපාරිකයාගේ බිරිඳ, පුතා, ඔහුට ප්‍රතිකාර කළ පෞද්ගලික වෛද්‍ය මධ්‍යස්ථානයේ වෛද්‍යවරයා සහ ඔහුගේ සමීපතම ආශ්‍රිතයන් නිරෝධායනයට යොමු කර ඇත.", "URL": "https://lankatruth.com/si/?p=98081", "Category": "පුවත්", "Parent URL": null}