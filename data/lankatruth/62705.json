{"Source": "Lankatruth", "Timestamp": "November 6, 2018", "Headline": "මනූෂ නානායක්කාර එජාපය සමග එක්වෙයි", "News Content": "ගාල්ල දිස්ත්‍රික් එක්සත් ජනතා නිදහස් සන්ධාන මන්ත්‍රී මනූෂ නානායක්කාර මහතා එක්සත් ජාතික පක්ෂය සමග එක්වී තිබේ. ඔහු මීට සුළු මොහොතකට පෙරම අරලියගහ මන්දිරයේ පැවති මාධ්‍ය සාකච්ඡාවකට එක්වෙමින් සඳහන් කර සිටියේ, ව්‍යවස්ථා විරෝධීව සහ සදාචාර විරෝධීව සිදු කරනු ලැබූ නව ආණ්ඩු පිහිටුවීමේ ක්‍රියාවලියට විරෝධය දක්වමින් තමන්ට ලබා දුන් ඇමතිධුරයෙන්ද ඉවත් වී එක්සත් ජාතික පක්ෂය සමග එක්වන බවයි. ජනාධිපති මෛත්‍රීපාල සිරිසේන මහතා විසින් මහින්ද රාජපක්ෂ මහතා අගමැති ධුරයට පත් කළ පසු එම ආණ්ඩුවේ කම්කරු හා විදේශරැකියා නියෝජ්‍ය අමාත්‍යවරයා ලෙස දිවුරුම් දුන් අතර අද ඔහු එම ඇමති ධුරයෙන්ද ඉල්ලා අස්වී ඇත.", "URL": "https://lankatruth.com/si/?p=62705", "Category": "පුවත්", "Parent URL": null}