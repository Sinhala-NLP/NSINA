{"Source": "Lankatruth", "Timestamp": "November 11, 2018", "Headline": "මැතිවරණ කොමිසම නීතියෙන් බැඳීසිටින කාර්යයන් ඒ ආකාරයෙන්ම සිදුවෙනවා…", "News Content": "මැතිවරණ කොමිසම නීතියෙන් බැඳී සිටින කාර්යයන් ඒ ආකාරයෙන් සිදුවෙන බව මැතිවරණ කොමිසමේ සභාපති මහින්ද දේශප්‍රිය මහතා සඳහන්කරයි. පාර්ලිමේන්තු මැතිවරණයක් පැවැත්වීම සඳහා රුපියල් කෝටි 400ක් 500ක් වැය වන බවත් ඒ මහතා පෙන්වා දෙයි. කෙසේ නමුත් නීතී ක්ෂේත්‍රයේ බහුතරයකගේ මතය වී ඇත්තේ ජනාධිපති මෛත්‍රීපාල සිරිසේන මහතා පාර්ලිමේන්තුව විසිරුවා හැරීම සිදුකර ඇත්තේ සම්පූර්ණයෙන්ම ව්‍යවස්ථා විරෝධී, ප්‍රජාතන්ත්‍ර විරෝධී ආකාරයකට බවයි. මෙසේ නීති ක්ෂේත්‍රයේ මතුව ඇති කරුණු සම්බන්ධයෙන් මාධ්‍යවේදීන් මහින්ද දේශප්‍රිය මහතාගෙන් විමසා ඇති අතර ඔහු ඊට “නෝ කමෙන්ට්ස්” ලෙස පිළිතුරු දී තිබේ.", "URL": "https://lankatruth.com/si/?p=63029", "Category": "පුවත්", "Parent URL": null}