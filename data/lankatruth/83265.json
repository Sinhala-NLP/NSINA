{"Source": "Lankatruth", "Timestamp": "October 18, 2019", "Headline": "බ්‍රිගේඩියර් ප්‍රියංක ප්‍රනාන්දුට එරෙහි නඩුව මුල සිට යලි කැඳවයි", "News Content": "එංගලන්තයේ ශ්‍රී ලංකා මහ කොමසාරිස් කාර්යාලයේ ආරක්ෂාව පිළිබඳව උප තානාපතිවරයෙකු ලෙස කටයුතු කළ බ්‍රිගේඩියර් ප්‍රියංක ප්‍රනාන්දු මහතාට එරෙහි නඩුව යලි මුල සිට කැඳවීමට එරට අධිකරණය එකඟ වී තිබේ. පසුගිය වසරේ පෙබරවාරි 4 වැනිදා ලන්ඩනයේ ශ්‍රී ලංකා මහ කොමසාරිස් කාර්යාලයේ පැවති උත්සවය අතරතුර එල්.ටී.ටී.ඊ. සංවිධානයේ හිතවාදීන් පිරිසක් විසින් පවත්වන ලද විරෝධතාවයක් අතරතුර ඔවුන්ට අභිනයෙන් මරණ තර්ජන සංඥාවක් නිකුත් කළ බවට ප්‍රියංක ප්‍රනාන්දු මහතාට චෝදනා එල්ලවූ අතර ඊට ඔහු වරදකරු විය. කෙසේ වෙතත් බ්‍රිතාන්‍ය වෙස්ට්මිනිස්ටර් අධිකරණය මගින් නිකුත් කර තිබූ වරෙන්තුව නිල වශයෙන් ඉවත්කරගෙන තිබුණි. අධිකරණ කාර්යමණ්ඩලයේ අත්වැරදීමකින් මෙම නඩුවට අදාළ වැදගත් ලියකියවිලි කිහිපයක්ම අතපසු වීම හා බ්‍රිගේඩියර්වරයට එරෙහිව නඩු තීන්දුව ලබා දීමට පෙර සැලකිල්ලට ගත යුතු එම ලියකියවිලිවලට අදාල වැදගත් කරුණු කිහිපයක් නොතකා හැර තිබීමත් හේතුවෙන් නඩුව මුල සිට කැඳවන බව සඳහන් කර තිබිණි.", "URL": "https://lankatruth.com/si/?p=83265", "Category": "පුවත්", "Parent URL": null}