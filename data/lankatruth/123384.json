{"Source": "Lankatruth", "Timestamp": "September 20, 2021", "Headline": "දින දෙකක් තුළ කරාපිටියෙන් කොරෝනා මරණ 14ක්", "News Content": "පසුගිය 17 සහ 18 යන දෙදින තුළ පමණක් ගාල්ල කරාපිටිය ශික්ෂණ රෝහලින් කොවිඩ් – 19 ආසාදිත මරණ 14ක් වාර්තා වී ඇතැයි ගාල්ල කරාපිටිය ශික්ෂණ රෝහලේ අධ්‍යක්ෂ වෛද්‍ය ෂෙල්ටන් පෙරේරා පවසයි. ඉකුත් 17 වැනි දින කොවිඩ් මරණ 08ක් වාර්තා වී ඇති බවත් ඉන් මරණ 05ක් රෝහලින් වාර්තා වී ඇති බවත් ඔහු පවසයිත. අනෙක් මරණ 03 වාර්තා වී ඇත්තේ නිවෙස්වල මිය ගිය අය ලෙසය. 18 වැනි දින කොවිඩ් මරණ 06ක් වාර්තා වී තිබේ. ඉන් මරණ 04ක් රෝහලින් වාර්තා වී ඇති අතර මරණ දෙකක් වාර්තා වීඇත්තේ නිවෙස්වලිනි.", "URL": "https://lankatruth.com/si/?p=123384", "Category": "කොවිඩ් -19 (කොරෝනා ) පුවත්", "Parent URL": null}