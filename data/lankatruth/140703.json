{"Source": "Lankatruth", "Timestamp": "October 16, 2022", "Headline": "ලංකාවෙන් අලුත් මදුරු විශේෂයක් සොයාගනී", "News Content": "නව මදුරු විශේෂයක් සොයාගැනීමට වෛද්‍ය පර්යේෂණ ආයතනයේ කීටවිද්‍යා කණ්ඩායම සමත්ව තිබේ. එම මදුරු විශේෂය ශ්‍රී ලංකාවෙ මීරිගම සහ කළුතර ප්‍රදේශවලින් වාර්තා වී ඇතැයි සෞඛ්‍ය වෘත්තීයවේදීන්ගේ විද්වත් සංගමය පවසයි. Culex(lephoceraomyia)cinctellus කියුලෙක්ස් සින්ටෙලස් නැමති මෙමෙ විශේෂය දැනට තායිලන්තය සහ ඉන්දියාව වැනි රටවලින් වාර්තා වී ඇතැයිද මෙම මදුරු විශේෂය රෝග වාහකයෙක්ද නැද්ද යන පිළිබඳව මෙතෙක් හඳුනාගෙන නැති බවත්, ඒ සම්බන්ධයෙන් තවමත් පර්යේෂණ මට්ටමේ පවතින බවත් ලෝකය තුළද රෝග වාහකයකු වශයෙන් වාර්තා වී නොමැති බවත් පැවසේ. මීට අමතරව එම කණ්ඩායම විසින්ම මෑතකදී culex ගණයට අයත් cx.sp near infula කියුලෙක්ස් නියඉන්ෆියුලා නැමති මදුරු විශේෂය ද සොයාගැනීමට සමත් විය. එම මදුරුවා ඉන්දියාව තුළ මොලේ මැලේසියාව රෝගය බෝ කරන culex infula යන මදුරු විශේෂයට ඉතාමත් ආසන්න මදුරු විශේෂයක් වන අතර ශ්‍රී ලංකාව තුළ වාහකයෙක්ද නැත්ද යන පිළිබඳව තවමත් පර්යේෂණ මට්ටමේ පවතින අතර එම මදුරුවා වාහකයකු වීමේ වැඩි සම්භාවිතාවයක් පවතින බවද වාර්තා වේ. මෑත කාලය තුළ නව මදුරු විශේෂ 03ක් සෞඛ්‍ය කීටවිද්‍යා නිළධාරින් විසින් සොයාගැනීමට සමත් වූ අතර තවත් මදුරු විශේෂ 04ක් ශ්‍රී ලංකාව තුළ තහවුරු කරගනිමින් ජානමය පර්යේෂණ සදහා නියදි යවා ඇතැයිද මෑත කාලය තුළ මෙම නව සොයා ගැනීම් සමග කීට විද්‍යා ක්ෂේත්‍රය තුලින් සෞඛ්‍ය ක්ෂේත්‍රයේත් වෙනස් කම් ඇති විය භැකි බවත් විද්‍යාඥයෝ පවසති.", "URL": "https://lankatruth.com/si/?p=140703", "Category": "පරිසර", "Parent URL": null}