{"Source": "Lankatruth", "Timestamp": "May 14, 2019", "Headline": "කළහකාරීන් 22ක් අත්අඩංගුවට ගැනීමට එරෙහිව කොස්වත්තේ විරෝධතා", "News Content": "කොස්වත්ත කොට්ටරාමුල්ල මොරකැලේ ප්‍රදේශයේ ඊයේ(13) ඇතිවූගැටුම සම්බන්ධව සැකපිට පුද්ගලයන් විසි දෙදෙනෙකු අත්අඩංගුවට ගැනීමත් සමඟ ප්‍රදේශයේ උණුසුම්කාරී තත්වයක් ඇතිව තිබේ. ඊයේ ඇතිවූ ගැටුමින් පුද්ගලයෙකු මියගොස් තවත් පුද්ගලයෙකු බරපතල තුවාල ලබා ඇතැයි පොලීසිය පවසයි. මියගොස් ඇත්තේ කොටරාමුල්ල මොරකැලේ පදිංචි මොහමඩ් සාලි ෆවුසුල් අමීරි නැමැති 50 හැවිරිදි සිව්දරු පියෙකු වන අතර තුවාල ලබා ඇත්තේ මොරකැලේ පදිංචි විශ්‍රාමික හමුදා සමාජිකයෙකු වූ සුසේ හේවගේ ගුණසිංහ නැමැති 54 හැවිරිදි අයෙකි. එසේම නිවාස 6කට ද ගැටුමින් හානි සිදුව ඇත. මෙම ගැටුම සම්බන්ධව පුද්ගලයන් 22 නෙකු අත්අඩංගුවට ගෙන ඇති අතර එයට විරෝධය පලකරමින් ප්‍රදේශයේ ස්වාමීන්වහන්සේලා ඇතුලු පිරිසක් කොස්වත්ත පොලීසිය වටකර විරෝධතාවයක නිරතවී තිබේ. මේ වනවිටත් කොස්වත්ත පොලීසිය ආසන්නයේ පොලිස් කැරළි මර්ධන ඒකකය සහ විශේෂ කාර්ය බලකාය රඳවා ඇතැයි වාර්තා වේ.", "URL": "https://lankatruth.com/si/?p=73809", "Category": "පුවත්", "Parent URL": null}