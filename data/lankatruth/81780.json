{"Source": "Lankatruth", "Timestamp": "September 28, 2019", "Headline": "කාලගුණ විපර්යාස සඳතා තිරසාර විසඳුම් ඉල්ලන ලෝක මහා විරෝධතා මාලාවේ දෙවැන්න ඇරඹේ", "News Content": "පසුගිය සතිය පුරා ලොව පුරා සංවිධානය කර තිබූ, ගෝලිය දේශගුණ විපර්යාස සම්බන්ධව බලධාරීන්ගේ ඇල්මැරුණු පිළිවෙතට එරෙහිව ළමා හා තරුණයින්ගේ විරෝධතා මාලාවේ දෙවැනි අධියර ඊයේ(27) නවසීලන්තයෙන් ආරම්භ වී තිබේ. දේශගුණ විපර්යාස සම්බන්ධව කඩිනමින් පියවර ගන්නැයි විරෝධතාකරුවන් ඉල්ලා සිටින අතර දහස් සංඛ්‍යාත නවසීලන්ත තරුණ කණ්ඩායම් හා පාසල් සිසුන් මෙම විරෝධතාවල ප්‍රමුඛස්ථානය ගෙන සිටියි. විරෝධතාකරුවන් ලෝක බලවතුන්ට බලකර සිටින්නේ ගල් අඟුරු හා ඛණිජ ඉන්දන භාවිතය වහා අවම කරමින් විකල්ප බලශක්ති ප්‍රභව කරා සිය ආර්ථිකයන් මෙහෙයවන ලෙසය. එසේ නොවුවහොත් ඔවුන්ට හිමි අනාගතය විනාශවන බවත් එය සමස්ත පෘථිවි ප්‍රජාවටම බලපෑමක් බවත් තරුණයින් පෙන්වා දෙයි. මෙම දෙවැනි වටයේ විරෝධතා ආසියානු කලාපයේ ද පැතිර යාමට නියමිත අතර අවසන් අධියර කැනඩාවේ මොන්ට්‍රියෙල් නුවරදී පැවැත්වීමට නියමිතය.", "URL": "https://lankatruth.com/si/?p=81780", "Category": "විදෙස් පුවත්", "Parent URL": null}