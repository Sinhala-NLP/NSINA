{"Source": "Lankatruth", "Timestamp": "May 23, 2019", "Headline": "කළහකාරී අවස්ථාවේ මිනුවන්ගොඩ සැරිසැරීම සම්බන්ධව අත්අඩංගුවට නොගන්නැයි මධුමාදවගෙන් පෙත්සමක්", "News Content": "පසුගිය දා මිනුවන්ගොඩ ප්‍රදේශයේ ඇතිවූ කළහකාරී සිද්ධිය සම්බන්ධව තමා අත්අංගුවට ගැනීමේ සූදානමක් පවතින බවත් එය වලක්මින් අතුරු තහනම් නියෝගයක් නිකුත් කරන ලෙසත් ඉල්ලා මහින්ද පිලේ මන්ත්‍රී උදය ගම්මන්පිලගේ ගෝලයෙකු වන මධුමාදව අරවින්ද ශ්‍රේෂ්ඨාධිකරණය හමුවේ අද(23) පෙත්සමක් ගොනුකර තිබේ. මධුමාධව අරවින්ද විසින් ගොනු කර ඇති මෙම පෙත්සමේ වගඋත්තරකරුවන් ලෙස මිනුවන්ගොඩ පොලිස් ස්ථානාධිපති අජිත් ප‍්‍රියන්ත, බස්නාහිර උතුර භාර නියෝජ්‍ය පොලිස්පති දේශබන්දු තෙන්නකෝන්, පොලිස්පති පූජිත් ජයසුන්දර යන මහත්වරුන් සහ නීතිපතිවරයා නම් කරනු ලැබ සිටිති. කළහකාරී සිද්ධිය ඇතිවූ දිනයේ මධුමාදව අරවින්ද මහතා එම ප්‍රදේශයේ සැරිසරමින් සිටින අයුරු දැක්වෙන වීඩියෝ පටයක් සමාජ මාධ්‍ය ඔස්සේ ප්‍රචාරයවීමත් සමඟ පෙත්සම්කරු වෙත පොලීසියේ අවධානය යොමුවූ අතර ඉන් පසු අවස්ථා කිහිපයක දී මිනුවන්ගොඩ පොලීසිය හමුවේ පෙනී සිටින්නැයි ඔහුට දැනුම් දී තිබිණි. කෙසේ වෙතත් ඔහු පොලීසිය මගහරිමින් කටයුතු කර ඇති බවට මාධ්‍ය වාර්තා පලවූ අතර මධුමාදව අරවින්ද නියෝජ්‍ය නායකත්වය දරන පිවිතුරු හෙළ උරුමය පවසා සිටියේ ඔහු පොලීසිය හමුවේ පෙනී සිට ඇති බවය.", "URL": "https://lankatruth.com/si/?p=74477", "Category": "පුවත්", "Parent URL": null}