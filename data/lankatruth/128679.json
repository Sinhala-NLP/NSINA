{"Source": "Lankatruth", "Timestamp": "February 10, 2022", "Headline": "EPF, ETF 25%ක අධිභාරයට එරෙහිව ICEU විරෝධතාවයේ", "News Content": "සේවක අර්ථසාධක අරමුදල (EPF) සහ සේවා නියුක්තිකයන්ගේ භාර අරමුදල (ETF) මගින් අයකිරීමට යෝජිත 25%ක අධිභාර බද්ද වහා අහෝසි කරන ලෙස ඉල්ලමින් අන්තර් සමාගම් සේවක සංගමය සංවිධානය කළ උද්ඝෝෂණයක් නාරාහේන්පිට පිහිටි කම්කරු දෙපාර්තමේන්තුව ඉදිරිපිට දී අද (10) පැවැත්විණි. එම උද්ඝෝෂණය පැවති ස්ථානයට කම්කරු ඇමති නිමල් සිරිපාල ද සිල්වා පැමිණි අතර එහිදී අන්තර් සමාගම් සේවක සංගමයේ සභාපති වසන්ත සමරසිංහ විසින් තම ඉල්ලීම් ඇතුළුත් ලිපිගොණුවක්ද ඇමතිවරයාට බාරදෙන ලදී. මෙම බදු මුදල අයකිරීමට නියමිතව ඇත්තේ 2020 අප්‍රේල් 01 වැනිදා ආරම්භ වන තක්සේරු වර්ෂයට අදාළවය.", "URL": "https://lankatruth.com/si/?p=128679", "Category": "පුවත්", "Parent URL": null}