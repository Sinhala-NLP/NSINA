{"Source": "Lankatruth", "Timestamp": "May 13, 2019", "Headline": "ජනපති එනතුරු වැඩබලන ආරක්ෂක අමාත්‍ය ධුරය රුවන් විජේවර්ධනට", "News Content": "ජනාධිපති මෛත්‍රිපාල සිරිසේන මහතා සංචාරයක් සඳහා චීනය බලා පිටත්වීමෙන් අනතුරුව වැඩ බලන ආරක්ෂක අමාත්‍යවරයා ලෙස, ආරක්ෂක රාජ්‍ය හා ජනමාධ්‍ය අමාත්‍ය රුවන් විජේවර්ධන මහතා පත්කර ඇත. රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් මේ බව දැනුම් දී ඇත. ආසියානු ශිෂ්ටාචාරික සංවාදය පිළිබඳ සමුළුවට සහභාගී වීම සඳහා ජනාධිපතිවරයා සහ 27 දෙනෙකුගෙන් යුත් දූත පිරිසක් අද(13) පෙරවරු 07.35ට පමණ චීනය බලා පිටත්ව ගියේය.", "URL": "https://lankatruth.com/si/?p=73717", "Category": "පුවත්", "Parent URL": null}