{"Source": "Lankatruth", "Timestamp": "June 14, 2018", "Headline": "දෙමළ සන්ධානයෙන් එල්ලවූ විරෝධය හමුවේ කාදර් මස්තාන් නියෝජ්‍ය ඇමති ධූරයෙන් ඉල්ලා අස්වේ", "News Content": "උතුරු සංවර්ධන, නැවත පදිංචි කිරීම්, පුනරුත්තාපන හා හින්දු කටයුතු නියෝජ්‍ය අමාත්‍යවරයා ලෙස පසුගිය දා දිවුරුම් දෙනු ලැබූ කාදර් මස්තාන් මහතා අද(14) ජනාධිපති මෛත්‍රිපාල සිරිසේන මහතා හමුවී එම ධූරයෙන් ඉල්ලා අස්වන බව ප්‍රකාශ කර තිබේ. දෙමළ සන්ධානයෙන් එල්ල වූ විරෝධතා හේතුවෙන් මෙම තීරණය ගත් බව ඒ මහතා පවසයි. දෙමළ ජාතික සන්ධානයේ මන්ත්‍රී පිරිසක් ප්‍රකාශ කර සිටියේ හින්දු සංස්කෘතිය හෝ හින්දු දහම ගැන නොදන්නා කෙනෙකුට නියෝජ්‍ය අමාත්‍ය ධූරය ලබා දීමට තමන් විරෝධය පල කරන බවයි. මස්තාන් මහතා හින්දු කටයුතු නියෝජ්‍ය අමාත්‍ය ධූරයෙන් ඉවත් වී උතුරු සංවර්ධන, පුනරුත්තාපන හා නැවත පදිංචි කිරීමේ නියෝජ්‍ය අමාත්‍ය ධූරයේ නැවත දිවුරුම් දීමට නියමිත බවද ආරංචිමාර්ග සඳහන් කරයි.", "URL": "https://lankatruth.com/si/?p=54337", "Category": "පුවත්", "Parent URL": null}