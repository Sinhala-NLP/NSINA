{"Source": "Lankatruth", "Timestamp": "May 7, 2019", "Headline": "තවුහිත් ජමාත් පිරිසකට තවත් මුස්ලිම් පිරිසක් පහරදෙයි", "News Content": "මාතලේ වරකාමුර තවුහිත් ජමාත් සංවිධානයේ අනුගාමිකයින් සහ තවත් මුස්ලිම් පිරිසක් අතර අද (07) රාත්‍රීයේ ගැටුමක් සිදුව ඇතැයි පොලිසිය කියයි. තවුහිත් ජමාත් සංවිධානයේ මාතලේ කාර්යාලය බවට සැලකෙන වරකාමුර ප්‍රදේශයේ ඇති කාර්යාලයට ප්‍රහාරයක් එල්ල වී ඇති අතර සිද්ධිය ඇති වන අවස්ථාවේ තවුහිත් ජමාත් සංවිධානයේ මාතලේ සංවිධායක ලෙස සැලකෙන පුද්ගලයා ඇතුළු පවුලේ පිරිස එම ස්ථානයේ රැඳී සිට ඇති බව පොලිසිය කියයි. එම පිරිස මේ වනවිට පොලිසිය මැදිහත්ව එම ස්ථානයෙන් ඉවත් කර ඇත. සිද්ධිය සැලවීමත් සමඟ එම ස්ථානයට පැමිණි මාතලේ පොලිස් නිලධාරීන් විසින් සිද්ධිය සමතයටකට පත් කර ඇති අතර ප්‍රදේශයේ ආරක්ෂාව තර කර ඇති බවද පොලිසිය කියයි. සිද්ධිය පිළිබඳව මාතලේ පොලිසය වැඩිදුර පරීක්ෂණ පවත්වයි.", "URL": "https://lankatruth.com/si/?p=73558", "Category": "පුවත්", "Parent URL": null}