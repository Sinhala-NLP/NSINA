{"Source": "Lankatruth", "Timestamp": "April 10, 2021", "Headline": "නවුෆර් මවුලවිට වඩා මහමොළකාරයෙක් ඉන්නව නම් අපිට කියන්න – සරත් වීරසේකර ජනතාවගෙන් ඉල්ලයි", "News Content": "පාස්කු ප්‍රහාරයේ මහමොළකරු නවුෆර් මවුලවි යැයි තමන් තදින් විශ්වාස කරන බවත් , ඔහුටත් වඩා මහමොළකරුවෙකු සිටී නම් ආණ්ඩුවට දැනුම් දෙන ලෙසත් මහජන ආරක්ෂාව පිළිබ`ඳ රාජ්‍ය ඇමති සරත් වීරසේකර මහජනතාවගෙන් ඉල්ලා සිටියි.පාස්කු ප්‍රහාරය සිදුවූ විගස අත්අඩංගුවට පත්වූ නවුෆර් මවුලවි නැමැත්තා ජනාධිපති කොමිසමට හෝ ඉදිරිපත් නොකර හදිසියේම පාස්කු ප්‍රහාරයේ මහමොළකරුවා ලෙස නම් කලේ කුමන පදනමකින් දැයි ජාතික ජනබලවේගයේ පාර්ලිමේන්තු මන්ත්‍රි විජිත හේරත් පාර්ලිමේන්තුවේදි ප්‍රශ්න කල අවස්ථාවේදි ඊට පිලිතුරු ලෙස සරත් වීරසේකර ඇමතිවරයා මෙලෙස සඳහන් කලේය.ඒ අනුව මහජන ආරක්ෂාව පිළිබඳ රාජ්‍ය ඇමතිවරයා නොදන්නා පාස්කු ප්‍රහාරයේ මහමොළකරුවෙකු පිළිබඳව යම් තොරතුරක් දන්නේ නම් ඔහු පිලිබඳ ඇමතිවරයාව දැනුවත් කිරීම ජනතාවගේ යුතුකමක් හා වගකීමක් බව අපගේ වැටහීමයි.", "URL": "https://lankatruth.com/si/?p=114653", "Category": "පුවත්", "Parent URL": null}