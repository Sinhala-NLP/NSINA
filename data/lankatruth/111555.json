{"Source": "Lankatruth", "Timestamp": "February 27, 2021", "Headline": "අධිරාජ්‍යවාදී අකුරු වෙනුවට යළි “ශ්‍රී” අකුර වාහනවලට යොදන ලෙස ගෙවිඳු පාර්ලිමේන්තුවට කියයි", "News Content": "“ශ්‍රී” අකුර වාහන අංක තහඩුවල තිබුණේ නම් තමන්ගේ දරුවෙක් රිය අනතුරකට ලක් වුණත් වාහනේ අංකය මතක තබා ගැනීමේ හැකියාව දෙමව්පියන්ට ලැබෙන්නේ යයි පොදුජන පෙරමුණේ පාර්ලිමේන්තු මන්ත්‍රී ගෙවිදු කුමාරතුංග පාර්ලිමේන්තුවේදී පැවසීය. “ශ්‍රී” අකුර ඉවත් කර අධිරාජ්‍යවාදී අකුරක් අංක තහඩුවට යොදාගැනීමෙන් දෙමව්පියන්ට දැන් ඒ හැකියාව නැති වී ඇතැයිද ඔහු වැඩිදුරටත් පැවසීය. “ශ්‍රී” අකුරු තිබුණේ නම් ඉලක්කම් දන්නා ඕනෑම කෙනෙකුට, විදේශිකයෙකුට පවා පහසුවක් වන බව ඔහු අවධාරණය කරයි. එමනිසා ඉංග්‍රීසි අකුරු තුන වෙනුවට ශ්‍රී අකුර සමග තවත් සිංහල අකුරු යොදා ගැනීම උචිත බව ඔහු පාර්ලිමේන්තු යෝජනා කර සිටී.", "URL": "https://lankatruth.com/si/?p=111555", "Category": "පුවත්", "Parent URL": null}