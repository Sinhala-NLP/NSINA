{"Source": "Lankatruth", "Timestamp": "October 24, 2019", "Headline": "බස්රථ අනතුරකින් අයෙක් මරුට – 46ක් රෝහලේ", "News Content": "ඊයේ(23) රාත්‍රී 11.30ට පමණ සිදුවූ බස් රථ අනතුරකින් පුද්ගලයන් 46ක් තුවාල ලබා එක් පුද්ගලයෙකු ජීවිතක්ෂයට පත්ව තිබේ. අනතුරට ලක්ව ඇත්තේ කොළඹ – මඩකලපුව ප්‍රධාන මාර්ගයේ ධාවනයේ යෙදුනු පෞද්ගලික බස් රථයක් සහ ලංගම බස්රථයකි. මින්නේරිය නගරයට ආසන්නයේදී බස් රථ මුහුණට මුහුණ ගැටීමෙන් මෙම අනතුර සිදුව ඇත. අනතුරින් පසු තුවාලකරුවන් පොළොන්නරුව මහ රෝහලට ඇතුළත් කර ඇති අතර පසුව ලංගම බස් රථයේ රියදුරා මියගොස් ඇත. ලංගම බස් රථයේ රියදුරා අපරික්ෂාකාරී ලෙස ඉස්සර කිරීමට යාමේදී අනෙක් පසින් පැමිණි පෞද්ගලික බස් රථයේ ගැටී අනතුර සිදුව ඇතැයි වාර්තා වේ. සිද්ධිය සම්බන්ධව වැඩිදුර විමර්ශන මින්නේරිය පොලීසිය විසින් සිදුකරයි.", "URL": "https://lankatruth.com/si/?p=83788", "Category": "පුවත්", "Parent URL": null}