{"Source": "Lankatruth", "Timestamp": "September 19, 2021", "Headline": "අත්අඩංගුවට ගත් හිටපු එජාප මන්ත්‍රී ඇතුළු පිරිසට ඇප…", "News Content": "නිරෝධායන නීති නොතකමින් පොළොන්නරුව සෝමාවතිය ජාතික වනෝද්‍යානයේ කඳවුරු බැඳීමක් සම්බන්ධයෙන් අත්අඩංගුවට ගත් පොළොන්නරුව දිස්ත්‍රික් එක්සත් ජාතික පක්ෂයේ හිටපු පාර්ලිමේන්තු මන්ත්‍රීවරයෙකු වන සිඩ්නි ජයරත්න ඇතුළු 15 දෙනෙක් ඇප මත මුදා හැර තිබේ. පොළොන්නරුව වනජීවී වැටලීම් ඒකකය මඟින් ඊයේ (18) එම පිරිස අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව මෙලෙස ඇප මත මුදා හැර ඇත. වනෝද්‍යානයේ ගල්රැන්ද ප්‍රදේශයේ දී අත්අඩංගුවට ගැනුණු පිරිස පෙරේදා (17) රාත්‍රියේ වනෝද්‍යානයට ඇතුළු වී කුඩාරම් ගසා එහි රාත්‍රිය ගතකර ඇති බව වාර්තා වේ.", "URL": "https://lankatruth.com/si/?p=123322", "Category": "පුවත්", "Parent URL": null}