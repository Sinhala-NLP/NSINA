{"Source": "Lankatruth", "Timestamp": "January 26, 2022", "Headline": "විගණන කොමිසම අහෝසි වුනේ 20 නිසා – චරිත හේරත්", "News Content": "මෙරටට තිබූ ඉතා වැදගත් මෙන්ම බලවත් පනතක් වූ 19වන සංශෝධනයෙන් ගෙනා ජාතික විගණන පනත විගණන ඉතිහාසයේ වැදගත් ජයග්‍රහණයක් බවත් ඉන් ඇති කළ විගණන කොමිසම 20වන සංශෝධනයෙන් ඉවත් කිරීමෙන් ඇති වූ තත්වය තවමත් ධනාත්මකව නිමා කරගැනීම හැකි වී නැති බවත් කෝප් කමිටු සභාපති, ආණ්ඩු පක්ෂ මන්ත්‍රී චරිත හේරත් පවසයි. මේ වනවිට විගණන කොමිසම අහෝසි වීම තුළ ලිට්‍රෝ සමාගම වැනි බොහෝ ආයතන විගණනයෙන් ඉවත් වීමට විශාල උත්සාහයක් දරමින් සිටින බවද ඔහු අවධාරණය කරයි. ඒ සම්බන්ධයෙන් වැඩිදුරටත් අදහස් දක්වන කෝප් සභාපති චරිත හේරත්, “19 වැනි සංශෝධනයෙන් ඇතිවුන ජාතික විගණන පනත විගණන ඉතිහාසයේ වැදගත් ජයග්‍රහණයක්. මේ පොදු සභාවෙ කියන්න අවශ්‍යයී, 20 වැනි ව්‍යවස්ථා සංශෝධනයෙන් මතුවෙච්චි විගණන සේවා කොමිසම ඉවත් කිරීම පිළිබඳ ඇතිවුණ සාකච්ඡාව අපට තවම තීරණාත්මකව, ධනාත්මකව නිමා කරන්න බැරිවෙලා තියනවා. ඒකෙ තිබුණ වගකීම්, ඒකට ලබා දීලා තිබුණ සමහර කාර්යයන් ඉටු කර ගැනීම සඳහා විකල්පය කුමක් ද යන්න පිළිබඳ සාකච්ඡාව නැවත වරක් ඇතිකරගන්න අපේ සමාජයට බැරිවෙලා තියනවා. රජයේ විගණනයෙන් සමහර අය ඉවත්වෙලා යෑමට උත්සාහ දරන අවස්ථා විශාල ගණනක් අපේ අවධානයට ලක්වෙලා තියනවා. නවවැනි පාර්ලිමේන්තුවේ දි ලිට්‍රෝ සමාගම විගණනයෙන් ඉවත්වීමට විශාල උත්සාහයක් දැරුවා. රජය යටතේ සියයට 99ක් ඇති ව්‍යාපාරය විගණකාධිපතිවරයාගේ විගණනයෙන් ඉවත් වෙන්න කොච්චර උත්සාහ කළාද කියනවා නම් ඒ සදහා ශ්‍රේෂාධිකරණයේ නඩු දැම්මා. ඒ නඩුව සඳහා පමණක් වියදම් කරලා තියනවා කොම්පැණියෙ සල්ලි ලක්ෂ 200ක්…“", "URL": "https://lankatruth.com/si/?p=128122", "Category": "ආර්ථික පුවත්", "Parent URL": null}