{"Source": "Lankatruth", "Timestamp": "October 19, 2020", "Headline": "සමාජයට පැතිරුණු කොරෝනා අවදානම මෙන්න", "News Content": "මේ වනවිට රටේ විවිධ ප්‍රදේශවල පුද්ගලයින් 9,287දෙනෙකු නිරෝධායන මධ්‍යස්ථාන 83ක රඳවා නිරෝධායනය වෙමින් සිටින බව අලුත්ම නිල සංඛ්‍යාලේඛණවලින් අනාවරණය වේ. මෙම දත්ත නිකුත් කර තිබෙන්නේ අද (19) උදෑසන 06.00 වනවිට ලබාගෙන තිබුණු තොරතුරු මතය. ආණ්ඩුව කොරෝනා මර්ධනය කෙරෙහි තිබූ අවදානය සම්පූර්ණයෙන්ම බැහැර කොට 20 වෙනි ආණ්ඩුක්‍රම ව්‍යවස්ථා කෙටුම්පත සම්බන්ධයෙන් ප්‍රබල මෙහෙයුමක යෙදී සිටින අතර සමාජයේ අවදානයද කොරෝනා වසංගතයෙන් ගිලිහීමේ ප්‍රතිඵලයක් ලෙස මේ වනවිට එය සමාජගතවී ඇති බව මෙම තොරතුරු අනුව හෙළි වී තිබේ. නව තත්වය ඇති වූ බව සැලකෙන බ්‍රැන්ඩික්ස් ආයතනයට මෙම වෛරසය ඇතුලුවූයේ කෙසේද යන්න තවමත් අභිරහසක්ව පතියි. අද උදෑසන වනවිට අලුතින් රෝගීන් 163 දෙනෙකු හඳුනාගෙන ඇති අතර විදේශයන්ගේ සිට පැමිණි පුද්ගලයින් දෙදෙනෙකුද ඒ අතර සිටින බව නිල නිවේදනයෙන් හෙලි වී ඇත. මේ වනවිට මතුගම ගම් තුනක් වසා දැමීම දක්වාද කුලියාපිටියේ ගම් 4ක් වසා දැමීම දක්වාද වෛරසය සමාජගත වී ඇත.", "URL": "https://lankatruth.com/si/?p=98076", "Category": "පුවත්", "Parent URL": null}