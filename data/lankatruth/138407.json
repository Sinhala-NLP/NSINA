{"Source": "Lankatruth", "Timestamp": "August 23, 2022", "Headline": "රනිල්ගෙන් අයවැය පෝලිමක්", "News Content": "මේ වනවිට රටේ ආර්ථිකය බංකොලොත් වී තිබියදී එය ක්‍රමාණුකූලව ගොඩගැනීමේ සැලසුම් වෙනුවට අයවැය ලේඛන ඉදිරිපත් කරමින් ජනතාව නොමග යැවීමේ ක්‍රියාවලියක මුදල් ඇමති රනිල් වික්‍රමසිංහ යෙදී සිටියි. පසුගිය 18 වෙනි දින රැස්වූ කැබිනට් මණ්ඩලයේදී 2023 – 2025 මධ්‍යකාලීන අයවැය යනුවෙන් නම් කළ වැඩසටහනක් ඉදිරපත් කිරීමට අනුමැතිය ලබාගෙන ඇත. මේ අනුව ලබන වර්ශය වෙනුවෙන් අයවැය සකස් කිරීමේදී සපුරාගත යුතු ඉලක්ක යනුවෙන් නම් කළ සංඛ්‍යා ගණනාවක් ඉදිරිපත් කර ඇත. මෙම වර්ශය සඳහා අතුරු අයවැයක් ඉදිරිපත් කිරීමට අදාල විසර්ජන පනත් කෙටුම්පතක් පාර්ලිමේන්තුවට ඉදිරිපත් කර තිබේ. එයට අනුව සකස් කළ අතුරු අයවැය ලබන මාසයේදී සම්මත කර ගැනීමට ආණ්ඩුව සූදානම් වෙයි. ඒ අතර නොවැම්බර් මාසයේදී 2023 වර්ශය වෙනුවෙන් යෝජිත අයවැය ඉදිරිපත් කළ යුතුය. කැබිනට් මණ්ඩලයේ අනුමත කළ යෝජනාව අනුව 2025 දක්වා බලයේ සිටීමට රනිල් රාජපක්ෂ ආණ්ඩුව සැලසුම් කරමින් සිටින බවද අනාවරණය වී තිබේ.", "URL": "https://lankatruth.com/si/?p=138407", "Category": "පුවත්", "Parent URL": null}