{"Source": "Lankatruth", "Timestamp": "September 22, 2018", "Headline": "පොලිස්පතිට පැනවූ නියෝග 10න් 9ක් ක්‍රියාත්මක කරලා", "News Content": "පොලිස් කොමිසම විසින් ක්‍රියාත්මක කරන ලෙස නිර්දේශ කළ තීන්දු දහයෙන් නවයක් ක්‍රියාවට නැංවීමට පොලිස්පති පූජිත ජයසුන්දර මහතා කටයුතු කර ඇතැයි ජාතික පොලිස් කොමිෂන් සභාව පවසයි. ජාතික පොලිස් කොමිෂන් සභාවේ ඇතැම් නිර්දේශ පොලිස්පතිවරයා ලෙස කටයුතු කරන පූජිත ජයසුන්දර මහතා ක්‍රියාත්මක නොකිරීම නිසා අර්බුධකාරී තත්වයක් හටගෙන ඇති අතර දින 14ක් අතුළත පොලිස් කොමිසම විසින් පැනවූ නිර්දේශ ක්‍රියාත්මක කරන ලෙස පසුගිය 7වැනිදා රැස්වූ ව්‍යවස්ථාදායක සභාව පොලිස්පතිවරයාට නියෝග කළේය. එම දින 14ක කාලය අදින්(21) අවසන් වූ අතර පොලිස් කොමිසම නිර්දේශ කළ තීන්දු 10න් 9ක් ක්‍රියාත්මක කිරීමට පොලිස්පතිවරයා කටයුතු කර ඇතැයි ජාතික පොලිස් කොමිෂන් සභාව පැවසීය. එසේ ක්‍රියාත්මක කිරීම පැහැර හැර තිබුණේ කිලිනොච්චිය කොට්ඨාස භාර ජ්‍යෙෂ්ඨ පොලිස් අධිකාරී පාලිත සිරිවර්ධන මහතා වැඩ බලන නියෝජ්‍ය පොලිස්පති ධුරයට උසස් කිරීමේ තීරණයයි.", "URL": "https://lankatruth.com/si/?p=59787", "Category": "පුවත්", "Parent URL": null}