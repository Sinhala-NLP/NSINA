{"Source": "Lankatruth", "Timestamp": "April 24, 2019", "Headline": "ගායක අමල් පෙරේරා ඇතුළු තිදෙනෙකු නිදහස්", "News Content": "ඩුබායි පොලිස් අත්අඩංගුවේ පසුවී මෙරටට පිටුවහල් කිරීමෙන් පසු ඊයේ(23) අපරාධ පරීක්ෂණ දෙපාර්තමේන්තුව අත්අඩංගුවට ගත් ගායක අමල් පෙරේරා ඇතුළු තිදෙනෙකු ප්‍රශ්න කිරීමෙන් අනතුරුව මුදාහැර තිබේ. පැය 24ක පමණ කාලයක් අපරාධ පරීක්ෂණ දෙපාර්තමේන්තුවේ ගුවන් තොටුපල ඒකකයේ රඳවාගෙන ප්‍රශ්න කිරීමෙන් අනතුරුව ඔවුන් තිදෙනා අද (24) පෙරවරුවේ මුදා හැර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ඊයේ අලුයම දිවයිනට පැමිණීමෙන් පසු අත්අඩංගුවට ගත් 6 දෙනා අතුරින් තිදෙනෙකුට මනුෂ්‍ය ඝාතන චෝදනා ඇති බැවින් වැඩිදුර විමර්ශන සඳහා වැලිගම පොලිස් ස්ථානයට, කොළඹ අපරාධ කොට්ඨාසයට සහ මිරිහාන විශේෂ අපරාධ මෙහෙයුම් ඒකකයට භාර දී ඇත.", "URL": "https://lankatruth.com/si/?p=72711", "Category": "පුවත්", "Parent URL": null}