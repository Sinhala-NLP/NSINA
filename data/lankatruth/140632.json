{"Source": "Lankatruth", "Timestamp": "October 15, 2022", "Headline": "වන්දි උගුලක රනිල් හිරවෙයි", "News Content": "පසුගිය මැයි 9 වෙනිදා නිවාස සහ දේපල අලාබහානියට පත්වූ පොහොට්ටු පක්ෂයේ මැති ඇමතිවරුන් හට මහජන මුදලින් වන්දි ලබා දිමට ගෙනයන ක්‍රියාමාර්ගය ප්‍රමාධ වීම පිලිබඳව රනිල් වික්‍රමසිංහට එම පක්ෂයෙන් දැඩි විවේචන එල්වී තිබේ. මෙම වන්දි ලබා දීම තවදුරටත් ප්‍රමාද වන්නේ නම් ඉතාම සහනදායී පොළියක් යටතේ බැංකු ණයක් හෝ ලබාදෙන ලෙස හිටපු ඇමති ගාමිණි ලොකූගේ ඇතුලු පිරිසක් රනිල් වික්‍රමසිංහට බලපෑම්කල බව වාර්තා වේ. වන්දි ලබා දීම ප්‍රමාධ වී තිබෙන්නේ අදාල තක්සේරු වාර්තා නොලැබීම නිසා බව රනිල් වික්‍රමසිංහ චෝදනා නගන්නන්ට පෙන්වා දී ඇත. පසුගිය සතියේ රනිල් වික්‍රමසිංහ හා මහින්ද රාජපක්ෂගේ ප්‍රධානත්වයෙන් ජනාධිපති ලේකම් කාර්යාලයේදී එම වන්දි ලබාදීම සම්බන්දයෙන් සාකච්චාවක් පවත්වා තිබේ. වන්දි ලබා දීමේ ක්‍රියාවලිය වේගවත් කිරීම සඳහා රනිල් වික්‍රමසිංහ විසින් කමිටුවක් පත්කර ඇත. දේපල අලාබහානි සිදුවූ මන්ත්‍රී වරුන් 78 දෙනෙකු නියෝජනය කරමින් අදාල කමිටුව පිහිටුවා තිබේ. පසුගිය සතියේ පැවති මෙම සාකච්චාවට අදාල කමිටුවේ සියලුම සාමාජිකයින් පැමින නොසිටි බව වාර්තා වේ. එසේම දේපල හානි වූවන් 45දෙනෙකු පමනක් ඊට සහබාගී වූ බවද අදාල වාර්තා වලින් අනාවරණය වේ.", "URL": "https://lankatruth.com/si/?p=140632", "Category": "පුවත්", "Parent URL": null}