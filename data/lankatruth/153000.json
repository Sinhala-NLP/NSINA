{"Source": "Lankatruth", "Timestamp": "October 9, 2023", "Headline": "අධිකරණ ඇමති විජේදාසට ෂොට් එකක් දෙන්න සාගර දිනේෂ් එක් වෙති", "News Content": "දැනට සිදු වන වංචා, දූෂණ සහ අල්ලස් සම්බන්ධයෙන් නීතිය ක්‍රියාත්මක නොවන්නේනම් පාර්ලිමේන්තු මන්ත්‍රීවරුන්ගේ ගෙවල් වටලනු ඇති බව හැඟවෙන ප්‍රකාශයක් අධිකරණ ඇමති විජේදාස රාජපක්ෂ සිදු කිරීම සම්බන්ධයෙන් සොයා බැලිය යුතු බව පාර්ලිමේන්තු මන්ත්‍රී සාගර කාරියවසම් සහ අගමැති දිනේෂ් ගුණවර්ධන ඒකමතිකත්වයකට පැමිණ ඇතැයි වාර්තා වේ. අධිකරණ ඇමතිගේ මෙම ප්‍රකාශයත් සමගම ඔහු අවධාරණය කර තිබෙන්නේ ආණ්ඩුක්‍රම ව්‍යවස්ථාදායක සභාව නියෝජනය කරන මන්ත්‍රීවරුන්ගේ වරප්‍රසාද කඩවී ඇති බවයි. ඒ බව පෙන්වා දීමට ශ්‍රී ලංකා පොදු ජන පෙරමුණේ මහ ලේකම් සාගර කාරියවසම් අගමැති දිනේෂ් ගුණවර්ධනව හමු වි තිබේ. එම හමුවේදී අගමැති දිනේෂ් ගුණවර්ධනද සාගර කාරියවසම්ගේ මතය අනුමත කරමින් කතානායකට මේ පිළිබඳව පැමිණිලි කිරීමට එකඟ වී ඇත. ආණ්ඩුක්‍රම ව්‍යවස්ථා සභාව රැස්වී අල්ලස් හෝ දූෂණ විමර්ශන කොමිෂන් සභාවට සාමාජිකයින් පත් කිරීම තව දුරටත් ප්‍රමාද කිරීම තුළින් හොරුන් සහ දූෂිතයන් රැකීම වෙනුවෙන් අනුබල දෙන්නේ යැයි අධිකරණ ඇමතිව පාර්ලිමේන්තුවේදීම ප්‍රකාශ කර තිබීම මන්ත්‍රීවරුන්ගේ වරප්‍රසාද කඩවීමක් බව සාගර කාරියවසම් සහ දිනේෂ් ගුණවර්ධන ඒකමතිකව පිළිගෙන තිබේ.", "URL": "https://lankatruth.com/si/?p=153000", "Category": "ප්‍රමුඛ පුවත්", "Parent URL": null}