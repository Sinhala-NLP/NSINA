{"Source": "Lankatruth", "Timestamp": "October 28, 2011", "Headline": "මෙන්න තවත් ඡන්ද ප්‍රතිඵලයක් !  වරිපනම් තොන්ඩුව දිගේලි කෙරේ", "News Content": "අවසන්වූ පළාත්පාලන මැතිවරණයෙන් අතිවිශිෂ්ට ජයග්‍රහණයක් ලැබීය යැයි උදම් වූආණ්ඩුව ජනතාවගේ ගෙල හිර කිරීම ආරම්භකර තිබේ.පළාත්පාලන ආයතනවල වරිපනම් එකතුකිරීමේ බලප්‍රදේශ පුළුල්කර ආදායම් වැඩිකරගැනීමඑහි ආර්ම්භක පියවරයි. අලුත් ගම් සහ මාර්ග දෙපස නිශ්චිත දුර සීමාවකට වරිපනම් බලප්‍රදේශ පුළුල් කිරීම මේ යටතේ සිදුවේ. මෙහි ආරම්භක පියවර මාතර මාලිම්බඩ ප්‍රාදේශීය සභා බල ප්‍රදේශයෙන් ආරම්භකරතිබේ. ආණ්ඩුවේ අභ්‍යන්තර ආරංචිමාර්ග අනාවරණය කරය කරන ආකාරයට මේසදහා අවශ්‍ය විධිමත් නීතිමය ප්‍රතිපාදන සැලසීමට පළාත්සභා හෝ මධ්‍යම ආණ්ඩුවකිසිසේත්ම මැදිහත් නොවේ. එක් එක් ප්‍රාදේශීය සභා විසින් නිවැරදිව එම බලප්‍රදේශ පුළුල් කිරීමට ඉඩහැරආණ්ඩුව වගකීම්වලින් ඉවත්ව ඇත. මේ හේතුවෙන් පළාත් සභා හා පළාත්පාලනඅමාත්‍යංශය ඒ පිළිබද කිසිදු වගකීමක් හෝ සොයාබැලීමක් නොකරයි. වරිපනම් බලප්‍රදේශ ප්‍රළුල් කිරීමෙන් ප්‍රාදේශීය සභාවල ආදායම විශාලත්වයෙන් වැඩිකරගැනීමේ ආරම්භක පියවර වශයෙන් වැලිගම ප්‍රාදේශීය සභාවෙන් ආරම්භ කර ඇත.අලුතින් ඇතුලත්කර ගත් බලප්‍රදේශ පිළිබදව විස්තර කරපෝස්ටර් මගින් ප්‍රසිද්ධ කර තිබේ. මෙම නව වරිපනම් කලාපය පසුගිය 22 වැනිදින සිට ක්‍රියාත්මක බව බවද වරිපනම්ගෙවන්නේනම් සහනසේවා ලෙස සතියකට දින දෙකක් කසළ ඉවත්කරන බව සහසති දෙකකට වරක් වීදුරු කැබලි, ප්ලාස්ටික් ඉවත්කිරීම සහ පවතින වීථි පහන් (අදුරුවීදි වලට අලුතෙන්වීථි ලාම්පු දෙන බවට නොවේ) නඩත්තු කරන බවද දන්වා ඇත. මෙම බලප්‍රදේශය පුළුල්කිරීම නගර සභා සහ මහනගර සභාවලට අදාල කර නැත.එම බල ප්‍රදේශවල කැළිකසළ ඉවත්කර බැහැර කිරීමේ ප්‍රශ්නයක් ඇති බැවින් සීමාපුළුල් නොකරන බවද පැවසේ.", "URL": "https://lankatruth.com/si/?p=128", "Category": "පුවත්", "Parent URL": null}