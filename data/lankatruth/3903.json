{"Source": "Lankatruth", "Timestamp": "September 3, 2012", "Headline": "ශෝකදිනේටත් හැරීගෙන් අරක්කු", "News Content": "නීත්‍යානුකූලව රජයේ ශෝක දිනයකදී මත්පැන් ප්‍රවාහනය, බෙදාහැරීහම සහ අලෙවිය තහනම් වුවත් හැරී ජයවර්ධන මහතාට අයත් DCLS මත්පැන් නිශ්පාදනාගාරයේ නිශ්පාදනය කරනු ලබන මත්පැන් කිසිඳු ගැටළුවකින් තොරව දිවයින පුරා ප්‍රවාහනය කරමින් සිටින බව වාර්තාවේ. අද (03) මුළු දිවයිනට බලපැවැත්වෙන පරිදි විශේෂ ශෝක දිනයක් වන අතර එයට ප්‍රධානතම හේතුව වන්නේ අපවතවූ අතිපූජ්‍ය වේවැල්දෙණියේ මේධාලංකාරාභිධාන මහානායක මාහිමිපාණන් වහන්සේගේ ආදාහනය පිළිබඳ කටයුතු අද දින සිදුකිරීමයි. මේ සම්බන්ධයෙන් අදාළ බලධාරීන්ගෙන් කළ විමසීමකදී පැවසූවේ DCSL මත්පැන් බෙදාහැරීම සඳහා විශේෂ අවසරයක් ලබාදී ඇතිබවයි.", "URL": "https://lankatruth.com/si/?p=3903", "Category": "පුවත්", "Parent URL": null}