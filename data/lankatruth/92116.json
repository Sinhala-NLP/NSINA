{"Source": "Lankatruth", "Timestamp": "April 5, 2020", "Headline": "දඹුල්ල ආර්ථික මධ්‍යස්ථානය දින දෙකක් වැසෙයි", "News Content": "දඹුල්ල විශේෂ ආර්ථික මධ්‍යස්ථානය අද (05) සහ හෙට (06) යන දෙදින තුළ වසා තැබීමට එහි පාලනාධිකාරිය තීරණය කර තිබේ. ඇදිරි නීතිය ඉවත් කෙරෙන ලබන 06 වනදා සහ ඊට පෙර දින අතිවිශාල ජනතාවක් දඹුල්ල ආර්ථික මධ්‍යස්ථානයට ඇතුළු වීමත් සමඟ වෛරසය පැතිර යාමේ අවදානමක් පවතින බව සෞඛ්‍ය බලධාරීන් පෙන්වාදී තිබේ. ඒ අනුව දඹුල්ල මහ නගර සභාව විසින් මෙම තීරණය ගෙන ඇත. නගරාධිපති ජාලිය ඕපාත මහතාගේ උපදෙස් මත නාගරික සෞඛ්‍ය වෛද්‍ය නිලධාරී සිසිර විතානගේ මහතාගේ අත්සනින් යුතු ලිපියක් එම මධ්‍යස්ථානය වෙත යොමු කර ඇති අතර ඒ අනුව දඹුල්ල ආර්ථික මධ්‍යස්ථානය වසා දැමීමට තීරණය කළ බවයි වෙළෙඳ සංගමයේ සභාපති චන්න ඇරැව්වල මහතා සඳහන් කළේර යි.", "URL": "https://lankatruth.com/si/?p=92116", "Category": "පුවත්", "Parent URL": null}