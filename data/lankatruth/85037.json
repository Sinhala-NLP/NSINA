{"Source": "Lankatruth", "Timestamp": "November 7, 2019", "Headline": "මාධ්‍යවේදී ප්‍රගීත් එක්නැලිගොඩ පැහැරගැනීමේ සිද්ධියට බුද්ධි නිලධාරීන් 7කට අධිචෝදනා", "News Content": "මාධ්‍යවේදී ප්‍රගීත් එක්නැලිගොඩ මහතා පැහැරගෙනයාම සහ අයුතු ලෙස රඳවා තබාගැනීමේ සිද්ධිය සම්බන්ධව යුධ හමුදා බුද්ධි අංශ නිලධාරීන් 7 දෙනෙකුට එරෙහිව නීතිපතිවරයා විසින් ඊයේ(07) හෝමාගම මහාධිකරණය හමුවේ අධිචෝදනා ගොනුකර තිබේ. 2009 අගෝස්තු 27 වන දා හෝ ඊට ආසන්න දිනකදී ගිරිතලේ ,හබරණ හා කොට්ටාව යන ප්‍රදේශවලදී පැමිණිල්ල නොදත් අය සමග එක්ව අයුතු ලෙස සිරකර තැබීමේ අදහසින් එලෙස පැහැරගෙන යාමට කුමන්ත්‍රණය කිරීම, ඊට ආධාර අනුබල දීම යන චෝදනා යටතේ නීතිපතිවරයා අධිචෝදනා ගොනුකර ඇත.", "URL": "https://lankatruth.com/si/?p=85037", "Category": "පුවත්", "Parent URL": null}