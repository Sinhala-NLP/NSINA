{"Source": "Lankatruth", "Timestamp": "September 18, 2022", "Headline": "රාජ්‍ය ඇමති සූර් පිට වෙඩි තබයි… ජනාධිපති සොයුරාගේ සමීපතමයෙකුට තුවාලයි…", "News Content": "පසුගිය සතියේ රාජ්‍ය ඇමතිවරුන් ලෙස ජනාධිපති ඉදිරියේ දිවුරුම් දුන් මන්ත්‍රීවරු වෙනුවෙන් ජනාධිපති සොහොයුරෙකුගේ නිවසේ පසුගියදා සංවිධානය කර තිබී ඇති ප්‍රිය සම්භාෂණය අවස්ථාවේ මත්පැන් පානය කර සිටි එක් රාජ්‍ය ඇමතිවරයෙකු නිවස තුළදී සිදු කළ වෙඩි තැබීමකින් ජනාධිපති සොහොයුරාගේ සමීපතමයෙකුට තුවාල සිදුව ඇති බව මාධ්‍ය වාර්තා කර තිබේ. විවිධ වර්ගයේ ස්තරම් මත්පැනින්වලින් අඩුවක් නොවූ සාදය ඉදිරියට ඇදෙමින් තිබියදී පදම ඉක්මවූ රාජ්‍ය ඇමතිවරයෙකු නිවසතුළ සිටියදීම තම ගිනිඅවිය එළියට ගෙන අහසට වෙඩි තබා ඇත. එම වෙඩිල්ල වහලයේ වැදී සීලිමේ කොටසක් සාදයට පැමණි සිටි අයෙකුගේ ඔළුවට කඩාවැටී තුවාල සිදුවී තිබේ. එලෙස තුවාල සිදුවූ පුද්ගලයා රාජ්‍ය ඇමතිවරයෙකු නොවූ බවත් ඔහු ජනාධිපති සොහොයුරාගේ සමීපතම මිතුරෙකු බවත් වාර්තා වේ. ජනාධිපති සොහොයුරා කඩිමුඩියේ මිතුරා ප්‍රතිකාර සඳහා වෛද්‍යවරයෙකු වෙත යොමු කර ඇත.", "URL": "https://lankatruth.com/si/?p=139350", "Category": "පුවත්", "Parent URL": null}