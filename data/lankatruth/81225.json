{"Source": "Lankatruth", "Timestamp": "September 21, 2019", "Headline": "නිකාබ්, බුර්කා සහ මුහුණු ආවරණ තහනම් කිරීමේ නියෝග ඉවතට", "News Content": "හදිසි නීතිය ඉවත් කර ඇති බැවින් නිකාබ්, බුර්කා ඇතුළු අනන්‍යතාව සැඟවෙන පරිදි මුහුණු ආවරණ පැළඳීම තහනම් කරමින් පනවා තිබූ නීතිය ද බලාත්මක නොවන බව පොලිස් මූලස්ථානය සඳහන් කර ඇත. එම්.එච්.ඒ.එම්. හලීම් මහතා සිදුකළ විමසීමකට අනුව නියෝජ්‍ය පොලිස්පති අජිත් රෝහණ මහතාගේ අත්සනින් නිකුත් කළ ලිපියක දක්වා ඇත්තේ නිකාබ්, බුර්කා සහ මුහුණු ආවරණ පැලදීම පිළිබඳ නීතිය ක්‍රියාත්මක වූයේ හදිසි නීති රෙගුලාසි යටතේ බවත් මේ වනවිට හදිසි නීති බලාත්මක නොවන බැවින් නිකාබ්, බුර්කා සහ මුහුණු ආවරණ තහනම් කරමින් නිකුත් කර තිබූ නියෝග ද බලාත්මක නොවන බවය. ජනාධිපතිවරයා විසින් පනවා ඇති හදිසි අවස්ථා නියෝග යටතේ, ජනතාවගේ අනන්‍යතාව තහවුරු කර ගැනීමට බාධාවක් වන සියළුම ආකාරයේ මුහුණු ආවරණ භාවිතය පසුගිය අප්‍රේල් මස 29 වැනිදා සිට තහනම් කෙරුණි. නියෝජ්‍ය පොලිස්පතිවරයා විසින් නිකුත් කළ එම ලිපිය පහත දැක්වේ…", "URL": "https://lankatruth.com/si/?p=81225", "Category": "පුවත්", "Parent URL": null}