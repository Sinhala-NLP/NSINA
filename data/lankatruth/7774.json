{"Source": "Lankatruth", "Timestamp": "July 17, 2013", "Headline": "ආචාර ධර්ම ඕනෙද? එපාද?", "News Content": "මාධ්‍යවේදීන් සඳහා ආචාර ධර්ම පද්ධතියක් අවශ්‍යද? නැද්ද? එය සකස් කළ යුත්තේ කවුරුන් විසින්ද යන කාරණා සම්බන්ධයෙන් සාකච්ඡා කිරීම සඳහා විද්වත් සාකච්ඡා මණ්ඩපයක් අද (17) කොළඹදී සංවිධානය කර තිබිණි. මාධ්‍යවේදීන් සඳහා ආචාර ධර්ම පද්ධතියක් අවශ්‍යද? නැද්ද? එය සකස් කළ යුත්තේ කවුරුන් විසින්ද යන කාරණා සම්බන්ධයෙන් සාකච්ඡා කිරීම සඳහා විද්වත් සාකච්ඡා මණ්ඩපයක් අද (17) කොළඹදී සංවිධානය කර තිබිණි. කොළඹ පදනම් ආයතනයේදී පැවැත්වුණු මෙම සාකච්ඡා මණ්ඩපය ජනමාධ්‍ය අමාත්‍ය කෙ‍හෙළිය රඹුක්වැල්ල, එම අමාත්‍යාංශයේ ලේකම් චරිත හේරත්, ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත, නීතිඥ ජේ.සී වැලිඅමුණ හිටපු ආයෝජන මණ්ඩල සභාපති චන්ද්‍රා ජයරත්න යන අයගේ ප්‍රධානත්වයෙන් පැවැත්වීය.  මෙම සාකච්ඡා මණ්ඩපය ශ්‍රී ලංකා ජනමාධ්‍යවේදීන්ගේ වෘත්තීය සමිතිය විසින් සංවිධානය කර තිබුණි.  මෙහිදී අදහස් දැක්වූ කෙහෙළිය රඹුක්වැල්ල අමාත්‍යවරයා කියා සිටියේ ආණ්ඩුව විසින් මෙම සාකච්ඡාව ගෙනා අවස්ථාවේ සිට මේ දක්වා ඒ පිළිබද විවිධ කතා බහ මතුවී ඇතත් සමහරු මෙය නිසියාකාරයෙන් තේරුම් ගෙන නොමැති බවයි. කෙසේ වෙතත් මේ සම්බන්ධයෙන් සමාජයේ විරෝධයක් මතුවී ඇති අතර එවැනි දෙයක් අනවශ්‍යනම් එය ඉවත් කරගැනීමටත් ඒ පිළිබද සාකච්ඡාව නවතා දමන්නටත් හැකි බව ඇමතිවරයා වැඩිදුරටත් කියා සිටි අතර අමාත්‍යංශය ලෙස එවැනි දේකට පහසුකම් සැපයීමට තමන්ට අයිතියක් ඇති බවද පැවසීය. කේ.ඩී. ලාල්කාන්ත මහතා අදහස් දක්වමින් කියා සිටියේ වර්තමානයේ රටේ ආර්ථිකය බරපතල ලෙස කඩා වැටී ඇති අතර ආණ්ඩුව ජනතාවට බදුගහමින්, දඩ ගහමින් සිටින අතර සහනාධාර සහ වැටුප් බරපතල ලෙස කප්පාදුවට ලක්කරමින් සිටින බවයි. මෙම ආණ්ඩුවට ආර්ථික වශයෙන් ජනතාවට සහන ලබාදීමට නොහැකි නිසා ජනතාවගෙන් මතුවන විරෝධතාවයන් මාධ්‍ය මගින් වාර්තා කිරීම පාලනය කිරීම සඳහා මෙම ආචාර්ය ධර්ම පද්ධතිය බලෙන් පැටවීමට ආණ්ඩුව උත්සාහ දරන බවද ලාල්කාන්ත මහතා කියා සිටියේය. ඒ වගේම ආණ්ඩුවට බලය රැකගැනීම පිළිබඳ ප්‍රශ්නයක් මතුවී ඇති බවත් බලය රැක ගැනීම වෙනුවෙන් අධිකරණය තමන් යටතට ගත් පරිදි මාධ්‍ය ආයතනද තමන් යටතට පත් කරගැනීමේ උත්සහයක් ඇති බවද ඔහු වැඩිදුරටත් අවධාරණය කළේය. මෙහිදී අදහස් දැක්වූ නීතිඥ ජේ.සී.වැලිඅමුණ මහතා ‘ජනමාධ්‍ය හා රජය අතර හොඳ සම්බන්ධතාවයක් ගොඩනගා ගැනීමට බ්‍රෙක්ෆස්ට් මීටින්වලින් බැහැ. ඒ සඳහා කළ යුත්තේ මාධ්‍යවේදීන්ට ලීවීමට නිදහස දිය යුතුයි. ඔවුන්ට තොරතුරු ලබාගැනීමට නිදහස ලබාදිය යුතුයි. රාජ්‍ය මාධ්‍ය මේ වන විට භාවිතා කරන භාෂාව ඉතාම අශිෂ්ටයි. ආණ්ඩුවේ ආචාර් ධර්මවලට මෙතරම් කැපවීමක් තිබෙනවානම් පළමුව කළ යුත්තේ රාජ්‍ය මාධ්‍ය ආචාර ධර්ම ආරක්ෂා කිරීමට කැපවන බව සමාජයට ඒත්තු ගැන්වීමයි.” මෙම විද්වත් සාකච්ඡාවේදී වාද විවාද මතුවූ අතර මාධ්‍යවේදීන් විශ්වවිද්‍යාල ආචාර්යවරුන්, කලාකරුවන් සහ වෘත්තීය සමිති නායකයින් අදහස් දැක්වීය. මේ අතර ජනතා විමුක්ති පෙරමුණ, එක්සත් ජාතික පක්ෂය, දෙමළ ජාතික සන්ධානය ඇතලු දේශපාලන පක්ෂ නියෝජනය කරමින් පාර්ලිමේන්තු මන්ත්‍රීවරුන් පිරිසක් සහ වෘත්තීය සමිති නායකයින් සිවිල් සමාජ ක්‍රියාකාරිකයින් පිරිසක් මෙම විද්වත් සාච්ඡාවට සහභාගි විය.", "URL": "https://lankatruth.com/si/?p=7774", "Category": "පුවත්", "Parent URL": null}