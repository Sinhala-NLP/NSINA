{"Source": "Lankatruth", "Timestamp": "June 19, 2019", "Headline": "දුම්රිය වර්ජනය තාවකාලිකව අත්හිටුවයි", "News Content": "අද(19) මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ දුම්රිය වැඩවර්ජනය තාවකාලිකව අතහැරි බව දුම්රිය වෘත්තීය සමිති පවසයි. වැටුප් විශමතා ගැටලුව විසඳීමට මුදල් අමාත්‍යාංශය කටයුතු නොකිරීම හේතුවෙන් දුම්රිය රියදුරන්, නියාමකවරුන්, පාලකවරුන් සහ ස්ථානාධිපතිවරුන් අද මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ වර්ජනය තාවකාලිකව අත්හැරදමා ඇත. අද පෙරවරුවේ ප්‍රවාහන අමාත්‍ය අර්ජුන රණතුංග මහතා සමඟ පැවති සාකච්චා අසාර්තකවී ඇති බැවින් වර්ජනය ක්‍රියාත්මක කරන බව දන්වා සිටිය ද හෙට දිනයේ මුදල් අමාත්‍යවරයා සමඟ මේ සම්බන්ධව සාකච්ඡා කරන බවට ප්‍රවාහන අමාත්‍යවරයා පවසා තිබීම හේතුවෙන් වර්ජනය තාවකාලිකව නතර කළ බව දුම්රිය වෘත්තීය සමිති සඳහන් කළේය. මේ අනුව මුදල් අමාත්‍ය මංගල සමරවීර මහතා සහ ප්‍රවාහන අමාත්‍ය අර්ජුන රණතුංග මහතා අතර සාකච්ඡාවක් හෙට පස්වරු 2.00 යොදාගෙන ඇතැයි වාර්තා වේ. එම සාකච්ඡාවෙන් ද අපේක්ෂිත ප්‍රතිඵල නොලැබෙන්නේ නම් තීන්දුකරගෙන ඇති පරිදි වැඩ වර්ජන ක්‍රියාමාර්ගය සිදුකරන බව දුම්රිය වෘත්තීය සමිති පවසා සිටියි.", "URL": "https://lankatruth.com/si/?p=76052", "Category": "පුවත්", "Parent URL": null}