{"Source": "Lankatruth", "Timestamp": "January 16, 2018", "Headline": "බැඳුම්කර වංචාව පිළිබඳ වාර්තාව හෙට පාර්ලිමේන්තුවට    ", "News Content": "අර්ජුන් මහේන්ද්‍රන් මහතා ශ්‍රී ලංකා මහ බැංකුවේ අධිපතිව සිටි සමයේ සිදු කළ බැඳුම්කර ගණුදෙනුවේ වංචාව සම්බන්ධයෙන් විමර්ශනය කිරීම සඳහා පත් කළ ජනාධිපති කොමිසමේ වාර්තාවහෙට (17) පාර්ලිමේන්තුවට ඉදිරිපත් කෙරෙන බව ශ්‍රී ලංකා නිදහස් පක්ෂය අද (16) පැවැත්වූ මාධ්‍ය හමුවකදී වරාය හා නාවික කටයුතු අමාත්‍ය මහින්ද සමරසිංහ මහතා පැවසීය. එය පාර්ලිමේන්තුවට ඉදිරිපත් වූ සැණින් පාර්ලිමේන්තු වෙබ් අඩවියට ඇතුළත් කරන බවද අමාත්‍යවරයා සඳහන් කළේය. ඒ අනුව එය හෙට ජනතාවට දැකගත හැකි වනු ඇතැයිද අමාත්‍යවරයා කීය. පාර්ලිමේන්තුවට ඉදිරිපත් වූ පසු එය මහජන වාර්තාවක්, ප‍්‍රසිද්ධ ලේඛනයක් බවට පත්වන නිසා ජනතාවට එය කියවා විග‍්‍රහ කිරීමේ අවස්ථාවද හිමිවන බව අමාත්‍යවරයා සඳහන් කළේය.", "URL": "https://lankatruth.com/si/?p=46298", "Category": "පුවත්", "Parent URL": null}