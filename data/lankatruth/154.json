{"Source": "Lankatruth", "Timestamp": "November 1, 2011", "Headline": "පොලීසියට එරෙහි පෙත්සම විභාගයට අවසර", "News Content": "හිටපු හමුදාපති සරත් ෆොන්සේකා මහතා වහා නිදහස් කරන්නැයි බලකරමින් 2010 අගෝස්තු මස 12 වැනිදා ගාල්ල නගරයේදී පැවති සාමකාමී උද්ඝෝෂණය කඩාකප්පල් කර මන්ත්‍රීවරුන්ට පොලීසිය තුළදී පහරදී අත්අඩංගුවට ගත්තායැයි චෝදනා කරමින් පොලීසියට එරෙහිව ගොනුකර තිබූ මූලික අයිතිවාසිකම් පෙත්සම සලකාබලා ඊට සම්බන්ධ පොලිස් නිලධාරීන් කැදවා ඒ පිළිබද විමර්ශණ කටයුතු සිදු කරන ලෙස ශ්‍රේෂ්ඨාධිකරණය අවසර දුන්නේය.ප්‍රජතන්ත්‍රවාදී ජාතික සන්ධානයේ පාර්ලිමේන්තු මන්ත්‍රීවරුන් වන විජිත හේරත්, අර්ජුන රණතුංග හා අජිත් කුමාර ඇතුළු මන්ත්‍රීවරු පිරිසක් මෙම නඩුවේ පෙත්සම්කරුවන් වෙති.පොලිස් රාජකාරියට බාධා කිරීම හා රජයේ දේපළවලට හානි කිරීමේ චෝදනා යටතේ ඉහත සදහන් මන්ත්‍රීවරුන්ට පොලීසිය විසින් නඩු පවරා තිබුනත් එම නඩුව මෑත කාලයේදී ඉල්ලා අස්කර ගන්නා ලදී.ගාල්ල පොලීසියේ නිලධාරීන් කිහිපදෙනෙකු, පොලිස්පති හා නීතිපති මෙම පෙත්සමේ වගඋත්තරකරුවන් වේ. මෙම මූලික අයිතිවාසිකම් පෙත්සම නිමල් ගාමිණී අමරතුංග, ශලීම් මර්ෂුක් සහ ප්‍රියසාද් ඩෙප් යන විනිසුරු මඩුල්ල හමුවේ ඊයේ (31) සලකා බැලූ අතර පෙත්සම් විභාගය 2012 මාර්තු මස 28 වෙනි දිනට කල් තැබීය. හිටපු හමුදාපති සරත් ෆොන්සේකා මහතා වහා නිදහස් කරන්නැයි බලකරමින් 2010 අගෝස්තු මස 12 වැනිදා ගාල්ල නගරයේදී පැවති සාමකාමී උද්ඝෝෂණය කඩාකප්පල් කර මන්ත්‍රීවරුන්ට පොලීසිය තුළදී පහරදී අත්අඩංගුවට ගත්තායැයි චෝදනා කරමින් පොලීසියට එරෙහිව ගොනුකර තිබූ මූලික අයිතිවාසිකම් පෙත්සම සලකාබලා ඊට සම්බන්ධ පොලිස් නිලධාරීන් කැදවා ඒ පිළිබද විමර්ශණ කටයුතු සිදු කරන ලෙස ශ්‍රේෂ්ඨාධිකරණය අවසර දුන්නේය. ප්‍රජතන්ත්‍රවාදී ජාතික සන්ධානයේ පාර්ලිමේන්තු මන්ත්‍රීවරුන් වන විජිත හේරත්, අර්ජුන රණතුංග හා අජිත් කුමාර ඇතුළු මන්ත්‍රීවරු පිරිසක් මෙම නඩුවේ පෙත්සම්කරුවන් වෙති. පොලිස් රාජකාරියට බාධා කිරීම හා රජයේ දේපළවලට හානි කිරීමේ චෝදනා යටතේ ඉහත සදහන් මන්ත්‍රීවරුන්ට පොලීසිය විසින් නඩු පවරා තිබුනත් එම නඩුව මෑත කාලයේදී ඉල්ලා අස්කර ගන්නා ලදී. ගාල්ල පොලීසියේ නිලධාරීන් කිහිපදෙනෙකු, පොලිස්පති හා නීතිපති මෙම පෙත්සමේ වගඋත්තරකරුවන් වේ. මෙම මූලික අයිතිවාසිකම් පෙත්සම නිමල් ගාමිණී අමරතුංග, ශලීම් මර්ෂුක් සහ ප්‍රියසාද් ඩෙප් යන විනිසුරු මඩුල්ල හමුවේ ඊයේ (31) සලකා බැලූ අතර පෙත්සම් විභාගය 2012 මාර්තු මස 28 වෙනි දිනට කල් තැබීය.", "URL": "https://lankatruth.com/si/?p=154", "Category": "පුවත්", "Parent URL": null}