{"Source": "Lankatruth", "Timestamp": "December 2, 2022", "Headline": "බිළිඳු දරුවන් ගැන වේදනාකාරී වාර්තාවක්", "News Content": "මෙරට වයස අවුරුදු 5ට අඩු ළදරුවන්ගෙන් 43.4%ක් පෝෂණ ඌණතාවලින් පෙළෙන බව නවතම නිල වාර්තාවකින් අනාවරණය වේ.  එහි වැඩිම දරුවන් සංඛ්‍යාවක් වාර්තා වන්නේ කුරුණෑගල දිස්ත්‍රික්කයෙන් වන අතර එම සංඛ්‍යාව 47,982ක් වේ. පවුල් සෞඛ්‍ය කාර්යාංශය විසින් සිදුකළ සමීක්ෂණයකින් මෙම තොරතුරු හෙළිවී තිබේ. එම කාර්යාංශය ඔක්තෝබර් මාසයේදී නිකුත් කරන ලද “පෝෂණ මාසය 2022 සාරාංශ වාර්තාව“ නම් නිල ලේඛණයෙන් මෙම තොරතුරු හෙළිවේ. මේ අතර පෝෂණ ඌණතා සහිත ළදරුවන් වැඩිම ප්‍රතිශතයක් වාර්තා වීතිබෙන්නේ අම්පාර දිස්ත්‍රික්කයෙනි.", "URL": "https://lankatruth.com/si/?p=142578", "Category": "පුවත්", "Parent URL": null}