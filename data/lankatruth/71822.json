{"Source": "Lankatruth", "Timestamp": "April 7, 2019", "Headline": "මුතුපන්තිය යළි අනතුරේ", "News Content": "ආරච්චිකට්ටුව ප්‍රාදේශීය ලේකම් කොට්ඨාශයේ “මුතුපන්තිය” ධීවර ගම්මානය පිහිටු දූපත මුහුදට බිලිවීමේ තර්ජනයක් යළි මතු වී ඇත. බටහිරෙන් “මුහුදට” සහ නැගෙනහිරෙන් “හැමිලටන් ඇලට” මැදිවූ මුතුපන්තිය දූපතේ ධීවර පවුල් 150ක් පමණ වාසය කරති. ඔවුන් සියළුම දෙනා කුමන ආකාරයකින් හෝ ධීවර කර්මාන්තය ජීවන වෘත්තිය කොටගෙන සිටින අතර මුතුපන්තිය දූපතේ බටහිර වෙරළ තීරය සෑම වසරකම මාර්තු – අප්‍රේල් මාස වලදී මුහුදට බිලිවීමේ ප්‍රවණතාවයක් දක්නට ඇත. සාමන්‍ය ආකාරයට මුහුදු ඛාදනය සිදු වන්නේ “වාරකන්” සමයේ වුවත් මුතුපන්තිය දූපත මුහුදට බිලි වන්නේ “වලාල” සමයේ වීම විශේෂත්වයකි. පසුගිය වසර 02ක පමණ කාලය තුළ මුතුපන්තිය දූපතේ කිලෝ මීටර් 2ක් පමණ වන වෙරළ තීරය මුහුදට බිලි විය. වෙරළ ආසන්නයේ තිබූ නිවාස කීපයක් සහ වන්දනා ස්ථානයක්ද එම අවස්ථාවේදී මුහුදු ඛාදනයට ලක් විය. මේ වනවිට මතුව ඇති තත්වය නිරීක්ෂණය කිරීමටත් ඉදිරි ක්‍රියාමාර්ග පිළිබඳව ධීවර ජනතාව සමග සාකච්ඡා කිරීමටත් සමස්ත ලංකා පොදු ධීවර සම්මේලනයේ විධායක කමිටු සාමාජි සහ පුත්තලම දිස්ත්‍රික් සංවිධානය ගිහාන් අජිත් මහතා ඇතුළු පිරිසක් එහි ගිය අතර එහිදී මාධ්‍ය අමතමින් අදහස් දැක්වූ ඒ මහතා සඳහන් කර සිටියේ මෙසේ මුහුදු ඛාදනය වැලැක්වීමට බාධක බිඳෙන වැටියක් ඉදිකිරීමට විශාල මුදලක්ද වෙන්වූ නමුත් එය සම්පූර්ණයෙන් ඉදිකර නැති බවයි. ඒ හේතුවෙන් මෙසේ යළි මුතුපන්තිය දූපත මුහුදට බිළිවීමේ අනතුර මතුව ඇති බවත් ඒ මහතා පැවසීය. මුතුපන්තියේ සිට උඩප්පුව දක්වා වෙරළ ආසන්නයෙන් ඇති එකම මාර්ගයේ කොටසක්ද මේ වනවිට මුහුදට කඩා ගෙන ගොස් ඇති බවත් මුහුදු ඛාදනය හේතුවෙන් නිවාස බේරා ගැනීම සඳහා දූපත්වාසීන් විසින් වැලි කොට්ට යොදා බාධක සකස් කරගනිමින් සිටින බවත් ඒ මහතා පෙන්වා දුන්නේය. එමෙන්ම පවතින තත්ත්වයට එකම විසඳුම වන්නේ මුතුපන්තිය දූපත අවසන් වන උඩප්පුව මෝය දක්වා ස්ථීර ගල් වැටියක් යෙදීම බවද ඔහු පෙන්වා දුන්නේය. මෙහිදී වැඩිදුරටත් මාධ්‍ය ඇමතූ ගිහාන් අජිත් මහතා", "URL": "https://lankatruth.com/si/?p=71822", "Category": "පරිසර", "Parent URL": null}