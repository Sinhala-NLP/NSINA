{"Source": "Lankatruth", "Timestamp": "January 9, 2012", "Headline": "හෂාන් නැවතත් කතාබහට මුල පුරයි", "News Content": "ක‍්‍රිකට් නිලවරණය පිළිබඳ ස්වාධීන විමර්ශනයක් සිදු කරන ලෙස ඉල්ලා හිටපු ටෙස්ට් ක‍්‍රිකට් නායක හෂාන් තිලකරත්න මහතා විසින් ඊයේ (07) අන්තර්ජාතික ක‍්‍රිකට් කවුන්සිලයට ලිපියක් යවා තිබේ. අදාල කි‍්‍රකට් නිලවරණයේදී දේශපාලන මැදිහත්වීම් සිදුවූ බව එම ලිපියෙන් දක්වා ඇත. ශ‍්‍රී ලංකා ක‍්‍රිකට් ආයතන නිලවරණය පසුගිය 3 වැනිදා පැවැති අතර උප සභාපති ධූර ඇතුළුව නිලතල 30 ක් සඳහා තිලංග සුමතිපාල මහතාගේ පාර්ශවයෙන් ලබාදුන් නාමයෝජනා අවසන් මොහොතේදී ඉල්ලා අස්කර ගත්තේය. ශී‍්‍ර ලංකා කි‍්‍රකට් සභාපති ධූරයට උපාලි ධර්මදාස මහතා නිතරගයෙන් පත් විය.", "URL": "https://lankatruth.com/si/?p=817", "Category": "ක්‍රීඩා පුවත්", "Parent URL": null}