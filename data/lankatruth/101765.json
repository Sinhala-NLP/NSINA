{"Source": "Lankatruth", "Timestamp": "November 28, 2020", "Headline": "පාර්ලිමේන්තු භෝජනාගාරයේ අයෙකුටත් කොරෝනාදැයි සැකයක්", "News Content": "අයවැය විවාදය පැවැත්වෙන මේ අවස්ථාවේ පාර්ලිමේන්තු මන්ත්‍රී භෝජනාගාරයේ සේවයකරන අයෙකුටත් කොරෝනා රෝග ලක්ෂණ පෙන්නුම්කර ඇතැයි පාර්ලිමේන්තු ආරංචිමාර්ග වාර්තා කරයි. කෑගල්ල ප්‍රදේශයේ පදිංචිකරුවෙකු වන මොහු පාර්ලිමේන්තු සේවයට පැමිණෙන්නේ කොළඹ අවට ස්ථානයක නතරවී සිටිමිණි. ඊයේ (28) දිනයේ ඔහුට අධික උණ සමග කොරෝනා රෝග ලක්ෂණ මතුව තිබේ. මෙම සේවකයාට ඇන්ටිජන් පරීක්ෂාව සිදුකළත් එය සෘණාත්මක බව වාර්තා වේ. කෙසේ වෙතත් මේ වනවිට ඔහු රෝහල්ගත කර PCR පරීක්ෂණයක් සඳහා යොමු කර ඇත.", "URL": "https://lankatruth.com/si/?p=101765", "Category": "පුවත්", "Parent URL": null}