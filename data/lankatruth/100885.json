{"Source": "Lankatruth", "Timestamp": "November 21, 2020", "Headline": "සතියක් තුළ ජනාධිපතිවරු තිදෙනෙක් දිවුරුම් දෙයි", "News Content": "පසුගිය සතිය තුළ පේරු රාජ්‍යයේ ජනාපතිවරුන් තිදෙනෙකු දිවුරුම් දුන් බව විදෙස් මාධ්‍ය වාර්තා කරයි. පේරු රාජ්‍යයේ ජනාධිපතිරයා ලෙස කටයුතු කළ මාටින් විස්කාරා, අල්ලස් චෝදනා මත ධුරයෙන් නෙරපා හැරියේ ය. අල්ලස් ලබා ගැනීමේ අරමුණින් රජයේ කොන්ත්‍රාත් ලබදී ඇති බවට එරට කොංග්‍රස් මණ්ඩලය විසින් ගෙන ආ දෝශාභියෝගය වැඩි ඡන්ද 90කින් ජයගත්තේ ය. ඒ අනුව ජනාධිපතිවරයා නෙරපා හැරුණු අතර දෝශාභියෝගයට එරෙහිව නීතිමය පියවර නොගන්නා බව ද ඔහු පවසා තිබිණි. මාටින් විස්කාරා ජනාධිපති ධුරයෙන් නෙරපා හැරීමෙන් පසු කතානායකවරයා ලෙස කටයුතු කළ මැනුවෙල් මෙරීනෝ ජනාධිපති ධුරයේ දිවුරුම් දී තිබුණ ද පසුව ඔහු ඉල්ලා අස්විය. පසුගිය අඟහරුවාදා ෆ්‍රැරැන්සිස්කෝ අගාස්ති නව ජනාධිපතිවරයා ලෙස දිවුරුම් දුන්නේ ය. ඒ වසර පහක් තුළ එරට පත්වූ සිව්වැනි ජනාධිපතිවරයා වශයෙනි. දකුණු ඇමරිකාවට අයත් පේරු රාජ්‍යයේ දේශාපාලන අස්ථාවරත්වය මේ වනවිට උත්සන්න වී ඇතැයි විචාරකයෝ පවසති. එරට මීලඟ ජනාධිපතිවරණය පැවැත්වීමට නියමිතව ඇත්තේ ලබන අප්‍රේල් මාසයේ ය. ඒ අනුව නව ජනාධිපති ෆ්‍රැන්සිස්කෝ මාස 5ක කාලයක් ජනාධිපති ධුරයේ කටයුතු කරනු ඇත.", "URL": "https://lankatruth.com/si/?p=100885", "Category": "විදෙස් පුවත්", "Parent URL": null}