{"Source": "Lankatruth", "Timestamp": "October 7, 2020", "Headline": "ආණමඩුවේ ගම් කිහිපයකට සංචරණ සීමා පනවයි", "News Content": "ආණමඩුව, ආඩිගම, පුනවිටිය ගම්මානයේ පදිංචි කටුනායක ගුවන් තොටුපලේ සේවය කරනු ලබන 23 හැවිරිදි තරුණයකු කොරෝනා ආසාධිතයකු බවට තහවුරු විම හේතුවෙන් පුනවිටිය, සියඹළගස්වැව, මහකුඹුක්කඩවල ඇතුළු ප්‍රදේශවලට ඇතුළුවීම සහ ඉන් පිටවීම සීමා කර තිබේ. අදාල තරුණයා නිවාඩු ලබා නිවසට පැමිණ සිටියදී රෝග ලක්ෂණ මතු කිරිමත් සමඟ රෝහල්ගත කිරිමේන් පසුව PCR පරික්ෂණවලින් අනතුරුව කොවිඩ් ආසාදිතයෙකු බව තහවුරු කර ගත් බව සෞඛ්‍ය අංශ පවසයි. මෙම ආසාදිත තරුණයා ඇසුරු කළ ඔහු පදිංචි නිවසේ සිව් දෙනෙකු ඇතුළු තවත් 40කට ආසන්න පිරිසක් අද (07) සිට නිවාස 14ක් තුළ ස්වං නිරෝධායනයට ලක් කිරිමට පල්ලම සෞඛ්‍ය වෛද්‍ය නිළධාරින් විසින් කටයුතු කර ඇත. මේ සමගම අදාල ප්‍රදේශවල ජනතාව දැනුවත් කරමින් සෞඛ්‍ය ආරක්ෂීත ක්‍රමවලට යොමු කිරිමටද මහජන සෞඛ්‍ය පරික්ෂකවරු කටයුතු කර තිබේ. මෙයට අමතරව ආඩිගම නගරයේ සිට මහකුඹුක්කඩවල නගරය දක්වා දිවෙන මාර්ගයේ ගමනා ගමන කටයුතු සිමා කිරිමට ආණමඩුව පොලිසිය කටයුතු කර ඇත.", "URL": "https://lankatruth.com/si/?p=97153", "Category": "පුවත්", "Parent URL": null}