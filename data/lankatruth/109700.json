{"Source": "Lankatruth", "Timestamp": "February 1, 2021", "Headline": "ගෑස් මිල ඉහළ දමන ලකුණු", "News Content": "වර්තමානයේ පවතින තත්වය තුළ ලෝක වෙළෙඳපොළේ ගෑස් මිල ශීඝ්‍රයෙන් ඉහළ යාමත් සමග මෙරට භාවිතයට ගැණෙන ගෘහස්ථ ගෑස් සිලින්ඩරයක මිල ද ඉහළ නංවන ලෙස ගෑස් සමාගම් ඉල්ලීමක් කර තිබේ. කිලෝග්‍රෑම් 12.5 ගෘහස්ථ ද්‍රව ගෑස් සිලින්ඩරයක් මේ වනවිට අලෙවි කරනු ලබන්නේ රුපියල් 1,493කට බවත් අවම වශයෙන් රුපියල් 1,900 දක්වා හෝ වැඩි කළ යුතු බවත් එම සමාගම් සඳහන් කරයි. වර්තමානය වනවිට මෙරටට ගෑස් ආනයනය කරනු ලබන්නේ සෞදි අරම්කෝ මිල දර්ශකයට වන අතර අද දිනයේ සිට ප්‍රොපේන් මෙට්‍රික් ටොන් එකක මිල අමෙරිකානු ඩොලර් 605ක් දක්වා ඉහළ දමා ඇති බව සඳහන් වේ.", "URL": "https://lankatruth.com/si/?p=109700", "Category": "ආර්ථික පුවත්", "Parent URL": null}