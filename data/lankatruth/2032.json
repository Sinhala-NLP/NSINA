{"Source": "Lankatruth", "Timestamp": "April 11, 2012", "Headline": "සුනාමි අවදානමක් සැලකිළිමත් වන්න", "News Content": "(තෙවන සංස්කරණය) සූමාත්‍රා දූපත්වල අද (11) සිදුවී ඇති භූමිකම්පාවක් නිසා නැවතත් සුනාමි අවදානමක් මතුවී ඇතැයි වාර්තාවේ. රිච්ටර් මාපාංක 8.7ක භූමිකම්පාවක් ලෙස ගණනයවී ඇති මෙය ග්‍රිනිච් වේලාවෙන් 8.38ට එනම් ශ්‍රී ලංකාවේ වේලාවෙන් ප.ව. 2.30ට සිදුවී තිබේ. කිලෝ මීටර් 33ක් ගැඹුරු මුහුදේ සිදුවී ඇති අතර සුනාමි අවධානමක් පවතින බව ජාතික ආපදා කළමනාකරණ මධ්‍යස්ථානය පවසයි. එම වේලාවේම ප.ව. 2.30ට පමණ කොළඹ, කටුනායක ඇතුළු ස්ථාන කිහිපයක විනාඩි 2ක පමණ භූමිකම්පා තත්වයක් ද වාර්තාවී ඇත. සුනාමියක් සිදුවුවහොත් මහුදු සීමාවේ කිලෝමීටර් 3ක පමණ දුරකට මෙය බලපානු ඇතැයිද ජාතික ආපදා කළමනාකරණ මධ්‍යස්ථානය වැඩිදුරටත් පවසයි. මේ මොහොත වන විට විශේෂයෙන් මාතර, ගාල්ල ආදී ප්‍රදේශ ඇතුළු මුහුදු සීමාවේ පිහිටි ප්‍රදේශවල ජනතාවට සුනාමි අනතුරු ඇගවීමේ සංඥා නිකුත්කර ඇති අතර ජනතාව ඉන් ඉවත්කරමින් සිටින බව වාර්තාවේ. නැගෙනහිර ප්‍රදේශයේ මුහුද ආශිත ප්‍රදේශවල ජීවත්වන්නන් ද මේ මොහොත වන විට ඉවත්කරමින් සිටින බව වාර්තාවේ. බොහෝවිට අද (11) පස්වරු 4ත් 5ත් අතර කාළයේදී ශ්‍රී ලංකාවට සුනාමි තත්වයක් බලපෑ හැකි බවදජාතික ආපදා කළමනාකරණ මධ්‍යස්ථානය මීට ස්වල්පමොහාතකට පෙර නිවේදනය කළේය. ඔබට භූමිකම්පාව සම්බන්ධයෙන්http://wcatwc.arh.noaa.gov/ ඔස්සේද තොරතුරු ලබාගත හැකිය.", "URL": "https://lankatruth.com/si/?p=2032", "Category": "පුවත්", "Parent URL": null}