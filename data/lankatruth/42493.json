{"Source": "Lankatruth", "Timestamp": "October 13, 2017", "Headline": "අධ්‍යාපනයට 6%ක් වෙන් කරනු! සමාජවාදී ශිෂ්‍ය සංගමයෙන් විරෝධතා සතියක්", "News Content": "පාසල් ශිෂ්‍යන්ගෙන් මුදල් අයකිරීමට විරෝධය දක්වමින් සහ අධ්‍යාපනයට අයවැයෙන් 06%ක් වෙන් කරන ලෙස ආණ්ඩුවට බලකරමින් විරෝධතා ක්‍රියාමාර්ගවලට අවතීරණය වීම සඳහා අද (13) සිට ලබන 19වනදා තෙක් විරෝධතා සතියක් නම් කර තිබේ. ඊට සමගාමීව අද (13) කොළඹ කොටුව දුම්රියපොළ ඉදිරිපිටින් “පාසල් වියදම් දෙමාපියන් මත පැටවීම වහා නවතනු! අධ්‍යාපනයට දල දේශීය නිෂ්පාදිතයෙන් 06%ක් වෙන් කරනු!! ” යනුවෙන් සඳහන් විරෝධතා බැනරයක් අත්සන් කිරීමේ කටයුතු ආරම්භ කළ අතර අනුරාධපුර වලිසිංහ හරිස්චන්ද්‍ර විද්‍යාලය ඉදිරිපිටදීද විරෝධතා බැනරයකට අත්සන් තැබීම සිදු කර ඇත.  අනුරාධපුර වලිසිංහ හරිස්චන්ද්‍ර විද්‍යාලය ඉදිරිපිට  කොටුව දුම්රියපොළ ඉදිරිපිට", "URL": "https://lankatruth.com/si/?p=42493", "Category": "පුවත්", "Parent URL": null}