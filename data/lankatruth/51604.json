{"Source": "Lankatruth", "Timestamp": "May 4, 2018", "Headline": "දූවිලි කුණාටුවට 125ක් බිලි", "News Content": "ඉන්දියාවට බලපා ඇති දූවිලි කුණාටු තත්වය හේතුවෙන් මේවන විට 125කට අධික පිරිසක් මියගොස් 200කට අධික පිරිසක් තුවාල ලබා ඇතිබව ඉන්දියානු මාධ්‍ය වාර්ථා කරයි. රාජස්ථාන් සහ පන්ජාබ් ප්‍රාන්ත දූවිලි කුණාටු තත්වයේ වැඩිම බලපෑමට ලක්ව ඇති අතර එම ප්‍රාන්ත වලින් පමණක් පුද්ගල මරණ 111ක් වාර්ථාවේ.මෙම බහුතර මරණ වලට හේතුව ඇතිවූ තද සුළඟ සහ අධික වර්ෂාව බව එරට මාධ්‍ය වාර්ථා කරයි. කුණාටුව සමඟ විදුලිය බිඳවැටීම්, නිවාස මතට ගස් කඩාවැටීම් අතුළු දේපළ හානි රැසක් ද වාර්ථා වේ. පිඩාවට පත්වූවන්ට හැකි ඉක්මනින් සහන සළසනබව ඉන්දීය අග්‍රාමාත්‍ය නරේන්ද්‍ර මෝදි මහතා ට්විටර් පණිවිඩයක් මගින් දන්වා ඇත. තවත් කුණාටුවක් ඇතිවීමට ඉඩ ඇති බැවින් එම ප්‍රදේශවලින් ජනතාවට ඉවත් වන ලෙස එරට කාලගුණ අංශ නිවේදනය කර ඇතිබවත් ඉන්දීය මාධ්‍ය වැඩි දුරටත් සඳහන් කරයි.", "URL": "https://lankatruth.com/si/?p=51604", "Category": "පුවත්", "Parent URL": null}