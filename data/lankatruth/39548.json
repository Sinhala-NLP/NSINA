{"Source": "Lankatruth", "Timestamp": "August 19, 2017", "Headline": "ජෝන් ද සිල්වා රගහල විකිණීමට එරෙහිව කලාකරුවන් එක්වෙයි.", "News Content": "ජෝන් ද සිල්වා සමරු රගහල විකුණාදැමීමට එරෙහිව ඈවරයි.. දෑවරයි.. මහජන කථිකාවත යන මැයෙන් කලාකරුවන් විසින් සංවිධානය කරන ලද සංවාදයක් පසුගිය 17 වනදා බස්නාහිර පලාත් සෞන්දර්ය නිකේතනයේදී පවත්වන ලදි. මෙරට සියළු සම්පක් විකුණාදැමීමේ ප්‍රයත්නය මේ වනවිට ජෝන් ද සිල්වා රගහල පැමිණ තිබෙන බවත් එබැවින් එය පරාජයකර මෙම ජාතික රගහල පෞද්ගලීකරණය කිරීමට ඉඩනොතබා එම වෑයම පරාජය කලයුතු බව මෙහිදි අවධාරනය කරන ලදි. මෙමමහජන කථිකාවතේ මුලසුන හොබවන ලද්දේ ප්‍රවීණ සාහිත්‍යවේදි ආරියවංශ රණවීර මහතා විසිනි. සෞන්දර්ය විශ්ව විද්‍යාලයේ ජේ්‍යෂ්ඨ කථිකාචාර්ය ප්‍රසන්නජිත් අබේසුරිය මහතා , කැළණිය විශ්ව විද්‍යාලයේජේ්‍යෂ්ඨ කථිකාචාර්ය ප්‍රියංකර රත්නායක මහතා , නාට්‍යවේදී චන්ද්‍රසෝම බිංදුහේවා මහතා , නාට්‍යවේදී ප්‍රේමරත්න තෙන්නකෝන් මහතා මෙම මහජන කථිකාවත සදහාඅදහස් ඉදිරිපත් කරනලදි. ජෝන් ද සිල්වා රගහලවිකුණාදැමීමට එරෙහිව සංවිධානය කල මෙම ‘ඈවරයි.. දෑවරයි.. මහජන කථිකාවත’ සදහා ලක්ෂ්මන් විජේසේකර , නිශ්ශංක දිද්දෙණිය , ධර්මසිරි බණ්ඩාරනායක , ඩග්ලස් සිරිවර්ධන , චාමික හත්ලහවත්ත, තුසිත ලක්නාත් , චමින්ද පුෂ්පකුමාර , සදිෂ මොහොට්ටි , ජගත් චන්ද්‍රසිරි , දීපානී සිල්වා , ලලිත් රාජපක්ෂ , ප්‍රියංකරද ද සිල්වා , ධම්මික බණ්ඩාර යන කලාකරුවන්ද සහභාගීවිය.", "URL": "https://lankatruth.com/si/?p=39548", "Category": "කලා පුවත්", "Parent URL": null}