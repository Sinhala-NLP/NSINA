{"Source": "Lankatruth", "Timestamp": "October 28, 2018", "Headline": "ජනපතිගේ ජාතිය ඇමතීම තාම ප්‍රමාදයි", "News Content": "ජනාධිපති මෛත්‍රීපාල සිරිසේන මහතා විසින් අද (28) පෙරවරුවේ ජාතිය අමතන බව නිවේදනය කළද මේ වනතෙක් (ප.ව 2.15) ජනාධිපතිවරයා එවැනි ජාතිය ඇමතීමක් සිදු නොකළේ ය. අගමැතිවරයා ලෙස කටයුතු කළ රනිල් වික්‍රමසිංහ මහතා ඉන් ඉවත් කර ඒ වෙනුවට මහින්ද රාජපක්ෂ මහතා පත්කිරීමෙන් පසු රට තුළ යම් අර්බුදකාරී තත්වයක් උද්ගතව ඇති අතර එම තත්වය මත මෛත්‍රීපාල සිරිසේන මහතා අද පෙරවරුවේ මෙලෙස ජාතිය ඇමතීමට නියමිත යැයි නිවේදනය කළද ‍ජනාධිපතිවරයා මෙතෙක් ජාතිය ඇමතීමක් සිදු කළේ නැත.", "URL": "https://lankatruth.com/si/?p=62038", "Category": "පුවත්", "Parent URL": null}