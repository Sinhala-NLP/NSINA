{"Source": "Lankatruth", "Timestamp": "December 8, 2020", "Headline": "දින 20ක බිළිඳෙකුත් කොරෝනාවෙන් මරණයට", "News Content": "කොළඹ රිජ්වේ ළමා රෝහලට ඇතුළත් කර සිටි දින 20ක් වයසැති බිලිඳෙකු කොවිඩ් -1 9 වයිරසය ආසාදිත වීම හේතුවෙන් අද (08) පස්වරුවේ මරණයට පත්ව තිබේ. මෝදර ප්‍රදේශයේ පදිංචි බිලිඳා අද අලුයම 4.00ට පමණ අසාධ්‍ය තත්වයෙන් රෝහලට ඇතුළත් කළ බවත් නිව්මෝනියාව රෝගී තත්වය උත්සන්න වී හුස්ම ගැනීමේ අපහසුතාවය තිබූ නිසා දැඩිසත්කාර ඒකකයට ඇතුළත් කර වෛද්‍යවරුන් බිළිඳාට කෘතිම ස්වසනය ලබා දී තිබු බවත් බිලිඳා PCR පරීක්ෂණයට ලක් කිරීමෙන් අනතුරුව කොවිඩ් -1 9 වයිරසය ආසාදනය වී ඇති බවට අනාවරණ වූ බවත් රෝහල් අධ්‍යක්ෂක ජී. විජේසූරිය මහතා පවසයි. මෙම බිළිඳාගේ මව සහ පියාද PCR පරීක්ෂණයකට ලක් කර ඇතත් ඔවුන් කොවිඩ් ආසාදිතයන් නොවන බවද අනාවරණය වී ඇත. මේ කොවිඩ්-19 වයිරසය ආසාදනය වීමෙන් මෙරටදී මිය ගිය ලාබාලතම මරණය ලෙස වාර්තා වේ. බිළිඳාට වෛරසය ආසාදනය වූ ආකාරය තවමත් අනාවරණය වී නැත.", "URL": "https://lankatruth.com/si/?p=102799", "Category": "කොවිඩ් -19 (කොරෝනා ) පුවත්", "Parent URL": null}