{"Source": "Lankatruth", "Timestamp": "February 29, 2020", "Headline": "වර්තමාන ආණ්ඩුවත් හොරු ආරක්ෂා කරනවා – දෙගොල්ලොම ඉන්නේ ඩීල් දේශපාලනයේ", "News Content": "වර්තමාන ආණ්ඩුව ජනතා මුදල් සොරකම් කළ පුද්ගලයින් නීතිය හමුවට ගෙන එනවා වෙනුවට ඔවුන් ආරක්ෂා කරමින් සිටින බවත් ප්‍රධාන පක්ෂ දෙකම ඩීල් දේශපාලනයක යෙදී සිටින බවත් ජනතා විමුක්ති පෙරමුණේ ප්‍රචාරක ලෙකම් පාර්ලිමේන්තු මන්ත්‍රී විජිත හේරත් මහතා පවසයි. වැලිසර ප්‍රදේශයේ පැවති අත්සවයකට එක්වීමෙන් පසු මාධ්‍ය වෙත අදහස් දක්වමින් ඒ මහතා මේ බව සඳහන් කළේය. මැතිවරණ වේදිකාවේ දී හඬ නැගුවේ බැඳුම්කර වංචාවේ වරදකරුවන්ට නිසි දඬුවම් දෙන බව කියමින් වුවද මේ වන තෙක් කිසිදු මහ බැංකු වරදකරුවෙකු නීතිය හමුවට පැමිණවීමට රජය සමත් වී නැති බව විජිත හේරත් මහතා වැඩිදුරටත් පැවසුවේය. ප්‍රධාන පක්ෂ දෙකම ඩීල් දේශපාලනයක යෙදී සිටින බවත් දෙපාර්ශවයේම පිරිස් ඔවුනොවුන් විසින් රකිමින් සිටින බවත් ඒ මහතා කියා සිටියේය.", "URL": "https://lankatruth.com/si/?p=90422", "Category": "පුවත්", "Parent URL": null}