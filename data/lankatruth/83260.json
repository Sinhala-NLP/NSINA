{"Source": "Lankatruth", "Timestamp": "October 17, 2019", "Headline": "“දුප්පත්කම හා නූගත්කම පරාජය කරන සැලසුම් ජාතික ජන බලවේගය සතුයි”", "News Content": "“දුප්පත්කම හා නූගත්කම පරාජය කරන සැලසුම් ජාතික ජන බලවේගය සතුයි” යැයි ජාතික විද්වත් සංවිධානයේ කොළඹ දිස්ත්‍රික් සභාපති මහාචාර්ය වසන්තා සුබසිංහ මහත්මිය සඳහන් කරයි. ඇය මේ බව ප්‍රකාශ කළේ පසුගිය 15වනදා කිරිබත්ගොඩ නගරයේදී පැවති ජාතික ජන බලවේගයේ ජන රැලිය අමතමිණි. ඒහිදී වැඩිදුරටත් අදහස් දැක්වූ ජාතික ජන බලවේගය සතුයි” යැයි ජාතික විද්වත් සංවිධානයේ කොළඹ දිස්ත්‍රික් සභාපති මහාචාර්ය වසන්තා සුබසිංහ මහත්මිය… “ජාතික විද්වත් සංවිධානය ලංකාවේ දිස්ත්‍රික්ක 20ක පමණ ගොඩනඟා තියෙනවා. ඇයි අපි ඔබ හමුවට ආවේ? මේ සමාජය මුහුණදී තිබෙන සමාජ අර්බුදයෙන් ගොඩ එන්න ක්‍රමයක් තිබෙනවාද කියලා අවුරුදු ගණනක් තිස්සේ අපි සොයා බැලුවා. මේ ප්‍රශ්නය හරි සංකීර්ණයි. හේතු ප්‍රතිඵල සංකීර්ණයි. මේ රට විෂමතාවලින් පුරවලා. ආගම් ලෙස අපව වෙන්කරලා. අපේ ආදායම් අඩුකරලා. අපිව දුප්පත් කරලා. පසුගිය අවුරුදු 71 ඇතුළේ අපට බැරිවෙලා තියෙනවා අල්පෙනෙත්තක්වත් නිපදවන්න. මේ තත්වයට හේතු හඳුනාගන්න ප්‍රධාන කාරණා දෙකක් මම දකින විදියට තිබෙනවා. එකක් තමයි අපි වෙලාගෙන තිබෙන ආර්ථික පරිහානිය. අනෙක් කාරණාව අප වෙලාගෙන තිබෙන සමාජ පරිහානිය. මෙතෙක් කල් රට පාලනය කරපු පාලකයන් අපට ඉතිරි කළේ මේ දෙක පමණයි. අපේ ඒක පුද්ගල දළ දේශීය නිෂ්පාදනය ඇමෙරිකන් ඩොලර් 3351යි. මාලදිවයිනේ මේ වන විට ඇමෙරිකානු ඩොලර් 6541 ඉක්මවලා තියෙනවා. කිසිදු ස්වාභාවික සම්පතක් නැති සිංගප්පූරුව එය ඇමෙරිකානු ඩොලර් 55,000 දක්වා ඉහළ දාලා තිබෙනවා. අපට නැත්තේ මොනවාද? ස්වභාවික සම්පත්ද? මානව සම්පත්ද? අපේ රට ගොඩනගන්න පුළුවන් හොඳ නායකයෙක් මෙතෙක් අපට බිහිවෙලා නැහැ. ලෝකයේ ගොඩනඟපු හැම රටකම හොඳ නායකයෙක් ඉඳලා තිබෙනවා. ඉතිරි සම්පත් සියල්ල පෙළගැස්සුවේ ඊට පස්සේ. අපේ රට කොපමණ දුප්පත්ද කිව්වොත් දැනට සමෘද්ධිය ලබා ගන්නා පවුල් ලක්ෂ 14ක් ඉන්නවා. රට ගොඩනැඟුවා නම්, එම පවුල්වල සංඛ්‍යාව ක්‍රමයෙන් අඩුවෙලා ඔවුන්ට ස්වශක්තියෙන් නැගී ඉන්න පුළුවන් විධියට ඔවුන්ගේ ආර්ථික ශක්තිය වැඩි දියුණු වෙන්න ඕන. නමුත් තිබෙන ඛේදවාචකය තමයි තවත් පවුල් ලක්ෂ 20ක් සමෘද්ධි පවුල් වෙලා තිබෙනවා. මේකද රටේ දියුණුව. මේ රටේ සියලු පවුල් ලක්ෂ 60කින් පමණ තුනෙන් එකක් අන්ත දුගී දුප්පත්. මේ දුෂ්ට, දූෂිත හොර පාලකයෝ රට ඒ තරමට ඇද වට්ටලා. ආර්ථික ප්‍රපාතයට සරිලන විධියටම අපේ සමාජයේ මානව සබඳතා ද, බිඳ වට්ටවලා අඩියටම. ඒක කළේ මේ රට මෙතෙක් පාලනය කළ හා කරන දේශපාලුවෝ. හයියෙන් බුරන බල්ලව පුච්චලා මරණ, අම්ම, තාත්තා පාරට අදාලා දාන, මේ සමාජය අපට හදල දුන්නේ කවුද? මත්ද්‍රව්‍යවලින් මුළු සමාජයම වනසල දරු පරපුර විනාශ වෙනවා. අපේ රටේ මිනිස්සු අවුරුද්දකට 4000කට වඩා සියදිවි නසා ගන්නවා. ජීවන දුෂ්කරතාවය; සමාජ විෂමතාවය; මේවාට හේතුවෙලා තිබෙනවා. අවුරුදු 15 – 44 අතර තමයි වැඩිපුරම සිය දිවි නසා ගන්නේ. ඒ කියන්නේ තරුණ ප්‍රජාව පැත්තකින්, මානසික රෝගීන් සංඛ්‍යාව ඉහළ යනවා. මේවාට ප්‍රධාන ලෙස බලපාල තිබෙන්නේ දුප්පත්කම හා නූගත්කම. මේ සියල්ල පරාජය කරන සැලසුම් ජාතික ජන බලවේගය සතුව තිබෙනවා.”", "URL": "https://lankatruth.com/si/?p=83260", "Category": "පුවත්", "Parent URL": null}