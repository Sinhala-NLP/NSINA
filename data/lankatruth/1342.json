{"Source": "Lankatruth", "Timestamp": "February 11, 2012", "Headline": "අමිතා බච්චන්ට ශල්‍යකර්මයක්", "News Content": "ඉන්දීය සිනමා ශක්විති අමිතා බච්චන්ට යටි බඩේ ඇති වූ වේදනාවක් හේතුවෙන් අද දිනයේදී (11) ශල්‍යකර්මයකට භාජනය කිරීමට නියමිත බව වාර්තා වේ. මේ අතර ඔහුගේ උදරය ප්‍රදේශය සී.ටී ස්කෑන් පරීක‍ෂණයක් සිදුකිරීමට නියමිත අතර ඉන් අනතුරුව ශල්‍යකර්මය අවශ්‍යද නැද්ද යන්න තීරණය කරන බවද වාර්තාවේ. කීප වතාවක් මෙම යටි බඩෙහි වේදනාව තමන් මහත් වේදනාවට පත්කළ අතර එය සමග දැඩි සටනක් කිරීමට සිදුවූ බව අමිතා බච්චන් පවසයි. 1982 කූලි නම් චිත්‍රපටය රූගත කිරීමේදී බඩවැල්වල මාරාන්ති තුවාලයකට ලක්වීමට අමිතා බච්චන්ට සිදුවූ බවත් එහිදී රසිකයන් ඔහු සුව වනතෙක් රෝහල අවට කූඩාරම්ගත වී සිටි බවද වාර්තා වේ. මේ අතර 2005 දී පමණ ද අමිතා බච්චන් යටබඩ ප්‍රදේශයේ ශල්‍යකර්මයක් සඳහා භාජනය වී තිබේ.", "URL": "https://lankatruth.com/si/?p=1342", "Category": "කලා පුවත්", "Parent URL": null}