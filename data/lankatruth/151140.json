{"Source": "Lankatruth", "Timestamp": "September 9, 2023", "Headline": "පාස්කු වින්දිතයින්ට යුක්තිය ඉටු කරනවා වෙනුවට චැනල් 4 පසුපස පන්නයි", "News Content": "පාස්කු ප්‍රහාරය එල්ල කර වසර 5කට ආසන්න වී තිබුණත් ඒ සම්බන්ධ විමර්ශන සැලසුම් සහගතව යට ගසමින් තිබෙන වටපිටාවක චැනල් 4 නාළිකාව ආන්දෝලනාත්මක තොරතුරු හෙළි කිරීමෙන් පසුව එම නාළිකාවට එරෙහිව ශ්‍රී ලංකාව තුළ පුළුල් ප්‍රචාරයක් දියත් කර තිබේ.  මේ සඳහා පෙරමුණ ගෙන තිබෙන්නේ පාස්කු ප්‍රහාරයෙන් පසුව ගෝඨාභය රාජපක්ෂ ඇතුළු රාජපක්ෂ කල්ලිය බලයට ගෙන ඒම සඳහා පූර්ණ කාලීනව මෙහෙයුම් දියත් කළ පිරිසකි. මේ තුළින් ජනතාවගේ අවධානය එම නාළිකාවෙන් හෙලිකළ කරුණුවලින් වෙනත් දිශාවකට යොමු කිරීමට උත්සාහ දරමින් සිටී. චැනල් 4 නාළිකාවට විරුද්ධව ගෙන යන උද්ඝෝෂණ සඳහා රාජ්‍ය මාධ්‍යවලට අමතරව රාජපක්ෂලා බලයට ගෙන ඒමට අති විශාල වශයෙන් ක්‍රියාකළ මාධ්‍ය ආයතන ද වැඩි ඉඩකඩක් ලබා දෙමින් සිටී.  මේ තුළින් පාස්කු වින්දිතයින්ට යුක්තිය ඉටු කර ගැනීම සඳහා තව දුරටත් විශාල වශයෙන් බාධා එල්ල කෙරෙමින් පවතී.", "URL": "https://lankatruth.com/si/?p=151140", "Category": "පුවත්", "Parent URL": null}