{"Source": "Lankatruth", "Timestamp": "April 6, 2021", "Headline": "නුෂාඩ් බේරාගැනීමට සිද්ධිකා බිලිගැනීම අරඹයි…", "News Content": "පිළිකාකාරක අඩංගු ආහාර විශාල ප්‍රමාණයක් රටතුළ තවත් ඇති බවට ශ්‍රී ලංකා ප්‍රමිති ආයතනයේ අධ්‍යක්‍ෂ ජනරාල්, ආචාර්ය සිද්ධිකා සේනාරත්න කර ඇති ප්‍රකාශය සම්බන්ධයෙන් සොයාබැලීමක් සිදු කරන බවත් ඇය කළ ප්‍රකාශය අනුමත නොකරන බවත් කැබිනට් ප්‍රකාශක, ජනමාධ්‍ය අමාත්‍ය, කෙහෙලිය රඹුක්වැල්ල සඳහන් කරයි. එලෙස විශ ආහාර ද්‍රව්‍ය අඩංගු නිෂ්පාදන පිළිබඳව හෙළි කළහොත් දේශීය සමාගම් කඩා වැටෙන බවද ඇය ප්‍රකාශ කර තිබිණි. කෙසේ නමුත් පිළිකා කාරක විෂ පොල්තෙල් ඇතුළු ආහාර ද්‍රව්‍ය රටට ආනයනය කිරීමට අවසර ලබා දීම සම්බන්ධයෙන් ශ්‍රී ලංකා ප්‍රමිති ආයතනයට මේ වනවිට චෝදනා පිට චෝදනා එල්ලවෙමින් තිබෙන අතර ශ්‍රී ලංකා ප්‍රමිති ආයතනයට මෙතරම් බරපතළ චෝදනා එල්ල වෙන්නට පටන් ගත්තේ එහි සභාපති ධූරයට සතොස හිටපු සභාපති නුෂාඩ් පෙරේරා පත්වීමෙන් පසුවය. නුෂාඩ් පෙරේරා ජනාධිපතිවරයාගේ සමීපතමයෙකු ලෙස සීනි ආනයනය පිළිබඳ වූ ආන්දෝලන තත්වය තුළ අනාවරණය වූ අතර විෂ පොල්තෙල් මුදාහැරියේ නුෂාඩ් පෙරේරාගේ නිර්දේශ මත බව රේගු අධ්‍යක්ෂ ජනරාල්වරයා කියා තිබිණි.", "URL": "https://lankatruth.com/si/?p=114446", "Category": "පුවත්", "Parent URL": null}