{"Source": "Lankatruth", "Timestamp": "July 15, 2012", "Headline": "සුදු මෝරා මිනිසෙකුගේ හිස කඩා ගනී", "News Content": "බටහිට ඕස්ටේ‍්‍රලියාවේ පර්ත් නගරයට කිලෝ මිටර් 160 ක් උතුරෙන් පිහිටි වෙජ් දුපත ආසන්න මුහුදේ දිය මත ලිස්සා යාමේ කී‍්‍රඩාවේ යෙදී සිටි පුද්ගලයෙකු මෝරෙකුගේ ප‍්‍රහාරයකින් ජීවිතක්ෂයට පත් ව ඇත.සිද්ධිය ඇසින් දුටුවෙකු වන මැට් හෝම්ස් පවසන පරිදි ඔහු තම වෝටර් ජෙට් යාත‍්‍රාවේ සිටියෙදී අඩි 16 ක් පමණ දිග දැවැන්ත සුදු මෝරෙකු විසින් දිය මත ලිස්සායෑමේ කී‍්‍රඩාවේ යෙදී සිටි පුද්ගලයෙකුට ප‍්‍රහාරයක් එල්ල කොට ඔහුගේ හිස කොටස කඩා ගත් බවත් මල සිරුර ආසන්නයට යෑමට තමා උත්සාහ කල අවස්ථාවේදී ඌ තමාටද පහර දීමට පැමිණි බවත් මොහොතකින් රක්ත වර්ණ ජලය තුල මළ සිරුර ද සමග මෝරා අතුරුදහන් වූ බවත්ය.මෝර ප‍්‍රහාරයට ලක්වූ පුද්ගලයා 24 හැවිරිදි බෙන් ලින්ඩන් ලෙස හදුනාගෙන ඇති අතර ඔහුගේ සිරුරේ කොටස් මේ වන තුරු සොයා ගැනීමට නොහැකිවූ බව පවසන බටහිර ඕස්ටේ‍්‍රලියානු පොලිස් ප‍්‍රකාශකයෙක් වැඩි දුරටත් පැවසූයේ මිනිමරු මෝරා මරා දැමීම සදහා තමන් කටයුතු සූදානම් කර ඇති බවයි.බටහිර ඕස්ටේ‍්‍රලියානු මුහුදු ප‍්‍රදේශයේදි මිනිසුන් මෝරන්ගේ ප‍්‍රහාරයන්ට වැඩි වශයෙන් ලක්වන අතර පසුගිය සැප්තැම්බර් මාසයේ සිට සිදුවූ 5වන මාරාන්තික ප‍්‍රහාරය මෙය බවට පොලිස් ආරංචි මාර්ග පවසයි.", "URL": "https://lankatruth.com/si/?p=3179", "Category": "විදෙස් පුවත්", "Parent URL": null}