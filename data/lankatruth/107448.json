{"Source": "Lankatruth", "Timestamp": "January 8, 2021", "Headline": "නීරෝධායන නීති කැඩූ 68කට ලක්ෂ 05ක දඩයක්…", "News Content": "මීගමුව පොලිස් කොට්ටාසය තුළ නිරෝධායන නීති උල්ලංඝනය කරමින් සිටි පුද්ගලයින් 68 දෙනෙකු අත්අඩංලුවට ගෙන අධිකරණයට ඉදිරිපත් කළ පසු එක් අයෙකුට රුපියල් 8,000 බැගින් රුපියල් පන්ලක්ෂ හතළිස් හතර දහසක් ගෙවීමට මීගමුව අතිරේක මහේස්ත්‍රාත් චම්පික රාජපක්ෂ මහතා නියෝග කර තිබේ. පසුගිය සතිය තුළ මීගමුව, කොච්චිකඩේ, කටුනායක හා සීදූව යන පොලිස් වසම්වලින් මෙම අත්අඩංගුවටගැනීම සිදු කර ඇත්තේ මුව ආවරණ නොහැතිවීම, මීටරේ දුර පවත්වාගෙන නොයෑම යන හේතූන් දෙකම හෝ එකක් මත චෝදනා ගොනු කරමිනි. මෙලෙස අත්අඩංගුවට ගත් පිරිස අතර ත්‍රීවීලර් රථ රියදුරන්, මාළු වෙළෙන්දන් හා පදික වෙළෙන්දන් සිටිති. කෙසේ වෙතත් පසුගිය දිනවල රටේ වගකිවයුතු පුද්ගලයන් සහ ආණ්ඩුවේ මැති ඇමතිවරු මෙලෙස මුව ආවරණ නොහැතිවීම, මීටරේ දුර පවත්වාගෙන නොයෑම යන නිරෝධානයන නීති උල්ලංඝණය කරන වරදවල් ප්‍රසිද්ධියේ සිදුකරනු දක්නට ලැබිණි.", "URL": "https://lankatruth.com/si/?p=107448", "Category": "පුවත්", "Parent URL": null}