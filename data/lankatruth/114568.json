{"Source": "Lankatruth", "Timestamp": "April 8, 2021", "Headline": "රට රකින උතුම් මිනිසා – “ඇඩ්” කපලා තගක් දාලා", "News Content": "“රට රකින උතුම් මිනිසා.. මව්බිමට පෙමින් සැමදා..රට රකින කෙනෙක් වේ නම්..ඒ ඔබයි උතුම් මිනිසා..”මීට මාස 17 කට පෙර සුවහසක් ලාංකිකයන්ගේ දෙසවන පිනවූ පට්ට මාකටිං කැම්පෙන් එකක සිග්නේචර් ටියුන් (Signature Tune) එක තමයි ඒ. ඇත්ත තමයි, අපි හැමෝම හිතුවා මෙයා තමයි මිනිහ කියලා. දියවන්නා ඔය මැද්දේ තියෙන බිල්ඩිමට Decathlon එකෙන් ගත්ත බැක් පැක් (Backpack) එක බැඳගෙන සහරාන් ආවේ නැත්තෙ ඇයි කියල හූල්ලපු මිනිස්සුන්ගෙන් මෙජොරිටි (Majority) එකේ එකම බලාපොරොත්තුව වුනේ ඒ උතුම් මිනිසා තමයි. ඒ බලාපොරොත්තුවේ අග්‍ර ඵලය ලැබුවේ හැට නව ලක්ෂයක අතිබහුතරයකගේ කැමැත්ත සහ ආශිර්වාදය රට රකින උතුම් මිනිසා වෙනුවෙන් ප්‍රකාශ වීමෙන්. පුටිං කෙනෙක් බලාපොරොත්තුවෙන් විරුවා ව සිංහාසනයේ ඉන්දවල මාස කිහිපයක් යනකොට තමයි “කොකාගේ සුද” පේන්න ගත්තේ. විරුවා ගැන තිබ්බ පර්සිව්ඩ් වැලිව් (Perceived Value) එක මුලින්ම කඩාගෙන වැටුනේ විරුවාව සිංහාසනයේ ඉන්දන්න ලොකුම බලපෑම කරපු ගරුතර සංඝරත්නයෙන්. “පුටිං” කියල හිතුවට මෙයා “හිටංටත්” හපං කියල උන්වහන්සේලා වදාරන්න ගත්තා. ඊලඟට විරුවා “මඟදාල” ගිය වියතුන් තමන්ගේ අප්‍රසාදය ප්‍රකාශ කරන්න පටන් ගත්තා. විරුවා පට්ට දුර්වලයෙක් කියල අර ලාල් කාන්තල කට කහනවට කිව්ව කතාවේ ඇත්තක් තියෙනවා කියල විරුවාගේ කඳවුරේ අයම කියවන්න පටන් ගත්තා. මේ මතය සමාජමාධ්‍ය ප්‍රමුඛව අනෙකුත් ප්‍රධාන ධාරාවේ මාධ්‍ය වල සීග්‍රයෙන් පැතිරෙන්න පටන් ගත්තා. රට රකින්න ආපු අපේ විරුවා රටම ඩොසර් කරන හැටි, ෂුගර් ඩැඩි වෙලා බිලියන 16ක් පාඩු කරපු හැටි. පාස්කු ප්‍රහාරකයන් ට දඬුවම් කරනව කියල නා ගත්ත හැටි, සුලු පරිමාණයෙන් වස විස කවන හැටි වගේ ටොපික්ස් (Topics) මාධ්‍යවල ටේ‍රන්ඩිං (Trending) වෙන්න ගත්තා. සමාජ මාධ්‍ය හරහා පටන් ගත්ත මේ රැල්ල අනෙකුත් සම්ප්‍රදායික මාධ්‍යවලටත් ස්ප්‍රෙඩ් (Spread) වෙන්න එච්චර කාලයක් ගියේ නැහැ. ඒක කොයිතරම් ඉෆෙක්ටිව්ලි (Effectively) වුනාද කියනව නම් විරුවා ව කරේ තියං ගියපු මීඩියා කම්පැනිත් විරුවාව කරෙන් බස්සන්න තීරණයක් අරගත්තා. මීඩියා හරහා එලියට එන ප්‍රතිරෝධයට උත්තර දෙන්න විරුවා එක එක විදිහේ ස්ට්‍රැටජීස් (Strategies) පාවිච්චි කලා. ගමට ගිහින් මට “අර විදිහටත් පුලුවන්” කියලා පොඩි කයියක් ගැහැවා. මීඩියා වලින් කියන්නේ බොරු කියල කිව්වා. ඒත් මිඩියා හරහා විරුවාගේ ගොන්පාට් මාකර්ට් වෙන වැඩේ නතර වෙනව වෙනුවට තවත් පිමි කිහිපයකින් වැඩි වුනා. ඒ පාර තමන්ට උදව් කරපු ජාතික තින්තනයක් ඇති මාධ්‍ය දැන් තමුන්ව පොඩ්ඩක් කොනිත්තනව කියලා කඳුලු සැලුවා. ඒ හැම දේකින්ම වුනේ විරුවා ගැන ගොඩනංවල තිබ්බ ඉමේජ් (Image) එක අයිස්පලම් එකක් වගේ දියවෙලා යන එක විතරයි. සමාජ මාධ්‍ය හරහා තමන්ව ගොංපාට් වෙන එක නතර කරගන්න බැරිව ඉන්න විරුවා ලංකාවේ සම්ප්‍රදායික මාධ්‍ය වලට අනියමින් “තගක්” දාන්න තීන්දු කරලා. ඒ, තමන්ට කන්ට්‍රෝල් නැති මාධ්‍ය වලට රජයේ වෙළඳ දැන්වීම් දෙන එක නතර කිරීමට තිරණය කිරීමෙන්. ඒ අනුව පෞදගලික රූපවාහිනි චනලයක මේ දිනවල ඉමහත් ජනප්‍රියත්වයක් ලබාගෙන ප්‍රචාරය වන සංගීත වැඩසටහනකට සහ ප්‍රශ්න විචාරාත්මක වැඩසටහනකට රජයේ අනුබද්ධ දුරකතන සමාගමක් විසින් ලබාදී තිබූ අනුග්‍රහකත්වය හදිසියේම අවලංගු කර තිබෙනවා. තමුන්ට අවනත නැති පුවත් පත් කිහිපයකට ලබා දෙන රජයේ වෙළඳ දැන්විම් නවතා දමන ලෙස උපදෙස් දීලා. වෙබ් අඩවි වල ප්‍රද්ර්ශණය කල වෙබ් බැනර් සඳහා වු කොන්ත්‍රාත් දීර්ඝ නොකරන ලෙස දැනුම් දීලා. විරුවාව සිංහාසනයේ ඉන්දවපු බහුතරයක් මිනිසුන්ගේ අවංක බලාපොරොත්තුව වුනේ මේ නරාවලේ නිල් මානෙල් මලක් පිපෙයි කියලා. ඒත් එයාගේ මේ මාස 17 ක ප්‍රොග්‍රස් රිපෝට් (Progress Report) එක දැක්කම පේනවා එයාත් මේ දශක 7ක් අපිව රූල් (Rule) කරපු සෙට් එකේ successor විතරයි කියලා. වෙනසක් නෑ එයාලගෙම මිනිහෙක්. මාධ්‍ය වලට තර්ජනය කරන , ටීවී වලට දෙන ඇඩ් නතර කල එකම කෙනා මෙයා නෙවෙයි. හැබැයි මේ වගේ අන්එතිකල් (Un-ethical) දේවල් කරන අන්තමයා ලෙස විරුවාව පත්කරගන්න ඕනේ නම් ඒක කරන ඇබිලිටි (Ability) එක තියෙන්නේ පුරවැසියන් අත තමයි.ඒක කරන්න පුලුවන් වෙන්නේ නරාවලේ මානෙල් මල් හිටවන්න ගිහිල්ල නෙවෙයි.. නරාවල සුද්ද කරල.. දේව්මිත් රාජසිංහ ලියයි", "URL": "https://lankatruth.com/si/?p=114568", "Category": "පුවත්", "Parent URL": null}