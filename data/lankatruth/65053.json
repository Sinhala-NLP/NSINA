{"Source": "Lankatruth", "Timestamp": "December 11, 2018", "Headline": "දුම්රියත් වර්ජනයකට සැරැසේ", "News Content": "අමාත්‍ය මණ්ඩලය මගින් අනුමත කරන ලද M.P 1 හා 2 වැටුප් පරිමාණ ලබාදීම තවදුරටත් ප්‍රමාදකිරීමට විරෝධය දක්වා දුම්රිය රියැදුරු, නියාමක, දුම්රිය පාලක, ස්ථානාධිපති හා අධීක්ෂණ කළමණාකරුවන් ලබන 26 මධ්‍යම රාත්‍රියේ සිට පැය 48ක වැඩ වර්ජනයක නිරතවීමට අද (11) තීරණය කළ බව දුම්රිය ලෝකෝමෝටිව් ඔපරේටිං ඉංජිනියර්ස් රියැදුරු සංගමය සඳහන් කරයි. අද පෙරවරුවේ රැස්වූ දුම්රිය මෙහෙයුමේ අධීක්ෂණ නිලධාරීන්ගේ වෘත්තීය සමිති සන්ධානයේ විධායක කමිටුව රැස්වී මෙම තීරණයට එළඹී ඇතැයිද වාර්තා වේ.", "URL": "https://lankatruth.com/si/?p=65053", "Category": "පුවත්", "Parent URL": null}