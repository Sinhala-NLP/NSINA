{"Source": "Lankatruth", "Timestamp": "February 17, 2021", "Headline": "බැසිල් වෙනුවෙන් කනක හේරත් “කසය” අතට ගනි", "News Content": "විධිමත්ව සහ කාර්යක්ෂමව රට බේරාගැනීමේ හැකියාව ඇත්තේ බැසිල් රාජපක්ෂට බවත් එම කර්තව්‍ය ඉටු කිරීමට එතුමා හැකි ඉක්මනින් පාර්ලිමේන්තුවට පිවිසීම ශ්‍රී ලංකා පොදුජන පෙරමුණේ සියලුම සාමාජිකයන්ගේ එකම බලාපොරොත්තුව බවත් රාජ්‍ය ඇමති කනක හේරත් පවසයි. රඹුක්කන මැතිවරණ කොට්ඨාශයේ රැස්වීමක් අමතමින් වැඩිදුරටත් අදහස් පල කල රාජ්‍ය ඇමතිවරයා “සාම්ප්‍රදායික දේශපාලන ආකෘතියෙන් ගැලවුනු දේශපාලන නායකත්වයක් රටට අවශ්‍යයි. එය ඉටු කිරීමට නම් බැසිල් රාජපක්ෂ පාර්ලිමේන්තුවට පිවිස ආණ්ඩුවේ පාර්ලිමේන්තු කණ්ඩායමට නායකත්වය දිය යුතුයි”. කනක ගේ මෙම ප්‍රකාශය මෙන්ම විමල්ගේ “දැඟලිල්ල” හරහාද එළියට එන්නේ ආණ්ඩුව ඇතුලේ ඇති බල අරගලය බව දේශපාලන විචාරකයන්ගේ අදහසයි.", "URL": "https://lankatruth.com/si/?p=110706", "Category": "පුවත්", "Parent URL": null}