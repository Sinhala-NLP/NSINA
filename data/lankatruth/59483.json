{"Source": "Lankatruth", "Timestamp": "September 16, 2018", "Headline": "බ්‍රිතාන්‍ය අගමැතිවරිය යුරෝපා සංගමයෙන් ඉවත්වීමේ දැඩි තීන්දුවක", "News Content": "බ්‍රිතාන්‍ය යුරෝපා සංගමයෙන් ඉවත්වීමට තවත් ජනමත විචාරණයක් පැවැත්වියයුතු බවට විවිධ පිරිස් සිදුකරණ ප්‍රකාශ ප්‍රජාතන්ත්‍රවාදය හෑල්ලුවට ලක්කිරීමක් බව බ්‍රිතාන්‍ය අගමැතිනී තෙරේසා මේ පවසයි. බ්‍රිතාන්‍ය යුරෝපා සංගමයෙන් ඉවත්වීමට ගෙන ඇති තීන්දුව සම්බන්ධව පැවති ජනමත විචාරණයෙන් ජය ලැබීමත් සමඟ බ්‍රිතාන්‍ය ය, යුරෝපා සංගමයෙන් ඉවත්වීමට අදාල එකඟතා ගිවිසුම තවත් මාස 6කින් පමණ ක්‍රියාත්මක වේ. ඒ සඳහා නිසි එකඟතාවක් ඇති නොනහොත් එය බ්‍රිතාන්‍යයට අවාසිදායක තත්වයක් නිර්මාණය කරන බව බොරිස් ජොන්සන් පවසයි. ඔහු බ්‍රිතාන්‍ය අගමැතිනී තෙරේසා මේ ගේ පක්ෂ නායකත්වයට අභියෝගයක් එල්ලකළ ඇයගේ පක්ෂයේ ප්‍රධාන ප්‍රතිවාදියා ද වේ. කෙසේ වෙතත් තෙරේසා මේ, බ්‍රිතාන්‍ය යුරෝපා සංගමයෙන් ඉවත්වියයුතු බවට දැඩිව ප්‍රකාශ කර සිටියි.", "URL": "https://lankatruth.com/si/?p=59483", "Category": "විදෙස් පුවත්", "Parent URL": null}