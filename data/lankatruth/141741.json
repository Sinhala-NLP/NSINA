{"Source": "Lankatruth", "Timestamp": "November 7, 2022", "Headline": "දිස්ත්‍රික්ක 7ක් නායයෑමේ අවදානමක", "News Content": "දිවයිනේ පවතින තද වැසි සහිත කාලගුණික තත්වයන් හේතුවෙන් ප්‍රධාන දිස්ත්‍රික්ක 7ක් නායයෑමේ අවදානමකට ලක්ව ඇතැයි ජාතික ගොඩනැගිලි පර්යේෂණ සංවිධානය සඳහන් කරයි. බදුල්ල, මහනුවර, කෑගල්ල, කුරුණෑගල, මාතලේ, මොණරාගල සහ නුවරඑළිය යන දිස්ත්‍රික්කයන් වල මෙම අවදානම පවතින අතර මහනුවර දිස්ත්‍රික්කයේ ගඟවටකෝරළේ ප්‍රාදේශීය ලේකම් කොට්ඨාශය සඳහා ජාතික ගොඩනැගිලි පර්යේෂණ සංවිධානය මගින් රතු නිවේදනයක් ද නිකුත් කර තිබේ. මේ අතර මෙම දිස්ත්‍රීක්කයන්හි කඳු, බෑවුම් ආශ්‍රිත නායයෑමේ අවදානමක් සහිත ප්‍රදේශයන්හි පදිංචිකරුවන් දැඩි අවදානයෙන් සිටිය යුතු බව ගොඩනැගිලි පර්යේෂණ සංවිධානය වැඩිදුරටත් පවසයි.", "URL": "https://lankatruth.com/si/?p=141741", "Category": "පුවත්", "Parent URL": null}