{"Source": "Lankatruth", "Timestamp": "December 1, 2020", "Headline": "ඊයෙත් වැඩිම ආසාදිතයන් කොළඹින්…", "News Content": "ඊයේ (30) දින මෙරටින් වාර්තා වූ කොවිඩ් – 19 ආසාදිතයන් 503න් දෙනා අතරින් වැඩිම පිරිස වාර්තා වන්නේ කොළඹ දිස්ත්‍රික්කයෙනි. ඒ අනුව කොළඹ දිස්ත්‍රික්කයෙන් ඊයේ දිනයේ ආසාදිතයන් 147 දෙනෙකු වාර්තා වී ඇත. මේ වනවිට මෙරටින් වාර්තා වී ඇති සමස්ත ආසාදිතයන් ගණන 23,987ක් වන අතර මෙරට කොවිඩ් – 19 වසංගත තත්වය මුල් වරට ඇතිවීමේ සිට මේ දක්වා කොළඹ දිස්ත්‍රික්කයෙන් සමස්ත ආසාදිතයන් 8,954ක් වාර්තා වී තිබේ. කොවිඩ් රෝග ලක්ෂණ පෙන්නුම්කරන 545 දෙනෙකු රට පුරා විවිධ රෝහල්වල ප්‍රතිකාර ලබති.", "URL": "https://lankatruth.com/si/?p=102125", "Category": "කොවිඩ් -19 (කොරෝනා ) පුවත්", "Parent URL": null}