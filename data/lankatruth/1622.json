{"Source": "Lankatruth", "Timestamp": "March 4, 2012", "Headline": "බොරු දේශප්‍රේමයට දුම්රිය සේවක විරෝධය", "News Content": "දේශප්‍රේමය ගැන කථාකරන මහින්ද රාජපක්ෂ ආණ්ඩුව දුම්රිය දේපල විකුනාදමමින් දුම්රිය මාර්ග ඉදිකිරීමට දෙගුණයක් වියදම් දරමින් ඉන්දියාවට ලබාදී ඇති බව සමස්ථලංකා දුම්රියසේවකයිනගේ පොදු සේවක සංගමය චෝදනා කරයි. එම සංගමය ජනමාධය නිවේදනයක් නිකුත්කරමින් වැඩිදුරටත් මෙසේ පවසා ඇත.‍ඓතිහාසික වටිනාකමකින් පමණක් නොව වසර සියයකටත් වැඩි පුරා විද්‍යාත්මක වටිනාකමින් යුත් දුම්රිය මුලස්ථානය භූමිය ඇතුළු අක්කර 25 ක් විදෙස් සංචාරකයින්ගේ සුඛ විහරණය සදහා ලබාදීමට තීරණය කොට ඇත. එපමණක් නොව ප‍්‍රවාහන අමාත්‍යංශය සහ ප‍්‍රධාන ඉංජිනේරු (මාර්ග හා කර්මාන්ත) උප දෙපාර්තමේන්තුව පිහිටි ඞී.ආර්.විජේවර්ධන මාවත කැසිනෝ කලාපයක් වෙනුවෙන් මේවන විටත් වෙන්කර ඇත. ඊට අමතරව වසර සියයකටත් වඩා පැරණි දුම්රිය නිවාස සංකීර්ණයක් පිහිටි අක්කර 30 ක් පමණ වු දෙමටගොඩ මවුන්ට්මේරි භූමියද ලබාගැනිමට සුදානමින් සිටින බව දැනගැනීමට ඇත. මහජන මුදල් කෝටි ගණනින් වැය කරමින් බාල දුම්රියයන් සහ උපකරණ ගෙන්වීමට ක‍්‍රියාකරන ලදි.මේ තත්වය තුල මතුවෙමින් එන ජනතා විරෝධය යටපත් කිරීම සදහා අතීසාරයට අමුඩ ගසන්නාක් වැනි ක‍්‍රියාමාර්ග ගනිමින් සිටින වත්මන් ආණ්ඩුව ජනතාව තුල තිබෙන සැබෑ දේශපේ‍්‍රමි හැගීම්ද බාල්දු කරමින් සිටි.ආසියානු, යුරෝපීය, බටහිර වැනි සැම රටකටම සිය කැමැත්තෙන් රටේ සම්පත් කොල්ලකැමට ඉඩදී පුහු අධිරාජ්‍ය විරෝධි හැගීමක් පෙන්වා පැය අටේ රාජකාරි නිවාඩු ලබාදෙමින් විවිධ උද්ඝෝෂණ සදහා දුම්රිය සේවකයින් සහභාගි කර ගනිමින් සිටින අතර එම ක‍්‍රියාව වහාම නතර කරන ලෙස ආණ්ඩුවට බලකර කියා සිටිමු.පසුගිය දෙසැම්බර් 02 දින ප‍්‍රවාහන අමාත්‍යංශයේ ශ‍්‍රමදානයකට සහභාගී වන බව දන්වමින් රාජකාරී නිවාඩු පිට දුම්රිය සේවකයින් කොටුව දුම්රිය පල ඉදිරිපිට උද්ඝෝෂණයකට සහභාගී කරගත් අතර, පසුගිය පෙබරවාරී 23 වන දින උද්ඝෝෂණයටද දුම්රිය සේවකයින් සහභාගි කරගත් අතර අද දින ද එනම් (02) කොටුව දුම්රිය පළ ඉදිරිපිට උද්ඝෝෂණයට දුම්රිය සේවකයින් සහභාගි කරගෙන ඇත්තේ රාජකාරී නීවාඩු ලබාදීමෙන්ය. උද්ඝෝෂණයට සහභාගී නොවන්නේ නම් රැකියා ස්ථිර නොකරන බවට බලපෑම් කොට රැකියා ස්ථීර නොවු සේවකයින් සහභාගි කරගෙන ඇති අතර රාජකාරි කිරිමේදි පළිගැනීමට ලක්වේ යැයි බියෙන් නිලධාරියාගේ බලපෑම මත වැලිගම මාර්ග අංශ සේවකයින් සහභාගි වී ඇත. ආණ්ඩුව සැබෑ දේශපේ‍්‍රමී නම් කළ යුතු වන්නේ වක‍්‍රාකාර බලපෑම් කොට, පැය අටේ රාජකාරි නිවාඩු ලබාදී බොරු අධිරාජ්‍ය විරෝධි අරගල කිරීම නොව, ස්වේච්ඡාවෙන් සහභාගිවීමට ඉඩකඩ ලබාදිමය. එබැවින් පටු දේශපාලන උවමනාවන් වෙනුවෙන් බලහත්කාරය යොදවා දුම්රිය සේවකයින් සහභාගී කරගෙන ඔවුන්ගේ රැකියා අනතුරට පත් නොකරන ලෙසද ආණ්ඩුවට දන්වා සිටිමු.මෙකී සියළුම උපක‍්‍රම අනුගමනය කරමින් සිය උද්ඝෝෂණ සදහා සහභාගී කරගැනීමට හැකි වු ඉතා අඩු සේවක සංඛ්‍යාව තුලින් දුම්රිය සේවකයින් තුලින් ආණ්ඩුවට එල්ල වී ඇති විරෝධයද දැක ගැනීමට හැකිවිය. එමෙන්ම සැබෑ දේශපේ‍්‍රමය යනු පැය අටකට සීමා කල නොහැක. තවද සැබෑ දේශපේ‍්‍රමය කුමක්ද යන්න නොදන්නේ නම් අප රටේ ඉතිහාසය දෙස නැවත හැරී බලන ලෙසට ආණ්ඩුවට යෝජනා කරන අතර බිය වැද්දීම් හමුවේ ජනතා විරෝධි ක‍්‍රියා යටපත් කිරීමට ආණ්ඩුව කරනු ලබන සංදර්ශන වලට සහභාගී නොවන ලෙස දුම්රිය සේවකයින්ගෙන් ඉල්ලා සිටින අතර, දුම්රියත්, සේවක අයිතියත් ,විදෙස් අධිරාජ්‍යවාදයෙන් සහ එහි වත්මන් ආණ්ඩුව ප‍්‍රමුඛ ශ‍්‍රිලංකා නියෝජිතයින් ගෙන් රටත්, ජනතාවත් රැුක ගැනීමේ සැබෑ දේශපේ‍්‍රමි අරගලයට එක්වන ලෙස දුම්රිය සේවකයින්ගෙන් ඉල්ලා සිටිමු. එම සංගමය ජනමාධය නිවේදනයක් නිකුත්කරමින් වැඩිදුරටත් මෙසේ පවසා ඇත. ‍ඓතිහාසික වටිනාකමකින් පමණක් නොව වසර සියයකටත් වැඩි පුරා විද්‍යාත්මක වටිනාකමින් යුත් දුම්රිය මුලස්ථානය භූමිය ඇතුළු අක්කර 25 ක් විදෙස් සංචාරකයින්ගේ සුඛ විහරණය සදහා ලබාදීමට තීරණය කොට ඇත. එපමණක් නොව ප‍්‍රවාහන අමාත්‍යංශය සහ ප‍්‍රධාන ඉංජිනේරු (මාර්ග හා කර්මාන්ත) උප දෙපාර්තමේන්තුව පිහිටි ඞී.ආර්.විජේවර්ධන මාවත කැසිනෝ කලාපයක් වෙනුවෙන් මේවන විටත් වෙන්කර ඇත. ඊට අමතරව වසර සියයකටත් වඩා පැරණි දුම්රිය නිවාස සංකීර්ණයක් පිහිටි අක්කර 30 ක් පමණ වු දෙමටගොඩ මවුන්ට්මේරි භූමියද ලබාගැනිමට සුදානමින් සිටින බව දැනගැනීමට ඇත. මහජන මුදල් කෝටි ගණනින් වැය කරමින් බාල දුම්රියයන් සහ උපකරණ ගෙන්වීමට ක‍්‍රියාකරන ලදි. මේ තත්වය තුල මතුවෙමින් එන ජනතා විරෝධය යටපත් කිරීම සදහා අතීසාරයට අමුඩ ගසන්නාක් වැනි ක‍්‍රියාමාර්ග ගනිමින් සිටින වත්මන් ආණ්ඩුව ජනතාව තුල තිබෙන සැබෑ දේශපේ‍්‍රමි හැගීම්ද බාල්දු කරමින් සිටි. ආසියානු, යුරෝපීය, බටහිර වැනි සැම රටකටම සිය කැමැත්තෙන් රටේ සම්පත් කොල්ලකැමට ඉඩදී පුහු අධිරාජ්‍ය විරෝධි හැගීමක් පෙන්වා පැය අටේ රාජකාරි නිවාඩු ලබාදෙමින් විවිධ උද්ඝෝෂණ සදහා දුම්රිය සේවකයින් සහභාගි කර ගනිමින් සිටින අතර එම ක‍්‍රියාව වහාම නතර කරන ලෙස ආණ්ඩුවට බලකර කියා සිටිමු. පසුගිය දෙසැම්බර් 02 දින ප‍්‍රවාහන අමාත්‍යංශයේ ශ‍්‍රමදානයකට සහභාගී වන බව දන්වමින් රාජකාරී නිවාඩු පිට දුම්රිය සේවකයින් කොටුව දුම්රිය පල ඉදිරිපිට උද්ඝෝෂණයකට සහභාගී කරගත් අතර, පසුගිය පෙබරවාරී 23 වන දින උද්ඝෝෂණයටද දුම්රිය සේවකයින් සහභාගි කරගත් අතර අද දින ද එනම් (02) කොටුව දුම්රිය පළ ඉදිරිපිට උද්ඝෝෂණයට දුම්රිය සේවකයින් සහභාගි කරගෙන ඇත්තේ රාජකාරී නීවාඩු ලබාදීමෙන්ය. උද්ඝෝෂණයට සහභාගී නොවන්නේ නම් රැකියා ස්ථිර නොකරන බවට බලපෑම් කොට රැකියා ස්ථීර නොවු සේවකයින් සහභාගි කරගෙන ඇති අතර රාජකාරි කිරිමේදි පළිගැනීමට ලක්වේ යැයි බියෙන් නිලධාරියාගේ බලපෑම මත වැලිගම මාර්ග අංශ සේවකයින් සහභාගි වී ඇත. ආණ්ඩුව සැබෑ දේශපේ‍්‍රමී නම් කළ යුතු වන්නේ වක‍්‍රාකාර බලපෑම් කොට, පැය අටේ රාජකාරි නිවාඩු ලබාදී බොරු අධිරාජ්‍ය විරෝධි අරගල කිරීම නොව, ස්වේච්ඡාවෙන් සහභාගිවීමට ඉඩකඩ ලබාදිමය. එබැවින් පටු දේශපාලන උවමනාවන් වෙනුවෙන් බලහත්කාරය යොදවා දුම්රිය සේවකයින් සහභාගී කරගෙන ඔවුන්ගේ රැකියා අනතුරට පත් නොකරන ලෙසද ආණ්ඩුවට දන්වා සිටිමු. මෙකී සියළුම උපක‍්‍රම අනුගමනය කරමින් සිය උද්ඝෝෂණ සදහා සහභාගී කරගැනීමට හැකි වු ඉතා අඩු සේවක සංඛ්‍යාව තුලින් දුම්රිය සේවකයින් තුලින් ආණ්ඩුවට එල්ල වී ඇති විරෝධයද දැක ගැනීමට හැකිවිය. එමෙන්ම සැබෑ දේශපේ‍්‍රමය යනු පැය අටකට සීමා කල නොහැක. තවද සැබෑ දේශපේ‍්‍රමය කුමක්ද යන්න නොදන්නේ නම් අප රටේ ඉතිහාසය දෙස නැවත හැරී බලන ලෙසට ආණ්ඩුවට යෝජනා කරන අතර බිය වැද්දීම් හමුවේ ජනතා විරෝධි ක‍්‍රියා යටපත් කිරීමට ආණ්ඩුව කරනු ලබන සංදර්ශන වලට සහභාගී නොවන ලෙස දුම්රිය සේවකයින්ගෙන් ඉල්ලා සිටින අතර, දුම්රියත්, සේවක අයිතියත් ,විදෙස් අධිරාජ්‍යවාදයෙන් සහ එහි වත්මන් ආණ්ඩුව ප‍්‍රමුඛ ශ‍්‍රිලංකා නියෝජිතයින් ගෙන් රටත්, ජනතාවත් රැුක ගැනීමේ සැබෑ දේශපේ‍්‍රමි අරගලයට එක්වන ලෙස දුම්රිය සේවකයින්ගෙන් ඉල්ලා සිටිමු.", "URL": "https://lankatruth.com/si/?p=1622", "Category": "පුවත්", "Parent URL": null}