{"Source": "Lankatruth", "Timestamp": "March 25, 2020", "Headline": "මෙරට කොරෝනා අසාදිතයින්ගේ සංඛ්‍යාව 102 දක්වා ඉහළට", "News Content": "මේ වනවිට ශ්‍රී ලංකාවෙන් සොයාගත් කොරෝනා අසාදිත පුද්ගලයින්ගේ සංඛ්‍යාව 102 දක්වා ඉහළ ගොස් තිබේ. ඒ අනුව අද (24) දිනය තුළ පමණක් මේ වනවිට කොරෝනා ආසාධිතයින් 02 දෙනෙකු වාර්තා වී ඇත. මේ වන විට කොරෝනා වෛරසය බවට සැකපිට පුද්ගලයින් 229 දෙනෙකු මෙරට රෝහල් 19ක ප්‍රතිකාර ලබමින් සිටිති. ඒ අතර විදේශිකයින් 06 දෙනෙකුද වන බව සෞඛ්‍ය අමාත්‍යාංශය සඳහන් කරයි. පුද්ගලයින් 97 දෙනෙකු අයි.ඩි.එච් රෝහලේ ප්‍රතිකාර ලබන අතර පුද්ගලයින් 27 දෙනෙකු වැලිකන්ද මුලික රෝහලේ ප්‍රතිකාර ලබමින් සිටිති. කළුතර නාගොඩ රෝහලේ පුද්ගලයින් 12 දෙනෙකුද හම්බන්තොට මුලික රෝහලේ පුද්ගලයින් 11 දෙනෙකුද, කුරුණෑගල ශික්ෂණ රෝහලේ පුද්ගලයින් 10 දෙනෙකුද ප්‍රතිකාර ලබමින් සිටින බව වාර්තා වෙයි.", "URL": "https://lankatruth.com/si/?p=91585", "Category": "පුවත්", "Parent URL": null}