{"Source": "Lankatruth", "Timestamp": "August 30, 2017", "Headline": "උමාඔය නිවාස හානිවූ ජනතාවට ලබාදිම සඳහා පවරාගත් ඉඩම්ද නාය යෑමේ අවදානමක", "News Content": "උමාඔය ව්‍යාපෘතියේ උමං මාර්ගය කැණිමේදී නිවාසවලට බලපෑම් එල්ලවූ ඇල්ල හා බණ්ඩාරවෙල පවුල් පදිංචි කිරීමට අත්පත් කරගත බණ්ඩාරවෙල ක්‍රේග් වත්තේ හා දික්අරාව වත්තේ ඉඩම්ද නාය යෑමේ අවදානමක් ඇති ඉඩම් බවට ජාතික ගොඩනැලි පර්යේෂණ ආයතනය විසින් කරන ලද පරීක්ෂාවකදී අනාවරණය කිරීමෙන් බලවත් ගැටලුවකට මුහුණ පා ඇතැයි පසුගිය 28වනදා බදුල්ල දිස්ත්‍රික් ලේකම් කාර්යාලයේදී පැවැති බදුල්ල දිස්ත්‍රික් සම්බන්ධීකරණ කමිටුවේදී බදුල්ල දිස්ත්‍රික් ලේකම් නිමල් අබේසිරි මහතා ප්‍රකාශ කර තිබේ. ක්‍රේග් වත්තේ අක්කර 24ක්ද ක්‍රේග් වත්තේ පහළ කොටසේ දික්අරාව කොටසින් අක්කර 14ක්ද මෙසේ අත්පත් කර ගත් නමුත් ගොඩනැගිලි පර්යේෂණ ආයතනය විසින් එම භූමි පරීක්ෂාවකින් අනතුරුව එම ඉඩම්වල පදිංචි කිරීමෙන් වලකින ලෙස දිස්ත්‍රික් ලේකම්වරයා වැඩිදුරටත් සඳහන් කර ඇත. උමා ඔය ව්‍යාපෘතිය නිසා හානි පූර්ණය කිරිමටත් ඒ සඳහා තක්සේරු කටයුතු සඳහාත් මේ වනවිට රුපියල් බිලියන 278ක් වැය කර ඇතැයිද එයින් 2008 සිට 2017 ජූලි 17 දක්වා වැය කළ මුදලට වඩා දෙගුණයකටත් වඩා වැඩි මුදලක් ඉන් පසුව මේ දක්වා වැය කර ඇතැයිද දිස්ත්‍රික් ලේකම්වරයා වැඩිදුරටත් ප්‍රකාශ කර තිබේ. කොපමණ මුදලක් වැය කළද ජනතාවට අවශ්‍ය සහවලින් තවමත් සපුරා ඇත්තේ 10%ක පමණ ප්‍රමාණයක් යැයි බහු විනාශකාරී උමාඔය ව්‍යාපෘතියට එරෙහි ජනතා පෙරමුණේ කැඳවුම්කරු සමන්ත විද්‍යාරත්න මහතා පවසයි.", "URL": "https://lankatruth.com/si/?p=40156", "Category": "පුවත්", "Parent URL": null}