{"Source": "Lankatruth", "Timestamp": "March 25, 2020", "Headline": "වීරකැටියේ වෙඩි තැබීමක් – පුද්ගලයෙකු මරුට", "News Content": "වීරකැටිය වෑකඳවල ප්‍රදේශයේදී ඊයේ (24) රාත්‍රියේ සිදු කර ඇති වෙඩි තැබිමකින් බරපතල තුවාල පුද්ගලයා රෝහලට ඇතුළත් කිරිමෙන් පසු මියගොස් ඇතැයි වීරකැටිය පොලිසිය පවසයි. මෙසේ මියගොස් ඇත්තේ විරකැටිය වෑකඳවල පදිංචිව සිටි 37 හැවිරිදි දෙදරු පියෙකි. වෙඩි වැදිමෙන් බරපතල තුවාල ලබා සිටි ඔහු පළමුව වීරකැටිය රෝහලට ඇතුලත් කර වැඩිදුර ප්‍රතිකාර සඳහා තංගල්ල රෝහලට මාරුකර ඇති අතර එහිදි මියගොස් ඇත. මියගිය අය නිති විරෝධි මත්පැන් ජාවාරම් කරවෙකු බවත් නිවසේ සිට කිලෝ මිටරයක් පමණ දුර අතුරු මාර්ගයකදි පිටු පසින් පැමිණ වෙඩි තැබිම සිදුකර ඇති බවත් පැවසේ. සැකකරුවන් අත් අඩංගුවට ගැනිම සඳහා විරකැටිය පොලිසිය පරික්ෂණ පවත්වත්වයි.", "URL": "https://lankatruth.com/si/?p=91587", "Category": "පුවත්", "Parent URL": null}