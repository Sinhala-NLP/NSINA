{"Source": "Lankatruth", "Timestamp": "June 10, 2021", "Headline": "ගිනිගත් නැවෙන් දැවැන්ත තෙල් කාන්දුවක් – ස්කයි පුවත් සේවය කියයි", "News Content": "ශ්‍රී ලංකාව ආසන්නයේ ගිනිගෙන මුහුදුබත් වූ එක්ස්ප්‍රස් පර්ල් නෞකාවෙන් දැවැන්ත තෙල් කාන්දුවක් සිදුවන බව ස්කයි පුවත් සේවය වාර්තා කරයි.ස්කයි පුවත් සේවය විසින් එළිදක්වා ඇති නවතම චන්ද්‍රිකා චායාරූප වලට අනුව මුහුදුබත් වී ඇති නැවේ සිට ඇදී ගිය දැවැන්ත තෙල් පැල්ලමක් ශ්‍රී ලංකාව අවට සාගරය තුල දක්නට ලැබේ.ශ්‍රි ලංකාවට අයත් මුහුදු සීමාව තුල සිදුවූ දැවැන්තම සාගර පරිසර හානිය ලෙස ජාත්‍යන්තර මාධ්‍ය විසින් වර්ගීකරණය කරන මෙම සිදුවීම නිසා පර්ල් නැව තුල ගබඩා කර තිබූ ප්ලාස්ටික් කැට සහ අහිතකර රසායන ද්‍රව්‍ය රැසක් සාගරයට එකතුවූ අතර විෂ රසායන නිසා මිය යන මත්ස්‍ය සහ කැස්බැවන් රැසක් නිතිපතා වෙරළ තිරයට ගොඩගැසීම සුලබ දසුනක් වී තිබේ.", "URL": "https://lankatruth.com/si/?p=117924", "Category": "පරිසර", "Parent URL": null}