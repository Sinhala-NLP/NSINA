{"Source": "Lankatruth", "Timestamp": "January 31, 2023", "Headline": "කෙහෙළියගේ ගෝලයන් තිරස්චීන ගේමක – ජපානය දැඩි අවධානයෙන්", "News Content": "ශ්‍රී ලංකාවේ ජනතාව වෙත ලෝකයේ විවිධ රටවල් සහ සංවිධාන විසින් ලබා දෙන සෞඛ්‍ය පරිත්‍යාග කල් ඉකුත්වීමට ඉඩහැර ජාවාරම්කරුවන්ට අවස්ථාව ලබාදීම සම්බන්ධයෙන් ජාත්‍යන්තරයේ දැඩි අවධානය යොමුවී තිබේ.  කෙහෙළිය රඹුක්වැල්ල සෞඛ්‍ය ඇමති ලෙස නැවත පත්වීමෙන් පසුව ගෙවී ගිය කාලය තුළ ජාත්‍යන්තර වශයෙන් ලැබුණු ඖෂධ, වෛද්‍ය උපකරණ ඇතුළු පරිත්‍යාග විශාල ප්‍රමාණයක් කල් ඉකුත්වීමට ආසන්න වෙනතෙක් වරායෙන් සහ රේගුවෙන් නිදහස් කිරීමට ක්‍රියා කර නොතිබිණි. එක් අවස්ථාවකදී මේ සම්බන්ධයෙන් දිවයින පුවත්පත සෞඛ්‍ය සේවා අධ්‍යක්ෂ ජනරාල්වරයාගෙන් ප්‍රශ්න කර තිබිණි. එහිදී ඔහු කරුණු දක්වා ඇත්තේ “අප්ප දානවා වගේ මේවා කරන්න බෑ“ යනුවෙනි.  එලෙස කරුණු දක්වමින් මෙරටට ලැබෙන ඖෂධ සහ වෛධ්‍ය උපකරණවල කල් ඉකුත්වීමට ඉඩහැර එම අවස්ථාව ආණ්ඩුවේ හිතවත් ජාවාරම්කරුවන්ගේ ලභා උපරිම කර ගැනීම සඳහා ඉඩ ලබා දෙමින් පවතී.  ජපානයේ ජයිකා ආයතනය ඩොලර් මිලියන ගණනක සෞඛ්‍ය පරිත්‍යාග ලබාදීමට මේ වනවිට ඉදිරිපත් වී ඇති අතර එම පරිත්‍යාග නිසි ලෙස ප්‍රයෝජනයට ගන්නේ දැයි දැඩි විමසිල්ලකින් සිටින ලෙස ආණ්ඩුවට අවවාද කර ඇති බව ද අනාවරණය වේ.", "URL": "https://lankatruth.com/si/?p=144206", "Category": "පුවත්", "Parent URL": null}