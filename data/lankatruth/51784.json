{"Source": "Lankatruth", "Timestamp": "May 9, 2018", "Headline": "උතුරු කොරියා – චීන ජනපතිවරු හමුවේ", "News Content": "උතුරු කොරියානු නායක කිම් ජොන් උන් මහතා සහ චීන ජනාධිපති ෂී ජින්ග් මහතා ඊයේ (08) දින චීනයේ දාලියන් නගරයේ හමුවී සාකච්ඡා පවත්වා ඇතිබව විදෙස් ආරංචිමාර්ග සඳහන් කරයි. පසුගිය 07 වැනිදා චීනයට පැමිණි උතුරු කොරියානු නායකයා චීන ජනපති වරයා සමඟ පසුගිය 07 සහ 08 දිනයන්වල විශේෂ සාකච්ඡා පවත්වා තිබේ.සාකච්ඡාවල විශේෂ අවධානය යොමුවී ඇත්තේ කොරියානු අර්ධද්වීපය සම්පූර්ණයෙන්ම න්‍යෂ්ඨික අවිවලින් තොර කලාපයක් බවට පත්කිරීම සහ කොරියානු අර්ධද්වීපයට දීර්ඝකාලීන සාමයක් ගෙනඒමයි. මෙහිදී චීන ජනාධිපතිවරයා උතුරු කොරියාව ආර්ථික සංවර්ධනය සම්බන්ධව ගෙන ඇති උපායමාර්ග සඳහා සිය උපරිම සහය දක්වන බව ප්‍රකාශ කර ඇතැයි චීන මාධ්‍ය වාර්ථා දක්වයි.", "URL": "https://lankatruth.com/si/?p=51784", "Category": "පුවත්", "Parent URL": null}