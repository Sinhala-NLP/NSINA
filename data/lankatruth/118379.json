{"Source": "Lankatruth", "Timestamp": "June 24, 2021", "Headline": "තායිලන්ත තානාපති කාර්යාලයට අයත් මෙරට ඉඩමකුත් හොර ඔප්පුවකින් විකුණලා…", "News Content": "කොළඹ 7, සී ඩබ්.ඩබ් කන්නන්ගර මාවතේ පිහිටි තායිලන්ත තානාපති කාර්‍යාලයට අයත් රුපියල් කෝටි 50කට අධික ඉඩමක් ව්‍යාජ ඇටෝර්නි බලපත්‍ර සහ ව්‍යාජ ඔප්පුවක් සකසා වෙනත් පුද්ගලයකුට අලෙවි කිරීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව විසින් නීතිඥයෙකු අත්අඩංගුවට ගෙන තිබේ. එම ඉඩම මිලදී ගත් පුද්ගලන් දෙදෙනා මීට පෙර අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන සිට ඇත. කූට ලේඛන සැකසීම, එයට ආධාර අනුබලදීම සහ නොතාරිස් ආඥා පනත අවභාවිතා කිරීම යන කරුණු අනුව මෙම නීතිඥවරයා අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=118379", "Category": "පුවත්", "Parent URL": null}