{"Source": "Lankatruth", "Timestamp": "December 5, 2020", "Headline": "සතියකට දවසක් බතික් වෙන්න", "News Content": "රාජ්‍ය සේවකයින් ලබන වසරේ ජනවාරි 01 වෙනිදා සිට සතියකට දිනක් බතික් ඇඳුමකින් සැරසී සේවයට පැමිණෙන ලෙස තමන් ඉල්ලීමක් කරන බව අමාත්‍ය දයාසිරි ජයසේකර මහතා පවසයි. බතික්, අත්යන්ත්‍ර, රෙදි හා දේශීය ඇගලුම් නිෂ්පාදන රාජ්‍ය ඇමැති දයාසිරි ජයසේකර මහතා පාර්ලිමේන්තුවේදී ඊයේ (04) මෙම අදහස් පළකර ඇත්තේ අයවැය කාරක සභා විවාදයේදීය. එය නියමයක් නොව ආයාචනයක් පමණක් බවත් එමෙන්ම ලබන වසරේ සිට පාසල් ළමුන්, හමුදා නිලධාරීන් , හෝටල් සේවකයන්ගේ නිල ඇඳුම් සඳහා අවශ්‍ය රෙදි දේශීයව සපයීමේ සූදානමක්ද පවතින බව වැඩිදුරටත් පවසා ඇත.", "URL": "https://lankatruth.com/si/?p=102512", "Category": "පුවත්", "Parent URL": null}