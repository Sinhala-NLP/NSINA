{"Source": "Lankatruth", "Timestamp": "November 19, 2021", "Headline": "ගොවි විරෝධතා හමුවේ මෝදි කෘෂි නීති අවලංගු කරයි", "News Content": "කෘෂිකර්මාන්තය සම්බන්ධයෙන් හඳුන්වාදුන් මතභේදාත්මක නීති තුනම අවලංගු කිරීමට තීරණය කළ බව ඉන්දීය අගමැති නරේන්ද්‍ර මෝදී පවසයි. පසුගිය වසර පුරා ඉන්දීය ගොවි ජනතාව එම නීතීන්ට එරෙහිව දැඩිව උද්ඝෝෂණ පැවැත්විය. ජනතාව වීදි බැස දින ගණනාවක් කුඩාරම්වල ජීවත්වෙමින් විරෝධතා පවත්වාගෙන යන ලදී. “මම අද ආවේ ඔබට, මුළු රටටම කියන්න, අපි තීරණය කළා කෘෂි නීති තුනම ඉල්ලා අස්කර ගැනීමට,” ඉන්දීය අගමැතිවරයා ජනතාව අමතමින් ප්‍රකාශ කර ඇත. එය ඉන්දීය රජයේ පසුබෑමක් ලෙස බොහෝ විචාරක මතය වී තිබේ.", "URL": "https://lankatruth.com/si/?p=125953", "Category": "පුවත්", "Parent URL": null}