{"Source": "Lankatruth", "Timestamp": "May 30, 2021", "Headline": "වසංගතය අස්සේ ආණ්ඩුව වටිනා දේපොළ කුණුකොල්ලයට විකුණන්න හදනවා… විජිත හේරත්", "News Content": "“රටේ ජනතාවට සංචරණ සීමා පනවලා තියෙද්දී වරාය නගර කොමිෂන් සභා පනත පුදුම හදිසියකින් පාර්ලිමේන්තුවේ සම්මත කරගත්තා. ඒ හදිසිය කොරෝනා එන්නත ගන්න තිබුණා නම් අපේ රට මේ ව්‍යසනයට පත්වෙන්නේ නැහැ. මේ සියල්ල සිද්ධ වෙන අතරෙ මැයි මාසේ 05වැනිදා කැබිනට් මණ්ඩලයට සුපුරුදු පරිදි රටේ ජාතික සම්පත් කුණු කොල්ලයට විකුණන කැබිනට් පත්‍රිකාවක් දැම්මා. සෙලෙන්දිවා ඉන්වෙස්ට්මන්ට් ප්‍රයිවට් ලිමිටඩ් ආයෝජන සහ ක්‍රමෝපාය සංවර්ධන කියන කැබිනට් පත්‍රිකාව දැම්මා. මේකේ හරය තියෙන්නේ සෙලෙන්දිවා කියන ආයතනය මහ භාණ්ඩාගාර 100%ක් කොටස් අයිතිය සතුව හදන බව. ඊට පස්සේ සෙලෙන්දිවා සමාගමට අනුබද්ධ තවත් සමාගමක් හදනවා. ස්පෙෂල් පර්පස් වෙහිකල් කියලා අලුතින් හදන සමාගමේ කොටස් 49%ක් සෙලෙන්දිවා සමාගමේ අයිතියට පත් කරනවා. මේ කොම්පැණිය හරහා රටේ සම්පත් විකිණිල්ල සම්පූර්ණයෙන් සිදුකරනවා. කැබිනට් පත්‍රිකාවේ 2.4 වගන්තියේ ඒ ගැන සම්පූර්ණයෙන් සඳහන් වෙනවා. “එකී පරිපාලන සමාගමේ වත්කමක කොටස්වලින් 49%ක් දක්වා මූලිකව නිදහස් කරනු ඇති අතර එහිදී පාලනය සහ පාලන බලය රඳවා ගනු පිණිස නිදහස් කළ වත්කමේ රන්මුවා කොටස් ප්‍රමාණයක් සෙලෙන්දිවා ආයතනය විසින් දරනු ලැබේ.” ඒවගේම 6 වැනි වගන්තියේ “දිගු කාලීන බදු අයිතිය හෝ කළමනාකරණ අයිතිය පමණක් පෞද්ගලික ආයෝජකයෙකු වෙත පැවරීමේ විකල්ප ක්‍රමය අනුගමනය කිරීමටද සෙලෙන්දිවා ආයතනය බලාපොරොත්තු වේ” ඒ වගේම 7 වැනි වගන්තියේ “වඩාත් සුදුසු ප්‍රාග්ධන ව්‍යූහය සාක්‍ෂාත් කිරගැනීම සඳහා ණය හෝ ව්‍යාපාරික වස්තු පොදුවේ අලෙවි කිරීම යන දෙක අතුරින් සුදුසු අංගය අනුගමනය කර අවශ්‍ය අරමුදල් සම්පාදනය කර ගැනීමට නියමිතය.” ඒ වගේම “නව අනුබද්ධ සමාගමේ කොටස් නිකුත් කිරීම හෝ මුලින් ගෙවීම් කිරීමට සෙලෙන්දිවා ආයතනය විසින් නාගරික සංවර්ධන අධිකාරිය සමග අන්‍යොන්‍ය වශයෙන් එකඟත්වයකට පත්විය හැකිය.” කියනවා. අපේ රටේ වානිජ වශයෙන් ඉතාම වටිනා ඉඩම් අක්කර 1.7ක භූමි ප්‍රමාණයක් තියෙන ග්‍රෑන්ඩ් ඔරියන්ටල් හෝටලය, අක්කර 0.75ක භූමි ප්‍රමාණයක් පිහිටි ගපූර් ගොඩනැගිල්ල, අක්කර 1.5ක පිහිටි විදේශ අමාත්‍යාංශ ගොඩනැගිල්ල, අක්කර 0.18ක පිහිටි මහ තැපැල් කාර්යාලය, අක්කර 1.37 පිහිටි සීනෝර් රෙස්ටුරටන් දේපළ, අක්කර 05ක වෝටස් ඒජ් මිශ්‍ර සංවර්ධනය කියන අක්කර 11 විකුණන්න සූදානම් වෙනවා. ඒ වගේම කංකසන්තුරේ පිහිටි ජාත්‍යන්තර සම්බන්ධීකරණ මධ්‍යස්ථාන භූමිය විකුණන්න දාලා තියෙන්නේ. එස්.පී.වී. කියන සමාගම හදන්නේ මේ විකිණීමේ ක්‍රියාවලියට. උපායමාර්ගික සංවර්ධන ව්‍යාපෘති පනත යටතේ සියලු බදු සහන ලබාදෙන බව සඳහන් වෙනවා. හම්බන්තොට වරාය චීනයට දුන්නේ එහෙම. ඒ හා සමානම තත්වයක් මේකෙන් එනවා. වැලිකඩ බන්ධනාගාරය සම්බන්ධයෙන් වෙනම කැබිනට් පත්‍රිකාවක් තියෙනවා. ඒත් මැයි 05වනිදා කොරෝනා අස්සේම ගෙනා තවත් පත්‍රිකාවක්. මිනිස්සු මාරාන්තික බියකින් ජීවත් වෙන අතරේ ඉඩම් ටික විකුණන්න කැබිනට් පත්‍රිකා දානවා. වැලිකඩ බන්ධනාගාරයේ අක්කර 42ක භූමි ප්‍රමාණයක් විකුණලා හම්බ වෙන සල්ලිවලින් කළුතර බන්ධනාගාරයක් හදන්න යනවා. බිලියන 30.6ක මුදලක් ගන්න බලාපොරොත්තු වෙන බව පැහැදිලිව සඳහන් වෙනවා. අවුරුදු 99, අවුරුදු 198ක්, වගේ කාලවලට කොළඹ නගරයේ වටිනා ඉඩම් පුද්ගලික කොම්පැණිකාරයන්ට දෙනවා. ආණ්ඩුව බලයට එන්න කලින් කීවේ එක්සත් ජාතික පක්‍ෂයෙන් විකුණන ඒවත් ආපහු ගන්නවා කියලා. හැබැයි ආපු ගමන් ෂැංග්‍රිලා හෝටලයේ පිටුපස්සේ ඉඩම සිංගප්පූරු සමාගමකට වික්කා. පෝට් සිටිය පාර්ලිමේන්තුවේ සම්මත වෙනකොටම ඊට සමාන්තරව කොළඹ ඉඩම් ටික විකුණන්න කැබිනට් පත්‍රිකාවක් අනුමත කර ගත්තා. මේ පාර කපන්නේ මේ රටේ දුප්පත් ජනතාවටද? මේ බරපතල අපාරධයක්.” යැයි ජනතා විමුක්ති පෙරමුණේ ප්‍රචාරක ලේකම් විජිත හේරත් සඳහන් කරයි. ඔහු මේ බව සඳහන් කර සිටියේ අද (30) පෙරවරුවේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේ පැවති මාධ්‍ය හමුවක් අමතමිනි. එහිදී ඔහු වැඩිදුරටත් අදහස් පහතින් පල වේ… “කොවිඩ් වසංගතය නිසා රටේ මුලුමහත් ජනතාවම පීඩාවට පත්වෙලා ඉන්නේ. සංචරණ සීමා පැනවීමෙන් කොවිඩ් වසගංතය පාලනය කරන්න තිබුණු බලාපොරොත්තුව ප්‍රතිඵලය දිහා බලපුවම පේන්නේ නැහැ. ආසාධිතයින්, මරණ සහ වසංගතයේ ව්‍යාප්තවීම පාලනය කරන්න ආණ්ඩුව නිසි වෙලාවට නිසි තීන්දු-තීරණ ගත්තේ නැහැ. ඒ නිසි ක්‍රියාමාර්ග නිසි වෙලාවට ගත්තා නම් මේ ව්‍යසනය වෙන්නේ නැහැ. වෛරසය පාලනය කිරීමට තිබෙන එන්නත් ලබාගැනීමට ආණ්ඩුව හරියාකාරව ක්‍රියා කළෙත් නැහැ. දැනට තිබෙන එන්නත් සොයාගත් මුල් අවස්ථාවේදීම ලංකාවට ලබාගන්න ක්‍රියා කළේ නැහැ. ජනවාරි 05වැනිදා සහ 07වැනිදා ඉන්දීය විදේශ ඇමතිවරයා ලංකාවට ආවා. ඉන්දියාවෙන් එන්නත ලබාදීමේදී ප්‍රමුඛ රට සේ සලකා ලංකාවට ලබාදෙන්න සූදානම් බව විදේශ ඇමතිවරයා කිව්වා. නමුත් රටක් හැටියට කවර හෝ එන්නතක් ලබාගැනීමට වෛද්‍ය පර්යේෂණ ආයතනයෙන් අනුමත කරලා තිබුණේ නැහැ. ඉන්දියාව අපිට දෙන්න ලැහැස්ති වෙනකොට ඒ ටික ගන්න අනුමැතිය ලබාගෙන තිබුණේ නැහැ. ඒ නිසා ප්‍රධානයක් හැටියට දෙන්න ලැහැස්ති වුණු ටිකත් ගන්න බැරි වුණා. ඇස්ට්‍රාසෙනිකා එන්නත ලංකාවට සුදුසුයි කියලා අනුමත කළේ ජනවාරි 22වැනිදා. ලලිත් වීරතුංග මහත්තයා එන්නත් ලබාගැනීමේ කටයුතුවලට පත්කළා කිව්වට මාස ගණනක් ගතවුණා. අද එන්නත් අර්බුදයක් නිර්මාණය වී තිබෙන්නේ මේ පසුබිම තුළයි. අපිට වඩා ආර්ථිකය දුර්වල මොරොක්කෝව වගේ රටවල් පවා ජනවාරි 21වැනිදා වෙනකොටම මේ එන්නත ගෙන්වාගෙන තිබුණා. මියන්මාරය ලක්‍ෂ 37ක් ලබාගෙන තිබුණා. බංගලිදේශය ලක්‍ෂ 70ක් ලබාගෙන තිබුණා. බංගලිදේශය වගේ රටවල් ජනවාරි මුල වෙනකොටම ඇනවුම් කර ජනවාරි 21වැනිදා වෙනකොට ලබාගත්තා. අපි තවමත් එන්නත් ලබාගන්න අසමත් වෙලා තිබෙනවා. දැන් මුදල් ගෙවලා හරි ගන්න විදිහක් නැහැ. ආණ්ඩුවේ ඇමතිවරු කිව්වේ මැයි මාසේ මැද වනවිට රටෙන් බාගයකට එන්නත් ලබාදී අවසන් කරන බව. දැනුත් එවන් කතා විතරයි අහන්න ලැබෙන්නේ. ලැබුණු එන්නත් ටිකත් නිවැරදි විදිහට ජනතාවට ලැබෙන්නේ නැහැ. පළවැනි ලක්‍ෂ 06ක් ලබාදීලා දෙවැනි මාත්‍රාව ලබාදෙන්න ඉතිරි තොගය අරන් තිබ්බේ නැහැ. පළවැනි මාත්‍රාව ලබාගත් අය වැළ නොකැඩී අභයාරාමයට දෙවැනි මාත්‍රාව ලබාගන්න එක්කාසු වුණා. කොරෝනා ව්‍යසනය නොසළකා විශාල ජනකායක් එකතු වුනත් එන්නත ලැබුණේ නැහැ. හාමුදුරුවන්ටත් කියන්න සිදුවුනා එන්නත් වැඩපිළිවෙල අසාර්ථකයි කියලා. ආණ්ඩුවේ මන්ත්‍රීවරුන්ගේ චිට් එකට එන්නත් ලබාදෙන්න බලපෑම් කරනවා. දේශපාලන බලපෑම්වලට යට නොවී බොහෝ තැන්වලදී සෞඛ්‍ය වෛද්‍ය නිලධාරීන් ක්‍රියා කරනවා. සංචරණ සීමා තුළ ආණ්ඩුව බලන්නේ රටේ ආර්ථිකය ගැන විතරයි. බොහෝ ඇඟළුම් කම්හල් වැඩ කරනවා. කර්මාන්ත ශාලාවල 1,000ක් 1,500ක් වැඩ කරන නිසා බරපතල අනතුරක් තියෙන්නේ. පහුගිය දින කිහිපය තුළ ඇඟළුම් සේවිකාවන් විශාල සංඛ්‍යාවක් ආසාධිත වුණා. සමහර ඇඟළුම් කම්හල් ඔවුන්ගේ වියදමින් පී.සී.ආර්. පරීක්‍ෂණ කර දෙන්න ඉදිරිපත් වුණා. ආණ්ඩුව එම තත්වය වැළැක්වූ නිසා ආසාධිතයන් අඩුවෙන් වාර්තා වුණා. සංචරණ සීමාවලට පෙර හඳුනාගත්ත ආසාධිතයන් 2,500ක් 3,000ත් අතර තත්වයක් අදත් තියෙන්නේ. එහෙම නම් මේ යාන්ත්‍රණයේ දුබලතා විශාල ප්‍රමාණයක් පේන්න තියෙනවා. ගොවි ජනතාව, ව්‍යාපාරිකයින් අසරණභාවයට වැටිලා. ආණ්ඩුවේ සමහර තීන්දු නිසා තත්වය බරපතළයි. උදේට ආර්ථික මධ්‍යස්ථාන අරිනවා කිව්වාම ගොවි ජනතාව එළවලු අරන් එනවා. නමුත් ආර්ථික මධ්‍යස්ථානය වහලා. හවසට ආණ්ඩුව කියනවා අරින්න කිව්වේ නෑ කියලා. තොග මධ්‍යස්ථාන අරිනවා. නමුත් බඩු ගන්න කවුරුත් නෑ. ඇත්තම ගත්තොත් මේ ක්‍රියාවලිය කිසිම තැනක නිසි ආකාරයෙන් සිදුවෙන්නේ නැහැ. පීඩාවට පත්වුණු අයට රු.5,000ක් දෙන බව ආණ්ඩුව පුන පුනා කියනවා. නමුත් කිසිම තැනක ක්‍රියාත්මක වෙන්නේ නැහැ. කොරෝනා වසංගතය නිසා අස්වැන්න අලෙවි කරගන්න බැරිව ඉන්න ගොවි ජනතාව පොහොර ආනයනය නැවැත්වීමත් එක්ක තවත් වටයකින් පීඩාවට පත්වෙලා. කාබනික පොහොර යෙදීම සම්බන්ධයෙන් කිසිදු විවාදයක් නැහැ. නමුත් කාබනික පොහොර ගොවියාට ලබාදීමේ වැඩපිළිවෙළක් ඇතිව තමයි රසායනික පොහොර ආනයනය නවත්වන්න ඕනෑ. නමුත් එහෙම වැඩපිළිවෙළක් නැහැ. අද තේ වගාවත් ලොකු අර්බුදයකට පත්වෙලා. මාලදිවයින වගේ රටවලට එළවලු අපනයන කළ අයගේ නිෂ්පාදන බිඳ වැටීම නිසා ඒ වෙළඳපොළත් අපිට අහිමි වෙලා ඉන්දියාව ආක්‍රමණය කරලා තියෙනවා. රජය පිළිගත් කිසිදු ආයතනයක් කාබනික පොහොර පිළිබඳව කිසිදු පරීක්‍ෂණයක් සිදුකර නැහැ. ගොවියා අවශ්‍ය කාබනික පොහොර ගන්නේ කොහෙන්ද? ජනාධිපතිවරයා කියනවා, අපේ රටේ නැත්නම් ආනයනය කරන්න කියලා. සාමාජිකයන් 46දෙනෙකුගෙන් යුක්ත කාබනික පොහොර කාර්ය සාධන බලකායක් පිහිටුවලා තියෙනවා. විවිධ ක්‍ෂේත්‍රවල ආචාර්ය මහාචාර්යවරු, විවිධ ක්‍ෂේත්‍රවල වෘත්තිකයන් පවා ඉන්නවා. ව්‍යාපාරවලට සම්බන්ධ අයත් ඉන්නවා. ඒ අයට අතර දෙරණ මාධ්‍ය ජාලයේ සභාපති දිලිත් ජයවීර මැතිතුමාත් ඉන්නවා. පිටරටින් කාබනික පොහොර ආනයනය කරන්න යන්නේ කොහෙන්ද? චීනයෙන්. චීනයේ නාගරික කසළ ගේන්න සූදානම් වෙනවා. ඒවා කාබනික පොහොර නෙවෙයි. බැහැර කරන නාගරික කසළවලට යූරියා ස්ප්‍රේ කරලා කාබනික පොහොර හැටියට ලෝකයේ බොහෝ රටවලට යවනවා. කාබනික පොහොර ලබාදෙනවා කියන දේට මුවා වෙලා කොරෝනා අස්සේ තවත් හොර ජාවාරමක් පටන් ගන්න යනවා. අපේ පරිසරයට, පසට, උචිත නැති කාබනික පොහොර කියලා වෙනත් රටකින් බැහැර කරන නාගරික කසළවලට යූරියා ඉහලා ගේන දේවල් කොහෙත්ම අනුමත කරන්න බැහැ. ඒ අපරාධය මේ රටේ ගොවි ජනතාවට කරන්න එපා කියලා අපි ආණ්ඩුවට බල කරනවා. රසායනික පොහොරවලින් වන විනාශයට නොදෙවැනි විනාශයක් මේ තුළින් සිද්ධ වෙනවා. තමන්ගේ චෞර වළල්ලේ කට්ටිය දාලා අලුත් බිස්නස් එකක් හදල දෙන්න මාෆියාවකුත් කොරෝනා අස්සේ ක්‍රියාත්මක වෙනවා. කඩිමුඩියේ ඒවාට තීන්දු තීරණ ගන්නවා. කාබනික පොහොර ලංකාව තුළ නිෂ්පාදනය කරන්න. ඒ සඳහා අවශ්‍ය ප්‍රමිතීන් හදන්න. අපේ රටේ ඒ සඳහා මැදිහත්වීමක් ජපානයේ කාබනික පොහොර භාවිතාව ආශ්‍රයෙන් සිදුකර තිබෙනවා. පොහොර ප්‍රශ්නය දඩමීමා කරගෙන තවත් මාෆියාවකට පාර කපන්න එපා කියලා අපි අවධාරණය කරනවා. පරිසරයට සිදුකර තිබෙන හානිය හොඳටම ඇති. මේ අස්සේ කොහෙද යන නැවක් විෂ සහිත කන්ටේනර් පිටින් ලංකාවට එන්න ඉඩ දුන්නා. ගින්නක් ඇතිවුණාම නිවන්න සම්පූර්ණයෙන් මැදිහත් වන බව රෝහිත අබේගුණවර්ධණ ඇමතිවරයා කයිවාරු ගැහුවා. නයිට්‍රිරක් ඇසිඩ් ගිණි ගැනීමට ලක්වුණු වෙලාවේ වතුර ගහලා නිවන්න ගිහිල්ලා මහා විනාශයක් ඇතිකළා. මෑත ඉතිහාසයේ ලංකාවට සිදුවුණු විශාලතම සාගර දූෂණය මේ නිසා සිදුකර තිබෙනවා. ඒ හානිය තව අවුරුදු ගාණකට මගහරවන්න බැහැ. සාගර පතුළේ කොරල් පර දක්වා විනාශ වී තිබෙනවා. මීගමුවේ ඉඳලා හික්කඩුව දක්වා වෙරළ තීරය දූෂණයට ලක්වෙලා. මීගමුව කළපුවටත් රසායන ද්‍රව්‍ය ඇවිල්ලා මාළුවෝ මැරෙනවා. කොරෝනා නිසා ධීවර කර්මාන්තය අහිමිවූ ජනතාව මේ නැව නිසා තවත් අසරණ තත්වයකට වැටුණා. මේ ධීවර ජනතාවට රු. 5,000ක් දෙන බව සේමසිංහ ඇමතිවරයා කියනවා. දැල් ආම්පන්න විනාශ වෙච්ච ඒවා රු. 5,000න් ගන්න බැහැ. සංචරණ සීමා ඉවත් වුණාම ධීවර කර්මාන්තයේ යෙදෙන්න දැල් ආම්පන්න කිසිවක් නැහැ. සියල්ලම මේ නැවේ රසායන ද්‍රව්‍ය නිසා විනාශ වෙලා. රු. 5,000ක් වගේ සොච්චමක් දීලා ඇඟ බේරා ගන්න එපා කියලා අපි අවධාරණය කරනවා. මේ තරම් විශාල සාගර දූෂණයක් වෙලා, ධීවර ජනතාව විශාල ප්‍රමාණයක් පීඩාවට පත්වෙලා තියෙද්දී වාසුදේව ඇමතිවරයා කීයක් හරි හම්බ වෙනවා කීවා. එච්චර බංකොළොත් තත්වයට ආණ්ඩුව වැටිලා තියෙන්නේ. කීයක් හරි හම්බ වෙනවා නම් සියල්ල විනාශ වුණත් කමක් නැහැ කියන තැනට ආණ්ඩුව පත්වෙලා ඉන්නේ. ලෝකයේ ඕනෑම නැවක් තවත් රටක මුහුදු සීමාවට ඇතුල් වෙනකොට සියලු විස්තර අදාල රටට ලබාදෙනවා. නැවේ ඉන්නේ කවුද, තියෙන්නේ මොනවාද, කන්ටේනර් කොපමණ තියෙනවාද, රසායන ද්‍රව්‍ය සහ වෙනත් භාණ්ඩ මොනවාද, නැවේ කාර්යමණ්ඩලය කොපමණද, වරායට එන්නේ කොයි කාලය තුළද, වගේ සියලු දත්ත ඒ රටේ වරායට ලබාදිය යුතුව තිබෙනවා. දැන් ඇමතිවරයා කියනවා නම් දන් නැහැ කියලා ජාතික ආරක්‍ෂාවට ඒක බරපතළ ප්‍රශ්නයක්. ජාතික ආරක්‍ෂාව සහතික කිරීම ආණ්ඩුවේ ප්‍රධාන වගකීමක්. ඒක සම්පූර්ණයෙන් ආණ්ඩුව අතහැරලා. මේ මෑතකදී සිදුවුණු දෙවැනි නැව විනාශවීම. නැවේ භාණ්ඩ විනාශවීමක් නිසා රක්‍ෂණ සමාගමෙන් ඒ නැව් සමාගමට වන්දි ලැබෙනවා. ඒකෙන් අපේ රටේ පරිසරයට සිදුවූ හානියට වන්දියක් ලැබෙන්නේ නැහැ. අපේ රටේ ගුවන් හමුදාව, නාවික හමුදාව යොදවලා සිදුකළ කාර්යභාරයට අදාල ගෙවීමක් විතරයි ලැබෙන්නේ. පරිසරයට සිදුවන හානිය පිළිබඳව නිවැරදි තක්සේරුවක් සහිතවයි ආණ්ඩුව මේ ප්‍රශ්නය දිහා බලන්න ඕනෑ. කොරෝනා තත්වය තුළ මේ නැවට එන්න ඉඩ දීලා තවත් කරගත්ත ඔළමොට්ටල වැඩක් තමයි මේක. දැන් වෙන්න තියෙන හානිය සිද්ධ වෙලා ඉවරයි. රටේ ජනතාවට සංචරණ සීමා පනවලා තියෙද්දී වරාය නගර කොමිෂන් සභා පනත පුදුම හදිසියකින් පාර්ලිමේන්තුවේ සම්මත කරගත්තා. ඒ හදිසිය කොරෝනා එන්නත ගන්න තිබුණා නම් අපේ රට මේ ව්‍යසනයට පත්වෙන්නේ නැහැ. මේ සියල්ල සිද්ධ වෙන අතරෙ මැයි මාසේ 05වැනිදා කැබිනට් මණ්ඩලයට සුපුරුදු පරිදි රටේ ජාතික සම්පත් කුණු කොල්ලයට විකුණන කැබිනට් පත්‍රිකාවක් දැම්මා. සෙලෙන්දිවා ඉන්වෙස්ට්මන්ට් ප්‍රයිවට් ලිමිටඩ් ආයෝජන සහ ක්‍රමෝපාය සංවර්ධන කියන කැබිනට් පත්‍රිකාව දැම්මා. මේකේ හරය තියෙන්නේ සෙලෙන්දිවා කියන ආයතනය මහ භාණ්ඩාගාර 100%ක් කොටස් අයිතිය සතුව හදන බව. ඊට පස්සේ සෙලෙන්දිවා සමාගමට අනුබද්ධ තවත් සමාගමක් හදනවා. ස්පෙෂල් පර්පස් වෙහිකල් කියලා අලුතින් හදන සමාගමේ කොටස් 49%ක් සෙලෙන්දිවා සමාගමේ අයිතියට පත් කරනවා. මේ කොම්පැණිය හරහා රටේ සම්පත් විකිණිල්ල සම්පූර්ණයෙන් සිදුකරනවා. කැබිනට් පත්‍රිකාවේ 2.4 වගන්තියේ ඒ ගැන සම්පූර්ණයෙන් සඳහන් වෙනවා. “එකී පරිපාලන සමාගමේ වත්කමක කොටස්වලින් 49%ක් දක්වා මූලිකව නිදහස් කරනු ඇති අතර එහිදී පාලනය සහ පාලන බලය රඳවා ගනු පිණිස නිදහස් කළ වත්කමේ රන්මුවා කොටස් ප්‍රමාණයක් සෙලෙන්දිවා ආයතනය විසින් දරනු ලැබේ.” ඒවගේම 6 වැනි වගන්තියේ “දිගු කාලීන බදු අයිතිය හෝ කළමනාකරණ අයිතිය පමණක් පෞද්ගලික ආයෝජකයෙකු වෙත පැවරීමේ විකල්ප ක්‍රමය අනුගමනය කිරීමටද සෙලෙන්දිවා ආයතනය බලාපොරොත්තු වේ” ඒ වගේම 7 වැනි වගන්තියේ “වඩාත් සුදුසු ප්‍රාග්ධන ව්‍යූහය සාක්‍ෂාත් කිරගැනීම සඳහා ණය හෝ ව්‍යාපාරික වස්තු පොදුවේ අලෙවි කිරීම යන දෙක අතුරින් සුදුසු අංගය අනුගමනය කර අවශ්‍ය අරමුදල් සම්පාදනය කර ගැනීමට නියමිතය.” ඒ වගේම “නව අනුබද්ධ සමාගමේ කොටස් නිකුත් කිරීම හෝ මුලින් ගෙවීම් කිරීමට සෙලෙන්දිවා ආයතනය විසින් නාගරික සංවර්ධන අධිකාරිය සමග අන්‍යොන්‍ය වශයෙන් එකඟත්වයකට පත්විය හැකිය.” කියනවා. අපේ රටේ වානිජ වශයෙන් ඉතාම වටිනා ඉඩම් අක්කර 1.7ක භූමි ප්‍රමාණයක් තියෙන ග්‍රෑන්ඩ් ඔරියන්ටල් හෝටලය, අක්කර 0.75ක භූමි ප්‍රමාණයක් පිහිටි ගපූර් ගොඩනැගිල්ල, අක්කර 1.5ක පිහිටි විදේශ අමාත්‍යාංශ ගොඩනැගිල්ල, අක්කර 0.18ක පිහිටි මහ තැපැල් කාර්යාලය, අක්කර 1.37 පිහිටි සීනෝර් රෙස්ටුරටන් දේපළ, අක්කර 05ක වෝටස් ඒජ් මිශ්‍ර සංවර්ධනය කියන අක්කර 11 විකුණන්න සූදානම් වෙනවා. ඒ වගේම කංකසන්තුරේ පිහිටි ජාත්‍යන්තර සම්බන්ධීකරණ මධ්‍යස්ථාන භූමිය විකුණන්න දාලා තියෙන්නේ. එස්.පී.වී. කියන සමාගම හදන්නේ මේ විකිණීමේ ක්‍රියාවලියට. උපායමාර්ගික සංවර්ධන ව්‍යාපෘති පනත යටතේ සියලු බදු සහන ලබාදෙන බව සඳහන් වෙනවා. හම්බන්තොට වරාය චීනයට දුන්නේ එහෙම. ඒ හා සමානම තත්වයක් මේකෙන් එනවා. වැලිකඩ බන්ධනාගාරය සම්බන්ධයෙන් වෙනම කැබිනට් පත්‍රිකාවක් තියෙනවා. ඒත් මැයි 05වනිදා කොරෝනා අස්සේම ගෙනා තවත් පත්‍රිකාවක්. මිනිස්සු මාරාන්තික බියකින් ජීවත් වෙන අතරේ ඉඩම් ටික විකුණන්න කැබිනට් පත්‍රිකා දානවා. වැලිකඩ බන්ධනාගාරයේ අක්කර 42ක භූමි ප්‍රමාණයක් විකුණලා හම්බ වෙන සල්ලිවලින් කළුතර බන්ධනාගාරයක් හදන්න යනවා. බිලියන 30.6ක මුදලක් ගන්න බලාපොරොත්තු වෙන බව පැහැදිලිව සඳහන් වෙනවා. අවුරුදු 99, අවුරුදු 198ක්, වගේ කාලවලට කොළඹ නගරයේ වටිනා ඉඩම් පුද්ගලික කොම්පැණිකාරයන්ට දෙනවා. ආණ්ඩුව බලයට එන්න කලින් කීවේ එක්සත් ජාතික පක්‍ෂයෙන් විකුණන ඒවත් ආපහු ගන්නවා කියලා. හැබැයි ආපු ගමන් ෂැංග්‍රිලා හෝටලයේ පිටුපස්සේ ඉඩම සිංගප්පූරු සමාගමකට වික්කා. පෝට් සිටිය පාර්ලිමේන්තුවේ සම්මත වෙනකොටම ඊට සමාන්තරව කොළඹ ඉඩම් ටික විකුණන්න කැබිනට් පත්‍රිකාවක් අනුමත කර ගත්තා. මේ පාර කපන්නේ මේ රටේ දුප්පත් ජනතාවටද? මේ බරපතල අපාරධයක්. හේන රකින්න තමයි පඹයා හැදුවේ කියලා ටයි කෝට් අන්දලා පෙන්වනවා. කොළඹ වානිජ නගරයේ ඉඩම් රකින්න සෙරෙන්දිවා සමාගම් හදන බව පෙන්වලා ජනතාව රවටනවා. එක පැත්තකින් කොරොනාවලින් බැටකන ජනතාවට උත්තර නැහැ. ඒ අස්සේ ඉඩම් ටික විකුණනවා. අනික් පැත්තෙන් අහක යන නැව් ගෙන්වාගෙන පරිසරය විනාශ කරනවා. පොහොර ගෙන්වන එක නවත්වලා ගොවි ජනතාව විපතට හෙළා කාබනික පොහොර ගෙන්වන්න වෙනම මාෆියාවක් හදන්න යනවා. මුලු රටේම ජනතාව විපතෙන් විපතට පත්වෙලා. ඒ නිසා මේ ආණ්ඩුවේ ඔළමොට්ටල සහ චෞරයන් රකින වැරදි ප්‍රතිපත්තියට එරෙහිව අවධානය යොමු කරන්න කියලා රටේ ජනතාවගෙන් ඉල්ලා සිටිනවා. රටේ සම්පත් රැක ගැනීම වෙනුවන් අවදි වෙන්න, නැගිටින්න කියලා ඉතා ඕනෑකමින් ජනතාවට කියා සිටිනවා.” මාධ්‍යවේදීන් නැගූ ප්‍රශ්නවලට පිළිතුරු දෙමින්…. “පෝට් සිටි පනත සම්මත කර ගැනීමත් එක්කම කොළඹ නගරයේ ඉඩම් විකුණන්න කැබිනට් පත්‍රිකා ගේනවා. මේ දෙක අතර අන්තර් සම්බන්ධයක් තිබෙන බව හරි පැහැදිලියි. හදිසියේම මහජන බැංකු මූලස්ථානය පිහිටි තැන වෙනස් වෙන්නේ, ග්‍රෑන්ඩ් ඔරියන්ටල් හෝටලය, හිල්ටන් හෝටලය, බේරේ වැව ආශ්‍රිත ඉඩම්, විජේවර්ධන මාවතේ ඉඩම්, වරාය නගරයට ඈඳලා චීන සමාගමේ ඕනෑ එපාකම්වලට මේවත් හිලව් කරන්න තමයි ලැහැස්ති වෙන්නේ. කැබිනට් පත්‍රිකාව අනුමත වෙන්නේ මැයි 17වැනිදා. පෝට් සිටි පනත පාර්ලිමේන්තුවට එන්නේ මැයි 18වැනිදා. 20 වැනිදා සම්මත කර ගන්නවා. වරාය නගර පනත සම්මත වෙනවාත් එක්කම ඒ ආශ්‍රිත ඉඩම් කොම්පැණිවලට ලබාදෙන්නත් කැබිනට් මණ්ඩලය සම්මත කරනවා. ඩොලර් එන්න තිබුණු ප්‍රධාන එක අපේ තේ අපනයනය. ඒ වගේම අනෙකුත් කෘෂි අපනයනයන්. පොහොර නැතිව ඒ පැත්ත වැටිලා තියෙන්නේ. අපේ කෘෂි නිෂ්පාදනවලින් විදේශ විනිමය උපයන්න තිබුණු මාර්ග වට්ටගෙන තියෙන්නේ. විදේශ රැකියාවලින් ලැබුණු ආදායමත් වට්ටනෙ තියෙන්නේ. ජාතික සම්පත් විකුණන්නේ නැතිව සාධාරණව ඩොලර් හොයන්න පුළුවන්කම තියෙද්දී ගිණි ගත්ත නැව්වලින් ඩොලර් ගන්න තැනට ආණ්ඩුව බංකොළොත් වෙලා තියෙන්නෙ. එහෙම ඩොලර් රටට වැඩක් නැහැ. අපේ නිෂ්පාදනවලින් ඩොලර් ගන්න මාර්ග තියෙද්දී අපේ නිෂ්පාදනයත් විනාශ කරගෙන පරිසරයත් විනාශ කරගෙන ලබාගන්න ඩොලර්වලින් ජනතාවට ඇති වැඩක් නැහැ.”", "URL": "https://lankatruth.com/si/?p=117325", "Category": "පුවත්", "Parent URL": null}