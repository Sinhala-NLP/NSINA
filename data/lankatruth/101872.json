{"Source": "Lankatruth", "Timestamp": "November 29, 2020", "Headline": "කන්ටේනර් 20,000ක් වරායේ හිරවෙලා – වරාය සභාපති… අපි රෑ දවල් වැඩ කරනවා – රේගු අධ්‍යක්ෂක…", "News Content": "කන්ටේනර් 20,000කට වැඩි ප්‍රමාණයක් වරායෙන් නිදහස් කරගැනීමට නොහැකිව සිරවී ඇතැයි වරාය අධිකාරියේ සභාපති ජනරාල් දයා රත්නායක පවසයි. මෙම හේතුව නිසා නැව් රැසක් වරායට එපිටින් නවතා ඇති බවත් සමහර නැව් කොලඹ වරාය මඟහැර සිංගප්පුරුව, ඉන්දියාව සහ බංගලිදේශය වැනි රටවල් කරා යාත්‍රා කරන බවත් ජනරාල් දයා රත්නායක වැඩිදුරටත් පවසයි. මේ සම්බන්ධයෙන් අදහස් දක්වන රේගු අධ්‍යක්ෂක මේජර් ජනරාල් විජිත රවිප්‍රිය පවසන්නේ රේගු සේවකයන් කිහිපදෙනෙක් කොරෝනා ආසාදිතයන් ලෙස හඳුනාගත්තද තම සේවක පිරිස දිවා රෑ නොබලා රේගු නිෂ්කාෂණ කටයුතුවල නියෙලෙන බවයි.", "URL": "https://lankatruth.com/si/?p=101872", "Category": "පුවත්", "Parent URL": null}