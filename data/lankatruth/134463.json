{"Source": "Lankatruth", "Timestamp": "May 18, 2022", "Headline": "සනත් නිශාන්ත, මිලාන් ජයතිලක 25 තෙක් රක්ෂිත බන්ධනාගාරයට", "News Content": "මයිනාගෝගම සහ ගෝඨාගෝගම සාමකාමී අරගලයේ නිරත ජනතාවට මැර ප්‍රහාර දියත් කිරීම අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබූ හිටපු රාජ්‍ය ඇමති සනත් නිශාන්ත සහ පාර්ලිමේන්තු මන්ත්‍රී මිලාන් ජයතිලක යන දෙදෙනා ලබන 25 වැනිදා තෙක් රක්ෂිත බන්ධනාගාර ගතකරන ලෙස කොළඹ කොටුව මහේස්ත්‍රාත් තිළිණ ගමගේ අද (18) නියෝග කර තිබේ. ඔවුන්ට අවශ්‍ය ආරක්ෂාව සහ පැවැත්වෙන පාර්ලිමේන්තු සැසිවාරවලට සහභාගි කරවීමට අවශ්‍ය ප්‍රතිපාදන සලසා දෙන ලෙසත් මහේස්ත්‍රාත්වරයා බන්ධනාගාර කොමසාරිස් වරයාට නියෝග කර ඇත.", "URL": "https://lankatruth.com/si/?p=134463", "Category": "පුවත්", "Parent URL": null}