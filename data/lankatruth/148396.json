{"Source": "Lankatruth", "Timestamp": "June 29, 2023", "Headline": "හජ් උත්සවය අදයි", "News Content": "ඉස්ලාම් භක්තිකයන් මහත් හරසරින් සමරන හජ් උත්සවය අදට යෙදී තිබේ. පරිත්‍යාගයට හා සාමූහිකත්වයට මුල්තැන දෙමින් ලොවපුරා ඉස්ලාම් බැතිමතුහු සෑම වසරකම හජ් උත්සවය සමරනු ලබති. පසුගිය සතියේ නව සඳ බැලීමෙන් පසු කොළඹ මහ පල්ලිය නිවේදනය කළේ අද (29) හජ් උත්සවය සැමරීමට කටයුතු කරන බවය. ඇති නැති පරතරය සහ විවිධ භේද දුරලා සමානාත්මතාව, සහෝදරත්වය ඇති කිරීම හජ් උත්සවයේ ප්‍රධාන අරමුණය. සෞදි අරාබියේ මක්කම නුවර පැවැත්වෙන හජ් වන්දනාව හජ් උත්සවයේ උත්කර්ෂවත් අවස්ථාව ලෙස සැලකේ.", "URL": "https://lankatruth.com/si/?p=148396", "Category": "පුවත්", "Parent URL": null}