{"Source": "Lankatruth", "Timestamp": "August 20, 2022", "Headline": "රනිල්ගේ බයිලා මැද ආර්ථිකය අතිශයින් බිහිසුණු වෙයි…", "News Content": "මෙම වසරේ (2022) ජනවාරි සිට අප්‍රේල් දක්වා සිව්මස තුළ රජයේ මුළු ආදායම මෙන් 567%ක ණය වාරික සහ පොලී ගෙවීමට සිදුවී ඇති අතර මෙතරම් බිහිසුණු තත්වයක් පැවතියද මුදල් ඇමති රනිල් වික්‍රමසිංහ ඇතුළු ආණ්ඩුව මෙතෙක් ඒ ගැන කිසිදු අවදානයක් යොමුකර නැත. වසර මැද රාජ්‍ය මූල්‍ය තත්වය පිළිබඳ වාර්තාවෙන් මෙයට අදාල දත්ත හෙළි වී තිබේ. එයට අනුව වසරේ මුල් සිව්මස තුළ මුළු රාජ්‍ය ආදායම් හා ප්‍රදාන රුපියල් කෝටි 63,113ක් වී ඇත. ණය වාරික සහ පොලී ගෙවීමට පමණක් රුපියල් කෝටි 357,895ක් වැය වී ඇත. මේ අනුව ආදායම මෙන් 567%ක් මේ සඳහා යොමු කිරීමට සිදු වී තිබේ. එම කාලය තුළ පොලී ගෙවීමට රුපියල් කෝටි 42,678ක් වැය වී ඇත. විදේශ ණය වාරික ආපසු ගෙවීමට රුපියල් කෝටි 23,873ක් විය වී ඇති අතර දේශීය ණය වාරික ආපසු ගෙවීමට රුපියල් කෝටි 291,344ක් වැය වී ඇත. මේ අනුව ණය වාරික සහ පොලී ගෙවීමට පමණක් රුපියල් කෝටි 357,895ක් වී තිබේ. සම්පූර්ණ වාර්තාව මෙතනින්", "URL": "https://lankatruth.com/si/?p=138269", "Category": "ආර්ථික පුවත්", "Parent URL": null}