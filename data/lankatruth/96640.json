{"Source": "Lankatruth", "Timestamp": "September 22, 2020", "Headline": "ගොඨා ගෙවිඳුලාවත් පචකරයි…", "News Content": "ගොඨාභය රාජපක්ෂ මහතාගේ අවශ්‍යතාවය පරිදි අලි සබ්‍රි මහතාගේ මැදිහත්වීමෙන් සකස් කරන ලද 20වන ආණ්ඩුක්‍රම ව්‍යවස්ථා සංශෝධන කෙට්ම්පත රටට අහිත කර ව්‍යවස්ථා සංශෝධන කෙටුම්පතක් බැවින් එය ඉවත් කර 19වන ආණ්ඩුක්‍රම ව්‍යවස්ථා සංශෝධනයේ තිබෙන වියවුල් තත්වය සමනය කරන නව ව්‍යවස්ථා සංශෝධනයක් ලෙස 20වන සංශෝධනය ගෙන එන බවත් ඒ සඳහා වූ නව ගැසට් නිවේදනයක් නිකුත් කරණ බවත් ජනාධිපති ගෝඨාභය රාජපක්ෂ මහතා තමන්ට පොරොන්දු වූ බව පසුගිය (13) කොළඹදී පැවති මාධ්‍ය හමුවක් අමතමින් යුතුකම සංවිධානයේ සභාපති, පාර්ලිමේන්තු මන්ත්‍රී ගෙවිඳු කුමාරතුංග මහතා පවසා තිබිණි. එහෙත් මේ වනවිට පාර්ලිමේන්තුවේ න්‍යායපුස්ථකයට ඉදිරිපත් කර අද (22) පාර්ලිමේන්තුවට ඉදිරිපත්කිරීමට නියමිතව ඇති 20වන ව්‍යවස්ථා සංශෝධන කෙටුම්පත් ගොඨාභය රාජපක්ෂ මහතාගේ අවශ්‍යතාවය පරිදි අලි සබ්‍රි මහතාගේ මැදිහත්වීමෙන් සකස් කරන ලද ගෙවිඳු කුමාරතුංග මන්ත්‍රීතුමන්ලාගේ දැඩි විරෝධයට ලක්වූ කෙටුම්පත මය. ඒ අනුව පැහැදිලි වන්නේ ගොඨාභය රාජපක්ෂ මහතාගේ අවශ්‍යතාවය පරිදි අලි සබ්‍රි මහතාගේ මැදිහත්වීමෙන් සකස් කරන ලද 20වන ආණ්ඩුක්‍රම ව්‍යවස්ථා සංශෝධන කෙට්ම්පතේ ඇති රටට අහිතක බරපතල කරුණු ගෙවිඳු කුමාරතුංග මන්ත්‍රීතුමන්ලා ජනාධිපති ගෝඨාභය රාජපක්ෂ මහතාට පෙන්වාදුන් අවස්ථාවේ ගෙවිඳු කුමාරතුංග මන්ත්‍රීතුමන්ලාව සැනසීම සඳහා නව ගැසට්ටුවක් නිකුත්කරන බව පවසා ඔවුන්ව රැවටීමකට ලක් කර ඇති බවය. කෙසේ හෝ අන්තිමට සිදුව ඇත්තේ ගෙවිඳු මන්ත්‍රීතුමාලාට ගෝඨාභය ජනාධිපති දුන් පොරොන්දුව කඩවුණු පොරොන්දුවක් වී ඇති බවකි. එනම් ගෙවිඳු කුමාරතුංගලාද ජනාධිපතිගේ බොරු කතාවලට රැවටී ඇති බව ය.", "URL": "https://lankatruth.com/si/?p=96640", "Category": "පුවත්", "Parent URL": null}