{"Source": "Lankatruth", "Timestamp": "May 15, 2021", "Headline": "අවුරුදු සැණකෙළි පැවැත්වූ කොළොන්න ගාමන්ට් එකේ 33කට කොවිඩ්…", "News Content": "නිරෝධායන නීති රීති නොසළකා හරමින් අවුරුදු උත්සවයක් පැවැත්වූ කොලොන්න ප‍්‍රදේශයේ ඇඟලූම් කම්හලක සේවක සේවිකාවන් 33දෙනෙකුට කොරෝනා වෛරසය ආසාදනය වී ඇති බව වාර්තා වේ. අවුරුදු උත්සවය පැවැත්වීමෙන් දින 10කට පසුව ඇති වූ රෝගීතත්ත්වයකට ප‍්‍රතිකාර ගැනීමට ගම්පහ ප‍්‍රදේශයේ රෝහලකට ගිය එහි තත්ත්ව පරීක්‍ෂකවරයෙකුට කළ ඇන්ටිජන් පරීක්‍ෂණයකින් ඔහු ආසාදිතයකු බවට හඳුනා ගෙන ඇත. අනතුරුව එම ආයතනයෙහි සේවක සේවිකාවන් අතරින් 140 දෙනකුට සිදු කළ පී.සී.ආර් පරීක්‍ෂණවලදී 33කුට වෛරසය ආසාදනය වී ඇති බව තහවුරු වීමෙන් පසු එම කම්හල වසා දැමීමට සෞඛ්‍ය බලධාරීන් කටයුතු කර තිබේ. එම ආයතනයේ සේවක සේවිකාවන් අටසීයකට ආසන්න පිරිසක් සේවය කරන බවත් හඳුනාගනු ලැබූආසාදිතයින් මගින් තවත් බොහෝ පිරිසකට වෛරසය පැතිරෙන්නට ඇති බවට සැක කෙරේ.", "URL": "https://lankatruth.com/si/?p=116373", "Category": "කොවිඩ් -19 (කොරෝනා ) පුවත්", "Parent URL": null}