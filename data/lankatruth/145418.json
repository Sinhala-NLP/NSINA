{"Source": "Lankatruth", "Timestamp": "March 12, 2023", "Headline": "දුම්රියේ ළදරුවකු දමා ගිය සිද්ධිය බණ්ඩාරවෙල OIC පරීක්ෂණය කළ ආකාරය ගැන පරික්ෂණයක්", "News Content": "මිනගයා රාත්‍රී දුම්රිය වැසිකිළිය තුළදී බිළිඳෙකු දමා ගිය කාන්තාව අත් අඩංගුවට ගැනීමෙන් අනතුරුව ඒ සම්බන්ධයෙන් කටයුතු කළ ආකාරය පිළිබඳ බණ්ඩාරවෙල මූලස්ථාන ප්‍රධාන පොලිස් පරීක්ෂකවරයාට එරෙහිව විශේෂ විමර්ශනයක් ආරම්භ කර ඇතැයි පොලිස් මාධ්‍ය ප්‍රකාශක කාර්යාලය පවසයි. එම මව අත්අඩංගුවට ගැනීමෙන් අනතුරුව ඇයගෙන් ප්‍රශ්න කිරීම මෙන්ම විමර්ශනයේ තොරතුරු පිළිබඳ සැලකිලිමත් වීමකින් තොරව සැකකාර කාන්තාවන් අපහසුතාවයට පත්වන ආකාරයට කටයුතු කිරීම හා ළමුන් හා කාන්තාවන් සම්බන්ධයෙන් ක්‍රියා කළ යුතු ආකාරය පිළිබඳ පොලිස්පතිවරයා විසින් නිකුත් කර ඇති චක්‍රලේඛ අනුව කටයුතු නොකිරීම සම්බන්ධයෙන් මෙම විමර්ශනය ආරම්භ කර ඇතැයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://lankatruth.com/si/?p=145418", "Category": "පුවත්", "Parent URL": null}