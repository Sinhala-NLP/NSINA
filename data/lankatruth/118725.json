{"Source": "Lankatruth", "Timestamp": "June 30, 2021", "Headline": "දකුණු අප්‍රිකාවේ හිටපු ජනාධිපතිට ජේකොබ් සූමාට මාස 15ක සිර දඬුවම්", "News Content": "දකුණු අප්‍රිකාවේ හිටපු ජනාධිපති ජේකොබ් සූමා ට එරට ඉහළම අධිකරණය වන ව්‍යවස්ථා අධිකරණය මගින් මාස 15 ක සිර දඩුවම් නියම කර තිබේ. ෙ ජේකොබ් සූමා ජනාධිපතිවරයා ලෙස කටයුතු කළ සමයේ සිදුවූ බව පැවසෙන වංචා දූෂණ සම්බන්ධයෙන් විශේෂ විමර්ශනයක් පැවැත්වෙන අතර, ඊට ඉදිරිපත් වන්නැයි ව්‍යවස්ථා අධිකරණය දුන් නියෝගය නොසලකා හැරීම හේතුවෙන් ඔහුට මාස 15 ක සිරදඩුවම් මෙලෙස නියම කර තිබේ. හිටපු ජනාධිපතිවරයාට පොලීසියට භාරවීම සදහා දින 05 ක කාලයක් ලබා දී ඇති අතර එලෙස පොලීසියට භාර නොවුනහොත් ඔහු අත්අඩංගුවට ගැනීමට නියමිත බව පැවසේ. 2009 වසරේ සිට 2018 වසර දක්වා දකුණු අප්‍රිකානු ජනාධිපති ධූරය දැරූ සූමාගේ පාලන කාලය තුළ ඔහුට විවිධ දූෂණ චෝදනා එල්ල විය. මේ වනවිට 79 හැවිරිදි වියේ පසුවන සූමා, දකුණු අප්‍රිකාවේ 4 වැනි ජනාධිපතිවරයාය. අප්‍රිකා ජාතික කවුන්සිලයට නායකත්වය දෙමින් 2009 ජනාධිපතිවරණයෙන් ජයගත් සූමා, 2018 පෙබරවාරි 14 වැනිදා තෙක් ජනාධිපති ධුරය හෙබවීය.", "URL": "https://lankatruth.com/si/?p=118725", "Category": "පුවත්", "Parent URL": null}