{"Source": "Lankatruth", "Timestamp": "September 10, 2019", "Headline": "මඩ ප්‍රචාරය කරන්නන්ට විරුද්ධව නීතිමය ක්‍රියාමාර්ග ගන්නවා – ජගත් මනුවර්ණ", "News Content": "තමන්ව ඉලක්ක කර ගෙන අභූත චෝදනා නගමින් මඩ හා අවලාද ප්‍රචාරයකරන පුද්ගලයන්ට එරෙහිව නීතිමය ක්‍රියාමාර්ග ගැනීමට අවශ්‍ය කටයුතු මේ වනවිටත් සිදුකරමින් පවතින බව රංගන ශිල්පී ජගත් මනුවර්ණ මහතා අවධාරණය කරයි. මේ වනවිටත් තම නීතීඥ වරුන් ඊට අදාළ නීතිමය කටයුතුවල නියැලෙමින් සිටින බවද ජගත් මනුවර්ණ මහතා අවධාරණය කළේ ය. ජගත් මනුවර්ණ මහතා අලුත් පරපුර සංවිධානයේ ක්‍රියාකාරිකයෙකු මෙන්ම ජන නියමු කලාකරුවෝ සංවිධානයේද ක්‍රියාකාරී සාමාජිකයෙකු මෙන්මමෙවර ජනාධිපතිවරණයට අනුර දිසානායක මහතා ඉදිරිපත්වන ජාතික ජන බලවේගය සංවිධානයේද සාමාජිකයෙකු වේ. ජගත් මනුවර්ණ මහතා මහජන බැංකුවෙන් ලක්ෂ 80ක් ණයක් ලබාගෙන එය ගෙවීම පැහැර හැරීම නිසා අත්අඩංගුවට ගෙන ඇතැයි කියමින් ඒ මහතාට අපහාස වන අන්දමේ මඩ ප්‍රචාරයක් සමාජමාධ්‍ය තුළ ගෙනයමින් තිබේ. කෝප් සභාපති, ජනතා විමුක්ති පෙරමුණේ මන්ත්‍රී සුනිල් හඳුන්නෙත්ති මහතාද ඈඳාගනිමින් මෙම මඩ ප්‍රචාරයන්දියත් කර තිබිණි. ජන නියමු කලාකරුවෝ සංවිධානය “අවකාශය” මධ්‍යස්ථානයේදී අද (10) පැවති මාධ්‍ය හමුවට රංගන ශිල්පී ජගත් මනුවර්න මහතා එක්ව සිටි අතර ඔහු සම්බන්ධයෙන් සමාජජාලා තුළ පැතිර යන මෙම ප්‍රචාරයන් සම්බන්ධයෙන් එහිදී මාධ්‍ය වේදීන් විමසා සිටින ලදී. ඊට පිළිතුරු ලබාදෙමින් ඒ මහතා උක්ත කරුණු අනාවරණය කර සිටි අතර එහිදී වැඩිදුරටත් සඳහන් කර සිටියේ තමන් ඇතුළු කලාකරුවන් ඉදිරි ජනාධිපතිවරණයට ජාතික ජන බලවේගය සමග සිදු කරමින් තිබෙන මැදිහත්වීමත් මේ මොහොතේ කෝප් සභාපතිවරයා ලෙස සුනිල් හඳුන්නෙත්ති මහතා සිදු කරමින් තිබෙන කාර්යභාර්යයත් ඉවසා ගත නොහැකි පුද්ගලයන් මේ ආකාරයෙන් මඩ ප්‍රචාරයන් දියත් කරමින් කලා කරුවන්ගේ මැදිහත්වීම නතර කිරීමේ උත්සාහ ගන්නා නමුත් මේ මොහොතේ තමන් ඇතුළු කලා කරුවන් සිදුහත් කරන මැදිහත්වීම කිසිලෙසකින්වත් නතර නොකරන බවත් අවධාරණය කර බවය.", "URL": "https://lankatruth.com/si/?p=80617", "Category": "කලා පුවත්", "Parent URL": null}