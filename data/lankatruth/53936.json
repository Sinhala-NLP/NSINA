{"Source": "Lankatruth", "Timestamp": "June 8, 2018", "Headline": "නොරොච්චෝලේ උද්ඝෝෂණය අවසන් – වගා හානිවල පාඩුව කෝටිය පනියි", "News Content": "කල්පිටි අර්ධද්වීපයට දින කිහිපයක සිට විදුලිය විසන්දි වී පැවතිම හේතුවෙන් දුෂ්කරතාවයට මුහුණදුන් ජනතාව නොරොච්චෝල පිවිසුම් මාර්ගය අවහිර කරමින් අද (8) පෙරවරුව දක්වා පැවැත්වූ උද්ඝෝෂණය අවසන් කර තිබේ. උද්ඝෝෂණයේ නිරත ජනතාව, විදුලිබල මණ්ඩලයේ නියෝජිතයන් සහ පොලීසිය අතර පැවති සාකච්ඡාවලදී පැමිණි එකඟතා අනුව ඔවුන් මෙසේ සිය විරෝධය අවසන් කර ඇත. නොරොච්චෝල අවට සහ කල්පිටිය අර්ධද්වීපයේ සියලුම ගොවින්ට හා ධීවරයන්ට විදුලිය විසන්ධි වීම නිසා සිදුව ඇති පාඩුව රුපියල් කෝටියකට ආසන්න බවද ඔවුහු පැවසති.", "URL": "https://lankatruth.com/si/?p=53936", "Category": "පුවත්", "Parent URL": null}