{"Source": "Lankatruth", "Timestamp": "April 10, 2018", "Headline": "වැලිකඩ පරීක්ෂණ වාර්තා දින 14ක් ඇතුළත ඉල්ලයි", "News Content": "වැලිකඩ බන්ධනාගාර වෙඩි තැබීමට අදාළ ලේඛණ සහ පරීක්ෂණ වාර්තා දින 14ක් ඇතුළත ශ්‍රී ලංකා මානව හිමිකම් කොමිෂන් සභාවට ඉදිරිපත් කරන ලෙස එම කොමිසම ඊයේ (09) බන්ධනාගාර දෙපාර්තමේන්තුවට, පොලිස්පතිට සහ අපරාධ පරීක්ෂණ දෙපාර්තමේන්තුවට දැනුම් දී තිබේ. මේ සම්බන්ධයෙන් විමර්ශන පවත්වා මේ වනවිට සැකකරුවන් දෙදෙනකු අත්අඩංගුවට ගෙන ඇති බවත්, තවත් සැකකරුවන් අත්අඩංගුවට ගැනීමට සිටින බවත් අපරාධ පරීක්ෂණ දෙපාර්තමේන්තුව කොමිසමට දැනුම් දී ඇත. බන්ධනාගාරය සෝදිසි කිරීමට විශේෂ කාර්ය බළකාය කැඳවූයේ කවුරුන්දැයි කොමිසම කළ ප්‍රශ්න කිරීමේදී බන්ධනාගාර නිලධාරීන් ප්‍රකාශ කර ඇත්තේ හිටපු බන්ධනාගාර කොමසාරිස් ජනරාල් කොඩිප්පිලි මහතා එය සිදු කර ඇති බවයි.", "URL": "https://lankatruth.com/si/?p=50412", "Category": "පුවත්", "Parent URL": null}