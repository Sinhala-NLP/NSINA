{"Source": "Lankatruth", "Timestamp": "January 23, 2021", "Headline": "ශ්‍රී ලංකාව මානව හිමිකම් ආරක්ෂා කල යුතුයි – UN ‍ නිත්‍ය නියෝජිත", "News Content": "ත්‍රස්තවාදයට එරෙහිව ක්‍රීයාමාර්ග ගන්නා අතර තුර පුරවැසියන්ගේ මානව හිමිකම් සුරැකිම සම්බන්ධයෙන් ශ්‍රී ලංකා රජය විශේෂ අවධානය යොමුකල යුතු බව එක්සත් ජාතීන්ගේ ශ්‍රී ලංකා නේවාසික සම්බන්ධිකාරිකා හන්නා සිංගර් අවධාරණය කරයි. ශ්‍රී ලංකාවේ අපරාධ යුක්ති පසිඳලීමේ යාන්ත්‍රණය තුල මතුව ඇති ගැටලු වලට සාධාරණ විසඳුම් ඉදිරිපත් කිරීම මගින් ත්‍රස්තවාදි සහ අන්තවාදී මනෝභාවයන් පරම්පරාවෙන් පරම්පරාවට පැතිරෙන විශම චක්‍රය අවසන් කරගත හැකි වනු ඇතැයි හන්නා සිංගර් වැඩිදුරටත් පවසයි. මාධ්‍ය නිවේදනයක් නිකුත් කරන එක්සත් ජාතීන්ගේ ශ්‍රී ලංකා නේවාසික සම්බන්ධිකාරිකා හන්නා සිංගර් අවධාරණය කරන්නේ පුරවැසියන්ගේ මානව හිමිකම් වලට ගරු කිරීම මගින් ත්‍රස්තවාදය පරාජය කල සැමට ආරක්ෂාකාරී ශ්‍රී ලංකාවක් බිහිකල හැකිවනු ඇති බවයි.", "URL": "https://lankatruth.com/si/?p=109128", "Category": "පුවත්", "Parent URL": null}