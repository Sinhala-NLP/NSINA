{"Source": "Lankatruth", "Timestamp": "November 1, 2020", "Headline": "කොරෝනා මර්දන බලකායෙන් පරස්පර තීරණ", "News Content": "ජනාධිපතිවරයාගේ ප්‍රධානත්වයෙන් අද (01) ජනාධාපති කාර්යාලයේ පැවති කොවිඩ් මර්ධන බලකායේ සමාලෝචනයේදී ගන්නාලද ප්‍රධාන තීරණවල පරස්පර විරෝධී තත්වයක් පවතින බව හෙළිවේ. එම තීරණ අතර නිවෙස්වල නිරෝධායනයට ලක්කර සිටින පුද්ගලයන්ගේ PCR පරීක්ෂණ සිදුකිරීම 10වන දිනයේදී කළ යුතු බව තීරණය කර ඇත. නමුත් මෙහිදී ජනාධිපතිවරයා අවධාරණය කර ඇත්තේ PCR පරීක්ෂණ අහඹුලෙස සිදුකරන ලෙසත් ඒවායේ ප්‍රතිඵල කෙටිවේලාවකදී ලබාදීමට උත්සාහ කළයුතු බවත්ය. වැඩිදුරටත් ප්‍රකාශ කර ඇත්තේ පෞද්ගලික රෝහලකින් හෝ රජයේ රෝහලකින් හෝ අන් කවර ආකාරයකින් හෝ සිදුකරනු ලබන PCR පරීක්ෂණවල ප්‍රතිඵල ලැබෙන තෙක් අනිවාර්යයෙන්ම නිරෝධායනයට ලක් කළ යුතු බවය. මේ ආකාරයේ ගැටළු සහගත කරුණු ගණනාවක් අදාළ තීරණවල පවතින බව ජනාධිපති මාධ්‍ය අංශ විසින් නිකුත්කරනලද නිවේදනයෙන් හෙළි වේ.", "URL": "https://lankatruth.com/si/?p=99173", "Category": "පුවත්", "Parent URL": null}