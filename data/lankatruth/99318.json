{"Source": "Lankatruth", "Timestamp": "November 3, 2020", "Headline": "ගිරිඋල්ලේ ගමකුත් ලොක්ඩවුන්", "News Content": "ගිරිඋල්ල පොලිස් වසමට අයත් මරදගොල්ල ග්‍රාමය ඊයේ (02) සිට හුදකලා කර තිබේ. ඒ එම ග්‍රාමයෙන් ඉකුත් 01වනදා කොවිඩ් – 19 ආසාදිත පුද්ගලයෙකු වාර්තාවීම හේතුවෙනි. මෙසේ හමුවී ඇති ආසාදිත පුද්ගලයා 65වන වියේ පසුවන අතර ඔහු අඹන්පොල රෝහලට ඇතුළත් කර තිබේ. එම ග්‍රාමයේ පවුල් 450කට ආසන්න සංඛ්‍යාවක් ජීවත්වෙති. කෙසේ වෙතත් ගිරිඋල්ල පොලිස් බල ප්‍රදේශයම ඊයේ සිට සම්පූර්ණයෙන් හුදකලා කළ බවටද ඊයේ රාත්‍රී 10.05ට රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළේය.", "URL": "https://lankatruth.com/si/?p=99318", "Category": "පුවත්", "Parent URL": null}