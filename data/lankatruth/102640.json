{"Source": "Lankatruth", "Timestamp": "December 6, 2020", "Headline": "විරෝධය දැක්වූ බන්ධනාගාර නිලධාරියාගේ වැඩ තහනම්කරයි…", "News Content": "කොවිඩ් වසංගතය පිළිබඳව PCR පරීක්ෂණ සිදුකරන ලෙස බල කරමින් මහර බන්ධනාගාරය තුළ විරෝධතා දැක්වූ රැඳවියන් පාලනය කිරීම සඳහා වෙනත් බන්ධනාගාරවලින් එහි යවන ලද නිලධාරීන් නිරෝධායනයට ලක් නොකර දින 14ක් නිවාඩු ලබාදී නිවාසවලට පිටත් කිරීමට බන්ධනාගාර දෙපාර්තමේන්තුව විසින් ගෙන තිබූ තීරණයට විරෝධය දැක්වූ වටරැක බන්ධනාගාරයේ නිලධාරිවරයාගේ වැඩ තහනම් කර තිබේ. “මහ එවුන්ට වගේම උඹලාටත් කොවිඩ් බෝ කරන්න ඕනෑ” යනුවෙන් කෑ ගසමින් නිලධාරීන්ගේ ඇඳන් මත වැතිරෙමින් ඔහු සෙසු නිලධාරීන්ගේ නිල ඇඳුම් සහ අනෙකුත් ඇඳුම් පැළඳුම් ද අතට ගෙන පොඩි කර නැවත දමා ඇතැයි ඔහුට එරෙහිව මීගොඩ පොලිසියට පැමිණිලි කරමින් පවසා ඇත. නමුත් මෙම නිලධාරියා විරෝධය පෑමේ පදනම වී තිබෙන්නේ මහර බන්ධනාගාරයේ සිට විශේෂ රාජකාරී අවසන් කර තමන්ට නියමිත සේවා ස්ථාන වෙත පැමිණි පසු නිරෝධායනයට ලක් නොකර නිවාස වෙත යන ලෙසට ඉහළ නිලධාරීන් විසින් දන්වා සිටීමටය. මහර බන්ධනාගාරයේ ඇතිවූ සිද්ධියෙන් අනතුරුව විශේෂ රාජකාරි සඳහා වටරැක බන්ධනාගාරයේ සේවය කරන මෙම ජේලර්වරයාද යොදවා තිබී ඇති අතර දින කීපයක් රාජකාරි කිරීමෙන් අනතුරුව ඔහු නැවත වටරැක බන්ධනාගාරය වෙත පැමිණ තිබිණි. මෙහි දී ප්‍රධාන දොරටුව අසළ රාජකාරිය යෙදී සිටි දොරටුපාලක නිලධාරියා විශේෂ රාජකාරි සඳහා ගිය නිලධාරීන්ට නිවසේ ස්වයං නිරෝධායන යෙදීම සඳහා දින 14ක් නිවාඩුවක් ලබා දී ඇති බව පැවසීමත් සමග උරණ වූ වූ ජේලර්වරයා එලෙස ආවේගශීලීව ඇසිරී තිබිණි. මෙම නිලධාරීන් පවසන්නේ තමන් වෙනම ස්ථානයක දින 14ක් නිරෝධායනයට ලක්ර හෝ PCR පරීක්ෂණ සිදුකර එහි වාර්තා මත නිවෙස් වෙත යවනවා වෙනුවට මෙලෙස නිවෙස් වෙත යැවීමෙන් තම් ඥාතීන් මෙන්ම අසල්වැසියන්ද අනතුරට ලක්වන බවයි.", "URL": "https://lankatruth.com/si/?p=102640", "Category": "පුවත්", "Parent URL": null}