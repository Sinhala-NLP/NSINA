{"Source": "Lankatruth", "Timestamp": "October 26, 2020", "Headline": "බැසිල් වෙනුවෙන් සටන බන්දුල අතට ගනී…", "News Content": "මේ වනවිටත් ඇමෙරිකානු පුරවැසිභාවය ඉවත්කර ගෙන නොමැති බැසිල් රාජපක්ෂ මහතා පාර්ලිමේන්තුවේ සිටිය යුතුම පුද්ගලයෙකු බව වෙළඳ ඇමති බන්දුල ගුණවර්ධන මහතා ඊයේ (25) සිළුමිණ පුවත්පතට සම්මුඛ සාකච්ඡාවක් දෙමින් අදහස් දක්වා ඇත. එහිදීඇමතිවරයා වැඩිදුරටත් අවධාරණය කර තිබෙන්නේ‌ මෙසේය. ” මේ සම්බන්ධව අපි ජනාධිපතිවරයා, අගමැතිවරයා දැනුවත් කර තිබෙනවා. විශේෂයෙන්ම මෙවැනි චෝදනාවක් ගෙන එනවා නම් ඔය කාරණය ඉවත් කරන්න කියන කාරණය. මේ පිළිබඳව විමල් වීරවංශ, උදය ගම්මන්පිල,වාසුදේව නානායක්කාර ඇතුළු අපි කණ්ඩායමක්ම පවසා තිබෙනවා. නමුත් බැසිල් රාජපක්ෂ මහතා අනිවාර්යයෙන්ම පාර්ලිමේන්තුවේ සිටිය යුතුයි. ඔහුට අනිවාර්යයෙන්ම කැබිනට් අමාත්‍යධූරයක් ලබා දිය යුතුයි. ඔහු මේ රටට වැඩකර ඇති වැඩකළ හැකි අයෙක්. අනිවාර්යයෙන්ම ඔහු ඉදිරි කාලයේදීවැඩකරාවි.”", "URL": "https://lankatruth.com/si/?p=98516", "Category": "පුවත්", "Parent URL": null}