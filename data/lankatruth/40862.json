{"Source": "Lankatruth", "Timestamp": "September 14, 2017", "Headline": "වෙනිසියුලාව තවත් චිලී දේශයක් කිරීමේ ඇමෙරිකා කුරුමානමක්!", "News Content": "දකුණු ඇමෙරිකානු රාජ්‍යයක් වන චිලීදේශයේ සිටී ඉතා ජනප්‍රිය රාජ්‍ය නායකයකු වන සැල්වදෝර් අයන්ඩේ ගේ වාමාංශික ආණ්ඩුව ඇමෙරිකාව විසින් මෙහෙයවනු ලැබූකුමන්ත්‍රණකාරීවැඩපිළිවෙලක් තුළ 1973දී පෙරළා දමා පසුගිය සැප්තැම්බර් 11 වැනි දිනයට වසර 44ක් ගතව ඇති තත්වයක් තුළ එවැනිම කුමන්ත්‍රණකාරීවැඩපිළිවෙලක් වෙනිසියුලාව සම්බන්ධයෙන්ද මේ වනවිට ඇමෙරිකාව දියත් කරමින් සිටින බවට චෝදනා එල්ල වෙමින් තිබේ. අධිරාජ්‍ය විරෝධීවාමාංශික නැඹුරුවක් සහිත පාලනයක් පවතින වෙනිසියුලාට දැඩි සම්බාධක පනවමින් සිටින ඇමෙරිකාව අත්‍යාවශ්‍යභාණ්ඩ හිඟයක් ඇති කරමින් ජනතාව නොසන්සුන් කර ඒ හරහා මධුරෝගේ පාලනය පෙරළා දැමීමට සැරසෙන බව ලතින් ඇමෙරිකානු මාධ්‍ය වාර්තා කරයි. ඇමෙරිකාව චිලීදේශයේ සිදු කළ කුමන්ත්‍රණකාරී වැඩපිළිවෙලහි දිගුවක් ලෙස වෙනිසියුලාව ඉලක්ක කර මේ වනවිට ප්‍රබල සම්බාධක පනවා තිබේ. මධුරෝ පාලනයට එරෙහිව ප්‍රචණ්ඩ ක්‍රියා සිදු කරන විරුද්ධ පක්ෂ කණ්ඩායම් වෙත ඇමෙරිකාව මුදල් ලබා දෙමින් කඩාකප්පල් ක්‍රියා සිදු කිරීමටත්, ජනතා විරෝධතා නිර්මාණය කිරීමටත් අනුබල දෙමින් සිටින බව හෙළිදරව් වී ඇත. ලතින් ඇමෙරිකානු කලාපය තුළ ප්‍රබල ඇමෙරිකානු විරෝධයක් ගොඩනැගී ඇති අතර එහි ප්‍රමුඛ කාර්යයක් ඉටු කරන්නේ වෙනිසියුලාව විසිනි. එවැනි තත්වයක් තුළ තමගේ ගිලිහෙන ආධිපත්‍ය තහවුරු කර ගැනීම සඳහා ඇමෙරිකාව ඕනෑම ආකාරයක කුමන්ත්‍රණයන් දියත් කළහැකි බවට බව එම මාධ්‍ය වාර්තා වැඩිදුරටත් පවසයි.", "URL": "https://lankatruth.com/si/?p=40862", "Category": "විදෙස් පුවත්", "Parent URL": null}