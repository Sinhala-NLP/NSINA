{"Source": "Lankatruth", "Timestamp": "June 3, 2021", "Headline": "එකම බසයේ ගිය ඇඟලුම් සේවිකාවන් 18කට කොරෝනා", "News Content": "බලංගොඩ ඇඟලුම් කම්හලක සේවය කරන එකම බස් රථයකින් හපුතලේ සිට බලංගොඩට ගමන්කර ඇති ඇඟලුම් සේවිකාවන් 18 දෙනෙකුට කොවිඩ් – 19 ආසාදනය වී ඇතැයි අද (03) තහවුරු වී තිබේ. ඔවුන් හපුතලේ සෞඛ්‍ය වෛද්‍ය නිලධාරි කොට්ඨාසයට අයත් පිටරත්මලේ, තොටලාගල හා දඹේතැන්න යන තේ වතුවල පදිංචි ඇඟලුම් සේවිකාවන් 18 දෙනෙකු වන අතර මෙලෙස කොවිඩ් – 19 ආසාදනය වී ඇති බව තහවුරු වී ඇත්තේ PCR පරීක්ෂණවලදීය. එම බස් රථයේ ගමන්ගත් සේවිකාවන් 33 දෙනෙකු PCR පරීක්ෂණවලට ලක්කළ බවත් ඉන් 18 දෙනෙක් ආසාදිතයන් බව හදුනාගත් බවත් හපුතලේ සෞඛ්‍ය වෛද්‍ය නිලධාරි කාර්යාලය සඳහන් කරයි.", "URL": "https://lankatruth.com/si/?p=117571", "Category": "කොවිඩ් -19 (කොරෝනා ) පුවත්", "Parent URL": null}