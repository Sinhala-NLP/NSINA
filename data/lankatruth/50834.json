{"Source": "Lankatruth", "Timestamp": "April 22, 2018", "Headline": "ඉන්දීය කාටූන් ශිල්පිනියට මරණ තර්ජන", "News Content": "ඉන්දියාවේ පසුගිය දිනවල දැරියන් කිහිප දෙනෙකුම දූෂණයට හා අතවරයන්ට ලක්වූ අතර ඒ හේතුවෙන් සිදුවූ ඝාතනයන් හා දිවි නසා ගැනීම් පිළිඹඳ පුවත් පලවිණි.මෙම සිදුවීම් පාදක කර ගනිමින් ඉන්දීය මාධ්‍යවේදිනියක් වූ ස්වාතී වද්ලමුණ්ඩි විසින් හින්දු ජාතිකවාදී බලවේගයන් විවේචනයට ලක් කරමින් සිදුකල කාටූන් නිර්මාණයක් හේතුවෙන් ඇයට මරණ තර්ජන එල්ල වී ඇතැයි වාර්ථා වේ.සීතා කුමරිය සහ රාමා කුමරු අතරේ වන දෙබසක් කාටූනය නිරූපණය කරයි. සීතා කුමරියගේ අතේ ඉන්දීය පුවත්පතක් ඇත. එහි සිරස්තල කිහිපයක දැක්වෙන්නේ තරුණියන් සහ දැරියන්ට සිදුවුණු අතවර සම්බන්ධයෙනි.”ඔබේ පිරිවරට වඩා රාවණා මාව පැහැරගත් එක ගැන මට සතුටුයි.”යැයි සීතා කුමරිය කියයි මෙම නිර්මාණය සම්බණ්ධයෙන් ස්වාතී වද්ලමුණ්ඩි මාධ්‍යවේදිනියට අන්තර්ජාලය හරහා මරණ තර්ජන එල්ල වී තිබේ.තමන් මෙම තර්ජන වලට බිය නොවන බවත් තර්ජන හරහා තවදුරටත් ශක්තිමත් වන බවත් ඇය ප්‍රතිචාර දක්වමින් පවසා සිටියා ය.මීට දින කිහිපයකට ඉහත දී කාෂ්මීරයේ කාතූ දිස්ත්‍රික්කයේ අට හැවිරිදි මුස්ලිම් දැරියක සමූහ දූෂණයට ලක් වී අමානුෂික ලෙස ඝාතනය වූවාය.මෙම අපරාධයට සම්බණ්දව චෝදනා ලැබූවන්ට භාරතීය ජනතා පක්ෂයේ හින්දු ජාතිකවාදී ඇමැතිවරුන් දෙදෙනකුගේ ආරක්ෂාව හිමිවන බව පැවැසෙයි.එසේම භාරතීය ජනතා පක්ෂයේ ඇමතිවරයෙකු අතින් දූෂණයට ලක්ව සිය දිවි හානිකරගත් 16 හැවිරිදි දැරියක පිලිඹඳ පුවතක් ද වාර්ථා විය.", "URL": "https://lankatruth.com/si/?p=50834", "Category": "පුවත්", "Parent URL": null}