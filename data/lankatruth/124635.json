{"Source": "Lankatruth", "Timestamp": "October 14, 2021", "Headline": "පිළිස්සී මියගිය මෙහෙකාර දැරියගේ නඩුව; බදියුදීන්ට ඇප", "News Content": "හිටපු ඇමති රිෂාඩ් බදුර්දීන්ගේ නිවසේ මෙහෙකාර සේවයේ යෙදී සිටියදී පිලිස්සීමෙන් මියගිය ජූඩ් කුමාර් ඉශාලිනී දැරියගේ සිද්ධිය සම්බන්ධයෙන් රක්ෂිත බන්ධනාගාර ගත කර සිටි පාර්ලිමේන්තු මන්ත්‍රි රිෂාඩ් බදියුදීන් රුපියල් ලක්ෂ 10ක ශරීර ඇප දෙකක් මත මුදා හැරීමට කොළඹ අතිරේක මහේස්ත්‍රාත් රජීන්ද්‍රා ජයසූරිය අද (14) නියෝග කර තිබේ. මෙම සිද්ධියට අදාළ මහේස්ත්‍රාත් පරීක්ෂණය අද අධිකරණය හමුවේ යළි කැදවූ අවස්ථාවේදී සැකකාර හිටපු අමාත්‍යවරයා බන්ධනාගාරය මගින් අධිකරණය හමුවට ඉදිරිපත් කළ අවස්තාවේදී මහේස්ත්‍රාත්වරිය මෙලෙස ඇප ලබාදී ඇත. හිටපු ඇමති රිෂාඩ් බදුර්දීන් පාස්කු ප්‍රහාරය සම්බන්ධයෙන්ද අත්අඩංගුවට ගෙන සිටි අතර අද එයින්ද ඔහු ඇප මතා මුදාහලේය.", "URL": "https://lankatruth.com/si/?p=124635", "Category": "පුවත්", "Parent URL": null}