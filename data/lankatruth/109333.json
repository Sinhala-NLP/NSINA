{"Source": "Lankatruth", "Timestamp": "January 26, 2021", "Headline": "බස්නාහිරින් පිටවන අයට යළි ඇන්ටිජන් පරීක්ෂා…", "News Content": "පසුගිය දිනවල නතර කර දමා තිබූ බස්නාහිර පළාතෙන් පිටවන අයවලුන් සඳහා සිදු කළ අහඹු ක්ෂණික ප්‍රතිදේහ ජනක පරික්ෂා කිරීම් යළි ලබන 28 වනදා සිට 31 ඉරිදා දක්වා ස්ථාන 11කදී සිදු කරන බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පවසයි. එහිදී බස්නාහිර පළාතෙන් පිටවන සියලුම රථ වාහනවල ගමන් ගන්නා පුද්ගලයින් ක්ෂණික ප්‍රතිදේහ ජනක පරික්ෂාවට ලක් කිරීමේ වැඩ පිළිවෙලක් ක්‍රියාත්මක කිරීමට සැලසුම් කර ඇතැයිද පොලිස් මාධ්‍ය ප්‍රකාශකවරයා සඳහන් කරයි. මේ අතර, බස්නාහිර පළතේ සිදුකළ වැටලීම්වලින් මුඛ ආවරණ නොපැළඳි සහ දුරස්ථභාවය පවත්වා නොගත් පුද්ගලයින් 24 දෙනෙකු ගතවු පැය 24 තුළ අත්අඩංගුවටගත් බවද ඔහු සඳහන් කරයි. මීට අමතරව සෞඛ්‍ය ආරක්ෂණ උපදෙස් ක්‍රියාත්මක නොකළ ආයතන 88ක්ද හඳුනාගෙන ඇති බවත් මේ අතර වාර්තා වේ.", "URL": "https://lankatruth.com/si/?p=109333", "Category": "කොවිඩ් -19 (කොරෝනා ) පුවත්", "Parent URL": null}