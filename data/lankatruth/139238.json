{"Source": "Lankatruth", "Timestamp": "September 14, 2022", "Headline": "ආණ්ඩුව සියල්ල බදාගතයුතු නැහැ – අනුර දිසානායක", "News Content": "රටේ ආර්ථිකය හැසිරවීමේදී ආණ්ඩුව “දොඩම්ගොඩ බදාගත්තා වගේ” සියල්ල බදාගත යුතු නැතැයි ජාතික ජන බලවේගයේ නායක අනුර දිසානායක අවධාරණය කරයි. ඔහු මේ බව අවධාරණය කර සිටියේ ජාතික ජන බලයේගය විසින් සංවිධානය කර ඇති “විකුණන කතාවේ සඟවන ඇත්ත” මැයෙන් කොළම පදනම් ආයතනයේ මේ වනවිටත් පැවැත්වෙන සම්මන්ත්‍රණය අමතමණි. මේ සම්බන්ධයෙන් ඔහු වැඩිදුරටත් දැක්වූ අදහස්, පහතින් පල වේ. “මේ සියල්ල දොඩම්ගොඩ බදාගත්තා වගේ ආණ්ඩුව බදාගත යුතුද? ආණ්ඩුව හෝටල් කරනවා, ආණ්ඩුව වී මොලක් දානවා, ආණ්ඩුව වී කිරන්න යනවා, ආණ්ඩුව සැමන් හදන්න පටන් ගන්නවා, ආණ්ඩුව චූස් හදන්න පටන්ගන්නවා, ආණ්ඩුව සෝස් හදන්න පටන්ගන්නවා, ආණ්ඩුව කුළුබඩු විකුණන්න පටන් ගන්නවා. අපි එතන නැහැ. අපි කියන්නේ නැහැ ආණ්ඩුව මේ සියල්ල දොඩම්ගොඩ බදාගත්තා වගේ බදාගත යුතුයි කියලා. හැබැයි එකක් තියෙනවා. ආණ්ඩුවට අත්හරින්න බැරි, පෞද්ගලික අංශයට වගකීමක් නැති, එහෙත් ආණ්ඩුවට වගකීමක් තියෙන බැඳීමක් තියෙනවා. මොකක්ද? සමාජ වගකීම. ඒක පවරාගන්නේ ආණ්ඩුව. ඒක පවරාගන්නේ නැහැ පෞද්ගලික හෝටලයක්. ඒක පවරාගන්නේ නැහැ පෞද්ගලික ව්‍යවසායකයා. සමාජ වගකීම, සමාජය පිළිබඳ වගකීම පවරගන්න ඕන ආණ්ඩුව. ඒ නිසා භාණ්ඩ හා සේවා සාධාරණ මිලකටත් ප්‍රමිතියෙනුත් සුලභවත් ලබාදීමේ වගකීම තියෙනවා ආණ්ඩුවට. ඒ පැත්ත විතරක් ගත්තොත්. තව ආරක්ෂාව ආදිය තියෙන ගමන්. හැබැයි භාණ්ඩ හා සේවා සම්බන්ධයෙන් ගත් විට භාණ්ඩ හා සේවා සාධාරණ මිලකටත් ගුණාත්මක භාවයෙනුත් සුලභවත් (පෝලිමේ ඉන්නේ නැතුව) මිලදී ගැනීමේ සමාජ ආරක්ෂාව, සමාජ වගකීම ඉටුකරන්න ඕනා ආණ්ඩුව. ඒක IOC එක කරන්නේ නැහැ. තලේපොලිම් තියෙනවද IOC එකට අදාල නැහැ. කිසිදු පෞද්ගලික සමාගමක් සමාජ වගකීමට බැඳිලා නැහැ. සමහර අය හිතලා ඒක කරයි. පවුනේ මේ වෙලාවේ බටු නරක්වෙනවා, අපි බටු ටිකක් ගෙනල්ලා ෆ්‍රට්සිටිවල දාමු කියලා කවුරුහරි කරයි. ඒ අනුකම්පාව හෝ ඔහුගේ මාණුෂිකත්වය පිළිබඳ දෙයක්. හැබැයි සමාජ වගකීම තියෙන්නේ ආණ්ඩුවට. භාණ්ඩ හා සේවා සාධාරණ මිලකට ලබාදීමත් භාණ්ඩ හා සේවා ගුණාත්මකව ලබාදීමත් භාණ්ඩ හා සේවා සුලභ ලෙස ලබාදීමත් ආණ්ඩුවේ වගකීමක්. මෙන්න මේ වගකීමට ආණ්ඩුව බැඳිලා ඉන්නවා. අපි වගකියන්නේ අන්න ඒකට. අපි ආකාර හතරකින් කල්පනා කරනවා මේ දේ කරන්න. එක, වෙළඳපොලේ සමහර දේවල් අපිට පුළුවන් වේවි නියාමනය හරහා පාලනය කරන්න. අපි ඒකට එකඟයි. සමහරදේවල්. පාරිභෝගික අධිකාරිය නියාමන ආයතනයක්. මහජන උපයෝගීතා කොමිසම නියාමන ආයතනයක්. වෙළඳපොල ජනතාව වෙත ඇති කරන පීඩනය නියාමන ආයතනයන් හරහා පාලනය කළ යුතුයි. බලවත් නියාමන ආයතනයක් ඕනා. ජනතාවට ලබාදෙන භාණ්ඩ හා සේවා පිළිබඳව එහි ගුණාත්මක භාවයත් එහි සාධාරණ මිලත් සුලභ භාවයත් සඳහා නියාම ආයතනයන් හරහා සමහර ක්ෂේත්‍ර පාලනය කළ යුතුයි. අපි ඒකට එකඟයි. දෙක, ක්ෂේත්‍ර පාලනය කරන්න ඕනා (ගොඩාක් අය කියනවා මේක පැරණි සංකල්පයක් කියලා නමුත් ඒක අදත් නූතනයි) සමූපකාර සමිති ජාලයක් හරහා. අද ඉන්දියාවේ ගුජරාට්වල තියෙන අමුල් කිරි කර්මාන්තශාලාව, මුළුමනින්ම සමූපකාර ක්‍රමයක් හරහා තමයි දුවන්නේ. අපිට මෙහෙ එන ඇන්කර්, නිව්සීනලට්වල ෆොන්ටේරාත් සමූපකාර ක්‍රමයක් හරහා ගොඩනැගිච්ච එකක්. අපිට සමූපකාර කිව්වාම මීයො මතක් වෙනවනේද? ඒසමූපකාර සංකල්පයේ වැරැද්දක් නෙවෙයි. ලෝකයේ අදත් බොහෝතැන්වල සමූපකාර සංකල්පය ක්‍රියාත්මක වෙනවා. වෙළඳපොළ හැසිරවීමේ එක් මෙවලමක් හැටියට සමූපකාර ක්‍රමය පාවිච්චි කරනවා. ඒක පිළිගන්න ඕනා. විශේෂයෙන් ගත්තොත් වි සහ සහල් වෙළඳපොලේ, අද අපේ රටේ සහල වෙළඳපොලේ 23%යි අයිති ප්‍රධාන මොල් හිමියො 05දෙනාට. 77%ක් තියෙන්නේ සුලු හා මධ්‍යපරිමාන මොල්හිමියා අතේ. හැබැයි සහල් වෙළඳපොලත් වී වෙළඳපොලත් මුළුමනින්ම හසුරුවන්න පුළුවන් වෙලා තිබෙනවා අර 23%නේ හිමිකාරිත්වයට. ඇයි ඒ? අර 17 සංවිධානාත්මක නැහැ. ඒක එක බ්‍රෑණ්ඩ් එකකින් එන්නේ නැහැ. එක ගුණාත්මක භාවයකින් නැහැ. අකණ්ඩව සපයන්න බැහැ. ඒ නිසා අර 23%නේ අධිකාරිත්වයට ගුණාත්මක භාවයත් තිබෙනවා බ්‍රෑන්ඩ් නේම් එකක් තියෙනවා සහ අකණ්ඩව ඒගොල්ලන්ට වෙළඳපොළට සපයන්න පුළුවන්. ඒක විසින් ඒගොල්ලන්ට පුලුවන්වෙලා තියෙනවා සහල් සහ වී වෙළඳපොලේ ඒකාධිකාරිත්වයක් නිර්මාණයකරගන්න. හැබැයි මෙහේ තව තියෙනවා මෝල් හිමියෝ. ඒ ගොල්ලන්ට ප්‍රාග්දන අවශ්‍යතාවය අඩුයි. වී ගබඩාකරගන්න පහසුකම් නැහැ. ඒක නිසා ඒගෝල්ලන්ගේ පිරිවැය වැඩියි. ඒ නිසා මාර්කට් එකට ඒ ගොල්ලන්ට අකණ්ඩව දෙන්න බැහැ. ඒගොල්ලන්ගේ මොල් නවීකරණය වෙලා නැහැ. ඒ නිසා ගුණාත්මකව දෙන්න බැහැ. ඒක නිසා තරඟකාරිත්වයක් දෙන්න බැහැ. එක නිසා අර මහ මෝල් හිමියන් අතේ ඒකාධිකාරිත්වයක් හැදෙනවා. දැන් මොකක්ද කරන්න ඕනා. මහින්දානන්ද කිව්වා මේ සහල් සහ වී වෙළඳපොලේ ඇති වී තිබෙන විකෘතිය සමනය කරන්න ආණ්ඩුව මෝල් අටක් දානවා කිව්වා. එයාලගේ උත්තේ තමයි මේ ආණ්ඩුව සහල් මෝල් දාන එක. අපි දාන්නේ නැහැ. අපි මොකක්ද කරැන්නේ අර සුලු හා මධ්‍යපරිමාන ව්‍යවසාකයා, ඒ ගොල්ලන්ට තාක්ෂණය, ප්‍රාග්ධනය දීලා යම් සමිති ජාලයක් හරහා සංවිධානය කරලා ඒගොල්ලෝ එක බ්‍රෑණ්ඩ් නේම් එකකින් එක කොලිටි එකකට අඛණ්ඩව වෙළඳපොලට සහල් එවනවා. එතකොට මේ අධිකාරිත්වය බිඳින්න පුළුවන්. එහෙම නැතුව අපි දොඩම්ගො බදාගත්ත වගේ ඔක්කොම කරන්නේ නැහැ. අපි හාල්මෝල් දාන්න යන්නේ නැහැ. ඒක මහින්දානන්දලා දායි. ඒක අපි කරන්නේ නැහැ. තුන, තරඟකාරිත්වයෙනුත් හසුරුවනවා. වැරදි නැහැ. සමහර දේවල් තරඟකාරිත්වයෙන් හසුරුවන්න පුළුවන්. දැන් ටයිල් මාකට් එක, එකපාර ආණ්ඩුව තීරණය කළා ටයිල් ගෙන්වන් එක නතර කරන්න. මොකද වුනේ? රුපියල් 17,000ට තිබුණ බාත්රූම් කට්ටලය රුපියල් 51,000 වුනා. දැන්නම් ඊටත් වඩා වැඩි ඇති. ඇයි ඒ? ටයිල් මාර්කට් එකේ ඉන්නේ කිහිපදෙනයි. අයිතිකාරයෝ දෙන්නයි. ඒ දෙන්නට පුළුවන් වුනා ටයිල් වෙළඳපොලේ ඒකාධිකාරිත්වයක් හදාගන්න. මාස 09ක් ඉන්න ඕන සමහර තැන්වල සල්ලි බැඳලා. දැන් මේගොල්ලො කියන්නේ මොකක්ද? විවෘත වෙළඳපොළ, තරඟකාරිත්වය ඒ හරහා හොඳ සේවාව. මොනවද මේ වෙලා තියෙන්නේ. ටයිල් මාර්කට්එකේ ඒකාධිකාරියක් හැදුවා. අපි ඒකාධිකාරිය හැදෙන්න දෙන්නේ නැහැ වෙළඳපොලේ. අපිනම් කරන්නේ, ටයිල් ලංකාවට ආනයනය කිරීම නතර කරන්න කලින් තව ව්‍යාපාරිකයෝ හතර පස් දෙනෙක් තෝරගෙන ඒගොල්ලන්ට ටයිල් කර්මාන්තයට අපි ආරාධනා කරනවා. ඒගොල්ලන්ට අවශය කරන ප්‍රාග්ධනය, බැංකුපද්ධතිය හරහා ටිකක් අඩු පොලියකට ලබාදෙන්න සැලසුම්කරනවා. අපිට මේ පිළිබඳව තාක්ෂණය නැත්නම් අපි තාක්ෂණය කැඳවනවා. අපි ඒගොල්ලන්ට විශ්වාසයක් දෙනවා. ඊට පස්සේ අපි ටයිල් ආනයනය නතරකරනවා. එතකොට ටයිල් නිෂ්පාදකයන් හතර පස් දෙනෙක් ඉන්නවා. එතකොට වෙළඳපොලේ ඇතිවන තරඟකාරිත්වය විසින් වෙළපොල හැසිරීමත් අපි පිළිගන්නවා. ඒකත් අපි කරනවා. හතර, ආණ්ඩුවෙන්. සමහර ඒවා ආණ්ඩුවෙන්. IOC එකෙන් 51%ක් ඉන්දියානු රජයේ. අපි අපේ රජයේ කමැපිනිඑකක් විකුණනවා අපිට කරන්න බැහැ කියලා. ගන්නේ ඉන්දියානු රජයේ කම්පැනිඑකක්. භාරත ඔයිල් ඉන්දියානු රජයේ. අතිශය වැදගත් මම කියනදේ. අපේ ජාතික ආර්ථික උපායමාර්ගයට අනුරූපි වන පරිදි ඒ ආර්ථිකය ආණ්ඩුව හසුරුවන්නේ. ඒක අපි අත්හරින්නේ නැහැ. මේව ආණ්ඩුවට කරන්න පුළුවන්. මෙතන තියෙන ප්‍රධානම ප්‍රශ්නයක් තමයි මේ ආයතන මෙහෙයවීමට දේශපාලනය මැදිහත් කිරීම. අර්ජුන රණතුංග වරාය ඇමති වෙනවා. වරාය සභාපති වෙනවා දම්මික රණතුංග. අර්ජුන රණතුංග වරාය ඇමතිකමෙන් අයින් කරලා කණිජතෙල් ඇමති කරනවා. එතකොට දම්මික රණතුංග පෙට්‍රෝලියම් සභාපති වෙනවා. සාගල රත්නායක වරාය ඇමති වෙනවා. කාවන් රත්නායක (අයියා) වරයා සභාපති වෙනවා. අද පෙට්‍රෝලිම් සභාපති අලිසබ්‍රිගෙ මල්ලි සබ්‍රි. එයාර්ලංකා එක මෙහෙයවෙවුවේ කවුද? සාමාන්‍යපෙල අසමත් ශිරන්තිගෙ අයියා. රනිල්ගේ ආණ්ඩුවේ චරිත රත්වත්තේ කියන්නේ ඔය ඇමතිවරුන්ටත් වඩා බලය තියෙන කෙනෙක්. එයර්ලංකා එකේ CEO කවුද? සුරේන් රත්වත්තේ. චරිත රත්වත්තේගේ සොහොයුරා. මම මේ කියපු ටික විතරක් බලන්න. වරාය, පෙට්‍රෝලියම්, එයාර්ලංකා. කෘෂිරක්ෂණ මණ්ඩලයට එහෙම දාන්නේ නැහැ. විශාල ධනය හැසිරෙන තැන්වලට මේ දේශපාලනය මැදිහත්වීම් කරනවා. ඒක නිසා පළමුකොටම රජයේ උපායමාර්ගික වැදගත් මර්මස්ථාන රජය සතුව තියාගත යුතුයි. දේශපාලනී කරණය නතර කළ යුතුයි. ඒක අපි කරනවා. ඒක අපි කරල තියෙනවා.” සම්පූර්ණ කතාවට පහති වීඩියෝවෙන් සවන්දිය හැකිය.", "URL": "https://lankatruth.com/si/?p=139238", "Category": "පුවත්", "Parent URL": null}