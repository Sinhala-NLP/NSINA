{"Source": "Lankatruth", "Timestamp": "March 13, 2019", "Headline": "ජනාධිපති වැය ශීර්ෂය ඡන්දයකින් ‌තොරවම සම්මතයි", "News Content": "2019 වසර සඳහා නියමිත ජනාධිපති වැය ශීර්ෂය ඇතුළු වැය ශිර්ෂ 22ක් අද(13) පාර්ලිමේන්තුවේදී සම්මත විය. ඡන්ද විමසීමකින් තොරව මෙම වැය ශීර්ෂ සම්මත විය. බෙදීමක් අවශ්‍යදැයි කතානායක කරූ ජයසූරිය මහතා ප්‍රශ්න කළද සභානායක ලක්ෂ්මන් කිරිඇල්ල සහ අග්‍රාමාත්‍ය රනිල් වික්‍රමසිංහ එසේ බෙදීමක් අවශ්‍ය නොවන බව පැවසූ අතර ඒ අනුව ජනාධිපති වැය ශීර්ෂය සම්මත විය. එසේම 2019 වසර සඳහා නියමිත අයවැය තෙවැනි වර කියවීමේ විවාදය අද පැවැත්වූ අතර අද සිට අප්‍රේල් මස 5 වැනිදා දක්වා දින 19ක් ඊට අදාල විවාදය පැවැත්වීමට නියමිතව ඇත. විවාදයෙන් අනතුරුව අප්‍රේල් මස 5 වැනිදා සවස අයවැය සම්බන්ධ අවසන් ඡන්ද විමසීම පැවැත්වේ.", "URL": "https://lankatruth.com/si/?p=70294", "Category": "පුවත්", "Parent URL": null}