{"Source": "Lankatruth", "Timestamp": "September 29, 2017", "Headline": "වෛද්‍ය සභාවේ සයිටම් අභියාචනා පෙත්සමට ශ්‍රේෂ්ඨාධිකරණයේ අවසර", "News Content": "මාලඹේ පෞද්ගලික වෛද්‍ය විද්‍යාලයේ උපාධිධාරීන් ලියාපදිංචි කරන ලෙස අභියාචනාධිකරණය ලබාදුන් නියෝගය අවලංගු කරන ලෙස ශ්‍රී ලංකා වෛද්‍ය සභාව ඉදිරිපත් කළ අභියාචනයක් විභාග කිරිමට ශ්‍රේෂ්ඨාධිකරණය අවසර ලබාදී තිබේ. අභියාචනය ඉදිරිපත් කරමින් ශ්‍රී ලංකා වෛද්‍ය සභාව ඉල්ලා තිබෙන්නේ මාලඹේ පෞද්ගලික වෛද්‍ය විද්‍යාලයේ උපාධිධාරින් ලියාපදිංචි කරන ලෙස අභියාචනාධිකරණය තමන් වෙත දුන් නියෝගය දෝෂ සහිත බැවින් එය අවලංගු කිරිමේ නියෝගයක් නිකුත් කරන ලෙසය. අදාල කරුණු අධ්‍යයනයෙන් අනතුරුව විනිසුරු මඩුල්ලේ සභාපති විනිසුරු බුවනෙක අලුවිහාරේ මහතා සඳහන් කර ඇත්තේ ත්‍රිපුද්ගල විනිසුරු මඩුල්ලේ බහුතර එකඟතාවය මත පෙත්සම විභාගයට ගැනීමට අවසර ලබා දෙන බවයි. සයිටම් ආයතනයේ වෛද්‍ය උපාධිය සම්පූර්ණ කළ සිසුන්ට ශ්‍රී ලංකා වෛද්‍ය සභාවේ ලියාපදිංචි වීමට කිසිඳු බාධාවක් නොමැති බවයි අභියාචනාධිකරණය මීට පෙර තීන්දු කර තිබුණේ.", "URL": "https://lankatruth.com/si/?p=41643", "Category": "පුවත්", "Parent URL": null}