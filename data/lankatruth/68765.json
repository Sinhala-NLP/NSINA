{"Source": "Lankatruth", "Timestamp": "February 22, 2019", "Headline": "බංගලාදේශ මහල් නිවාසයක ඇතිවූ ගින්නෙන් ජීවිතක්ෂයට පත් පිරිස ඉහළට", "News Content": "බංගලාදේශයේ මහල් ගොඩනැගිල්ලක ඊයේ(21) ඇතිවූ ගින්නකින් මිය ගිය සංඛ්‍යාව ඉහළ ගොස් තිබේ. නවතම වාර්තා සඳහන් කරන්නේ මේ වනවිට පුද්ගලයින් 78 දෙනෙකු මියගොස් ඇති බවත් පුද්ගලයින් 50කට අධික සංඛ්‍යාවක් තුවාල ලබා රෝහල් ගතකර ඇති බවත්ය. නීති විරෝධීව මහල් නිවාස සංකීර්ණයේ දෙවැනි මහලේ පවත්වාගෙන ගිය රසායනාගාරයක ඇතිවූ පිපිරීමක් මෙම ගින්නට හේතුවී ඇතැයි බංගලාදේශ බලධාරීන් පවසයි. එමඟින් ඇතිවූ ගින්න ඉහළ මහල් කරා වේගයෙන් පැතිරයාම හේතුවෙන් මෙම විශාල අනතුර සිදුව ඇති අතර ගින්න නිවා දැමීමට දැඩි වෙහෙසක් ගැනීමට සිදුවූ බව විදෙස් මාධ්‍ය වාර්තා කරයි.", "URL": "https://lankatruth.com/si/?p=68765", "Category": "විදෙස් පුවත්", "Parent URL": null}