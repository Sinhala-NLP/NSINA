{"Source": "Lankatruth", "Timestamp": "February 18, 2020", "Headline": "රෝහිත අබේගුණවර්ධනට එරෙහි අයතා වත්කම් නඩුවත් කල්යයි", "News Content": "පැවති මහින්ද රාජපක්ෂ ආණ්ඩුවේ හිටපු වරාය හා මහාමාර්ග ව්‍යාපෘති ඇමති රෝහිත අබේගුණවර්ධන මහතාට එරෙහි අයතා වත්කම් නඩුවේ වැඩිදුර විභාගය ලබන 24 වැනිදා තෙක් කල් තැබීමට කොළඹ මහාධිකරණ විනිසුරු ආදිත්‍ය පටබැඳි මහතා අද (18) නියෝග කර තිබේ. සිය නීත්‍යනූකූල ආදායම් හා වත්කම්වලින් උපයාගත නොහැකි රුපියල් කෝටි 04කට අධික මුදල් හා දේපළවල හිමිකරුව සිටින බවට ඔහු චෝදනා එල්ල වී තිබේ. 2004 මාර්තු මස 31 වැනිදාත් 2006 මැයි මස 31 වැනිදාත් අතර කාලය තුළ සිය නීත්‍යානූකූල ආදායම් හා වත්කම්වලින් උපයාගත නොහැකි මෙන්ම උපයාගත් ආකාරය හෙළි කළ නොහැකි රුපියල් කෝටි 04කට අධික මුදල් හා වත්කම්වල හිමිකරුව සිටින ලදැයි අල්ලස් කොමිසම රෝහිත අබේගුණවර්ධන මහතාට එරෙහිව නඩු පවරා ඇත.", "URL": "https://lankatruth.com/si/?p=89961", "Category": "පුවත්", "Parent URL": null}