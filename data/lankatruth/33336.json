{"Source": "Lankatruth", "Timestamp": "April 25, 2017", "Headline": "මහාධිකරණයේ  පෙනී සිටින්නැයි බැසිල්ට, නඩේසන්ට නියෝග", "News Content": "බැසල් රාජපක්ෂ මහතාට හා තිරු නඩේෂන් මහතාට එරෙහිව ගම්පහ මහ අධිකරණයේ අධි චෝදනා ගොනු කොට ඇති බැවින් ඔවුන්ට මහ අධිකරණයෙන් නොතීසි ලද විට එම අධිකරණයෙන් පෙනී සිටින ලෙස පුගොඩ මහේස්ත්‍රාත් හා අතිරේක දිසා විනිසුරු නිලුපුලී ලංකාපුර මෙනවිය අද (25) නියෝග කර තිබේ. මල්වානේ අක්කර 16 ඉඩම සම්බන්ධයෙන් හිටපු ඇමැති බැසිල් රාජපක්ෂ මහතා හා තිරුකුමාර් නඩේසන්ට පවරා තිබු නඩුවේ වැඩිදුර විභාගය පුගොඩ මහේස්ත්‍රාත් අධිකරණයේ අද කැඳවූ අවස්ථාවේදී නීතිපතිවරයා විසින් උක්ත කරුණ අධිකරණය හමුවේ පැවසීමෙන් පසු මහේස්ත්‍රාත්වරිය මෙම නියෝගය නියෝගය නිකුත් කර ඇත.", "URL": "https://lankatruth.com/si/?p=33336", "Category": "පුවත්", "Parent URL": null}