{"Source": "Lankatruth", "Timestamp": "January 5, 2020", "Headline": "යාපනය සරසවියේ අභිමානවත් පළමු කලා උළෙල 08 වෙනිදා", "News Content": "යාපනය විශ්වවිද්‍යාලයේ ශිෂ්‍ය සංගම් එකමුතුව අභිමානයෙන් පවත්වන 2019 මහා කලා උළෙල 2020 ජනවාරි 08 වනදා යාපනය විශ්වවිද්‍යාල ප්‍රධාන රංග ශාලාවේදී පැවැත්වෙන බව ශිෂ්‍ය සංගම් එකමුතුව සඳහන් කරයි. “භාෂාව කලම්බවන තරුණ ප්‍රවේශය” මැයෙන් නම් කර ඇති එම කලා උළෙලට සමගාමීව තල් ආශිත නිෂ්පාදන අළෙවිය, ඉතිහාස වාර්තා සහ සිතුවම් ප්‍රදර්ශනය, ඡායාරූප ප්‍රදර්ශනය ආදියද සිදුකිරීමට නයමිත බව එම ශිෂ්‍ය සංගම් එකමුතුව සඳහන් කරයි. යාපනය විශ්වවිද්‍යාලයේ ශිෂ්‍ය සංගම් එකමුතුවේ සභාපති එන්. දිවාකරන් මහතාගේ ප්‍රධානත්වයෙන් පැවැත්වෙන මෙම කලා උළෙලේ ප්‍රධාන ආරාධිතයා ලෙස යාපනය විශ්වවිද්‍යාලයේ උපකුලපති මහාචාර්ය ඉ. විග්නේස්වරන් මහතා සහභාගී වීමට නියමිතය.", "URL": "https://lankatruth.com/si/?p=88344", "Category": "කලා පුවත්", "Parent URL": null}