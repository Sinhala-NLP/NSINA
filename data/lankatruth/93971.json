{"Source": "Lankatruth", "Timestamp": "June 12, 2020", "Headline": "කොල්ලූපිටිය උද්ඝෝෂණ ස්ථානයේ රාජකාරි කළ ඕඅයිසී ඇතුළු පොලිසියේ 30 ක් නිරෝධායනයට", "News Content": "කොල්ලූපිටිය ඇමරිකානු තානාපති කාර්යාලය අසල පෙරටුගාමී සමාජවාදී පක්‍ෂය විසින් සංවිධානය කර තිබූ උද්ඝෝෂණය පැවැත්වෙන අවස්ථාවේ රාජකාරි කටයුතුවල නිරත වූ පොලිස් නිලධාරීන් තිස් දෙනකු දින 14 ක කාලයකට ඊයේ (11) සිට නිරෝධායනයට යොමු කර ඇත. මේ අනුව කොල්ලූපිටිය පොලිස් ස්ථානාධිපති ප‍්‍රධාන පොලිස් පරීක්‍ෂක එම්. ගුණරත්න මහතා ඇතුළු තිස් දෙනකු මෙසේ අත්තිඩිය පිහිටි පොලිස් නිරෝධායන මධ්‍යස්ථානය වෙත යොමුකර තිබේ. උද්ඝෝෂණය පාලනය කිරීමට එක්ව සිටි පොලිස් නිලධාරීන් විවිධ රෝග ලක්‍ෂණ පහළ කිරීම හේතුවෙන් මොවුන් නිරෝධායනයට ලක් කිරීමට කටයුතු කළ බව ජ්‍යෙෂ්ඨ පොලිස් නිලධාරියෙක් පැවසීය.", "URL": "https://lankatruth.com/si/?p=93971", "Category": "පුවත්", "Parent URL": null}