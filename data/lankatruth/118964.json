{"Source": "Lankatruth", "Timestamp": "July 3, 2021", "Headline": "තවත් ඩෙල්ටා ආසාදිතයෙක් හමුවෙයි… සමස්ත ගණන 11යි…", "News Content": "ඩෙල්ටා ප්‍රභේදය ආසාදනයවූ බවට සැකකෙරෙන තවත් පුද්ගලයෙකු හඳුනාගත් බව සෞඛ්‍ය අංශ සඳහන් කරයි. එම ආසාදිත පුද්ගලයා වැල්ලම්පිටිය කිත්තම්පහුව ප්‍රදේශයේ අයෙකු බව ගොතටුව සෞඛ්‍ය වෛද්‍ය නිලධාරි කාර්යාලය පවසයි. මොහු බොරැල්ල ප්‍රදේශයේ ඇඟලුම් ආයතනයක සේවය කරන පිරිමි පුද්ගලයකු බවත් මේ පිළිබඳව තොරතුරු හෙළිවීමෙන් පසු එම ආසාදිතයාගේ ළඟම ආශ්‍රිතයෝ 20 දෙනෙකු PCR පරීක්ෂණවලට යොමු කළ බවත් වැල්ලම්පිටිය කොටුවිල මහජන සෞඛ්‍ය පරීක්ෂක අජිත් විතානගේ සඳහන් කරයි. මේ අතර ඩෙල්ටා ප්‍රභේදය ආසාදනයවූ පුද්ගලයයෝ 10 දෙනෙක් සෞඛ්‍ය අංශ විසින් මෙයට පෙර හඳුනාගෙන තිබිණි.", "URL": "https://lankatruth.com/si/?p=118964", "Category": "කොවිඩ් -19 (කොරෝනා ) පුවත්", "Parent URL": null}