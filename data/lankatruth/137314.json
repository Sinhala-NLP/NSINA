{"Source": "Lankatruth", "Timestamp": "July 24, 2022", "Headline": "අරගලකරුවෝ කියන්නේ ආණ්ඩුව සපයන තැන්වලට, නිවාඩු නිකේතනවලට වගේ යන අය නෙවෙයි – නීතිඥ සුසන්ත දොඩාවත්ත", "News Content": "ආරක්ෂවල අංශවල අයවලුන් බව හඟවමින් ගෝල් ෆේස් ප්‍රහාරය එල්ල කිරීමෙන් පසු අධිකරණයේදී පොලීසිය නිරුත්තර වී ඇති බවත් එම අරගල කරුවන්ට වෙනම ස්ථානයක් ලබා දීමට ආණ්ඩුව සූදානම් වීම අරගලකරුවන්ට නිවාඩු නිකේතන ලබා දෙනවා හා සමාන යැයිද රටේ ඕනෑම තැනක අදහස් ප්‍රකාශ කිරීමේ හා විරෝධය පෑමේ අයිතියක් ඇති බවද සමාජවාදී තරුණ සංගමය අද (24) පෙරවරුවේ පැවැත්වූ මාධ්‍ය හමුවකදී නීතිඥ සුසන්ත දොඩාවත්ත අවධාරණය කළේය. බත්තරමුල්ල පැලවත්ත හි පිහිටි ජනතා විමුක්ති පෙරමුණෙ ප්‍රධාන කාර්යාලයේ පැවැත්වූ මාධ්‍ය හමුවකට එක් වෙමින් ඔහු වැඩිදුරටත් දැක්වූ අදහස්, “මගේ අදහස් දැක්වීමට විශේෂ සිදුවීම් දෙකක් මූලික කර ගන්නවා. ගෝල්ෆේස් සාමකාමී අරගලකරුවන්ට ප්‍රහාරය දියත් කිරීමේදී නීතිය අවභාවිතා කර තිබෙන්නේ කොහොමද කියලා මූලික අවධානයක් යොමු කරනවා. ජාත්‍යන්තරව පවා පුදුමයට පත්කළ අරගලයක් ශ්‍රී ලංකාව තුළ නෛතික රාමුවට එකඟව සිදුකළා. ජනමතයක් නැති වුණත් නෛතිකව රනිල් වික්‍රමසිංහ අගමැතිධුරයට පත්වීමේදී පවා මේ සාමකාමී අරගලය පිළිගෙන තිබුණා. ජූලි 09වැනිදා රටේ සමස්ත ජනතාව කොළඹට ඒකරාශී වෙලා කළ අරගලයෙන් ස්ථාන 03ක් ඔවුන්ගේ භාරයට ගත්තා. ජනාධිපති මන්දිරය සහ අගමැති කාර්යාලය පසුවදාම ඔවුන් විසින් භාර දී තිබුණා. අවසාන වශයෙන් අරගලකරුවන්ගේ සන්තකයේ තිබුණේ ජනාධිපති ලේකම් කාර්යාලය විතරයි. මේ ගොඩනැගිල්ලත් අරගලකරුවන් විසින් බාර දෙන බව ලිඛිතව දැනුම් දී තිබියදී මේ ම්ලේච්ඡ ප්‍රහාරය එල්ල කිරීමේ අරමුණ කුමක්ද? මෙතන තිබුණේත් රනිල් වික්‍රමසිංහගේ දේශපාලන අරමුණක් විතරයි. පාර්ලිමේන්තුවට 69 ලක්‍ෂයකගේ ඡන්දයෙන් පැමිණි පොහොට්ටුවේ මන්ත්‍රීවරුන්ට වඩා තමන් වැඩකාරයෙක් බව පෙන්වීමට රනිල් වික්‍රමසිංහ මෙම ප්‍රහාරයට ආරක්‍ෂක අංශ යොමුකර තිබුණා. පොලිස් මාධ්‍ය ප්‍රකාශක මාධ්‍ය හමුවක් පවත්වමින් මෙම ප්‍රහාරයේ වගකීම බාරගෙන තිබුණා. පොලිස් මාධ්‍ය ප්‍රකාශක නීතිඥවරයෙක් හැටියට කළ ප්‍රකාශය සම්බන්ධයෙන් ලැජ්ජා වෙන්න ඕනෑ. මෙවැනි නිහීන ප්‍රහාරයක වගකීම පොලිස් දෙපාර්තමේන්තුව බාරගන්නේ අධිකරණය ඉදිරියේදී බොහෝ කරුණු හෙළිවීමෙන් පසුවයි. 22වැනිදා අධිකරණයකින් හෙළිකළ කරුණු සහ පොලිස් මාධ්‍ය ප්‍රකාශක 23වැනිදා මාධ්‍යයට හෙළිකළ කරුණු එකිනෙකට වෙනස්. එතකොට උසාවියේදී ඇත්ත කීවාද, මාධ්‍ය හමුවේදී ඇත්ත කීවාද කියල ප්‍රශ්නයක් එනවා. අධිකරණයේදී කීවේ හදිසි නීතිය පනවා ඇති තත්වයකදී හමුදාව කැඳවීම නීත්‍යානුකූල බවයි. නමුත් හමුදාව කැඳවිය හැකි වන්නේ යම් තත්වයක් පොලීසියට පාලනය කරගත නොහැකි නම් පමණයි. නමුත් පොලීසිය විසින් එවැනි තත්වයක් පාලනය කිරීමට කිසිදු උත්සාහයක් ඊට පෙර දැරුවේ නැහැ. එසේ කිරීමේ අවශ්‍යතාවයක් තිබුණේ නැහැ. ඒ තත්වයක් තුළ හමුදාව කැඳවා තුච්ඡ ප්‍රහාරයක් එල්ල කළ බව පිළිගෙන තිබෙනවා. අපේ රටේ නිල හමුදාව යොදවා ප්‍රහාරය එල්ල කළ බවට පිළිගන්න සාධක නැහැ. හමුදාවේ යැයි කියාගන්නා පිරිස් මත්ද්‍රව්‍ය භාවිත කර මුහුණු ආවරණය කරගෙන නිල අංක හෝ නමක් කිසිවක් නැති ඇඳුම්වලින් සැරසී සිටි පිරිසක්. නමුත් මෙය පොලීසිය මැදිහත්වීමෙන් සිදුවූ ක්‍රියාවලියක් බව පොලීසිය පිළිඅරන් තිබෙනවා. මේ ප්‍රහාරය කිසිදු නීතිමය හෝ සදාචාරමය පසුබිමක් නැතිවයි සිදුකර තිබෙන්නේ. උදළු මිටවල් වෙනත් පොළු සහ කේබල් යොදාගෙන අවම බලය භාවිත කළ බව කියනවා. ජනාධිපති ලේකම් කාර්යාලයට පිවිසෙන සියලු මාර්ග වසා දමා පුද්ගලයන් කොටුකර ප්‍රහාරය එල්ල කළා. තැනැත්තන් ඉවත් කිරීම සඳහා මෙය කළා නම් එය කිසි සේත්ම සත්‍යයක් නොවන බව කොටු කිරීමෙන් පැහැදිලියි. අත්අඩංගුවට ගත් අය අධිකරණයට ඉදිරිපත් කිරීමේදී ඔවුන් අත්අඩංගුවට ගත්තේ කවුරුන් විසින්ද යන්න ප්‍රශ්න කර තිබුණා. පොලීසිය කියා තිබුණේ යුද හමුදාවෙන් අත්අඩංගුවට ගෙන පොලීසියට බාර දුන් බවයි. අත්අඩංගුවට ගත් අයට එරෙහිව චෝදනා ලෙස ඉදිරිපත් කළේ නීති විරෝධී රැස්වීමකට සහභාගී වීම, පොදු දේපලවලට හානි කිරීම සහ රාජකාරියට බාධා කිරීම වගේ චෝදනා. අධිකරණය නැවත විමසා සිටියා, නීතිවිරෝධී රැස්වීම කවදාද, කොතැනද තිබුණේ කියලා. රට පුරා ලක්‍ෂ සංඛ්‍යාත පිරිසක් ජූලි 09වැනිදා සිට මේ පරිශ්‍රයට ඇවිත් ගියා. නීතිවිරෝධී රැස්වීමක් පැවැත්වූයේ කොයි අවස්ථාවේදැයි ප්‍රශ්න කිරීම ඉදිරියේ පොලීසිය නිරුත්තර වුණා. පොදු දේපළවලට හානිකර තිබෙන්නේ කුමණ අවස්ථාවේදීද, කවුරුන් විසින්ද, මේ ඉදිරිපත් කර තිබෙන තැනැත්තන් සිදුකර තිබෙන පොදුදේපළ හානි කිරීම් මොනවාද යනුවෙන් ප්‍රශ්න කළා. පොලීසිය නිරුත්තර වුණා. රාජකාරියට බාධා කිරීම සම්බන්ධයෙන් කුමණ නිලධාරියාගේ රාජකාරියට බාධා කළාද කවුරුන් විසින්ද ඒ බාධාව කළේ යන ඉතාම වැදගත් ප්‍රශ්න දෙක නැගුවා. එතනදීත් පොලීසියට උත්තර නැතිවුණා. පොලීසියෙන් කිසිදු කටඋත්තරයක් ලාබගෙන තිබුණේ නැහැ. යුද හමුදාව හෝ විශේෂ කාර්ය බලකාය යැයි කියාගන්නා තැනැත්තන් අත්අඩංගුවට ගත් අයගේ කිසිදු ප්‍රකාශයක් සටහන් කරගෙන නැහැ. එහෙනම් මේ අය සැබෑ ලෙසම ආරක්‍ෂක අංශවලට සම්බන්ධ අයද කියලා බරපතල සැකයක් මතුවෙනවා. අධිකරණය විසින් පළමු අවස්ථාවේදීම සැකකරුවන්ට ඇප ලබා දුන්නේ මේ පසුබිම නිසයි. පොලිස් මාධ්‍ය ප්‍රකාශක මීට වෙනස් කරුණු මාධ්‍ය හමුවේ ප්‍රකාශ කර තිබුණා. මාධ්‍යවේදීන් ඔහුගෙන් ප්‍රශ්න අහනකොට ඉතා අසරණ වුණා. විදේශ මාධ්‍යවේදීන්ට පහර දීම සම්බන්ධයෙන් විමර්ශන ගැන විමසූ අවස්ථාවේ මාධ්‍ය ප්‍රකාශක සඳහන් කළේ පොලීසියට එවැනි පැමිණිල්ලක් ලැබී නැති බවයි. ඔහු නීතිඥවරයෙක් ලෙස ලැජ්ජා වෙන්න ඕනෑ. අපරාධයක් සම්බන්ධයෙන් පුද්ගලයෙක් පොලීසියට ඇවිත් පැමිණිල්ලක් කරන්න ඕනෑ නැහැ. යම් ආකාරයකින් අපරාධයක් සම්බන්ධයෙන් ප්‍රසිද්ධ වෙනවා නම් පොලීසිය ඒ සම්බන්ධයෙන් විමර්ශන සිදුකිරීම තමයි නීතිය. ඉතාමත් පැහැදිලිව යම් දේශපාලන න්‍යාය පත්‍රයකට මේ සිදුවීම ලඝු කර චූදිතයන් එළියෙන් තියලා වින්දිතයන් චූදිතයන් කරලා අධිකරණයට ඉදිරිපත් කර තිබෙන බව පැහැදිලියි. අරගලකරුවන්ට වෙනත් ස්ථානයක් ලබාදීමේ සූදානමක් තිබෙන බවට පොලිස් මාධ්‍ය ප්‍රකාශක යම් ඉඟියක් කළා. මහජන අරගල කියන්නේ ආණ්ඩුව ලබාදෙන තැන්වලට ගිහින් විරෝධතා දක්වන්න නිවාඩු නිකේතනවලට මාරු වෙමින් යන පිරිසක් වගේ නොවෙයි. ආණ්ඩුක්‍රම ව්‍යවස්ථාවමගින් පිළිගෙන තිබෙන භාෂණයේ හා ප්‍රකාශනයේ අයිතිය, සාමකාමීව විරෝධතා දැක්වීමේ අයිතිය ක්‍රියාත්මක කිරීමයි. අරගලය ආරම්භ වූදා සිට අරගගල භූමිය සම්බන්ධයෙන් පොලීසිය අධිකරණයෙන් ඉල්ලා සිටි වාරණ නියෝග 95%කට වැඩිය ප්‍රතික්‍ෂේප වෙලා තිබෙනවා. පොලිස් මාධ්‍ය ප්‍රකාශක හෝ පාලකයන් ලබාදෙන තැන්වලට ගිහින් අරගල කරන්න කිසිවෙකුත් සූදානම් නැහැ. රට පුරා අරගල පැනනැගී තිබෙන්නේ මේ අනුවයි. ඒ වගේම රට පුරා ඕනෑම තැනක සමාකාමීව සහ ප්‍රජාතන්ත්‍රවාදීව අරගල කිරීමේ අයිතිය නීත්‍යානුකූලව තිබෙන බව අපි අවධාරණය කරනවා. මෙම ප්‍රහාරයෙන් තුවාළ ලැබූවන් රෝහල්ගත කරන්නවත් ආරක්‍ෂක අංශයේ යැයි කියාගන්නා අය ඉඩ දුන්නේ නැහැ. එතන සිදුවූ මානව හිමිකම් උල්ලංඝනය කිරීම සම්බන්ධයෙන් ඉදිරියේදී පහසුවෙන්ම නඩු පැවරීමේ හැකියාව තිබෙනවා. පොලිස් මාධ්‍ය ප්‍රකාශක විසින් වගකීම බාර ගැනීම නිසා එය වඩාත් පහසුයි. මේ වනවිටත් අදාළ නීතිමය කටයුතු කිරීමට නීතිඥ ප්‍රජාව කටයුතු කරමින් සිටින බව ප්‍රකාශ කරනවා.” අපගේ ඉලක්කය වන්නේ අපගේ පාඨකයන්ට නවතම පුවත් සහ අවධානය යොමු කළ යුතු සහ වැඩි අවධානයක් යොමු කළ යුතු මාතෘකා පිළිබඳ උසස් තත්ත්වයේ පළ කිරීම් ලබා දීමයි. මෙම කාර්යයේ විශාල කොටසක් ලබා දීමට හැකි වන්නේ අපගේ දිගුකාලීන අනුග්‍රාහකයාගෙන් ලැබෙන සහයෝගය නිසාය. සිත් ඇදගන්නාසුළු විනෝදාස්වාදයක් ලබා ගැනීමට කැමති අයට අපූරු ස්ථානයක් වනු ඇති මෙම අනුග්‍රාහකයාගෙන් විශිෂ්ට වේදිකාවක් ගැන අපි ඔබට කියන්නට සූදානම් වන්නේ එබැවිනි. එබැවින්, ඇදහිය නොහැකි ක්‍රීඩා හැකියාවන්ගෙන් පිරුණු සිත් ඇදගන්නාසුළු ලෝකයකට පිවිසීමට ඔබ සූදානම් නම්, SlotoGate ඔබේ රැඳී සිටීමට ස්ථානයයි. https://slotogate.com/sv/slots/fruit-party/ වැනි විවිධ තේමාවන් සහිත ආකර්ශනීය ක්‍රීඩා වලින් තෝරන්න, හෝ අලුත් දෙයක් සඳහා ඔබේ අවස්ථා ගන්න – ඔබ කුමක් තෝරා ගත්තත්, එය ඔබව විනෝදයට පත් කරන බව සහතිකයි! සෑම විටම ගුණාත්මක විනෝදයක් සහතික කරන ඉහළම සැපයුම්කරුවන් විසින් නිර්මාණය කරන ලද මෙම ක්ෂේත්‍රයට ඔබ පිවිසෙන විට අපූරු ත්‍යාග අගුළු හරින්න.", "URL": "https://lankatruth.com/si/?p=137314", "Category": "පුවත්", "Parent URL": null}