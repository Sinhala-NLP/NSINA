{"Source": "Lankatruth", "Timestamp": "July 16, 2022", "Headline": "ගෝටා මාස 04ට ට්‍රිලියන 06ක් ගත්තේ ඇයි?", "News Content": "ගෝටාබය රාජපක්ෂගේ නායකත්වයෙන් යුතු ආණ්ඩුව, මෙම වසරේ ගෙවි ගිය මුල් මාස 04 තුළ රජය රුපියල් ට්‍රිලියන 06ක අදහාගත නොහැකි ණය කන්දක් ලබාගෙන ඇති අතර එම ණය ලබා ගත්තේ කුමන වියදම් දැරීමටදැයි බලවත් ප්‍රශ්නයක් මතු වී තිබේ. පසුගිය 2021 වසර අවසන් වනවිට රජයේ මුළු ණය බර ට්‍රිලියන 17.6කට ආසන්න වී තිබුණු අතර අප්‍රේල් මාසය අවසන් වනවිට එය ට්‍රිලියන 23.3ක් දක්වා ට්‍රිලියන 06කට ආසන්න ප්‍රමාණයකින් ඉහළ ගොස් ඇත. එනම් රුපියල් කෝටි ලක්ෂ 06ක්ය. මෙම වසරේ ඇස්තමේන්තුගත රජයේ මුළු වියදම ට්‍රිලියන 05කට අඩු වූ අතර එම සීමවාද ඉක්මවා ගොස් ට්‍රිලියන 06කට ආසන්න ණය ප්‍රමාණයක් ලබාගෙන ඇත. මෙම තොරතුරු මහ බැංකුව නිකුත්කරන සතිපතා ආර්ථික වාර්තාවේ කරුණුවලින් අනාවරණය වී තිබේ.", "URL": "https://lankatruth.com/si/?p=136998", "Category": "පුවත්", "Parent URL": null}