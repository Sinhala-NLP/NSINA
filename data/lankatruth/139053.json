{"Source": "Lankatruth", "Timestamp": "September 7, 2022", "Headline": "“මර්දනයට එරෙහි කළු හෝරාව” නමින් දියත දී සත්‍යග්‍රහයක්", "News Content": "‘‘මර්දනයට එරෙහි කළු හෝරාව‘‘මැයෙන් වර්තමාණ ආණ්ඩුව ගෙන යන මර්දනකාරී වැඩ පිළිවෙළට එරෙහිව සහ ජනතාව මුහුණ දෙන අර්බුද වලට එරෙහිව අද (7) බත්තරමුල්ල පොල්දූව මංසන්දියේ දියත උයන පරිශ්‍රය ඉදිරිපිට දී සත්‍යග්‍රහයක නිරත වූහ. “මර්දනය නවතනු ජනතාවට සහන දෙනු ! ආණ්ඩුව වේදිකාවෙන් බැස යනු” ආදී සටන් පුවරු ප්‍රදර්ශනය කරමින් පිරිස සත්‍යග්‍රහයේ නිරත වූහ. මෙය සංවිධානය කර තිබුනේ ගෝල්ෆේස් අරගලකරුවෝ සහ සමාජවාදී තරුණ සංගමය විසිනි. ‘‘මර්දනයට එරෙහි කළු හෝරාව‘‘ මැයෙන් සංවිධානය කළ මෙම සත්‍යග්‍රහය සඳහා කලා කරුවන් සමාජ ක්‍රියාකාරීන් ඇතුළු පිරිසක් කලු වතින් සැරසී එක්ව සිටි අතර අරගලයේ ක්‍රියාකාරිකයින් වන දමිතා අබේරත්න, සමාජවාදී තරුණ සංගමයේ එරංග ගුණසේකර, රතිදු සුරම්‍ය සේනාරත්න(රැට්ටා), ලහිරු වීරසේකර,විමල් කැටපේ ආරච්චි ඇතුළු බොහෝ පිරිසක් මෙම අවස්තාවට එක්ව සිටියහ.", "URL": "https://lankatruth.com/si/?p=139053", "Category": "පුවත්", "Parent URL": null}