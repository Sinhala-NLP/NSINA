{"Source": "Lankatruth", "Timestamp": "November 3, 2020", "Headline": "විශ්වවිද්‍යාල වරම් අපේක්ෂාවෙන් සිටි දරුවන්ට සාධාරණය ඉටුකරන්න – අනුර දිසානායක", "News Content": "මේ වනවිට පවත්වමින් තිබෙන අධ්‍යන පොදු සහතික පත්‍ර උසස් පෙළ විභාගය සඳහා ප්‍රවේශපත්‍ර නිකුත් කිරීමට පසුගිය වසරේ පවත්වන ලද උසස්පෙළ විභාගයේ ප්‍රතිඵල නිකුත් නොකිරීමෙන් විශේෂයෙන්ම රජයේ වෛද්‍ය පීඨවලට ඇතුළත්වීමේ අපේක්ෂාවෙන් සිටි ශිෂ්‍ය ශිෂ්‍යාවන් විශාල පිරිසකට බලවත් අසාධාරණයක් සිදුවී ඇති බව ජාතික ජන බලවේගයේ නායක අනුර දිසානායක මහතා පාර්ලිමේන්තුවේදී හෙළිකළේය. මේ අතරින් දෙවනවර විභාගයට පෙනී සිටි ශිෂ්‍ය ශිෂ්‍යාවන්ට වඩා පළමුවර පෙනීසිටි අයට බරපතල අසාධාරණයක් සිදුවී ඇති බවද එය වැලැක්වීම සඳහා අධ්‍යාපන අමාත්‍යාංශය ක්‍රියාමාර්ග ගතයුතු බවද ඒ මහතා පෙන්වා දුන්නේය. විශ්වවිද්‍යාලවලට සහ ඒ ඒ පීටවලට ඇතුළත්කරගැනීමේ කඩඉම් ලකුණු මෙවර විභාගයට පැවැත්වීමට පෙර ප්‍රසිද්ධ නොකිරීම නිසා මෙම තත්වය ඇති වී තිබෙන බව හෙළි කළේය. මේ නිසා බලවත් සිත්තැවුලට පත්වී සිටින සිසු දරු දැරියන්ගේ යහපත වෙනුවෙන් සාධාරණ ක්‍රියාමාර්ගයක් ගන්නා ලෙස අනුර දිසානායක මහතා ආධ්‍යාපන ඇමතිවරයාට දන්වා සිටියේය. වෛද්‍ය විද්‍යාලයට ඇතුළත්වීමේ අරමුණ පමණක් විශ්වවිද්‍යාල අයදුම්පතේ සඳහන් කළ අයට මේ වනවිට දන්ත වෛද්‍ය පීටයට හෝ ඇතුළත්වීට අවස්ථාව අහිමිවී ඇත.", "URL": "https://lankatruth.com/si/?p=99313", "Category": "පුවත්", "Parent URL": null}