{"Source": "Lankatruth", "Timestamp": "September 4, 2022", "Headline": "ලංවීම කොටස්කර විකිනීමේ යෝජනාව කැබිනට්ටුවට දාන දිනය ඇමති කියයි", "News Content": "ලංකා විදුලිබල මණ්ඩලය ප්‍රතිව්‍යුහගත කිරීමට අදාළ යෝජනා ඉදිරිපත් කරන දිනවකවානු පිළිබඳව විදුලිබල හා බලශක්ති අමාත්‍ය කංචන විජේසේකර සඳහන් කර තිබේ. ඔහු පවසන්නේ මේ මස අවසන් වනවිට එම යෝජනාව කැබිනට් මණ්ඩලයේ අනුමැතියට ඉදිරිපත් කිරීමට බලාපොරොත්තු වන බවය. ලංකා විදුලිබල මණ්ඩලය ප්‍රතිව්‍යුහගත කිරීම සඳහා යෝජනා සහ වැඩපිළිවලක් ලබාදීමට පත්කළ කමිටුවේ සාමාජිකයන් සමග අද පැවති සාකච්ඡාවේදී එම කමිටුව මේ වනවිට විවිධ සංවර්ධන ආයතන නියෝජිතයන්, දේශීය සහ විදේශීය විදුලිබල ක්ෂේත්‍රයේ ප්‍රවීණයන් සහ පාර්ශවකරුවන් සමග සාකච්ඡා කර ඇති බවත් පාර්ලිමේන්තුව නියෝජනය කරන දේශපාලන පක්ෂ නියෝජිතයන් සහ මහජන උපයෝගීතා කොමිසම සමග මේ පිලිබඳව එළඹෙන සතියේ සාකච්ඡා කිරීමට නියමිත බවත් ඇමති කංචන විජේසේකර පවසයි.", "URL": "https://lankatruth.com/si/?p=138906", "Category": "පුවත්", "Parent URL": null}