{"Source": "Lankatruth", "Timestamp": "September 7, 2012", "Headline": "චීන කොමියුනිස්ට් තරුණ අංශය සමග SSU සබඳතා තර වෙයි", "News Content": "සමස්ත චීන තරුණ සම්මේලනයේ (All China Youth Federation) ආරාධනයෙන් ජාත්‍යන්තර තරුණ සංවිධාන නායකත්ව වැඩමුළුවක් සඳහා මේ දිනවල චීනයට ගොස් සිටින සමාජවාදී ශිෂ්‍ය සංගමයේ ජාතික සංවිධායක නලින්ද ජයතිස්ස මහතා පෙරේදා (05) ACYF උප සභාපති හා චීන කොමියුනිස්ට් පක්ෂයේ තරුණ අංශය වන චීන කොමියුනිස්ට් තරුණ සංගමයේ ලේකම් Lu Yongzheng මහතා සමග විශේෂ සාකච්ඡාවක් පවත්වා ඇත. එහිදී නලින්ද ජයතිස්ස මහතා, සමස්ත චීන තරුණ සම්මේලනයේ විදෙස් අංශයේ නියෝජ්‍ය ප්‍රධාන ලේකම් Dong xia මෙනෙවිය සමග හමුවක්ද පැවත්වා ඇති අතර ඉදිරියේදී තරුණ හා ශිෂ්‍ය හුවමාරු වැඩසටහනක් ඇරඹීම පිළිබඳව අවධානය යොමු වී ඇත. ‍මීට අමතරව චීන කොමියුනිස්ට් පක්ෂයේ පක්ෂ පාසල, ජාත්‍යන්තර අංශය සහ තරුණ සංගමයේ දේශපාලන විශ්වවිද්‍යාලය යන ස්ථාන නැරඹීමට සහ සාකච්ඡාවලට ද සහභාගීවී ඇත. මෙම වැඩමුළුව සඳහා ඉන්දියාව, බංගලාදේශය, නේපාලය, උතුරු කොරියාව, ලාඕසය, මොංගෝලියාව, ඉන්දුනීසියාව සහ නවසීලන්තය යන රටවල්වල වාමාන්ශික ශිෂ්‍ය, හා තරුණ සංවිධා නියෝජිතයන් සහභාගීවී ඇත.", "URL": "https://lankatruth.com/si/?p=3978", "Category": "පුවත්", "Parent URL": null}