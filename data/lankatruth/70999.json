{"Source": "Lankatruth", "Timestamp": "March 25, 2019", "Headline": "යහපාලන ආන්ඩුවට එරෙහි පැමිණිලිවල සාක්ෂි විමසීම අද සිට ඇරඹේ", "News Content": "යහපාලන රජය යටතේ රාජ්‍ය ආයතනවල සිදුව ඇතැයි පැවසෙන දූෂණ සහ වංචා සෙවීමට පත්කළ ජනාධිපති විමර්ශන කොමිසමේ සාක්ෂි විභාගය අද(25) සිට ආරම්භ වේ. මහරගම අපේක්ෂා රෝහලට ඖෂධ මිලදී ගැනීමේ දී සිදු වු බව කියන අක්‍රමිකතාවක් සම්බන්ධයෙන් සහ ආර්ථික සංවරධන අමාත්‍යාංශය යටතේ ඕස්ට්‍රේලියාවේ සිට මෙරටට කිරි ගවයින් ආනයනය කිරීමේදී සිදුකළ මහාපරිමාණ මූල්‍ය වංචාවක් සම්බන්ධව සාක්ෂි සටහන් කර ගැනීම අද සිදුකිරීමට නියමිතය. 2015 – 2018 කාලසීමාව තුළ රාජ්‍ය ආයතනවල සිදුවූ බව කියන දූෂණ, වංචා සෙවීමට ජනාධිතිවරයා විසින් පත්කළ කොමිසමේ පැමිණිලි භාර ගැනීම පසුගිය 19 වැනිදා අවසන් කෙරුණ අතර ඒ වනවිට කොමිසම වෙත පැමිණිලි 1142ක් ලැබී තිබිණි. එම පැමිනිලි අතරින් මූලික පැමිණිලි 48ක් සම්බන්ධව විමර්ශනය කිරීමට පොලීසිය වෙත මේ වනවිට භාරදී ඇති අතර ඒවාට අදාල සාක්ෂි සටහන් කර ගැනීමට අද දින සිට සිදුකරයි.", "URL": "https://lankatruth.com/si/?p=70999", "Category": "පුවත්", "Parent URL": null}