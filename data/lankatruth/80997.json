{"Source": "Lankatruth", "Timestamp": "September 17, 2019", "Headline": "අත්අඩංගුවට ගත් පොහොට්ටු සභාපතිට ඇප", "News Content": "අත්අඩංගුවට ගෙන සිටි පොහොට්ටු පක්ෂයේ බද්දේගම ප්‍රාදේශීය සභාවේ සභාපති අනුර නාරන්ගොඩ මහතා ඇප මත මුදාහැර තිබේ. අත්අඩංගුවට ගැනීමෙන් පසු ඒ මහතා බද්දේගම මහේස්ත්‍රාත්වරයාගේ නිල නිවස වෙත රැගෙනගොස් ඇති අතර එහිදී රුපියල් 25000ක මුදල් ඇප සහ ශරීර ඇප දෙකක් මත මුදාහරින ලෙස මහේස්ත්‍රාත්වරයා නියෝග කර තිබේ. පසුගිය 12 වැනිදා පැවති සාදයක් අතරතුර පුද්ගලයන් දෙදෙනෙකුට ගිනි අවියක් පෙන්වා මරණීය තර්ජනය කිරීමේ සිද්ධියක් හේතුවෙන් වඳුරඹ පොලීසිය විසින් සභාපතිවරයා අද(17) අත්අඩංගුවට ගෙන තිබිණි.", "URL": "https://lankatruth.com/si/?p=80997", "Category": "පුවත්", "Parent URL": null}