{"Source": "Lankatruth", "Timestamp": "August 20, 2014", "Headline": "යුද අපරාධ පරීක්ෂණයට සහයෝගය දෙන්න – බැන්කී මූන්", "News Content": "ශ්‍රී ලංකාවේ සිදුවී ඇතැයි කියනු ලබන යුද අපරාධ පිළිබඳ සොයාබැලීම සඳහා මානව හිමිකම් කවුන්සලය විසින් පත්කරනු ලැබ ඇති පරීක්ෂණ මණ්ඩලයට තමන්ගේ සම්පූර්ණ සහයෝගය හිමිවන බව ප්‍රකාශ කරන එක්සත් ජාතීන්ගේ මහලේකම් බැන්කී මූන් මහතා එම පරීක්ෂණය සමග සහයෝගයෙන් කටයුතු කරන ලෙස ශ්‍රී ලංකාවෙන් ඉල්ලා සිටී. ශ්‍රී ලංකාවේ සිදුවී ඇතැයි කියනු ලබන යුද අපරාධ පිළිබඳ සොයාබැලීම සඳහා මානව හිමිකම් කවුන්සලය විසින් පත්කරනු ලැබ ඇති පරීක්ෂණ මණ්ඩලයට තමන්ගේ සම්පූර්ණ සහයෝගය හිමිවන බව ප්‍රකාශ කරන එක්සත් ජාතීන්ගේ මහලේකම් බැන්කී මූන් මහතා එම පරීක්ෂණය සමග සහයෝගයෙන් කටයුතු කරන ලෙස ශ්‍රී ලංකාවෙන් ඉල්ලා සිටී. මේ බව කියා සිටින්නේ, මහ ලේකම්වරයාගේ මාධ්‍ය ප්‍රකාශක වන ස්ටෙපාන් ඩුජාරික් විසිනි. “මානව හිමිකම් කවුන්සලය විසින් පිහිටුවන ලදුව මානව හිමිකම් කොමසාරිස් කාර්යාලය විසින් නායකත්වය දෙනු ලබන පරීක්ෂණය සමග සහයෝගයෙන් කටයුතු කරන ලෙසට මහ ලේකම්වරයා ශ්‍රී ලංකාව ධෛර්යමත් කරයි. සමස්ත එක්සත් ජාතීන්ගේ පද්ධතිය සමග ධනාත්මක ලෙස ක්‍රියාත්මක වීමේ වැදගත්කම ආණ්ඩුවටත් ශ්‍රී ලංකාවේ ජනතාවටත් ඔහු නැවත නැවත අවධාරණය කරයි. එය රටේ ස්ථීර සංවර්ධනයටත් දිගුකාලීන සාමයටත් මානව හිමිකම් ආරක්ෂාවීමටත් උපකාරී වනු ඇත.” මාධ්‍ය ප්‍රකාශකවරයා කියා තිබේ.   මේ බව කියා සිටින්නේ, මහ ලේකම්වරයාගේ මාධ්‍ය ප්‍රකාශක වන ස්ටෙපාන් ඩුජාරික් විසිනි. “මානව හිමිකම් කවුන්සලය විසින් පිහිටුවන ලදුව මානව හිමිකම් කොමසාරිස් කාර්යාලය විසින් නායකත්වය දෙනු ලබන පරීක්ෂණය සමග සහයෝගයෙන් කටයුතු කරන ලෙසට මහ ලේකම්වරයා ශ්‍රී ලංකාව ධෛර්යමත් කරයි. සමස්ත එක්සත් ජාතීන්ගේ පද්ධතිය සමග ධනාත්මක ලෙස ක්‍රියාත්මක වීමේ වැදගත්කම ආණ්ඩුවටත් ශ්‍රී ලංකාවේ ජනතාවටත් ඔහු නැවත නැවත අවධාරණය කරයි. එය රටේ ස්ථීර සංවර්ධනයටත් දිගුකාලීන සාමයටත් මානව හිමිකම් ආරක්ෂාවීමටත් උපකාරී වනු ඇත.” මාධ්‍ය ප්‍රකාශකවරයා කියා තිබේ.", "URL": "https://lankatruth.com/si/?p=11180", "Category": "පුවත්", "Parent URL": null}