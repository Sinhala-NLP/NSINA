{"Source": "Lankatruth", "Timestamp": "September 26, 2019", "Headline": "වතු කම්කරු ජනතාවට ජීවත්වීමට සරිලන වැටුපක් ලබාදීමට අපි සහතිකවම කටයතු කරනවා…‍", "News Content": "“වත්තේ තේ දළු නෙළව කම්කරුවට අද සොච්චම් වැටුපක් ලැබෙන්නෙ. ඒ ලැබෙන වැටුප තමන්ගෙ ජීවිතය පවත්වාගෙන යන්න ප‍්‍රමාණවත් නැති වැටුපක්. දරුවන්ගෙ අධ්‍යාපනය, සෞඛ්‍ය ඒව පසෙක තිබෙනවා, අඩුම තරමෙ නිසි පරිදි ආහාර වේලක් ලබාගන්න බැරි වැටුපක් තමයි වත්තෙ වැඩකරන ජනතාවට ලැබෙන්නෙ. අද වත්තෙ ජනතාවගෙ ප‍්‍රධාන ආහාරවේල බවට පත්ව තිබෙන්නෙ මොකක් ද? රොටී. වත්තෙ ජනතාවගෙන් විශාල ප‍්‍රමාණයක් ගැස්ට‍්‍රයිටීස් රෝගයෙන් පෙළෙනවා. වයසට වඩා වියපත් වෙනවා. හම රැලි වැටෙනවා. දත් හැලෙනවා. කොන්ද කුදු වෙනවා. මේ අපේ රටේ පුරවැසියා. ඒ ජනතාවට මීට වැඩිය හොඳ ජීවිතයක් ඕනි නැද්ද? අපි කවුරුත් ඉපදෙනවා, රටේ ආර්ථිකයට, හවුල් වෙනවා. මියැදෙනවා. අපි කවුරුවත් අවුරුදු දහස් ගණන් ජීවත් වෙන්නෙ නැහැ. අපි ජීවත් වෙන්නෙ අවුරුදු 70ක් 80ක් වගේ කෙටි කාලයක්. මේ කෙටි කාලය ඇතුළත අපි හැම දෙනාටම මිනිස්සු හැටියට ජීවත්වෙන්න ජීවිතයක් ඕනි නැද්ද? ඒ සඳහා ආදායම් මාර්ගයක් ඕනි නැද්ද? අපිට ආදායම් මාර්ගයක් ඕනි. ඒ නිසා අපි වතුකරයේ වැඩකරන ජනතාවට සහතික් දෙනවා. ඔබගේ ජීවන තත්වය යහපත් ආකාරයෙන් පවත්වාගැනීමට සරිලන වැටුපක් ලබාදීම සඳහා ජාතික ජන බලවේගය ව්‍යාපාරය කටයුතුකරන බවට” යැයි ජාතික ජන බලවේගයේ ජනාධිපති අපේක්ෂක අනුර දිසානායක මහතා අවධාරණ කළේ ය. ඒ පසුගිය 22වනදා හැට්න් නගරයේ පැවති “කඳුකර කඳුළට එරෙහිව අපෙක්ෂාවේ අපේක්ෂකයා අනුර ඔබ හමුවන ජන රැලිය ලෙස” කඳුර සහෝදරත්ව ව්‍යාපාරය විසින් සංවිධායන කරනු ලැබූ ජන රැලියක් අමතමිණි. එම අවස්ථාවට කඳුකර සහෝදරත්ව ව්‍යාපාරයේ කැඳුවුම්කරු මුනියණ්ඩි කාලිදාස් මහතා, ජනතා විමුක්ති පෙරමුණේ නුවරඑළිය දිස්ත්‍රික් නායක මංජුල සුරවීර මහතා, කළා කරුවන්, ආචාර්ය, මහාචාර්ය වරුන්, වතු කම්කරු නායක නායිකාවන් ඇතුළු විශාල පිරිසක්ද එක්වී සිටියහ. මෙහිදී වැඩිදුරටත් අදහස් දැක්වූ අනුර දිසානායක මහතා… “නැවත අපේ රටට පාලනයක් තෝරන්න නොවැම්බර් මාසෙ 16 වෙනිදට දින තීන්දු කරල තිබෙනවා. නොවැම්බර් මාසෙ 16 වැනිදට මේ රටේ ජනතාවට පැවරෙන කාර්ය මොකක් ද? මොකක්ද අපි හමුවේ තිබෙන්නෙ. අපි හමුවේ තිබෙන්නෙ ලංකාවේ හොඳම නිදිවරන්නා තෝරන තරඟෙ නෙවෙයි. මම දැක්ක සමහර අය එහෙම කියනවා. ඒක නෙවෙයි අපිට තිබෙන්නෙ. එහෙම නැත්නම් වංචනිකයන් දූෂිතයන් රැලකට නායකත්වය සපයන්න පවුලේ නායකයෙක් තෝරන තරඟෙත් නෙවෙයි. ඉදිරි අවුරුදු පහ අපේ රට පාලනය කරන්න, අපේ රටේ ජනතාවගේ ගැටලු විසඳන්න කවරාකාරයේ පාලනයක්, කවරාකාරයේ පාලකයෙක් අපි තෝරාගන්නවා ද? මේකයි අපි හමුවේ තිබෙන්නෙ. මෙතෙන්ට එකතුවෙලා ඉන්න ඔබ සැම දෙනාටම වරමක් ලැබෙනවා අපේ රටට නව පාලනයක් සහ පාලකයෙක් තෝරාගන්න. නොවැම්බර් මාසෙ 16 වැනිද ද රටට පාලකයෙක් පාලනයක් තෝරාගැනීම සඳහා ඇවිත් තිබෙන පළමු අවස්ථාව? නැහැ. මීට කලිනුත් ආවා. මීට කලිනුත් අපේ රටේ ජනතාව එකතුවෙලා පාලකයො හදාගෙන තිබෙනවා. පාලනයක් පිහිටවගෙන තිබෙනවා. හැබැයි මොකද වෙලා තිබෙන්නෙ. මේ කඳුකරයේ ජීවත්වෙන සිංහල, දෙමල, මුස්ලිම් වත්තෙ වැඩකරන, ව්‍යාපාරයක් කරන, ත්‍රීවිල් එකක් හයර් කරන මේ සියළු දෙනාගේ ජීවිත ඉදිරියට ගෙනියන් මේ පාලකයො සමත්වෙලා තිබෙනව ද? සමත් වෙලා නැහැ. හැබැයි හැම ඡන්දෙකම මේ පාලකයො ඇවිත් ජනතාවගේ ප‍්‍රෂ්ණ විසඳන බව ප‍්‍රකාශ කළා. දරුවන්ගේ අධ්‍යාපනය සඳහා පාසල ඉතා හොඳින් ගොඩනගන බව ප‍්‍රකාශ කළා. බෙහෙත් ගැනීම සඳහා ඉතා පහසුකම් සහිත රෝහල් ඉදිකරන බව ප‍්‍රකාශ කලා. ගමනක් යන්න, වත්තෙන් එලියට එන්න පාරවල් ටික හදන බව ප‍්‍රකාශ කලා. දුවා දරුවන්ට රුකියා උත්පාදනය කරන බව ප‍්‍රකාශ කලා. මොනවද නොකිව්වෙ? නමුත් අවුරුදු 71ක් මේ පාලකයො අපේ රට පාලනය කරල ඒ කියපු කිසිවක් ඉටුකරන්න බැරි පාලකයො බවට පත්වෙලා තිබෙනවා. ඒ නිසා අපි තමුන්නාන්සෙලාගෙන් අහන්නෙ යලි නොවැම්බර් මාසෙ 16 වැනිදටත් මේ පාලක කණ්ඩායම අතට හෝ පැරණි පාලකයන් අතට හෝ අපේ රටේ බලය බාරදෙනවා ද? එහෙම නැතුව අපි නව පාලනයක් වෙනුවෙන් පෙළගැසෙනවා ද, කියන ප‍්‍රශ්න. අපි ඔබ තමුන්නාන්සෙලාගෙන් අහන්නෙ එකයි. මේ අවුරුදු 71ක් අපේ රට විනාශයට පත් කරන ලද පාලනය වෙනුවට අපි නව පාලනයක් ගොඩනගා ගතයුතු නැද්ද? අද මේ වේදිකාව පිරිල තිබෙන්නෙ නව පාලනයක් වෙනුවෙන් වැඩකරන්න සූදානම් පිරිසකගෙන්. කවුද මෙතන ඉන්නෙ, වෘත්තීය සමිති නායකයින් ඉන්නවා. හැටන් ප‍්‍රදේශයේ ප‍්‍රධාන පාසල් ගණනාවක විදුහල්පතිවරු ගණනාවක් ඉන්නවා, අධ්‍යාපන ක්ෂේත‍්‍රයේ අධ්‍යක්ෂවරු ගණනාවක් ඉන්නවා, කලාකරුවන් ඉන්නවා, සාහිත්‍යධරයින් ඉන්නවා. මේ තමයි මේ රට ගොඩනගන මේ රටට නායකත්වය දෙන බලවේගය. අපි නොවැම්බර් මාසෙ 16 වැනිදා අපේ රට හදන්න පාලනයක් පිහිටුවා ගන්න ඕනි. මේ රට විනාශයට ගෙන යන පාලනයක් ඕනිනම් අපිට තවත් දුක, වේදනාව, විපත්තිය උරුම කරන පාලනයක් ඕනිනම් පැරණි පාලකයන් තෝරගන්න පුළුවන්. ඒ වෙනුවට අපේ රට සෞභාග්‍ය කරා ගෙනයන පාලනයක් ඕනිනම් ජනතාවට සතුට, සැපත, සැනසුම උදාවෙන පාලනයක් ඕනිනම් තමුන්නාන්සෙලා තෝරාගත යුතුවන්නේ ජාතික ජන බලවේගයේ පාලනයක්. ඇයි ? අවුරුදු 71ක් ගිහිල්ලා වතුකරයේ ඉන්න ජනතාවට කුමක් ද සිදුවී තිබෙන්නෙ? වතුකරයේ ජීවත්වෙන ජනතාවට ප‍්‍රධාන ප‍්‍රෂ්ණ ගණනාවක් තිබෙනවා. එක. ආර්ථිකමය ප‍්‍රශ්නයක් තිබෙනවා. විශේෂයෙන්ම වත්තෙ වැඩකරන අයට තමන්ගෙ ජීවිතය පවත්වාගෙන යාම සඳහා සරිලන වැටුපක් ලැබෙනවද? එහෙම වැටුපක් ලැබෙන්නෙ නැහැ. ඇයි? මෙතෙක් කාලයක් මේ රට පාලනය කරමින් තිබෙන්නේ වැඩකරන ජනතාවගේ පැත්තෙ පාලකයන් නොවෙයි. මේ රට පාලනය කරමින් තිබෙන්නේ වතු හාම්පුතාලගෙ පැත්ත නියෝජනය කරන පාලකයන්. මේ ආණ්ඩුවෙ ඇමතිවරු ඉන්නවා මේ ආණ්ඩුවෙ ඇමතිවරු ඉන්නවා වතු අයිතිකාරයො. එහෙනම් ඒගොල්ලො නියෝජනය කරන්නෙ කාගෙ පැත්ත ද? වැඩකරන ජනතාවගෙ පැත්ත නෙවෙයි. ඒගොල්ලො නියෝජනය කරන්නෙ වතු හාම්පුතාලගෙ පැත්ත. රනිල් වික‍්‍රමසිංහ කියල කියන්නෙ වතු අයිතිකාරයෙක්, නවීන් දිසානායක කියල කියන්නෙ වතු අයිතිකාරයෙක්. ඒ නිසා ඒගොල්ලො නියෝජනය කරන්නෙ කාගෙ පැත්ත ද? ඒගොල්ලො හැමදාමත් නියෝජනය කළේ වතු හාම්පුතාලගෙ පැත්ත. හැබැයි වත්තෙ වැඩකරන ජනතාවගේ පැත්ත නියෝජනයවෙන පාලනයක් අපේ රටේ හදන්න ඕනි. ඒ පාලනය ගොඩනගන්න තමයි අපි වත්තෙ වැඩකරන ජනතාවට ආරාධනා කරන්නෙ. එහෙම පාලනයක් හදන්න ඕනා. සොච්චම් වැටුපක් අද ලැබෙන්නෙ. ඒ ලැබෙන වැටුප තමන්ගෙ ජීවිතය පවත්වාගෙන යන්න ප‍්‍රමාණවත් නැති වැටුපක්. දරුවන්ගෙ අධ්‍යාපනය, සෞඛ්‍ය ඒව පසෙක තිබෙනවා, අඩුම තරමෙ නිසි පරිදි ආහාර වේලක් ලබාගන්න බැරි වැටුපක් තමයි වත්තෙ වැඩකරන ජනතාවට ලැබෙන්නෙ. අද වත්තෙ ජනතාවගෙ ප‍්‍රධාන ආහාරවේල බවට පත්ව තිබෙන්නෙ මොකක් ද? රොටී. වත්තෙ ජනතාවගෙන් විශාල ප‍්‍රමාණයක් ගැස්ට‍්‍රයිටීස් රෝගයෙන් පෙළෙනවා. වයසට වඩා වියපත් වෙනවා. හම රැලි වැටෙනවා. දත් හැලෙනවා. කොන්ද කුදු වෙනවා. මේ අපේ රටේ පුරවැසියා. ඒ ජනතාවට මීට වැඩිය හොඳ ජීවිතයක් ඕනි නැද්ද? අපි කවුරුත් ඉපදෙනවා, රටේ ආර්ථිකයට, හවුල් වෙනවා. මියැදෙනවා. අපි කවුරුවත් අවුරුදු දහස් ගණන් ජීවත් වෙන්නෙ නැහැ. අපි ජීවත් වෙන්නෙ අවුරුදු 70ක් 80ක් වගේ කෙටි කාලයක්. මේ කෙටි කාලය ඇතුළත අපි හැම දෙනාටම මිනිස්සු හැටියට ජීවත්වෙන්න ජීවිතයක් ඕනි නැද්ද? ඒ සඳහා ආදායම් මාර්ගයක් ඕනි නැද්ද? අපිට ආදායම් මාර්ගයක් ඕනි. ඒ නිසා අපි වතුකරයේ වැඩකරන ජනතාවට සහතික් දෙනවා. ඔබගේ ජීවන තත්වය යහපත් ආකාරයෙන් පවත්වාගැනීමට සරිලන වැටුපක් ලබාදීම සඳහා කටයුතුකරන ව්‍යාපාරය බවට පත්වෙන්නෙ ජාතික ජන බලවේගය. අද සටන තියෙන්නෙ දෛනික වැටුප රුපියල් 1000 කරන්න. අපි කියන්නෙ 1000ත් මදි. ඒකයි ඇත්ත. රජයේ කාර්යාලයක යටම රැකියාව කරන, අතුපතුගාන රස්සාව කියල හිතන්නකො, ඒ කෙනාගෙත් වැටුප දවසට රුපියල් 1270යි. හැබැයි වත්තෙ වැඩකරන කෙනාට දවසට රුපියල් 1000 දෙන්නත් බැහැ කියනවා. ඒ නිසා මේක ඉතාමත් යුක්ති සහගත අරගලයක්. මේ කවුරුවත් රුපියල් 1000 ඉල්ලන්නෙ මාලිගා හදන්න ද? යාන වාහන ගන්න ද? නැහැ. මොකටද මේ ඉල්ලන්නෙ, තමන්ගෙ ජීවත්වීම සඳහා ආහාරවේල සපයගන්න. තොණ්ඩමන්ලා, දිගම්බරන්ලා, රනිල් වික‍්‍රමසිංහලා, රවී කරුණානායකලා, මහින්ද රාජපක්ෂලා, බැසිල් රාජපක්ෂලා, ලක්ෂ්මන් කිරිඇල්ලලා මහජනයගෙ දේපල හොරකං කරන්නෙ මොකට ද? එදා වේල් කන්ඩ නැතුව ද? නැහැ. මාලිගා හදාගන්න, තමන්ගෙ දරුවන්ට විශාල සැප සම්පත් සහිත ජීවිත උරුම කරල දෙන්න, රට වටේ ගෙවල් හදාගන්න, ලෝකෙ වටේ ගෙවල් මිලදී ගන්න, එංගලන්තෙන් ගෙවල් ගන්න, ඩුබායිවලින් ගෙවල් ගන්න, ඇමරිකාවෙන් ගෙවල් ගන්න, ඕස්ට්‍රේලියාවෙන් ඇපල් වතු, මිදිවතු ගන්න ඒකට තමයි ඒගොල්ලො හොරකං කරන්නෙ. හැබැයි ජනතාව ඉල්ලන්නෙ මොකක් ද? වතුකරයේ ජනතාව ඉල්ලන්නෙ මාලිගා හදන්න වැටුපක් නෙවෙයි. වතුකරයේ ජනතාව ඉල්ලා සිටින්නෙ සුරසැප විදින්න වැටුපක් නෙවෙයි. මේ ඉල්ලා හිටින්නෙ මොකක් ද? අඩුම තරමෙ ආහාර වේල සපයාගන්න වැටුපක් අපිට දෙන්න කියලා. මේ පාලකයො දෙනවා ද, නැහැ මේ පාලකයො දෙන්නෙ නැහැ. හැම වෙලාවෙම මේ පාලකයො නියෝජනය කරන්නෙ හාම්පුතාලගෙ පැත්ත, වතුකරයේ වැඩකරන ජනතාවගෙ පැත්ත නියෝජනය කළේ නැහැ. ඒ නිසා අපි වතුකරයේ වැඩකරන ජනතාවගේ පැත්ත නියෝජනය කරන ආණ්ඩුවක් හදමු! ඒ විතරක් ද අපේ දරුවන්ගෙ අධ්‍යාපනය, අපි පසුගිය කාලෙ පුරාවටම වතු ඇතුලෙ ඇවිද්දා. ඒ ජනතාවගෙ වේදනාව, ඒ ජනතාවගෙ ජීවිතය පිළිබඳ අපිට පෞද්ගලික අත්දැකීම් තිබෙනවා. දරුවො වයසට අනුව හැදිල නැහැ, වයසට අනුව බර නැහැ, වයසට අනුව ඇඟ නැහැ, හම පැළුණු, කෙස් පැළුණු දරුවො ඉන්නවා. අපේ රටේ වැඩිම මන්දපෝෂණයෙන් ඉන්න දරු පරම්පරාවක් ඉන්නෙ වතුකරයෙ දරුවො. වැඩියෙන්ම මන්දපෝෂණයෙන් පෙළෙන්නෙ ඒ දරුවො. ඒ දරුවො දරුවො නෙවෙයි ද? ඒ දරුවන්ට අඩුම ගානෙ ළමා කාලෙදි අවශ්‍යවන ආහාරවේල සපයගන්න බැරිනම් මොකක්ද ඒ දරුවන්ගෙ ජීවිතේ? ඒ නිසා ඒ දරුවන්ගේ ජීවිතේ අපි සුරක්ෂිත කරන්න ඕනි. ඒ වගේම මේ වත්තෙන් එලියට එන්න ඕනි අපේ තරුණ පරම්පරාව. කණුවක ගැටගහපුවහම එළදෙනක්, එයාට කැරකෙන්න පුළුවන් ළණුවෙ දිගේ ගානට. වත්තෙ කෙනාට හැසිරෙන්න තියෙන්නෙ හාම්පුතාගෙ කැමැත්තේ ගානට. ගේ ඉස්සරහ කෑල්ලක් ගන්නවද තීරණය කරන්නෙ කවුද? වත්තෙ හාම්පුතා. පොඩි එළවළු ටිකක් වගාකරනවද තීරණය කරන්නෙ හාම්පුතා. වත්තෙන් එළියට ගිහිල්ලා රස්සාවක් කරනවද තීරණය කරන්නෙ කවුද? වත්තෙ හාම්පුතා. ඒ නිසා තමුන්නාන්සෙලා කවුද? වත්තක දිගේලිකරපු වහු පැටව් වගේ ජනතාවක්. හාම්පුතාට ඕනි පරිදි තමයි ගැටගහල තියෙන්නෙ. හාම්පුතා දෙන නිදහස විතරයි බුක්ති විදින්න පුළුවන් වෙලා තියෙන්නෙ. මේක නූතන වහල් සේවයක්. වත්තට ගැටගහල තියෙන්නෙ ශ‍්‍රමිකයා. අපි කියන්නෙ නව තරුණ පරම්පරාව වත්තෙන් එළියට එන්න ඕනි. ඒ අයට නව ජීවිතයක් ඕනි. හැබැයි වත්තෙන් එළියට එන්න නිකන් බැහැ. වත්තෙන් එළියට එන පළමුවැනි එක තමයි ඒගොල්ලන්ගෙ අධ්‍යාපනය සහතික කරන්න ඕනි. අද දරුවන්ට අධ්‍යාපනය ගන්න වෙලා තියෙන්නෙ කොහොම ද? දැං තමුන්නාන්සෙලා කඩේකට යනව ටීවී එකක් ගන්න. සාක්කුවේ සල්ලි ටිකයි නම් තියෙන්නෙ අඟල් 12 ටීවී එකක්. තව ටිකක් සල්ලි වැඩිනම් අඟල් 18 ටීවී එකක්. තවත් ටිකක් සල්ලි වැඩිනම් අඟල් 24. තවත් ටිකක් සල්ලි වැඩිනම් 36. තව ටිකක් තියෙනවනම් 60 හරි 60න් එහා. අපි ටීවී එකක් ගන්නෙ අතේ තියෙන සල්ලි ගානට. දැං අපිට අධ්‍යාපනය ගන්න වෙලා තියෙන්නෙ කොහොම ද? තලවකැලේ ජීවත්වෙන දරුවෙකුට සල්ලි නැත්තං තලවකැලේ ටියුෂන් එක. ටිකක් සල්ලි තියෙනව නම් හැටන්වල ටියුෂන් එක. තවත් ටිකක් සල්ලි තියෙනව නම් නුවර ටියුෂන් එක. තවත් ටිකක් සල්ලි තියෙනවනම් නුවර කණ්ඩායම් පන්ති ටියුෂන් එක. තවත් ටිකක් සල්ලි තියෙනවනම් ගුරුවරයා ගෙදර ගේනව නේද? පැයට 5000යි. දරුවාට ඉගනගැනීමේ හැකියාව මොනතරං තිබුණද නැද්ද කියන එක වැඩක් නැහැ, තීරණය කරන්නෙ මොකක්ද තමන්ගෙ පොකැට් එකේ ගානට තමයි දරුවන්ට උගන්නන්න වෙලා තියෙන්නෙ. සල්ලි තිබ්බොත් ඉගනගන්න පුළුවන්. සල්ලි නැත්තං ඉගනගන්න බැහැ. සාධාරණද මේක? කෙනෙක් ඉපදෙන පවුලෙ ආර්ථික තත්වය අනුව ඒ දරුවට අධ්‍යාපනය ගන්න පුළුවන්ද බැරිද කියල තීරණය වෙන එක යුක්ති සහගත නැහැ. ඒ නිසා අපි අපේ රට ගොඩනැගීමේ ප‍්‍රධානම අවිය බවට පත්කරගන්නෙ අධ්‍යාපනය. අපේ රටේ පළමු පන්තියට ඇතුලුවෙනවා තුන් ලක්ෂ තිස් දහසක්. දහයෙ පන්තියට යන්න කලින් තිස් අටදහසක් හැලෙනවා. මොකක්ද ඒ දරුවන්ගෙ අනාගතය? ඉතුරුවෙන දරුවො ඕ ලෙවල් විභාගයෙන් හැළෙනවා. තව ටිකක් ඒ ලෙවල්වලින් හැලෙනවා. තුන් ලක්ෂ තිස් අටදහසක් පළවෙනි පන්තියට ඇතුලු උනහම විසි අටදහසක් විතර විශ්වවිද්‍යාලෙ යනවා. සියයට අටයි. ලෝකෙ කොහෙවත් මේ තරං අඩු ප‍්‍රමාණයක් නැහැ. ඒ නිසා අපි අධ්‍යාපනෙය් නව පරිවර්ථනයක් ඇති කරනවා. විශේෂයෙන් වතුකරයෙ ජීවත්වෙන ජනතාවගෙ දුවා දරුවන්ගෙ අනාගතය රදා පවතින්නෙ ඔවුන් ඉගනගන්න පුළුවන් වුණා ද බැරි වුණා ද කියන කාරණය මත. ඔයගොල්ලන්ගෙ දරුවන්ට ඉගනගන්න පුළුවන් නම් ඒ දරුවන්ට වත්තෙන් මිදිල එලියට එන්න පුළුවන්. ඉගන ගන්න බැරිනම් නැවත නැවත වත්තෙ ගැටගහල ජීවත් වෙන්න පුළුවන්. අපි මේ තරුණයන් නිදහස් කරගන්න ඕනා. නිදහස් කර ගැනීමේ මාවත තිබෙන්නේ අධ්‍යාපනය මත. සල්ලි තියෙනව ද නැද්ද කියන සාධකය නොසලකා සෑම දරුවෙකුටම සාධාරණ ලෙස අධ්‍යාපනය ලබාදීමේ වැඩපිළිවෙලක් පටන් ගන්නවා ජාතික ජන බලවේගයේ පාලනයක් යටතේ. ඒ වගේම හොඳ සෞඛ්‍ය සේවයක් ඕනා. අද මොකක්ද වෙලා තියෙන්නෙ. අද අපිට සිද්ධවෙලා තියෙන්නෙ බෙහෙත් ගන්න පොකැට් එකේ ගානට. ලෙඩේ හැටියට නෙවෙයි. පොකැට් එකේ සල්ලි අඩුයි නම් ගමේ තියෙන සාප්පුවට. සල්ලි ටිකක් තියෙනවනම් නගරෙ තියෙන සාප්පුවට. තවත් සල්ලි තියෙයි නම් විශේෂඥ දොස්තර කෙනෙක් ගාවට. දැං අපිට බෙහෙත් ගන්න වෙලා තියෙන්නෙ පොකැට්ටුවේ ගානට. සාධාරණ ද? විශේෂයෙන්ම වත්තෙ වැඩකරන ජනතාවට ඉතාමත් අවම සෞඛ්‍ය පහසුකම් තියෙන්නෙ. වැඩිම මන්දපෝෂණයෙන් පෙළෙන දරුවො ඉන්නෙ වතුකරයේ. වැඩිම රක්ත හීනතාවයෙන් පෙළෙන ගැබිනි මව්වරුන් ඉන්නෙ වතුකරයේ. වැඩිම අනාරක්ෂිත සෞඛ්‍ය තත්වයක් සහිතව ජීවිත ගත කරන්නෙ වතුකරයේ. පිරිසිදු වතුර අඩුවෙන්ම බොන්න ලැබිල තියෙන්නෙ වතුකරයේ. ඒ නිසා වතුකරයේ ජනතාව අයිතිවාසිකම් අහිමි ජනතාවක් බවට පත්ව තිබෙනවා. ඒ නිසා සියලු දෙනාට ශක්තිමත් අයිතිවාසිකම් හිමිවන පාලනයක් ගොඩනැගීම සඳහා මේ රටේ ජනතාව අපි එකතු කළ යුතුව තිබෙනවා. මේ කඳුකරයේ ජනතාවට අපි ආරාධනා කරන්නෙ ඒකට. අවුරුදු 71ක් අපිව පාලනය කලා, අපි ඇවිදින ඇටසැකිළි බවට පත්කළා. මිනිස් හප බවට පත්කළා. ඒ වෙනුවට අපි අපේ දරුවන්ට අනාගතයක් නිර්මාණය කරන්න නම් මේ 71 වසරක පාලනයෙන් අපි මිදෙන්න ඕනිකම තිබෙනවා. ඒක අපේ ප‍්‍රධාන දෙයක්. මීට අවුරුදු 150ක් 180කට ඈත සුද්දගෙ කාලෙ ඉතාමත් දුක්ඛිත ජීවිතයක් ගතකරමින් ශ‍්‍රමිකයන් හැටියට ඔයගොල්ලො මෙහාට ආවා. ලංකාවට ආවා ශ‍්‍රමිකයන් හැටියට. හැබැයි කවදද මීට අවුරුදු 150ක් 180ක් ඈත කලේ. අද මේ රටේ ඉපදෙනවා, මේ රටේ ආර්ථිකයට හවුල් වෙනවා, මේ රටේ මහ පොළවට පස්වෙනවා. මේ රටේ ආණ්ඩු හදන්න කතිරෙත් ගහනවා. හැබැයි මොකද වෙලා තියෙන්නෙ. මේ ජනතාවගෙන් විශාල පංගුවකට තමන්ට කියල බිම් අඟලක් අයිති නැහැ. රටේ බිම් අඟලක් අයිති නැති පුරවැසියෝ. ඉන්න නිවහනක් නැති පුරවැසියො සාධාරණ ද මේක. මේ කවුරුවත් ඉල්ලන්නෙ මහා ගොවිපලවල් දාන්න ඉඩම් නෙවෙයි. මහා මන්දිර හදන්න ඉඩම් නෙවෙයි. හැබැයි පහුගිය මහින්ද රාජපක්ෂ පාලනය ඇමරිකානු ඩෝල් සමාගමට ගිරාඳුරුකෝට්ටෙන් අක්කර දෙදහස් ගණනක් දුන්නා. සෙවනගල ප‍්‍රදේශයෙන් අක්කර දෙදහසක් දුන්නා. පොළොන්නරුව සෝමාවතිය චෛත්‍ය ගාව අක්කර 5000ක් දුන්නා. කාටද මේ ඉඩම් දුන්නෙ. ඇමරිකානු ඩෝල් සමාගමට ඉඩම් දෙන පාලකයො වත්තෙ වැඩකරන ජනතාවට පර්චස් 7ක් දෙන්නෙ නැහැ ගෙයක් හදාගන්න. ඒ පාලකයො ඔයගොල්ලන්ගෙ ගෙවල්වලට ඡන්දෙ ඉල්ලන්න ආවොත් කියන්න ඕනා ඔයගොල්ලො ඡන්දෙත් ඉල්ලන්න ඩෝල් කාරයගෙන් කියලා. ඡන්දෙ වත්තෙ ජනතාවගෙන් ඉඩම් ඇමරිකානු ඩෝල් කාරයගෙන්. මෙහෙමයි මේ පාලකයො. ඒ නිසා සෑම පුරවැසියෙකුටම තමන්ගෙ කියල බිම් අඟලක්, තමන්ට ජීවත් වෙන්න නිවහනක් අයිතියි ඒක ජීවිතය. ඒව අරුම පුදුම දේවල් නෙවෙයි. සත්තුන්ගෙන් අපි වෙනස් වෙනවා. වෙනස්වෙන එක සාධකයක් තමයි අපිට නිවහනක් තියෙනවා. අපිට නිවසක් තියෙනව ද, පවුල් තුන හතර අද එක නිවසෙ ජීවත් වෙන්නෙ. අම්මයි තාත්තයි ජීවත් වෙනව, දුවයි බෑනයි ජීවත් වෙනවා, පුතයි ලේලියි ජීවත් වෙනවා, මේ කුඩා නිවසක පවුල් තුන හතරක් ජීවත් වෙන්න වෙලා තියෙනවා. හැබැයි ඒ ගොල්ලන්ට කුඩා පව්ලකට ගෙවල් හත අටක් තියෙනවා. අපිට පවුල් හත අටකට කාමර දෙකක් තියෙනවා. සාධාරණ නැහැ. ඒ නිසා ඔයගොල්ලන්ට අනිවාර්ය නිවහනක් තමන්ටම වූ බිම් අඟලක් ලබාදෙන වැඩපිළිවෙල ජාතික ජන බලවේගය ආරම්භ කරනවා. මේ හදන්නෙ කාගෙ ආණ්ඩුවක් ද, මේ හදන්නෙ වැඩකරන ජනතාවගෙ ආණ්ඩුවක්. වැඩකරන පන්තිය ගැන හිතන ආණ්ඩුවක්. මෙතෙක් කල් මේ රටේ ජනතාව හැදුවෙ වැඩකරන ජනතාව ගැන හිතන ආණ්ඩුවක් නෙවෙයි ඉහළ ඉන්න පාලකයන් ගැන හිතන ආණ්ඩුවක්. ඒ නිසා අපි වතුකරයේ ජනතාවගේ ජීවන තත්වය උසස් කිරීම සඳහා වැඩ පිළිවෙලක් ආරම්භ කරනවා. ඒ විතරක් නෙවෙයි අද වත්තද ගමද නගරයද බේදයකින් තොරව විශාල ලෙස මත් උවදුර වර්ධනය වෙමින් තියෙනවා. වෙනද තරුණය කොළඹ ආවට දැන් කොළඹ එන්නෙත් නැහැ. මත්ද්‍රව්‍යවලට හුරුවෙලා ඉන්නවා. මේ නුවරඑළිය දිස්ත්‍රික්කයේ කවුරුවත් මත්කුඩු නිෂ්පාදනය කරනවද? හෙරොයින් හරි අයිස් හරි කවුරුත් නිෂ්පාදනය කරද මේවා? නැහැ මේව කවුරුවත් නිෂ්පාදනය කරන්නෙ නැහැ. එහෙනම් මේව නුවරඑළියට එන්න ඕනි කොහෙන්ද? එක්කො ගිනිගත්හේන හරහා නැත්නම් ගම්පොළ හරහා. එක්කො කැප්පෙටිපොල හරහා. ඔච්චරයිනෙ එන්න තියෙන්නෙ. ඔය පාරවල් තුනෙන්. ලංකාවට එන්න තියෙන්නෙ කොහෙන්ද? එක්කො මුහුදෙන් නැත්තන් ගුවනින්. එහෙනම් මේ ව්‍යාප්ත වෙලා තියෙන්නෙ මොකක් නිසා ද? ලංකාවෙ ඉන්නෙ ඉතාමත් දක්ෂ පොලිස් නිලධාරී මහත්තුරු. හොඳ ඉවක් තියෙන පොලිස් නිලධාරී මහත්තුරු. ඔයගොල්ලො පොලීසියෙ බොරු පැමිණිල්ලක් දාන්න ගියොත්, මොකද කියන්නෙ. ඔහොමනම් ලියල හරියන්නැහැ මෙහෙම ලියන්න කියනවා. අපි දන්නව සමහර අය, වාහනේ හැප්පෙනවා, හැප්පුන වෙලාවෙ ඉන්ෂුවරන්ස් එකට කතාකරන්න බැහැ, පස්සෙ බොරුවට පොලීසියෙ මහත්තයට පෙන්නනවා හැප්පුනා කියලා. පොලීසියෙ මහත්තය කියනවා මෙතතනං නෙවෙයි කොල්ලො හැප්පුනේ. කියන්නැද්ද? කියනවා. අපේ පොලිස් දෙපාර්තමේන්තුවට හොඳ ඉවක් තියෙනවා. කාලාන්තරයක් තිස්සෙ අත්දැකීම් සහිත පොලිස් දෙපාර්තමේන්තුවක් අපිට තිබෙනවා. අපේ රටේ ඕනෑම නමගිය අපරාධයක් අපේ පොලිස් දෙපාර්තමේන්තුවට හොයාගන්න පුළුවන්. ඕනෑම නමගිය වර්ගයේ මංකොල්ල කෑමක් අපේ පොලිස් දෙපාර්තමේන්තුවට හොයාගන්න පුළුවන්. ඕනෑම වර්ගයේ ඝාතනයක් අපේ පොලිස් දෙපාර්තමේන්තුවට හොයාගන්න පුළුවන්. හැබැයි හොයාගන්න බැරි ඝාතන තියෙනවා. ඒවා මොනවාද? ලසන්තගෙ ඝාතනය හොයාගන්න බැහැ, තාජුඩීන්ගෙ ඝාතනය හොයාගන්න බැහැ, එක්නැලිගොඩගෙ පැහැරගැනිම හොයාගන්න බැහැ, කීත් නොයාර්ට පහරදීපු එක හොයාගන්න බැහැ, උපාලි තෙන්නකෝන්ට පහරදීපු එක හොයාගන්න බැහැ, ලසන්ත වික‍්‍රමතුංගට පහරදීපු එක හොයාගන්න බැහැ, සිරසට බෝම්බ ගහපු එක හොයාගන්න බැහැ, සියතට බෝම්බ ගහපු එක හොයාගන්න බැහැ. ඇයි? හොයාගන්න බැරි ඒ ඔක්කොම කළේ ආන්ඩුවෙන්. එච්චරයි. හරි සරළයි. ආණ්ඩුවක් කරන ලද අපරාධ විතරයි හොයාගන්න බැරි වෙලා තියෙන්නෙ. අනෙක් හැම අපරාධයක්ම හොයාගන්න පුළුවන්. එහෙනම් මත්ද්‍රව්‍ය? මත්ද්‍රව්‍යත් හොයාගන්න පුළුවන්. පොලීසියෙ මහත්තය ටවුන් එකට බහිනකොට දන්නවා ගංජ විකුණන්නෙ කොහෙද කියලා. අරමුල්ලෙ තමයි තියෙන්නෙ කියනව. නිකං ඇස් දෙක කරකවල බලන්නෙ. ගංජ විකුණනව නම් අර මුල්ලෙ කසිප්පු විකුණනව නම් අහවල් තැන. හැබැයි මොකක්ද වෙලා තිබෙන්නෙ. ගිනිගත් හේනෙන් ගම්පොලින් කැප්පෙටිපොලින් නුවරඑළියට එන කුඩු හොයාගන්න බැහැ. ඇයි ඒ හොයාගන්න බැරි අරක තමයි. සෑම අපරාධයක්ම හොයාගන්න පුළුවන් ආණ්ඩුව පිටිපස්සෙ ඉන්න ඒවා හොයාගන්න බැහැ. එහෙනම් කුඩු පිටිපස්සෙ ඉන්නෙ කවුද? දේශපාලකයො. මත්ද්‍රව්‍ය පිටිපස්සෙ ඉන්නෙ දේශපාලකයො. තමුන්නාන්සෙලාගෙ පළාතෙ ප‍්‍රධාන දේශපාලකයගෙ ජාවාරම මත්කුඩු. සමහර අය ජාවාරමක් විතරක් නෙවෙයි ගහලත් ඉන්නෙ. අපි දන්නවා. පාර්ලිමේන්තුවෙ නිදි. ඔක්තෝබර් මාසෙ 26 වැනිදට කලින් මම ගාව පුටුවෙ වාඩිවෙලා හිටියෙ. මෙහෙ ලොකු තැන. ඇයි ගහල ඉන්නෙ. අපි දන්නවා. ඉතිං අපි කියන්නෙ මේ පාලකයන්ටද අපි මේ රට බාර දෙන්නෙ? මත්කුඩු පාවිච්චි කරන මත්කුඩු අළෙවි කරන පාලකයන් කණ්ඩායමක් මේ නුවරඑළියට ඕනි ද? මෙහෙම දේශපාලකයන් අපේ රටට ඕනැද? ඒ නිසා අද මේ නුවරඑළියෙ ව්‍යාප්තවෙමින් පවතින මත්කුඩු ජාවාරම පිටිපස්සෙ ඉන්නෙ දේශපාලකයො. හැබැයි ඒ කුඩු ජාවාරම මැඩලන්න ඕනි. අපේ අම්මල අක්කල හම්බ වුනහම මොකක්ද කියන්නෙ. අපේ දරුවො මේකට ගොදුරුවෙලා, අනේ මහත්තයො මොකක් හරි කරන්න කියනවා. අපි ගමට ගියපුවහම මොකක්ද කියන්නෙ, ගමේ වී ටිකක් එළියෙ දාන්න බැහැ. උස්සන් යනවා. වැලේ රෙද්දක් වනන්න බැහැ. උස්සන් යනවා. තරුණියක් ගෙදර තියල යන්න බයයි. මේකයි රටට වෙලා තියෙන්නෙ. විශාල ලෙස පැතිරිලා තියෙනවා මේ මත් උවදුර. මේක පරාද කරන්න පුළුවන් කාටද? මේක නතර කරන්න පුළුවන් වෙන්නෙ මත්ද්‍රව්‍ය බිස්නස්කරුවන් නොමැති, මත්ද්‍රව්‍ය ව්‍යාපාරිකයන්ගෙ ගොදුරු බවට පත් නොවුනු එක දේශපාලන ව්‍යාපාරයයි තියෙන්නෙ. ඒ ජාතික ජන බලවේගය. මේ ව්‍යාපාරයට පමණයි මේක නතර කළහැකි වන්නෙ. අපි පොලීසියෙ මහත්තුරුන්ට දුන්නොත් හෙට බලය, ගිනිගත්හේනෙන් එනකොට දිගම්බරන්ගෙ ජීප් එක පරීක්ෂා කරන්න කියලා, මොකද කියන්නෙ? මේක නතර කරන්න පුළුවන්. හැබැයි අද ඒ බලය ලැබිල නැහැ. ඇයි? මත්කුඩු ව්‍යාපාරිකයො දේශපාලකයො වෙලා තියෙනවා. දේශපාලකයො ආණ්ඩු කරමින් සිටිනවා. ඒ නිසා මේ පැතිරිලා තිබෙන මත්කුඩු ව්‍යාපාරය මුළුමනින්ම විනාශ කිරීමේ කාර්ය භාරය අපේ පාලනයක් යටතේ අපි භාරගන්න බවට අපි තමුන්නාන්සෙලට සහතික කරනවා. මේක නතර කරනවා. තරුණ තරුණියන් විශාල වශයෙන් විනාශයට පත්වෙමින් තිබෙනවා. පවුල්වල අඬ දබර වැඩිවී තිබෙනවා. අම්ම තාත්තා තමන්ගෙ දරුව ගැන කනස්සල්ලෙන් ජීවත්වෙන තත්වයක් ඇතිවී තිබෙනවා. ඒ නිසා මේ රට යලි මත් උවදුරෙන් මුදාගත් රාජ්‍යක් බවට පත්කිරීමේ වගකීම අපි භාරගන්නවා. නුවරඑළියෙනම් හරි ලේසියි. පාරවල් තුනයි. චෙක් පොයින්ට් තුනයි ඕනි. ජීප් එක එන විදිහට, ලයිට් ගහන විදිහට, රියදුරු නතරවෙලා හිනාවෙන විදිහට පොලීසියෙ මහත්තයට කියන්න පුළුවන් ඇතුලෙ බඩු තියෙනවද නැද්ද කියලා. ආයි පරීක්ෂා කරන්න ඕනි නැහැ. එහෙම පොලීසියක් තියෙන්නෙ. පුහුණු කරන ලද සුනකයො අවශ්‍ය නැහැ. ඊට වඩා හොඳ ඉවක් තියෙනව පොලීසියෙ මහත්තුරුන්ට. ඒ නිසා එකක් මත්ද්‍රව්‍යවලින් තොර නුවරඑළියක් නිර්මාණය කරනවා. බලය අපිට දෙන්න සහතික වශයෙන් අපි ඒක කරනවා. ඊළඟ, මේ කඳුකරයේ ජීවත්වෙන ජනතාවට ආර්ථිකය පිළිබඳ ප‍්‍රශ්නයක් විතරක් නෙවෙයි තියෙන්නෙ. සමාජ අයිතිවාසිකම් පිළිබඳ ප‍්‍රෂ්ණයක් තිබෙනවා. ඔවුන්ට දේශපාලන නිදහස පිළිබඳ ප‍්‍රෂ්ණයක් තිබෙනවා. අද වතුකරයේ ජනතාවගෙ සංස්කෘතිය බවට පත්වී තිබෙන්නෙ මොකක්ද? මම දැක්කා ගොඩාක් වත්ත ඇතුලෙ ගෙවල්වලට ගියහම හයිකරල තියෙන්නෙ මොකක්ද ඩිස්ක් ටීවී. මොනවද බලන්නෙ? ඉන්දියාව තමිල්නාඩුව. ජනප්‍රියම නලුව කවුද? මේ දවස්වල විජය කුමාර්. එහෙමනෙ. වැඩිහිටි අයගෙ නම් රජිනි කාන්ත්, කමල් හසන් නේද? අලුත් තරුණයන්ගෙ විජය කුමාර්. දැං කෝ තමුන්නාන්සෙලට වතුකරයේ නළුවෙක්? කෝ වතුකරයේ චිත‍්‍රපටියක්? කෝ වතුකරයේ සිනමා අධ්‍යක්ෂකවරයෙක්? කෝ වතුකරයේ ගීත රචකයෙක්? කෝ වතුකරයේ ගායකයෙක්? ඒ කියන්නෙ මොකක්ද අපිට අනන්‍ය වූ සාහිත්‍යක් කලාවක් නිර්මාණය වෙලා නැහැ. අපේ කාලිදාස් සහෝදරයා නාට්‍යවේදියෙක් හැටියට ඒ පිළිබඳව උත්සාහයක් දරනවා. හැබැයි ප‍්‍රභල රාජ්‍ය අනුග‍්‍රයක් යටතේ ඕනෑම ජන කොට්ඨාසයකට තමන්ගේම වූ සාහිත්‍යක් තමන්ගේම වූ කලාවක් තිබෙනවා. ඒක තමා ජන ප‍්‍රජාවක මූලික ගති ලක්ෂණය. හැබැයි වතුකරයේ ජීවත්වෙන දෙමළ ජනතාවට තමන්ගේම වූ සාහිත්‍යක් නැහැ. කලාවක් නැහැ. තාමත් තියෙන්නෙ මොකක්ද තමිල්නාඩු සාහිත්‍ය, තමිල්නාඩු කලාව, වීරයා නම් විජේ. මොකක්ද වෙලා තියෙන්නෙ? ඒ නිසා ඕනෑම රටක ඒ ජීවත්වෙන පුරවැසියන් ඒ රටට අනන්‍ය වූ සාහිත්‍යක් කලාවක් නිර්මාණය විය යුතුව තිබෙනවා. ඒ පිළිබඳව මේ පාලකයන් හිතන්නෙවත් නැහැ. ඇති තරම් කාලයක් ඩිස්ක් බෙද බෙද යයි බලපල්ල කියලා. මිනිස් ප‍්‍රජාවක් ගොඩනැගෙන්නෙ සාහිත්‍යයෙ, කලාවෙ, රසවින්දනයෙ සිදුවෙන මහා පරිවර්ථනයන් එක්ක. මිනිස් සමාජය ඉදිරියට එන්නෙ එහෙම. නමුත් ඒව මෙතන ගොඩනැගිල නැහැ. ඒ නිසා අපි විශේෂ අවධානයක් යොමුකරමු කඳුකර ජනතාවට ආවේණික වූ විශේෂ සම්ප‍්‍රධායන්, සාකච්ඡාවන් තිබෙනවා. විශාල අනන්‍යතාවයන් තිබෙනවා. හැබැයි ඒ අනන්‍යතාවයන් සඟවල තමිල්නාඩුව අපේ ඔළුවලට අපේ දරුවන්ගෙ ඔළුවලට පටවල තිබෙනවා. මේකෙන් අපි මේ තරුණ පරම්පරාව නිදහස් කරගන්න ඕනි. නව සාහිත්‍ය කලා ප‍්‍රබෝධයක් අපි වතුකරයේ නිර්මාණය කරමු! ඒ පිළිබඳව අපි වගකියනවා, අපේ පාලනයක් යටතේ ඒ කාර්ය භාරගන්නවා. ඒ වගේම මේ ජනතාවට සමාජයීය තත්වයක් උරුම වෙන්න ඕනි. අද කොළඹ ගෙදරක උයන්න කෙනෙක් නැත්තම් ඉස්සෙල්ලම හිතෙන්නෙ මොකක්ද? වත්තෙන්වත් කෙල්ලෙක් හොයාගන්න බැරිවෙයිද දන්නැහැ. අලුතෙන් බැදපු දුවටයි බෑනටයි දරුවෙක් හම්බවුණා. හම්බවෙනකොට කතාව හැටන් පැත්තෙවත් ගියොත් කෙල්ලෙක් හොයාගෙන එන්න පුළුවන් වෙයි කෙල්ලෙක් හොයාගෙන. ගෙවල්වල උයන්න පිහන්න, අතුපතු ගාන්න, දරුවො බලාගන්න, හෝටල්වල පිඟන් හෝදන්න, හෝටල්වල වේටර් වැඩේ කරන්න, කවුද කරන්නෙ? වතුකරයේ ජනතාව. එහෙනම් සමාජීය වශයෙන් තමුන්නාන්සෙලට උරුමවී තිබෙන්නේ කවර තැනක් ද? මෙය යුක්ති සහගත ද? එක සමාජ කණ්ඩායමක් ඉතාමත් පහළ රුකියාවල නිරතවිය යුතු ජනතාවක් ලෙස හංවඩු ගහල ඉවරයි. මම කියන්නෙ ඒවත් රැකියා තමයි. සමාජයක් පවතින්න ඒ රැකියා සියල්ල ඕනි. මම කියන්නෙ ඒක නෙවෙයි. ඒ රැකියාවලට හංවඩු ගහල තියෙන්නෙ කාටද? ඒ රැකියා සඳහා අවස්ථා නිර්මාණය වෙලා තියෙන්නෙ කාට ද? කඳුකරයේ ජීවත්වෙන ජනතාව සංස්කෘතිකමය වශයෙන් පමණක් නොව සමාජයීය වශයෙනුත් පිලිගැනීමක් නැති ජන ප‍්‍රජාවක්. මම දන්නව. මම ගිහිං තියෙනව සමහර ගෙවල්වලට වතුකරයේ ජනතාව වැඩ කරන. සමහර වෙලාවට ඒ දරුවා තමන්ගෙ අම්මටත් වඩා වයස අඩුයි. හැබැයි කියන්නෙ ආච්චි. ඔක්කොටම ආච්චි. එහෙම නැත්තන් ඒ දරුව තමන්ගෙ දරුවටත් වඩා වයස අඩුයි. හැබැයි කියන්නෙ අක්කා. ඒ කියන්නෙ ඒ අයට තියෙනවා වෙනම ලේබල්. ආච්චි, අක්කා, එහෙම නැත්තන් ගියහම නමක් දානවා. සරෝජා. හැම ගෙදරකම ඉන්නෙ එක ජාතියෙ කට්ටිය. සාධාරණද මේක? යම් ජන ප‍්‍රජාවක් රටක ජීවත් වෙන ඉතාමත් අඩු පිළිගැනීමක් සහිත ජන ප‍්‍රජාවක් බවට පත්වෙන එක යුක්ති සහගත නැහැ. ඒ නිසා මේ කඳුකරයේ ජීවත්වෙන ජනතාවගෙ සමාජ අයිතිවාසිකම් දිනාගැනීම සඳහා අරගලයක් තියෙනවා. ඒ දිනාගැනීම සඳහා අවශ්‍යවන පාලනයක් අපි ඔක්කොම එකතුවෙලා ගොඩනගමු. ඔබ අපි හැමදෙනාම සාධාරණ ලෙස සමාන ලෙස සමාජ ඇගයීමක් තියෙන පාලනයක් අපි හදන්න ඕනා. සිංහලද දෙමළද මුස්ලිම්ද වතුකරයෙද උතුරෙද දකුණෙද නැගෙනහිරද බේදයකින් තොරව අපි හැම දෙනාම මිනිස්සු කියන පාලනයක් අපි ගොඩනගන්න ඕනි. හැබැයි අද තිබෙන්නෙ මිනිස්ස්සු කියන පාලනයක් නෙවෙයි වත්තෙ කට්ටිය නම් වැඩට. අඩු කණ්ඩායම් ලෙස සලකල තියෙන්නෙ. මේක සාධාරණ නැහැ. මේ තත්වෙ අපි වෙනස් කරන්න ඕනි. දැන් අවුරුදු 150ක් ගිහිල්ලා තියෙනවා. අපේ රටේ පාලකයන්ට තාමත් මේ තත්වෙ වෙනස් කරන්න බැරිවෙලා තියෙනවා. ඒ විතරක් නෙවෙයි ඒ අයිතිවාසිකම් පිළිබඳ ප‍්‍රශ්නෙ වගේම දේශපාලන අයිතිවාසිකම් පිළිබඳ ප‍්‍රශ්නයක් තිබෙනවා. පසුගිය කාලෙ පුරාවටම පාලනය හොබවන ලද කණ්ඩායම් විසින් අමාත්‍ය ධුර බලය උපයෝගී කරගෙන වෘත්තීය සමිතිවල තලෙයිවර්ල උපයෝගීකරගෙන වත්තේ ඉන්න ජනතාව පීඩාවට පත්කරල තිබෙනවා. වෙන ඡන්ද රුස්වීමකට යන්න බැහැ. වෙන කාටහරි දේශපාලන වැඩ කරන්න බැහැ. ඒ නිසා දේශපාලන අයිතිවාසිකම් හීන කරල තිබෙනවා. මේ තත්වයත් අපි වෙනස් කරන්න ඕන. ඒ වගේම සහෝදරත්වයෙන් ජීවත්වෙන ජන ප‍්‍රජාවක් අපි නිර්මාණය කරන්න ඕන. විශේෂයෙන්ම භාෂාව. අපේ රටේ ප‍්‍රධාන භාෂාවන් දෙකක් කතා කරන ජන කොට්ඨාසයන් දෙකක් ජීවත් වෙනවා. සිංහල සහ දෙමළ කියල භාෂාවන් දෙකක් කතා කරනවා. අපේ රටේ ප‍්‍රධාන සස්කෘතීන් තුනක් තියෙනවා. දෙමළ ජනතාවට අනන්‍ය වූ සංස්කෘතියක්, මුස්ලිම් ජනතාවට අනන්‍ය වූ සංස්කෘතියක් තිබෙනවා. භාෂාවන් දෙකක් තිබෙනවා. සංස්කෘතීන් ගණනාවක් තිබෙනවා. ආගම් හතරක් තිබෙනවා. බෞද්ධ ධර්මය, හින්දු ධර්මය, ඉස්ලාම් ධර්මය, කතෝලික ධර්මය. ඒ නිසා අපේ රට මොකක් ද? භාෂාවන් දෙකක් කතාකරන, සංස්කෘතීන් කිහිපයකින් ඌරුව ලබන, ආගම් කිහිපයක් අදහන ජන ප‍්‍රජාවන් ගණනාවක් ජීවත් වෙනවා. අපි කාටවත් අයිතියක් තියෙනවද උඹේ භාෂාව මගේ භාෂාවට වඩා පහත්, මගේ භාෂාව උඹේ භාෂාවට වඩා උසස් කියන්න කාටවත් අයිතියක් නැහැ. මගේ සංස්කෘතිය උඹේ සංස්කෘතියට වඩා උසස් උඹේ සංස්කෘතිය මගේ සංස්කෘතියට වඩා පහත් කියල කියන්න කාටවත් අයිතියක් නැහැ. ඒක අපේ සංස්කෘතිය. අපේ ආගම තමන් අදහන ධර්මය. අපි කාටවත් කියන්න පුළුවන්ද ඔයාගෙ ධර්මය මගේ ධර්මයට වඩා පහත් මගේ ධර්මය ඔයාගෙ ධර්මයට වඩා උසස්, මෙහෙම කියන්න අයිතියක් නැහැ. ඒ තම තමන්ගේ ඇදහිලි. තම තමන්ගේ විශ්වාස. ඒ නිසා මේ රට ඉස්සරහට යන්න ඕනි කොහොම ද? මේ රට ඉස්සරහට යන්න ඕනි අපේ සංස්කෘතික අනන්‍යතාවයන්ගෙන් බෙදිලා නෙවෙයි. අපේ ආගමික ඇදහිලිවලින් බෙදිල නෙවෙයි. අපි කතාකරන භාෂාවන්ගෙන් බෙදිල නෙවෙයි. හැබැයි මෙච්චරකල් මේ පාලකයො මොකක්ද කළේ? මෙච්චරකල් අපේ රටේ පාලකයො කළේ අපේ සංස්කෘතික අනන්‍යතාවයන් උපයෝගීකරගන්නවා අපිව බෙදන්න. අපිව ඈත් කරන්න. උතුරේ ජීවත්වෙන තරුණ ප‍්‍රජාව වෙත උතුරේ හිටපු පාරම්පරික දේශපාලන නායකයො උතුරේ තරුණයන්ට කිව්වා උබලට තියෙන්නෙ වෙනම රටක් ගොඩනගන්න, ගොඩනගන්න වරෙල්ලා කියල කිව්වා. වෙනම රටක් හදන්න ඒගොල්ලො එන්නෙ නැහැ. හැබැයි තරුණයට කිව්වා එන්න කියලා. හැබැයි තරුණය ගෙන්නුවා. අන්තිමට තරුණයා ආයුධ ගත්තා. බෙදුනා. විශාල යුද්ධෙකට අපේ රට මුලපිරුවා. වසර 30ක අනවරත යුද්ධයක් තිබ්බා. යුද්ධයේ අන්තිම ශේෂ පත‍්‍රය කුමක් ද? දකුණේ මියගියෙත් හමුදාවට බැඳිලා, උතුරේ මියගියෙත් එල්.ටී.ටී.ඊ. එකට බැදිලා කවුද? සාමාන්‍ය අම්ම තාත්තාගෙ දරුවො. මම හොයලා බැලුව උතුරේ හෝ දකුණේ කොහෙවත් අවුරුදු 30 යුද්ධෙ ඇතුලෙ කිසිඳු මන්ත්‍රීවරයෙකුගෙ දරුවෙක් මියගොස් නැහැ. සිංහල වේවා. දෙමළ වේවා. මුස්ලිම් වේවා .කිසිදු මන්ත්‍රීවරයෙකුගෙ දරුවෙක් අවුරුදු 30ක යුද්දෙදි මිය ගියේ නැහැ. යලි අපේ රටේ මේ ජාතිවාදී දේශපාලනය උත්සන්න කොට තිබෙනවා. දෙමළ ජාතිවාදය අද දෙමළ ජනතාව තුළ ජනප්‍රියම දේශපාලනය බවට පත්කරමින් සිටිනවා. මුස්ලිම් ජාතිවාදය මුස්ලිම් ජනතාව තුළ ජනප්‍රියම දේශපාලනය බවට පත්කරමින් තිබෙනවා. සිංහල ජාතිවාදය සිංහල ජනතාව තුළ ජනප්‍රියම දේශපාලනය බවට පත්කරමින් තිබෙනවා. හැබැයි මේ ජාතිවාදයට මොකක්ද ඕනි වෙලා තිබෙන්නෙ? මතක තබාගන්න මේ නායකයො කවුරුත් ජාතිවාදී නැහැ. හැබැයි ඒ නායකයො දේශපාලනය වෙනුවෙන් ජාතිවාදය උපයෝගී කරගත්තා. ඒගොල්ලො එකට හොරකං කරන්නෙ. එකට කැබිනට් මණ්ඩලයේ ඉන්නෙ. එකට ජනතාවට බදුබර පටවන්න. අර මහින්ද මහත්තයගෙ කැබිනට් මණ්ඩලය බලන්නකො. මහින්ද රාජපක්ෂ, විමල් වීරවංස, චම්පික රණවක, ඩග්ලස් දේවානන්ද, රාවුෆ් හකීම්, තොණ්ඩමන්, බදියුදීන්. ඔක්කොම එකට හිටියෙ. ඒ ගොල්ලො කියන ඒවා අනුව එතන ගහගන්න ඕනි. ගහගත්තෙ නැහැ. එකට හිටියා. එකට හොරකං කළා. එකට මහජනතාවට පීඩාවට නීති සම්මත කළා. ඒ ගොල්ලො කවදාවත් බෙදුනෙ නැහැ. ඒ ගොල්ලො හැමදාමත් එකට හිටියා. හැබැයි සිංහල ජනයාට කිව්වා මුස්ලිම් ජනයා ආක‍්‍රමණයක් තියෙනවා. ඊට විරුද්ධව නැගිටපල්ලා කිව්වා. මුස්ලිම් ජනයාට කිව්වා සිංහල ජනයාගේ ප‍්‍රහාරයක් තියෙනවා ඊට විරුද්ධව නැගිටපල්ලා කිව්වා. දෙමළ ජනයට කිව්වා සිංහල ජනයා පීඩනයට පත්කරන්නෙ ඊට විරුද්ධව නැගිටපල්ලා කියලා. අපිට ඇණ කොටාගන්න කිව්වා හැබැයි ඒ ගොල්ලො කවදාවත් ඇණ කොටාගත්තෙ නැහැ. ඒගොල්ලො හැමදාමත් එකට හිටියේ. ඒගොල්ලො කවදාවත් බෙදුනෙ නැහැ. රණ්ඩු වුණේ නැහැ. ගහගත්තෙ නැහැ. හැබැයි අපිට කිව්වා උබල ගහගනිල්ලා. උබල රණ්ඩු වෙනිල්ලා කියලා. අපේ ජනතාව බෙදුවා ඒගොල්ලො එක්ට හිටියා. මීට පස්සෙනම් සිංහල හෝ දෙමළ හෝ මුස්ලිම් හෝ කිසිම කෙනෙක් වෙන කිසිම පුරවැසියෙකුට විරුද්ධව ගලක්වත් ගහන්න එපා කියල මම ඉල්ලා සිටිනවා. ගලක් ගහන්න අතට ගත්තොත් ඉස්සෙල්ලා කියන්න තොණ්ඩමන්, හකීම්, බදියුදීන්, වීරවංස, චම්පික, මහින්ද, ගෝඨාබය ඔක්කොම ගෝල්ෆේස් පිටියට ගිහිල්ලා උබල ගහ ගනිල්ලා, ඊට පස්සෙ අපි ගහගන්නම් කියලා. ඒගොල්ලො එකට ඉන්නවා අපිට කියනව ගහගන්න කියලා. අපි බෙදුවා. ඒ නිසා මේ බෙදීමේ දේශපාලනය නතර කරන්න ඕනි. මේ රට ඉස්සරහට යන්න පුළුවන් කම තියෙන්නෙ සිංහල, දෙමළ, මුස්ලිම් අපි අතර සමගිය නිර්මාණය වුණොත් විතරයි. මේ රටේ අනාගතය රදා පවතින්නෙ අපි අතර ඇණ කොටා ගැනීමෙන් නෙවෙයි. එකිනෙකා අතර සැකෙන් අවිස්වාසෙන් ක්‍රෝධයෙන් බලලා නෙවෙයි. අපේ රටේ අනාගතතය තියෙන්නෙ අපි ඔක්කොම එකතු වුණොත් විතරයි. අපේ ආරක්ෂාව තියෙන්නෙ කොහොම ද? පොලීසිය ඉන්නවා හමුදාවක් ඉන්නවා. හැබැයි හමුදාව පොලීසිය කොච්චර පාරෙ දාලා හිටියත් සියයට සීයක් ආරක්ෂාව සපයන්න බැහැ. අද ආරක්ෂාවට තර්ජන ඇතිවී තිබෙන්නෙ කොතනද? සිංහල ජනයා මුස්ලිම් ජනයා කෙරෙහි සැකෙන් බලනව නම්, මුස්ලිම් ජනයා සිංහල ජනයා දිහා සැකෙන් බලනවනම් වෛරය ක්‍රෝධය අවිස්වාසය වර්ධනය වී තිබෙනවා නම් එතන ඕනෑම ආකාරයේ ගැටුමක් ඇතිවිය හැකියි. සිංහල ගම්මානයක් මැදින් යනකොට මුස්ලිම් තරුණයෙක් බයිසිකලේ හැප්පිලා සිංහල තරුණයෙක් මැරුණොත් ඒක ඇක්සිඩන්ට් එකක් නෙවෙයි. ඒක ජාතිවාදී ගැටුමක්. මුස්ලිම් ගම්මානයක් මැදින් සිංහල තරුණයෙක් අතින් බයිසිකලේ හැප්පිලා මුස්ලිම් තරුණයෙක් මියගියොත් එතන ඒක වාහන අනතුරක් නෙවෙයි ජාතිවාදය. අපි සැකෙන් වෛරයෙන්, ක්‍රෝධයෙන් ඉන්නකල් අපි අතර ඕනෑතරම් සිදුවීම් සිද්ධවෙනවා ජාතිවාදයට පරිවර්ථනය වෙනවා. ඒ නිසා අපේ රටේ ආරක්ෂාව නැති වෙනවා. අපේ රටේ ආරක්ෂාව හදන්න පුළුවන් කොතන ද? හැමතැනම බැරියර් දාල ද? ගෙන් ගෙට පොලීසියෙන් දාල ද, එහෙම ආරක්ෂාවක් හදන්න බැහැ. අපේ රටේ ආරක්ෂාව ඇතිකළ හැක්කේ ජනතාව අතර සමගිය නිර්මාණය කිරීමෙන් පමණයි. දෙමළ ජනයා සිංහල ජනයා කෙරෙහි, සිංහල ජනයා මුස්ලිම් ජනයා කෙරෙහි මුස්ලිම් ජනතාව දෙමළ ජනයා කෙරෙහි, අපි එකිනෙකා කෙරෙහි සැකෙන් වෛරයෙන් ක්‍රෝධයෙන් බලනවා නම් එතන හැමදාමත් අනාරක්ෂිතයි. අපි සහෝදරත්වයෙන් ලෙංගතුකමෙන් බැදිලා ඉන්නවා නම් එතන ආරක්ෂිතයි. කිසිඳු ජාතිවාදියෙකුට ජාතික ආරක්ෂාව ගොඩනගන්න බැහැ. කිසිඳු ආගම්වාදියෙකුට ආරක්ෂාව ගොඩනගන්න බැහැ. කිසිඳු අන්තවාදියෙකුට අපේ රටේ ආරක්ෂාව ගොඩනගන්න බැහැ. අපේ රටේ ආරක්ෂාව ගොඩනැගිය හැකි වන්නේ සියළු පුරවැසියන්ගේ අයිතිවාසිකම් පිළිගන්න ජාතික සමගිය ගොඩනගන දේශපාලන ව්‍යාපාරයකට විතරයි. අපි සහතිකයක් දෙනවා ජනතාව අතර සමගිය ගොඩනගල තමයි අපි අපේ රටේ ආරක්ෂාවේ කුළුන ඔසවන්නෙ. අවුරුදු 71ක් මේ පැරණි යල් පැනගිය අසාර්ථක පාලකයන් දැන් අයින් කරන්න ඕනි. කවුරුහරි කල්පනා කරනවද තවත් මේ පාලකයන්ට අපේ රට භාරදිය යුතුයි කියලා. ජනතාවගේ අනාගතය භාරදිය යුතුයි කියලා. අපේ දුවා දරුවන්ගේ අනාගතය මේ අසාර්ථක යල් පිනූ දේශපාලනිකව මහළු පාලකයන්ට අපේ රට භාරදිය යතු නැහැ. සමහරු දේශපාලනිකය විතරක් නෙවෙයි ශාරීරිකවත් මහළුයි. අවුරුදු 75යි 70යි. ඔයගොල්ලන්ගෙ ගෙදර ඉන්න අවුරුදු 70 සීය ගැන හිතන්න. මම වයසට අපහාස කරනවා නෙවෙයි අපි කාටත් වයසට ගියපුවහම චුට්ටක් මොලේ එහෙම වෙනවා. සීයට අපි කියන එක හරියට තේරෙන්නෙ නැහැ, තුන් හතර සැරයක් කියන්න ඕනි, කිව්වට පස්සෙ තමයි ඒක සීයට තේරෙන්නෙ, තේරුණත් කරන්නෙ වෙන එකක් දැන් අපෙත් මේ පාලකයො එහෙමයි. අවුරුදු 70, 80 පාලකයන්ට අපේ රට භාරදෙන්න ඕනිද? අවුරුදු 70, 80 වුනාට පස්සෙ අපි කාටත් ජීවිතයක් තියෙනවා. අපි අදහන ආගම අනුව භාවනාවක් කරල පන්සලට ගිහිල්ලා ඒ වයසෙ කට්ටියත් එක්ක පොඩ්ඩක් විහිළු තහළු කරලා හිටපුවහම මානසික සුවයක් එනවා. අපි මොකද කරන්නෙ ඒ අය පාලකයො ඉන්නවා. ජනාධිපති කරනවා අගමැති කරනවා. මේ රට මෙහෙමවත් තියෙන එක ඇති. ඒ නිසා මේව වෙනස් කරන්න ඕනි දැන් ඇති. අවුරුදු 71ක් පැරණි විනාසකාරී ගමන අපි වෙනස් කරන්න ඕනි. වෙනස් කරන්න කාලය ඇවිල්ලා තියෙන්නෙ. ඒ නිසා කිසිඳු බේදයකින් තොරව අපි එක සැරයක් මහන්සි වෙමු එක සැරයක් ජනතාවගේ ආණ්ඩුවක් හදමු. සහතික වශයෙන් අපේ රටටත් අපේ රටේ ජනතාවටත් සෞභාග්‍ය, සතුට, සැනසුම, සැපත තියෙන පාලනයක් අපිට ගොඩනගන්න පුළුවන්. ඇයි අපි අපේ රස්සාවක් බවට පත්කරගෙන නැහැ මේක. ඊට පස්සෙ කියනවා ඔයගොල්ලො කිව්වට රටේ සල්ලි නැහැනෙ හදන්න කියලා. සල්ලි තියෙනවා. සල්ලි තියෙන්නෙ ඒගොල්ලන්ගෙ ගෙවල්වල. මේ ළඟදි විගනකාධිපතිතුමා කිව්වා අපේ රටේ විදෙස් ණය ප‍්‍රමාණය ට්‍රිලියන 11යි කිව්වා. ට්‍රිලියනයක් කියන්නෙ එකයි බින්දු 15යි. ට්‍රිලියන 11ක්. බිලියන එකොළොස් දාහයි. බිලියනයක් කියන්නෙ කෝටි සීයයි. කෝටි සීයෙ ඒවා එකොළොස්දාහයි. එතකොට කෝටි සීයෙ ඒවා එකොළොස්දාහක් අපි ණය තිබ්බට, අපි ඒ ණයවලින් හදල තියෙන්නෙ කෝටි සීයෙ ඒවා එක්දහස් අටසීයයි. ඒ කියන්නෙ කෝටි සීයේ ඒවා නවදහස් දෙසීයකට වෙච්ච දෙයක් නැහැ. දැන් ණයක් අරන් තියෙනවා බිලියන 11ක. හැබැයි වත්කම් මුදල තියෙන්නෙ බිලියන 1යි දශම 8ක. ට්‍රිලියන 9යි දශම 2ක් බිලියන නවදහස් දෙසීයක් අහිමි වෙලා තියෙනවා. ඒවා කොහෙද තියෙන්නෙ ඒවා තමයි මැදමුලනෙ වලව්වෙ තියෙන්නෙ. ඒව තමයි රවි කරුණානායකගෙ ගෙදර තියෙන්නෙ. ඒව තමයි කිරිඇල්ලගෙ ගෙදර තියෙන්නෙ. ඒව තමයි කබීර් හෂීම්ලගෙ ගෙදර තියෙන්නෙ. ඒව තමයි දිගම්බරන්ලගෙ ගෙදර තියෙන්නෙ. නැත්තන් ඒගොල්ලන්ට ඇමතිකමක් එනකොට ඇලඩින්ගෙ පුදුම පහන හම්බ වුනා ද? නැහැ මහජනයගෙ ධනය. මේ රටේ පාලනයක් හදනවා එක හොරකං නොකරන පාලනයක්. දෙක, මහජනයගෙ දේපල හොරකං කරල අත්පත් කරගෙන ඉන්න සියළු දේපල යලි පරවාගන්න පාලනයක් තමයි අපි ගොඩනගන්නෙ. අපි ඔයගොල්ලන්ට එක සහතිකයක් දෙනවා. මහින්ද රාජපක්ෂ මහත්තයට රනිල් වික‍්‍රමසිංහ මහත්තයට තමන්ගෙ පරම්පරාවෙන් ආපු පොල් ඉඩම් තියෙනවා නම් ඒවගෙ අස්වැන්න එයාලට ගන්න පුළුවන්. තමන්ට පරම්පරාවෙන් ආපු තේ වතු තියෙයි නම් ඒවගෙ ආදායම ගන්න පුළුවන්. හැබැයි බැදුම්කරෙන් ගත්තු ගාන අපි ආපහු ගන්නවා. සාධාරණයි නෙ. ගෝඨාබය රාජපක්ෂ මහත්තයට වුනත් ඇමරිකවෙ ඉන්නකොට තමන් කරපු රස්සාවට අනුව ඒ ලැබුනු ආදායමෙන් යම් දේපලක් හදාගෙන තියෙනවනම් ඒක තියාගන්න කියනවා. හැබැයි මිග් අවි ගේනකොට කීයක් හරි ඇරන් තියෙයි නම් ඒක ගන්නවා. අපි අසාධාරණ නැහැ අපි හරියට සාධාරණව වැඩ කරන්නෙ. සතුරාට වුණත් අපි සාධාරණය වැඩ කරන්නෙ. අපි ඒකෙන් කියන්නෙ අන් කවරක්වත් නෙවෙයි. මහජනයගෙ දේපල හොරකං කරල කවර හෝ කෙනෙක් අත්පත් කරගෙන තියෙනව නම් ඒ දේපල සියල්ල යලි මේ රටේ ජනතාවට අත්පත් කරදෙන පාලනයක් අපි හදනවා. ඒකෙන් අපේ ඉස්කෝල ටික හදන්න පුළුවන්, ඒකෙන් අපේ ගොඩනැගිලි ටික හදන්න පුළුවන්. දැන් නෙළුම් කුළුණක් හැදුවා. විවෘත කරන වෙලාවෙ ජනාධිපති තුමා කිව්වෙ මොකක් ද? නෙළුම් කුළුණෙන් කෝටි 200ක් නැහැ ලු. ඉස්කෝල 200ක් හදන්න තිබ්බා. සූරිය වැව පිටිටනිය ගැන කෝප් සභාවෙදි හෙලි වුණා වියදම කෝටි 500ක් හැබැයි හදල තියෙන්නෙ කෝටි 90කට. මේ නුවරඑළියෙ සියළු පාසල්ටික හදන්න තිබුණා. මහජනයගෙ ධනය හොරකං කරන නාස්ති කරන පාලනය අපි නතර කරනවා. නතර කරනවා විතරක් නෙවෙයි හොරකං කරල තියෙන ධනය නැවත අත්පත් කරගෙන රටේ ජනතාවගෙ දේපල බවට අපි පරිවර්ථනය කරනවා. නාස්තිය නතර කරන්න ඕනි. මේ සියල්ල කරන්න අපි ලෑස්තියි. මේ රටේ පොලීසියෙ මහත්තුරුන්ට අපරාධ පරීක්ෂණ දෙපාර්තමේන්තුවෙ මහත්තුරුන්ට හරියට කොන්ද කෙලින් තියාගෙන වැඩකරන්න පුළුවන් පාලනයක් අපි ගොඩනගනවා. ඇමතිවරයා දකිනකොට වැනෙන ඇමතිවරයාගෙ ත්‍දාර අරින ඇමතිවරයට කුඩ ඉහලන මොකක්ද මේ පාලනය? ඇමතිවරයාට දොරක් අරින්න බැරිද කුඩේ ඉහළගන්න බැරිද අන්සබාගෙද මේගොල්ලන්ට? මෙහෙම පාලකයො ඕනැද අපිට? පොලීසියෙ මහත්තයා වේවා, ග‍්‍රාමසේවක මහත්තයා වේවා, ප්‍රින්සිපල් වේවා. කොන්ද කෙලින් තියාගෙන වැඩකරන්න පුළුවන් නිලධාරීන්ට බලයක් දෙන පාලනයක් අපි ගොඩනගනවා. කිසි කෙනෙක් කා ගාවවත් යටත් වෙන්නෙ නැති පාලනයක්. අද සියළු දෙනා වකුටු වෙලා තිබෙන්නෙ. ජනාදිපතිට ඇමතිවරු වදිනවා, ඇමතිවරුන්ට මන්ත්‍රීවරු වදිනවා, මන්ත්‍රීට පළාත් සභා මන්ත්‍රීවරු වදිනවා, පළාත් සභා මන්ත්‍රීට ප‍්‍රාදේශීය සභා සභාපති වදිනවා, ප‍්‍රාදේශීය සභාවෙ සභාපතිට ප‍්‍රාදේශීය සභා මන්ත්‍රීවරු වදිනවා, ප‍්‍රාදේශීය සභා මන්ත්‍රීට ගමේ සෙට් එක වදිනවා. දිගටම වදිනවා. කවුරුවත් කාගෙවත් ඉදිරියේ දණ නවන්න ඕනි නැහැ. කවුරුවත් කාගෙවත් ඉදිරියේ කොන්ද නවන්න ඕනි නැහැ. තමන් මිනිහෙක් හැටියට ඉපදුනා, තමන්ට ලැබුණෙ පොලීසියෙ රස්සාවද තමන් ලබාගත්තෙ ගුරු රස්සාවද ඒ හැම දෙනාටම තමන්ගේ වෘත්තියට ගරුත්වයක් තිබෙන ආකාරයෙන් වැඩකටයුතු කරන්න පුළුවන් පරිසරයක් තියෙන පාලනයක් අපි හදනවා. මෙයිට වඩා යහපත් රාජ්‍යක් අපි නිර්මාණය කරනවා. ඒ සඳහා අපිට දීර්ඝ ගමනක් දීර්ඝ වැඩපිළිවෙලක් තිබෙනවා. ඒ වෙනුවෙන් අපි හැම දෙනාම එකතු වෙමු, මැදිහත් වෙමු කියල ඉල්ලා සිටිනවා.”", "URL": "https://lankatruth.com/si/?p=81585", "Category": "පුවත්", "Parent URL": null}