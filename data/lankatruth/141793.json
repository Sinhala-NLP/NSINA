{"Source": "Lankatruth", "Timestamp": "November 9, 2022", "Headline": "(GIT) විභාගය ගැන විභාග දෙපාර්තමේන්තුවෙන් දැනුම් දීමක්", "News Content": "(GIT) සාමාන්‍ය තොරතුරු තාක්ෂණ විභාගය සඳහා පාසල් හා පෞද්ගලික අයදුම්කරුවන්ට අයදුම්පත් කැඳවීමේ කාලය දීර්ඝ කර ඇති බව විභාග දෙපාර්තමේන්තුව සඳහන් කරයි. ඒ අනුව නොවැම්බර් මස 25 වන දා තෙක් එම කාලය දීර්ඝ කිරීම වලංගු වන අතර 2019, 2020, 2021 හා 2022 යන වර්ෂවල 12 ශ්‍රේණියේ ඉගෙනුම ලැබූ සිසුන්ට පමණක් මෙම අවස්තාවේ දී අයදුම් කළ හැකි බව විභාග දෙපාර්තමේන්තුව සඳහන් කරයි. සියලුම අයදුම්පත් ඉදිරිපත් කළ හැක්කේ තමන් ඉගෙනුම ලැබූ පාසලේ විදුහල්පති මගින් පමණක් බවත් අයදුම්කරුවන්ට පෞද්ගලිකව මෙම විභාගයට ඉදිරිපත් විය නොහැකි බවත් විභාග දෙපාර්තමේන්තුව වැඩිදුරටත් නිවේදනය කරයි. ඒ සම්බන්දයෙන් වැඩිදුරටත් තොරතුරු දැනගැනීම සඳහා විභාග දෙපාර්තමේන්තුව විසින් පහත අංක නිකුත් කර තිබේ.ඍජු දුරකථන අංක – 1911/ 0112 786 616 / 0112 784 537 / 0112 784 208පොදු දුරකථන අංක – 0112 786 200 / 0112 784 201 / 0112 785 202", "URL": "https://lankatruth.com/si/?p=141793", "Category": "පුවත්", "Parent URL": null}