{"Source": "Lankatruth", "Timestamp": "May 26, 2021", "Headline": "වෙසක් පුන් පොහොය දිනය අදයි", "News Content": "ලොව පුරා බෞද්ධ ජනතාව මහත් අසිරියෙන් සමරණ වෙසක් පුර පසළොස්වක පොහොය දිනය අදට (26) යෙදී තිබේ. ගෞතම බුදුරජාණන් වහන්සේගේ ඉපදීම, බුදුවීම සහ පිරිනිවන්පෑම යන තෙමගුල සිහිකෙරෙන වෙසක් පොහොය බෞද්ධ සැදැහැවතුන්ගේ වටිනාම පුණ්‍ය උත්සවය වන අතර සමස්ත බෞද්ධ ජනතාවම ආමිස හා ප්‍රතිපත්ති පූජාවන්ට ප්‍රමුඛත්වය ලබාදෙමින් වෙසක් පොහොය සැමරනු ලබයි. අද (26) රට පුරාම සංචරණ සීමා පනවා ඇති දිනයක් බැවින් රට තුළ පවතින කොවිඩ් වසංගත තත්වයද සැලකිල්ලට ගෙන නිවසේම සිට වෙසක් සමරණ්නැයි රජය ජනතාවගෙන් විශේෂ ඉල්ලීමකද් සිදු කරයි.", "URL": "https://lankatruth.com/si/?p=117031", "Category": "පුවත්", "Parent URL": null}