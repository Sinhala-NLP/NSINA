{"Source": "Lankatruth", "Timestamp": "March 31, 2019", "Headline": "දිමුත් කරුණාරත්නට පොලිස් ඇප", "News Content": "බීමත්ව රිය පදවා අනතුරක් සිදු කිරීම සම්බන්ධයෙන් අත්අඩංගුවට ගත් ශ්‍රී ලංකා ටෙස්ට් ක්‍රිකට් නායක දිමුත් කරුණාරත්න මහතා පොලිස් ඇප මත මුදා හැර තිබේ. වාර්තා වන පරිදි අනතුර සිදුවන අවස්ථාවේදී දිමුත් කරුණාරත්න වාහනය පදවමින් සිට ඇත්තේ මත්පැන් පානය කිරීමෙන් පසුවය. අනතුර සිදුව ඇත්තේ අද (31) අලුයම 5.15ට පමණ බොරැල්ල කිංසි පාරේ හෝර්ටන් හංදිය ප්‍රදේශයේදී ඔහු පැදවු වු මෝටර් රථය ත්‍රීරෝද රථයක ගැටීමෙනි. අනතුරෙන් ත්‍රිරෝද රථ රියදුරු තුවලා ලබා ඇති අතර ඔහු ප්‍රතිකාර සදහා කොළඹ ජාතික රෝහලට ඇතුළත් කර ඇත. ඔහු හෙට දින අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් බොරැල්ල පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=71271", "Category": "පුවත්", "Parent URL": null}