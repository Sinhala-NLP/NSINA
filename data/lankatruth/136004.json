{"Source": "Lankatruth", "Timestamp": "June 27, 2022", "Headline": "පාසලුත් වසාදමයි…", "News Content": "රට තුළ පවතින ඉන්ධන අර්බුදය හමුවේ බස්නාහිර පළාතේ කොළඹ කලාපය සහ ආසන්න නගර ආශ්‍රිත පාසල් සහ සෙසු පළාත්වල ප්‍රධාන නගරවල පාසල් ජූලි 10 දක්වා වසා තැබීමට අද (27) කැබිනට් මණ්ඩලයේදී තීරණය කළ බව කැබිනට් මාධ්‍ය ප්‍රකාශක බන්දුල ගුණවර්ධන සඳහන් කරයි. කෙසේ වෙතත් අනිකුත් ප්‍රදේශවල පාසල් පැවැත්වීම විදුහල්පතිවරුන්ගේ තීරණය අනුව සිදු කිරීමට අනුමැතිය ලබා ලබා දී තිබේ. කෙසේ වෙතත් මේ වනවිටද බස්නාහිර පළාතේ කොළඹ කලාපය සහ ආසන්න නගර ආශ්‍රිත පාසල් සහ සෙසු පළාත්වල ප්‍රධාන නගරවල පාසල් සඳහා නිවාඩු ලබා දී ඇති අතර අනිකුත් ප්‍රදේශවල පාසල් සඳහා සඳුදා සහ සිකුරාදා දිනයන්වලදී පාසල් නොපැවැත්වේ. අද කැබිනට් මණ්ඩලයේදී ගනු ලැබ ඇති තීරණය අනුව පාසල් වසාදැමීමේ එම ක්‍රියාමාර්ගය ලබන ජූලි 10 දක්වා ක්‍රියාත්මක වේ.", "URL": "https://lankatruth.com/si/?p=136004", "Category": "පුවත්", "Parent URL": null}