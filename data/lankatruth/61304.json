{"Source": "Lankatruth", "Timestamp": "October 18, 2018", "Headline": "CIDය නාලක සිල්වාගෙන් ප්‍රශ්න කරයි", "News Content": "අපරාද පරීක්ෂණ දෙපාර්තමේන්තුව දෙවැනි වරටත් කරන ලද දැනුම් දීමකට අනුව ත්‍රස්ත විමර්ශන අංශය භාරව සිටි හිටපු නියෝජ්‍ය පොලිස්පති නාලක ද සිල්වා මහතා අද (18) පෙරවරවේ අපරාධ පරීක්ෂණ දෙපාර්තමේන්තුව හමුවේ පෙනී සිටි අතර එහි මිනීමැරුම් විමර්ශන අංශය මේ වනවිට ඔහුගෙන් අදාළ ප්‍රශ්න කිරීම් සිදුකරමින් පවතින බව වාර්තා වේ. නාලක ද සිල්වා මහතාට පසුගිය 16 වැනි දා අපරාද පරීක්ෂණ දෙපාර්තමේන්තු හමුවේ පෙනී සිටින ලෙස දන්වා තිබුණද තම දරුවකුට අසනීප බව කියමින් ඔහු එහි පෙනී සිටියේ නැත. ඒ අනුව කුරුඳුරුවත්ත පොලිසිය මගින් ඒ මහතාට දෙවැනි වරටත් කැඳවිම් යැවීමට අපරාධ පරීක්ෂණ දෙපාර්තමේන්තුව කටයුතු කර තිබූ අතර ඒ අනුව ඔහු අද එමි පැමිණ තිබේ. මේ වනවිට ඔහු වැඩතහනමටද ලක්ව ඇත. ජනාධිපතිවරයා, හිටපු ආරක්ෂක ලේකම්වරයා සහ සහකාර පොලිස් අධිකාරී ප්‍රසන්න අල්විස් මහතා ඝාතනය කිරීමට කුමන්ත‍්‍රණය කිරිමේ චෝදනාව ඔහුට එල්ල වී තිබේ.", "URL": "https://lankatruth.com/si/?p=61304", "Category": "පුවත්", "Parent URL": null}