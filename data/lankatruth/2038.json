{"Source": "Lankatruth", "Timestamp": "April 12, 2012", "Headline": "සිවිල් ආරක්ෂකයින්ට අවුරුදු කන්න පඩි නැහැ", "News Content": "දිවයින පුරා සේවයේ අනුයුක්ත කර සිටින සිවිල් ආරක්ෂක සේවාවේ විශාල පිරිසකට සිංහල හින්දු අලුත් අවුරුද්දට පෙර වැටුප් ලබා දෙන බව මුලදී ප්‍රකාශකර තිබුනද විශාල පිරිසකට වැටුප් ලබා නොදී ඇති බව වාර්තාවේ.  ඇතිමලේ, කොටියකුඹුර, සියඹලාණ්ඩුව, පානම, පොතුවිල් ආදී ප්‍රදේශවල සේවයේ යොදවා සිටින සිවිල් ආරක්ෂක භඨයින් මෙම තත්වයට මුහුනදී ඇත. පසුගිය 9වනදා ඔවුන්ට වැටුප් ලබාදෙන බව මුලදී දන්වා තිබින. නමුත් පසුව දන්වා ඇත්තේ 10වෙනි දින වැටුප් ලබාදෙන බවය. එහෙත් ඊයේ සවස් වන තුරුත් ඔවුනට වැටුප් ලබාදී නොතිබින. පසුගිය යුද්ධය පැවති සමයේ සිවිල් ආරක්ෂක භඨයින් විශාල කාර්යභාරයක් සිදුකළ අතර ඉන් පසුව අනිකුත් ආරක්ෂක භඨයින්ට වඩා සිවිල් ආරක්ෂකයින්ට අතිශය දුශ්කරතාවලට මුහුණදීමට සිදුවිය. අවුරුදුවලට පෙර වැටුප් ලබානොදීමේ මෙම තත්වයද එහිම ඉතා බරපතල අංගයකි.", "URL": "https://lankatruth.com/si/?p=2038", "Category": "පුවත්", "Parent URL": null}