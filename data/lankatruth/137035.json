{"Source": "Lankatruth", "Timestamp": "July 18, 2022", "Headline": "තෙල් පෝලිම්වලින් ජනතාව ඉවත් කිරීම කුමන්ත්‍රණයක්", "News Content": "ලංකා ඛනිජ තලේ නීතිගත සංස්ථාවට අයත් ඉන්ධන පිරවුම්හල්වලින් පාරිභෝගිකයින් හට ඉන්ධන නිකුත් කිරීමට පෙර පෝලීම්වලින් ඉවත්විය යුතු බවට විදුලිබල හා බලශක්ති ඇමතිවරයා කර තිබෙන ප්‍රකාශය කුමන්ත්‍රණයක් බවට කරුණු හෙළිවේ.  ඉන්ධන ලබාදීම 20 වෙනිදායින් පසු සිදුකරන අතර ඊට පෙර පෝලිම්වලින් ජනතාව ඉවත් කරන්නේ රනිල් වික්‍රමිසංහට එරෙහිව උද්ඝෝෂණ ඇති වේ යැයි යන සැකය මත බවට කරුණු හෙළිවී තිබේ.  පාර්ලිමේන්තුවෙන් ජනාධිපති පත්කර ගැනීම 20 වෙනි දිනට යෙදී තිබෙන අතර එම ඡන්ද විමසීමේදී රනිල්ට එරෙහිව බරපතළ විරෝධයක් සමාජය තුළින් මතු වෙමින් පවතී. එම තත්වය විරෝධතා දක්වා වර්ධනය වීමට තිබෙන ඉඩකඩ අහුරා දැමීම සඳහා පෝලිම්වලින් ජනතාව ඉවත් කරන බව අනාවරණය වී තිබේ.", "URL": "https://lankatruth.com/si/?p=137035", "Category": "පුවත්", "Parent URL": null}