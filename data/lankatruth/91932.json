{"Source": "Lankatruth", "Timestamp": "March 31, 2020", "Headline": "මොන රටක ඉඳන් ආවත් හෙට (01) දහවල් 12ට පෙර පොලිසියේ ලියාපදිංචි වන්න", "News Content": "ලෝකයේ කුමන රටක සිට ශ්‍රී ලංකාවට පැමිණි පුද්ගයෙක් වුවත් හෙට (01) දහවල් 12.00ට පෙර අනිවාර්යෙන්ම පොලීසියට පැමිණ ලියාපදිංචි වන ලෙස නියෝජ්‍ය පොලිස්පති අජිත් රෝහණ මහතා ඉල්ලා සිටියි. ලියාපදිංචිය පැහැර හරින අය වෙනුවෙන් දැඩි තීරණ ගන්නා බවද අජිත් රෝහණ මහතා කියා සිටියි. මාර්තු 16 සිට ශ්‍රී ලංකාවට පැමිණි සැමගේ නම් සහ ලිපින තිබෙන බවත් ලියාපදිංචිය පැහැර හරින අය සිටින ස්ථාන වැටලීමට කටයුතු කරන බවත් නියෝජ්‍ය පොලිස්පතිවරයා පවසයි. කෙසේ වෙතත් ගුවන් තොටුපළින් හෝ වරායක් මගින් මෙරටට පැමිණෙන පුද්ගලයින් සියලුම දෙනා මෙරටට අතුළු වීමේදී ආගමන විගමන දෙපාර්තමේන්තුවේ ලියාපදිංචිවන අතර එතැන් සිට ඔවුන් මෙරට ආරක්ෂක අංශවලට නියාමනය කළ හැකිය. එවන් සරළ තත්වයක් තිබියදී රජය යළි යළිත් පොලිස්ථානවල ලියාපදිංචි වන ලෙස විදේස්ගතව මෙරටට පැමිණි පුද්ගලයින්ට නිවේදනය කරමින් සිටී. ගුවන් තොටුපොලෙන් හෝ වරායෙන් එළියට එන පුද්ගලයා තම නිවසට යන විට එම ප්‍රදේශයේ සෞඛ්‍ය වෛද්‍ය පරීක්ෂක කාර්යාල වෙත එම තොරතුරු සෘජුව ආගමන විගම දෙපාර්තමේන්තුව හරහා අන්තර්ජාලය ඔස්සේ දැනුම්දෙන දියුණු වැඩපිළිවෙලක් සකස්කළේනම් විදෙස්ගතව සිටි පුද්ගලියන් හඳුනාගැනීම මෙතරම් සංකීර්ණ වන්නේ නැත. අප රටේ තොරතුරු තාක්ෂණ ක්ෂේත්‍රයේ දක්ෂයින් සිටියදී ඔවුන්ගේ සාහාය ලබාගෙන මෙවන් දියුණු ක්‍රමවේදයක් සකස් කළේනම් මේ කොරෝනා අවදානමෙන් රටම මුදා ගැනීමට යම් මෙහෙයක් වනු ඇත.", "URL": "https://lankatruth.com/si/?p=91932", "Category": "පුවත්", "Parent URL": null}