{"Source": "Lankatruth", "Timestamp": "March 30, 2021", "Headline": "චීන එන්නත දෙන්නේ ලංකාවේ සිටින චීන ජාතිකයින් සඳහා පමණයි – සම කැබිනට් මාධ්‍ය ප්‍රකාශක", "News Content": "කොවිඩ් – 19 සඳහා වන චීනයේ නිෂ්පාදිත “සිනොෆාම්“ (Sinopharm) එන්නත ලබාදෙන්නේ මෙරට සිටින චීන ජාතිකයන්ට පමණක් බව සම කැබිනට් මාධ්‍ය ප්‍රකාශක වැවිලි කර්මාන්ත අමාත්‍ය වෛද්‍ය රමේෂ් පතිරණ පවසයි. අද (30) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍යවරයා පවසා සිටියේ, හෙට (31) දිනයේ දී එන්නත් තොගය මෙරට ගෙන එන බව ය. කෙසේ වෙතත් මෙම චීන එන්නතට ලෝක සෞඛ්‍ය සංවිධානයේ අනුමැතිය හිමිවූ වහාම ශ්‍රී ලංකිකටන්ටද එම එන්නත ලබාදීමේ කටයුතු ආරම්භ කරන බවත් ලෝක සෞඛ්‍ය සංවිධානයේ අනුමැතිය පමාවී ඇත්තේ චීන භාෂාවෙන් ඇති වාර්තා පරිවර්තනය කිරීමේදී ඇතිව තිබෙන ගැටළුවක් බවත් සම කැබිනට් මාධ්‍ය ප්‍රකාශක සඳහන් කරයි.", "URL": "https://lankatruth.com/si/?p=114000", "Category": "කොවිඩ් -19 (කොරෝනා ) පුවත්", "Parent URL": null}