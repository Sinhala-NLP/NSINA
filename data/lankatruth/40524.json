{"Source": "Lankatruth", "Timestamp": "September 8, 2017", "Headline": "කොරියානු මුහුදේ චීනය යුද අභ්‍යාසයක!", "News Content": "චීන හමුදාවන් තමන් වෙත මුහුද හරහා එල්ල විය හැකි ප්‍රහාරයකට ප්‍රතිචාර දැක්වීම සඳහා දැවැන්ත යුද අභ්‍යාසයක් කොරියානු අර්ධද්වීපය ආසන්නයේ සිදු කර ඇති බව වාර්තා වේ. උතුරු කොරියාව සිදු කරන න්‍යෂ්ටික අත්හදා බැලීම් හේතුවෙන් මේ වනවිට කලාපයේ දැඩි යුද උණුසුමක් වර්ධනය වෙමින් ඇති අතර අසල්වැසි දකුණු කොරියාව හා ජපානයද ඊට ප්‍රතිචාර දක්වමින් හමුදා ක්‍රියාමාර්ග උත්සන්න කරමින් සිටී. පසුගියදා උතුරු කොරියාව විසින් ප්‍රබල හයිඩ්‍රජන් බොම්බයක් අත්හදා බැලීමත් සමග චීනයද සිය විරෝධය උතුරු කොරියාව වෙත එල්ල කරමින් සිටී. උතුරු කොරියාව එරෙහිව ඇමෙරිකාව ඇතුළු බටහිර රටවල් එක්සත් ජාතීන්ගේ සංවිධානය වෙත ගෙන එනු ලබන යෝජනාවන් වලදීමෙතෙක් චීනය හා රුසියාව සිය නිශේධ බලය භාවිතා කරමින් එම යෝජනා පරාජය කරනු ලැබුවත් මේ වනවිට චීනය එක්සත් ජාතීන්ගේ සංවිධානය වෙත ප්‍රකාශ කර ඇත්තේ උතුරු කොරියාව සම්බන්ධයෙන් නව ක්‍රියාමාර්ගයන් වෙත එළඹෙන ලෙසය.", "URL": "https://lankatruth.com/si/?p=40524", "Category": "විදෙස් පුවත්", "Parent URL": null}