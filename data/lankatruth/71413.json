{"Source": "Lankatruth", "Timestamp": "April 2, 2019", "Headline": "ඌවේ මහ ඇමතිට එරෙහි දෙමෝදර රෝහළේ වර්ජනය දිගටම", "News Content": "ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් ඉතාමන් අශෝභන ලෙස හැසිරෙමින් දෙමෝදර ප්‍රාදේශීය රෝහලේ වෛද්‍යවරුන්ට පරුෂ වචනයෙන් බැණ වැදීමට එරෙහිව එහි වෛද්‍යවරු ඇතුළු කාර්ය මණ්ඩලය විසින් පසුගිය 31 වනදා ආරම්භ කළ වැඩ වර්ජනය තරදුරටත් ක්‍රියාත්මක වෙමින් තිබේ. ප්‍රධාන අමාත්‍යවරයා සමාව නොගතහොත් අඛණ්ඩව වෘත්තීය ක්‍රියාමර්ගයේ නිරත වන බව එම වෛද්‍යවරු පවසති. දොමෝදර ප්‍රාදේශීය රෝහල හරහා මාර්ගයක් ඉදිකිරීමට යාමේදී එහි වෛද්‍යරවරු ඊට විරෝධය පළ කිරීම නිසා ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් දෙමෝදර ප්‍රාදේශීය රෝහලේ වෛද්‍යවරුන්ට පරුෂවචනයෙන් බැන වැදිමින් ඉතාමත් අශෝභන ලෙස හැසිරී තිබේ. ඒ අනුව ඊයේ (01) දිනයේදී ඊට සහය දක්වමින් දෙමෝදර රෝහලේ කාර්ය මණ්ඩලය, රියදුරන් සහ හෙද නිළධාරින් ද සේවයෙන් ඉවත් වී සිටිති. ඒ හේතුවෙන් දෙමෝදර රෝහලේ වැඩකටයුතු අද (02) වනවිට සම්පූර්ණයෙන්ම ඇණහිට තිබේ. උව පළාත් අමාත්‍ය චාමර සම්පත් දසනායක මහතා මීට පෙර බදුල්ල දෙමළ විද්‍යලායේ විදුහල්පතිණියටද මෙලස බැන වැදී දණ ගැස්සවීම සම්බන්ධයෙන් මහ ඇමතිවරයාට එරෙහිව නීතිමය ක්‍රියාමාර්ගයද ගෙන තිබේ.", "URL": "https://lankatruth.com/si/?p=71413", "Category": "පුවත්", "Parent URL": null}