{"Source": "Lankatruth", "Timestamp": "December 14, 2017", "Headline": "ඇමෙරිකාව පියවරක් පසුපසට ගනී!", "News Content": "න්‍යෂ්ටික අවි අත්හදා බැලීමත් සමග උතුරු කොරියාව හා මතුව ඇති අර්බුදය සම්බන්ධයෙන් කොන්දේසි විරහිතව සාකච්ඡා ආරම්භ කිරීමට ඇමෙරිකාව එකඟතාව පළකර තිබේ. ඇමෙරිකානු රාජ්‍ය ලේකම් රෙක්ස් ටිලර්සන් මේ බව ප්‍රකාශ කර ඇති අතර ඔහු වැඩිදුරටත් පවසා ඇත්තේ උතුරු කොරියාව න්‍යෂ්ටික අවි අත්හදා බැලීම නතරකළ යුතුය යන්න ඇමෙරිකාවේ ස්ථාවරය බවයි. සාකච්ඡා ආරම්භ කළද උතුරු කොරියාවට පනවා ඇති සම්බාධක ලිහිල් නොකරන බවද ඇමෙරිකානු රාජ්‍ය ලේකම්වරයා වැඩිදුරටත් පවසා තිබේ. උතුරු කොරියාව ආසන්නයේ පසුගියදා දකුණු කොරියාව සමඟදැවැන්ත යුද අභ්‍යාසයක් පැවැත්වීමෙන් අනතුරුව ඇමෙරිකාව මෙලෙස ප්‍රකාශ නිකුත් කිරීම පිළිබඳව උතුරු කොරියාව මෙතෙක් ප්‍රතිචාරයක් දක්වා නොමැත.", "URL": "https://lankatruth.com/si/?p=45164", "Category": "විදෙස් පුවත්", "Parent URL": null}