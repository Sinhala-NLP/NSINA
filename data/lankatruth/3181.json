{"Source": "Lankatruth", "Timestamp": "July 15, 2012", "Headline": "ලොව දුර්ලභම නාග විශේෂය හමුවේ", "News Content": "ලොව දුර්ලභම නාග විශේෂය කැරිබියානු දුපත් රාජ්‍යයක් වන සෙන්ට් ලූසියා වලින් හමුවූ බව ඔවුන් පිළිබද පර්යේෂණ කල විද්‍යාඥයන් කන්ඩායමක් තහවුරු කරති. මේ වන විට ප‍්‍රමාණයෙන් 18 දෙනෙකුට සීමා වී ඇති මෙම නාගයන් සෙන්ට් ලූසියා දුපතේ වනාන්තර තුල ජීවත් වන අතර 19 වන සියවසේ මුල් භාගයේදී ඉන්දියාවෙන් හදුන්වාදෙනු ලැබූ මුගටියන් හේතුවෙන් සීග‍්‍ර ලෙස අඩු වී 1936 වසරේදී මුළුමනින්ම වදවී ගිය බවට වාර්තා විය. නමුත් 1973 වසරේදී මෙම විශේෂයේ එක් නාගයෙක් නැවතත් හමුවීමත් සමගම ඔවුන් පිලිබද පරීක්ෂණ ආරම්භ කල අතර මේ වන විට මෙම දුර්ලභ විශේෂයේ ජීවන චක‍්‍රය අධ්‍යයනය කරනු පිනිස නාගයන් 11 ක් මයික්‍රෝ චිපයන් යොදා නිරන්තරයෙන් නිරීක්ෂණය කරන බව කැරිබියානු වන සංරක්ෂණ භාරයේ ප‍්‍රධානියා පවසයි.", "URL": "https://lankatruth.com/si/?p=3181", "Category": "විදෙස් පුවත්", "Parent URL": null}