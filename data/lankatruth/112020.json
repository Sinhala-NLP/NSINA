{"Source": "Lankatruth", "Timestamp": "March 4, 2021", "Headline": "ගාල්ල, මාතර කොරෝනා ආසාදිතයන්ගේ වර්ධනයක්", "News Content": "ගාල්ල මාතර දිස්ත්‍රික්ක දෙකෙහි කොරෝනා ආසාදිතයන් වාර්තා වීම යළි ඉහළ ගොස් ඇති බව සෞඛ්‍ය අංශ පෙන්වාදෙයි. දකුණු පළාතේ දෛනික කොවිඩ් – 19 ආසාදිතයින් වාර්තාවීම සතියක පමණ කාලයක සිට පසුගිය මාසවලට සාපේක්ෂව අඩු අගයක් ගෙන තිබූ නමුත් ඊයේ (03) දිනයේ දී ගාල්ල දිස්ත්‍රික්කයෙන් ආසාදිතයන් 38 දෙනකු සහ මාතර දිස්ත්‍රික්කයෙන් ආසාදිතයන් 24 දෙනකු වාර්තා වී තිබිණි. එමෙන්ම හම්බන්තොට දිස්ත්‍රික්කයෙන් ආසාදිතයන් තිදෙනෙකු ද වාර්තා වූහ. ඒ අනුව ඊයේ දිනයේ දකුණු පළාතෙන් වාර්තා වූ සමස්ත ආසාදිතයන් සංඛ්‍යාව 65ක් විය. සතියක පමණ කාලයක් දකුණු පළාතේ දෛනිකව වාර්තාවන ආසාදිතයන් සංඛ්‍යාව 50කට අඩු අගයක් ගෙන තිබිණි. ඊයේ දින‍යද ඇතුළුව පසුගිය දින 09ක කාලයේ දී දකුණු පළාතේ ඒ ඒ දිස්ත්‍රික්කවලින් රෝගීන් වාර්තා වූ ආකාරය අනුව ඊයේ රෝගීන් වාර්තාවීමේ වැඩිවීමක් දක්නට ලැබෙන බව පැහැදිලි වෙයි.", "URL": "https://lankatruth.com/si/?p=112020", "Category": "කොවිඩ් -19 (කොරෝනා ) පුවත්", "Parent URL": null}