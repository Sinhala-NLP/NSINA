{"Source": "Lankatruth", "Timestamp": "January 29, 2019", "Headline": "රාජ්‍ය සේවා විශ්‍රාම වැටුප යළි ස්ථාවර කිරීමේ යෝජනාව මෙවර අයවැයට ඇතුළු කළ යුතුයි", "News Content": "ආණ්ඩුව විසින් 2016 ජනවාරි සිට අස්ථාවර කිරීමට ගිය රාජ්‍ය සේවා විශ්‍රාම වැටුප නැවත ස්ථාවර කිරීමේ යෝජනාව මෙවර අයවැයට ඇතුළත් කළ යුතු යැයි ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත මහතා පවසයි. එමෙන්ම පෞද්ගලික අංශයේ සේවකයන්ට අවමය රුපියල් 10,000කින් වැටුප් වැඩි කිරීම හා වතු කම්කරුවන්ගේ දෛනික වැටුප රුපියල් 1000කින් ඉහළ දැමීමද අය-වැයට ඇතුළත් කළ යුතු බව ලාල් කාන්ත මහතා අවධාරණය කරයි. 2015 ජනවාරි 08 සිට මේ දක්වා සිවුදෙනකුගෙන් යුතු පවුලක වැඩි වූ ජීවන වියදම රුපියල් 5000ට ආසන්න බවත් එම මුදල ආණ්ඩුව විසින් ජනතාවට ගෙවිය යුතු බවත් ලාල්කාන්ත මහතා පවසයි. විශේෂයෙන්ම වෘත්තීය සමිති ව්‍යාපාර ආණ්ඩුව කරන කියන සියලු දේ පිළිබඳ දැඩි අවධානයෙන් පසුවන බව අමතක නොකළ යුතු යැයි ද ලාල්කාව්ත මහතා වැඩිදුරටත් පැවැසීය. අනුරාධා හේරත් – මව්බිම", "URL": "https://lankatruth.com/si/?p=67164", "Category": "පුවත්", "Parent URL": null}