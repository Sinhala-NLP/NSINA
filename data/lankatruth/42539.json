{"Source": "Lankatruth", "Timestamp": "October 15, 2017", "Headline": "බිමල්, නලින්ද ඇතුළු ජවිපෙ කණ්ඩායමක් රුසියාවට…", "News Content": "ලෝක තරුණ හා ශිෂ්‍ය උළෙලේ 19වෙනි සමුළුවට සහභාගී වීම සඳහා ජනතා විමුක්ති පෙරමුණේ ජාතික සංවිධායක බිමල් රත්නායක, මධ්‍යමකාරක සභික වෛද්‍ය නලින්ද ජයතිස්ස, සමාජවාදී තරුණ සංගමයේ ජාතික සංවිධායක එරංග ගුණසේකර, සමාජවාදී ශිෂ්‍ය සංගමයේ ජාතික සංවිධායක රංගන දේවප‍්‍රිය යන මහත්වරු ඇතුළු තරුණ කණ්ඩායමක් පසුගියදා රුසියාව බලා පිටත්ව ගොස් තිබේ. එමෙන්ම ජවිපෙ විදෙස් රටවල දේශපාලන කටයුතුවලට මැදිහත් වෙන තරුණ තරුණයින් පිරිසක්ද මෙම සමුළුවට සහභාගිවීමට රුසියාව බලා පැමිණ තිබේ. ලෝක තරුණ හා ශිෂ්‍ය උළෙලේ උප සභාපති ධුරය දරන්නේ සමාජවාදී තරුණ සංගමය විසිනි. අධිරාජ්‍යවාදයට එරෙහි ලෝකයේ ප‍්‍රධාන ව්‍යාපාරයක් වන්නේ මෙම ලෝක තරුණ හා ශිෂ්‍ය උළෙලයි. මෙම අවස්ථාවට රටවල් 150ක් නියෝජනය කරමින් තරුණ තරුණියන් විසිපන්දාහක් පමණ සහභාගි වීමට නියමිත අතර එම සමුළුව ඊයේ (14) සිට ලබන 21දක්වා පැවැත්වේ. ලෝකයේ තිබෙන ප‍්‍රගතිශීලී වමේ පක්ෂ හා තරුණ සංවිධාන එක්ව මෙම සමුළුව සංවිධානය කරයි.", "URL": "https://lankatruth.com/si/?p=42539", "Category": "පුවත්", "Parent URL": null}