{"Source": "Lankatruth", "Timestamp": "March 4, 2019", "Headline": "දේශපාලන පක්ෂ සම්බන්ධ ‌තොරතුරු රැසක් මැතිවරණ ‌කොමිසමේ ‌වෙබ් අඩවියට", "News Content": "දේශපාලන පක්ෂ සියල්ලේම වාර්ෂික ගිණුම් වාර්තා, ප්‍රතිපත්ති ප්‍රකාශ සහ පක්ෂ ව්‍යවස්ථා සිය වෙබ් අඩවියේ ප්‍රසිද්ධ කිරීමට මැතිවරණ කොමිෂන් සභාව තීරණය කර ඇත. තොරතුරු දැනගැනීමේ පණත හරහා ඉහත කරුණු සම්බන්ධව සිදුකෙරෙන ජනතා ඉල්ලීම ඉහළයාම හේතුවෙන් මෙම පියවර ගැනීමට කොමිසම තීරණය කර ඇතිබව මැතිවරණ කොමිසමේ සභාපති මහින්ද දේශප්‍රිය මහතා පවසයි. ඒ අනුව අදාල තොරතුරු පළ කිරීමට පෙර දේශපාලන පක්ෂ දැනුවත් කිරීමට පියවර ගන්නා බවත් ඊට අදාල ප්‍රතිචාර සතියක් ඇතුළත බලාපොරොත්තු වන බවත් ඒ අනුව ඉදිරි සති දෙකක කාලය තුළ ඉහත තොරතුරු අන්තර්ජාලය ඔස්සේ ජනතාවට දැනගැනීමට සළස්වන බවත් මහින්ද දේශප්‍රිය මහතා පැවසීය.", "URL": "https://lankatruth.com/si/?p=69718", "Category": "පුවත්", "Parent URL": null}