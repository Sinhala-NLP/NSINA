{"Source": "Lankatruth", "Timestamp": "March 15, 2018", "Headline": "මෛත්‍රී සමග ජපන්ගිය ඥානසාර හිමියන්ට වරෙන්තු", "News Content": "ගලගොඩඅත්තේ ඥානසාර හිමියන් වහාම අත්අඩංගුවට ගෙන අධිකරණයට ඉදිරිපත් කරන ලෙස දැනුම් දෙමින් කොළඹ ප්‍රධාන මහේස්ත්‍රාත් අධිකරණය අද (15) වරෙන්තු නිකුත් කර තිබේ. ජාතීන් අතර අසමගිය සහ වෛරස ජනිත වන ප්‍රකාශ සිදුකළේ යැයි සංවිධානාත්මක අපරාධ නිවාරණ කොට්ඨාසය විසින් ඉදිරිපත් කර තිබූ සිද්ධියකට අදාළ ව අධිකරණයේ පෙනී නොසිටිම හේතුවෙන් මෙම වරෙන්තුව නිකුත් කර ඇත. කෙසේ නමුත් ඥානසාර හිමියන් මේ දිනවල ජනාධිපතිවරයාගේ ජපන් සංචාරයේ දූත පිරිසේ සාමාජිකයෙකු ලෙස එක්වී සිටින බවට සමාජ ජාල මාධ්‍ය ඔස්සේ හුවමාරුවන ඡායාරූප කිහිපයක් කියැවේ.", "URL": "https://lankatruth.com/si/?p=49120", "Category": "පුවත්", "Parent URL": null}