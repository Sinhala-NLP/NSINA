{"Source": "Lankatruth", "Timestamp": "May 29, 2012", "Headline": "ආණ්ඩුවට කඩේ  ගියත් මොකෝ – එල්ලාවල මේධානන්ද හිමි", "News Content": "තමන් වහන්සේ ආණ්ඩුවට කඩේ යන්නේයැයි සමහර අය චොදනා කරන්නේයැයි එල්ලා‍වල මේධානන්ද හිමි දිනපතා පුවත්පතක් සමග සම්මුඛ සාකච්ඡාවකට එක්වෙමින් ප්‍රකාශ කර ඇත. එහිදී උන්වහන්සේ පවසා තිබෙන්නේ “සමහරු කියනවා මම ආණ්ඩුවට කඩේ   යනවා කියලා. ආණ්ඩුව හොඳ වැඩක් කරනවානම් කඩේ නොව සුපර් මාර්කට් ගියත් මොකෝ” යනුවෙනි. තමන් වහන්සේ ආණ්ඩුවට කඩේ යන්නේයැයි සමහර අය චොදනා කරන්නේයැයි එල්ලා‍වල මේධානන්ද හිමි දිනපතා පුවත්පතක් සමග සම්මුඛ සාකච්ඡාවකට එක්වෙමින් ප්‍රකාශ කර ඇත. එහිදී උන්වහන්සේ පවසා තිබෙන්නේ “සමහරු කියනවා මම ආණ්ඩුවට කඩේ යනවා කියලා. ආණ්ඩුව හොඳ වැඩක් කරනවානම් කඩේ නොව සුපර් මාර්කට් ගියත් මොකෝ” යනුවෙනි. පුරාවස්තු රජයට අයිති බැවින් එය ගොඩගැනීමේ වගකීම රජය සතු බවත් එසේ කළ යුතු බවත්, මේධානන්ද හිමියන් කර තිබූ ප්‍රකාශයක් සම්බන්ධයෙන් අදහස් දක්වමින් උන්වහන්සේ පවසා සිටියේ “ඔව්. ඒක ඇත්ත. මම කිව්වේ නිධන් හා පුරාවස්තු අයිති රජයට කියලනේ. මම මේ දැනුත් කියන්නේ පුරාවස්තු හා නිධාන අයිති රජයට කියලයි. ඒ ප්‍රකාශය අල්ලගෙන සමහරු කරන ප්‍රකාශවලට පිළිතුරු දීමට ගොස් මම ඒ තුන්වන පන්තියේ අයගේ ගොඩට වැටෙන්න සූදානම් නැහැ.”  උන්වහන්සේ තවදුරටත් පවසා ඇත්තේ සෑම මසකටම වරක් ආරක්ෂක ලේකම් ගෝඨාභය රාජපක්ෂට සහ ජනාධිපත් මහිනද රාජපක්ෂට සෑම මාසයකටම වරක් පුරාවස්තු ඇති තැන් සහ තමන් වහන්සේ විසින් පුරාවසතු ඇති තැන් පිළිබඳව කරනු ලබන පර්යේෂණ සම්බන්ධයෙන් සංයුක්ත තැටියක් සහිත වාර්තාවක් ලබා දෙන බවයි. “මම සෑම මසකම උතුරු නැගෙනහිර පුරා විද්‍යාත්මක ගවේෂණයක යෙදෙනවා. මම මේ කරන සෑම ගවේෂණයක්ම සංයුක්ත තැටියකටම ඇතුළත් කරලා ජනාධිපතිතුමාට හා ආරක්ෂක ‍ලේකම්තුමාට දෙනවා. ඒ අනුව එතුමන්ලා අපේ ඒ පුරා විද්‍යාත්මක වටිනාකම් ඇති ස්ථාන සංරක්ෂණයට මේ වනවිටත් විවිධ පියවර අරන් තියෙනවා. මම අද ඊයේ දේශපාලනයට ආව කෙනෙක් නොවේ. ඩී. එස්. සේනානායක, ඩඩ්ලි, සර් ජෝන්, බණ්ඩාරනායක යුවළ මේ ආදි මහින්ද රාජපක්ෂ මහත්තයා දක්වා රටේ පහළ වූ හැම නායකයෙක්ම මම ළඟින් ඇසුරු කරලා තියෙනවා. ඩී. එස්. ඩඩ්ලි මම කිට්ටුව ඇසුරු කළා. මම ලිව්ව ස්වර්ණ මයුර සංදේශය කෘතිය සර් ජෝන් මුළු පාර්ලිමේන්තුවට බෙදල දුන්නා. ජේ. ආර්. ජයවර්ධන මහතාත් මගේ පර්යේෂණ නිතර අගය කළා. මගේ සමහර ගවේෂණ ග්‍රන්ථවලට රණසිංහ ප්‍රේමදාස මහතා ප්‍රස්තාවනා ලියලා තියෙනවා. ගම්උදා වැඩ සටහනට ඒ ඒ ප්‍රදේශවල ඓතිහාසික තොරතුරු එතුමා අහගන්නේ මගෙන්. මෙන්න මේ වගේ හැම රාජ්‍ය නායකයෙක්ම මම කිට්ටුවෙන් ඇසුරු කළා. ඒ නිසා කිසිම කෙනෙකුට මොන ආකාරයේ චෝදනාවක්වත් මට එල්ල කරන්න බැහැ. එක්තරා හිමිනමක් කියලා තිබුණා මම පුරාවිද්‍යා ඔත්තුකාරයෙක් කියලා. මමයි ඒ හාමුදුරුවොයි දෙන්නම ඉගෙන ගත්තෙ එකම ගුරු හාමුදරුවන්ගෙන්” කෞතුකාගාරයේ පුරාවස්තු කොල්ල සම්බන්යෙන් උන්වහන්සේ පවසා ඇත්තේ “දැන් ඔය කෞතුකාගාර සිද්ධියටත් රජය සම්බන්ධයි කියලා සමහරු කිව්වනේ. මොනතරම් මෝඩ කතාවක්ද ඒක. කෞතුකාගාරය රජය සතු නිසා රජයට පුළුවන් ඕනෑනම් ඒ භාණ්ඩ නිකම්ම ගන්න.”", "URL": "https://lankatruth.com/si/?p=2507", "Category": "පුවත්", "Parent URL": null}