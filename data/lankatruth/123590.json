{"Source": "Lankatruth", "Timestamp": "September 24, 2021", "Headline": "ගම්මන්පිල, බැසිල් ඩොලර් ගේමක…", "News Content": "යුගදනවි බලාගාරය ඇමෙරිකාවේ නිව් ෆෝට්‍රෙස් එනර්ජි සමාගමට දීමෙන් ඩොලර් මිලියන 250ක ආයෝජනයක් ලැබෙන බව මුදල් ඇමති බැසිල් රාජපක්ෂ ප්‍රකාශ කරන අතර ඛනිජතෙල් සංස්ථාවට ඇමරිකන් ඩොලර් කෝටි 250ක ණය ලබා ගැනීමේ සේවා ගාස්තු වශයෙන් ඩොලර් කෝටි 17.5ක මුදල් වෙන් කර තිබේ. යුගදනවි බලාගාරය සම්බන්ධයෙන් කැබිනට් සංදේශය බැසිල් රාජපක්ෂ ඉදිරිපත්කර තිබේ. ඛනිජතෙල් සංස්ථාවට ඩොලර් කෝටි 250ක ණය ගැනීමේ කැබිනට සංදේශය බලශක්ති ඇමති උදය ගම්මන්පිල විසින් ඉදිරිපත් කර ඇත. බැසිල් රාජපක්ෂ ඩොලර් මිලියන 250ක ආයෝජන වෙනුවෙන් රටේ විදුලිබල සුවාධීනත්වය පවාදෙන අතර උදය ගම්මන්පිල ඇමතිවරයා ඛනිජතෙල් සංස්ථාවට ණය ගැනීමේ සේවා ගාස්තු වශයෙන් ඩොලර් කෝටි 17.5ක් වෙන් කර ඇත. මේ අනුව මුදල් ඇමති සහ බලශක්ති ඇමති යන දෙදෙනා ඩොලර් ලබාගැනීම පෙන්වා රටේ විදුලිබල සහ ඛනිජතෙල් යන මූලික බලශක්ති නිෂ්පාදන අංශ දෙකම විකුණාදැමීමට කටයුතු කරමින් සිටිති. මෙහි විශේෂත්වය වන්නේ උදය ගම්මන්පිල ඉදිරිපත්කරන ලද කැබිනට් සංදේශය ජනාධිපතිවරයා ඇතුළු කැබිමට් මණ්ඩලයම අනුමතකර තිබීමය. ඒ අනුව සේවා ගාස්තු වශයෙන් 7%ක ප්‍රමාණයක් වෙන් කිරීමට නිල වශයෙන් අනුමැතිය ලබාදී අවසන්ය.", "URL": "https://lankatruth.com/si/?p=123590", "Category": "ආර්ථික පුවත්", "Parent URL": null}