{"Source": "Lankatruth", "Timestamp": "October 2, 2021", "Headline": "මගේම එවුන් මට කපනවා – ඇමති බන්දුල කියයි", "News Content": "සුදුළුණූවංචාව සම්බන්ධයෙන් ජනාධිපතිවරයා, අගමැතිවරයා ප්‍රමුඛ ආණ්ඩුව සහ පොලිස්පතිවරයා මේ ප්‍රශ්නයේදීවත් සාධාරණය ඉටු කර දෙන්නේ නැති නම් තව දුරටත් ජරාජීර්ණ දේශපාලනයේ ඇමතිකම් කිරීමට බලාපොරොත්තුවක් නැතැයි බන්දුල ගුණවර්ධන ඇමතිවරයා පවසයි. මාධ්‍ය නාලිකාවක් විසින් ඇමතිවරයාගෙන් සුදු ළූණු වංචාව සම්බන්ධයෙන් සිදුකරනු ලැබූවිමසීමකදීඇමතිවරයා මේ බව පවසා සිටි අතර එහිදීවැඩිදුරටත් ඇමතිවරයා පවසන්නේ ආණ්ඩුවේම සිටින කිසියම් පිරිසක් තමන්ට එරෙහිව කුමන්ත්‍රණකාරීලෙස කටයුතු කරනු ලබන බවයි. රජය වෙනුවෙන් කිසිදු ප්‍රකාශයක් මාධ්‍ය වෙත තමන් සිදු නොකරන බවත් පසුගිය සමයෙත් තමන් අධ්‍යාපන අමාත්‍යධූරයේ කටයුතු කරනු ලබන විට ආණ්ඩුවේම මිත්‍ර ඇමතිවරු අගමැතිවරයාගෙන් කොහොම හරි අධ්‍යාපන අමාත්‍යධූරයෙන් තමාව ඉවත් කරන ලෙස ඉල්ලා සිටි බවත් ඔහු පවසයි. මේ පිළිබඳව තවදුරටත් අදහස් දක්වමින් බන්ධුල ඇමතිවරයා… “මෙම සුදුළූණු හොරකම කුමන්ත්‍රණයක්. ඊට සම්බන්ධ කිහිප දෙනෙකු බන්ධනාගාරගත කර සිටියදීපෑලියගොඩ පොලිසිය විසින් සිදුකරනු ලබන පරීක්ෂණ අපරාධ පරීක්ෂණ දෙපාර්තමේන්තුවට බාර දීලා තියෙනවා. මන්දන්නෑඒ ඇයි කියලා. දුවන මිනිස්සු තමයි වැටෙන්නේ. ඵල තියන ගහට තමයි ගල් ගහන්නේ. හොරු අල්ලන්න යනකොට හොරු අල්ලන එකා හොරා කියන එක තමයි උහුලගන්න බැරි.” යනුවෙන් පැවසීය.", "URL": "https://lankatruth.com/si/?p=123955", "Category": "පුවත්", "Parent URL": null}