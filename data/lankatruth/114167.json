{"Source": "Lankatruth", "Timestamp": "April 1, 2021", "Headline": "ASP එරික්ගේ මාරුවට හේතුව මේ හඩපටයේ සංවාදයද?", "News Content": "වෙන්නප්පුව සහකාර පොලිස් අධිකාරී එරික් පෙරේරා හදිසියේ මාරුකර යැව්වේ රාජ්‍ය අමාත්‍ය අරුන්දික ප්‍රනාන්දු විසින් පොලිස් ඇමති සරත් වීරසේකරට යොමු කළ 2020/12/03 දිනැති ලිපියට අදාලව පොලිස් ඇමති සරත් වීරසේකර විසින් බව මේ වනවිට සනාත වී හමාරය. එම ලිපිය සමාජ මාධ්‍ය වෙත නිකුත් වීමෙන් පසු තවත් හඬ පටයක් සමාජ මාධ්‍ය වෙත නිකුත් වී තිබිණි. ඒ රාජ්‍ය අමාත්‍ය අරුන්දික ප්‍රනාන්දු සහ සහකාර පොලිස් අධිකාරී එරික් පෙරේරා අතර සිදුවී සංවාදයකි. ඉන් කියැවෙන්නේ වෙන්නප්පුවේ නීතිවිරෝධී මත්පැන් වැටලීමේ කටයුතු නතරකරන ලෙස රාජ්‍ය ඇමති අරුන්දික ප්‍රනාන්දු දැනුම්දෙන අතර එය එසේ කළ නොහැකි බව සහකාර පොලිස් අධිකාරීවරයා සිදුකරන දැනුම්දීමක්ය. වෙන්නප්පුව ප්‍රාදේශීය සම්බන්ධීකරණ කමිටුවේදී මෙම සංවාදය සිදුවන අතරතුර රැස්ව සිටි ජනතාව සහකාර පොලිස් අධිකාරී එරික් පෙරේරාට සහාය දක්වමින් අත්පොලොසන් හඩ එම හඩ පටයෙන් ශ්‍රවණය වේ.", "URL": "https://lankatruth.com/si/?p=114167", "Category": "පුවත්", "Parent URL": null}