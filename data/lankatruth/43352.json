{"Source": "Lankatruth", "Timestamp": "November 2, 2017", "Headline": "ගීතාට මන්ත්‍රී ධුරය ලැබෙයිද නොලැබෙයිද ? තීන්දුව අද", "News Content": "ද්විත්ව පුරවැසිභාවය ලැබූ ගීතා කුමාරසිංහ මහත්මියගේ පාර්ලිමේන්තු මන්ත්‍රී ධුරය සම්බන්ධයෙන් වන නඩුවේ තීන්දුව අද (02) ප්‍රකාශයට පත්කිරීමට නියමිතය. ද්විත්ව පුරවැසිභාවය ලැබූවෙකුට පාර්ලිමේන්තු මන්ත්‍රී ධුරයක් ඉසිලීමේ හැකියාවක් නැතැයි අභියාචනාධිකරණයේ තීන්දුවට එරෙහිව ගීතා කුමාරසිංහ මහත්මිය ශ්‍රේෂ්ඨාධිකරණයේ අභියාචනයක් ගොනු කළ අතර එහි තීන්දුව අද මෙලෙස ප්‍රකාශයට පත් කෙරෙනු ඇත. දකුණු පළාතේ පුද්ගලයන් දෙදෙනෙකු විසින් ගීතා කුමාරසිංහ මහත්මිය පාර්ලිමේන්තු මන්ත්‍රී ධුරයක් දැරීම අභායෝගයට ලක්කරමින් අභායාචනාධිකරණයට පෙත්සමක් ඉදිරිපත් කොට තිබු අතර එය විභාගකොට තීන්දුව දෙමින් අභියාචනාධිකරණය ගීතා කුමාරසිංහ මහත්මියට එම මන්ත්‍රී ධුරය දැරීමට නොහැකි බවට තීන්දු කරන ලදී. ගීතා කුමාරසිංහ මන්ත්‍රීවරිය විසින් එම තීන්දුව අභියෝගයට ලක් කරමින් මෙලෙස ශ්‍රේෂ්ඨාධිකරණයේ අභියාචනයක් ගොනු කර තිබේ.", "URL": "https://lankatruth.com/si/?p=43352", "Category": "පුවත්", "Parent URL": null}