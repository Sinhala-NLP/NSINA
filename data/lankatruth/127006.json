{"Source": "Lankatruth", "Timestamp": "December 15, 2021", "Headline": "වාසු රාජපක්ෂලාගේ හුළං අරියි", "News Content": "යුද්ධය නිමා කිරීමෙන් පසුව ආසියාවේ ආශ්චර්‍යය කරා ශ්‍රී ලංකාව රැගෙන ගිය බවට මහින්ද රාජපක්ෂ ප්‍රමුඛ ආණ්ඩුව කරන ලද ප්‍රචාරයන් අසත්‍ය බව ජල සම්පාදන ඇමති වාසුදේව නානයක්කාර ඉදිරිපත් කළ කැබිනට් සංදේශයකින් හෙළිකර තිබේ. ඇමතිවරයා 2021 දෙසැම්බර් 03 ඉදිරිපත් කළ කැබිනට් සංදේශයක මේ බව තහවුරු කෙරෙන දත්ත ඉදිරිපත් කර තිබේ. 2012දී 9%ක උපරිම ආර්ථික වර්ධනයක් පෙන්නුම් කළ බවත් 2014දී එය 5% දක්වා පහත වැටීතිබුණු බවත් එම සංදේශයේ දක්වා තිබේ. නමුත් මේ වන විටද, රාජපක්ෂවරුන් සහ ඔවුන්ගේ අනුගාමිකයන් යුද්ධය නිමා කිරීමෙන් පසුව මෙරට ආර්ථිකය ආසියාවේ ආශ්චර්‍යය කරා ගෙන ගිය බවට ප්‍රචාරය කරමින් සිටී.  ජල සම්පාදන ඇමතිවරයා මෙම කැබිනට් සංදේශය ඉදිරිපත් කර ඇත්තේ ශ්‍රී ලංකාවේ ණය ආපසු ගෙවීමෙන් නිදහස් කර ගැනීමේ ගෝලීය මුල පිරීමක් සඳහා කැබිනට් මණ්ඩලයේ අවධානය යොමු කිරීම සඳහා ය.", "URL": "https://lankatruth.com/si/?p=127006", "Category": "පුවත්", "Parent URL": null}