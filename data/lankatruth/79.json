{"Source": "Lankatruth", "Timestamp": "October 23, 2011", "Headline": "සංගා දිත්ව ශතක ලාභීන් අතර තුන්වෙනි තැනට", "News Content": "ඩුබායි හි අබුඩාහි නගරයේ පැවති ශ්‍රී ලංකාව හා පකිස්තානය අතර පැවති පළමු ටෙස්ට් තරගය (22) ජයපරාජයෙන් තොරව අවසන් විය. මෙහි දී සටන් කාමී ඉනිමක් ක්‍රීඩා කරමින් හිටපු ටෙස්ට් ක්‍රීඩක කුමාර් සංගක්කාර අගනා ද්ත්ව ශතකයක් ලබා ගත්තේය. මෙය සංගක්කාරගේ 8 වැනි ටෙස්ට් ද්ත්ව ශතකය වූ අතර‍ එහි දී ලකුණු 211 ක් රැස්කරන ලදි. මෙහි දී ප්‍රසන්න ජයවර්ධන තම සිව්වන ටෙස්ට් ශතකය ලබා ගත් අතර එහි දී ඔහු ලකුණු 120 ක් රැස් කරගන්නා ලදී. පළමු ඉනිමේ ශ්‍රී ලංකා කණ්ඩායම ලකුණු 197 ක් ද දෙවැනි ඉනිමේදී ලකුණු 483 ක් ලබා ගන්නා ලදි. පකිස්තාන කණ්ඩායම පළමු ඉනිම සඳහා ලකුණු 511 ක් ලබා ගත් අතර දෙවැනි ඉනිමට සඳහා තරගය අවසන් වන විට එක් කඩුල්ලක් දැවී ලකුණු 21 රැස්කර ගන්නා ලදී. මේ අතර සංගක්කාර මහතා නැවතත් ශ්‍රී ලංකා ක්‍රිකට් කණ්ඩායමේ නායකත්වයට පත්කිරීම සඳහා ක්‍රිකට් බලධාරීන් අතර මේවන විටත් සාකච්ඡා පවත්වමින් සිටින බවත් බොහෝ දුරට කුමාර සංගක්කාර මහතා නැවතත් නායකත්වයට පත් කිරීමට ඉඩ ඇති බවත් ක්‍රිකට් ආරංචි මාර්ග සඳහන් කරයි.", "URL": "https://lankatruth.com/si/?p=79", "Category": "ක්‍රීඩා පුවත්", "Parent URL": null}