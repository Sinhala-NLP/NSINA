{"Source": "Lankatruth", "Timestamp": "October 22, 2011", "Headline": "ලක්ෂ 40 බඩගින්නේ සිටීම ආශ්චර්යයක්ද?", "News Content": "ශ්‍රී ලංකාවේ ජනගහනයෙන් ලක්ෂ 40 ක් පමණ කුසගින්නෙන් සහ මන්ද පෝෂණයෙන් පෙලේ. මෙය ලංකාවේ මුළු ජනගහනය වූ කෝටි දෙලක්ෂයක් පමණ වූ ජනගහනයෙන් පහෙන් එකකි. මෙය ඉතා බරපතල ලෙස බලපා ඇත්තේ ගැබිණි මව්වරුන් සහ වයස අවුරුදු 5ට අඩු ළමුන් සදහාය. ‘‘ලෝක ආහාර අර්බුදය හමුවේ ශ්‍රී ලංකාවේ අභියෝගය‘‘ යනුවෙන් පදනම් ආතනයේදී පැවැත්වූ සමුළුවකදී මේ බව හෙළිවිය. එය සංවිධානය කර තිබුනේ ආහාර අසාධාරණත්ව ව්‍යාපාරය විසිනි. එහිදී වැඩිදුරටත් හෙලිවූයේ මෙරට වෙසෙන අවුරුදු 5ට අඩු ළමුන්ගෙන් ලක්ෂ 5 පමණ වයසට නියමිත බර ප්‍රමාණයෙන් යුක්ත නොව බවය.", "URL": "https://lankatruth.com/si/?p=73", "Category": "පුවත්", "Parent URL": null}