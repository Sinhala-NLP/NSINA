{"Source": "Lankatruth", "Timestamp": "May 11, 2017", "Headline": "නරේන්ද්‍ර මෝදි අද දිවයිනට", "News Content": "මෙවර ශ්‍රී ලංකාවේ පැවැත්වෙන 14වැනි ජාත්‍යන්තර වෙසක් උලෙළෙහි සමාරම්භක අවස්ථාවට ප්‍රධාන ආරාධිතයා ලෙස සහභාගී වන ඉන්දීය අග්‍රාමාත්‍ය නරේන්ද්‍ර මෝදි මහතා අද (11) පස්වරුවේ දිවයිනට පැමිණීමට නියමිත ය. ජාත්‍යන්තර වෙසක් උත්සවය හෙට (12) ආරම්භ වන අතර එහි සමාරම්භක උලෙළ හෙට (12) පෙරවරුවේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලානේචී පැවැත් වේ. ඉන් අනතරුව අග්‍රාමාත්‍ය මෝදි ඉන්දීය රජයේ ආධාර මත ඉදිකළ හැටන් දික්ඔට රෝහල විවෘත කරන අතර, නෝර්වුඩ් ක්‍රීඩාංගණයේ පැවැත්වෙන ජනහමුවක්ද ඇමතීමට නියමිතය. ඉන් අනතුරුව ඉන්දීය අග්‍රාමාත්‍යවරයා ශ්‍රී දන්ත ධාතුන් වහන්සේ වැඳ පුදාගැනීම සඳහා මහනුවර දළදා මාළිගාව වෙත පැමිණීමටද නියමිත ය. මොදි මහතා හෙට පස්වරුවේ මෙරටින් පිටව යන අතර මෙරට රැඳී සිටින කාලය තුළ දේශපාලන පක්ෂ කිහිපයක් සමග සාකච්ඡා පැවැත්වීමට නියමිත බවද වාර්තා වේ.", "URL": "https://lankatruth.com/si/?p=34091", "Category": "පුවත්", "Parent URL": null}