{"Source": "Lankatruth", "Timestamp": "July 12, 2012", "Headline": "සුන්නත් තහනමට ආගමික විරෝධයක්", "News Content": "ජර්මනියේ කොලොන් ප්‍රදේශීය අධිකරණය මගින් ආගමික හේතු මත පිරිමි දරුවන් සුන්නත් කිරීම හෙවත් චර්මඡේදනය කිරීම තහනම් කිරීමේ නියෝගයක් ලබාදීම යුරෝපයේ යුදෙව් හා මුස්ලිම් කොටස්වල වි‍රෝධයට හේතු වී ඇතැයි වාර්තා වේ. එම කොටස් ඒකාබද්දව නිකුත් කරන ලද නිවේදනයක් මගින් පෙන්වා දෙන්නේ තම ආගම්වල‍ට අනුව එය මූලික අවශ්‍යතාවක් වන බැවින් එයට නීතියේ රැකවරණය හිමි විය යුතු බවය. කෙසේවුවද ජර්මානු වෛද්‍ය සංගමය කියා සිටින්නේ චර්මඡේදනය ශාරීරික සෞඛ්‍යයට හානියක් විය හැකි බවය. චර්මඡේදනය කිරීමෙන් පසු ශාරීරික සංකූලතා මතුවූ දරුවෙකුගේ දෙමව්පියන් විසින් අදාල වෛද්‍යවරයාට එරෙහිව මෙම අධිකරණයේ නඩු පවරා තිබූ අතර අධිකරණය ප්‍රකාශ කළේ ආගමික හා දෙමව්පිය අයිතීන්ට වඩා දරුවාට තම ශාරීරික සුවය සඳහා ඇති අයිතිය බලවත් බවය.  මෙම තීරණය අනෙකුත් අධිකරණ විසින්ද අනුගමය කෙරෙනු ඇති බවට බිය පළවී ඇති අතර ජර්මානු ආණ්ඩුව දැඩි අපහසුතාවයකට පත්ව ඇත්තේ යුදෙව් ආගම සමග ගැටෙන මෙම තීරණය යුදෙව් සංහාරයක් වූ රටක සිදුවීම හේතුවෙනි.    ජර්මනියේ කොලොන් ප්‍රදේශීය අධිකරණය මගින් ආගමික හේතු මත පිරිමි දරුවන් සුන්නත් කිරීම හෙවත් චර්මඡේදනය කිරීම තහනම් කිරීමේ නියෝගයක් ලබාදීම යුරෝපයේ යුදෙව් හා මුස්ලිම් කොටස්වල වි‍රෝධයට හේතු වී ඇතැයි වාර්තා වේ.    එම කොටස් ඒකාබද්දව නිකුත් කරන ලද නිවේදනයක් මගින් පෙන්වා දෙන්නේ තම ආගම්වල‍ට අනුව එය මූලික අවශ්‍යතාවක් වන බැවින් එයට නීතියේ රැකවරණය හිමි විය යුතු බවය.    කෙසේවුවද ජර්මානු වෛද්‍ය සංගමය කියා සිටින්නේ චර්මඡේදනය ශාරීරික සෞඛ්‍යයට හානියක් විය හැකි බවය. චර්මඡේදනය කිරීමෙන් පසු ශාරීරික සංකූලතා මතුවූ දරුවෙකුගේ දෙමව්පියන් විසින් අදාල වෛද්‍යවරයාට එරෙහිව මෙම අධිකරණයේ නඩු පවරා තිබූ අතර අධිකරණය ප්‍රකාශ කළේ ආගමික හා දෙමව්පිය අයිතීන්ට වඩා දරුවාට තම ශාරීරික සුවය සඳහා ඇති අයිතිය බලවත් බවය.   මෙම තීරණය අනෙකුත් අධිකරණ විසින්ද අනුගමය කෙරෙනු ඇති බවට බිය පළවී ඇති අතර ජර්මානු ආණ්ඩුව දැඩි අපහසුතාවයකට පත්ව ඇත්තේ යුදෙව් ආගම සමග ගැටෙන මෙම තීරණය යුදෙව් සංහාරයක් වූ රටක සිදුවීම හේතුවෙනි.", "URL": "https://lankatruth.com/si/?p=3142", "Category": "විදෙස් පුවත්", "Parent URL": null}