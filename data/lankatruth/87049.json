{"Source": "Lankatruth", "Timestamp": "December 10, 2019", "Headline": "මත්තල ගුවන් තොටුපළේ කළමනාකාරීත්වය විදේශීය සමාඟමකට පැවරීමට රජයේ අවධානය", "News Content": "මත්තල අන්තර්ජාතික ගුවන් තොටුපළේ කළමනාකාරීත්වය විදේශීය සමාඟමක් වෙත පැවරීම සඳහා ටෙන්ඩර් කැඳවීමට රජයේ අවධානය යොමුව තිබේ. මත්තල රාජපක්ෂ ජාත්‍යන්තර ගුවන්තොටුපළ, නිදහස් වෙළඳ කලාප ආශ්‍රිත ප්‍රවාහන ගුවන් තොටුපළක් ලෙස කළමනාකරණයකිරීම සඳහා විදේශීය සමාගම් වෙතින් ටෙන්ඩර්පත් කැඳවීමට නියමිත බවත් ගුවන් තොටුපළේ හිමිකාරීත්වය රජය යටතේ තබාගනිමින් එහි කළමනාකාරීත්වය විදේශීය ආයෝජකයන් වෙත පැවරීමට නියමිත බවත් සිවිල් ගුවන් සේවා අමාත්‍ය ප්‍රසන්න රණතුංග මහතා පවසා ඇත. පසුගිය රජය ද මෙම ගුවන් තොටුපළ ඉන්දියාවට පැවරීම සඳහා පිඹුරුවත් සකස්කරමින් සිටි අතර එහි අවසන් එකඟතාවලට එළඹීමට නොහැකි විය.", "URL": "https://lankatruth.com/si/?p=87049", "Category": "පුවත්", "Parent URL": null}