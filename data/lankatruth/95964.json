{"Source": "Lankatruth", "Timestamp": "August 25, 2020", "Headline": "මෙරට කොරෝනා ආසාදිතයින් සංඛ්‍යාව 2,971ක් දක්වා ඉහළට", "News Content": "ශ්‍රී ලංකාවේ කොරෝනා අසාදිත මුළු රෝගීන් සංඛ්‍යාව 2,971ක් දක්වා ඉහළ ගොස් තිබේ. ඒ අද (25) හමු වූ ආසාදිතයින් 12 දෙනාද සමග ය. මෙම 12 දෙනාම ඉන්දියාවේ සිට පැමිණි පිරිසක් බව හඳුනාගෙන ඇති බව සෞඛ්‍ය අමාත්‍යාංශය පවසයි. මේ වනවිට කොරෝනා ආසාදිතයන් 143 දෙනෙකු රෝහල්ගතව ප්‍රතිකාර ලබමින් සිටින අතර ආසාදිත පුද්ගලයන් 2,816 දෙනෙකු සුවය ලබා රෝහල්වලින් පිටව ගොස් තිබේ. රෝගීන් 12 දෙනෙකු මේ වනවිට වෛරසය ආසාදනය වීමෙන් ජීවිතක්ෂයට පත්ව ඇත.", "URL": "https://lankatruth.com/si/?p=95964", "Category": "පුවත්", "Parent URL": null}