{"Source": "Lankatruth", "Timestamp": "December 6, 2022", "Headline": "දිනේෂ්ට 74යි – රාජ්‍ය සේවකයන් 60න් යා යුතුයි", "News Content": "සියලුම රාජ්‍ය සේවකයන් අනිවාර්ය විශ්‍රාම ගැනීමේ වයස අවුරුදු 60ට සීමා කල ගැසට් නිවේදනය රාජ්‍ය පරිපාලන හා ස්වදේශ කටයුතු ඇමතිවරයා ලෙස දිනේෂ් ගුණවර්ධන විසින් ඊයේ (05) නිකුත් කර තිබේ. මේ අනුව විශේෂිත අවශ්‍යතා මත සේවාකාලය දීර්ඝ කල යුතු යැයි රජය විසින් තීරණය කරණු ලබන ඉහළ නිළධාරීන් හැර වෛද්‍යවරුන් ඇතුලු සියලුම රාජ්‍ය සේවකයන් වයස අවුරුදු 60 සම්පූර්ණ වීමේදී විශාම යායුතු බවට නියම කර තිබේ. මෙම චක්‍රලේඛය 2023 ජනවාරි 01 දින සිට බලපැවැත්වේ. එහෙත් මෙම ගැසට් නිවේදනයේ ” පනස් පස් හැවිරිදි වයස පිරුණු විට හෝ ඉන් පසුව හෝ ආන්ඩුවේ ඔ්නෑම සේවකයෙකුට ආන්ඩුවේ සේවයෙන් විශ්‍රාම ගැනීමට නියම කරන්නට පුළුවන” යනුවෙන් සඳහන් කර තිබීමෙන් යම් සැක කටයුතු තත්වයක්ද නිර්මාණය වී තිබේ. තෝරාගත් රාජ්‍ය සේවකයින්ට වයස අවුරුදු 55ක් සම්පූර්ණ වීමේදි පත්විම් බලදරයා මගින් විශ්‍රාම ගැන්වීම ” නියම කරන්නට පුළුවන ” යනුවෙන් සඳහන් කිරීමෙන් එම සැක කටයුතු තත්වය මතුවී තිබේ. දේශපාලඥයන් මහජන නියෝජිතයින් ලෙස ක්‍රියා කිරීමේ දී එවැනි කිසිඳු සීමාවක් පනවා නොතිබීම සම්බන්දයෙන් පොදු සමාජයේ බලවත් විරෝධයක් පවතී.", "URL": "https://lankatruth.com/si/?p=142671", "Category": "පුවත්", "Parent URL": null}