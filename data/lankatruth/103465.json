{"Source": "Lankatruth", "Timestamp": "December 15, 2020", "Headline": "වව්නියාවේත් පාසල් වහයි", "News Content": "කොවිඩ් – 19 වෛරස ආසාදිත පාසල් සිසුවකු වාර්තාවීමත් තවත් සිසුවෙක් පළමු ආශ්‍රිතයෙකු ලෙස හඳුනා ගැනීමත් සමඟ වවුනියාව නගරයේ පාසල් හතරක් දින නියමයකින් තොරව අද (15) දිනයේ සිට වසාදැමූ බව වවුනියාව කළාප අධ්‍යාපන අධ්‍යක්ෂ එම්. රාදාක්‍රිශ්නන් මහතා පවසයි. වවුනියාව දෙමළ මිශ්‍ර පාසලේ ඉගෙනුම ලැබූ කට්කුලි ප්‍රදේශයේ පදිංචි මෙම පාසල් සිසුවා කොවිඩ් – 19 වෛරසය ආසාදනයවී තිබී ඇති අතර කොවිඩ් ආසාදිත පුද්ගලයකු ඇසුරු කළ පළමු ආශ්‍රිතයකු ලෙස ගාමිණි ජාතික පාසලේ සිසුවකු මෙසේ හඳුනාගෙන තිබේ. ඒ අනුව වවුනියාව දෙමළ මහ විද්‍යාලය, දෙමළ මිශ්‍රපාසල පාසල, ගාමිණි ජාතික පාසල හා රම්බකුලම බාලිකා විද්‍යාලය වසාදමා ඇත. නගරයේ පාසල වසාදැමීම පිළිබඳ නොදැන දුරබැහැර ප්‍රදේශවල සිට පැමිණි බෝහෝ පාසල් සිසු සිසුවියන් පිරිසක් දැඩි ලෙස අපහසුතාවටපත්ව සිටියහ.", "URL": "https://lankatruth.com/si/?p=103465", "Category": "කොවිඩ් -19 (කොරෝනා ) පුවත්", "Parent URL": null}