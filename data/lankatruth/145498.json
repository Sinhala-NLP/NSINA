{"Source": "Lankatruth", "Timestamp": "March 15, 2023", "Headline": "අයිතියේ හඬට උත්තරේ රසායනික අවි ප්‍රහාර ද?", "News Content": "“අයිතියේ හඬට උත්තරේ, රසායනික අවි ප්‍රහාර ද?” යන මැයෙන් සමාජවාදී තරුණ සංගමය සහ තරුණ සංවිධානවල එකුතුවෙන් සංවිධානය කළ නිර්මාණාත්මක විරෝධතාවයක් ඊයේ (14) පස්වරුවේ කොළඹ 7, පිහිටි නිදහස් චතුරශ්‍ර පරිශ්‍රයේදී පැවැත්විණි. මෙය ආරම්භයේදී පොලිසිය පැමිණ, නිදහස් චතුරශ්‍රයට ඇතුළත්වීම තහනම් කර ඇති බවත් විදේශ සංචාරකයන්ට පමණක් ඇතුළත් වියහැකි බවත් පවසමින් එම නිර්මාණාත්මක විරෝධතාවය බාධා එල්ල කර තිබේ. දේශීය සංචාරකයන් ඊයේ දිනයේ නිදහස් චතුරශ්‍ර පරිශ්‍රයට ඇතුල්වීමට නම් රාජ්‍ය පරිපාලන අමාත්‍යංශයේ අවසරය ගතයුතු බවද පොලිසිය සඳහන් කර ඇත. නිදහස් චතුරශ්‍ර පරිශ්‍රය සහ ඒ අවට පොලිස් නිලධාරීන් විශාල පිරිසකගේ ආරක්‍ෂාවක් යොදා තිබිණි. කෙසේ වෙතත් සමාජවාදී තරුණ සංගමට විසින් සංවිධානය කළ මෙම “අයිතියේ හඬට උත්තරේ, රසායනික අවි ප්‍රහාර ද?” යන නිර්මාණාත්මක විරෝධතාවය පවත්වා ඇත.", "URL": "https://lankatruth.com/si/?p=145498", "Category": "පුවත්", "Parent URL": null}