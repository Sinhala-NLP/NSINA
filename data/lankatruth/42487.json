{"Source": "Lankatruth", "Timestamp": "October 13, 2017", "Headline": "කොමිසම ගැන කතා කළ රූපවාහිනී වැඩසටහන ගැන සොයයි", "News Content": "බැඳුම්කර කොමිසමේ කටයුතු විවේචනය කරමින් එක්තරා රූපවාහිනී නාලිකාවක විකාශය වු වැඩසටහනට එරෙහිව පියවර ගැනීමට බලාපොරොත්තු වන බව බැඳුම්කර කොමිසමේ විනිසුරු ප්‍රසන්න ජයවර්ධන මහතා අද (13) කොමිසමට දැනුම් දී තිබේ. පර්පචුවල් ට්‍රෙෂරීස් සමාගමේ ප්‍රධාන ගැනුම්කරු නුවන් සල්ගාදු මහතාගෙන් හරස් ප්‍රශ්න විමසන අතරතුර කොමිසම ඇමතූ විනිසුරු ප්‍රසන්න ජයවර්ධන මහතා මේ බව දැනුම් දී ඇත. පසුගිය දිනෙක එක්තරා රූපවාහිනී නාළිකාවක වැඩසටහනක් ප්‍රචාරය වු බවත් එම වැඩසටහනට සම්බන්ධ වු ඇතැම් අය කොමිසමේ කටයුතු විවේචනයට ලක් කරමින් විවිධ ප්‍රකාශ කළ බවත් විනිසුරුවරයා ප්‍රකාශ කර තිබේ. එම වැඩසටහන හා එහිදී කොමිසමේ කටයුතු විවේචනයට ලක් කරමින් කළ විවිධ ප්‍රකාශ පිළිබඳව කොමිසමේ අවධානය යොමු වී ඇති බවත් එයට එරෙහිව සුදුසු පියවර ගැනීම සම්බන්ධයෙන් සළකා බලමින් සිටින බවත් ප්‍රසන්න ජයවර්ධන විණිසුරුවරයා එහිදී ප්‍රකාශ කර ඇත.", "URL": "https://lankatruth.com/si/?p=42487", "Category": "පුවත්", "Parent URL": null}