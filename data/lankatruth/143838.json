{"Source": "Lankatruth", "Timestamp": "January 19, 2023", "Headline": "පාස්කු ප්‍රහාරය – රනිල් සම්බන්ධ තීන්දුව මාර්තු 01", "News Content": "පාස්කු ප්‍රහාරය වළක්වා නොගැනීම පිළිබඳව වගඋත්තරකරුවෙකු ලෙස නම් සිටින රනිල් වික්‍රමසිංහ මේ මොහොතේ ජනාධිපති ධූරය දැරීම තුළ අදාළ මුක්තිය පිළිබඳ අධිකරණ තීන්දුව මාර්තු මස 01 වෙනි දින ලබාදීමට නියමිත ය. මේ වනවිට එම ප්‍රහාරය වළක්වා නොගැනීම සම්බන්ධයෙන් ශ්‍රේෂ්ඨාධිකරණය විසින් හිටපු ජනාධිපතිපති මෛත්‍රිපාල සිරිසේන සහ පොලිසියේ ඉහල නිලධාරීන් ගණනාවක් වැරදිකරුවන් බවට තීන්දු කර ඇත. එම තීන්දුව ප්‍රකාරව රනිල් වික්‍රමසිංහ සම්බන්ධයෙන් අනුගමනය කරන ක්‍රියාමාර්ගය මාර්තු මස 01 වෙනි දින ලබා දෙන අධිකරණ තීන්දුවෙන් ප්‍රකාශයට පත් කිරීමට නියමිතය.  පාස්කු ප්‍රහාරය එල්ල කළ අප්‍රේල් 21 දින වනවිට රනිල් වික්‍රමසිංහ ඒ පිළිබඳ බුද්ධි තොරතුරු සම්පූර්ණයෙන් දැන සිටි බවට මෙයට පෙර හෙළිවී තිබිණි. එම තොරතුරු අනුව අදාළ ක්‍රියාමාර්ග නොගැනීම සම්බන්ධයෙන් ගන්නා ක්‍රියාමාර්ග මාර්තු මස 01 වෙනි දින ලබා දෙන නඩු තීන්දුව අනුව තීරණය වීමට නියමිත ය.  ප්‍රහාරය එල්ල කරන අවස්ථාවේ රනිල් වික්‍රමසිංහ අගමැති ධුරය දැරීමේ මුක්තිය හිමි නොවීය. මේ වනවිට ජනාධිපතිවීම නිසා ගන්නා ක්‍රියාමාර්ග සම්බන්ධයෙන් අධිකරණය තීන්දු කිරීමට නියමිත ය.", "URL": "https://lankatruth.com/si/?p=143838", "Category": "පුවත්", "Parent URL": null}