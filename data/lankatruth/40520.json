{"Source": "Lankatruth", "Timestamp": "September 8, 2017", "Headline": "මෙක්සිකෝවට ප්‍රබල භූ කම්පනයක්!", "News Content": "උතුරු ඇමරිකාව- දකුණු ඇමරිකාව අතර පිහිටි මෙක්සිකෝවේ දකුණු වෙරළ ආසන්න කලාපයේ රික්ටර් පරිමාණයේ ඒකක 8.2 ප්‍රබලතාවයකින් යුතු භූ කම්පනයක් සිදුව ඇති අතර ඉන් සුනාමි තත්වයක් ඇතිවිය හැකි බවට අනතුරු ඇඟවීම්ද සිදු කර තිබේ. මෙක්සිකෝ වේලාවෙන් බ්‍රහස්පතින්දා මධ්‍යම රාත්‍රියේ සිදු වූ මෙම භූකම්පනයෙන් ජනතාව භීතියට පත්ව විදී වලට පැමිණසිටී බව පැවසේ. භූ කම්පනය සිදු ව ඇත්තේ මුහුද යට කිලෝමීටර 33 පොළව අභ්‍යන්තරයේ බවත් ඉන් සිදුව ඇති හානි පිළිබඳව නිශ්චිත තොරතුරු මෙතෙක් තහවුරු ව නැති බවත් පැවසේ. භූ කම්පනයෙන් පැය 3 කට පසුව සුනාමි තත්වයක් බලාපොරොත්තු විය හැකි බවට මෙක්සිකෝව, ගෝතමාලාව, පැනමා, එල් සැල්වදෝරය, කොස්ටාරිකා, නිකරගුවා, හොන්ඩුරාස්, ඉක්වදෝරය යන රටවල් වලට සුනාමි අනතුරු ඇඟවීමක් නිකුත් කර තිබේ. මෙක්සිකෝවේ හා ගෝතමාලාවේ දේශසීමා ආසන්නයේ සිදු වූමෙම භූ කම්පනයේ බලපෑම එම රටවල අගනුවරවල් වෙත තදින්ම දැනීඇතැයි පැවසේ.", "URL": "https://lankatruth.com/si/?p=40520", "Category": "විදෙස් පුවත්", "Parent URL": null}