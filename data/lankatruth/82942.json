{"Source": "Lankatruth", "Timestamp": "October 13, 2019", "Headline": "මඩකලපුව, පලාලි සහ රත්මලාන ගුවන් තොටුපළවල් වාණිජ ගුවන් ගමන් සඳහා විවෘත කෙරේ", "News Content": "මෙතෙක් අභ්‍යන්තර ගුවන් ගමන් සඳහා පමණක් විවෘත කර තිබූ මඩකලපුව, පලාලි සහ රත්මලාන යන ගුවන් තොටුපළවල් කලාපීය වාණිජ ගුවන් ගමන් සඳහා විවෘත කළ බව සිවිල් ගුවන් සේවා අධිකාරිය සඳහන් කරයි. ඒ අනුව එම ගුවන් තොටුපළවලින් ගුවන් ගමන් සඳහා මගීන්, ගමන් මළු, භාණ්ඩ හා තැපෑල ගොබෑම සහ පැටවීම ඇතුළු සේවා සිදුකිරීමට නියමිතය. මින් ඉදිරියට දකුණු ආසියානු කළාපයට අයත් රටවල් ගුවන්යානා එම ගුවන්තොටුපළ වෙත ගමන් වාර ආරම්භ කරන බවද දැනටමත් ඉන්දියාව ඊට එකඟතාව පළකර ඇති බවද සිවිල් ගුවන්සේවා අධිකාරිය සඳහන් කරයි. මේ බව සඳහන් කරමින් සිවිල් ගුවන් සේවා අධ්‍යක්ෂ ජනරාල්වරයා විසින් අති විශේෂ ගැසට් නිවේදනයක් නිකුත් කර තිබේ.", "URL": "https://lankatruth.com/si/?p=82942", "Category": "පුවත්", "Parent URL": null}