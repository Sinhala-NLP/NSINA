{"Source": "Lankatruth", "Timestamp": "August 21, 2023", "Headline": "රනිල්ගේ හයිය සාගල පෙන්වයි", "News Content": "ජනාධිපති රනිල් වික්‍රමසිංහගේ කාර්ය මණ්ඩල ප්‍රධානී තනතුරට අමතරව සාගල රත්නායකට ලබාදී තිබෙන ආරක්ෂක උපදේශක තනතුර ප්‍රයෝජනයට ගනිමින් හමුදා කඳවුරු ඇතුළු ජාතික ආරක්ෂක යාන්ත්‍රණයේ විවිධ ආයතනවලට පිවිස දේශපාලන කටයුතු ව්‍යාප්ත කරමින් සිටී.  මෙවැනි එක් අවස්ථාවක් පසුගිය 19 වෙනිදා කොතලාවල ආරක්ෂක පීඨයට නිරීක්ෂණ චාරිකාවක් ලෙස ගොස් තිබේ. එම ආයතනයේ ප්‍රධානීන් හමුවී සාකච්ඡා කර ඇති අතර ඉන් පසුව සභාව අමතා රාජ්‍ය විශ්ව විද්‍යාල ශිෂ්‍යයන්ට එරෙහිව අදහස් දක්වා ඇත.  ඒ අතර “අනෙක් විශ්ව විද්‍යාල රාශියක් තිබියදී මෙම ආයතනයේ විනය ඉහල මට්ටමක පවතිනවා. වෙනත් විශ්ව විද්‍යාලවල විවිධ හේතූන් මත මහ පාරේ විරෝධය පළ කරමින් සිටීමට සිදු වනවා.“ ආදී වශයෙන් ප්‍රකාශ කර ඇත.  ඉන් පසුව තව දුරටත් දේශපාලනික අදහස් දක්වමින් ශ්‍රී ලංකාව සිංගප්පූර්වක් කිරීමේ සිහිනය සාර්ථක වශයෙන් රනිල් වික්‍රමසිංහ විසින් ක්‍රියාත්මක කරමින් සිටින බව සඳහන් කර තිබේ.", "URL": "https://lankatruth.com/si/?p=150516", "Category": "පුවත්", "Parent URL": null}