{"Source": "Lankatruth", "Timestamp": "October 11, 2020", "Headline": "ගම්පහ රත්නාවලී බාලිකාවේ සිසුවියකටත් කොරෝනා", "News Content": "මිනුවන්ගොඩ බ්‍රැන්ඩික්ස් ඇඟලුම් කම්හලේ වෙසය කරන පුද්ගලයෙකුගේ දියණියක වන ගම්පහ රත්නාවලී බාලිකා විද්‍යාලයේ ඉගෙනුම ලබන සිසුවියකටද කෝවිඩ් – 19 වෛරසය ආසාදනය වි ඇති බව වාර්තාවේ. මිනුවන්ගොඩ සෞඛ්‍ය වෛද්‍ය නිලධාරී කාර්යාලය විසින් ඒ බව විද්‍යාලයට දැනුම්දී ඇතැයිද වාර්තාවේ. එම සිසුවියගේ පියාද කොවිඩ් – 19 ආසාදිත පුද්ගලයෙකි. ඒ හේතුවෙන් ඔහුගේ ආශ්‍රිතයෙකු ලෙස එම සිසුවිය PCR පරීක්ෂණයකට භාජනය කර ඇති අතර එහිදී අනාවරණය වී ඇත්තේ ඇයටද වෛරසය ආසාදනය වී ඇති බවයි. ඒ අනුව මෙම සිසුවිය රෝහල්ගත කිරීමට පියවර ගෙන ඇති අතර ඇය සමග අධ්‍යාපනය හාදාරන සිසුවියන් ස්වයං නිරෝධානයට ලක් කිරීමට තීරණය කර ඇත.", "URL": "https://lankatruth.com/si/?p=97461", "Category": "පුවත්", "Parent URL": null}