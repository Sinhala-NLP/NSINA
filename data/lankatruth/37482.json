{"Source": "Lankatruth", "Timestamp": "July 14, 2017", "Headline": "සිරියාව ගැන ප්‍රංශ ජනපතිගේ ස්ථාවරයේ වෙනසක්!", "News Content": "සිරියානු ජනාධිපති බෂාර් අල් අසාද් ඉවත් කිරීමට වඩා ත්‍රස්තවාදය තුරන් කිරීම වැදගත් බව ප්‍රංශජනාධිපති මැක්රොන් සිදු කර ඇති ප්‍රකාශය සම්බන්ධයෙන් විදෙස් මාධ්‍ය වැඩි අවධානයක් යොමු කර තිබේ. ප්‍රංශයේ සංචාරයක නිරත ඇමෙරිකානු ජනාධිපති ඩොනල්ඩ් ට්‍රම්ප් සමග පැවැති ඒකාබද්ධ පුවත්පත් සාකච්ඡාවකදී ප්‍රංශජනාධිපතිවරයා මේ බව ප්‍රකාශකර තිබීම විශේෂත්වයකි. එහිදීවැඩිදුරටත් අදහස් ප්‍රංශ ජනාධිපතිවරයා, ‘‘ඇත්ත වශයෙන්ම සිරියාව සම්බන්ධ අපගේ පිළිවෙත වෙනස් වෙලා. අපට ප්‍රතිඵල අවශ්‍යමොහොතක්. ඒ සඳහා ඇමෙරිකාව සියලු පාර්ශව සමග සමීපව ක්‍රියාත්මක වීම සිදු විය යුතුයි. නම්කර ඇති සම්බන්ධීකරණ කමිටුවට එක්සත් ජාතීන්ගේ නියෝජිතයින්, සිරියානු ආණ්ඩුවේ නියෝජිතයින්ද ඇතුළත් විය යුතුයි. අසාද් ඉවත් කිරීම නොව අපගේ අරමුණ ත්‍රස්තවාදය තුරන් කර සිරියාව තුළ ස්ථාවරභාවය ගොඩනැගීමයි. විසඳුමක් නොමැතිව සිරියානු අර්බුදය අවුරුදු 7ක් පුරා දිව යමින් ඇති නමුත් තවමත් අපට ඩැමස්කස් හි තානාපති කාර්යාලයක් නොමැති වීම විශාල පාඩුවක්.“ යැයි ප්‍රංශ ජනාධිපතිවරයා ප්‍රකාශ කර තිබේ. හිටපු ඇමෙරිකානු ජනාධිපති බැරැක් ඔබාම සමග එක්ව අසාද් පාලනය පෙරලා දැමීම සඳහා සිරියානු විපක්ෂ කණ්ඩායම් වෙත අවි ආයුද හා මුදල් සැපයූරටවල් කිහිපය අතුරින් ප්‍රංශය පෙරමුණේ පසුවන අතර සිරියානු අර්බුදය විසඳීම සඳහා ප්‍රංශස්ථාවරයේ පැහැදිලි වෙනස ඉදිරියේදීතීරණාත්මක බලපෑමක් කරනු ඇතැයි දේශපාලන නිරීක්ෂකයෝ විශ්වාසය පළකරති.", "URL": "https://lankatruth.com/si/?p=37482", "Category": "විදෙස් පුවත්", "Parent URL": null}