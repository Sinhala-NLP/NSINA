{"Source": "Lankatruth", "Timestamp": "September 19, 2020", "Headline": "කොරෝනා සුවවී නිවසේ නිරෝධායනය වෙමින් සිටි අයෙකු යළි රෝගී වෙයි", "News Content": "කොරෝනා හෙවත් කොවිඩ්-19 වෛරසය ආසාදනය වී සුවය ලබා නිවසේ ස්වයං නිරෝධායනයට යොමුව සිටි හලාවත, ආරච්චිකට්ටුව ප්‍රදේශයේ පුද්ගලයෙකු‍ට යළි වෛරසය ආසාදනය වී ඇති බවට අනාවරණය වී තිබේ. 23 හැවිරිදි අදාළ පුද්ගලයා පසුගිය මස 16 වනදා ඩුබායි හි සිට මෙරටට පැමිණ තිබූ අතර කොරෝනා වෛරසය ආසාදනය වී ඇති බවට හඳුනාගැනීම හේතුවෙන් ඔහු වැලිකන්ද රෝහලට ඇතුළත් කර තිබුණි. ප්‍රතිකාර ලබා ගැනීමෙන් අනතුරුව මේ මස 08 වනදා ඔහු රෝහලෙන් පිටව ගොස් ඇති අතර දින 14ක කාලයක් නිවසේ ස්වයං නිරෝධායනය වෙමින් සිටියදී මෙලෙස යළිත් වරක් වෛරසය ආසාදනය වී ඇති බවට හඳුනාගෙන ඇති බව හලාවත දිස්ත්‍රික් මහ රෝහලේ අධ්‍යක්ෂ වෛද්‍ය කපිල ප්‍රදීප් මල්ලවආරච්චි මහතා පවසයි.", "URL": "https://lankatruth.com/si/?p=96543", "Category": "පුවත්", "Parent URL": null}