{"Source": "Lankatruth", "Timestamp": "June 5, 2018", "Headline": "බැදුම්කර වංචාව පිළිබඳ ජනාධිපති කොමිසමේ වසන්කල කොටස් පාර්ලිමේන්තුවට", "News Content": "මහ බැංකු බැදුම්කර සිද්ධිය පිළිබඳ ජනාධිපති කොමිසන් වාර්ථාවේ පරේලිමේන්තුව වෙත ඉදිරිපත් නොකරන ලද කොටස් මීට සුළු වේලාවකට පෙර පාර්ලිමේන්තුවේදී කථානායක කරූ ජයසූරිය මහතා වෙත ඉදිරිපත්කර ඇත. සී/350 සිට සී/360 දක්වා වූ කොටස් ජනාධිපති ලේකම් කාර්යාල නිලධාරීන් විසින් මෙසේ කථානායකවරයා අතට පත්කර තිබේ. මීට ඉහත දිනයකදී කථානායකවරයා මෙම කොටස් පාර්ලිමේන්තුවට ඉදිරිපත්කරන ලෙස ජනාධිපති ලේකම්වරයාට දැනුම් දී තිබිණි. ඒ අනුව අද දිනයේ පාර්ලිමේන්තුවේදී මහබැංකු බැදුම්කර වංචාවට සම්බන්ධ පර්පෙචුවල් ට්‍රෙෂරීස් සමාගමේ හිමිකරු වන අර්ජුන් ඇලෝසියස් මහතා සමඟ දුරකථන සංවාද පැවැත්වූ මැති ඇමතිවරුන්ගේ නම් ලැයිස්තුව පාර්ලිමේන්තුව හමුවේ අනාවරණය වනු ඇත.", "URL": "https://lankatruth.com/si/?p=53576", "Category": "පුවත්", "Parent URL": null}