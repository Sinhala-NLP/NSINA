{"Source": "Lankatruth", "Timestamp": "May 29, 2019", "Headline": "වීරවන්සගේ මන්ත්‍රී වීරවන්සගේම හිටපු මන්ත්‍රීට පහරදීලා", "News Content": "මහින්ද පිලේ මන්ත්‍රී විමල් වීරවන්ස මහතාගේ දේශපාලන ගෝලයෙකු වන චමින්ද සුදසිංහ නැමති කැස්බෑව නගරසභාවේ හිටපු මන්ත්‍රීවරයාට විමල් වීරවන්ස මහතාගේම තවත් ගෝලයෙකු වන පොහොට්ටු පක්ෂයේ මන්ත්‍රී රංජිත් පද්මසිරි සහ පොහොට්ටු පක්ෂයේම තවත් මන්ත්‍රීවරයෙකු වන සුමන රනවීර නැමති මන්ත්‍රීවරයාද සමග එක්ව ඉතාමත් අමාණුෂික ලෙස පහරී දී ඇතැයි වාර්තාවේ. මෙම සුමන රනවීර නැමති මන්ත්‍රීවරයා කැස්බෑව නගර සභාවේ සභාපවතිවරයෙකු ලෙසද පසුගිය සභා කාලයේ කටයුතු කර තිබේ. තමන්ට පහරදීම සම්බන්ධයෙන් චමින්ද සුදසිංහ මහතා, පොහොට්ටු පක්ෂයේ මන්ත්‍රීවරුන් වන රංජිත් පද්මසිරි සහ සුමන රනවීර යන ‍දෙදෙනාට එරෙහිවපිලියන්දල පොලිස්ථානයට පැමිණිල්ලක් ඉදිරිපත් කිරීමට නියමිත බවද වාර්තාවේ.", "URL": "https://lankatruth.com/si/?p=74764", "Category": "පුවත්", "Parent URL": null}