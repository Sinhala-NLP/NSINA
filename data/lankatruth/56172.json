{"Source": "Lankatruth", "Timestamp": "July 14, 2018", "Headline": "ජනතාවාදී පාලනයක් වෙනුවෙන් ජාතික කතිකාව මහරගමදී මුළුදෙයි.", "News Content": "රට රකින , රට හදන ජනතාවාදී පාලනයක් වෙනුවෙන් ජාතික කතිකාව යන තේමාව යටතේ අද(14) මහරගමදී ජාතික විද්වත් සංවිධානය විසින් සංවිධානය කල සමුළුවක් පැවැත්විය. රට මුහුණ දී ඇති අර්බුද හඳුනා ගෙන විසඳුම් සෙවීම සඳහා රටට නව වැඩ පිළිවෙලක් සකස් කිරීම සඳහා මෙම ජාතික කතිකාව හරහා අද දින මහරගම තරුණ සේවා ශ්‍රවණාගාරයේදී අධ්‍යාපන, සෞඛ්‍යය, කෘෂිකර්ම, ජාතිය ගොඩනැගීම , පරිසර , ප්‍රවාහන, කලාව , ක්‍රීඩාව ආදී ක්ෂේත්‍රයන් සඳහා කමිටු සාමාජිකයන් නම් කිරීම අද දින මෙම කථිකාවත හරහා සිදුකරන ලදි. දේශපාලන නායකයින්, වෘත්තීයවේදීන්, විශ්වවිද්‍යාල ආචාර්ය මහාචාර්යවරුන් , කලාකරුවන්, වෘත්තීය සමිති නායකයින්, ගොවි සමිති නායකයින්, ධීවර සමිති නායකයින්, බහුජන සංවිධාන නියෝජිතයින්, සිවිල් සමාජ ක‍්‍රියාකාරීන් සහ ක්‍ෂේත‍්‍රයන්හි ප‍්‍රවීණයින්ගේ සහභාගිත්වයෙන් පැවති මෙම ජාතික කථිකාවත සදහා විශාල පිරිසක් සහභාගීවීම කැපී පෙනුනි.", "URL": "https://lankatruth.com/si/?p=56172", "Category": "පුවත්", "Parent URL": null}