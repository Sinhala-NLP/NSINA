{"Source": "Lankatruth", "Timestamp": "October 1, 2013", "Headline": "ලක්ෂ 03කගේ ළමා දිනය ඉවරයි", "News Content": "05 වසර ශිෂ්‍යත්වයේ විභාග ප්‍රතිඵල ඔක්තෝබර් 01 දිනට යෙදුණු ලෝක ළමා දිනයේ නිකුත් කිරීම නිසා විභාගයට පෙනී සිටි ලක්ෂ 03කට ආසන්න ළමුන් පිරිසකට ළමා දිනයේ සතුට අහිමි වී ගොස් තිබේ. 05 වසර ශිෂ්‍යත්වයේ විභාග ප්‍රතිඵල ඔක්තෝබර් 01 දිනට යෙදුණු ලෝක ළමා දිනයේ නිකුත් කිරීම නිසා විභාගයට පෙනී සිටි ලක්ෂ 03කට ආසන්න ළමුන් පිරිසකට ළමා දිනයේ සතුට අහිමි වී ගොස් තිබේ. ශිෂ්‍යත්ව විභාගයට පෙනී සිටි ළමුන් පිරිසෙන් ශිෂ්‍යත්වය සමත් වන්නේ 20%වැනි කුඩා ප්‍රමාණයක් පමණක් බවත් ඉතිරි 80%ක පමණ ළමුන් පිරිසක් මේ නිසා සිත් තැවුලට පත්වෙන බවත් දෙමාපියන් පවසයි. ලෝක ළමා දිනයේ ප්‍රතිඵල නිකුත් කිරීමට ආණ්ඩුව ගත් අමනෝඥ තීරණය නිසා ළමුන් දැඩි අපහසුතාවයට පත්වූ බවද දෙමාපියන් පෙන්වා දෙයි.  පසුගිය සතිය වන විට ශිෂ්‍යත්ව ප්‍රතිඵල පිළියෙළ කොට අවසන්වී තිබියදී ප්‍රතිඵල නිකුත්කිරීම කල්දැමීමට ආණ්ඩුව පියවරගෙන තිබෙන බවද වාර්තා වේ. සාමාන්‍යයෙන් ශිෂ්‍යත්ව ප්‍රතිඵල සැප්තැම්බර් මස අවසානය වන විට ලබාදෙන නමුත් මෙවර එම ප්‍රතිඵල ප්‍රමාද කොට ඇත්තේ ජනාධිපතිවරයාගේ නිව්යෝර්ක් සංචාරය පිළිබද ප්‍රවෘත්තිවලට අවධානය දිනාගැනීමට බවත් අභ්‍යන්තර ආරංචි මාර්ග සඳහන් කරයි. කෙසේ නමුත් අධ්‍යාපන අමාත්‍යවරයා සඳහන් කර සිටියේ මින් ඉදිරියට ශිෂ්‍යත්ව විභාගයේ ප්‍රතිඵල සෑම වර්ෂයකදීම ඔක්තෝබර් පළවෙනිදාට යෙදෙන ලෝක ළමා දිනයේදී නිකුත් කරන බවයි.", "URL": "https://lankatruth.com/si/?p=8329", "Category": "පුවත්", "Parent URL": null}