{"Source": "Lankatruth", "Timestamp": "October 24, 2018", "Headline": "වතු කම්කරු වැටුප වැඩි කරන්නැයි ඉල්ලා තරුණයින් පිරිසක් කොළඹට පාගමනක්", "News Content": "වතු කම්කරුවන්ගේ මුලික වැටුප රුපියල් 1,200 දක්වා ඉහළ දමන ලෙස වතු සමාගම්වලට බල කරමින් වතුකරයේ තරුණයන් 13 දෙනෙකුගෙන් සමන්විත පිරිසක් බගවන්තලාවේ සිට කොළඹ දක්වා පාගමණින් පැමිණීම ඊයේ (23) ආරම්භ කරන ලදී. බගවන්තලාව පොලිස් වසමට අයත් කොටියාගල තේ කර්මාන්ත ශාලාව අසලින් ආරම්භ කළ පාගමන බගවන්තලාව නගරයට පැමිණ බගවන්තලාව ශ්‍රී තෙණ්ඩායිදුපාණි කෝවිලේ දී විශේෂ ආගමික වතාවන්වලින් පසු පාගමන ආරම්භ කර තිබේ. මෙම පාගමනේ යෙදෙන වතුකරයේ තරුණයන් පැවසුවේ වතු කම්කරුවකුගේ මුලික වැටුප රුපියල් 1,200 දක්වා වැඩිවිය යුතු බවයි. දින පහක් ඇතුළත පාගමනින් කොළඹට ගොස් වතු කම්කරුවන්ගේ වැටුප රුපියල් 1,200 දක්වා වැඩි කිරිමට මැදිහත්වන ලෙසට ජනාධිපති මෛත්‍රීපාල සිරිසේන මහතාටත්, අග්‍රමාත්‍යය රනිල් වික්‍රමසිංහ මහතාටත් වතු හාම්පුතුන්ගේ සංගමයටත් විශේෂ සංදේශයක් බාර දීමට කටයුතු කරන බවද ඔවූහු සඳහන් කරති.", "URL": "https://lankatruth.com/si/?p=61736", "Category": "පුවත්", "Parent URL": null}