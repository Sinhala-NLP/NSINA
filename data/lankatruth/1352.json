{"Source": "Lankatruth", "Timestamp": "February 12, 2012", "Headline": "අද (12) මධ්‍යම රාත්‍රියේ සිට පෞද්ගලික බස් රථ වර්ජනයක", "News Content": "අද (12) මධ්‍යම රාත්‍රියේ සිට පෞද්ගලික බස් රථ වර්ජනයක් ආරම්භ කිරීමට තීරණය කර ඇති බව ලංකා පෞද්ගලික බස් හිමියන්ගේ සංගමය පවසයි. ‍ඩීසල් මිල රුපියල් 31 න් ඉහළ නැංවීමට එරෙහිව මෙම තීරණයට එළඹි බවත්, හෙට පෙරවරු 11 ට සිය සංගමය රැස්ව මේ පිළිබඳව සාකච්ඡා කර වර්ජනය පිළිබඳව අවසන් තීරණයකට එළඹෙන බවත් එම සංගමයේ සභාපති ගැමුණු විජේරත්න මහතා සඳහන් කරනවා. ‍කෙසේවෙතත් සිය සංගමයේ බස් සේවකයින් හෙට බස් ධාවනයෙන් ඉවත්වන බව දැනුම් දී ඇති බවයි සමස්ත ලංකා පෞද්ගලික බස්රථ හිමියන්ගේ සමිති සම්මේලනයේ ලේකම් අංජන ප්‍රියන්ජිත් මහතා පවසන්නේ. ‍රුපියල් 31 න් ඩීසල් මිල ඉහළ නැංවීම බස් කර්මාන්තය පවත්වාගෙන යාමට බලපෑමක් එල්ල වන බවත්‍ රජය සඳහන් කළ පරිදි ඉන්ධන ලබාදීමේ හැකියාවක් නොමැති බව ද ඔහු පෙන්වාදෙනවා.", "URL": "https://lankatruth.com/si/?p=1352", "Category": "පුවත්", "Parent URL": null}