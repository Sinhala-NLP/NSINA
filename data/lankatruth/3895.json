{"Source": "Lankatruth", "Timestamp": "September 1, 2012", "Headline": "ආදාහනාගාරයක පිපිරීමක් – මහජන නියෝජිතයෙකුටත් අසාධ්‍යයි", "News Content": "මහනුවර, දුංඔය ප්‍රදේශයේ පිහිටි වත්තේගම අදාහනාගාරයේ ගෑස්සිලින්ඩරය පිපිරීමෙන් වත්තේගම නගර සභාවේ සභාපතිවරයා ඇතුළු 15දෙනෙකු තුවාල ලබා තිබේ. මෙම පිපිරීමෙන් පිළිස්සුම් තුවාල සහිතව බරපතල තත්වයේ පසුවන වත්තේගම නගර සභාවේ සභාපති කේ. සී. ලියනගේ සහ නගර සභා සේවකයන් දෙදෙනෙකු මහනුවර රෝහලට ඇතුළත් කරතිබේ. අද (01) පස්වරු 5.00ට පමණ මෘත දේහයක් ආදාහනය කිරීමට සූදානම් වූ අවස්ථාවේ ආදාහනාගාරය නියමානුකූලව ක්‍රියාත්මක නොවීම නිසා එය පරීක්ෂා කිරීමට යාමේදී මෙම අනතුර සිදුව ඇත. පිපිරීමෙන් ආදාහනාගාරයට ද හානි සිදුව තිබේ. අනෙක් තුවාලකරුවන් වත්තේගම රෝහලේ ප්‍රතිකාර ලබමින් සිටී. අද දින ආදාහනයකිරීම සඳහා මෘතදේහ දෙකක් තිබී ඇති අතර එම දේශයන් භූමදානයකර ඇත.", "URL": "https://lankatruth.com/si/?p=3895", "Category": "පුවත්", "Parent URL": null}