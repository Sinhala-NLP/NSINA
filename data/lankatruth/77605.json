{"Source": "Lankatruth", "Timestamp": "July 13, 2019", "Headline": "අගමැතිගේ අපල දුරුවීමට නීති විරෝධීව ඇත්පැටවෙකු ලබාගැනීමේ උත්සාහයක්", "News Content": "අග්‍රාමාත්‍ය රනිල් වික්‍රමසිංහගේ අපල දුරුවීමට යැයි පවසමින් රිදීගම – සෆාරි උද්‍යානයේ නිදැල්ලේ සැරි සරන ඇත් පැටවෙකු පෞද්ගලික භාරයට පත් කිරීමේ උත්සාහයක් පවතින බවට චෝදනා කරමින් සුරකිමු ශ්‍රී ලංකා සංවිධානයේ සභාපති පූජ්‍ය පාහියන්ගල ආනන්ද සාගර හිමියන් අද(13) අරලියගහ මන්දිරයේ මහජන සම්බන්ධනා නිලධාරියෙකුට ලිපියක් භාරදී තිබේ. අග්‍රාමාත්‍යවරයා හමුවී අදාල ලිපිය භාරදීමට උන්වහන්සේ ඇතුළු පිරිසක්, අරලියගහ මන්දිරයට පැමිණ සිටිය ද අග්‍රාමාත්‍යවරයා හමුවීමට අවස්ථාවක් උදාවී නැත. එහිදී යම් කළහකාරී තත්වයක් ද ඇතිව තිබෙන අතර පසුව අදාල ලිපිය මහජන සම්බන්ධතා නිලධාරියෙකු වෙත ලබාදී තිබේ. පූජ්‍ය පාහියන්ගල ආනන්ද සාගර හිමියන් පවසා සිටින්නේ කිරිබොන වයසේ පසුවන ඇත් පැටවෙකු අග්‍රාමාත්‍යවරයාගේ පෞද්ගලික භාරයට පත්කිරීමට උත්සහ දරන බවත් එයට විරෝධය පළකරන බවත් ය", "URL": "https://lankatruth.com/si/?p=77605", "Category": "පුවත්", "Parent URL": null}