{"Source": "Lankatruth", "Timestamp": "December 29, 2020", "Headline": "මාතලේ ජනතාව ඩෝසරය⁣ට එරෙහි වෙති!", "News Content": "“ඩෝසරයට එරෙහි පරිසරය වෙත යළි හැරෙන කතාබහක්” සම්මන්ත්‍රණය ඊයේ (28) මාතලේ දිස්ත්‍රික්කයෙන් ආරම්භ කළ අතර ඊට විශාල ජනතා ප්‍රසාදයක් ලැබෙමින් තිබෙන බව එහි සංවිධායකයෝ සඳහන් කරති. ජනතා විමුක්ති පෙරමුණ විසින් සංවිධානය කරනු ලබන මෙම සම්මත්‍රණ මාලාව දිවයින පුරා පැවැත්වීමටද කටයුතු සූදානම් කර තිබෙන බව එම පක්ෂය සඳහන් කරයි. ඊයේ පැවති ආරම්භක සම්මන්ත්‍රණය සඳහා ජීවයේ අයිතිය සංවිධානයේ කැඳවුම්කරු, ජනතා විමුක්ති පෙරමුණේ මධ්‍යම කාරක සභික, සමන්ත විද්‍යාරත්න, මහාචාර්ය දිලීප විතාරණ, දුම්බර අපේය පරිසර සංවිධානයේ කැඳවුම්කරු සිසිර කුමාර සහ ජනතා විමුක්ති පෙරමුණේ මාතලේ දිස්ත්‍රික් සංවිධායක ගමගෙදර දිසානායක යන අය එව සිටියහ. මීට අමතරව හම්බන්තොට – ජනවාරි 09, කොළඹ – ජනවාරි10, මහනුවර – ජනවාරි 15, බණ්ඩාරවෙල – ජනවාරි 17, මොණරාගල – ජනවාරි 13, ගම්පහ – ජනවාරි 18, අම්පාර – ජනවාරි 19, ත්‍රීකුණාමලය – ජනවාරි 26 යන දිනවලදීද තවත් මෙවැනි සම්මන්ත්‍රණ රැසක් පැවැත්වීමට නියමිතය.", "URL": "https://lankatruth.com/si/?p=105804", "Category": "පරිසර", "Parent URL": null}