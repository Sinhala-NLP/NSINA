{"Source": "Lankatruth", "Timestamp": "December 6, 2020", "Headline": "නොර්වුඩ් දෙමළ මහා විදුහලත් වසාදමයි", "News Content": "හැටන් කලාප අධ්‍යාපන කාර්යයාලය යටතේ පාලනය වන නොර්වුඩ් දමිල මහා විද්‍යාලයේ ගුරුවරියකට, ඇයගේ මාස හතරක් වයසැති බිළින්දියට සහ අවු පහක් වයසැති දියණියට කොවිඩ් 19 වෛරසය ආසාදනය වි ඇති බවට තහවුරු වි ඇති නිසා හෙට (07) දින සිට එම පාසල තවකාලිකව වසා දැමිමට මස්කෙලිය සෞඛ්‍යය වෛද්‍යය නිලධාරි ඩි. චන්ද්‍රරාජන් මහතා විදුහල්පතිවරයාට උපදෙස් ලබාදී තිබේ. එම පාසලේ ළමුන් 1500ක් පමණ අධ්‍යාපනය ලබන බවත්, එහි අචාර්යය මණ්ඩලය 70 දෙනෙකුගෙන් සමන්විත බවත් සෞඛ්‍යය වෛද්‍යය නිලධාරිවරයා කියා සිටියි. දරු ප්‍රසුත නිවාඩුවෙන් පසු අසාදිත ගුරුවරිය ඉකුත් 28 සහ 30 දෙදින තුළ පාසලට පැමිණ ඉගැන්විම් කටයුතු සිදු කර ඇති බවට තොරතුරු අනාවරණය වි ඇති බවත් එම අසාදිත ගුරුවරියගේ ආගරපතන ඩයගම ප්‍රදේශයේ පදිංචි මවටද මිට ප්‍රථම කොවිඩ් අසාදනය වි ඇය නිරෝධායන මධ්‍යස්ථානයක් කරා යොමු කර ඇති බවත් වෛද්‍යය නිලධාරීවරයා අනාවරණය කරයි. එම ගුරුවරියගේ සමිපතම ගුරුවරුන් සහ සිසු සිසුවියන් PCR පරික්ෂනයකට භාජනය කර ඔවුන් ස්වයං නිරෝධායනය සඳහා යොමුකරන බවත් පාසල විෂබිජහරණයට ලක් කිරිමට කටයුකු කරන බවත් මස්කෙලිය සෞඛ්‍යය වෛද්‍යය නිලධාරිවරයා වැඩි දුරටත් පවසයි.", "URL": "https://lankatruth.com/si/?p=102647", "Category": "කොවිඩ් -19 (කොරෝනා ) පුවත්", "Parent URL": null}