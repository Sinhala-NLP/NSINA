{"Source": "Lankatruth", "Timestamp": "November 29, 2018", "Headline": "කතානායකගේ අත්සන ව්‍යාජ ලෙස යෙදූ කූඨ ලියුම ගැන පරීක්ෂණ ඇරැඹේ", "News Content": "කතානායකවරයා අගවිනිසුරුවරයාට ලිපියක් යවන ලදැයි කියමින් කතානායකවරයාගේ අත්සන ව්‍යාජව යොදා ලිපියක් සකස් කිරීම සම්බන්ධයෙන් වන පරීක්ෂණ පැවැත්වීමට පොලිස්පතිවරයා අපරාධ පරීක්ෂණ දෙපාර්තමේන්තුවට අවසර ලබා දී තිබේ. කතානායකවරයාගේ නියෝගයෙන් පාර්ලිමේන්තුවේ මහලේකම්වරයා විසින් අපරාධ පරීක්ෂණ දෙපාර්තමේන්තුවට ලිපියක් මගින් මෙම පැමිණිල්ල කරනු ලැබ තිබිණි. ඒ අනුව එම පැමිණිල්ල පොලිස්පතිවරයා වෙත යොමු කර ඇති අතර පොලිස්පතිවරයා එය විමර්ශනය කිරීමට අවසර දී ඇති බව අපරාධ පරීක්ෂණ දෙපාර්තමේන්තුවට අවසර ලබාදී ඇත. එම පැමිණිල්ලට අදාළව මේ වනවිට ප්‍රකාශ කිහිපයක් සටහන් කරගෙන ඇති අතර ව්‍යාජ ලිපිය සමාජ මාධ්‍ය වෙත මුදා හැරීම සම්බන්ධයෙන් ලැබී ඇති තොරතුරු ඔස්සේ විමර්ශන සිදු කරන බව පොලිසිය පවසයි.", "URL": "https://lankatruth.com/si/?p=64419", "Category": "පුවත්", "Parent URL": null}