{"Source": "Lankatruth", "Timestamp": "October 18, 2022", "Headline": "ශ්‍රී ලාංකිකයෙකුට ජාත්‍යන්තර බුකර් සම්මානය හිමිවේ", "News Content": "ශ්‍රී ලාංකිකයෙකු වන ශෙහාන් කරුණාතිලකගේ The Seven Moons of Maali Almeida කෘතියට ඊයේ (17) රාත්‍රියේ ලන්ඩන් නුවර පැවති ජාත්‍යන්තර බුකර් සම්මාන උළලේ හොඳම කෘතියට හිමි සම්මානය ප්‍රදානය කරනු ලැබීය.  බ්‍රිතාන්‍ය රජුගේ බිරිඳ වන කැමිලා පාකර් මෙම සම්මානය ශෙහාන් කරුණාතිලක වෙත ප්‍රදානය කළාය. 2009 මැයි මස අවසන් කරන ලද මෙරට සිවිල් යුද්ධයේ විවිධ පැතිකඩ නිරූපණය කරමින් මෙම කෘතිය රචනා කර තිබේ.  ඒ වෙනුවෙන් සම්මානය සමඟ බ්‍රිතාන්‍ය පවුම් පනස් දහසක මුදල් තාග්‍යයක් ද ශෙහාන් කරුණාතිලක වෙත පිරිනමා ඇත. බුකර් සම්මානය ශ්‍රී ලාංකිකයෙකු වෙත මෙවර ලැබුණේ වසර 30කට පසු ය.  ශ්‍රී ලාංකික සම්භවයක් ඇති ලේඛකයෙකු වන Michael Ondaatje විසින් රචිත The English Patient නවකතාව වෙනුවෙන් 1992 දී බුකර් සම්මානය හිමිකර ගත්තේ ය.", "URL": "https://lankatruth.com/si/?p=140762", "Category": "කලා පුවත්", "Parent URL": null}