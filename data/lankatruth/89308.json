{"Source": "Lankatruth", "Timestamp": "February 2, 2020", "Headline": "නිදහස් දා සිරකරුවෝ 516කට නිදහස", "News Content": "මේ මස 4 වැනිදාට නියමිත ශ්‍රී ලංකාවේ 72 වැනි ජාතික නිදහස් දින සැමරුම නිමිත්තෙන් සිරකරුවන් 516 දෙනෙකුට නිදහස ලැබෙන බව බන්ධනාගාර මුලස්ථානය පවසයි. බන්ධනාගාර ආයතන 30කින් පමණ සුළු වැරදීමකට කෙටි කාලීන සිරදඬුවම් ලැබූ පිරිසක් මේ අතර වන බව පැවසේ. මත්කුඩු, මිනීමැරුම්, මංකොල්ලකෑම්, ස්ත්‍රී දුෂණ, පැහැරගැනීම්, කප්පන් ගැනීම්, ඇතුළු බරපතල ඝණයේ වැරදි 30කට සම්බන්ධ කිසිදු සිරකරුවෙකුට මෙදින නිදහස හිමි නොවන බවද වාර්තා වේ. නීතිවිරෝධී මත්පැන් ජාවාරම ඇතුලුව සුළු වැරදි මත දඩ මුදල් ගෙවා ගැනීමට නොහැකිව සිරදඬුවම් විදින පුද්ගලයින් 516ක ලැයිස්තුවක් මේ වනවිට අධිකරණ අමාත්‍යාංශය වෙත ඉදිරිපත් කර ඇතැයි ද වාර්තා වේ.", "URL": "https://lankatruth.com/si/?p=89308", "Category": "පුවත්", "Parent URL": null}