{"Source": "Lankatruth", "Timestamp": "August 13, 2018", "Headline": "කොළඹ වෛද්‍ය පීඨයේ ඊ – චැනලින් සේවාවක්", "News Content": "කොළඔ වෛද්‍ය පීඨය තුළ ගොඩනඟා ඇති සායනික සංගමයක් හරහා ක්‍රියාත්මක කරුණු ලබන e-channeling සේවාවක් මගින් මුදලට ඖෂධ පිළිබඳව තොරතුරු ලබාදීමේ කූඨ සැලසුමක් ආණ්ඩුව විසින් දියත් කරමින් තිබෙන බව වාර්තා වේ. වෛද්‍ය අධ්‍යාපනය පෞද්ගලීකරණය කිරීමට ආණ්ඩුවෙන් සයිටම් ආයතනය ස්ථාපිත කිරීමට උත්සාහ කළද සිසුන්, වෛද්‍යවරු, වෘත්තීය සමිත, දේශපාලන පක්ෂවල විරෝධය හමුවේ එය අසාර්ථක වූ නමුත් ආණ්ඩුව තමන්ගේ උත්සාහය අත් හැර දමා නැති බව මේ අනුව අනාවරණය වේ. ආණ්ඩුවේ මෙම අලුත්ම සැලසුම සඳහා සිසුන්ගේ සහයෝගය ලබා ගැනීමට නියමිතව ඇති අතර වෛද්‍යවරුන් නොවන සිසුන්ට ජනතාව සඳහා ඖෂධවල තොරතුරු ලබා දිය හැක්කේ කෙසේද යන්න ගැටලුවක් වන අතර එය නීතිවීරෝධී කටයුත්තකි. මෙම යෝජනාව හෙට (14) දිනයේ දී රැස්වීමට නියමිත වෛද්‍යපීඨ මණ්ඩලට ඉදිරිපත් කිරීමට නියමිතව ඇත. මීට අමතරව කොළඔ වෛද්‍ය පීඨයේ ඉදිකරමින් පවතින නව ගොඩනැගිල්ලේ නඩත්තු කටයුතු සඳහා මුදල් සොයා ගැනීමට මෙම වෛද්‍ය පීඨයේ ආචාර්යවරුන්ට e-channeling කිරීමට යෝජනා වී ඇති බව දැනගන්නට ලැබී ඇත. මෙම ක්‍රියාමාර්ගයන් තුළින් පෙන්නුම් කරන්නේ රජයේ වෛද්‍ය පීඨ තුළ වෛද්‍ය උපාධිය විකිණීමේ සැලසුමේ එක් කොටසක් බවයි.", "URL": "https://lankatruth.com/si/?p=57674", "Category": "පුවත්", "Parent URL": null}