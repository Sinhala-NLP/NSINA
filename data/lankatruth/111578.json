{"Source": "Lankatruth", "Timestamp": "February 27, 2021", "Headline": "කොරෝනා ආසාදනයෙන් හෙද නිලධාරිනිකුත් මියයයි…", "News Content": "කොවිඩ් – 19 ආසාදනයෙන් මෙරට මිය ගිය පළමු හෙදිය ලෙස මාවනැල්ල මූලික රෝහලේ තුන්වන වාට්ටුවේ සේවයේ යෙදී සිටි හෙද නිලධාරිනියක වන 53 හැවිරිදි ප්‍රියාංකා රම්‍යා කුමාරි මරණයට පත්ව තිබේ. මාවනැල්ල ලෝල්ලේගොඩ පදිංචි ඇය යම් අසනීප තත්වයක් හේතුයෙන් පෙබරවාරි 11 වනදා මහනුවර ජාතික රෝහලට මාරුකර යවා ඇති අතර එහි දැඩිසත්කාර ඒකකයේ ප්‍රතිකාර ලබමින් සිටියදී පසුගිය 22 වනදා ජීවිතක්ෂයට පත්ව ඇත. ඇයගේ මරණයට හේතුව මොළය ඉදිමීම, ලේ විෂවීම, කොවිඩ් නියුමෝනියාව ලෙස වාර්තා කර තිබේ. මීට පෙර කොවිඩ් ආසාදනයෙන් මෙර වෛද්‍යවරයෙකුද ජීවිත්ක්ෂයට පත්වූ අතර මෙම හෙදියගේ මරණය කොවිඩ් – 19 ආසාදිතව මෙරට මිය ගිය පළමු හෙද නිලධාරිනිය ලෙස සෞඛ්‍ය අංශ වාර්තා කරයි.", "URL": "https://lankatruth.com/si/?p=111578", "Category": "කොවිඩ් -19 (කොරෝනා ) පුවත්", "Parent URL": null}