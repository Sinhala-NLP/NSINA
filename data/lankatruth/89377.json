{"Source": "Lankatruth", "Timestamp": "February 3, 2020", "Headline": "බඩගින්නට දරුවෝ පස් කනවා… සතොසෙන් නරක්වෙනතුරු ගොඩගහගෙන හිටපු සහල් වළලනවා…", "News Content": "බඩගින්නට දරුවෝ පස් කනවා කියලා මාධ්‍ය වාර්තා පළවෙන, මන්ධපෝෂණයට දරුවෝ මැරෙන රටේ සහල් තොගපිටින් නරක් වෙනතුරු ගබඩාකරගෙන ඉඳලා වළලමින් සිටින බව සම්සත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කරයි. මේ වනවිට අසහල් මිල අධික ලෙස ඉහළ යමින් තිබෙන පසුබිමක් තුළ කොළඹ ලේක්හවුස් ආයතනය අසළ CMC පාරේ පිහිටි සතොස ගබාඩාවේ සහල් විශාල ප්‍රමාණයක් සත්ව ආහාරවලට හෝ ලබා දීමට සුදුසු නැති බව දන්වා වළ දැමීමට සූදානම් වන බවට ලැබුණු තොරතුරක් මත සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඇතුළු පිරිසක් ද එම ගබඩාව පරීක්ෂා කරන ලදී. එහිදී මිනිස් පරිභෝජනයට නුසුදුසු සහල් කිලෝ 29,738ක් ඇති බවත් ඉන් සහල් කිලෝ 19,738ක් මිනිස් පරිභෝජනයට හෝ නොසුදුසු බවත් නිරීක්ෂණය වූ බව නාමල් කරුණාරත්න මහතා සඳහන් කරයි. ඉන් තවත් සහල් කිලෝ 10,000ක් සත්ව ආහාර සඳහා සකස් කර තිබූ බවත් ඉතිරි සහල් කිලෝ 19,738 මාලිගාවත්ත ප්‍රදේශයේ බැකෝ යන්ත්‍ර යොදාගෙන වළවල් කපා වැළලීමට සූදානම් කරමින් තිබෙන බවත් නිරීක්ෂණය වූවේ යැයිද සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පෙන්වා කරයි. මෙම ගබඩාව තුළ පරිප්පු, මුං ආදී ධාණ්‍ය වර්ග කිහිපයක්ද මිනිස් පරිභෝජනයට නුසුදුසු නිසා ඉවත් කර ඇති බවත් ඒ මහතා පවසයි. සහල් වසර දෙකක් කල් තබාගත හැකි බැවින් මෙම සහල් නරක්වී ඇති ආකාරය අනුව මේවා බොහෝ දුරට 2014, 2015 සමයේ ආණයනය කළ සහල් විය හැකි බවද ඒ මහතා පෙන්වා දෙයි. මෙම සහල් මෙසේ නරක්වනතෙක් ගොඩගසා තබා නොගෙන මිනිස් පරිභෝජනය සඳහා වෙළඳපොළට කිරිමට තිබූ බවත් සහල් අතිරික්තයක් ඇති රටට මෙලෙස සහල් ආනයන කිරීමේ අවශ්‍යතාවයක් නැති බනත් නාමල් කරුණාරත්න මහතා පෙන්වා දුන්නේ ය.", "URL": "https://lankatruth.com/si/?p=89377", "Category": "පුවත්", "Parent URL": null}