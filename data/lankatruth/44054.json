{"Source": "Lankatruth", "Timestamp": "November 18, 2017", "Headline": "මහින්ද සමග සාකච්ඡාවට මෛත්‍රීගෙන් කමිටුවක්", "News Content": "එළඹෙන පළාත් පාලන මැතිවරණයේදී එක්ව තරඟ කිරීම සඳහා මහින්ද පිල සමග සාකච්ඡා කිරීම සඳහා ජනාධිපති මෛත්‍රීපාල සිරිසේන මහතා විසින් තිදෙනෙකුගෙන යුත් කමිටුවක් පත් කර ඇත. අමාත්‍ය නිමල් සිරිපාල ද සිල්වා, රාජ්‍ය අමාත්‍ය ඩිලාන් පෙරේරා සහ අමාත්‍ය ලසන්ත අගලියවන්න එම කමිටුවේ සාමාජිකයන් වේ. ඉදිරි පළාත් පාලන මැතිවරණය ශ්‍රී ලංකා නිදහස් පක්ෂය පාර්ශව දෙකක් ලෙස වෙන් වෙන්ව තරඟ කිරීමෙන් තමන්ට අත්වන අන්ත පරාජය සම්බන්ධයෙන් මහත් සේ බියවී සිටින මෛත්‍රීපාල සිරිසේන මහතා මැතිවරණය කල් දමා ගැනීමට විවිධ උත්සාහයන් දරමින් සිටින අතර ඔහුට පක්ෂයේ ජ්‍යෙෂ්ඨයන්ගෙන් එල්වන පීඩනය හමුවේ මෙලෙස මහින්ද පිල සමග සාකච්ඡා ක්‍රියාමාර්ගවලට එළඹීමට තීරණය කර ඇති බව වාර්තා වේ. සාකච්ඡා සඳහා යොමුවීමේදී යම් යම් කොන්දේසි ඇතුළත් වියයුතු බව සඳහන් වුවද මේ දක්වා ඒවා මොනවාදැයි හෙළිදරව් කිරීමට නොහැකි බව මේ සම්බන්ධයේන අදහස් දැක්වූ ශ්‍රීලනිප ජ්‍යෙෂ්ඨයෙකු මාධ්‍යවෙත ප්‍රකාශ කර තිබේ.", "URL": "https://lankatruth.com/si/?p=44054", "Category": "පුවත්", "Parent URL": null}