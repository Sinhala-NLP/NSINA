{"Source": "Lankatruth", "Timestamp": "December 2, 2019", "Headline": "බැදුම්කර සිද්ධිය ගැන සාකච්ඡාවකට කෝප් කමිටුව හෙට රැස්වේ", "News Content": "මහබැංකු බැදුම්කර සිද්ධියේ වෝහාරික විගණන වාර්තාව සම්බන්ධව ඉදිරි ක්‍රියාමාර්ග සාකච්ඡාකිරීමට කෝප් කමිටුව හෙට(03) රැස්වීමට නියමිතය. මහබැංකු බැදුම්කර වංචාව සම්බන්ධව ශ්‍රී ලංකා මහබැංකුව විසින් සිදුකරන ලද වෝහාරික විගණනයේ අවසන් වාර්තාව පිළිබඳව ඉදිරියට ගනුලබන ක්‍රියාමාර්ග සම්බන්ධව සාකච්ඡාකිරීමට මෙම විශේෂ සාකච්ඡාව කැඳවා ඇතැයි කෝප් කමිටු සභාපති සුනිල් හඳුන්නෙත්ති මහතා පැවසීය. මහබැංකු බැදුම්කර සිදුවීම සම්බන්ධව විමර්ශනයට පත්කරන ලද ජනාධිපති කොමිෂන් සභාව විසින් මහබැංකු වෝහාරික විගණන වාර්තාව සැකසීම සඳහා නිර්දේශ ලබාදුන් අතර මෙම නිර්දේශ සම්බන්ධව ජනාධිපති කොමිෂන් සභාව විසින් කෝප් කමිටුව දැනුවත්කර තිබිණි. පසුගිය මාර්තු 22 දා රැස්වූ කෝප් කමිටුව, මහබැංකුව වෙත නිර්දේශකර ඇත්තේ ජනාධිපති කොමිසම විසින් නිර්දේශිත වෝහාරික විගණනය සිදුකරන ආකාරය පිළිබඳව පූර්ණ වාර්තාවක් ඉදිරිපත් කරන ලෙසය. මේ සම්බන්ධව වැඩිදුර සාකච්ඡාකිරීමට හෙට දිනයේ දී කෝප් කමිටුව රැස්වීමට නියමිතය.", "URL": "https://lankatruth.com/si/?p=86573", "Category": "පුවත්", "Parent URL": null}