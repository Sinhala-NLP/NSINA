{"Source": "Lankatruth", "Timestamp": "November 14, 2017", "Headline": "වෛද්‍ය සිසූහු යළි දේශනවලට සහභාගී වෙති", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කිරීමට ආණ්ඩුවට බලකරමින් මාස 10කට අධික කාලයක් පන්ති වර්ජනයක නිරතව සිටි වෛද්‍ය පීඨ සිසුන් ලබන සඳුදා (20) දිනයේ සිට නැවතත් දේශනවලට සහභාගීවීමට තීරණය කර තිබේ. රජය විසින් ලබාදුන් විසඳුම් සැලකිල්ලට ගනිමින් ලබන 20 වනදා සිට පන්ති වර්ජනය අවසන් කර දේශනවලට සහභාගීවීමට තීරණය කරනු ලැබුවද සයිටම් විරෝධී අරගලය මින් අවසන් නොවන බව එම සිසූහු අවධාරණය කරති. වෛද්‍ය පීට සිසුන්ගේ දෙමව්පියන් විසින් පසුගිය 06වනදා මාරාන්තික උපවාසක් ආරම්භ කළ අතර ඉන් පසු ආණ්ඩුව විසින් සයිටම් ආයතනය අහෝසි කරන බවට එම දෙමව්පියන් වෙත ලිඛිත පොරොන්දුවක් ලබාදෙමින් පවසා තිබිණි.", "URL": "https://lankatruth.com/si/?p=43858", "Category": "පුවත්", "Parent URL": null}