{"Source": "Lankatruth", "Timestamp": "September 17, 2019", "Headline": "ඇල්පිටිය ප්‍රාදේශීය සභා මැතිවරණය නොපවත්වන්නැයි පෙත්සමක්", "News Content": "ඉදිරියේදී පැවැත්වීමට නියමිත ඇල්පිටිය ප්‍රාදේශීය සභා මැතිවරණය අත්හිටුවීමේ නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණය වෙත මූලික අයිතිවාසිකම් පෙත්සමක් ඉදිරිපත් කර තිබේ. ඇල්පිටිය ප්‍රදේශවාසීන් තිදෙනෙකු විසින් මෙම මූලික අයිතිවාසිකම් පෙත්සම ගොනුකර ඇති අතර පෙත්සම්කරුවන් සඳහන් කර ඇත්තේ ඔක්තෝබර් 11 වැනිදා මැතිවරණය පවත්වන බවට තීරණය කරමින් මැතිවරණ කොමිසමේ සභාපතිවරයා ගැසට් නිවේදනයක් නිකුත් කර තිබුණ ද එය මැතිවරණ කොමිසමේ සාමාජිකයන්ගේ රැස්වීමකින් තොරව සිදුකළ දින නියම කිරීමක් බවය. එබැවින් ගැසට් නිවේදනය වලංගු නොවන බවත් 2017 වසරේ කැඳවන ලද නාම යෝජනා පදනම්කර ගනිමින් අදාල මැතිවරණය පැවැත්වීම ව්‍යවස්ථා විරෝධී බවත් පෙත්සම්කරුවන් පවසා ඇත.", "URL": "https://lankatruth.com/si/?p=81001", "Category": "පුවත්", "Parent URL": null}