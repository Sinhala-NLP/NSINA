{"Source": "Lankatruth", "Timestamp": "February 28, 2019", "Headline": "ජීවන වියදම ඉහළ යයි –  මාසික වැටුප වාෂ්ප වෙයි – වංචා, දූෂණ හා නාස්තිය නවතනු! වහා වැටුප් වඩිකරනු !", "News Content": "මේ වනවිට දිනෙන් දින ජීවන වියදම ඉහළ යමින් පවනින ඉවත් මාසිකව ගන්නා වැටුප වාෂ්ප වී වැඩ කරන ජනතාව පීඩනයට පත්කර ඇති බවත් ආණ්ඩුවේ වංචා, දූෂණ, නාස්තිය ඉහළ ගොස් ඇති බවත් සඳහන් කරමින් සහ ඉදිරි අය-වැයෙන් ජීවන වියදමට සරිලන වැටුප් වැඩිවීමක් ලබා දෙන ලෙසත් ආණ්ඩුවට බල කරමින් හෙට (01) මධ්‍යාන 12.00ට රජයේ මුද්‍රණ සේවකයින්ගේ සංගමය විසින් විරෝධතාවයක් සංවිධානය කර ඇති බව එහි ප්‍රධාන ලේකම් සරත් ලාල් පෙරේරා මහතා සඳහන් කරයි. මාසිකව ලැබෙන ආදායමෙන් 55%කින් පමණ බදු ගෙවීමට සිදුවී ඇති බවත් ගෙවන බදුවලින් විශාල ප‍්‍රමාණයක් ජනාධිපති ඇතුළු අමාත්‍යවරුන් හා රජයේ නිලධාරීන් විසින් කරන වංචා, දූෂණ හා නාස්තිය වෙනුවෙන් වැය කරන බවත් අවධාරණය කරන සරත් ලාල් මහතා පසුගිය කාලයතුල ආණ්ඩුවේ වංචා, දූෂණ හා නාස්තිය ඉහළ ගොස් ඇති බවද අවධාරණය කරයි. ඉදිරි අය-වැයෙන් ජීවන වියදමට සරිලන වැටුපක් වැඩිකර ගැනීමට හා වංචා, දූෂණ හා නාස්තියට එරෙහිව බොරැල්ලේ පිහිටි රජයේ මුද්‍රණාලය ඉදිරිපිටදී මෙම උද්ඝෝෂණය පැවැත්වෙන බවද ඒ මහතා අනාවරණය කරයි.", "URL": "https://lankatruth.com/si/?p=69378", "Category": "පුවත්", "Parent URL": null}