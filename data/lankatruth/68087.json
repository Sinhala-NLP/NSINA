{"Source": "Lankatruth", "Timestamp": "February 13, 2019", "Headline": "රැකියා විරහිත උපාධිධාරීන්ගේ විරෝධතාවයට පොලීසියෙන් කඳුළුගෑස්", "News Content": "උපාධිධාරී සැමට කප්පාදුවකින් තොරව රැකියා ලබාදෙන ලෙස ඉල්ලා රැකියා විරහිත උපාධිධාරී සංගමය සහ උපාධිධාරී ජාතික මධ්‍යස්ථානය අද(13) කොළඹ කොටුව දුම්රිය පොළ ඉදිරියේ විරෝධතාවයක් සංවිධානය කර තිබුණි. බාහිර උපාධි සහ අභ්‍යන්තර උපාධිලෙස බෙදා වෙන්කර රැකියා ලබාදීමේදී ආකාර දෙකකට සැළකීම නතර කරන ලෙසත් කඩිනමින් රැකියා ලබාදීමට කටයුතු කරන ලෙසත් ඉල්ලා උපාධිධාරීහු විරෝධතාවයේ නිරත විය. අනතුරුව පිරිස ජනාධිපති ලේකම් කාර්යාලය දෙසට ගමන්ගත් අතර ලෝටස් වටරවුම ආසන්නයේදී පොලීසිය විසින් මාර්ග බාධක යොදා කඳුලු ගෑස් සහ අධි පීඩන ජල ප්‍රහාර එල්ලකර පිරිස විසිරුවා හැර තිබේ.", "URL": "https://lankatruth.com/si/?p=68087", "Category": "පුවත්", "Parent URL": null}