{"Source": "Lankatruth", "Timestamp": "April 24, 2018", "Headline": "ජාලිය වික්‍රමසූරිය අත්අඩංගුවට ගන්නැයි අධිකරණයෙන් නැවත වරෙන්තු", "News Content": "ඇමෙරිකානු ඩොලර් තුන් ලක්ෂ තිස් දෙදහසක රජයේ මුදල් සාපරාධී සාවද්‍ය පරිහරණය යන චෝදනාව යටතේ අධිකරණයේ පෙනී නොසිටීම නිසා ඇමෙරිකා එක්සත් ජනපදයේ හිටපු වොෂින්ටන් තානාපති ජාලිය චිත්‍රාන් වික්‍රමසූරිය මහතා අත්අඩංගුවට ගන්නාලෙස නියෝග කරමින් දෙවන වරටත් කොටුව මහේස්ත්‍රාත් ලංකා ජයරත්න මෙනවිය විවෘත වරෙන්තු නිකුත් කර තිබේ. මෙම සැකකරු වෙනුවෙන් ඇප තැන්පත් කල ඔහුගේ බිරිඳ එච්. ඒ. පියංගනී මහත්මියටත් සැකකරුගේ සහෝදරියක වන දීපිකා කුමුදිණී යන අයටත් නැවත වරෙන්තු නිකුත් කිරීමට අධිකරණය තීරණය කළේ ය.", "URL": "https://lankatruth.com/si/?p=50959", "Category": "පුවත්", "Parent URL": null}