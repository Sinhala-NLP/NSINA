{"Source": "Lankatruth", "Timestamp": "October 1, 2019", "Headline": "ජාතික ජන බලවේගයේ මොණරාගල ජනතා සභාවත් අති සාර්ථකයි", "News Content": "රට ගොඩනැගීමේ ක්‍රියාවලිය සම්බන්ධව ජනතාව දැනුවත් කිරීමේ අරමුණින් ජාතික ජන බලවේගය දිවයින පුරා සංවිධානය කර ඇති ජනතා සභා මාලාවේ තවත් අධියරක් ඊයේ (30) පස්වරුවේ මොණරාගලදී පැවැත්විණි. එහිදී ජාතික ජන බලවේගයේ ජනාධිපතිවරණ අපේක්ෂක අනුර දිසානායක මහතාට උණුසුම් පිළිගැනීමක් හිමිවිය. කලාකරුවන්, ව්‍යාපාරිකයන් ඇතුළු විශාල පිරිසක් මේ සඳහා එක්වී සිටියහ. මෙම අවස්ථාවේදී ආචාර්යවරු, මහාචාර්යවරු, කලාකරුවෝ, වෛද්‍යවරු, නීතීඥයින් දේශපාලන පක්ෂ නියෝජිතයින් ඇතුළු ජාතික ජන බලවේගය නියෝජනය කරන විවිද සංවිධානව නියෝජිතයෝ රැසක් ජනතාව ඇමතූහ.", "URL": "https://lankatruth.com/si/?p=82064", "Category": "පුවත්", "Parent URL": null}