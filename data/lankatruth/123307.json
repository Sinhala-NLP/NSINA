{"Source": "Lankatruth", "Timestamp": "September 19, 2021", "Headline": "සය මාසික ආර්ථික සැලැස්මක් කබ්රාල් දින තුනෙන් සකස් කරලා", "News Content": "ඉදිරි මාස 06 ඉලක්ක කරගනිමින් නව ආර්ථික සැලැස්මක් සම්පාදනය කර ඇති බව මහ බැංකුවේ අධිපති ලෙස පසුගිය 15 වනදා වැඩ බාරගත් හිටපු අමාත්‍ය අජිත් නිවාඩ් කබ්රාල් පවසයි. ඔහු මේ බව සඳහන් කර ඇත්තේ ට්විටර් පණිවුඩයක් නිකුත්කරමිනි. රටේ සියලු ප්‍රධාන අංශ ආවරණය කරමින් එම “සය මාසික ආර්ථික සැලැස්ම” නිර්මාණය කළ බව ඊයේ (18) නිකුත් කළ එම ට්ව්ටර් පණිවුඩයේ දැක්වේ. මුදල් රාජ්‍ය අමාත්‍ය ධුරයෙන් සහ පාර්ලිමේන්තු මන්ත්‍රී ධුරයෙන් ඉල්ලා අස්වු අජිත් නිවාඩ් කබ්රාල් පසුගිය 15 වනදා ශ්‍රි ලංකා මහ බැංකුවේ අධිපතිවරයා ලෙස වැඩ භාරගත් අතර ඊයේ වනවිට ගතව ඇත්තේ දින තුනක් පමණි. Getting ready to unveil the Road Map for the SL #Economy for the next 6 months on 1st October. It would cover all key aspects & be in the form of a \"TO DO LIST\". @CBSL #SriLanka #GoSL #roadmap pic.twitter.com/D2RKiq41dm", "URL": "https://lankatruth.com/si/?p=123307", "Category": "ආර්ථික පුවත්", "Parent URL": null}