{"Source": "Lankatruth", "Timestamp": "October 30, 2020", "Headline": "CIA පොම්පියෝලාගේ MCC මෙහෙයුම් මෙන්න", "News Content": "ඇමරිකානු ආධාර ව්‍යාපෘති යටතේ ලෝකයේ රටවල් ගණනාවකට විශේෂයෙන් ක්‍රියාත්මක කරන ලද මිලේනියම් චැලේන්ජ් කෝපරේෂන් හෙවත් MCC ගිවිසුම අත්සන් කළ ලෝකයේ රටවල් ගණනාවක් අසාර්තක වී ඇති ආකාරය ජාතික විද්වත් සංවිධානයේ ආර්ථික ප්‍රතිපත්ති කමිටුවේ සභාපති ආර්තික විශ්ලේෂක ආචාර්ය අනිල් ජයන්ත ප්‍රනාන්දු මහතා සම්පාදනය කළ වාර්තාවකින් හෙළි වී තිබේ. මේ අනුව ඇමරිකාව විසින් මෙම ගිවිසුම් යටතේ මුලින් අනුමත කළ ව්‍යාපෘති වෙනුවෙන් අදාළ රටට ඉතාම සුළු මුදලක් ලබාදී පසුව අත්හැඅර දමා ඇත. ශ්‍රී ලංකාවටද මෙම ගිවිසුම අත්සන් කිරීමෙන් ඩොලර් මිලියන 480ක පරිත්‍යාගයක් ලැබෙන බව පසුගිය ජනාධිපතිවරණයට පෙර තහවුරු කර තිබිණි. මෙම MCC ගිවිසුම සඳහා මුලින්ම ඉල්ලීම් කර තිබෙන්නේ 2007 වර්ෂයේ මහින්ද රාජපක්ෂ ජනාධිපතිවරයාගේ පාලන සමයේ ඔහු මුදල් ඇමතිව සිටියදී ය. ඇමරිකානු රාජ්‍ය ලේකම් මයික් පොම්පියෝගේ මෙරට නිල සංචාරයේදී මෙම ගිවිසුම සම්බන්ධයෙන් ආණ්ඩුව සමග සාකච්ඡා කළ බව මේ වනවිට අනාවරණය වී ඇත. එහෙත් ආණ්ඩුව ඒ සම්බන්ධයෙන් කිසිවක් හෙළි කර නැත. මෙම පසුබිම තුළ ලෝකයේ රටවල් ගණනාවක් MCC ගිවිසුමට බිලිවූ ආකාරය පහත වගුවෙන් හෙලි වේ.", "URL": "https://lankatruth.com/si/?p=98931", "Category": "පුවත්", "Parent URL": null}