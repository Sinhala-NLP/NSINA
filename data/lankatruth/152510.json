{"Source": "Lankatruth", "Timestamp": "October 1, 2023", "Headline": "පුංචි මැතිවරණය වෙනුවෙන් ජනතාවගේ බදු මුදල් ලක්ෂ 10,000ක් වනසලා", "News Content": "රනිල් වික්‍රමසිංහ ජනාධිපති සහ පොහොට්ටු හවුල් පාලනය කුමන්ත්‍රණකාරීව කල් දමන ලද පළාත් පාලන මැතිවරණයේ මූලික කටයුතු වෙනුවෙන් සූදානම් වූ අවස්ථාවේ වියදම් කළ මහජන මුදල රුපියල් ලක්ෂ 10,000ක් හෙවත් කෝටි සීයයක් පමණ වන බව පැෆරල් සංවිධානයේ විධායක අධ්‍යක්ෂ රෝහන හෙට්ටිආරච්චි මාධ්‍යයට හෙළිකර තිබේ.  එම මැතිවරණය දින නියමක් නැතිව කුමන්ත්‍රණකාරීව කල් දමා ඇති අතර ඒ වෙනුවෙන් බාර දී තිබෙන නාම යෝජනා පත්‍ර අහෝසි කිරීමට ද ආණ්ඩුව සැලසුම් කරමින් පවතී.  මෙම පසුබිම තුළ මහජන මුදල් විනාශ කිරීම පමණක් නොව ජනතාවගේ ප්‍රජාතන්ත්‍රවාදීඅයිතීන් ද උදුරා ගැනීමට ආණ්ඩුව සූදානම් වන බවට විධායක අධ්‍යක්ෂවරයා ප්‍රකාශ කර තිබේ. ජනාධිපතිවරයා ඇතුළු ආණ්ඩුව කුමන්ත්‍රණකාරී ලෙස මෙම මැතිවරණය කල් දමනු ලැබූයේ නියත පරාජය පිළිබඳව තහවුරුවීමෙන් පසුව බව ජාතික ජන බලවේගය පෙන්වා දීතිබිණි.", "URL": "https://lankatruth.com/si/?p=152510", "Category": "පුවත්", "Parent URL": null}