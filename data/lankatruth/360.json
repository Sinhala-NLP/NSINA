{"Source": "Lankatruth", "Timestamp": "November 26, 2011", "Headline": "හෝමාගමට අධි විදුලි බලයක්", "News Content": "අධි වෝල්ටීයතාවයකින් යුත් විදුලි ධාරිතාවක් ගලා ඒම හේතුවෙන් හෝමාගම නියඳගල ප්‍රදේශයේ නිවාස රැසකට අලාභ හානි සිදුව තිබේ.      ප්‍රදේශවාසීන් පැවසුවේ ඊයේ පස්වරුවේ ගලා ආ එම විදුලි ධාරිතාව හේතුවෙන් ප්‍රදේශයේ නිවාස 25 ක පමණ විදුලි උපාංග රැසක් විනාශවී ඇති බවය.රූපවාහිනි හා රේඩියෝ යන්ත්‍ර, ශීතකරණ, විදුලි පංකා සහ විදුලි බල්බ එම අධි විදුලි බලය හේතුවෙන් විනාශ වී ඇතැයි ද ඔවුන් පවසයි. මේ පිළිබදව විදුලිබල මණ්ඩලය පරීක්ෂණයක් ආරම්භ කර ඇතයි ‍එහි සභාපති මහාචාර්ය විමලධර්ම අබේවික්‍රම මහතා පවසයි.කෙසේ වෙතත් මෙම සිද්ධිය හේතුවෙන් සිදුවූ අලාභානිය මෙතෙක් ගණන් බලා නොමැත.", "URL": "https://lankatruth.com/si/?p=360", "Category": "පුවත්", "Parent URL": null}