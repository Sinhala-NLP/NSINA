{"Source": "Lankatruth", "Timestamp": "December 2, 2018", "Headline": "මහින්ද බටහිර ළඟ දණින් වැටේ…", "News Content": "කුමන්ත්‍රණ පාලනයේ අගමැති ලෙස පෙනී සිටින මහින්ද රාජපක්ෂ බටහිර සහ යුරෝපීය රටවල් අනුග්‍රහය ලබා ගැනීම සඳහා පසුගිය සති අන්තයේ මෙරට සිටින කැනේඩියානු මහ කොමසාරිස්වරයාගේ නිල නිවසේදී රහසිගත සාකච්ඡාවක් පවත්වා තිබේ. මහින්ද වෙනුවෙන් එම සාකච්ඡාවට සුසිල් ප්‍රේමජයන්ත, දිනේෂ් ගුණවර්ධන, මහින්ද සමරසිංහ සමග තරිඳු බාලසූරිය නම් පුද්ගලයෙකු විශේෂ නියෝජිතයෙකු ලෙස සහභාගී වී ඇත. ජර්මනිය, නෝර්වේ, ස්විට්සර්ලන්තය, බ්‍රිතාන්‍ය සහ ඇමරිකාව යන සියලුම බටහිර ප්‍රධාන රටවල් නියෝජනය කරන මෙරට සිටින තානාපතිවරුන් සහජපාන තානාපතිවරයාත් යුරෝපා සංගමයේ විශේෂ නියෝජිතයන් දෙදෙනෙකුත් මෙම සාකච්ඡාවට සහභාගී වී සිට ඇත. මෙරට සිටින කැනේඩියානු මහ කොමසාරිස්, ඩේවිට් මැකන්ගේ ටොරින්ටන් පටුමගේ පිහිටි නිල නිවසේදී මෙම රහසිගත හමුව පවත්වා තිබේ. මහින්ද රාජපක්ෂ කුමන්ත්‍රණ පාලනයේ අගමැති බව කියමින්, ගෙවී ගිය මාසයක පමණ කාලය තුළ කිසිදු විදේශිය පිළිගත් රටක් විසින් මහින්ද රාජපක්ෂගේ පාලනය පිළිනොගැනීමේ ගැටලු මගහරවා ගැනීම සඳහා මෙම සාකච්චාව පවත්වා ඇත. මහින්ද රාජපක්ෂ විසින් මෙම රටවල විදේශ තානාපතිවරුන් කැඳවා සංවිධානය කර තිබූ සාකච්ඡාවක් එම තානාපතිවරුන් ඉවත හෙළීමෙන් පසුව රහසිගතව මෙම හමුව සංවිධානය කර ඇත. මෙම සාකච්ඡාවට මහින්දගේ ප්‍රබල අනුගාමිකයන් කිසිවෙකු සහභාගී නොකර දිනේෂ් ගුණවර්ධන එක්කර තිබීමද විශේෂත්වයකි. ප්‍රියදර්ශන දයාරත්න – ලංකා ඉරිදා සග්‍රහය", "URL": "https://lankatruth.com/si/?p=64563", "Category": "පුවත්", "Parent URL": null}