{"Source": "Lankatruth", "Timestamp": "March 23, 2021", "Headline": "අමරවීරගෙන් ජනපතිට හීන් ටොක්කක්", "News Content": "මාධ්‍ය මගින් අඩුපාඩු පෙන්වා දුන්නායැයි කියමින්, විවේචනය කළැයි කියමින් තමන් කිසිම විටක මාධ්‍ය සමග ගැටුමක් ඇති කර නොගන්නා බවත් පරිසර හානියක් සිදු නොවන්නේ යැයි තමන් කිසිම අවස්තාවක නොකියන බවත් එසේ කියන්නේනම් තමන් මේ මහ පොළවේ පය ගසා ජීවත්වන පුද්ගලයෙකු නොවිය යුතු බවත් පරිසර අමාත්‍ය මහින්ද අමරවීර සඳහන් කරයි. ඔහු මේ බව පැවසූවේ ශ්‍රී ලංකා වෛද්‍ය ආයතනයේ රැස්වීමකට සහභාගී වෙමිනි. දේශපාලන විචාරකයින් සඳහන් කරන්නේ මහින්ද අමරවීර අමාත්‍යවරයා මේ පිළිතුරු ලබාදුන්නේ පසුගියදා ජනාධිපතිවරයා විසින් මාධ්‍යවලට සහ සමාජ මාධ්‍යවලට එරෙහිව සිදු කළ ප්‍රකාශ හේතුවෙන් බවයි. එහිදී ජනාධිපතිවරයා, පරිසර හානියක් සිදු නොවන බව ඒත්තුගැන්වීමටද උත්සාහ කළේය.", "URL": "https://lankatruth.com/si/?p=113620", "Category": "පුවත්", "Parent URL": null}