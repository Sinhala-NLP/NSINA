{"Source": "Lankatruth", "Timestamp": "September 1, 2012", "Headline": "ශ්‍රී.ල.නි.ප. සංවිධායක අල්ලස් අරගෙන මාට්ටු", "News Content": "ශ්‍රී ලංකා නිදහස් පක්ෂයේ මස්කෙලිය ආසනයේ ප්‍රධාන සංවිධායක ඩබ්. ආර්. රණසිංහ හෙවත් වග්ගම රණරාලලාගේ රණසිංහ මහතා අද (01) පෙරවරුවේ අල්ලස් කොමිසම විසින් අත්අඩංගුවට ගෙන තිබේ. එක්තරා බස් හිමියෙකුගේ මගීප්‍රවාහන බස්රථයක මාර්ග බලපත්‍රය වෙනස් කර දීම සඳහා අල්ලස්කරු විසින් රුපියල් දෙලක්ෂ පනස් දහසක් ඉල්ලා තිබේ. මේ සම්බන්ධයෙන් බස්හිමියා විසින් අල්ලස් කොමිසමට පැමිණිලිකර ඇත. පසුව අල්ලස්කරු‍ගේ පොල්ගොල්ලේ පිහිටි නිවසේදී ඔහු ඉල්ලූ අල්ලස් මුදලින් රුපියල් එක්ලක්ෂ පනස්දහසක් ගබාගනිමින් සිටියදී එම නිලධාරීන් විසින් ඔහු අත්අඩංගුවට ගෙන තිබේ. මේ වන විට කටුගස්තොට පොලීසිය ඔහුගෙන් ප්‍රකාශයක් (කටඋත්තර) සටහන්කරගනිමින් සිටනිබවද වාර්තාවේ. වෘත්තියෙන් ගුරුවරයෙකු ලෙස කටයුතු කළ ඔහු මස්කෙලිය සහ ගිනිගත්හේන මැතවරණ බලප්‍රදේශලව ශ්‍රී.ල.නි.ප. ශාකාසමිති සභාපතිවරයෙක් වශයෙන් දේශපාලනයට පිවිස ඇත. පසුව ගිණිගත්හේන මස්කෙලිය විවිධසේවා සමූපකාර සමිතියේ ප්‍රධාන කලමණාකාරවරයා වශයෙන් කටයුතු කර ඇති අතර එහිදී තිරිඟු පිටි ගනුදෙනුවකින් රුපියල් ලක්ෂ 5ක වංචාවකට තිරකතීන්දුවකින් වැරදිකරුවෙකුවී තිබේ. එම තීන්දුවට වසර 15ක් ගෙවී ඇත් ඔහුට දඬුවම් පමුනුවා නැත. පසුව ඔහු එස්. බී. දිසානායක මහතාගේ සම්බන්ධීකරණ ලේකම්වරයෙකු වශයෙන් කළක් සේවය කර තිබේ. පසුව ඉන් ඉවත්වී සී. බී. රත්නායක මහතාගේ සම්බන්ධීකරණ ලේකම්වරයෙකු වශයෙන්ද සේවය කර ඇත. ඔහු ශ්‍රී ලංකා නිදහස් පක්ෂයෙන්, පොදුජන එක්සත් පෙරමුණෙන් හා එක්සත් ජනතා නිදහස්සන්ධාන‍යෙන් අවස්ථා කිහිපයකදීම මධ්‍යමපළාත්සභවේ මන්ත්‍රී වරයෙකු ලෙස තේරීපත්වූ අයෙකි. මේ වන විට ඔහු මධ්‍යම පළාත් මහ ඇමති සරත් ඒකනායක මහතාගේ සම්බන්ධීකරණ ලේකම්වරයෙකු ලෙස කටයුතු කරමින් සිටින අතර අවුරුදු 3ක පමණ සිට මධ්‍යම පළාත් මාර්ගස්ථ මගීප්‍රවාහන අධිකාරියේ සභාපතිවරයාද වේ. කාන්තාවන්ට අතවර කිරීමේ සිදුවීම්වලට අදාලව ඔහුට විරුද්ධව අවස්ථා ගණනාවකදීම පොලිස්ථාන කිහිපයකටම පැමිණිල් රාශියක් ඉදිරිපක්ර ඇති බවත් වාර්තාවේ. අවුරුදු 12කට අධික කාලයක් දේශපානයේ නිරත ඔහු මෙ වනවිට කෝටිගණනක දේපලක් හිමි පුද්ගලයෙකි. ඔහුගේ වැඩිමහල් පුත් රුක්ෂාන රණසිංහ අඹගමුව ප්‍රාදේශීය සභාවේ උපසභාපතිවරයා ලෙස කටයුතුකරමින් සිටී. ඔහු අධිකරණයට ඉදිරිපත්කිරීමට නියමිත බව එම නිලධාරීන් අපසමග පැවසීය.", "URL": "https://lankatruth.com/si/?p=3891", "Category": "පුවත්", "Parent URL": null}