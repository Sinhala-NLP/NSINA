{"Source": "Lankatruth", "Timestamp": "October 22, 2019", "Headline": "ජපානයේ නව අධිරාජ්‍යාගේ කිරුළු පැළඳීමේ නිල උත්සවය අද", "News Content": "ජපානයේ නව අධිරාජ්‍යයා ලෙස පත්වූ නරුහිතෝ කුමරුගේ අභිෂේක උත්සවය අද(22) නිල වශයෙන් ටෝකියෝ නගරයේදී පැවැත්විණි. නරුහිතෝ කුමරුගේ පියා වන අකිහිතෝ අධිරාජ්‍යයා පසුගිය මැයි මාසයේ තම තනතුර සිය පුතුට නිල වශයෙන් භාරදීම සිදුකළේය. මෙම උත්සවය පැරණි සංස්කෘතිකාංග සමඟ යමින් විවිධ පුජා රැසකින් සමන්විතව තිබී ඇති අතර විශේෂ අවස්ථාවලදී රජවරුන් විසින් අදිනු ලබන කහ තැඹිලි පැහැති ලෝගුවකින් සැරසී සිටි නරුහිතෝ කුමරු සාම්ප්‍රධායික දිවුරුම් ප්‍රකාශය කියවූ බව විදෙස් මාධ්‍ය සඳහන් කරයි. මෙම උත්සවය සඳහා බ්‍රිතාන්‍යයේ කිරුළ හිමි චාල්ස් කුමරු සහ රටවල් රැසක රාජ්‍ය නියෝජිතයෝ ද එක්ව සිට ඇත.", "URL": "https://lankatruth.com/si/?p=83703", "Category": "විදෙස් පුවත්", "Parent URL": null}