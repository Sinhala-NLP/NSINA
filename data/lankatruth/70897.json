{"Source": "Lankatruth", "Timestamp": "March 23, 2019", "Headline": "පැතිරයන උණ රෝගයෙන් ප්‍රවේසම් වන්නැයි ගර්භනී මව්වරුන්ට විශේෂ නිවේදනයක්", "News Content": "මේ දිනවල පැතිරයන ඩෙංගු සහ ඉන්ෆ්ලුවෙන්සා උණ රෝගී තත්වයන් හේතුවෙන් ගර්භනී මව්වරුන් විශේෂයෙන් සැළකිලිමත් වන ලෙස සෞඛ්‍ය අංශ දැනුවත් කර සිටියි. ගර්භනී මව්වරුන්ට උණ රෝගී තත්වයක් වැලදී ඇත්නම් වහාම ලඟම ඇති රෝහලට පැමිණ ප්‍රතිකාර ගැනීමට කටයුතු කරන්නැයි සෞඛ්‍ය අමාත්‍යාංශය අවධාරණය කර සිටියි. උණ රෝගය වැලඳුන වහාම ගර්භනී මව්වරුන්ට විශේෂ ප්‍රතිකාර කිරීමේ හැකියාව පවතින බැවින් අවධානයෙන් පසුවන ලෙස පවුල් සෞඛ්‍ය කාර්යංශය දැනුම් දෙයි. වැඩි පිරිසක් ගැවසෙන ස්ථානවල රැදී සිටීමෙන් වැලකීම, සෙම්ප්‍රතිශ්‍යාව, උණ රෝගී පුද්ගලයන් ඇසුරු කිරීමෙන් වැලකීම ආදී පියවරයන් අනුගමනය කිරීමෙන් රෝගී තත්වයන් ඇතිවීම පාලනය කර ගත හැකිය.", "URL": "https://lankatruth.com/si/?p=70897", "Category": "පුවත්", "Parent URL": null}