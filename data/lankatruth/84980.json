{"Source": "Lankatruth", "Timestamp": "November 7, 2019", "Headline": "අනුර කුමාර දිසානායකට පුත්තලම ජනතාවගෙන් උණුසුම් පිළිගැනීමක්", "News Content": "ජාතික ජන බලවේගයේ රට ගොඩනගන වැඩපිලිවෙළ ජනතාව අතරට ගෙනයාමේ සහ ඉදිරි ජනාධිපතිවරණය වෙනුවෙන් ජනතාව ආමන්ත්‍රණය කිරීමේ ජන රැලි මාලාවේ තවත් අධියරක්, ඊයේ(06) පුත්තලමේදී පැවැත්විණි. මෙම ජන රැලිය ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් පැවති අතර පුත්තලමේ ජනතාව ඒ මහතා උණුසුම් අයුරින් පිළිගනු ලැබීය. කැළණිය විශ්වවිද්‍යාලයේ සමාජවිද්‍යා පීඨයේ පීඨාධිපති, මහාචාර්ය චන්දන අබේරත්න මහතා, යහපාලනය සඳහා වූ ජාතික පෙරමුණේ ජාතික සංවිධායක නජා මොහොමඩ් මහතා ඇතුළු ජාතික ජන බලවේගය නියෝජනය කරන සංවිධාන ගණනාවක විද්වතුන් හා වෘත්තිකයන් රැසක් ද මෙම අවස්ථාවට එක්ව සිටිය හ. එසේම අති විශාල ජනතා සහභාගීත්වයක් ද මේ සඳහා ලැබී තිබිණි.", "URL": "https://lankatruth.com/si/?p=84980", "Category": "පුවත්", "Parent URL": null}