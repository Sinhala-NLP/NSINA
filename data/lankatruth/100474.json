{"Source": "Lankatruth", "Timestamp": "November 17, 2020", "Headline": "කුරුණෑගල ආසාදිතයින් 06ක් තැපෑලෙන් එයි…", "News Content": "කුරුණෑගල තැපැල් අධිකාරි කාර්යාලයේ සිදු කරන ලද PCR පරීක්ෂාවෙන් තවත් කොවිඩ් – 19 ආසාදිතයින් 06 දෙනෙකු තහවුරු වී ඇතැයි වාර්තා වේ. ඒ අනුව එම 06 දෙනා අතර තැපැල් අධිකාරිවරුන් දෙදෙනෙකු සහ රියැදුරෙකු ඇතුළු කාර්ය මණ්ඩල සාමාජිකයන් සිටින බවද වාර්තා වේ. මෙම ආසාදිතයින් 06 දෙනා තහවුරු වී ඇත්තේ මෙහි පළමුවෙන් ආසාදිතයෙකු ලෙස වාර්තා වූ ප්‍රධාන ලිපිකරුගේ ආශ්‍රිතයන් ලෙස හඳුනාගෙන සිටි අය අතරෙනි. මෙම අවදානම් තත්වය හමුවේ කුරුණෑගල තැපැල් අධිකාරි කාර්යාලය මේවනවිට සම්පූර්ණයෙන්ම වසා දමා ඇත.", "URL": "https://lankatruth.com/si/?p=100474", "Category": "කොවිඩ් -19 (කොරෝනා ) පුවත්", "Parent URL": null}