{"Source": "Lankatruth", "Timestamp": "August 2, 2020", "Headline": "වී සඳහා සහතික මිල කෝ…? දැන් වී මිල බැහැගෙන යනවා…", "News Content": "ගොවියා වී අස්වනු නෙලීමට පටන් ගැනීමත් සමග මේ වනවිට වී මිල ඉතා සීග්‍රයෙන් පහළ යමින් තිබෙන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කරයි. ඒ මහතා මේ බව පැවසූවේ ඊයේ (02) දඹුල්ලේදී පැවති මාධ්‍ය හමුවක් අමතමිණි. එම මාධ්‍ය හමුව සඳහා සමස්ත ලංකා ගොවිජන සම්මේලනයේ ප්‍රධාන ලේකම් ටී.බී සරත් මහතා සහ එහි ජාතික කමිටු සාමාජික තිලකරත්න මහතා සහභාගී වී සිටි යහ. එහිදී වැඩිදුරටත් කරුණු දැක්වූ නාමල් කරුණා රත්න මහතා… “මේ වනවිට ගොවයා වී ඇස්වැන්න නෙලන්න පටන් අගර ගෙන තියෙන්නේ. දැන් වී මිල බැහැගෙන බැහැගෙන යනවා. පහුගිය දවස්වල මහාපරිමාන මෝල් හිමියෝ සඳහන් කර සිටියේ වී මිල ඉහළ යන නිසා හාල් මිල ඉහළ දැමිය යුතු බවයි. නමුත් දැන් වී මිල සීග්‍රයෙව් පහළ යනවා. වී මිල පහල යනකොට හාල් මිල ඒ ගානටම තියාගන්නවා.. වීමිල ඉහළ යනකොට හාල් මිල තවත් ඉහළට දානවා. මේ කිසිවක් කලමණාකරණය කිරීමටක පැවති ආණ්ඩු මෙන්න වත්මන් ආණ්ඩුවද සමත් නැහැ. මේ හේතුවෙන් ගොවියා සහ පාරිභොගිකයා යන දෙදෙනාම මංකොල්ලකෑමකට ලක්වනවා. ඒක නිසා අපි ආණ්ඩුවට කියන්නේ එහෙට මෙහෙට ජල්ලි අල්ලන්නේ නැතුව මේ ප්‍රශ්නවලට මැදිහත් වෙන්න.”", "URL": "https://lankatruth.com/si/?p=95407", "Category": "පුවත්", "Parent URL": null}