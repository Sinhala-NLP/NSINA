{"Source": "Lankatruth", "Timestamp": "October 8, 2021", "Headline": "අගමැති සහ ගුරු සංගම් අතර සාකච්ඡාවක් සඳුදා", "News Content": "දින 90කට ආසන්න කාලයක් තිස්සේ දිගඇදෙමින් පවතින ගුරු වෘත්තීය අරගලය විසඳීම සඳහා ගුරු වෘත්තිය සමිති සහ අගමැති මහින්ද රාජපක්ෂ අතර සාකච්ඡාවක් එළඹෙන සදුදා (11) පැවැත්වීමට නියමිතය. එදින පෙරවරු 11ට මෙම සාකච්ඡාව අරලිය ගහ මන්දිරයේදී පැවැත්වීමට කටයුතු දා තිබේ. ඒ සඳහා මේ වනවිට තමන්ට අග්‍රාමාත්‍ය කාර්යාලයේ නිලධාරියෙක් විසින් දැනුම් දුන් බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා ලංකා ටෲත් වෙත පැවසීය. සිය වැටුප් විෂමතාවය ඇතුළු ඉල්ලීම් කීපයක් මුල් කරගනිමින් ගුරු විදුහල්පතිවරුන් විසින් ආරම්භ කර ඇති වෘත්තීය අරගලයට මැදිහත්ව කඩිනම් විසදුමක් ලබාදී දරුවන්ගේ අධ්‍යාපන කටයුතු ආරම්භ කරන ලෙස පාර්ලිමේන්තුවේදී අද (08) ජනතා විමුක්ති පෙරමුණේ නායක අනුර දිසානායක මහතා විසින් ආණ්ඩුවෙන් ඉල්ලා සිටින ලදී.", "URL": "https://lankatruth.com/si/?p=124320", "Category": "පුවත්", "Parent URL": null}