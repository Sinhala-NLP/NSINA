{"Source": "Lankatruth", "Timestamp": "March 5, 2019", "Headline": "අයවැය අද පාර්ලිමේන්තුවට", "News Content": "මේ වසර (2019) සඳහා වූ අයවැය අද (05) පස්වරු 2.00ට මුදල් ඇමැති මංගල සමරවීර මහතා විසින් පාර්ලිමේන්තුවට ඉදිරිපත් කිරීමට නියමිතය. මෙම වසර සඳහා වූ අය වැය පසුගිය නොවැම්බර් මාසයේ දී පාර්ලිමේන්තුවට ඉදිරිපත් කිරීමට නියමිතව තිබූ අතර පසුගිය ඔක්තෝබර් 26 වනදා සිට දින 50ක කාලයක් පැවති නීතිවිරෝධී, කුමන්ත්‍රණ කාරී ආණ්ඩු ක්‍රියාවලිය හේතුවෙන් ඉදිරිපත් කිරීමට නොහැකි විය. ඒ අනුව වසරේ මුල් මාස කිහිපයක සඳහා අතුරු සම්මත ගිණුමක් මගින් මුදල් වෙන් කර ගැනීමට සිදු විය. මෙය වත්මන් රජයේ 05වන අයවැය වන අතර නිදහස ලැබී ගත වූ වසර 71ක තුළ ඉදිරිපත් කරණු ලබන 73 වන අයවැය ලෙසද වාර්තා වේ. මංගල සමරවීර මහතා මෙවර අය වැය ඉදිරිපත් කරන්නේ 24 වන මුදල් අමාත්‍යවරයා වශයෙනි.", "URL": "https://lankatruth.com/si/?p=69772", "Category": "පුවත්", "Parent URL": null}