{"Source": "Lankatruth", "Timestamp": "November 16, 2021", "Headline": "රාජපක්ෂ පවුල රටකට උහුලන්න බැරි බරක් – සුනිල් හඳුන්නෙත්ති", "News Content": "රටකට උහුලන්න බැරි පවුල් බරක් බවට රාජපක්ෂ පවුල පත්ව ඇතැයි ජවිපෙ දේශපාලන මණ්ඩල සභික සුනිල් හඳුන්නෙත්ති පවසයි. පසුගියදා පාර්ලිමේන්තුව හමුවට අයවැය ඉදිරිපත් කිරීමෙන් අනතුරුව මුදල් ඇමති බැසිල් රාජපක්ෂ ‘රාජ්‍ය සේවය මහ බරක්’ යැයි සිදුකරනු ලැබූප්‍රකාශයකට ප්‍රතිචාර දක්වමින් ඔහු මේ අදහස් පළකරනු ලැබූවේ අද (16) පස්වරුවේ එම පක්ෂ මූලස්ථානයේ කැඳවා තිබූමාධ්‍ය හමුවකදීය. එහිදීවැඩිදුරටත් අදහස් දක්වමින්… බැසිල් රාජපක්ෂ මහත්තයා කියනවා ඇත්තටම රටකට උහුලන්න බැරි රාජ්‍ය සේවයක්ලු දැන් තියෙන්නේ. අපට කියන්න තියෙන්නේ ඒක නෙවෙයි. රටකට උහුලන්න බැරි පවුල් බරක් දැන් තියෙනවා. ඒ තමයි රාජපක්ෂ පවුලේ බර. ඒක රාජ්‍ය සේවකයින්ට විතරක් නෙවෙයි මුළු රටේම ජනතාවට දැන් බරක් වෙලා තියෙන්නේ. හැමෝටම දැන් රාජපක්ෂ පවුලයි. ඒ පවුල වටා ඉන්න හොර නඩයයි. හොර නඩය වටේ ඉන්න ව්‍යාපාරික නඩය වගේ ටික දෙනෙක් නිසා කර්මාන්තකරුවන්ට, ව්‍යාපාරිකයින්ට, සාමාන්‍ය ජනතාවට බදුපිට බදු ගෙවන්න වෙලා තියෙනවා මේ නඩය නඩත්තු කරන්න.” යනුවෙන් ඔහු වැඩිදුරටත් අදහස් දැක්වීය.", "URL": "https://lankatruth.com/si/?p=125862", "Category": "පුවත්", "Parent URL": null}