{"Source": "Lankatruth", "Timestamp": "September 13, 2023", "Headline": "ජනාධිපති රනිල් තවත් රට සංචාර දෙකකට පිටත්වෙයි", "News Content": "ජනාධිපති රනිල් වික්‍රමසිංහ ඇතුළු පිරිවරක් කියුබානු සංචාරයක් සහ ඇමෙරිකානු සංචාරයක් සදහා අද (13) අලුයම කටුනායක ගුවන් තොටුපොළෙන් පිටත්ව ගොස් තිබේ. ඔහු කියුබාවේ හවානා නුවර මේ මස 15 වනදා සිට 16 දින දක්වා පැවැත්වෙන G77 රාජ්‍ය නායක සමුළුවට මුලින්ම සහභාගී වීමට නියමිතය. ඉන් අනතුරුව මේ මස 19 වනදා සිට මේ මස 21 දින දක්වා ඇමෙරිකාවේ පැවැත්වෙන එක්සත් ජාතීන්ගේ මහා මණ්ඩලයේ 78 වන වාර්ෂික සැසි වාරයේ රාජ්‍ය නායක සමුළුව ඇමතීමටද නියමිතය. එම පිරිවර අද අලුයම 03.15ට එමිරේට්ස් ගුවන් සේවයේ EK649 දරන ගුවන් යානයෙන් කටුනායක ගුවන් තොටුපොළෙන් ඩුබායි බලා පිටත්ව ගොස් තිබුණි. එතැන්ස සිට ගමනාන්ත දක්වා පිටත්ව යාමට නියමිතව ඇත.", "URL": "https://lankatruth.com/si/?p=151307", "Category": "පුවත්", "Parent URL": null}