{"Source": "Lankatruth", "Timestamp": "January 31, 2020", "Headline": "ඉන්ධන මිල සූත්‍රය හොඳයි – එය අත්හිටුවීමෙන් තෙල් සංස්ථාවට දැනටම කෝටි 1,200ක් පාඩුයි", "News Content": "ඉන්ධන මිල සූත්‍රය හොඳමුත් එය සකස් කළ ක්‍රමවේදය පිළිබඳ ජනතාවගෙන් පැමිණි විරෝධය නිසා එය අත්හිටුවීමට ජනාධිපති ගෝඨාභය රාජපක්ෂ මහතා කටයුතු කළ නිසා මේ වනවිට ලංකා ඛනිජ තෙල් සංස්ථාව රුපියල් බිලියන 12ක පාඩුවක් ලබා ඇති බවත් කැබිනට් ප්‍රකාශක, අමාත්‍ය බන්ධුල ගුණවර්ධන මහතා ඊයේ (30) රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවක් අමතමි ප්‍රකාශ කර තිබේ. “ඒ ක්‍රමවේදය පිළිබඳ විශාල විරෝධයක් ජනතාවගේ තිබුණු නිසා ගෝඨාභය රාජපක්ෂ මැතිතුමා මිල සූත්‍රය ක්‍රියාත්මක කිරීම අත්හිටෙව්වා. අත්හිටුවීම කරණකොට ගෙන මේ වනවිට අලෙවි කරන සෑම පෙට්‍රල් ලීටරයකින්ම රුපියල් 9ක් ඛනිජ තෙල් සංස්ථාවට අලාභයි, පාඩුයි. අලෙවි කරන සෑම ඩීසල් ලීටරයකින්ම රුපියල් 12ක් අලාභයි, පාඩුයි. සුපිරි ඩීසල්වලින් නම් අලාභය රුපියල් 5යි. මේ වනවිට ඛනිජ තෙල් සංස්ථාවට මිල සූත්‍රය අනුව ගලපපු නැති නිසා ඇතිවෙලා තියෙන අලාභය පමණක් රුපියල් බිලියන 12යි. මේ බිලියන 12 අලාභය පියවා ගත්තෙ නැත්තම් ඒ අලාභය දරන්න වෙන්නෙ මේ රටේ ජනතාවට” යනුවෙනුයි ඒ මහතා සඳහන් කරයි.", "URL": "https://lankatruth.com/si/?p=89214", "Category": "ආර්ථික පුවත්", "Parent URL": null}