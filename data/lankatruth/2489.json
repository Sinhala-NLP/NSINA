{"Source": "Lankatruth", "Timestamp": "May 27, 2012", "Headline": "ලේඩි ගාගා යකින්නක් – ඉන්දුනීසියානු අන්තවාදීන් පවසයි", "News Content": "මුස්ලිම් අන්තවාදීන්ගේ තර්ජන සහ විරෝධතාවයන් හේතුවෙන් ඉන්දුනීසියාවේ ජකර්තා අගනුවර පැවැත්වීමට සූදානම් කර තිබූ ඇමරිකානු පොප් ගායිකා ලේඩි ගාගා ගේ ප‍්‍රසංගය අත්හිටුවීමට සංවිධායකයෝ තිරණය කරති.ජූනි 3 වැනිදා පැවත්වීමට නියමිතව තිබූ ප‍්‍රසංගයේ ප‍්‍රවේශපත් 50000 කට වඩා විකිණී අවසන්ව තිබූ අතර යට ඇදුමින් පමණක් සැරසී ගී ගයන ලේඩි ගාගා යක්ෂයාගේ නියෝජිතයෙක් යැයි පවසමින් ඇයට ඉන්දුනීසියානු භූමියට පය තැබීමට ඉඩ නොදෙන බවට ඉන්දුනීසියානු මුස්ලිම් අන්තවාදීන් තර්ජනය කර තිබුණි.පසුගිය අපේ‍්‍රල් මාසයේදී දකුණු කොරියාවේ පැවති ලේඩි ගාගා ප‍්‍රසංගය කි‍්‍රස්තියානි අන්තවාදීන්ගේ විරෝධතා හේතුවෙන් වැඩිහිටියන්ට පමණක් සහභාගි විය හැකි ලෙස පවත්වන්නට දකුණු කොරියානු බළධාරින් විසින් පියවර ගන්නා ලදි.පසුගිය කාලයේදී ශී‍්‍ර ලංකාවේ පැවැත්වීමට සූදානම් කර තිබූ ඇමරිකානු පොප් ගායක එකෝන්ගේ ප‍්‍රසංගයද විරෝධතා හේතුවෙන් අත්හැර දමන ලදි.ඉන්දුනීසියාව ලොව විශාලතම මුස්ලිම් ප‍්‍රජාවක් වාසය කරන රාජ්‍යය වේ.", "URL": "https://lankatruth.com/si/?p=2489", "Category": "කලා පුවත්", "Parent URL": null}