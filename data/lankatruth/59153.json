{"Source": "Lankatruth", "Timestamp": "September 11, 2018", "Headline": "බස් ගාස්තු ඉහළ යන ළකුණු", "News Content": "රජය විසින් ගෙන එන ලද ඉන්ධන මිල සූත්‍රයට අනුව නැවත ඩීසල් මිල ඉහළ දැමීම හේතුවෙන් බස් ගාස්තු ඉහළ දැමිය යුතු බව සමස්ථ ලංකා පෞද්ගලික බස් සමාගම් සම්මේලනයේ සභාපති ස්ටැන්ලි ප්‍රනාන්දු මහතා පවසයි. පසුගිය මැයි මාසයේ බස් ගාස්තු 12% කින් ඉහළ දැමූ අතර ඉන් පසු කාලයේ ඩීසල් මිල රුපියල් 14 කින් ඉහළ ගොස් ඇත. මේ හේතුවෙන් බස්ගාස්තු වැඩි වීමක් අනිවාර්ය ලෙස ලබා දිය යුතු බව ඒ මහතා පවසයි. එසේම මෙම මිල වැඩි කිරීම සම්බන්ධව ආණ්ඩුවට ප්‍රකාශයක් ලබාදීමට බදාදා(12) දින සිට දින තුනක කාලයක් ලබා දෙන බවත් ආණ්ඩුව විසින් ඊට යහපත් ප්‍රතිචාරයක් නොලැබෙන්නේනම් වෘත්තීය ක්‍රියාමාර්ග අනුගමනය කිරීමට සිදුවන බවත් ස්ටැන්ලි ප්‍රනාන්දු මහතා තරයේ ප්‍රකාශ කර සිටියි.", "URL": "https://lankatruth.com/si/?p=59153", "Category": "පුවත්", "Parent URL": null}