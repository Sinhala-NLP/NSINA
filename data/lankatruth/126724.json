{"Source": "Lankatruth", "Timestamp": "December 7, 2021", "Headline": "අද හෙටත් නොදන්වා විදුලිය කැපෙන ලකුණු", "News Content": "මේ දිනවල රට පුරා බොහෝ ප්‍රදේශවලට විදුලිය කප්පාදු කිරීම් සිදු කෙරෙන අතර අද (07) සහ හෙට (08)දිනයේදීද එලෙස විදුලිය කප්පාදු කෙරන විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන පවසයි. විදුලිය කප්පාදු කිරීම් සිදු කරන ප්‍රදේශ සම්බන්ධයෙන් මේ දක්වා තීන්දුවක් ගෙන නොමැති බවත් අවශ්‍යතාව අනුව විදුලිය කප්පාදු කිරීම සිදුකරනු ලබන බවත් ඔහු වැඩිදුරටත් පවසයි. ඒ අනුව අද සවස 6 සිට රාත්‍රී 9.30 දක්වා පැයක කාලයක් තුළ විදුලි කප්පාදුවක් රට පුරා කුමන හෝ ප්‍රදේශය සිදුවිය හැකිය. දිවයින පුරා ඉකුත් 03වනදා සිදුවූ විදුලි බිඳවැටීමත් සමග නොරොච්චෝලේ තාප විදුලි බලාගාරයේ විදුලි ජනනයද බිඳ වැටී ඇති බවත් එය යථා තත්වයට පත් කිරීම සඳහා තවත් තුනක් පමණ ගත වන බව පැවසේ. නොරොච්චෝලේ බලාගාරය යථා තත්ත්වයට පත්කරන තෙක් දිවයිනේ ප්‍රදේශ රැසකට අවම වශයෙන් පැයක කාලයක් හෝ විදුලි සැපයීම අත්හිටුවීමට සිදුවිය හැකි බව පැවසේ.", "URL": "https://lankatruth.com/si/?p=126724", "Category": "පුවත්", "Parent URL": null}