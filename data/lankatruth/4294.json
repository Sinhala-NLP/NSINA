{"Source": "Lankatruth", "Timestamp": "September 23, 2012", "Headline": "විභාග කොමසාරිස්ගේ ඉල්ලීම වි.වි.ආචාර්යවරු ප්‍රතික්ෂේප කරති", "News Content": "උසස් පෙළ පිළිතුරු පත්‍ර ඇගයිම පිළිබද සාකච්ජා කිරිමට පැමිණෙන්නැයි විභාග කොමසාරිස් ජනරාල්වරයා කළ දැනුම් දීම විශ්වවිද්‍යාල ආචාර්යවරුන්ගේ සමිති සම්මේලනය තවදුරටත් ප්‍රතික්ෂේප කර ඇත. එහි මාධ්‍ය ප්‍රකාශක ආචාර්ය මහීම් මෙන්ඩිස් මහතා සදහන් කළේ තම ඉල්ලීම් ලැබෙන තෙක් මෙවැනි කටයුතුවලට සහභාගි නොවන බවයි. තම ඉල්ලීම් සදහා රජයේ කිසිදු බලධාරියෙකු මෙතෙක් යහපත් ප්‍රතිචාරයක් දක්වා නොමැති බවද ඔහු ප්‍රකාශ කළේය. මේ අතර තමන් ආරම්භ කර ඇති වර්ජනයට සමගාමීව විශ්වවිද්‍යාල ආචාර්ය සමිති සම්මේලනය විසින් සංවිධානය කරනු ලබන පාගමනක් හෙට (24) ගාල්ලෙන් ආරම්භ වී 28 වනදා කොළඹට පැමිණීමට නියමිත බවත් ඔහු සඳහන් කළේය. එයට සියලූම වෘත්තීය සමිති සහ ශිෂ්‍ය සංගම් මෙන්ම කලාකරුවන් ඇතුලු රටේ විවිධ පාර්ශවයන්ගේ සහභාගීත්වය ලැබෙන බවත් පැවසීය.", "URL": "https://lankatruth.com/si/?p=4294", "Category": "පුවත්", "Parent URL": null}