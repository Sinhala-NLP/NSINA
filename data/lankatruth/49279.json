{"Source": "Lankatruth", "Timestamp": "March 19, 2018", "Headline": "ප්‍රාදේශීය සභාවේ ලේකම්ට පහරදුන් මහින්දගේ මන්ත්‍රී අයිය මලෝ රක්ෂිත බන්ධනාගාරයට", "News Content": "මහින්ද පිල නියෝජනය කරන පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත මහතා සහ ඔහුගේ සොහොයුරු ආරච්චිකට්ටුව ප්‍රාදේශීය සභාවේ හිටපු සභාපති ජගත් සමන්ත පෙරේරා යන දෙදෙනා මැයි මස 25 වැනිදා දක්වා රක්ෂිත බන්ධනාගාර ගත කරන ලෙස හලාවත මහාධිකරණ විනිසුරුවරයා අද (19) නියෝග කර තිබේ. ආරච්චිකට්ටුව ප්‍රාදේශීය ලේකම්වරයාට පහර දීම සම්බන්ධයෙන් පාර්ලිමේන්තු මන්ත්‍රීවරයාට සහ ඔහුගේ සහෝදරයාට එරෙහිව හලාවත මහාධිකරණයේ නඩුවක් විභාග වෙමින් පැවතිණි. එම නඩුවට අදාළ ඇප ලබා සිටි මොවුන් දෙනොට සෑම සතියකම ඉරිදා හලාවත පොලීසියට පැමිණ අත්සන් කළ යුතු බවට කොන්දේසියක් පනවා තිබු නමුත් ඔවුන් දෙදෙනා 2017 අගෝස්තු මාසයේ සිට සිට පොලීසියට පැමිණ අත්සන් නොකිරීම හේතුවෙන් ඇප කොන්දේසි කඩකිරීමේ චෝදනාවට මෙසේ රක්ෂිත බන්ධනාගාර ගත කර ඇත.", "URL": "https://lankatruth.com/si/?p=49279", "Category": "පුවත්", "Parent URL": null}