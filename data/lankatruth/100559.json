{"Source": "Lankatruth", "Timestamp": "November 17, 2020", "Headline": "ශ්‍රී ලංකන් සේවක කප්පාදුවක…", "News Content": "දැඩි මූල්‍ය අර්බුදයකට මුහුණපා සිටින ශ්‍රී ලන්කන් එයාර්ලයින්ස් සමාගම සිය සේවකයින්ට ස්වෙච්ඡාවෙන් විශ්‍රාම ගැනීමට යෝජනා කර ඇත. ඒ යටතේ දළ වශයෙන් සේවකයින් 560 දෙනෙක් පමණ විශ්‍රාම ගනු ඇතැයි අපේක්ෂා කරන ශ්‍රී ලංකන් එයාර් ලයින් සමාගම ඒ වෙනුවෙන් රුපියල් බිලියන 1.46ක් වැය වෙතැයිද ඇස්තමේන්තු කර තිබේ. මෙම විශ්‍රාම යෝජනා ක්‍රමය ක්‍රියාත්මක කිරීම සඳහා සංචාරක අමාත්‍ය ප්‍රසන්න රණතුංග මහතා විසින් ඉදිරිපත් කළ යෝජනාවට කැබිනට් අනුමැතියද හිමිව ඇත. මේ සම්බන්ධයෙන් අධ්‍යයනය කිරීම සඳහා ගුවන්සේවා හා අපනයන කලාප සංවර්ධන රාජ්‍ය අමාත්‍යාංශයේ ලේකම්වරයාගේ ප්‍රධානත්වයෙන් පත්කර තිබූ ත්‍රිපුද්ගල කමිටුවේ වාර්තාවද අමාත්‍යවරයා විසින් ඇමති මණ්ඩලයට ඉදිරිපත් කර තිබේ.", "URL": "https://lankatruth.com/si/?p=100559", "Category": "පුවත්", "Parent URL": null}