{"Source": "Lankatruth", "Timestamp": "October 13, 2017", "Headline": "සැලසිනේ හිටපු සභාපතිට රතු වරෙන්තු", "News Content": "සැලසිනේ ආයතනයේ ගිණුමකින් රුපියල් ලක්ෂ 120ක් අයථා පරිහරණයට යොදා ගත්තැයි චෝදනා ලැබ සිටින එහි හිටපු සභාපතිවරයෙකු වන ප්‍රදීප් උදයංග එදිරිසිංහට කොළඹ ප්‍රධාන මහේස්ත්‍රාත්වරයා අද (13) ජාත්‍යන්තර රතු නිවේදන සහිත විවෘත වරෙන්තු නිකුත් කර තිබේ. මෙම සිද්ධිය සම්බන්ධයෙන් රක්ෂිත බන්ධනාගාර ගතව සිටින සැලසිනේ හිටපු භාණ්ඩාගාරික මනීෂා සුභානි ජයලත් නැමැත්තිය ලබන 27 දක්වා යළි රක්ෂිත බන්ධනාගාර ගත කරන ලෙසද කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා නියෝග කර ඇත.", "URL": "https://lankatruth.com/si/?p=42475", "Category": "පුවත්", "Parent URL": null}