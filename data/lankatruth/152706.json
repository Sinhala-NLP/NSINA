{"Source": "Lankatruth", "Timestamp": "October 4, 2023", "Headline": "ක්‍රීඩා ඇමති රොෂාන් රණසිංහගේ තවත් ගැසට්ටුවක් අධිකරණය අත්හිටුවයි", "News Content": "ශ්‍රී ලංකා ක්‍රිකට් ආයතනයේ කටයුතු මෙහෙයවීම සඳහා සිදත් වෙත්තමුණිගේ ප්‍රධානත්වයෙන් යුත් කමිටුවක් පත්කරමින් ක්‍රීඩා අමාත්‍යවරයා විසින් නිකුත් කළ ගැසට් නිවේදනය මත ලබන 10 වනදා තෙක් ඉදිරි පියවර නොගන්නා ලෙස දන්වමින් අභියාචනාධිකරණය නියෝගයක් නිකුත් කර තිබේ. එම නියෝගය නිකුත් කර ඇත්තේ ශ්‍රී ලංකා ක්‍රිකට් ආයතනය විසින් ඉදිරිපත් කළ රීට් පෙත්සමක් සලකා බැලීමෙන් අනතුරුව අභියාචනාධිකරණ සභාපති විනිසුරු නිශ්ශංක බන්දුල කරුණාරත්නගෙන් චමත් මොරායස්ගෙන් සමන්විත විනිසුරු මඩුල්ල විසිනි. මීට පෙර එනම් පසුගිය ජූලි 14 හෝ ඒ ආසන්න දිනකදී, අප්‍රේල් 11 වනදා සිට මාස 06කට වලංගු වන පරිදි ශ්‍රී ලංකා රග්බි ආයතනයේ සභාපති රිස්ලි ඉලියාස්ගේ සහ එම ආයතනයේ කටයුතු අත්හිටුවමින් ක්‍රීඩා ඇමති රොෂාන් රණසිංහ විසින් නිකුත් කළ ගැසට් නිවේදනයක් ක්‍රියාත්මක කිරීම වළක්වාලමින් අභියාචනාධිකරණය විසින් අතුරු තහනම් නියෝගයක්ද නිකුත් කර තිබිණි.", "URL": "https://lankatruth.com/si/?p=152706", "Category": "පුවත්", "Parent URL": null}