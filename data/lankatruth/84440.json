{"Source": "Lankatruth", "Timestamp": "October 31, 2019", "Headline": "ජනාධිපති අපේක්ෂකයන්ගේ වියදම් ඇස්තමේන්තු ගත කිරීමට විශේෂ ඒකකයක්", "News Content": "ජනාධිපති අපේක්ෂකයන් මැතිවරණ ප්‍රචාරක කටයුතු වෙනුවෙන් සිදුකරන වියදම් සම්බන්ධව ඇස්තමේන්තු කිරීමට මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය මගින් විශේෂ නිරීක්ෂණ මධ්‍යස්ථානයක් ස්ථාපිත කර ඇතැයි එහි ජාතික සම්බන්ධීකාරක මංජුල ගජනායක මහතා සඳහන් කර තිබේ. ජනාධිපතිවරණය සඳහා නාම යෝජනා භාරදුන් දිනයේ සිට එක් එක් අපේක්ෂකයන් සිදුකරන ප්‍රචාරණ වියදම් සම්බන්ධව මෙමඟින් නිරීක්ෂණය කර ඇස්තමේන්තු ගතකෙරෙනු ඇත. මැතිවරණ ප්‍රචාරණ වියදම් පිළිබඳ මෙතෙක් ශ්‍රී ලංකාවේ නීතියක් බලාත්මක වී නැති නමුත් මෙම අනාවරණය මගින් අදාළ නීති බලගැන්වීමට සමාජ බලපෑමක් සිදුවනු ඇතැයි ද ගජනායක මහතා සඳහන් කළේය. මෙහි පළමු වාර්තාව ලබන මස 4 වැනිදා නිකුත් කරන බව ද මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය සඳහන් කරයි.", "URL": "https://lankatruth.com/si/?p=84440", "Category": "පුවත්", "Parent URL": null}