{"Source": "Lankatruth", "Timestamp": "January 17, 2012", "Headline": "අත්‍යාවශ්‍ය පාරිභෝගික ද්‍රව්‍ය රැසක මිල ඉහළට", "News Content": "මෙම වසරේ රුපියල් කෝටි 115000 අයවැය හිගය පියවාගැනීමේ බර ජනතාව මත පටවමින් අත්‍යාවශ්‍ය පාරිභෝගික ද්‍රව්‍ය කිහිපයක ආනයන තීරු ගාස්තු වහාම ක්‍රියාත්මක වන පරිදි ඉහළ දමා ඇත. මෙසේ ඉහළ දමා ඇත්තේ සීනී කිලෝග්‍රෑම් 1කට රුපියල් 5 ක්, පරිප්පු කිලෝග්‍රෑම් 1කට රුපියල් 8 ක්, සුදුළුණු කිලෝග්‍රෑම් 1කට රුපියල් 15 ක්, පොල්තෙල් කිලෝග්‍රෑම් 1කට රුපියල් 75 ක් වශයෙනි. රටේ සීනි පරිභෝජනයෙන් 80% වැඩි ප්‍රමාණයක් ආනයනය කරන අතර පරිප්පු 100%ක් ආනයනය කෙරෙයි. මේ අනුව ආනයන තීරු බදු වැඩි කිරීමෙන් විශාල ආදායමක් ලබාගැනීමට ආණ්ඩුවට බලාපොරොත්තුවන අතර රුපියලේ අගය අවප්‍රමාණය කිරීම නිසා මිල වැඩිවීමද මෙම අත්‍යාවශ්‍ය පාරිභෝගික ද්‍රව්‍ය මිල ගණන් විශාල වශයෙන් වැඩිවීමට හේතුවී ඇතැයි වෙළදපොළ ආරංචිමාර්ග සදහන් කරයි.", "URL": "https://lankatruth.com/si/?p=968", "Category": "පුවත්", "Parent URL": null}