{"Source": "Lankatruth", "Timestamp": "November 11, 2019", "Headline": "ජනාධිපති ආරක්ෂක අංශ රථ වාහන අංගනය තුළ ගින්නක්", "News Content": "කොළඹ 01, මුදලිගේ මාවතේ පිහිටි ජනාධිපති ආරක්ෂක අංශයේ රථ වාහන අංගනය තුළ ඊයේ(11) රාත්‍රී 10.00ට පමණ හදිසි ගින්නක් හටගෙන තිබේ. ගින්නෙන් යතුරුපැදි 47ක් සහ ත්‍රීරෝද රථයක් විනාශවී ඇතැයි පොලීසිය සඳහන් කරයි. කොළඹ ගිනි නිවීමේ ඒකකය මගින් ගිනි නිවීමේ රථ 5ක් යොදවා ගින්න මැඩ පැවැත්වීමට කටයුතු කර ඇති අතර ගින්නට හේතුව මෙතෙක් අනාවරණය වී නොමැත.", "URL": "https://lankatruth.com/si/?p=85288", "Category": "පුවත්", "Parent URL": null}