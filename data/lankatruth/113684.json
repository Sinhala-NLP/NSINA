{"Source": "Lankatruth", "Timestamp": "March 24, 2021", "Headline": "යෝධ බහාලුම් නෞකාවක් සූවස් ඇළේ හිරවෙයි", "News Content": "ඊජීප්තුවේ සූවස් ඇළ හරහා යාත්‍රා කරමින් තිබූදැවැන්ත භාණ්ඩ ප්‍රවාහන නෞකාවක් මේ වනවිට ඇළ මාර්ගය හරහා සිරවී ඇති බව වාර්තා වේ. කලාපය පුරා හටගත් වැලි කුණාටුවක් සහ පැයට සැතපුම් 46 ක සුළං හේතුවෙන් ඇති වූ “අයහපත් කාලගුණික තත්ත්වය නිසා අඩි 1,300 ක් දිග, අඩි 193 ක් පළල, ටොන් 200,000 ක් බරැති බහාලුම් 20,000ක් ප්‍රවාහනය කළ හැකි එවර් ග්‍රීන් සමූහයට අයත් මෙම නෞකාව ඇළ මාර්ගය හරහා සිරවීතිබේ. සූවස් ඇළ පාලනාධිකාරිය මේ වනවිට සිරවීතිබෙන නෞකාව මුදා ගැනීමට කටයුතු කරමින් සිටින අතර අතිශය කාර්යබහුල මෙම ඇළ මාර්ගය හරහා දිනකට නෞකා 50කට වැඩි ප්‍රමාණයක් යාත්‍රා කරන බව පැවසේ. නෞකාව සිරවීමත් සමග මේ වනවිට ඇළ මාර්ගය දෙපස විශාල ප්‍රමාණයේ නෞකා 100ක් පමණ සිරවීඇති බව වාර්තා වේ. සැතපුම් 120 ක දිග සූවස් ඇළ 1869 දී විවෘත කරන ලද අතර එය තෙල්, ස්වාභාවික ගෑස් සහ ආසියාවේ සිට යුරෝපයට ගමන් කරන නිෂ්පාදිත භාණ්ඩවල බහාලුම් සඳහා අත්‍යවශ්‍ය නැව් මාර්ගයකි. ලෝක වෙළඳාමෙන් සියයට 10 ක් පමණ නියෝජනය කරමින් 2020 දී ඇළ හරහා නෞකා 19,000 ක් පමණ ගමන් කළ බව සූවස් ඇල අධිකාරිය පවසයි.", "URL": "https://lankatruth.com/si/?p=113684", "Category": "විදෙස් පුවත්", "Parent URL": null}