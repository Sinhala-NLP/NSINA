{"Source": "Lankatruth", "Timestamp": "December 29, 2011", "Headline": "බ්‍රිතාන්‍ය ජාතිකයා ඝාතන පරීක්ෂණ වලදී අමතර කරුණු එලියට", "News Content": "තංගල්ල හෝටලයේදී බ්‍රිතාන්‍ය ජාතිකයා ඝාතණය කිරීම පිළිබද පරීක්ෂණ පවත්වන පොලිස් නිලධාරීන්ට ආණ්ඩු හිතවාදී කප්පම් කණ්ඩායම් පිළිබද කරුණු හෙළිවී ඇත. ප්‍රදේශයේ සංචාරක අවන්හල් හා හෝටල් වලටපැමිණ බලහත්කාරයෙන් මත්පැන් පානයකර ආහාරපාන ලබා ගෙන බිල් නොගෙවා දේශපාලන හියිය පෙන්වා පිටවී යන සහ කප්පම් ලබාගැනීම් සිදුකරන ආණ්ඩුහිතවාදී බොහෝදෙනෙක් සම්බන්ද තොරතුරු රැසක් ඒසොයාගෙන ඇත. මෙවුන්ගේ දේශපාලන හයියමත කරන මෙවැනි කොල්ලකෑම් කතරගම දක්වා ව්‍යාප්තවී ඇත. මේ නිසා සමහර සංචාරක හෝටල් හිමියන් තම ව්‍යාපාර අත්හැරදැමූ අවස්ථාද වේ. එහෙත් මේවන විට ඒ සම්බන්ධ පුළුල් පරීක්ෂණ පවත්වනවා වෙනුවට බ්‍රිතාන්‍ය ජාතිකයා ඝාතණය කිරීම සහ ඔහුගේ රුසියාණු පෙම්වතියට පහරදී දූෂණය කිරීම පිළිබදව සෙවීමට පමණක් අදාල ‍පරීක්ෂණ සීමාකරණ ලෙසආණ්ඩුවේ ලොක්කෙකුගෙන් පොලීසියට නියෝග ලැබීඇති බව පොලිස් ආරංචි මාර්ග හෙළිකරයි. එම ආරංචිමාර්ග වැඩිදුරටත් සදහන් කරන්නේ මෙම සාහසික ක්‍රියාව සම්බන්ධයෙන් අත්අඩංගුවට ගෙනසිටින ප්‍රධානසැකකරු එනම් තංගල්ල ප්‍රාදේශීය සභාවේ සභාපති සම්පත් චන්ද්‍ර පුෂ්ප ඇතුළු අපරාධ කරුවන්‍ පිළිබද පරීක්ෂණ යට ගැසීමට ආණ්ඩුවට උවමනා වූවත් මේවන විට එය කළ නොහැකි මට්ටමට පත්වී ඇති බවයි. සංචාරකව්‍යාපාරය බිදවැටීම සහ ජාත්‍යන්තර වශයෙන් එල්ලවීඇති පීඩණය නිසා ආණ්ඩුවට පරීක්ෂණ යටගැසිය නොහැකිවී තිබේ. තංගල්ල හෝටලයකදී සිදුකළ මෙම අපරාධය පසු පස සිටින දේශපාලන බලවතා සහ රාජපක්ෂ වරුන් අතර තිබෙන ගජමිතුරු සම්බන්ධය සාක්ෂි සහිතව ලංකා ටෲත් මගින් හෙළිකලෙමු. එය ආණ්ඩුවට විශාල ප්‍රශ්නයක්වීතිබෙන බව ආණ්ඩුවේ අභ්‍යන්තර ආරංචිමාර්ග සදහන් කරයි.", "URL": "https://lankatruth.com/si/?p=657", "Category": "පුවත්", "Parent URL": null}