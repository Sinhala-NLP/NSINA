{"Source": "Lankatruth", "Timestamp": "June 8, 2019", "Headline": "සිසුන් තිදෙනෙකුට මරු කැඳවමින් පලාගිය රියදුරු අත්අඩංගුවට", "News Content": "අද(08) උදෑසන කැකිරාව තිබ්බටුවැව ප්‍රදේශයේ සිසුන් තිදෙනෙකුට මරු කැඳවමින් පලාගිය දැව ප්‍රවාහනය කරමින් තිබූ කැබ් රථයේ රියදුරු අත්අඩංගුවට ගෙන තිබේ. පසුව සැකකරු කැකිරාව මහේස්ත්‍රාත් අධිකරණය හමුවට ඉදිරිපත් කර ඇති අතර ලබන 19 වැනිදා දක්වා රක්ෂිත බන්ධනාගාර ගත කරන ලෙස මහේස්ත්‍රාත් නිලන්ත විමලරත්නගේ මහතා නියෝග කර තිබේ. ඇහැලියගොඩ ප්‍රදේශයේ සිට අනුරාධපුරය දක්වා දැව ප්‍රවාහනය කරමින් තිබූ කැබ් රථයක් මාර්ගය අසල සිටි සිසුන් සිව් දෙනෙකුගේ ගැටී ඇති අතර තිදෙනෙකු එම ස්ථානයේදීම මියගොස් ඇති බවත් එක් සිසුවෙකු බරපතල තත්වයෙන් ප්‍රතිකාර ලබන බවත් කැකිරාව පොලීසිය පවසයි.", "URL": "https://lankatruth.com/si/?p=75376", "Category": "පුවත්", "Parent URL": null}