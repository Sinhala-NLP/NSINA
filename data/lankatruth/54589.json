{"Source": "Lankatruth", "Timestamp": "June 18, 2018", "Headline": "ගුවන් ගමන් සඳහා පැය හතරකට පෙර කටුනායකට එන්න – ශ්‍රී ලංකන් ගුවන් සේවය", "News Content": "කටුනායක ගුවන් තොටුපළේ පිටත්වීමේ කවුළු ආශ්‍රිතව අද (18) සිට ආරම්භවන අලුත්වැඩියා කටයුත්තක් හේතුවෙන් සිදුවිය හැකි ප්‍රමාදයන් වලක්වාගැනීමට පැය හතරකට පෙර ගුවන් තොටුපළට පැමිණෙන ලෙස ශ්‍රි ලංකන් ගුවන් සේවය මගීන් වෙත දැනුම් දී සිටියි. කටුනායක බණ්ඩාරනායක ගුවන්තොටුපළේ පිටත්වීමේ කවුළු ආශ්‍රිතව සිදුවන අලුත්වැඩියා කටයුතු හේතුවෙන් තදබදයක් ඇති වෙතැයි අපේක්ෂාකරන අතර එය වලක්වාගනිමින් නියමිත වේලාවට පිටත්වීම සඳහා මෙන්ම මගීන්ට සිදුවන අපහසුතා මග හරවා ගැනීමට මෙම පියවර ගෙන තිබේ. නැවත දැනුම්දෙන තුරු මෙය ක්‍රියාත්මක අතර වැඩිදුර තොරතුරු ලබාගැනීමට WWW.Srilankan.Com වෙබ් අඩවියට පිවිසීමෙන් හෝ 1979 අංකය ඇමතීමෙන් හැකි බව ශ්‍රී ලංකන් ගුවන්සේවය දන්වා සිටියි.", "URL": "https://lankatruth.com/si/?p=54589", "Category": "පුවත්", "Parent URL": null}