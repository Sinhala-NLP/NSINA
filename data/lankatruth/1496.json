{"Source": "Lankatruth", "Timestamp": "February 22, 2012", "Headline": "රාජපක්ෂලාට එරෙහිව ජනතාවගෙන් රාත්‍රී මෙහෙයුමක් !", "News Content": "වටිනා මැණික් හමුවූ ලුණුගම්වෙහෙර කතරගම මාර්ගය අධිආරක්ෂිත කළාපයක් ලෙස ප්‍රකාශයට පත්කර තිබූ කාළය අවසන්වීමත් සමග ප්‍රදේශයේ ජනතාව පාරට බැස තම අයිතිවාසිකම් තහවුරුකරගැනීමට ක්‍රියාකළේය.  මෙම මාර්ගයේ ප්‍රතිසංස්කරන කටයුතු සදචහා අතුරණලද බොරළුපස්වල තිබී මැණික් හමුවීමත් සමග ජාතික මැණික් හා ස්වර්ණාභරණ අධිකාරිය විසින් පසුගිය 15වන බදාදා කතරගම මහේෂ්ත්‍රාත් අධිකරණයෙන් එම ප්‍රදේශය අධිආරක්ෂිත කළාපයක් ලෙස නම් කිරීමේ අධිකරණ නියෝගයක් ලබාගත්තේය. එම නියෝගය වලංගුව පැවති කාළය ඊයේ (21) රාත්‍රියේ අවසන්විය. මේ සමගම පාරට පිවිසි ප්‍රදේශවාසීන් රාත්‍රී කාළයේදීම මාර්ගයේ මැණික් සෙවීමට උත්සාහ කළේය. හමුදාව සහ පොලීසිය එයට භාදාකළ අතර ප්‍රදේශවාසීන් පවසා ඇත්තේ අධිකරණ නියෝගය කාළය අවනස් බව සහ තමන්ට හිමි මැණික් සම්පත රාජපක්ෂවරුන් කොල්ලකෑ බවත් ඉතිරිවී තිබෙන මැණික් සම්පත හෝ තමන් අතට ගැනීමට භාදා නොකරන ලෙසය. ”අපේ සම්පත් අපිට ගන්න ඕනෑ.” යනුවෙන් ඔවුහු බලකර සිටියහ. මහජන බලකිරීම හමුවේ හමුදාව ප්‍රදේශයෙන් ඉවත්ව ගොස් ඇත. ලුණුගම්වෙහෙර කතරගම මාර්ගයේ සැතපුමක් පමණ දුර හෙලා ඇති බොරළු පස් අතර මැණීක් සෙවීමේ කටයුතු ප්‍රදේශවාසී ජනතාව ඊයේ රාත්‍රියේම ආරම්භ කළේය.", "URL": "https://lankatruth.com/si/?p=1496", "Category": "පුවත්", "Parent URL": null}