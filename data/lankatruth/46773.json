{"Source": "Lankatruth", "Timestamp": "January 25, 2018", "Headline": "අනධ්‍යයන සේවකයෝ වර්ජනයක", "News Content": "පොරොන්දු වූ පරිදි මාසික හිලව් දීමනාව ලබාදීම, දේපල ණය සීමාව වැඩි කර ගැනීම, වෛද්‍ය රක්ෂණාවරණයක් ලබා ගැනීම ඇතුළු ඉල්ලීම් කිහිපයක් මුල් කරගනිමින් විශ්වවිද්‍යාල අනධ්‍යයන කාර්යය මණ්ඩල සේවකයෝ අද (25) සංකේත වැඩ වර්ජනයක නිරතවූහ. සිය ඉල්ලීම් ඉටු කරන බව උසස් අධ්‍යාපන අමාත්‍යංශයේ ලේකම්වරයා සහ විශ්වවිද්‍යාල ප්‍රතිපාදන කොමිෂන් සභාවේ සභාපතිවරයා ලිඛිතව දැනුම් දී තිබෙන නමුත් වසර එකහමාරක් ඉක්මවා ඇතත් ඒ දැනුම්දීම මේ දක්වා ඉටුවී නැතැයි විශ්වවිද්‍යාල අනධ්‍යන වෘත්තීය සමිති සඳහන් කරයි. ප්‍රධාන ඉල්ලීම් මෙන්ම අත්හිටවූ භාෂා දීමනාව ලබා ගැනීම, සමස්ත විශ්වවිද්‍යාල ප්‍රජාවටම විශ්‍රාම වැටුපක් ලබා ගැනීම, 2006 සිට මේ දක්වා බදවා ගැනීමේ පරිපාටිය පිළියෙල නොවීම වැනි ඉල්ලීම් කිහිපයක් ඉටු කරන ලෙස ඉල්ලා විශ්වවිද්‍යාල 15ක 15,000ක් පමණ වන අනධයයන කාර්යය මණ්ඩලය සංකේත වැඩ වර්ජනයක් දියත් කර ඇත.", "URL": "https://lankatruth.com/si/?p=46773", "Category": "පුවත්", "Parent URL": null}