{"Source": "Lankatruth", "Timestamp": "November 19, 2020", "Headline": "පාසල් ආරම්භවන්නේ මෙහෙමයි…", "News Content": "දෙවන පාසල් වාරය අවසානයේ ලබාදෙන පාසල් නිවාඩුව කොවිඩ් – 19 වසංගත තත්වය හේතුවෙන් දීර්ඝවීම නිසා තෙවන පාසල් වාරය තවමත් ආරම්භ නොවූ අතර එම පාසල් වාරය ආරම්භ කරණ ආකාරය සම්බන්ධයෙන් මේ වනවිට අධ්‍යාපන අමාත්‍යාංශය තීරණයක් ගෙන තිබේ. ඒ අනුව බස්නාහිර පළාතේ සහ හුදකලා කර ඇති ප්‍රදේශවල පාසල් හැර සෙසු ප්‍රදේශවල පාසැල් මේ මස 23 වන සඳුදා තෙවන පාසල් වරාය සඳහා ආරම්භ කිරීමට තීරණය කර ඇත. මෙලෙස පාසැල් ආරම්භ කෙරෙන්නේ 06 සිට 13 ශ්‍රේණි දක්වා පමණි. පළමු ශ්‍රේණියේ සිට 05 ශ්‍රේණිය දක්වා ඇති පන්ති බස්නාහිර පළාතේ සහ හුදකලා කර ඇති ප්‍රදේශවල පාසල් ආරම්භය පිළිබඳව ඉදිරියේදී දැනුම්දීමට නියමිතය.", "URL": "https://lankatruth.com/si/?p=100686", "Category": "පුවත්", "Parent URL": null}