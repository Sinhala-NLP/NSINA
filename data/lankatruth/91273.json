{"Source": "Lankatruth", "Timestamp": "March 19, 2020", "Headline": "ඡන්ද සැමන් සතොසට දරුණු ලෙස පහරදෙයි", "News Content": "රුපියල් 100 බැගින් අලෙවි කිරීම සඳහා ග්‍රෑම් 425 සැමන් ටින් මිලියන 08ක් රුපියල් 205 බැගින් මිලදී ගැනීම සඳහා සතොස ආයතනය විසින් සූදානම් වන බව වාර්තාවේ. ඒ අනුව එක් සැමන් ටින් එකකින් රුපියල් 105ක පාඩුවක් සතොස ආයතනය ලබන අතර ඡන්දය වෙනුවෙන් සැමන් අඩු මුදලට ලබාදීමට සතොසට නියෝග කිරීම මත සතොසට දැවැන්ත පාඩුවක් විඳීමට සිදුවේ. ඒ අනුව රුපියල් මිලියන 840ක පාඩුවක් මෙම සැමන් වෙළඳාමෙන් සතොසට දරාගැනීමට සිදු වේ. මේ අතර සතොස සතුව ඇති කුඩ ප්‍රමාණ ටින්වල අසුරා ඇති සැමන් අලෙවි නොවී ගොඩගැසෙන තත්වයක් මතුව ඇති බවද ඒ අනුව තවත් පාඩු ලැබෙනු ඇති බවත් වාර්තා වේ. එම කුඩා ප්‍රමාණයේ සැමන් ටින් එකක මිලද රුපියල් 100ට ආසන්න වීම හේතුවෙන් එම සැමන් ටින් අලෙවි නොවන බවද වාර්තා වේ. පසුගිය මාසය දෙක තුළ සහල් අලෙවියේදී සතොස ආයතනය රුපියල් 75ට අලෙවි කිරීමට හැකිව තිබූ සහල් රුපියල් 88ට 89ට අලෙවි කළේ ඊට පෙර සතොර ලබා තිබූ පාඩු පියවා ගැනීමට බව කියමිණි. පැවති සෑම ආණ්ඩුවක්ම සිය දේශපාලන අවශ්‍යතා වෙනුවෙන් සතොස යොදාගත් අතර එම නිසා එය පාඩු ලබන ආයතනයක් බවට පත්කරන ලදී. එහි ප්‍රතිඵලයක් ලෙස එම පාඩු පියවාගැනීමට නැවතත් පාරිභෝගික ජනතාව මත එම බර පැටවූ අතර එවැනිම දෙයකි. මෙම පාඩුව පියවා ගැනීමටද ඉදිරියේදී පාරිභොගික ජනතාවටම බර කරට ගැනීමට සිදුවනු ඇත.", "URL": "https://lankatruth.com/si/?p=91273", "Category": "පුවත්", "Parent URL": null}