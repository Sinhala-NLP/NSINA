{"Source": "Lankatruth", "Timestamp": "October 18, 2019", "Headline": "ගම්පහ සණස බැංකුවේ සභාපති අත්අඩංගුවට", "News Content": "තැන්පත්කරුවන්ගේ රුපියල් කෝටි 55 කට අධික මුදලක් සාවද්‍ය පරිහරණය කිරීම සම්බන්ධයෙන් ගම්පහ සණස බැංකුවේ සභාපතිවරයා අපරාධ පරීක්ෂණ දෙපාර්තමේන්තුව විසින් ඊයේ (17) පස්වරුවේ අත්අඩංගුවට ගෙන තිබේ. ගිණුම් 120ක පමණ තැන්පත්කරුවන්ගේ මුදල් මෙලෙස වංචා කර ඇති බව පැවසේ. ඔහු ගම්පහ පිහිටි සණස කාර්යාලයේදී අත්අඩංගුවට ගෙන ඇති අතර සැකකරු දිවුලපිටිය මැදගම් පිටිය ප්‍රදේශයේ පදිංචි 66 හැවිරිදි අයෙකු බව වාර්තා වේ.", "URL": "https://lankatruth.com/si/?p=83276", "Category": "පුවත්", "Parent URL": null}