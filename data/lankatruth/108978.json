{"Source": "Lankatruth", "Timestamp": "January 21, 2021", "Headline": "මුම්බායි ඉන්ඩියන්ස්ලා මාලිංග නිදහස් කරයි", "News Content": "IPL තරඟාවලියේ වැඩිම වාරයක් ශූරතාවය දිනාගත් මුම්බායි ඉන්ඩියන්ස් කන්ඩායමේ ප්‍රබලතම වේගපන්දු අවිය ලෙස වසර ගණනාවක් ක්‍රීඩාකල ලසිත් මාලිංගව එළඹෙන 2021 තරඟාවලිය සඳහා තම කණ්ඩායමෙන් නිදහස් කිරීමට මුම්බායි ඉන්ඩියන්ස් පාලනාධිකාරිය තිරණය කර ඇත. ඒ අනුව මෙතෙක් කාලයක් ක්‍රිඩක වෙන්දේසිය සඳහා ඉදිරිපත් නොකරමින් මුම්බායි ඉන්ඩියන්ස් කණ්ඩායම තුළ රඳවා ගත් ලසිත් මාලිංගට එළඹෙන තරඟාවලියේ කණ්ඩායමක ස්ථායක් සොයාගැනීමට ක්‍රිඩක වෙන්දේසියට ඉදිරිපත් වීමට සිදුවනු ඇත. සිය IPL දිවිය ආරම්භයේ සිටම අඛණ්ඩව මුම්බායි ඉන්ඩියන්ස් කණ්ඩායම නියෝජනය කළ මේ වේගපන්දු ශ්‍රේෂ්ඨයා තරඟ 122කට සහභාගී වී කඩුලු 170ක් බිඳ හෙලා IPL තරඟාවලියේ එතෙක් මෙතෙක් වැඩිම කඩලු ලාභියා වීමේ වාර්තාවට හිමිකම් කියයි.", "URL": "https://lankatruth.com/si/?p=108978", "Category": "ක්‍රීඩා පුවත්", "Parent URL": null}