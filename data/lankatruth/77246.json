{"Source": "Lankatruth", "Timestamp": "July 7, 2019", "Headline": "කොල්ලකෑමේ සිද්ධියකට මීගමුවේ එජාප විපක්ෂනායක අත්අඩංගුවට", "News Content": "මීගමුව නගර සභාවේ එක්සත් ජාතිපක්ෂමන්ත්‍රී, විපක්ෂ නායක රොයිස් ප්‍රනාන්දු මහතා අත්අඩංගුවට ගෙන තිබේ. මීගමුව ප්‍රදේශයේ නිවසකට ඇතුළු වී පුද්ගලයකුට පහරදී එම නිවසේ තිබු ජංගම දුරකතන 05ක් සහ වෑන් රියක් කොල්ලකෑමේ සිද්ධියේ ප්‍රධාන සැකකරුවෙකු ලෙස සිටි ඔහු මීගමුව නගරයේදී අද (07) කටාන පොලිස් කණ්ඩායමක් විසින් අත්අඩංගුවට ගෙන ඇත. මෙම සිද්ධියෙන් අනතුරුව පොලිසිය මගහරිමින් මාස 04 කට අධික කාලයක් සැඟව සිටියදී මොහු මෙලෙස පොලිස් අත්අඩංගුවට ගෙන තිබේ. සැකකරු හෙට (08) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=77246", "Category": "පුවත්", "Parent URL": null}