{"Source": "Lankatruth", "Timestamp": "July 25, 2023", "Headline": "රනිල් රටම සුනුවිසුනු කරයි – අලුත්ම සාක්ෂිය මෙන්න", "News Content": "මුදල් ආර්ථික ස්තායිකරන සහ ජාතික ප්‍රතිපත්ති ඇමති ලෙස ජනාධිපති රනිල් වික්‍රමසිංහ විසින් පසුගිය ජූලි 12වෙනි දින ගැසට්පත්‍රයට ඇතුළත් කරන ලද සහ ජූලි 20වෙනි දින විසර්ජන සංං⁣ශෝධන පනත් කෙටුම්පතක් ඉදිරිපත් කරමින් රජයේ ණය ගැනීමේ සීමාව රුපියල් බිලියන 4,979 සිට  රුපියල් බිලියන 13,979 දක්වා එක්වරම බිලියන 9,000කින් වැඩි කිරීමය සූදානම් වේ. මෙය රටේ සමස්ත ණය බර 1950 සිටි 2016 දක්වා වසර 66ක් පුරා ලබාගෙන තිබුණු දේශීය හා විදේශීය සමස්ත ණය බරට සමාන ප්‍රමාණයකින් එක්වරම රජයේ ණය සීමාව ඉහළ දමාගැනීමක්ය. අනාගත පරපුරට ණය බර නොතබන බව පවසමින් රට අතිශය බියකරු ණය උගුලක් වෙත ගෙනයමින් සිටී. පසුගිය නොවැම්බර් මාසයේ මුදල් ඇමති  රනිල් වික්‍රමසිංහ විසින් ඉදිරිපත්කරන ලද අයවැය ලේඛනය අනුව මෙම වසරේ රජයේ සමස්ත වියදම රුපියල් බිලියන 7,879.499ක් විය. එහෙත් මෙම විසර්ජන කෙටුම්පත අනුව රජයේ ණය සීමාව පමණක් රුපියල් බිලියන 9,000කින් ඉහළ දමාගැනීමට යෝජනා කර තිබේ.", "URL": "https://lankatruth.com/si/?p=149587", "Category": "ආර්ථික පුවත්", "Parent URL": null}