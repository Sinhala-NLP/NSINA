{"Source": "Lankatruth", "Timestamp": "November 22, 2018", "Headline": "කොළඹ වරායේ ව්‍යාපෘති දෙකක් චීනයට පැවරීමට අනුමැතිය", "News Content": "කොළඹ වරායේ ජයබහලු පර්යන්තයේ නැංගුරම් පොළ ධාරිතාව වැඩිකිරීමේ ව්‍යාපෘතිය සහ බහලුම් මෙහෙයුම් උපකරණ ප්‍රසම්පාදනය කිරීමේ ව්‍යාපෘතිය යන ව්‍යාපෘතීන් දෙකම චීන සමාගම් වෙත ලබාදීමට කුමන්ත්‍රණ ආණ්ඩුවේ අමාත්‍ය මණ්ඩල අනුමැතිය හිමිව තිබේ. කොළඹ වරායට පැමිණෙන විශාල ප්‍රමාණයේ නෞකා මෙහෙයවීමේ කටයුතු සඳහා නැංගුරම් පොළ ධාරිතාව වැඩි කිරීම සිදුකළ යුතු අතර එම ව්‍යාපෘතිය චීන වරාය ඉන්ජිනේරු සමාඟම වෙත පැවරීමට අමාත්‍ය මණ්ඩල අනුමැතිය හිමිවිය. බහලුම් මෙහෙයුම් උපකරණ ප්‍රසම්පාදනය කිරීම සීමාසහිත ෂැංහයි ෂෙංහුවා හෙවි ඉන්ඩස්ට්‍රීස් සමාගමට පැවමරීමට නියමිත අතර ඒ සඳහා වැයවන මුදල ඇමරිකානු ඩොලර් මිලියන 25.7 කි. එම ව්‍යාපෘතියට අදාලව දොබකර තුනක් මිලදීගැනීමට ද නියමිතව ඇත. මෙම ව්‍යාපෘතීන්ට අදාල කැබිනට් පත්‍රිකා කුමන්ත්‍රණ ආණ්ඩුවේ විෂයභාර අමාත්‍ය මහින්ද සමරසිංහ විසින් එම අමාත්‍ය මණ්ඩලයට ඉදිරිපත් කර ඇත.", "URL": "https://lankatruth.com/si/?p=63869", "Category": "පුවත්", "Parent URL": null}