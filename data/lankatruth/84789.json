{"Source": "Lankatruth", "Timestamp": "November 5, 2019", "Headline": "බෙංගාල බොක්ක මුහුදු ප්‍රදේශය ආශ්‍රිතව ධීවර සහ නාවුක කටයුතු අවධානම්", "News Content": "උතුරු අන්දමන් මුහුදු ප්‍රදේශය සහ ගිණිකොණදිග බෙංගාල බොක්ක මුහුදු ප්‍රදේශට ආශ්‍රිතව හටගෙන ඇති අඩු පීඩන තත්වය ඉදිරි පැය 6ක කාලය තුළ වර්ධනය වී වයඹ දෙසට ගමන් කිරීමේ හැකියාවක් පවතින බව කාලගුණ විද්‍යා දෙපාර්තමේන්තුව සඳහන් කරයි. එසේම නැගෙනහිර-මධ්‍ය බෙංගාල බොක්ක මුහුදු ප්‍රදේශය ආසන්නව ඊළඟ පැය 48 තුළ සුළි කුණාටුවක් දක්වා වර්ධනය වී වයඹ දෙසට ගමන් කරනු ඇතැයි ද කාලගුණ විද්‍යා දෙපාර්තමේන්තුව සඳහන් කරයි. මේ හේතුවෙන් ඉහත සඳහන් කළ මුහුදු ප්‍රදේශ ආශ්‍රිතව ධීවර සහ නාවික කටයුතු අවධානම් බව අනතුරු අඟවා තිබේ. එම ප්‍රදේශවල තද වැසි ඇතිවිය හැකි බවත් සුළගේ වේගය පැයට කිලෝමීටර් 70-80 දක්වා ඉහළ යා හැකි බවත් කාලගුණ විද්‍යා දෙපාර්තමේන්තුව දක්වා තිබේ.", "URL": "https://lankatruth.com/si/?p=84789", "Category": "පුවත්", "Parent URL": null}