{"Source": "Lankatruth", "Timestamp": "October 1, 2018", "Headline": "මාලදිවයිනටත් “එතෙර අපි” සංවිධානයක්", "News Content": "එතෙර අපි සංවිධානයේ ආරම්භක මහ සභාව ⁣සදහා ප්‍රධාන ආරාධිතයා ලෙස සහභාගී වු එතෙර අපි සංවිධානයේ සභාපති සුනිල් හදුන්නෙත්ති මහතා එතෙර අපි මාලදිවයින ශාඛාවේ ක්‍රියාකාරින් පිරිසක් සමග මාලදිවයිනේ තානාපතිවරයා සහ එම නිලධාරීන් හමුවී මාලදිවයිනේ වෙසෙන ලාංකික ප්‍රජාව මුහුණදෙන ගැටළු හා අපහසුකම් පිලිබඳ තනාපති කාර්යාල නිලධාරින්ගේ අවධානය යොමුකර තිබේ. එතෙර අපි සංවිධානයේ සභාපති පාර්ලිමේන්තු මන්ත්‍රී සුනිල් හදුන්නෙත්ති මහතා එතෙර අපි සංවිධානයේ මාලදිවයින ශාඛාවේ සමාරම්භක මොහොතට සහභාගී වූ අවස්ථාවේ මාලදිවයිනෙහි සේවය කරන ශ්‍රී ලාංකිකයින් විශාල පිරිසක් මුන ගැසී ඔවුන් මුහුණ දෙන ප්‍රශ්න සම්බන්ධයෙන් සාකච්ඡාකිරීමටද කටයුතු කර ඇත. ඔවුන් සමග සුහද පිලිසඳරක යෙදීමට අමතක නොකල සභාපතිවරයා විවිධ ක්ෂෙත්‍රවල සේවයේ නියුතු ලාංකිකයින් සමග සුහද සංවාද කිහිපයකටම සහභාගී වී තිබේ. එහිදී එතෙර අපි සංවිධානය එහි අරමුනු සේම සංවිධානයේ ශාඛාවේ ක්‍රියාකාරිත්වය සම්බන්ධයෙන් දීර්ඝව පැහැදිලි කරන ලද අතර ලංකාවේ වර්තමාන දේශපාලන තත්වය, රට හදන ජනතාවාදී පාලනයක අවශ්‍යතාව සදහා විදෙස්ගත ලාංකිකයන්ගෙ දායකත්වය කෙසේ වියයුතුද යන්න දීර්ඝව සාකච්ජාවට බදුන්කර තිබේ. විශේෂයෙන් තරුණ වෘත්තිකයන් රැසක් මේ අවස්තාවන්ට සහභාගී වු අතර ඔවුනගේ අදහස් සහ යෝජනාවලටද දැඩි අවධානය යොමුකර තිබේ.", "URL": "https://lankatruth.com/si/?p=60207", "Category": "පුවත්", "Parent URL": null}