{"Source": "Lankatruth", "Timestamp": "July 9, 2014", "Headline": "දෙවන තරගයේ විශිෂ්ඨ ජයක් ලංකාවට", "News Content": "දකුණු අප්‍රිකාව සමඟ අද ( 09)  මහනුවර පල්ලේකැලේ ක්‍රීඩාංගනයේ පැවැති දෙවැනි එක්දින තරඟයෙන් ලකුණු  87 ක ජයක් ලබා ගැනීමට ශ්‍රී ලංකා කණ්ඩායම සමත් විය. තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර  49.2 දී සියලුදෙනා දැවී ලකුණු  267  රැස්කළේය. ශ්‍රී ලංකාව වෙනුවෙන් තිලකරත්න ඩිල්ෂාන් ලකුණු  86 ක්ද මහේල ජයවර්ධන ලකුණු  48 ක්ද ලබාගත්තේය. දකුණු අප්‍රිකාව සමඟ අද (09) මහනුවර පල්ලේකැලේ ක්‍රීඩාංගනයේ පැවැති දෙවැනි එක්දින තරඟයෙන් ලකුණු 87ක ජයක් ලබා ගැනීමට ශ්‍රී ලංකා කණ්ඩායම සමත් විය. තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 49.2දී සියලුදෙනා දැවී ලකුණු 267 රැස්කළේය. ශ්‍රී ලංකාව වෙනුවෙන් තිලකරත්න ඩිල්ෂාන් ලකුණු 86ක්ද මහේල ජයවර්ධන ලකුණු 48ක්ද ලබාගත්තේය. පිළිතුරු ඉනිම ලෙස දකුණු අප්‍රිකානු කණ්ඩායම පන්දුවාර  38.1 දී සියලුදෙනා දැවී ලබාගැනීමට හැකි වූයේ ලකුණු  180  ක් පමණි. හෂීම් අම්ලා දකුණු අප්‍රිකාව පරාජයෙන් බේරා ගැනීමට උදකළා සටනක නිරත වෙමින් දෙවැනි එක්දින තරඟයේදීත් ශතකයක් ලබා ගත්තද ශ්‍රී ලංකාව හමුවේ පරාජයෙන් බේරීමට එය ප්‍රමාණවත් නොවීය. ඔහු අද තරඟයේදී ලකුණු  101  ලබා ගැනීමට සමත් වූ අතර පන්දු යැවීමේදී   තිලකරත්න ඩිල්ෂාන් කඩුලු  3 ක් දවා ගැනීමට සමත් විය. තරඟ තුනකින් සමන්විත එක්දින තරඟාවලිය මේ වන විට දෙපිළම  1-1 ක් වශයෙන් ජයග්‍රහණ ලබා සිටින අතර අවසාන තරඟය ලබන  12  වැනිදා හම්බන්තොට සූරියවැව ක්‍රීඩාංගනයේදී පැවැත්වීමට නියමිතය.   පිළිතුරු ඉනිම ලෙස දකුණු අප්‍රිකානු කණ්ඩායම පන්දුවාර 38.1දී සියලුදෙනා දැවී ලබාගැනීමට හැකි වූයේ ලකුණු 180 ක් පමණි. හෂීම් අම්ලා දකුණු අප්‍රිකාව පරාජයෙන් බේරා ගැනීමට උදකළා සටනක නිරත වෙමින් දෙවැනි එක්දින තරඟයේදීත් ශතකයක් ලබා ගත්තද ශ්‍රී ලංකාව හමුවේ පරාජයෙන් බේරීමට එය ප්‍රමාණවත් නොවීය. ඔහු අද තරඟයේදී ලකුණු 101 ලබා ගැනීමට සමත් වූ අතර පන්දු යැවීමේදී තිලකරත්න ඩිල්ෂාන් කඩුලු 3ක් දවා ගැනීමට සමත් විය. තරඟ තුනකින් සමන්විත එක්දින තරඟාවලිය මේ වන විට දෙපිළම 1-1ක් වශයෙන් ජයග්‍රහණ ලබා සිටින අතර අවසාන තරඟය ලබන 12 වැනිදා හම්බන්තොට සූරියවැව ක්‍රීඩාංගනයේදී පැවැත්වීමට නියමිතය.", "URL": "https://lankatruth.com/si/?p=10672", "Category": "ක්‍රීඩා පුවත්", "Parent URL": null}