{"Source": "Lankatruth", "Timestamp": "September 18, 2018", "Headline": "ගෑස් මිල ඉහළට", "News Content": "ගෑස් මිල රුපියල් 190කින් ඉහළ දැමීමට කැබිනට් මණ්ඩල අනුමැතිය හිමිව ඇතැයි වාර්තා වේ. ජනාධිපති කාර්යාලයේ අද(18) පැවති කැබිනට් මණ්ඩල රැස්වීමේ දී මෙම තීරණය ගෙන ඇති අතර ගෑස් මිල වැඩිකිරීම සම්බන්ධ යෝජනාව ජීවන වියදම් කමිටුව විසින් කැබිනට් මණ්ඩලයට ඉදිරිපත් කර ඇත. ශ්‍රී ලංකා රුපියලේ අගය සීඝ්‍රයෙන් පහළ බැසීම සහ ලෝක වෙළඳපළේ පවතින ගෑස්මිල ඉහළයාම හේතුවෙන් රුපියල් 323කින් ගෑස් මිළ ඉහළදැමියයුතු බවට ගෑස් සමාගම් ජීවන වියදම් කමිටුව වෙත යෝජනා ගෙන ආ බවත් එම යෝජනා සැළකිල්ලට ගනිමින් රුපියල් 190කින් ගෑස් මිල ඉහළ දැමීමට කමිටුව එකඟතාව පලකළ බවත් වාර්තා වේ.", "URL": "https://lankatruth.com/si/?p=59527", "Category": "පුවත්", "Parent URL": null}