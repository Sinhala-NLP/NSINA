{"Source": "Lankatruth", "Timestamp": "June 2, 2019", "Headline": "එජාප කටාන සංවිධායකවරයා ලෙස පෙනී සිටීමට ගිය විජිත් විජයමුණිට විරෝධයක්", "News Content": "කටාන ප්‍රදේශයේ පැවති එක්සත් ජාතික පාක්ෂික හමුවකට සහභාගීවීමට පැමිණි එක්සත් ජනතා නිදහස් සන්ධාන පාර්ලිමේන්තු මන්ත්‍රී විජිත් විජයමුණි සොයිසා මහතාට විරෝධයක් එල්ලවී තිබේ. කටාන කඳවල ප්‍රදේශයේ පැවති හමුවකට සහභාගීවීමට යාමේදී මන්ත්‍රීවරයාට මෙම විරෝධතාව එල්ලවී ඇති අතර විරෝධතාකරුවන් පවසා සිටියේ එක්සත් ජාතික පක්ෂයේ කටාන ආසනයේ නව සංවිධායකවරයා ලෙස පෙනී සිටිමින් විජිත් විජයමුණි සොයිසා මහතා මෙම හමුවට සහභාගී වී ඇති බවය. හමුව අතරතුර දී ශාලාව ඉදිරිපිටට පැමිණි එක්සත් ජාතික පාක්ෂිකයන් පිරිසක් විජිත් විජයමුණි සොයිසා මහතාට විරෝධය පලකරමින් කළහකාරීව හැසිරී ඇත. හමුවට සහභාගීවීමෙන් පසු පිටව යන අවස්ථාවේ ද මන්ත්‍රීවරයාට පැමිණ සිටි පිරිස් විරෝධය පළකර සිටි බව වාර්තා වේ.", "URL": "https://lankatruth.com/si/?p=74983", "Category": "පුවත්", "Parent URL": null}