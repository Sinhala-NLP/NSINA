{"Source": "Lankatruth", "Timestamp": "June 11, 2022", "Headline": "ඉන්ධනවලට ඩොලර් නැහැ… තවත් මුදල් අච්චු ගහන්න වෙනවා…", "News Content": "ඉන්ධන මිලදීගැනීමට අවශ්‍ය ඩොලර් ලබාගැනීමටනම් මුදල් අච්චුගැසීමට සිදුවනු ඇති බවත් ඉදිරි මාස 03ට අවශ්‍ය ඉන්ධන ආනයන සඳහා මුදල් සොයාගැනීම විශාල අභියෝගයක් බවට පත්ව ඇති බවත් විදුලිබල හා බලශක්ති ඇමති කාංචන විජේසේකර පවසයි. ඉන්ධන සඳහා මහ බැංකුව ඩොලර් ප්‍රමාණයක් වෙන්කර තිබුණත් ඩොලර් මිලදීගැනීමට රුපියල් අඩුවීමට එකම විකල්ප මුදල් අච්චුගැසීම බව ඔහු සඳහන් කරයි රටට ළගාවෙමින් නියමිත ඉන්ධන නෞකා හතරකට ගෙවීමට අවශ්‍ය ඩොලර් මිලියන 160ක් පමණ සෙවීම මේ දිනවල අභියෝගය බවත් ඉන්ධන සඳහා වන ඩොලර් මිලියන 530ක අවශ්‍යතාව රටේ මුදල්වලින් කළමනාකරණය කළ නොහැකි බවත් ඩොලර් මිලියන 30කට ණයවර ලිපියක් නිකුත්කිරීමට නොහැකිව දැවිතෙල් නෞකාවක් දින 20ක කාලයක් නිදහස්කරගැනීමට නොහැකි වී ඇති බවත් ඇමති කාංචන විජේසේකර වැඩි දුරටත් පවසයි.", "URL": "https://lankatruth.com/si/?p=135423", "Category": "පුවත්", "Parent URL": null}