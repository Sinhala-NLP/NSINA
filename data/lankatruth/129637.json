{"Source": "Lankatruth", "Timestamp": "March 5, 2022", "Headline": "දින 05ක් ඉන්ධන පොලිමේසිටි ජනතාව කළුතර – බණ්ඩාරගම මාර්ගය වහයි", "News Content": "දින 05ක් මුළුල්ලේ ඩීසල් බලාපොරොත්තුවෙන් ගෝනදූව ඉන්ධන පිරවුම්හල ඉදිරිපිට රැදී සිටින රියදුරන් අද පස්වරු 3.45ට පමණ ගෝනදූව ඉන්ධන පිරවුම් හල ඉදිරිපිටින් බැරල් සහ කෑන් දමා කළුතර බණ්ඩාරගම මාර්ගය මුළුමනින්ම වසා දැමීමට කටයුතු කර තිබේ. මොරොන්තුඩුව පොලීසියේ නිලධාරීන් කණ්ඩායමක් ස්ථානයට පැමිණ මාර්ගය විවෘත කිරීම සම්බන්ධයෙන් රියදුරන් සමග සාකච්ඡා කළ නමුත් මාර්ගය විවෘත කිරීමට රියදුරන් එකඟ වී නැත. මේ හේතුවෙන් ගෝනදූව දෙස සිට කළුතර දෙසට සහ බණ්ඩාරගම දෙසට දිගු වාහන පෝලිමක් දැකගත හැකිය.", "URL": "https://lankatruth.com/si/?p=129637", "Category": "පුවත්", "Parent URL": null}