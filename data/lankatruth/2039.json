{"Source": "Lankatruth", "Timestamp": "April 12, 2012", "Headline": "ජනාධිපති මහින්ද රාජපක්ෂ මහතාගේ අලුත් අවුරුදු පණිවිඩය", "News Content": "අලුත් අවුරුද්ද තව තවත් අර්ථ ගැන්වෙන්නේ සාමුහිකත්වය ඔද වැඩෙන තරමට බවත් එහෙයින් සියලු දෙනා හොඳ හිත වර්ධනය කර ගනිමින් සහජීවනය ළඟාකර ගැනීමට මේ අවුරුදු සමයේ අධිෂ්ඨාන කරගත යුතු බවත් ජනාධිපති මහින්ද රාජපක්‌ෂ මහතා සිංහල දෙමළ නව අවුරුදු සුබ පැතුම් පණිවිඩයක්‌ නිකුත් කරමින් කියා සිටී. ජනාධිපති මහින්ද රාජපක්‌ෂ මහතා විසින් නිකුත් කළ අවුරුදු සුබ පැතුම් පණිවිඩයේ මෙසේද සඳහන් වෙයි.උදාවූ සිංහල දෙමළ අලුත් අවුරුද්ද සැමට සාමය, සතුට, සෞභාග්‍ය සපිරි සුභ අලුත් අවුරුද්දක්‌ වේවා.අලුත් අවුරුද්ද සොබා දහමත් මිනිසාත් අතර ඇති අපූර්ව සබැඳියාව පෙන්නුම් කරන මහා මංගල්‍යයයි. මේ අවුරුදු උදාව අපගේ හදවත්වලට එක්‌ කරන්නේ නැවුම් බවකි. එය දැඩි අධිෂ්ඨානයෙන් හා උද්යෝගයෙන් අපගේ ජීවිත දෙසත් සමාජය දෙසත් බැලීමට මඟ පාදයි. අලුත් අවුරුද්ද තව තවත් අර්ථ ගැන්වෙන්නේ සාමුහිකත්වය ඔද වැඩෙන තරමටය. එබැවින් සියලු දෙනා සමඟ හොඳ හිත වර්ධනය කර ගනිමින් සහජීවනය ළඟා කර ගැනීමට මේ අවුරුදු සමයේ එක්‌ව කටයුතු කළ යුතුය.අලුත් අවුරුදු නැකත් චාරිත්‍රානුකූලව ඉටු කිරීමෙන් පවුලත්, ගමත් අතර ඇති වන්නේ මහත් වූ සබැඳියාවකි. ඒ සමගිය, සහෝදරත්වය රටේ සමෘද්ධියටද මනා පිටුබලයක්‌ වන්නේය. සෞභාග්‍ය කරා රට තබා ඇති පියවරටද, එකම නැකතකින් ඉටු කෙරෙන චාරිත්‍ර මහත් වූ ආශීර්වාදයකි. ඒ අපේක්‌ෂාවද පෙරදැරිව අවුරුදු චාරිත්‍ර ඉටු කරන ලෙස ඔබ සැමගෙන් ඉල්ලා සිටිමි.අලුත් අවුරුදු සමයේ රාජකාරි වෙනුවෙන් කැපවන සැමටත්, ත්‍රිවිධ හමුදාවේ පොලිසියේ හා සිවිල් ආරක්‌ෂක බළකායේ සැමටත් මාගේ කෘතඥතාවය පුද කර සිටිමි. ජනාධිපති මහින්ද රාජපක්‌ෂ මහතා විසින් නිකුත් කළ අවුරුදු සුබ පැතුම් පණිවිඩයේ මෙසේද සඳහන් වෙයි. උදාවූ සිංහල දෙමළ අලුත් අවුරුද්ද සැමට සාමය, සතුට, සෞභාග්‍ය සපිරි සුභ අලුත් අවුරුද්දක්‌ වේවා. අලුත් අවුරුද්ද සොබා දහමත් මිනිසාත් අතර ඇති අපූර්ව සබැඳියාව පෙන්නුම් කරන මහා මංගල්‍යයයි. මේ අවුරුදු උදාව අපගේ හදවත්වලට එක්‌ කරන්නේ නැවුම් බවකි. එය දැඩි අධිෂ්ඨානයෙන් හා උද්යෝගයෙන් අපගේ ජීවිත දෙසත් සමාජය දෙසත් බැලීමට මඟ පාදයි. අලුත් අවුරුද්ද තව තවත් අර්ථ ගැන්වෙන්නේ සාමුහිකත්වය ඔද වැඩෙන තරමටය. එබැවින් සියලු දෙනා සමඟ හොඳ හිත වර්ධනය කර ගනිමින් සහජීවනය ළඟා කර ගැනීමට මේ අවුරුදු සමයේ එක්‌ව කටයුතු කළ යුතුය. අලුත් අවුරුදු නැකත් චාරිත්‍රානුකූලව ඉටු කිරීමෙන් පවුලත්, ගමත් අතර ඇති වන්නේ මහත් වූ සබැඳියාවකි. ඒ සමගිය, සහෝදරත්වය රටේ සමෘද්ධියටද මනා පිටුබලයක්‌ වන්නේය. සෞභාග්‍ය කරා රට තබා ඇති පියවරටද, එකම නැකතකින් ඉටු කෙරෙන චාරිත්‍ර මහත් වූ ආශීර්වාදයකි. ඒ අපේක්‌ෂාවද පෙරදැරිව අවුරුදු චාරිත්‍ර ඉටු කරන ලෙස ඔබ සැමගෙන් ඉල්ලා සිටිමි. අලුත් අවුරුදු සමයේ රාජකාරි වෙනුවෙන් කැපවන සැමටත්, ත්‍රිවිධ හමුදාවේ පොලිසියේ හා සිවිල් ආරක්‌ෂක බළකායේ සැමටත් මාගේ කෘතඥතාවය පුද කර සිටිමි.", "URL": "https://lankatruth.com/si/?p=2039", "Category": "පුවත්", "Parent URL": null}