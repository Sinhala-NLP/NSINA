{"Source": "Lankatruth", "Timestamp": "October 22, 2018", "Headline": "සුනිල් හඳුන්නෙත්ති මෙස්සිනා හි ලාංකිකයන් හමුවෙයි", "News Content": "ජනතා විමුක්ති පෙරමුණ රට පුරා පවත්වන “රට හදන, රට රකින, ජනතාවාදී පාලනයක් උදෙසා” ජන හමු දස දහසට සමගාමීව ජවිපෙ විදෙස් කමිටු සහ බහුජන සංවිධාන විසින් ලොව පුරා එම තේමාව යටතේ සම්මන්ත්‍රණ මාලාවක් සංවිධානය කර තිබේ. ඒ අනුව ඉතාලියේ පැවැත්වෙන එම සම්මන්ත්‍රණ මාලාව ආමන්ත්‍රණය කිරීම සඳහා ජනතා විමුක්ති පෙරමුණේ පාර්ලිමේන්තු මන්ත්‍රී, එතෙර අපි සංවිධානයේ සභාපති සුනිල් හඳුන්නෙත්ති මහතා එහි ගොස් සිටින අතර ඊයේ (21) ඉතාලියේ මෙස්සිනා නගරයේදී සම්මන්ත්‍රණයක් පවත්වන ලදී. සිසිලියේ ජවිපෙ සංවිධායක චමින්ද ජයරත්න මහතාගේ මැදිහත්වීම යටතේ මෙස්සිනා ජවිපෙ කමිටුව විසින් මෙම වැඩසටහන සංවිධානය කරනු ලැබ තිබිණි.", "URL": "https://lankatruth.com/si/?p=61597", "Category": "පුවත්", "Parent URL": null}