{"Source": "Lankatruth", "Timestamp": "August 15, 2022", "Headline": "මානවහිමිකම් වෙන පාරකට හරවයි", "News Content": "රනිල් වික්‍රමසිංහ යටතේ දියත්කරන ලද මාර්ධනය නිසා මූලික මිනිස් අයිතිවාසිකම් උල්ලංඝණය වීම් ඳපිළිබ ප්‍රශ්නය එක්සත් ජාතීන්ගේ මානව හිමිකම් කොමිෂන් සභාවෙන් වෙනත් මාර්ගයකට හැරවීමේ උත්සාහයක ආණ්ඩුව යෙදී සිටින බව හෙළි වේ. ලබන සැප්තැම්බර් මාසයේ එම මානව හිමිකම් කොමිෂන් සභාවේ සැසිවාරය ආරම්භ වනවිට දෙමළ ඩයස්පෝරාව සම්බන්ධයෙන් ප්‍රතිපත්තිය වෙනස් කිරීම ආණ්ඩුවේ උපක්‍ර්‍රමය වී ඇත. මේ දක්වා තහනම් කර තිබූ එම ඩයස්පෝරාවේ සංවිධාන 06ක තහනම ඉවත් කිරීම එහි මූලික පියවරයි. මේ අතර ආණ්ඩුවේ ආරංචිමාර්ග සඳහන් කරන්නේ දෙමළ ඩයස්පෝරාව සතු ඩොලර් මෙරටට ගෙන්වා ගැනීම ආණ්ඩුවේ මූලික අරමුණ වී ඇති බවයි. මෙම උත්සාහය ගෝටාබය රාජපක්ෂ පාලන සමයේදීද ගෙන තිබුනද අපේක්ෂිත ප්‍රතිඵල ලබාගත නොහැකි විය. මේ වනවිට රනිල් වික්‍රමසිංහ යටතේ එය ඉදිරියට ගෙන තිබෙන්නේ පසුගිය දිනවල හදිසි නීතිය පනවා දියත් මර්ධනය වසංකරගැනීමට සහ ඩොලර් ගෙන්වා ගැනීම යන මූලික අරමුණු දෙක වෙනුවෙන් බව මේ වනවිට දේශපාලන අංශවල කතාබහට ලක්වී ඇත.", "URL": "https://lankatruth.com/si/?p=138114", "Category": "පුවත්", "Parent URL": null}