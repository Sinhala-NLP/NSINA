{"Source": "Lankatruth", "Timestamp": "February 28, 2020", "Headline": "30/1 යෝජනාවලියෙන් ඉවත්වීමට ගනු ලැබූ තීරණය පිළිබඳව යුරෝපා සංගමය කනස්සල්ල", "News Content": "ගොටාභය රාජපක්ෂ ආණ්ඩුව එක්සත් ජාතීන්ගේ මානව හිමිකම් කොමිසම සමග එකඟ වූ 30/1 යෝජනාවලියෙන් ඉවත්වීමට ගනු ලැබූ තීරණය පිළිබඳව යුරෝපා සංගමය කනස්සල්ල පළකරයි. තිරසාර සහ ස්ථීර සංහිඳියාවක් පවත්වාගෙන යන ලෙසත්, අතුරුදහන් වූවන් පිලිබඳ කාර්යාලය සහ හානිපූර්ණ කාර්යාලය පිලිබඳ කටයුතු මානව හිමිකම් කොමිසම සමග එක්ව සිදුකිරීම තහවුරු කරන ලෙසත්, ත්‍රස්තවාදය වැළැක්වීමේ පනත අහෝසි කිරීම වැනි විශ්වාසය ගොඩනගන ක්‍රියාමාර්ග ගන්නා ලෙසත් ජිනීවා මානව හිමිකම් කොමිසමේදී විශේෂ නිවේදනයක් නිකුත් කරමින් යුරෝපා සංගමය ශ්‍රී ලංකා රජයට අවධාරණය කර ඇත. එළඹෙන මහා මැතිවරණය යේ දී සංහිඳියාව සඳහා ආණ්ඩුවේ කැපවීම ප්‍රදර්ශනය කරන ක්‍රියාකාරී සැලසුමක් ඉදිරිපත් කරන ලෙසද යුරෝපා සංගමය යෝජනා කරන අතර එමගින් නීතියේ ආධිපත්‍ය තහවුරු කිරීම (යුද අපරාධ චෝදනා නොසලකා හැරීම අවසන් කිරීම ඇතුළු), සිවිල් සංවිධාන ආරක්ෂා කිරීම, ස්වාධීන ජනමාධ්‍ය සහ මානව හිමිකම් පිළිබඳව ඇතුලත් විය යුතු බව පවසයි. ශ්‍රී ලංකාව එක්සත් ජාතීන්ගේ සංවිධානය ඇතුළු ජාත්‍යන්තර හවුල්කරුවන් සමග අඛණ්ඩව සිටීමට යුරෝපා සංගමය විසින් දිරි ගන්වන බව පවසන නිවේදනය මගින් සංගමය, ශ්‍රී ලංකාවට රාජ්‍ය පාලනය, නීතියේ ආධිපත්‍ය, බලය බෙදීම සහ මානව හිමිකම් යන ක්ෂේත්‍රවල දී අඛණ්ඩව සහය ලබාදෙන බවද පවසයි.", "URL": "https://lankatruth.com/si/?p=90314", "Category": "පුවත්", "Parent URL": null}