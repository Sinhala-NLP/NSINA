{"Source": "Lankatruth", "Timestamp": "March 16, 2021", "Headline": "මේ විදිහට ගියොත් ගෝටාබයටයි, බැසිල්ටයි ඇපත් නැතිවෙයි – අක්මීමන දයාරතන හිමි", "News Content": "මේ අයුරින් හොරකම්, වංචා, දූෂණ සිදුවුවහොත් ගෝටාබය රාජපක්ෂ මහතාටත් බැසිල් රාජපක්ෂ මහතාටත් ඊලඟ ඡන්දයෙන් ඇපත් නැතැයි අක්මීමන දයාරතන හිමියෝ පවසති. සීනි බදු වංචාව මහ බැංකු බැඳුම්කර වංචාවන් ඉක්මවා ගොස් තිබෙන බවත් මේ ආණ්ඩුව බලයට පත් කළේ හොරකම, වංචාව, දූෂණය දුරුකර මහ බැංකුව හොරා කාපු අය අත්අඩංගුවට ගෙන දඬුවම් ලබාදීමට වුවත් මේ වනවිට ඔවුන් එළියේ සිටින බවත් උන්වහන්සේ පවසති. මේ වනවිට මහ බැංකු හොරකමටත් වඩා හොරකම් සිදුකිරීමට ගජ මිතුරන්ට ඉඩ ලබාදී ඇති බවත් එහි ලාභය මහජනතාවට හෝ ආණ්ඩුවට නොව ආණ්ඩුවට උදවු කළ ගජ මිතුරන් අතට පත්ව ඇති බවත් රනිල් + මෛත්‍රී. ආණ්ඩුව විනාශ වුණෙත් මෙවැනි දූෂිත ක්‍රියා නිසා බවත් උන්වහන්සේ පවසති. ආණ්ඩුව මේ වනවිට ගෝටාබය රාජපක්ෂ සහ බැසිල් රාජපක්ෂ ලෙස කොටස් දෙකකට බෙදී ඇති බවත් අක්මීමන දයාරතන හිමියෝ පවසති. උන්වහන්සේ මේ බව කියා සිටියේ දෙහිවල බෞද්ධ මධ්‍යස්ථානයේ පසුගියදා පැවැති මාධ්‍ය හමුවකට සහභාගි වෙමිනි.", "URL": "https://lankatruth.com/si/?p=112979", "Category": "පුවත්", "Parent URL": null}