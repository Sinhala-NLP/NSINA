{"Source": "Lankatruth", "Timestamp": "June 11, 2021", "Headline": "මාස 17ක සහල් සංචිත – රුපියල් කෝටි 42,000ක් – රැකියා ලක්ෂ 22ක් අනතුරේ", "News Content": "ජනාධිපතිවරයා විසින් අත්තනෝමතික ලෙස ක්‍රියාත්මක කර තිබෙන රසායනික පොහොර සහ අනිකුත් යෙදවුම් තහනම් කිරීම නිසා මෙරට ආර්ථිකයට මෙන්ම ආහාර සුරක්ෂිතතාවයටද ශ්‍රම බලකායද අතිශය තීරණාත්මක අනතුරකට පත් වී ඇති බව අනාවරණය වේ. පසුගිය 2020 වසරේ නිකුත් කළ මහ බැංකු වාර්ෂික වාර්තාවට අනුව මෙරට සහල් සංචිතය මාස 17කට ප්‍රමාණවත් පරිදි පසුගිය වසරේ වීඅස්වැන්න ලැබීතිබේ. නමුත් වර්තමාන තත්වය තුළ මෙම ඵලදාව විශාල වශයෙන් බිඳ වැටෙන බව විශ්ලේෂකයෝ මේ වනවිටත් අනතුරු අඟවා තිබේ. එසේම පසුගිය වසර නිමා වනවිට කෘෂිකාර්මික ක්ෂේත්‍රයේ මුළු රැකියා නියුක්තිය 2,170,000 ක් වීතිබිණි. මෙම පිරිසගෙන් විශාල පිරිසකට වැටුප් සහ ආදායම් මාර්ග අහිමි වීයාමේ අනතුරු දැන් නිර්මාණය වී තිබේ. එසේම තේ පොල් රබර් කුළු බඩු සහ සුළු කෘෂිකාර්මික භෝග අපනයනයෙන් පසුගිය වසරේදී ඩොලර් මිලියන 2084ක් හෙවත් රුපියල් කෝටි 42,000ක් පමණ උපයාගෙන තිබිණි. මෙම ආදායමද විශාල වශයෙන් බිඳ වැටෙන බවට දැනටමත් අනතුරු අඟවා තිබේ. තේ අපනයනයෙන් ඩොලර් මිලියන 1241ක්, කුළු බඩු අපනයනයෙන් ඩොලර් මිලියන 333ක්, පොල් අපනයනයෙන් ඩොලර් මිලියන 345ක්, සුළු කෘෂිකාර්මික නිෂ්පාදන අපනයනයෙන් ඩොලර් මිලියන 135ක් සහ රබර් අපනයනයෙන් ඩොලර් මිලියන 30ක් වශයෙන් විදේශ ආදායම් උපයාගෙන තිබිණි. කෘෂි කර්මය මත පදනම් වූමෙම ප්‍රධාන ක්ෂේත්‍ර තුන අතිශය බරපතළ ලෙස බිඳ වැටීමේ අනතුර මේ වනවිට පවතී.", "URL": "https://lankatruth.com/si/?p=117960", "Category": "ආර්ථික පුවත්", "Parent URL": null}