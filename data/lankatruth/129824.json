{"Source": "Lankatruth", "Timestamp": "March 9, 2022", "Headline": "ජනාධිපති බලගතු ආර්ථික සභාව මෙන්න", "News Content": "රට අතිශය බරපතළ ආර්ථික කඩා වැටීමක තිබෙන මොහොතක ජනාධිපතිවරයා විසින් පත් කරන ලද ආර්ථික උපදේශක සභාවට පිළිගත් කිසිදු ආර්ථික විශේෂඥයෙකු ඇතුලත් කර ගෙන නොමැත. එම උපදේශක සභාවේ සාමාජිකයන් පිළිබඳව ජනාධිපතිවරයාගේ නිල වෙබ් අඩවියේ හෝ ෆේස්බුක් පිටුවේ හෝ රජයේ නිල වෙබ් අඩවියේ සඳහන් කර නොමැති අතර එය සතිපතා රැස්වන බව වෙනත් මාධ්‍යවල වාර්තා කර තිබේ.  එම සභාවේ සාමාජිකයන් වන්නේ ජනාධිපති, අගමැති, මුදල් ඇමති, යන රාජපක්ෂවරුන් මූලිකවී ඇති අතර ඊට අමතරව මහින්දානන්ද අලුත්ගමගේ, ජොන්ස්ටන් ප්‍රනාන්දු, බන්දුල ගුණවර්ධන සහ රමේෂ් පතිරණ යන ඇමතිවරුන් ය. එමෙන්ම මහ බැංකු අධිපති අජිත් නිවාඩ් කබ්‍රාල් මුදල් අමාත්‍යංශයේ ලේකම් එස්. ආර්. ආටිගල, ජනාධිපති ලේකම් ගාමිනි සෙනරත් සහ නියෝජ්‍ය ප්‍රධාන විධායක අධ්‍යක්ෂ ධම්මික නානායක්කාර ඇතුළු ඉහත සඳහන් අමාත්‍යංශවල ලේකම්වරුන් සිටින බව හෙළිවේ.  .", "URL": "https://lankatruth.com/si/?p=129824", "Category": "ආර්ථික පුවත්", "Parent URL": null}