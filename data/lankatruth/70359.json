{"Source": "Lankatruth", "Timestamp": "March 14, 2019", "Headline": "මොරටුමුල්ලේ වෙඩි තැබීමකින් දෙදෙනෙකු මරුට", "News Content": "නාදුනන යතුරුපැදිකරුවන් දෙදෙනෙකු අද(14) පෙරවරුවේ එල්ලකළ වෙඩි ප්‍රහාරයකින් මොරටුමුල්ල ප්‍රදේශයේ පුද්ගලයින් දෙදෙනෙකු ජීවිතක්ෂයට පත්ව එක් පුද්ගලයෙකුට තුවාල සිදුව තිබේ. මියගොස් ඇත්තේ ආමි මංජු නැමති පුද්ගලයෙකු සහ ඔහුගේ හිතවතෙකු බව පොලීසිය පවසයි. ඔවුන් මොරටුව අධිකරණයේ පැවති නඩු කටයුත්තකට සහභාගී වී නැවත පැමිණෙමින් සිටියදී ඔවුන් මෙම වෙඩි ප්‍රහාරයට ලක්ව ඇත. ආමි මංජු නැමැත්තාගේ බිරිඳ, පුතා සහ මිතුරෙකු ත්‍රී රෝද රථයකින් පැමිණෙමින් සිටියදී මෙම වෙඩි ප්‍රහාරයට ලක්ව ඇත. පෞද්ගලිය ආරවුලක් මත මෙම ඝාතන සිදුව ඇතැයි පොලීසිය සැකකරන අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=70359", "Category": "පුවත්", "Parent URL": null}