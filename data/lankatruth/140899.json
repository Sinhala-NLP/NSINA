{"Source": "Lankatruth", "Timestamp": "October 21, 2022", "Headline": "ශිෂ්‍යත්වය, A/L සහ පාසල් තෙවන වාරය ගැන දැනුම්දිමක්", "News Content": "2022 වර්ෂයේ ශිෂ්‍යත්ව විභාගය සහ උසස් පෙළ විභාගය පැවැත්වීමට අදාළ කටයුතු සිදුකෙරෙන ආකාරය පිළිබඳවත් 2022 වර්ෂයේ තෙවන පාසල් වාරය ආරම්භ කිරීම සහ අවසන් කිරීම සිදුකෙරෙන ආකාරය පිළිබඳවත් දැනුවත් කරමින් අධ්‍යාපන ඇමති විසින් විශේෂ නිවේදනයක් නිකුත් කර තිබේ. එමෙන්ම එළඹෙන සඳුදා (24) දිනට යෙදී ඇති දීපවාලි දින උත්සවය වෙනුවෙන් දමිළ පාසල්වල අවශ්‍යතාව සලකා බලා ඔක්තෝබර් 25 වන අඟහරුවාදා දින නිවාඩු ලබාදිය හැකි බවත් වෙතත් ඒ වෙනුවට ඔක්තෝබර් මස 29 වන සෙනසුරාදා දිනයේ පාසල් පැවැත්විය යුතු බවත් අධ්‍යාපන අමාත්‍යාංශය සඳහන් කරයි.", "URL": "https://lankatruth.com/si/?p=140899", "Category": "පුවත්", "Parent URL": null}