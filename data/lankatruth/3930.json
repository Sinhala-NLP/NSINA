{"Source": "Lankatruth", "Timestamp": "September 4, 2012", "Headline": "ගුරු සංගමයට එරෙහි CID ඉල්ලීම අධිකරණයේදී ඉවතට", "News Content": "අපරාධ පරීක්ෂණ දෙපාර්තමේන්තුව විසින් ලංකා ගුරුසේවා සංගමයට එරෙහිව ඉල්ලා තිබූ වරණ නියෝගය ප්‍රතික්ෂේප විය. අධිකරණයෙන් කරන ලද දැන්වීමට අනුව අද (04) දින ගම්පහ මහේස්ත්‍රාත් අධිකරණයේ පෙනීසිටි ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතාට ගම්පහ ප්‍රධාන මහේස්ත්‍රාත් ඛේමා ස්වර්ණාධිපති මහත්මිය විසින් දැනුම් දී ඇත්තේ ඔහු මාධ්‍යවලට කළ ප්‍රකාශයට අඩංගු සියළු තොරතුරු අනිද්දා (06) අධිකරණයට ඉදරිපත් කරන ලෙසයි. ලංකා ගුරුසේවා සංගමය, පහේ ශිෂ්‍යත්වය ප්‍රශ්න පත්‍ර කලින් පිටවීමේ සිදුවීමට අදාලව පහ වසර සිසුන්ගේ දෙමව්පියන් හවුල් කරගනිමින් උද්ඝෝෂණ කිරීමට නොහැකිවන ආකාරයට සහ එම සංගමයේ ප්‍රධාන ලේකම් මිහින්ද ජයසිංහ මහතා මාධ්‍යවලට ප්‍රකාශ සිදුකිරීමට එරෙහිව වාරණ නියෝගයක් පනවන ලෙසට අපරාධපරීක්ෂණ දෙපාර්තමේන්තුව විසින් ගම්පහ මහේස්ත්‍රාත් අධිකරණයෙන් කරතිබූ ඉල්ලීම ඒ අනුව ප්‍රක්ෂේප විය.", "URL": "https://lankatruth.com/si/?p=3930", "Category": "පුවත්", "Parent URL": null}