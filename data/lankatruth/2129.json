{"Source": "Lankatruth", "Timestamp": "April 24, 2012", "Headline": "ඉතාලියේදී ජවිපෙ අප්‍රේල් විරුවන් සමරයි", "News Content": "1971 අප්‍රේල් නැගිටීමේදී මිය ගිය පක්ෂයේ සාමාජිකයින් සමරන ජනතා විමුක්ති පෙරමුණේ අප්‍රේල් සැමරුම අප්‍රේල් 05 වන දා යෙදී තිබිණ. කොළඹදී පැවැති එම සැමරුමට සමගාමීව විවිධ රටවල්වල ජීවත්වන ජවිපෙ සාමාජිකයින් විසින් අප්‍රේල් මාසය පුරාම සැමරුම් උත්සව පවත්වන ජවිපෙ පවසයි. ජනතා විමුක්ති පෙරමුණේ ඉතාලි කමිටුව විසින් සංවිධානය කරන ලද එවැනි අප්‍රේල් විරු සැමරුමක් පසුගිය 22 වන දින දේශපාලන මණ්ඩල සභික අනුර දිසානායක මහතාගේ සහභාගිත්වයෙන් ඉතාලියේ ෆිරෙන්සි නගරයේදී පැවැත්වීය. ඊට අමතරව අනුර දිසානායක මහතාගේ ප්‍රධානත්වයෙන් නාපෝලි සහ කතානියා (සිසිලි) යන නගරවලද අප්‍රේල් විරු සැමරුම් කිහිපයක් පැවැතවෙන බවත් මීට අමතරව මිලානෝ, බ්‍රසියා, ප්‍රියෙන්සි යන නගරවල ජනහමු කිහිපයක් පවත්වා ඇති බවත් රෝමය, නෝර්මෝ යන නගරවලදී ජනහමු කිහිපයක් පැවැත්වීමට ඇති බවද ජවිපෙ ප්‍රකාශකයෙක් වැඩිදුරටත් පැවසීය.", "URL": "https://lankatruth.com/si/?p=2129", "Category": "පුවත්", "Parent URL": null}