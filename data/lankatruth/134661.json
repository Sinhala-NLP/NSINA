{"Source": "Lankatruth", "Timestamp": "May 24, 2022", "Headline": "රාජපක්ෂලා රකින්න තවත් අටමගලක්", "News Content": "ගෝඨාභය රනිල් ආණ්ඩුවට ඉදිරියේදී එල්ල වන දැවැන්ත පීඩනයෙන් මුදවාගෙන ඔවුන් ආරක්ෂා කිරීම සඳහා අලුත් සන්ධානයක් පිහිටුවීමට ආණ්ඩුවේ පිරිසක් ක්‍රියාකරමින් සිටින බවට තොරතුරු අනාවරණය වේ.  මෙයට මූලිකත්වය ගෙන ඇත්තේ පක්ෂ දහයේ සන්ධානය වශයෙන් හඳුන්වා ගන්නා ආණ්ඩුවේ මන්ත්‍රීවරුන් පිරිස ය. ඉදිරියේදී ඔවුන් වෙනම සන්ධානයක් ලෙස ක්‍රියා කිරීමට සූදානම් වන අතර එහි නායකත්වය ඩලස් අලහප්පෙරුමට ලබාදීමට මේ වනවිට සැලසුම් කර ඇත.  පසුගිය පාර්ලිමේන්තු වාර දෙකේදි ඩලස් අලහප්පෙරුම අපක්ෂපාතී බවක් හුවා දක්වමින් උද්වේගකර කතා පවත්වනු ලැබූවේ එම නායකත්වයට සුදුසුකම් හෙළිකරමින් බවට එම සන්ධානයේ ආරංචි මාර්ගවලින් දැක්වේ.", "URL": "https://lankatruth.com/si/?p=134661", "Category": "පුවත්", "Parent URL": null}