{"Source": "Lankatruth", "Timestamp": "June 11, 2021", "Headline": "ඉන්ධන මිල ඉහළට", "News Content": "අද මධ්‍යම රාත්‍රියේ සිට ක්‍රියාත්මක වන පරිදි ඉන්ධන මිල ඉහළ දමා තිබේ. ඒ අනුව ඔක්ටේන් 95 පෙට්‍රල් ලීටරයක් රුපියල් 23කින්ද ඔක්ටේන් 92 පෙට්‍රල් ලීටරයක් රුපියල් 20කින්ද ඉහළ දමා තිබේ. එම මිල ඉහළ දැමීම් අනුව ඔක්ටේන් 95 පෙට්‍රල් ලීටරයක් රුපියල් 184 දක්වාත් ඔක්ටේන් 92 පෙට්‍රල් ලීටරයක් රුපියල් 157 දක්වාත් ඉහළ යනු ඇත. එමෙන්ම සුපර් ඩීසල් ලීටරයක් රුපියල් 12කින්ද සාමාන්‍ය ඩීසල් ලීටරයක් රුපියල් 7කින්ද ඉහළ දමා තිබේ. එම මිල ඉහළ දැමීම් අනුව සුපර් ඩීසල් ලීටරයක් රුපියල් 144 දක්වාත් සාමාන්‍ය ඩීසල් ලීටරයක් රුපියල් 111 දක්වාත් ඉහළ යනු ඇත. එමෙන්ම භූම්තෙල් ලීටරයක් රුපියල් 07කින් ඉහළ දමා තිබේ.  ඒ අනුව භූමිතෙල් ලීටරයක් රුපියල් 77 දක්වා ඉහළ යනු ඇත.", "URL": "https://lankatruth.com/si/?p=117985", "Category": "ආර්ථික පුවත්", "Parent URL": null}