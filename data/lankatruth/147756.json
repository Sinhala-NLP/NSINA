{"Source": "Lankatruth", "Timestamp": "June 10, 2023", "Headline": "රනිල් සමඟ එක්වූ අමරවීර මහා පරිමාණ ජාවාරමක් සඟවයි", "News Content": "යල කන්නයේ වී වගාමේ නිරත වන ගොවීන් හට කිලෝ ග්‍රෑම් 50ක යූරියා පොහොර මිටියක් රුපියල් 42,000 සිට 9,000ක් දක්වා 78%කින් මිල අඩුකර ලබා දෙන බව මහින්ද අමරවීර ඇමතිවරයා පැවසුවේ යැයි සිළුමිණ පුවත්පතේ පළකර තිබෙන ප්‍රධාන ප්‍රවෘත්තිය ජනතාව හිතමතා නොමග යැවීමක් බව අනාවරණය වේ.  මේ වනවිට ලෝක වෙළඳපොලේ පවතින රසායනික පොහොර මිල ගණන් සහ විනිමය අනුපාතය පහත වැටීමත් සමඟ රසායනික පොහොර මිටියක් රුපියල් 7,500කට අඩු මිලකට ලබාදිය හැකි බව ජූනි 06 වෙනි අඟහරුවාදා මෙම ප්‍රවෘත්ති වෙඉ් අඩවියෙන් හෙළිකරනු ලැබීය. “රසායනික පොහොර සම්බන්ධයෙන් මහා පරිමාණ ජාවාරමක්“ යන සිරස්තලයෙන් කරුණු අනාවරණය කරමින් ඩොලරයක් සඳහා රුපියල් 360ක විනිමය අනුපාතයක් තීරණය වී තිබූ අවස්ථාවේ පවා රජයේ සියලු බදු ගෙවීම් සහ වියදම් දැරීමෙන් පසුව එම පොහොර මිටියක් රුපියල් 8,500කට ලබාදිය හැකි බව හෙළිකරනු ලැබීය. ඉන් පසුව මෙම 11 වෙනි දින නිකුත් කරන ආණ්ඩුවේ සිළුමිණ පුවත්පත රසායකින පොහොර සම්බන්ධයෙන් පළකර තිබෙන ප්‍රවෘත්තිය අනුව තව දුරටත් මහා පරිමාණ ජාවාරමක් සිදුවන බව තහවුරු වී තිබේ.  එසේ තිබියදී රනිල් වික්‍රමසිංහ ජනාධිපති සහ පොහොට්ටුවෙන් මන්ත්‍රීවරයෙකු ලෙසින් තේරී පත්වූ මහින්ද අමරවීර වර්තමාන කෘෂිකර්ම ඇමති ඇතුළු ආණ්ඩුව ජනතාව නොමග යවන ප්‍රවෘත්ති පළ කරමින් සිටී.", "URL": "https://lankatruth.com/si/?p=147756", "Category": "පුවත්", "Parent URL": null}