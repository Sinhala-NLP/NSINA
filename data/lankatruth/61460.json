{"Source": "Lankatruth", "Timestamp": "October 20, 2018", "Headline": "මන්ත්‍රීවරයාට පහරදුන් මහින්දගේ සභාපතිට ඇප", "News Content": "ශ්‍රී ලංකා පොදුජන පෙරමුණ බලය හොබවන ඉමදූව ප්‍රාදේශීය සභාවේ සභාපතිවරයා ඇතුළු තිදෙනෙකු විසින් සභා ගර්භය තුළදී මන්ත්‍රීවරයෙකුට පහරදී තුවාල සිදුකිරීම සම්බන්ධව පසුගිය දා(18) අත්අඩංගුවට පත් වූඅතර ඔවුන් තිදෙනා එක් අයෙකුට රුපියල් ලක්ෂය බැගින් වූශරීර ඇප මත මුදාහරින ලෙස ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා අද(20) නියෝග කර තිබේ. පහරකෑමට ලක් වූ මන්ත්‍රීවරයා සභාපතිවරයාගේ ක්‍රියාකලාපය විවේචනයට ලක්කරමින් සභාවාරය අතරතුරදී “සභාපති” ලෙස නම්කළ පඹයෙකු රැගෙන පැමිණ ඇති අතර එහිදී ඇතිවූ බහින්බස් වීමක් අතරතුර සභාපතිවරයා විසින් මන්ත්‍රීවරයාට පහර දී තිබේ. තුවාල ලැබූ මන්ත්‍රීවරයා කරාපිටිය රෝහලට ඇතුළත් කළ අතර රෝහල් අධිකරණ වෛද්‍ය වාර්තාව සැළකිල්ලට ගනිමින් මෙම නියෝගය සිදුකර ඇතැයි වාර්තා වේ.", "URL": "https://lankatruth.com/si/?p=61460", "Category": "පුවත්", "Parent URL": null}