{
    "Source": "www.vikalpa.org",
    "Timestamp": "May 26, 2019",
    "Headline": "‘අපි වගේ අසරණ අයට මේ වගේ අසාධාරණකම් කරන්න එපා’ [‘ධර්මචක්‍රය’ නොහඳුනන පොලීසිය නිසා වේදනා විඳින ගැහැණියක්] VIDEO",
    "News Content": "හසලක, කොලොන්නාගොඩ පදිංචි, 47 හැවිරිදි මුස්ලිම් කාන්තාවක වන මසයිහිනා පසුගිය දා මහියංගනය පොලීසිය විසින් අත්අඩංගුවට ගන්නා ලද්දේ, බුදු දහමට අපහාසවන පරිදි ධර්මචක්‍රයක රුවකට සමාන සංකේතයක් ඇය ඇද සිටි ගවුමේ චිත්‍රණය කොට භාවිතා කිරීම හේතුවෙන් බව පොලීසිය පවසා සිටියේය. නමුත් මේ සිදුවීමෙන් පසු දේශීය සහ ජාත්‍යන්තර වශයෙනුත් පෙන්වා දෙනු ලැබූවේ මෙය ධර්මචක්‍රයක රුවක් නොව, නැවක සුක්කානමක රුවක් බවයි. තත්ත්වය මෙසේ තිබිය දී වුවද මුස්ලිම් කාන්තාවක වන මසයිහිනා අත්අඩංගුවට ගෙන මේ වන විට බදුල්ල බන්ධනාගාරය වෙත යොමු කර තිබේ. දැන් ඇය සිටින්නේ බදුල්ල බන්ධනාගාරයේය.\nකෙසේ නමුත්, ඇයව අත්අඩංගුවට ගැනීම සම්බන්ධයෙන් මේ වන විට පොලීසියට විවේචන එල්ලවන අතර, හෙට දීනයේදී බදුල්ල අධිකරණයේදී මේ පිළිබද වීමසීමට නියමිත අතර ඇයගේ ගවුමේ ඇති රූපය ධර්මචක්‍රයක් නොව නැවක සුක්කානමක් බවට දැන් සකසුදක් සේ පැහැදිලි වී ඇති අතර පොලීසිය හෙට දිනයේදී අධිකරණයට කුමක් වාර්තා කරන්නේ දැයි අප විමසිල්ලෙන් සිටිමු.\nපහත පළවන්නේ එම සිදුවීම පිළිබද ඇගේ සැමියා වන එම්.එම්.මුනාෆ්  ‘විකල්ප’ වෙත දැක්වූ අදහස්ය.\n‘ඇත්තටම කියනවා නම් මට ලොකු දුකක්, කළ කිරීමක් ඇති උනා’\nමේ මිනිසාට සවන්දෙන්න.",
    "URL": "https://www.vikalpa.org/article/34966",
    "Category": "N/A"
}