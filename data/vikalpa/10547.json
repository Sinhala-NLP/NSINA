{
    "Source": "www.vikalpa.org",
    "Timestamp": "February 23, 2012",
    "Headline": "ග්‍රහයට හැමදින බල නැත",
    "News Content": "දහස් ගනන් මාරා දාපු\nමිනිස්කමට නිගා දීපු\nපිරිත් වතුර ලේ කරාපු\nරටකි මේක කිරි උතුරපු\n……………………………… \nඅයුක්තියට නැගෙනා හඬ\nතුවක්කුවෙන් ගිනිබිඳ මැඩ\nසැනසිල්ලෙන් නිදිවදින්ඩ\nඋදව් දියව් භටයිනි ජඩ\n……………………………… \nඅම්මගෙ අප්පගෙ බූදල\nකරගෙන රට කන විසාල\nතුම්බිය පැතිරෙන තුවාල\nරටකි මේක ගිලෙනා වල\n……………………………… \nහිරකරගෙන හිටි රුපියල\nඅධිපති සේසත් මනදොල\nදැන් පල්ලම් බහිනා කල\nබල්ලට රට යන හැටි බල\n……………………………… \nදහක් එරෙහි නැගිටිනකොට\nඑකෙක් මරමු හරි එතකොට\nපවතින්නට තියරියකොට\nසැර පෙන්වති ජනතාවට\n……………………………… \nගඟේ දොලේ පා කරලා\nටයර් එකක ගිනි තියලා\nඋස්සා ගොස් බෙලි කපලා\nකප්පන් දීපන් නුඹලා\n……………………………… \nබුදුන් තුන්වරක් වැඩියලු\nබුදුබණ රකිනා රටක්ලු\nමේක අපේ කර්මයක්ලු\nහැබැයි මෙලොව පල දේවිලු\n……………………………… \nබුදුන් අතැර කාලී වෙත\nයන්නට කාලය දැන් එත\nග්‍රහයට හැම දින බල නැත\nමාරුව දැන් වාරුව එත\nඋදය ආර්. තෙන්නකෝන්[Udaya R. Thennakoon]",
    "URL": "https://www.vikalpa.org/article/9535",
    "Category": "N/A"
}