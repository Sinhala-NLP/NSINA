{
    "Source": "www.vikalpa.org",
    "Timestamp": "April 16, 2015",
    "Headline": "මාතලන්",
    "News Content": "ජීවතුන් අතර ඇති කටහඬක් එක්කන්\nහීනෙකින් අත වනන හදවතකි රත්‍රං\nහීතලෙන් හිරි නොවැටි සිරියාව තවරන්\nමාතලන් අදත් එයි ආදරය ඉල්ලන්\nකලබලය ඇස් වලින් බෝ දුරක් උස්සන්\nඅරගලය මේ මෙතැන කියාගෙන ගස්සන්\nහිටි හැටියෙ නිහඬ මුව ඇහැරන්න හැකි නම්\nපෙස්සමක් ගහන්නට වැඩි තරම් අස්සන්\nලෙනින් සහ ලෙයින් පිදු පරපුරක දුර තතූ\nඅද වගේ කියන්නට සමත්කම් පෑ නෙතූ\nමෝටර් සයිකලය ගෙන සවාරිය නොම ගෙතූ\nඅවසාන මිනිත්තුවෙ වැය කළෙත් ලේ රතූ\n“කොම්රේඩ් වැඩ මොකද කැටේකට සෙට් වුණා\nමේ පැත්තෙ වරෙන් බං නිදහසේ ” කට් වුණා\nඑදා අන්තිම දවස – මට උඹව මිස් වුණා\nනිපොන් හෝටලය ළඟ අදත් මං ගැස්සුණා\nනික්ම ගිය පසු සුළඟ මහා වැසි විසිරුණා\nසෙරෙප්පුවෙ පටි කැඩී දෙපා තුඩු ඉස්සුණා\nකවිතා ද රුවිතා ද මොකක්දෝ මතු වුණා\nපුස් ඩෝං වගේ බං එකම තැන කුඩු වුණා\nසංවාද කෝටියක් ගල් ගැසී හොල්මන්\nසංතාප මතු වෙවී හිත් ගැඹුර අල්ලන්\nමං තාම යුක්තියක් සොයනවා රිද්දන්\nමාතලන් හෙටත් එයි ආදරය ඉල්ලන්.\nකසුන් මහේන්ද්‍ර හීනටිගල | Kasun Mahendra Heenatigala",
    "URL": "https://www.vikalpa.org/article/23707",
    "Category": "N/A"
}