{
    "Source": "www.vikalpa.org",
    "Timestamp": "May 19, 2015",
    "Headline": "කැළඹුමක සංහාර කලපුව",
    "News Content": "ඇත්ත යුක්තිය මළ උන්ට\nහිරු බැස ගිහින් බටහිරට\nරත් පැහැ අහස ඇති හවස\nබලා උන් වාර කොපමණ ද\nඑනවා එනවා වගේ යනවා\nදෙනවා දෙනවා වගේ පෙනෙනා\nමොනවා මෙනවා උනත් කියනා\nයුක්තිය හැමදාම දෑස් අඳ කරනා\nගණිතයෙන් අංක එක්කොට සසඳා\nඉතිහාසයෙන් උන් අපි තර්ක පරදා\nවර්ග සංහාර බිම පහුරු ගා ගිල දා\nඇදෙන්නෙ තුඹසට ද ඇත්ත මග දා\nකලපුවක් බලා හඳ තරු ඇති රැයම\nකැළඹුමක් කළා ඒ හඬ ඇත ලොවම\nපිළිමයක් වෙළා හැරගිය ඒ සෝ සුසුම\nපිළියමක් වෙන්න කළ යුතු දෑ බොහොම\nකාලයෙන් වැසෙන දෑ බොහෝ දෑ අතරේ\nඉපදිලා මියගියත් මේ මිනිස් සංසාර කතරේ\nසමතලා කෙරුවාට අතීතය හංගනා අතරේ\nදැනෙන දේ මිනිසුන්ට හරි බරයි මිතුරේ\nඋදය ආර්. තෙන්නකෝන් | Udaya R Thennakoon",
    "URL": "https://www.vikalpa.org/article/23928",
    "Category": "N/A"
}