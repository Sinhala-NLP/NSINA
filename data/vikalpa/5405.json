{
    "Source": "www.vikalpa.org",
    "Timestamp": "May 19, 2016",
    "Headline": "වන්නියේ මිනිස් වේදනාවන්!!(සේයා රෑ)",
    "News Content": "යුද්ධයේදී මරා දැමුණු මිනිසුන් සිහිකිරීම සදහා ඊයේ(18) මුලතිවු වෙල්ලිමුල්ලිවයික්කාල් ප්‍රදේශයේ සිහිකිරීම් ගණනාවක් සංවිධානය කර තිබිණි. \nඑහි එක් සිහිකිරීමක් ඊයේ සවස මුල්ලිවයික්කාල් වෙරළට ආසන්නව පැවති අතර සිවිල් සංවිධාන සහ ආගමික නායකයින් සංවිධාන කර තිබිණි. එහි දී මියැදුනු සිය සමීපතමයින්ට පහන් දල්වා ඔවුන් සිහි කරනු ලැබීය.\nමේ එහි සේයා රෑ සටහනයි.\nතවත් එක් සිහිකිරීමක් උතුරු පළාත් ප්‍රධාන අමාත්‍ය සී. වී. විග්නේෂ්වරන්ගේ ප්‍රධානත්වයෙන් මුලතිවු වෙල්ලිමුල්ලිවයිකාල් පළාතේ ඉදි කොට ඇති විශේෂ ස්මාරකය අභියසදී පැවැත්විණි. \nඋතුරු පළාත් සභාව විසින් සිදු කරණ ලද යෝජනාවකට අනුව මෙම සිහිකිරීම පැවැත්වුණු අතර ඒම අවස්ථාවට දෙමළ ජාතික සන්ධානයේ වන්නි හා යාපනය දිස්ත්‍රික්ක වල පාර්ලිමේන්තු මන්ත්‍රීවරුන්ද, උතුරු පළාත් සභාවේ අමාත්‍යවරුන් සහ පළාතේ මන්ත්‍රීවරුද සහභාගි වී සිටියහ. මෙහි දී උතුරු පළාත් අමාත්‍යවරයා පවසා සිටියේ ‘‘යුද්ධයේ අවසන් දිනවලදී මියගිය සියලුම දෙනා එල්.ටී.ටී.ඊ. සාමාජිකයින්ම පමණැක් නොවන බවත්, එම දිනයන්හිදී සාමාන්‍ය අහිංසක මිනිසුන් ද විශාල ප්‍රමාණයක් මිය ගිය බව‘ ඔහු ප්‍රකාශ කලේය. \nමේ එහි සේයා සටහනයි.\nමුල්ලිවයික්කාල් වෙරළ තීරයේදී අනෙක් සිහිකිරීම පැවැත්වූ අතර දෙමළ ජාතික ජනතා පෙරමුණේ ගජේන් පොන්නම්බලම් ඇතුලු පිරිසක් සිය මිය ගිය සමීපතමයින් පහන් දල්වා සිහි කළේය. ",
    "URL": "https://www.vikalpa.org/article/27160",
    "Category": "N/A"
}