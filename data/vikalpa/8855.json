{
    "Source": "www.vikalpa.org",
    "Timestamp": "August 17, 2013",
    "Headline": "පුරුෂ ප්‍රේමය ඔබ මට කියා දුනි",
    "News Content": "ඇතුලු දොර වසාගත්\nප්‍රේමයේ කවුලුවක්\nඅඳුර මැද මඳක්\nවිවර කර බලාගෙන\n–\nඔබේ ලෝකය\nදැල් වූ පහන් සිල\nඅඳුරු සුළඟෙහි සඟවාන\nඔබේ කවුළුව අසල මම\n–\nප්‍රේමය තුරුළු කරගෙන\nපහන් එළියෙන්\nපින්තාරු වූ අඳුර\nඔබේ වත සිතුවමකි\n–\nරාමු කළ අඳුර තුල\nඇතුලත වැසුණු මදහස කතාකළ\nසීත සෘතුව දිගේ\nඇවිද ආ හිම පතන මගේ\n–\nඔබේ ප්‍රේමය සොරා ගන්නට\nචෞරයෙක් ආ වගේ\nඇතුලු දොර වසා ඇති ඔබේ හද\nවිවර කළ කවුළුවෙන්\n–\nඇතුල් වූ මගේ ප්‍රේමය\nපහන් එලියෙන්\nවිමසමින් සෙව්වෙමි\nඔබේ ප්‍රේමය\n–\nඑලියෙන් අඳුර නැසුන ද\nඑලියට අඳුර බිය විය\nඑළියට ගන්න සැඟ වුණු\nඔබගේ අතින්\n–\nපවන් සලමින්\nනිවාලූ පහන් සිල\nවසා හල ඔබේ ලෝකය\nවිවර වුණි\n–\nවිවර යැයි සිතා සිටි\nමගේ ප්‍රේමය\nසොඳුරු නැති අඳුරක\nවසාගත් එලියේ\nසැකිල්ලක් බව\nඔබ මට කියා දුනි\nමෙල්ස් මාකැස්චේ | Mels Macasche ",
    "URL": "https://www.vikalpa.org/article/17111",
    "Category": "N/A"
}