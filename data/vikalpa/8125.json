{
    "Source": "www.vikalpa.org",
    "Timestamp": "February 21, 2014",
    "Headline": "විප්ලවවාදියෙකුට වලංගුද",
    "News Content": "ආත්මාර්ථය පැමිණ\nකරවටම යටකර\nහිස මුදුනටම පැමිණි කල\nවිප්ලවාදියෙකුට හැකි වේ නිහඬ වීමට\nනිහඬ බවෙහි ගිලෙමින්\nමළ මිණියක් ලෙස\nතමා කළ දේ\nහෘද සාක්ෂියකින් තොරව\nවිවරණයකට නොපැමිණ\nනිහඬව මිය යා හැකිද\nඅවිචාරවත් බැතිමත්\nයථාවාදී තථාකාරී නොවන\nළදරුවන්\nපරණ තැටියකින්\nයළි උපදවන්නට\nගුණ ගයන\nවෙන වයන\nඅනුගාමික පූජා දෙස\nහොරෙන් එබිකම් පාමින්\nසතුටු වෙන\nකාලකණ්නිකම තරම්\nආත්මාර්ථයක් විප්ලවවාදියෙකුට තිබිය හැකිද\nමිනිසුන් සමාජය\nඅධම යැයි කියමින්\nඅත්පිස ගන්නට\nවිප්ලවවාදියෙකුට වලංගුද\nරත්තරං පත්ඉරුවලට\nනම් ලැබෙන්නට\nහිසට කිරුලු මිණි\nඅහංකාරය පැළඳගන්නට\nනිවැරදිම දේ\nනිවරදිම මිනිසා කියා\nනිහඬ වන්නට\nවිප්ලවවාදියෙකුට වලංගුද\nගස්නැති කැලෑවල\nගස්වේ එඬරුගස්\nමිනිසුන් නොමැති බිම් පළසක\nමිනිසෙක්ව කම්මලක තියා\nකුළු ගෙඩියෙන් තලන\nඅලුත් ලේබලයකින්\nබෞතිස්ම කරන\nඅරගල මර්ධන\nවෙළෙඳපලට පටවන\nපටවා ස්වං වින්දන මිලක් හොයන\nමිය ගිය භාණ්ඩයට යළි පණ දෙන\nහැටි බලා සතුටුවෙන\nකය පණැති\nළය මිය ගියැති\nනිහඬ බවින් ලාභ උපයන්න\nවිප්ලවවාදියෙකුට වලංගුද\nඒ සතුට තරමට\nආත්මාර්ථයක්\nකාලකණ්නිකමක්\nනිහඬව සතුටු වෙන විප්ලවවාදියෙකුට තිබිය හැකිද\nකටු ගේක\nමයින හමකින් තලන\nඅනුගාමික ස්වං වින්දකයන් දැක\nපරණ රිද්මයෙන්ම\nමිනිසාට කෙළවන්නට\nඉඩ දීම තරම් නපුරක්\nදරාගෙන නිහඬව සතුටු වීමට\nවිප්වාදියෙකුට වලංගුද\nමෙල්ස් මාකැස්චේ | Mels Macasche",
    "URL": "https://www.vikalpa.org/article/19661",
    "Category": "N/A"
}