{
    "Source": "www.vikalpa.org",
    "Timestamp": "July 11, 2016",
    "Headline": "හැමෝම ඔහුට ‘කී‍්‍රඩා තරුව’ යැයි කීවා…..",
    "News Content": "හැමෝම ඔහුුට ‘කී‍්‍රඩා තරුව’ යැයි කීවා\nඅපරාජිතයි ඔහු\nසුළඟ වගෙයි ඔහු\nගුණ වරුණ කීවා සැම මගේ අයියා ගැන\nසැමදෙනාම දැන සිටියා අපේ පවුල ගැන\nටික කලකට පස්සේ – පහර දීමක් විය අපේ පැත්තේ\nමැරුවාලූ ලොකු පොරක් පොලීසියේ\nඑතැනින් සෑම කලබල පටන් ගත්තේ\nඉන්පසුවයි උන් අපේ ගමට ආවේ \nමගේ අයියා බස් කොන්දොස්තර කෙනෙක්\nපාන්දර වැඩට ගිය ඔහු එක් දිනක්\nනැවත අවේ නැත ගෙදර බලා\nඔහු සොයා ගිය මම පසුවදා\nඅසු වුණෙමි උන්ගේ රැහැනට එදා \nදෑස් හා අත් බැඳ ගැටගසා\nගෙනගියා මා සුදු වෑන් රියකින් එදා\nඅඳුරු වුණා මගේ ලොව එතැනින්\nපසුදා මා දුටු දෙයින් නෙතඟින්\nදුවන පාවහන් සහ මල්ල අයියාගේ\nහද ගැස්ම වැඩි වුණි මාගේ සැණින්\nඅයියා මෙහි සිටින බව හෙළිවෙද්දී\nආදරණීය අයියේ…. උන් ඔබට කුමක්කර ඇත්ද?\nඅවිනිශ්චිත කල්පනාවලින් පිරි මගේ හද\nබියෙන් සැකෙන් විකල් විය \nතුන් මසක් තුරා….\nකෲර සිනා හඬවල් මැද\nමතින් වෙරි වු උන්ගෙන්\nතැළුම් පෙළුම් වින්දෙමි මම්.\nනොනවත්වාම\nදිගින්දිගටම\nවින්දෙමි ඒවා මම්.\nපහරදීම් ඉතා සැලසුම්සහගතව\nමෙසේ කි‍්‍රයාත්මක විය.\nපළමුව උන් මා නිර්වස්ත‍්‍ර කරති.\nදෙවනුව බඳිති මගේ දෙඅත් පිටුපසටකර\nතෙවනුව එල්ලති මා බාල්කයේ උඩුබැලිව\nපහරදීම් දැන් ආරම්භ වේ\nලී පොළු, බංකු, යකඩ පොළු\nළඟපාත ඇති ඕනෑම දෙයකින්\nගුටිබැට මම වින්දෙමි.\n”කැරි කොටියා, ඇත්ත කියපන් උඹ කළා නේද?”\n”අනේ තී‍්‍රවිල් ඩ‍්‍රයිවර් කෙනෙක් විතරයි මම\nමුකුත් දන්නේ නෑ මම….”\nඅහළ පහළ සිදු වු තවත් ප‍්‍රහාරයකට පසුව\nහිතවත් පොලිස් නිළධාරියෙක්\nආවේ මට අනතුරු අඟවන්නයි.\n”අද රෑට උන් උඹට ගූ පිටවෙන්න දෙන්නයි යන්නෙ.\nඋඹට කරන්න තියන එකම දේ කක්කුස්සියේ ඉඳගෙන ඉන්නයි….\nමට වෙන මුකුත් කරන්න බැරි එක ගැන හරිම කණගාටුයි….”\nතවත් මුසල රාති‍්‍රයක් උදා විය…\nඅත් බැඳ, මගේ හිස පොලිතින් උරයකින් වැසු උන්\nසිගරට් කොටයකින් උරයට ගිනි ඇවිලූහ.\nඅහෝ මේ වේදනාව කෙසේ දරන්නද?\nමේ කරුමය නැවතීමට මට කළ කිව හැක්කේ කුමක්ද?\n”පර දෙමළා, කියපිය උඹ කරපු දේවල්\nතව මොනවද උඹේ සැලසුම්?\nතව කවුද උඹට හවුල්?”\n”අනේ මං වඳින්නම්, මං දන්නේ නෑ මුකුත්…”\nඋන් සිනාසුණේ ඇයි?\nඑක් මහා මුසල රාති‍්‍රයක මම ඔහු දුටුවෙමි.\nකාමරේ ඈත කෙළවරක සිටී ඔහු ගුලිවී\nඔහු ළඟට දිවගොස් තුරුළුකර ගන්නට\nඇත්නම් මට මගේ ආදර අයියා, සිතුණි මට\nනැවතත් ගුටි බැට ඇරඹිණ.\nමගේ අයියාගේ දෑස් ඉදිරිපිට උන් මට පහර දුණි.\n”පිළිගනින් පරයෝ! කියපන් අපිට, කියපන්.\nතොගෙ පවුල ආයෙ දකින්න ඕනෙ නම් කියපන්!”\n”අනේ…. මේ කරුමය කෙසේ නවත්වන්නද?\nමගේ නිවැරදි බව කෙසේ ඔප්පු කරන්නද?\nඅනේ…. දෙවියනේ…. උන්ව නවත්වන්න!”\nමගේ ලොකු අයියා, ඔහු මට වීරයෙකි.\nනපුරු උන්ගේ පිළිකුල් සිනා හඬ මැද\nඅහිංසක දෑස්වලින්, අසරණ ඔහු\nමා ගුටි බැට විඳින හැටි බලා සිටියේය.\nඅද දින හෙට දිනෙන් වෙන්කර ගැනීමට\nනොහැකිවන තුරු මම එහි සිරවී සිටියෙමි.\nඅවිනිශ්චිත ඒ කුරිරු දිනවල\nනිශ්චිත වු එකම දෙය රාති‍්‍රය විය.\nඅහෝ! කෙතරම් බියකරුද ඒ රාත‍්‍රිය\nඅද උන් කිනම් කුරිරු කෙළිකමක යෙදෙන්නෙහුද?\nසෑම රාති‍්‍රයකම එය නැවත නැවතත් ඇරඹිණ.\nමගේ ලිංගය තලා මිරිකමින්\nපැයෙන් පැය\nමට තවත් එය දරන්නට නොහැකි විය. \n”අනේ මම හැමදේම පිළිගන්නම්.\nමම ඕනෑම කොන්දේසියකට එකඟ වෙන්නම්.\nකරුණාකර මේක නවත්තන්න.\nමට තවත් ඉවසන්න බෑ….\nමට බෑ, මට බෑ.”\nඑසැණින්ම පහරදීම් අවසන් විය. \nකුරිරු අවුරුදු පහමාරකට පසු\nමම උන්ගෙන් නිදහස් වුණෙමි.\nමට එරෙහි චෝදනා සියල්ල අහෝසි විය.\nමම දැන් නිදහස් මිනිසෙක්මි.\nඑනිසා මම ගෙදර යන්නෙමි.\nගෙදර….. කිසිවෙකුත් මා නොහඳුනන ගෙදර\nගෙදර….. තාත්තා අවසන් සුසුම් හෙළු ගෙදර\nගෙදර….. මගේ අයියා ජීවත් වු ගෙදර\nගෙදර….. අයියා අඩවන් දෑසින්, තනිවම මුමුණමින්, මැරුණු ආත්මයකින්, උදාසීනව ඇවිද යන……\nගෙදර….. වරක් මගේ වීරයා ජීවත් වු ගෙදර\nමම ‘මිනිසෙක්‘\nTranslate from They called him “Sports Star” ",
    "URL": "https://www.vikalpa.org/article/27735",
    "Category": "N/A"
}