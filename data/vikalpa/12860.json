{
    "Source": "www.vikalpa.org",
    "Timestamp": "November 8, 2009",
    "Headline": "„හතා“",
    "News Content": "ඉතා අනගි හද මඬලකි නිසළ වුණේ\nපතා නිදහසම හෙට දවස වෙනුවෙනේ\nගොතා සොඳුරු ගී නළු වීදි සෙනසුණේ\nහතා නොමැති වීදිය කුමට සකියනේ\nකඩ්ඩ මුවත් කැපුවේ නැති කිසි කෙනකු\nපැත්ත ගියත් ඇත්තම කී රජ කෙනකු\nයුද්ධ මැදත් උස් හඬ දුන් සෙනෙවියකු\nඇද්ද මෙවන් පාරට බට පියතුමකු\nදෑස් පැළැන්ඳු යන එන මගියන්ට\nකාත් කව්රුවත් නැති පීඩිතයන්ට\nඈත් කර දැමූ මහ මග දුගියන්ට\nදෑත් විදාහළ අප වැනි කවියන්ට\nවීදි කොණේ පිරිවර කැටුව හිනැහුණේ\nපෑදි දියකි යට ගිලි නෙතු තුළ තිබුණේ\nනාද නැගුණු අත් පොළසන් නො වියැකුණේ\nසාදු !! දිසා පාමොක් වීදි ඇදුරණේ\nමංජුල වෙඩිවර්ධන\n07.11.2009",
    "URL": "https://www.vikalpa.org/article/1515",
    "Category": "N/A"
}