{
    "Source": "www.vikalpa.org",
    "Timestamp": "July 22, 2014",
    "Headline": "ඒ අඳුරු “ජූලියට” ආදරය විතරක් ඕනෑකර තිබේ.",
    "News Content": "නගරයේ තාප්ප කැඩී ඇත.\nසයිකල් පාත්ද වැටී ඇත. ​\nපෙට්ටි කඩ හැලී අැත.\nසීසීටීවී කැමරා ද ඇත.\nහැමතැනම කැමර්ෆ්ලාජ්ද අැත.\nකහ ඉරි, ට්‍රැෆික් ලයිට් තිතට ඇත.\nවිහාර මහා දේවියටත් ගාඩ් එකක් ඇත.\nඒ විතරක් නොවෙයි\nඉන්ඩිපෙන්ඩන්ට් ආකේඩ්ද ඇත.\nඒ සියල්ලටම වඩා\nමේ නුවර මහා හිස්කමක් අැත.\nඑනුවර තවමත් අස්සක් මුල්ලක් නෑර\nලේ පිළී ගඳය.\nදශක ගණනක් තිස්සේ\nකෙඳිරිළන සහෝදර ප්‍රාණයන්ගේ\nඅවසන් හුස්මළන හඩ\nඒනුවරට ඉහළ ආකාශයේ සැසරමින්\nයුක්තිය පසිඳලනු තුරු දෑස් දල්වා සිටී.\nඉතිහාසය ඒ මහා ගණඳුර තවමත්\nමේ නුවරින් පහව ගොස් නැත.\nතවමත් තැන් තැන්වල පිසාචයන්ගේ\nකන් පසාරැ කරනා\nසහෝදර හදවත් දෙපළු කරනා\nහඩවල් එමට ඇත.\nඇත්තටම\nඑනුවර “අනතුර”\nතවම පහව ගොස් නැත.\nඒනුවරට ආදරය විතරක් ඕනෑ කර තිබේ.\nඇත්තටම ආදරයට පමණකි.\nකොළඹට, අපට, ලංකාවට, ලෝකයට\nවිතරක් නොවෙයි ඒ අඳුරු “ජූලියට”\nආදරය විතරක් ඕනෑකර තිබේ.\n\nනිර්මාල් ඒකනායක\n( මේ ග්‍රෑෆක් තථාවේ ඇත්තේ ඒ ආදරයේ හිස්කමයි)",
    "URL": "https://www.vikalpa.org/article/21243",
    "Category": "N/A"
}