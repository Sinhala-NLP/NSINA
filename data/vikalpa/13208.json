{
    "Source": "www.vikalpa.org",
    "Timestamp": "May 5, 2009",
    "Headline": "බුත්තල වැලිආරේදී ට්‍රුක්ටරයකට ක්ලේමෝ ප්‍රහාරයක් එල්ලවීමෙන් රියදුරු මිය යයි",
    "News Content": " අද උදෑසන 9.30 පමණ යාල වනෝද්‍යානය මායිමේ පිහිටි බුත්තල,වැලිආර ප්‍රදේශයේ පොලිස් මුරපොලක් වෙත වතුර රැගෙන යමින් සිටි පැල්වත්ත සිනි සමාගමට අයත් ට්‍රුක්ටරයකට එල්ලවූ ක්ලේමෝ බෝම්බ ප්‍රහාරයකින් එම ට්‍රුක්ටරයේ රියදුරා මියගියේය.\nමේ පිළිබඳව අප බුත්තල රෝහලෙන් කළ විමසීමකදී එහි අධිකරණ වෛද්‍ය නිළධාරියා පැවසුවේ බෝම්බ පිපිරීමේන් මිය ගිය පුද්ගලයෙකුගේ මළ සිරුරක් රෝහල වෙත ගෙනවිත් ඇතිබවත් එය අධිකරණ මරණ පරීක්ෂණය සඳහ දැනට රෝහල් මෘත ශරීරාගාරයේ තැන්පත් කර තිබෙන බවත්ය.\nබුත්තල පොලීසිය මේ පිළිබඳව පැවසූවේ ‛‛ අද උදේ වැලිආර ප්‍රදේශයේදී ට්‍රුක්ටරයක් කිලේමෝ බෝම්බයකට හසුවීමෙන් එහි රියදුරු මහතා මියගිය බවයි. එම ට්‍රුක්ටරය කුමක් සඳහා එහි ගියේද යන්න නොදන්නා බවත් මේ පිළිබඳව පරීක්ෂණ කටයුතු සිදුවෙමින් පවතින නිසා වැඩිදුර තොරතුරු තවම ප්‍රකාශ කළ නොහැකි බවත්ය’’. ",
    "URL": "https://www.vikalpa.org/article/799",
    "Category": "N/A"
}