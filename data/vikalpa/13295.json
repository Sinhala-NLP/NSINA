{
    "Source": "www.vikalpa.org",
    "Timestamp": "March 11, 2009",
    "Headline": "අවසාන කවිය",
    "News Content": "‛‛කොටි පාලන ප්‍රදේශ හැරදා තවත් 423ක් හමුදා පාලන ප්‍රදේශයට’’\n‛‛විශේෂ දළදා ප්‍රදර්ශනය ඇරඹේ’’\n-එකම දින ප්‍රවඃත්ති දෙකක්- \nඑන්න බෝඩර් පැනගෙන\nදළදා වඳින්නට. \nමැදින් පුරහඳ මැදින්\nසිහ ධජය ළෙලදෙයි.\nසඳින් වුව සැළෙන්නේ රැස් නොවේ කෙසරයි.\nහදින් හද සෙත් පිරිත් නිනද වෙයි. \nඑන්න බෝඩර් පැනගෙන දකුණට\nඒ නයින් මඟ විවරයි. \nමිනිස් පළිහෙන් මෑත්වුණු මිනිසුනි\nදුටුවාද මුලතිව් වනයෙන් එතෙර පෙන්වන\nසඳ කෙසර එළියේ\nසඳ වුවත් දෙපලු කළ හැකි\nසඳේ ළෙලදෙන අසිපත. \nවනය පීරා එනවිට\nඅතේ පොඩිවෙන නියඟලා මල\nඅතින් පිසහැරලන්න.\nපයේ හැපෙනා නියඟලා අල\nඅතින් අරගෙන එන්න. \nවන්නියට වසන්තය ලබන විට\nනුවර ගිම්හානයයි\nවැසි නොඑයි. \nඑන්න බෝඩර් පැනගෙන\nදළදා වඳින්නට. \nබුදුන් මුව වූ දන්ත ධාතුව\nඔබට සරණයි.\nසඳේ ළෙලදෙන සිංහ දත් පෙළ\nසිතට නිවනයි. \nකර්තඃ අඥාතයි ",
    "URL": "https://www.vikalpa.org/article/736",
    "Category": "N/A"
}