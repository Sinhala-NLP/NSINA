{
    "Source": "www.vikalpa.org",
    "Timestamp": "November 24, 2013",
    "Headline": "ජෙයපාලන් හැවිල්ල",
    "News Content": "දුද නොද බිද\nබද තෙද තද\nකෝටි තිස්තුනක්\nදෙව් රද සාමිනේ\nජයපාලන් ඔහු කවියා\nහිරකර ගෙන ඉන්න එකා\nතව එක මොහොතක් නොතකා\nහාර්ට් ඇටැක් වත් හැදිලා\nතොලොංචි කර දමනු මකා\nකන බොන දේ විෂ වේවා\nරෑට නින්ද නොලැබේවා\nදිට්ඨ ධම්ම කම් වේවා\nලඟදිම මක බෑවේවා\nබලා හෙල්ල\nහෙලුව හෙල්ල\nමුලමැ බෙල්ල\nමරු තැනේ\nනාගදීප උතුරු රටේ\nකාලී සීනිගමට යතේ\nමහසෙන් කඩවරට පුතේ\nඅව නඩුවට පොල් ගසතේ\nහම්බන්තොට උන්ගෙ රටේ\nඅපේ කතරගමට යතේ\nදුවගෙන ගොස් ඇවිද වැටේ\nපොළොව උළා නළල් ඇටේ\nනුඹලට බැරි නම් දවසක\nසෙත සලසන්නට මිනිසට\nමොකටද බොල දෙවියනි තොප\nමක බෑවී යනු තොප බැස\nදිගට ඇදී\nඇඟ පැහැදී\nයුක්තිය හට මහ හඬ දී\nයදිමි යදිමු මිනිසුනේ\nපෙත්සම් අත්සන් සහසක්\nපෑන් පහරවල් සහසක්\nනිදහස උදෙසා සටනක්\nනගමු එක්ව මහා හඩක්\nමිනිස් ගඟේ බල මහිමේ\nඅපේ රටේ නම් නොපෙනේ\nදුටු ද පෙනේ වෙනත් තැනේ\nබැරිද හැටිද අපිට අනේ\nහොරකම මැරකම මදිවට\nමිනිස්සු හිර කර මැරුමට\nවිනාශ මුඛයට යන රට\nසදාකාලිකද උන්ට\nඔහුට කරපු විපත අනේ\nබලා ගන්න දෙවියනේ\nවැජඹෙන මෙ නා විමනේ\nබලන්න නා සාමිනේ\nජයපාලන් කිවි සගයා\nහිරකර ගෙන ඉන්න එකා\nතව එක මොහොතක් නොතකා\nහාර්ට් ඇටැක් වත් හැදිලා\nතොලොංචි කර දමනු මකා\n(රැපියල් තෙන්නකෝන්ගේ “ කුකුළු හෙව්ල්ල“ කාව්‍ය ඇසුරින්)\nඋදය ආර්. තෙන්නකෝන් | Udaya R Tennakoon",
    "URL": "https://www.vikalpa.org/article/18678",
    "Category": "N/A"
}