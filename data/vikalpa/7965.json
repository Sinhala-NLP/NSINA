{
    "Source": "www.vikalpa.org",
    "Timestamp": "April 3, 2014",
    "Headline": "සියල්ල නිහඬ වූ පසු නැගෙන හඬ",
    "News Content": "මධ්‍යම රාත්‍රිය ද පසුකර\nඔර්ලෝසු කටුවේ හඬ පමණි නිහඬව\nනින්දක් ඇඟට නොදැනෙන\nඇහැර ඉන්නට ද නැත කිසිත් කාරණ\nවිඥ්ඥාණයට නොපැමිණි\nඅවිඥ්ඥාණය විසින්දෝ මේ කරන කොලොප්පම\nඇස්පියා කළුවරට\nතුරුළු වන්නට ලෝභව\nපොත් හොයා ඇවිද්දෙමි\nජීවිතය වද දෙන\nවදයක් තමයි ජීවිතය\nදඬුවැල්ලයක් මෙන් එල්ලෙන\nතමන් තුල රජා නැති කාලය\nගමන් මැහි පොදියක්ය කසිකබල් ජීවිතය\nඑකක් පිට නැගී එක එක\nඅවුස්සා අවුල් කර ගෙන\nසොයන්නේ කුමක් දැයි\nමැදියමත් එක්ක ඇවිලුන\nකළුපාට අතීතේ ලෙහුණු තැන්වල තෙමෙන\nමහන්නට නූලින් ඉදිකටුව ගිලිහුණ\nඅරමුණක් නැත\nපෙරමුණක් ගත්\nනිදිමතක් නැත\nමැදියමත් ගොස්\nතේ එකක් හදා\nපානයට ගත්\nඅළුයමේ සීනුවට\nඇස් දෙකේ කබ කඩා ගත්\nඅර්ථයක් නැති ජීවිතය\nතර්කයක් හදාගෙන\nඅර්ථයක් ඇත කියා\nහිත රවටවාගෙන\nපුරුදු විදිහට ආයේ\nචක්‍රෙය් පය තියාගෙන\nජීවිතය කියන්නේ\nහොර රහස් සෙල්ලමක් බව දැන\n\nඋදය ආර්. තෙන්නකෝන්",
    "URL": "https://www.vikalpa.org/article/20158",
    "Category": "N/A"
}