{
    "Source": "www.vikalpa.org",
    "Timestamp": "October 15, 2009",
    "Headline": "ඒ සොඳුරු ශක්තිය",
    "News Content": "සොහොයුරනි දුටුවාද අම්මව\nකල්වාරි මුදුන මත – අප්පව\nකුරුසියේ ඇණ ගැසූ අත්වල\nඋරුමයයි ඒ සොඳුරු ඇස්වල \nඅලුත් ගිවිසුම ලියූ දරුවා\nපන්හිඳත් කගපතක් කෙරුවා\nඑ වන් හිත නො මරා ම මැරුවා\nතුළාවට මුවා වූ මරුවා \nනළල තිලකය තැබූ මරියා\nනො සෙල්වී බිම බලන් සිටියා\nකුස දරා සිටි මලෙක සිරියා\nසිපිරි ගෙයි බැමි බිඳන් ගැලුවා \nඅප්පාගෙ කටහඬෙහි සෙනෙහස\nකකියවයි ඇඟ නහර විනිවිද\nඉසිඹුලන තුරාවට කැඹුරුව\nරජය දුන් ප්‍රතිචාර එ බඳු ය \nසොහොයුරනි මව්පියන් දුටුවාද\nකඳුළ වෙනුවට නගන මඳහාස\nඑ වන් වූ ප්‍රේමයක හට දාව\nඋපන්නට පතමි මම අද රෑ ම \nමංජුල වෙඩිවර්ධන \n(07 ඔක්. 2009- මර්ධනයට එරෙහි ජනතා ව්‍යාපාරය සංවිධානය කළ තිස්සනායගම් උපහාර උළෙලේදී\nශක්තිමත් ව නැඟී සිටිනු දුටු ඔහුගේ දෙමව්පියන් වෙනුවෙනි )",
    "URL": "https://www.vikalpa.org/article/1442",
    "Category": "N/A"
}