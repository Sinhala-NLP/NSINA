{
    "Source": "www.vikalpa.org",
    "Timestamp": "March 9, 2010",
    "Headline": "දරුවන් සමඟ කතා කිරීමට ඉඩ සලසන තෙක්, ජෙනරාල්ගේ ආහාර වර්ජනය දිගටම..",
    "News Content": "\nජෙනරාල් සරත් ෆොන්සේකා මහතාට තමන්ගේ දුවවරුන් සමඟ කතා කිරීම සඳහා අනෝමා ෆොන්සේකා මහත්මිය ගෙන යන දුරකථනය ගෙන යාමට නොහැකි බව ආරක්ෂක අංශ පැවසූ බව පසුගිය දා පැවති ප්‍රවෘත්ති සාකච්ඡාවකදී අනෝමා ෆොන්සේකා මහත්මිය පැවසීය.\nඑයට විරෝධය දැක්වීමට ජෙනරාල් සරත් ෆොන්සේකා මහතා 7 දා සිට ආහාර වර්ජනය කිරීමට තීරණය කර ඇතැයි ඇය වැඩි දුරටත් පවසා සිටියා ය. \nනමුත් ඊයේ වන විට වාර්තා වූයේ ආරක්ෂක අංශය විසින් ජෙනරාල් වරයාට ඔහුගේ දරුවන් ඇමතීම සඳහා දුරකථනයක් ලබා දුන්නත් ජෙනරාල්වරයා එය ප්‍රතික්ෂේප කළ බවයි. එම ආරංචි මාර්ග වැඩිදුරටත් පවසන්නේ ඔහුට ගෙදරින් ගෙන යන දුරකථනයෙන් කතා කිරිමට ඉඩ ලබා දීම තව දුරටත් සිදු නොකලහොත් දැනට ගනු ලබන දියර වර්ගත් නතර කර දමා වර්ජනය කරන බවයි. ",
    "URL": "https://www.vikalpa.org/article/2122",
    "Category": "N/A"
}