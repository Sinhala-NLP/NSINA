{
    "Source": "www.vikalpa.org",
    "Timestamp": "May 1, 2011",
    "Headline": "බෑං කී මූන් ගේ අනුරූවලට ගිණි තබමින්, සංධාන මැයි රැළිය ‛එක්සත් ජාතීන්ගේ වාර්තාවට එරෙහිව’",
    "News Content": "මහින්ද රාජපක්ෂ ජනාධිපතිවරයාගේ නායකත්වයෙන් යුතු එක්සත් ජනතා නිදහස් සන්ධානයේ මැයි රැළිය අද(01) කොළඹ නගරසභා පිටියේ දී මේවන පැවැත්වෙයි. \nවිශාල ජනතාවක් සහභාගී වූ එම මැයි රැළිය විශේෂයෙන් එක්සත් ජාතීන්ගේ මහලේකම් වරයාගේ විද්වත්වත් මණ්ඩල විසින් ප්‍රසිද්ධ කර ඇති යුද අපරාධ පිළිබදව වන වාර්තාවට එරෙහිව පැවත්වීය. \nඑහිදී පැමිණ සිටි ජනතාව බෑං කීං මූන්ට එරෙහිව සටන්පාඨ කියමින් ඔහුගේ අනුරූ වලට ගිණි තැබූහ. එක්සත් ජාතීන්ගේ මහලේකම් වරයාගේ මෙම විද්වත් කමිටු වාර්තාව ‛දරුස්මාන්ගේ වාර්තා’ යැයි කියමින් මේ වන විට ආන්ඩු එය ප්‍රතික්ෂේප කර තිබේ. \nඅද පැවති මැයි රැළියට සහභාගී වූ බදුල්ල දිස්ත්‍රික් පාර්ලිමේන්තු මංත්‍රී, ඩිලාන් පෙරේරා අමාත්‍යවරයා ප්‍රමුඛ අධාරකරුවන්ගේ පෙළපාළියේදි විද්වත් කමිටු වාර්තාවට එරෙහිව සටන්පාඨ කියමින් ගමන් ගත් අයුරු ‛විකල්ප’ කැමරාවේ සටහන්විය. \nමේ එම සටන්පාඨයි. \n‛‛දරුස්මාන් මේ අහපන් – උඹෙ ලියවිලි පුච්චාපන්\nඅපි යන්නේ කොයිපාරේ – අපෙ ජනපති යන පාරේ\nඅපි මැරුවත් නැගිටිනවා – රට වෙනුවෙන් නැගිටිනවා\nරණ විරුවන් දිනු දේශය – අපි රකිනවා – අපෙ දේශය’’ \nමේ එහි ඡායාරූපයි. ",
    "URL": "https://www.vikalpa.org/article/6435",
    "Category": "N/A"
}