{
    "Source": "www.vikalpa.org",
    "Timestamp": "April 16, 2010",
    "Headline": "අවසන් මැතිවරණය",
    "News Content": "සිතන්න\nයළි පත්වීමක් නැති වෙයි\nඡන්ද හිමියන් තම තම මත වෙත\nහැරි හැරි යන විට\nමැතිවරණය තුළ\nඅපේක්ෂකයන් එකෙකා ගිළිහෙයි \nපෙරටුව ඉන්නන් සහ කඑ තුරඟුන්\nඅන් දෙසකට ඇස ගැසීම අරඹයි\nඑමෙන්ම කීමට අලුත් කිසිවක් නැති බව\nජන අධිපති වුව පවසයි \nසම්මුති තව නැති – පරිත්‍යාග නැති\nතොප්පි ද තව දුරටත් රවුමේ නැති\nපෙර සේ හොල්මන් ලියූ කතා නැති \nකිකලවත් ඉටු කරන්නට නොසිතුව\nබව අප නිති දැන සිටි පිළිණ ද නැති \nපිරිනැමුමට කිසිවක් එය වෙනුවෙන්\nකිසිදින නොසිටිය මුල් පෙළ භවතුන්\nසත්‍යය හා සමවූ යම් කිසිවක්\nහෝ එනමින් අප දැන සිටි දහමක්\nලැගුම් ගනියි ජන මනසෙහි පසෙකින් \nදැමුණු, සිතන සුලු පුරවැසියන් සැම\nතම තම ගෙයි දොර වසා දමයි\nප්‍රවෘත්ති සේවා නිවා තබයි\nපොතක් විවර කර තම දරුවන් හට\nමන්ද්‍ර ස්වරයෙන් කතා කරයි \nඑලෙස එතැන් සිට තවත් වතාවක්\nජීවත්වන්නට පටන් ගනියි.. \nඇමරිකානු කවියෙකු වු John Hainesගේ\nThe Last Election නැමති කවිය. \nපරිවරතනය – ලක්ෂාන්ත අතුකෝරාල\nඋපුටා ගැනීම – රාවය 2010 අප්‍රේල් 11 ",
    "URL": "https://www.vikalpa.org/article/2354",
    "Category": "N/A"
}