{
    "Source": "www.vikalpa.org",
    "Timestamp": "April 4, 2014",
    "Headline": "අප්‍රේල් මහේ දුටු නොදුටු සිහිනය",
    "News Content": "උද්‍යාන මධ්‍යෙයහි චේ ලෙනින් සුරුවම්\nසෘතු මාරුවට ගලපා පිපෙන මල්කම්\nආදරය පැතිරෙනා ඒ මහා ගුණ දම්\nවිප්ලවය කියන්නේ ඒ අඳින සිතුවම්\n– \nකොළඹ නගරය හවානවක් නම්\nඅප්‍රේල් මාසය අලුත් නිදහස වෙම්\nකොවුල් නද හා එරබදු රතු පාට ගැලපෙම්\nසිංහල දමිළ මුස්ලිම් අවුරුද්ද මනරම්\n– \nසරසවි රඟහල් මාක්ස් එංගල්ස් නම්\nපාරවල් ජොසේ මාටේ වගේ විරුවන්\nඅගේ කරමින් මියැදුනු සොයුරු සැමරුම්\nරොද බැඳන් අහන්නේ රතු පාට මිනිසුන්\n– \nකෙත්වතු සරුසාර සිත්වල පලබරය\nවස විස නොමැති බත අත රසබරය\nලෙඩදුක් තොරව ගෙවනා දිවි හරි දිගය\nජාතිය කියන නම වන්නේ මිනිසුන්ය\n– \nතරඟය තුරන් කළ දන යහපත පිණිස\nසොබාදම ද කළ ගුණ සලකණු පිණිස\nසුනාමියක් ආවත් රැකගනු පිණිස\nඑකා වන්ව රතු ධජ යට මුතු පළස\n– \nලෝක සිතියමේ එක රතු තිතක් වේ\nබලවතුන්ට කුරුමාණම් ඇමක් වේ\nඉන්දියාව ඉක්මනටම වෙනස් වේ\nමන්නාරම කොමිනිස් පාලමක් වේ\n\nඋදය ආර්. තෙන්නකෝන්",
    "URL": "https://www.vikalpa.org/article/20171",
    "Category": "N/A"
}