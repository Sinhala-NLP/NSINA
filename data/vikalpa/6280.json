{
    "Source": "www.vikalpa.org",
    "Timestamp": "August 26, 2015",
    "Headline": "රෝසි නැති දියවන්න – සැරසියව් කෙළවන්න​",
    "News Content": "[නිමිත්ත: අතුරුදහන්කල සිය සැමියා සොයා දෙනලෙස ඉල්ලා බිරිඳක් අනුරපුර උසාවිය ඉදිරිපිට සත්‍යග්‍රහයේ]\n\nඅතුරුදන්කල මිනිහ – සොයා දෙන්නැයි කියා\nදරු දෙන්නෙකුත් එක්ක – බෝඩ් කෑලිත් අරන්\nයුක්තියේ කන්‍යාවිළග – ගිනි තපින මෝඩියේ\nමිනිහා නැතිවුනාම – තේරෙන්නෙ නැද්ද උඹට​\nපුරුෂාධිපත්‍යයෙන් – නිදහස්වුනා කියල\nඕකද ප්‍රශ්ණේ….- මේකනෙ ප්‍රශ්ණේ…\nහනිකට කොළඹ වරෙන් – මුලු කොළඹ ගිනිඅරන්\nඋණහපුලුවො දෙන්න – කොහේහරි තියාපන්\nදොර රෙද්ද දැම්ම වගෙ – රැළිසාය හරි නෑ\nඩෙනිමක්,කුර්ත එකක් – බැරිමනම් සාරියක්\nසන්ග්ලාස් කුට්ටමක් – කොළඹ හරි ලාභයි\nඋඹට මොකටද කුඩ – අව්කාශ්ඨෙ හුරුයිනෙ\nලිෆ්ටික්,කියුටෙක්ස්,මාළ​,කරාබු – උඹට තේරෙනවනෙ\nචාම්බව හරි හොඳයි – මීඩියාත් එනවනෙ\nමේකනේ..ප්‍රශ්ණේ…- ඕකද ප්‍රශ්ණේ….\nහනිකට කොළඹ වරෙන් – මුලු කොළඹ ගිනි අරන්\nචන්දයේ ප්‍රතිපලය – කියපු දවසේ ඉඳන්\nM.C. ගියේ නෑ..,- ඔඩෙල් එක දැක්කෙ නෑ…\nඇල්ශේෂන් කුක්ක – චීස්වත් කන්නෙ නෑ..\nවිමලයගෙ අප්පච්චි – මළ දවසෙ වගේමයි\nවැල්ලෙ ගීතා චී.. චී.. – කොළඹ හතෙ අපෙ රෝසි\nරෝසි නැති දියවන්න – සැරසියව් කෙළවන්න​\nඅන්තිම..සටනට​…සැරසියව් – පුරු..ෂාධි..පත්‍යය සුන්කරව්\nඅතුරුදන්කල මිනිහ – සොයා දෙන්නැයි කියා\nදරු දෙන්නෙකුත් එක්ක – බෝඩ් කෑලිත් අරන්\nයුක්තියේ කන්‍යාවිළග – ගිනි තපින මෝඩියේ\nඕකද​.. ප්‍රශ්ණේ…- මේකන ප්‍රශ්ණේ…\nහනිකට කොළඹ වරෙන් – මුලු කොළඹ ගිනි අරන්\nඥානසිරි කොත්තිගොඩ",
    "URL": "https://www.vikalpa.org/article/24703",
    "Category": "N/A"
}