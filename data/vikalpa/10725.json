{
    "Source": "www.vikalpa.org",
    "Timestamp": "January 8, 2012",
    "Headline": "මර්වින්ට අත නොතබනු",
    "News Content": "\nරජතුමාගෙ රෙදි හෝදපු\nමළනුවන්ට මිනී මරපු\nජනතාවට කුඩු පොවාපු\nමර්වියාට අත නොතබනු\n———————————–\nතොපේ මොලේ අඩු හින්දා\nමනාප දීලා වැන්දා\nගෙවල්වලට ගෙන කැන්දා\nනිදි වැදුනද ඌ හංගා\n———————————–\nවාසිවලට සාක්කුවේ\nකාසිවලට නෑ සංගේ\nනොදුටුවාද බලුවලිගේ\nතොපි ඔක්කොම එක වල්ලේ\n———————————–\nඌත් එකයි තොපිත් එකයි\nපත් කොරාපු රටත් එකයි\nවිනාසයෙන් විනාසෙටයි\nතොපි හැමෝට ආයු කොටයි\n———————————–\nමර්වින් නොමැත වැරදී\nවැරදි නම් රජුද වැරදී\nරජු නොමැත පැරදී\nපත්කළ තොපිය පැරදී\n———————————–\nඅනේ මගෙ රට වැසියෝ\nයන කල බාලා සිටියෝ\nඉතින්වත් ඇස් ඇරියෝ\nඅනාගත අපෙ පැටියෝ\n———————————–\n[උදය ආර්. තෙන්නකෝන්]",
    "URL": "https://www.vikalpa.org/article/8864",
    "Category": "N/A"
}