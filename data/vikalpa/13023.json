{
    "Source": "www.vikalpa.org",
    "Timestamp": "September 1, 2009",
    "Headline": "ඉතිං උං දෙමළනෙ… අපෙ මොකෝ ?",
    "News Content": "නම සඳහන් නොකල පුරවැසියෙක් මෙම කවිය හා පින්තුරය ‛‛විකල්ප’’ වෙත එවන ලදි. \nඋතුරු පැත්තම බලාගෙන\nමොකද උඹ හූල්ලන්නේ ඔහොම\nමොකක් !! උඹේ ඇස්වල කඳුළු නේද\nයකෝ තෝ සිංහලයෙක් නෙමේද?\nබුද්ධාගංකාරයෙක් නෙමේද?\nලැජ්ජා නැද්ද තොට\nඋං පර දෙමල්ලු නේද?\nමේ මුතු ඇටෙ ඉරාගෙන කන්ඩ හැදුව\nඋංගෙ කඳුළුවලට\nඋඹේ ඇස් තෙමෙන්නේ මොකද?\nමට දැන් දැන් සැකයි\nතෝත් කොටියෙක්ද කොහෙද?\nනැත්තං මොන මඟුලක්ද?\nසහන කඳවුරු ගැන ඔය තරං කැක්කුම?\nත්‍රස්තවාදය වැළැක්වීමේ පනතට අනුව\nඒ පැත්තෙ දුක ගැන කැක්කුම\nකොටියට උඩ ගෙඩි දීමක් බව තෝ දන්නැද්ද?\nහිටපිය තොට රඟ පෙන්නන්ඩ\nවරෙංකො දවසක ටී අයි ඩී එකට\nදෙන්ඩ හොඳ බේතක්\nඔය දෙමළ කැක්කුමට\nඇයි යකෝ මේ ඉන්නෙ රත්තරං ටිකට\nරාජ උත්තමයෙක් අපට\nඅඟලක් අඟලක් ගානේ රැකගෙන\nවීර වික්‍රම සොල්දාදුවෝ පිරිවරාගෙන\nතව මදිද තොපිට\nහිටපියකො උන්නාන්සෙ කියන හැටියකට\nසුවච කීකරු දේශප්‍රේමියෙක් විදියට\nක්‍රිකට් බල බල කට පියාගෙන\nඔය කඳුළු පිහදගෙන ",
    "URL": "https://www.vikalpa.org/article/1279",
    "Category": "N/A"
}