{
    "Source": "www.vikalpa.org",
    "Timestamp": "November 9, 2013",
    "Headline": "පරපේ හංදියයි, ඉල් මහේ හංදියයි",
    "News Content": "(Image : 1988/1989 කාලයේ මරා දමනු ලැබී යැයි සැක කරන මළසිරැරැ කොටස් සහිත සමූහ මනීවලක්, මාතලේ)\nටයර් කර වුණු\nරෑ යම ඇවිලූ\nකළු දුමාරය ඉතිරි කළ\nඅලුයම අහසේ\nනිහඬ සාක්ෂි හැර ගියා\nතාර ගඳ හා මුහුව පැතිරුණු\nදැවී කර වුණු\nමිනිසා කවරහු ද\nදවසින් දවසසොහොන් හන්දියක් වූ\nඇස් බැඳ\nඅත් පිටුපසට\nදැවි දැවී\nනානදුනන හැඩයකට\nහිස\nඅත් පා\nවිලිස්සා ගත් කැබලි\nදැවුණු හේනක\nපැහැය ගත් දරදඬු විලස\nඅහවලා දෝ යැයි\nදැවෙන අළු වෙන\nටයර් කම්බි මත රැඳුණු\nරූප කය විරූපය\nඈතක හිටන්\nඅනාවැකි කියන හඬ\nකටක් නාරින මිනිසුන්\nතොල් මතුරා ගිය අඩිපාර\nමැකී ගොස්ය\nඅම්මාවරුන් වැළපුණු\nපියවරුන් ගල්වුණු\nනෑ සියන් අහලක නොගැවසුණු\nපරපේ හංදිය\nඑක හංදියකි\nබෙදුනු සළකුණු මං ඇති රටෙහි\nඉල් මහක් නොඉල්ලූ\nද්‍රෝහියෙක් විරුවෙක්\nහැඳුනුම් පතක් නැති වූ\nමතකයක අර්ථය මතක් කර \nසළකුණු නොමැති\nහැම හංදියකම\nමෙල්ස් මාකැස්චේ | Mels Macasche",
    "URL": "https://www.vikalpa.org/article/18486",
    "Category": "N/A"
}