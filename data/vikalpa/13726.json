{
    "Source": "www.vikalpa.org",
    "Timestamp": "March 24, 2008",
    "Headline": "ලාබයි… වකුගඩුවක් විකිණීමට තිබෙ",
    "News Content": "බදුල්ලේ සිට නෙත් \nමහත්තයා ඉන්නවාද?\nඕව් ඇයි\nමට මහත්තයාට කතා කරන්න ඕනි\nඔයා හම්බවෙන්න කවුද ඇවිල්ල \nමා නිවසේ ඉදිරි දොරටුව වෙත පිය නැගුවෙමි. මා ඉදිරිපස ඉතා වයෝවෘද්ධ වුත් කෙසඟ ශරීරයකට හිමිකම් කිමට හැකි අයෙකු සිටි. මෙම පුද්ගලයා අන්කවරෙකු නොව අප ප්‍රදේශයට වඩේ, පැටිස් අලෙවිකරන වඩෙ මාමායි. මෙම පුද්ගලයා සතියේ දිනවල සෑම නිවසකටම ගොස් සිය රාජකාරියේ යෙදෙයි. ඔහු ගෙන් පැටිස් මිලදී ගැනිම නිසා අප දෙදනා අතර දැඩි හිතවත් කමක් ද විය.\nහේ මුස්ලිම් ජාතිකයෙකු වුවත් මනාලෙස සිංහල බස හැසිරවීමට සමත්විය. කාලයක්ම මෙම පුද්ගලයා නොපැමිණි අතර කලකට පසුව පැමිණ මා හට කතා කරයි.\nමහත්තයා හමුවෙන්න ආවේ ලොකු උදවුවක් ඉල්ලාගෙනයි\nමොකද්ද ? \nමහත්තයා මට දූලා තුන්දෙනෙක් ඉන්නවා උන් බන්දලා දෙන්න ඕනි. ඒකට ලොකු වියදමක් යනවා මගේ ලඟ ලොකු සල්ලියක් නෑ මේ වඩේ විකුනලා එකතු වෙන කීයකින් හරි තමයි අපේ පවුලේ පස් දෙනෙක් ජීවත් වෙන්නේ ඉතින් මට සල්ලි ටිකක් අවශ්‍යයි මහත්තයට පුලුවං නං පත්තරේ දැන්වීමක් දාලා දෙන්න.\nමොකටද ?\nමගේ වකුගඩුවක් විකුණන්න තියනවා කියල.\nමං පත්තරවල දැකලා තියනවා වකුගඩු ඕනි කියලා දැන්වීම් දාල තියෙනව\nකියන්න මං වකුගඩුවක් දෙන්න කැමතියි හැබැයි රුපියල් හැටදාහක් වත් ඕනි කියල. \nතමුසෙට පිස්සුද?\nඔහු ගේ වයස ගැනවත් නොසලකා මම ඇසුවෙමි\nමට තියන ප්‍රශ්න මහත්තයා දන්නේ නැහැ. මට කොහෙම හරි ඕනි කෙල්ලෝ තුන් දෙනාව බන්දලා දෙන්න.\nමහත්තයා උදව්වක් විදියට මේක කරලා දෙන්න යැයි මෙම මිනිසා දිගින් දිගටම බැගෑපත් වෙයි\nබේරුමක් නොමැති තැන මා ඔහු පිටත් කොට හැරීය\nඅහස උසට නැගි ජීවන වියදම හමුවේ රට වැසියන්ගේ සැබෑ තත්ත්වය එසේය. මුදල් හදල් හිඟ වු විටදි තම ශරීරයේ කොටස් අලෙවි කර හෝ එම තත්වයට මුහුණ දීමට ඔව්හු පෙළඹී සිටී. ",
    "URL": "https://www.vikalpa.org/article/471",
    "Category": "N/A"
}