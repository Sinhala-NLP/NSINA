{
    "Source": "www.vikalpa.org",
    "Timestamp": "February 24, 2008",
    "Headline": "සාන්තන් නම් වූ බුබුළු දල්වන්නා",
    "News Content": "කරන්ට් නුදුන්නෙන් ලැයිමක හිටි හන්දා\nඅඳුරු ගුහාවක හරියට දුක් වින්දා\nතහඩු වහලෙ හිල් අතරින් වෙක් රන්දා\nහඳට වැඩිය හඳ එළියට පෙම් බැන්දා \nඉරද බඩ ගගා සැඟවෙන ඇසිල්ලේ\nබරට අඩි තබා නගරෙට විදිල්ලේ\nකෙවිට ගසාගෙන සෙනෙහෙන් කිහිල්ලේ\nබුබුළු මලින් මල බඹරෙක් ඉගිල්ලේ \nවිදුලි කොටා වැසි වැස්සෙන් තෝන්තුව\nවිදුලි රැහැන් පට හොන්දු මාන්දු\nකෙවිට තුඩු අගින් විදුලිය කාන්දුව\nඋස්සා පොළොවෙ ගැහුවයි අපෙ සාන්තුව \nඅඳුර ගලාගෙන විත් තැන තැන රන්දා\nපඳුරු ලලා වැඩුනයි නුඹ නැති හන්දා\nවිදුලි සැරෙන් පියඹන රූ කොයිබින්දා\nවිදුලි කණුත් හිස බර කර ඉකිබින්දා \nනිවන පතන මණ්ඩලයේ බැනර් වල\nකඳුළු වැලක් ඇඳ තිබුනයි ගලන්නට\nලැයිමෙ අඳුර මැද වැළපෙන දෙ ඇස් වල\nගලන ගලන හැම කඳුළෙම කරන්ට් එක \nමහත්තුරුත් දෙණ ළඟ උැස් මහත්කර\nරාත්තිරිය දුළවන්නයි පොරොන්දුව\nගහක් ගලක් වන් මිනිහෙක් වහන් කළ\nඉතින් නුදුන්නත් කම් නෑ කරන්ට් එක \nමංජුල වෙඩිවර්ධන ",
    "URL": "https://www.vikalpa.org/article/426",
    "Category": "N/A"
}