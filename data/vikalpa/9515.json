{
    "Source": "www.vikalpa.org",
    "Timestamp": "February 5, 2013",
    "Headline": "දියවන්නා  උත්තම ගීතිකාව",
    "News Content": "කඩින් කඩ අලූතට ඔප දමන\nකුට්ටමකි බූරුවා ‘කිසි-කිසි’ ඇනුම දෙන\nයස රගකි – පනස් සතරක් පත් සමගින\n‘ජෝකර්හු’ ද අයත් ඊට ම.\nමහ බූරුවා පොළකි හුරුබුහුටි\nදෙසිය විසිපහක\nපඩත්තල රෑනක අත්වැලැ‘ති\nසාටක-ටයි පටි\nසරම්-කලිසම්, ඔසරි ද පැළැදි;\nසුවැති අසුන්-රසමසවුළු\nඩුරු පාක්කුඩම් සත්වරිගෙට ම\nයෙහෙන් ගෙන දෙන\nමහ බූරුවා පොළකි\nගම්භීර පරම අධිපති බල රැදුණ.\n‘වන්නාට අවසරයි..!\nඉතින් ගසමු බූරුවා,\nතම තම අසුන් මත සිට\nකැමැත්තේ නම් සරම ද කැසපොට-\nගසමු ගසමු බූරුවා..! ’\nඅණ දෙයි මහ පඩත්තල තැන\nඉසුඹුලන අසුනට බර දෙමින.\n‘බදු කන’ අවැසි පඩත්තල රොත\nඉක්බිත්තෙන්\nවැද නමස්කාර කොට ‘ගජමුතුවට’\nපිරිනමා ප‍්‍රශස්තිය ‘මහදනට’\nසැරසෙත් නො කැළල් බූරු කෙළියට.\n‘උතුමාණනී මහ පඩත්තල…\nඅද කුමන නම් කෙළියක්\nකෙළවම් ද කුට්ටමෙන් බූරුවා..! ’\nහිස කද ‘ජොල්’ බඩ ද නමා පෙරට\nඅසයි නිතියෙන් බාරකාර පඩත්තල.\n‘කැමැත්තක් කෙළෙත්වා !\nහැබැයි\nබහුතරයට තැන දෙන !\nනො වේ නම් එලෙස\nසදනු බහුතරය\nතුනෙන් දෙකේ\n‘සාටක’ බැතියෙන ! ’\nසුවච කීකරුව අණ කරට ගෙන\nඋත්තරීතර පඩත්තල රොතම\nයුහුසුළු වෙත් කෙළින්නට බූරුවා !\n‘නමෝතස්ස භගවතෝ අරහතෝ\nදෙවියනි ගැළැවුම්කාරයාණෝ නුඹයි\nඉෙරෙවන් තුනෛ පුරිවාරාහ\nනාමයෙන් පරම දයාලූ අල්ලාහුගේ ’\nඑපිට-නො පිට ඇසෙන ලෙසින\nගැයේ-වැයේ නිරතුරුව ම\nපඩත්තල ගීතිකාව ;\n‘අයෙක් නටත් සුරා මතින්\nපංචකාම තුරුලූ කරන් ’\nජෝඩු-ජූස්, බූරු-හෝමි\nගජරාමෙට සෙල්ලම් නම් ගැනුණු\nවුව එපවත් – ‘හෝමියට’ වැඩි නැඹුරු.\nගජ සෙල්ලම් බහුතරයේ මන පරිදි\nබලා සිටිත් සෙසු සෙස්සෝ\nබහුතරයේ වරම් අහිමි.\nමාතු පාදං-පීතු පාදං\nඋත්තරීතර දියවන්නා\nමදිය නම් එක කුට්ටමක්\n‘අනනු-අනනු ඇති පදමට\nකුට්ටම් තව-තව ගෙන’\nමහතැනගේ කරුණාවයි නිරතුරු !\nජෝකර්වරු අවැසි නැත\nමහ පඩත්තල සහ පරිවා තැන\nඅරක්ගෙන සිටින බැවින.\n‘හෝමියට’ හතර දෙනයි\nබූරු පොළම හෝමි ගෙයක්\nකැට දහය ම ඉවර වුණත්\nබූරු පොළේ සයවසරක් !\nමයිනර් ෆෝර්ඞ් ලාන්සර්\nඒ ඉස්සර\nබෙන්ස් පැජරෝ ප‍්‍රාඩෝ\nමේ මෑතක\nලැම්බෝගිනි\nදැන් අලූතෙන්\nඅගේ-අගේ හරිම අගේ\nපඩත්තලයෝ එකා-එකා\nබූරු පොළට ඇදී එතේ.\nබැතට පස්වන ජන ගිගුම\nයුද මරණ බිය දෝංකාර;\nයකඩ මත පණ අදින\nඒ මිනිස් මර ලතෝනිය;\nපැමිණියේවතුදු නිදිවරා මහබරට\nබූරු කෙළිත්-බූරු කෙළිත්\nපඩත්තලයෝ බූරු කෙළිත් !\n‘මං දින්නා – උඹ දින්නා\nඋඹ දින්නා – මං දින්නා’\nඅයෙක් නටත් සුරාමතින්\nපංචකාම සැප ගනිමින්.\nඇණ ගසා – වෙඩි තියා\nදෙබා කෙරුමට කම්කරු හිස්\nයෙහෙකි\nකෙළසන්නට\nකන්‍යාවිය නීතියේ\nපඩත්තල බහුතර තෙදින්\nඋත්තරීතර !\nමරේ මරුය ‘හෝමි’ කෙළිය\nදින්නත් දිනුම් – පැරැදුණත් දිනුම්\nහරි හරියට පිටමැතුරුම් !\nආසි-හේර-පොරව-බූරු\nකැට විස්සයි දෙපැත්තට ම;\nකැපූ එකා තුරුම්පු කී\nකියල පරාදේ දඩත් හිමි;\nසෙපෝරුවට මොකුත් නැතේ\nඊළග අත දඩත් දෙතේ;\nකපෝතියක් වැදුණෝතින්\nසුනේ සුන් හතර හතේ;\nතුරුම්පු හතට ඉතින්\nයට ය කොයි කෝකත්;\nකියල-වහල-ඇදල ගැහුව\nබාල්දුවට-පිටවාසියි\nවල් ආසියා ගොඩ දැම්මා;\nමහ වැළකි සද්ද කෝසේ..!\n‘අවසරයි මහ පඩත්තලයාණනී..,\nපහ කරන්නට ඇති බැවින මළ මූත‍්‍ර\nඅහවර කොට මේ බූරු කෙළිය අද\nකල් දමනු මැන පසු දිනට ’\n‘බිය නොවන්න බත්බැලයනී..,\nසිටින තැන ම පහරනු\nමළ-මූත‍්‍ර යන ලෙසින\nබේද කිසිත් අපට නැතේ\nකෙළිනු බූරුවා දිගට ම\nනො බා දිරිය පසුපසට ! ’\nඉනික්බිත්තෙන්\nනැළැවෙන හඩට සැළලිහිණි සර ගෙන\nපහරන්නට විණි පඩත්තල රෑන ම\nඋනුන් පරයා සිටි තැන මැ.\n‘බත්බැලයනී බිය නො වන්න..!\nපහරපු රෙදි කඩ යළි වේලන\nස`ග වෙද ගුරු ගොවි කම්කරු ‘වැල්’ යායක්\nඑපිට පැත්තේ බූරු පොළේ\nහද බැතියෙන්\nහරි හරියට මොර දෙන සැටි\nනො පෙනේ ද\nඉතින් නුඹට ! ’\nඋතුමාණන් මහ පඩත්තලගේ\nතප්පුලෑම\nමහ දිරියකි බූරු පොළට.\nඑහෙයින්\nඑය එසේ ම\nනො නැවැතී බූරු කෙළිය\nයතේ මහබරට ඉදිරියට ම;\nසකල දන මන පොබයන\nඅලූත් පඩත්තලයන්ට ද\nඉඩ දී යහපත් වන්ට\nපත එකට සි`දවා ! \nසදුන් යාපා කරුණාරත්න",
    "URL": "https://www.vikalpa.org/article/14400",
    "Category": "N/A"
}