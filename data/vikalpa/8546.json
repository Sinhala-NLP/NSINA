{
    "Source": "www.vikalpa.org",
    "Timestamp": "November 5, 2013",
    "Headline": "තුනට පැලුණු ඉල්මහ විරු",
    "News Content": "තුනට පැලුණු ඉල්මහ විරු\nඉල්මහ විරුවෙකු\nතුනට පැලී\nඅහිමි මිහිකතෙන් නැගිට සිටී\nරතු මල් අතුරන\nමන්තර මතුරන\nපර වූ ආතුර\nකට්ටඬි පිදේනි බලා සිටී\n“අපි උඩ දමනා\nඇදුරනි නුඹලා\nඅඳ පරඬැල් “\nදකුණට\nඑරෙහි ව දකුණයි\nඋඹලට \nඅප නම් විරුවොයි\nදකුණට\nඑරෙහිව උතුරයි\nඋඹලට\nඋන් නම් සතුරොයි\nකණට කර අසයි\nමිටියෙන් හදට තඩි බා\nගොරවා හඬන ඉල් මහ\nදේශ ප්‍රේමයේ දිග සහ පළල\nදෑ කැත්ත ගිලිහුණ\nඇත\nතුනට පැලුණු විරුවෙක්\nඑතැන් සිට\nවූහ හේ හතුරෙක්\nකප්පරක් තිබුණාට අඩුපාඩු\nගැබ්බරව මියගියත් නෙකවාර\nආත්මය පිරිසිදුයි හැමවාර\nවිරුසමරු අනවැසිය මතුවාර\nනිගරුවක් නොදී\nවැළලෙන්න හැකිනම්\nඅගරු වූ මරණයත්\nඅර්ථයක් ගෙනේ නම්\nන්‍යෂ්ටියක් ආත්මෙන්\nතුනට පැලුණේ නම්\nඅහිමි වූ මිහිකතක\nරතු මලක් පිපේ නම්\nඉල්මහේ වහින්නට එකට මතුවට\nමගහැරුණු වැසි දෙකක් දෙතැනක\nඋතුර දකුණ ද\nදකුණ උතුර ද\nවෙන් කර හැඳින\nඑක්කොට හිතන දවසක\nන්‍යෂ්ටිය තුනට පැලුණා\nයෂ්ටිය ගිලිහි හැලුණා\nදෘෂ්ටිය එබී බලනා\nමුෂ්ටිය ධජය සැලෙනා\nඋදය ආර්. තෙන්නකෝන්",
    "URL": "https://www.vikalpa.org/article/18454",
    "Category": "N/A"
}