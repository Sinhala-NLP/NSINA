{
    "Source": "www.vikalpa.org",
    "Timestamp": "October 2, 2014",
    "Headline": "‘මාධ්‍යවේදීන්ට මැර ප්‍රහාර, නීතිඥයින්ට මැර තර්ජන‘",
    "News Content": "සිරස මාධ්‍යවේදී චන්දන කුරුප්පුආරච්චි ට හාළිඇලදී එල්ල කල මැර ප්‍රහාරය සහ පසුගිය දිනවල ශ්‍රී ලංකා නීතිඥ සංගමයේ සභාපති, නීතිඥ උපුල් ජයසූරියට සහ නීතිඥ මංජුල පතිරාජ, නීතිඥ නාමල් රාජපක්ෂ ට එල්ල කළ මැර තර්ජනවලට විරෝධය දක්වමින් නිදහස් මාධ්‍ය ව්‍යාපාරය විසින් අද(02) කොළඹ දී විරෝධතාවයක් සංවිධානය කර තිබිණි.\nදේශපාලන නායකයින්, සිවිල් සංවිධාන නායකයින්, මාධ්‍ය සංවිධාන ක්‍රියාකාරීන් සහ ප්‍රජාතන්ත්‍රවාදය,මානව හිමිකම් අගයන විශාල පුරවැසියන් පිරිසක් සහභාගී වී සිටි එම විරෝධතාවය ට සහභාගී වී සිටියේ ය. \nඑම විරෝධතාවයේ දී අදහස් දැක්වූ නිදහස් මාධ්‍ය ව්‍යාපාරයේ කැදවුම්කරු සුනිල් ජයසේකර අදහස් දක්වමින් ප්‍රකාශ කළේ, පසුගිය කාලයේ ජනමාධ්‍ය ආයතනවලට, ජනමාධ්‍යවේදීන්ට, එල්ල කළ තර්ජන, මේවන විට ප්‍රාදේශීය ජනමාධ්‍යවේදීන්ටත් එල්ල වී ඇති බවත්, එපමණක් නොවේ, ලංකාවේ නීතිඥ ප්‍රජාවටත් එම තර්ජනයන් එල්ල වී තිබීම ලංකාවේ ප්‍රජාතන්ත්‍රවාදයටත්, මාධ්‍ය නිදහසටත් බරපතල තර්ජනයක් බවයි.\nපහත දැක්වෙන්නේ එම විරෝධතාවයේ ඡායාරෑප සටහනයි.",
    "URL": "https://www.vikalpa.org/article/21900",
    "Category": "N/A"
}