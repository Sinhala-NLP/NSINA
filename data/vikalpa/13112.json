{
    "Source": "www.vikalpa.org",
    "Timestamp": "July 22, 2009",
    "Headline": "පොහොර සහණාධාරයක් දෙන්න.. ඌවේ උක් ගොවීහූ රජයෙන් ඉල්ලති.",
    "News Content": "\nකුඹුරු ගොවීන් සඳහා දෙනු ලබන පොහොර සහණාධාරය උක් ගොවීන්ටත් ලබා දිමට පියවර ගත යුතුව ඇතැයි ඌව පළාතේ උක් ගොවීන් රජයෙන් ඉල්ලා සිටිති.\nරුපියල් දහස් ගණනක් දී පොහොර මිළයට ගෙන උක්ගස් වගා කිරීම ලාභ ලැබිය නොහැකි වගාවක් වන බැවින් කඩිනමින් රජයේ අවධානය මේ සඳහා යොමු විය යුතු යැයි ගොවීහූ අවධාරණය කරති. මොණරාගල දිස්ත්‍රික්කයේ ප්‍රධාන ආර්ථික භෝගය උක්වගාව බවට පත්ව ඇති බවත් විශාල ගොවීන් පිරිසක් මේවන විටත් උක් වගාවට යොමුව ඇති බවත් වාර්තාවේ.\nමේ පිළිබඳව ‛විකල්ප’ සමඟ අදහස් දක්වන මොණරාගල ප්‍රදේශයේ ගොවීන් පිරිසක්\n‛‛කලකට ඉහත දී මොණරාගල දිස්ත්‍රික්කයේ උක්වගාව සිදුකිරීමට මෙතරම් අපහසුවක් උනේ නෑ. ඊට හේතුව මෙ පොළොව සරුවට තිබුණා. එතරම් පොහොර ප්‍රමාණයක් අවශ්‍ය උනේ නෑ. අද එහෙම නොවෙයි. පොහොර මොනතරම් දැම්මත් උක් ගස් හදන්න බෑ. පොහොර විතරක් නොවෙයි, කෘෂි රසායන ද්‍රව්‍ය, බීජ උක්, කම්කරු කුළිය, උක් කැපීම සහ පැටවුම් කුළිය ඒ සියල්ලටම වඩා වැඩියි. මේ සියල්ල සලකා බලා උක්වගාව තව දුරටත් කරගෙන යන්නට නම් අඩුතරමින් පොහොර සහණාධාරයක් ලැබිය යුතුයි’’\n\nදඹේගොඩ ජිනදාස\nවැල්ලවාය\nPic by Internet",
    "URL": "https://www.vikalpa.org/article/1117",
    "Category": "N/A"
}