{
    "Source": "www.vikalpa.org",
    "Timestamp": "November 7, 2018",
    "Headline": "මන්ත්‍රී මිල කීයද ?",
    "News Content": "ඔබ මොන පැත්තේ හිටියත්, මේ දවස් වල පැති මාරු කරන පාර්ලිමේන්තු මන්ත්‍රීවරයෙකුට අත යටින් ලැබෙන මුදල් වල  නියම වටිනාකම ගැන ඔබ නිකමටවත් හිතුවද?\nඔබ කිසියම් පක්ෂයකින් ඔබේ මනාපය අනුව කතිරය ගසන ඔබේ ගමේ, නගරයේ අපේක්ෂකයා, ඔබේම  ජන්දයෙන් පාර්ලිමේන්තුවට තේරී පත් වී තීරණාත්මක මොහොතක පැත්තෙන් පැත්තට පනිමින් ගෙම්බකු වෙනවා නම් ඔබ කළ යුත්තේ කුමක්ද?\nමේ පැති මාරුවට ලංසු තබන්නේ කාගේ ජීවිතද?\nමේ පැති මාරුව සිද්ධ වෙන්නේ නිකන්මද?\nඔක්තෝම්බර් 29 වෙනිදා එ.ජා.ප පාර්ලිමේන්තු මන්ත්‍රී හා ආරක්ෂක රාජ්‍ය අමාත්‍ය රුවන් විජේවර්ධන තම ටුවිටර් ගිණුමේ මෙලෙස දක්වා තිබුණේ මෙසේයි.\nපක්ෂ නායකයෙකුට රු. මිලියන 500ක් !\nපක්ෂ සාමාජිකයෙකුට රු. මිලියන 300 ක් ! \n— Ruwan Wijewardene (@RWijewardene) October 29, 2018\nමෙහෙම විකිණෙන මන්ත්‍රීවරුනට කවුද ගෙවන්නේ ?\nඇත්තටම එහෙම කරන්න මන්ත්‍රීවරුනට සදාචාරාත්මක අයිතියක් තියෙනවද?\nමේ ගන්නේ අල්ලසක් !\nඑතකොට ඔවුන් වෙනුවෙන් නීතිමය රාමුව තුළ දඬුවම් නැද්ද?\nට්‍රාන්ස්පේරන්සි ඉන්ටනැෂනල් ශ්‍රී ලංකා ආයතනය විසින් මේ සම්බන්ධව ශ්‍රී ලංකාවේ අල්ලස් පනතේ එන වගන්ති උපුටා දක්වමින් මෙසේ කියා තිබුණේ එසේ කරන මන්ත්‍රීවරුන්ට රතු එළි වැටිය හැකි බව ද  තහවුරු කරමිනි.\n— TISrilanka (TISL) (@tisrilanka) November 2, 2018\nපාර්ලිමේන්තු මන්ත්‍රීවරයෙකුට මුල්‍ය අල්ලස් ලබා දීමට තැත් කිරීමේ චෝදනාව සඳහා විමර්ශනයක් කරන මෙන් ඉල්ලා@tisrilanka විධායක අධ්‍යක්ෂ @asokao ගෙන් අල්ලස් හෝ දුෂණ විමර්ශන කොමිසන් සභාවේ සභාපති වෙත ලිපියක් #corruption #lka #srilanka #CoupLK pic.twitter.com/1ToVNhOgad\n— Vikalpa (@vikalpavoices) November 5, 2018\nඉතින් ඔබ නිහඩ විය යුතුද?\nඔබේ අයිතිය වෙනුවෙන් නැගී සිටින්න.\nකවුද මේවා ගෙවන්නේ?\nඔබේ පාර්ලිමේන්තු නියෝජිතයාගේ දුරකථන අංකයත් තිබේ දැයි බලන්න. අංකනය කරන්න. ප්‍රශ්න කරන්න. මහජන ඔබේ අයිතිය භාවිතා කරන්න #ConstitutionalCrisisLK #CoupLk https://t.co/igWPUy5HXH\n— Vikalpa (@vikalpavoices) November 5, 2018\nඉහත සකස් කොට ඇති පාර්ලිමේන්තු නියෝජිතයින්ගේ දුරකථන නාමාවලියේ ඔබේ නියෝජිතයාගේ අංකය තිබේදැයි බලන්න. අංකනය කරන්න. ප්‍රශ්න කරන්න. ඔබම  අහන්න.මහජන ඔබේ අයිතිය භාවිතා කරන්න.\nText file  ODT PDF  හෝ EPUB  ලෙස දුරකථන අංක  නාමාවලිය  ඔබට මෙම ලින්ක් හරහා බා ගත කර ගත හැකිය.\nසිංහල  භාෂාවෙන් නිර්මිත ඉහත රූප සටහන විකල්ප වෙබ් අඩවියේ ෆේස්බුක් පිටුව හරහා බා ගත කිරීමට පිවිසෙන්න මන්ත්‍රී මිල කීයද?\nඉංග්‍රීසි  භාෂා පරිවර්තනය සහිත රූප සටහන සඳහා Groundviews වෙබ් අඩවියේ  Inforgraphic: Cost of an MP -Who pays the Price වෙත පිවිසෙන්න",
    "URL": "https://www.vikalpa.org/article/33697",
    "Category": "N/A"
}