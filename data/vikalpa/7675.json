{
    "Source": "www.vikalpa.org",
    "Timestamp": "June 18, 2014",
    "Headline": "බුදුන් පැනවූ ගිහිබණ නොහොත් ත්‍රස්තවාදය වැලැක්වීමේ පණත",
    "News Content": "\n\nපිංවත් සංඝයා වහන්ස.. ප්‍රථමයෙන්ම දෙසරණය සමාදන් වන්න\nනමෝතස්ස බගවතෝ අරහතෝ සම්මා සම්බුද්දස්ස ..\nනමෝතස්ස බගවතෝ අරහතෝ සම්මා සම්බුද්දස්ස\nනමෝතස්ස බගවතෝ අරහතෝ සම්මා සම්බුද්දස්ස\nබුද්ධං සරණං ගච්ඡාමි\nධම්මං සරණං ගච්ඡාමි\nදුතියම්පි බුද්ධං සරණං ගච්ඡාමී\nදුතියම්පි ධම්මං සරණං ගච්ඡාමි\nතථියම්පි බුද්ධං සරණං ගච්ඡිම්\nතථියම්පි ධම්මං සරණං ගච්ඡාමි\nපංසිල් පද පහ නොකියන්න\nබුදු දහමේ එන කිසිදු වචනයක්\nගාථාවක් සූත්‍රයක්\nහිතාමතා හෝ වැරදීමකින් හෝ\nඔබලාගේ කටින් පිට නොකරන්න\nඑය ඔබලා ද\nඔබලා මගෙහි යන\nසත්වයින්ට අකැප බව මෙනෙහි කර ගන්න\nඑහෙම කොහෙද\nඑහෙම උනොත් අබ සරණයි\nහරිද..\nමේ පිංවතුන් සන්සුන්ව\nමේ කියන ගථාව අප සමග කියන්න\nසිව්පසයට මුවා වී\nපංසිල් කඩාවී\nකහවත කිළිටි වී\nයන්න නිරයක් සොයාවී\nඅවිහිංසක දහම\nඅංගුලිමාල වී කොහොම\nවසල පිරිතම කොහොම\nකසල වූයේ කොහොම\nඅය්යට මුවා වී\nමල්ලී චණ්ඩියා වී\nදෙන්නට මුවා වී\nනැණ සර රජා වී\nකෝවිල් කඩා වී\nපල්ලි ද කඩාවී\nමිනිසුන් මරාවී\nමිනිසුන් සතුන් වේවී\nසියලු සත්වයෝ නිදුක් වේවා\nනිරෝගි වේවා\nසුවපත් වේවා\nඒවා කොහෙද අපිත් එක්ක\nමුස්ලිම් දෙමළ හැර\nඇයි මොකද\nඅපි පංසිල් රකින්නෑ කියලද කියන්නේ\nයකෝ උඹලට හොඳ ජාතකයක් නැද්ද\nමේක අපේ රට\nඅපේ ආගම\nමේ පිංවතුන් සන්සුන්ව\nමේ පෙති ටික පානය කිරීමෙන් ඔබට ඉක්මන් සුවය පතන්නෙමු\nසිවුරු ගලවා\nමූලස්ථානවලට භාර දෙන්න\nඔබලාට හෙලුවම මිස\nඅන් කිසිවක් නුසුදුසුය\nඋදය ආර්. තෙන්නකෝන් | Udaya R. Tennakoon",
    "URL": "https://www.vikalpa.org/article/20942",
    "Category": "N/A"
}