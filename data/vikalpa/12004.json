{
    "Source": "www.vikalpa.org",
    "Timestamp": "August 11, 2010",
    "Headline": "‛‛මගේ සිහිනෙට වෙඩි තියන්නට කාටවත් නම් නොහැකී..’’",
    "News Content": "\nමාධ්‍යවේදී ප්‍රගීත් ඒක්නැළිගොඩ මහතා අතුරුදහන් කර දින 200ක් පිරෙන මොහොතේ ජීවිතාරක්ෂාව පතා ලංකාවෙන් එපිට ජිවත්වන මංජුල වෙඩිවර්ධන නම් කවියා, ප්‍රගීත් ගැන කවි පෙළක් ලියා ඒව්වේය. එම කවි පෙල ඊයේ(10) පැවති ‛ප්‍රගීත් සොයන්න ඔබත් එන්න’ යනුවෙන් සංවිධානය කර තිබූ සම්මන්ත්‍රණයකදී ප්‍රගීත්ගේ බිරිද සන්ධ්‍යා එක්නැළිගොඩ මහත්මිය විසින් කියෙව්වේය. \nමේ ඒ කවි පෙළයි.. \nකඳුළු බිඳුවක නොරැඳී\nකොතැන ඉන්නෙද සැඟවී..\n\u000bහැංගි මුත්තම ඉවර කළ මැන\n\u000bදින දෙසීයම දිනෙකී\nරජ කිරුළු යට සැඟවී\nසිටියේ නම් සැනසුමෙකී\n\u000bඑහෙත් පන්හිඳ නිවට නැති බව\n\u000bකියා දුන් හිමි සඳුනී\u000b\u000b..\nවඳන් සොයන්නට බැරිවී\n\u000bපුතුන් දෙතොලඟ ගොළුවී\u000b..\nතාත්තේ යැයි කියා ගන්නට\n\u000bවරක් හිනැහෙනු මැනවී..\u000b\u000b\nහදේ ගින්දර ඇවිලී\nඇඳේ ඉන්නෙමි ඇලවී..\nඑහෙත් නින්දට මඟ කියන්නට\n\u000bඔබේ සුසුමන් නොමැතී\u000b\u000b..\nඔබේ ඇස් යට ගුලිවී\n\u000bසිහිනයක් මම දකිමී\u000b..\nමගේ සිහිනෙට වෙඩි තියන්නට\nකාටවත් නම් නොහැකී…\n",
    "URL": "https://www.vikalpa.org/article/3895",
    "Category": "N/A"
}