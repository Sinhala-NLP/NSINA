{
    "Source": "www.vikalpa.org",
    "Timestamp": "December 3, 2009",
    "Headline": "ද්වාරකා",
    "News Content": " (සහෝදරත්වයෙන්, අවිශිබම කැඳවුම්කරු උඳුල ප්‍රේමරත්න සහෝදරයා වෙත) \nඋඳුල සඳ මඬළ සැතපුන හිරගෙදර\nකඳුළ සියුමැලි ද රිදුණි ද හද මඬළ\nපතල අරගලය වියැකුණ රෑ කලෙක\nදෙමළ සෝයුරිය ගැන ඇයි කලබලය \nසිහින පෙරමුණට හැබැහින් වෙඩි වැදුන\nදාක කඳුළ පෙල ගැහුනයි මග දිගට\nමහණ දමක් ලෙස රැකගත් රතු කොඩිය\nකාගෙ ලෙයින් රතු වී දැයි අමතක ද \nයුද්ධෙ නමට මිනිසුන් කඳු ගැහෙන විට\nසද්ද නොකර පිළිකනු වල හති ඇරිය\nරෙද්ද ලිහා ගෙන මතු කොට ගිනි අවිය\nවිද්ද විදිලි හද පතුළෙන් ඇහෙනවද \nකෙසර අක් බඹරු පමණක් හිස වැතිරූ\nදෙමළ හෝඩියට ගිනි බින්ද ද කවුරූ\nඅඳුර ඉරාගෙන සඳ පොබයන අයුරූ\nසඳලුතලාවල අරගල නැත සොයුරූ \nනියඟලා මලෙක අසිරිය ඇසට දැනී\nපියඹලා එන්ට සිතුනා ද දෙබරුනී\nසඟවලා ගසන කොලයක ලකුණු පෙනී\nහිනැහිලා පසුව ඉකිබිඳිමු සකියනී \n(සංවාදයට විවෘතයි) \nමංජුල වෙඩිවර්ධන\n2009 දෙසැම්බර් ",
    "URL": "https://www.vikalpa.org/article/1596",
    "Category": "N/A"
}