{
    "Source": "www.vikalpa.org",
    "Timestamp": "October 2, 2007",
    "Headline": "අමතකව ගිය කවියක් …",
    "News Content": "\nමඩකළපු සඳ\nකොළඹට පෙනෙනවද\nසඳ ගෙනෙන කවිපද\nසවනට ඇසෙනවද \nමෙ කල්ලඩි පාළම\nතුරුණුය තවම නිහඩය\nයනෙන වාහන එළි\nමුනිවත බිඳින අරුමය \nගීත අමතක වුණ\nමීන කැළ තැන තැන\nකළපු රළ ගෙන එන\nශෝක පද මුමුණන \nසඳවතට මතකද\nකොළඹ ගිය හදවත\nකිඹුළු ඇල කෙළවර\nකඳුළු නොසැලුව නෙත \nසමනොල කන්ද කොතැනද\nකරුණා කරන්නට\nඉරිමා හිමිදිරක\nසිරිපා සිඹින්නට \nනවෝදය දොරකඩ\nසදා ගනඳුර ම ද\nසඳේ එළි බිඳකුදු\nබෙදා ගත නො හැකි ද ….\nමංජුල වෙඩිවර්ධන \nඉකුත් සැප්තැම්බර් 29දා කල්ලඩ් පාලම පාමුලදී සිවරාම් සිහිවී ලියවුනු කවියකි.ඔහුගේ ඝාතනය පිළිබද සංවාදය අද කොළඹට අමතකවී යාම පිලිබදව මෙයින් ප්‍රශ්න කෙරේ.",
    "URL": "https://www.vikalpa.org/article/208",
    "Category": "N/A"
}