{
    "Source": "www.vikalpa.org",
    "Timestamp": "January 29, 2013",
    "Headline": "කළු ජනේරුවක් හා අහසක් අහිමි මිනිසෙක්",
    "News Content": "උදුරාගත්ත සොයුරන්\nසඟවාගත්ත මිතුරන්\nඉඳුල් බත් වෙනුවෙන්\nපාවාදුන්න බැලයන් \nඑලවා සටන් සගයන්\nඋදුරා පෑන් පින්සල්\nඋගුල්ලා අබිමන්\nහීලෑකළ හපුටු කතුවන්\nපොළුගසා හිස්\nපළා මද කා හදවත්\nමැටියෙන් අඹාගත්\nපිළිම මැද වැජඹෙනා මැරයන්\nදත් නැති උසාවිත්\nලැජ්ජා නැති පොලීසිත්\nඅතර කොඳු ඇති සගයන්\nදරා දිරිගෙන තාම අසිපත්\nඔව් වසර හතරක්\nකළු ජනේරුම හතරක් !\nඅතක් ඔසවා කෑ ගසන්නට\nඅහසක් අහිමි මිනිසෙක්මි\nමම්……….\nඉදින් සොයුරනි\n‘කළු ජනේරුව’ කියන වදන ම\nඇතැම්විට මා බියෙන් සසලයි.\n‘‘කළුනං අල්ලලා\nඅපුල්ලාපියව් ඔය ජනේරුව සුදුවෙන්ඩ……!’’\nසිය ඇපිල්ලූම් ඇනියට\nකොයිවෙලේ අණදෙයිද\nමහරජාණන්?\nසනත් බාලසූරිය | Sanath Balasooriya\nජනවාරි 2013",
    "URL": "https://www.vikalpa.org/article/14224",
    "Category": "N/A"
}