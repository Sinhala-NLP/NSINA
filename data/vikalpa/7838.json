{
    "Source": "www.vikalpa.org",
    "Timestamp": "May 5, 2014",
    "Headline": "වැසි නැති රට වැසි",
    "News Content": "කුළු ගෙඩියෙන් තඩි බාන්න අප සිරසට නිරිඳ\nතුවක්කුවෙන් ගිනි බිඳින්න අපේ ළයට නිරිඳ\nනිඳා සිටින ළාදුරු ජන මෙපින් බිමෙහි නිරිඳ\nහිතන පතන බල මහිමය දන් දෙන්නෙමු නිරිඳ\nඔකාවස් පුරේ සිට හිමි දළදාව\nදළැති ඇතුන් පිට මාරුව වැඩියාව\nපරයි හඬන හඬ වේ අඬවැඩියාව\nඅපට තුන් සරණ ඔබේගේ හැකියාව\nධන්‍යගාර කුස හිස් වී ගියා වේ\nබද්ද අපිට අපි බද්දට බැඳුණා වේ\nනෑසිය හිතවත් පසුම්බි පිරුණාවේ\nඅල්පේච්ඡ අපි අහිතක් නැතුවා වේ\nලබා උපන් හැටියට ජීවත් වුණෙමු\nවිසල් නුවර තුන්බිය වුව ගරුකරමු\nරතන පිරිත කිය කිය අමතක කරමු\nඑපින් බිමෙහි මේ නිදහස පිළිගනිමු\n උදය ආර්. තෙන්නකෝන් | Udaya R Thennakoon",
    "URL": "https://www.vikalpa.org/article/20450",
    "Category": "N/A"
}