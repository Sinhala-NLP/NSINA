{
    "Source": "www.vikalpa.org",
    "Timestamp": "May 1, 2014",
    "Headline": "මැයි දිනයත් කොල්ල කෑම",
    "News Content": "අයිතිය නිදහස ජීවිත යාප්පුවෙන් පැහැර ගත්ත\nසේප්පු පුරවන ඈයොත් මේ දවසෙත් අරක් ගත්ත\nහරක් කියා පාලකයොත් ගැති හඬ මැද අසුන් ගත්ත\nබලපල්ලා රවටන හැටි ටීවි එකට රූප ගත්ත\nශ්‍රම දහඩිය රට සම්පත හරි හරියට කොල්ල කමින්\nවිලි සංගේ නැති විදිහට මේ දිනයත් කෙළෙසවමින්\nකම්කරුවත් පීඩිතයක් ගොන් රැළකට අන්දවමින්\nමුසාවාද බණ අතරේ අර්ත නොමැති බණ දෙසමින්\nරතු කොඩියෙන් ජාතක වුණු හිටපු වමට කෑ මොර දුන්\nවලිගය යට ඉන්නා සැටි එම මහතුන් බලා ගනින්\nපැරණි හඬට ජාතික පෙම පත අට ගෙන සින්දවමින්\nවිංකලයක හුලං ගහන ද්‍රෝහියන්ව බලා ගනින්\nරතු කියන්නේ රතට මිසක වෙන පාටක් ලොවේ නොමැත\nමැයි දිනයට පාට දුන්නෙ පහරන්නට නොව ඒ මත\nනුඹලා ලඟ දනින් වැටුන පීඩිතයට මනස නොමැත\nඋන් ගලවා ගන්න පිණිස මැයි දිනයට හඬක් නොමැත\nමෙල්ස් මාකැස්චේ | Mels Macasche",
    "URL": "https://www.vikalpa.org/article/20423",
    "Category": "N/A"
}