{
    "Source": "www.vikalpa.org",
    "Timestamp": "February 22, 2011",
    "Headline": "ගඩාෆිලට හොඳ වැඩේ !",
    "News Content": "\nලිබියානු නායක කර්නල් මුවර්මර් ගඩාෆිට එරෙහිව ලිබියාව තුළ හා ජාත්‍යන්තර වශයෙන් ප්‍රබල විරෝධයක් එල්ල වෙලා තියෙනවා. ගඩාෆිගේ ආධාරකරුවෝ ට්‍රිපෝලි නගරයේ හිටපු ගඩාෆි විරෝධී උද්ඝෝෂකයන්ට පහර දුන්නට පස්සෙ තත්වය නරක අතට හැරුණා. \nගඩාෆි ලිබියාවෙ පාලන බලය ලබා ගන්නෙ 1969. පුදුමෙ කියන්නෙ අවුරුදු 42 ක් මිනිස්සු බලා හිටපු එක. ගඩාෆිගෙ පුත්තු ලිබියාවට කෙල හල හලා ඉන්න අතරෙ තමයි ජනතාව වීදි බැස්සෙ. \nඊජිප්තුවෙ සෙල්ලම් මෙහෙ කරන්න ආවොත් රට ලේ විලක් වෙයි කියලා ගඩාෆිගෙ පුතා කෑගහනවා. එහෙම කෑගහන්නෙ මිනිස්සුන්ව බය කරන්න වෙන්න ඇති. ඒත් මිනිහා හොඳටම බය වෙලා. තාත්තගෙන් පස්සෙ තමන්ට ලිබියාව පාලනය කරන්න බැරි වෙන බව මිනිහා හොඳටම දන්නවා. \nපාලනය කරන්න ඉන්නෙ තමන් සහ තමන්ගෙ පවුලෙ අය විතරයි, ඒක හින්දා කැමති කාලයක් පාලනය කරන්න පුළුවන් කියලා හිතන ගඩාෆිලට සහ ඒ අයව අනුගමනය කරන අනෙක් යාළුවන්ටත් හොඳ වැඩේ. \nකෙසේ වෙතත් ගඩාෆිට සහ ඔහුගේ පාලනයට විරැද්ධව එරට ජනයා ප්‍රභල විරෝධයක් දක්වන මේ මොහොතේ ගඩාෆි සමග ශ්‍රී ලංකා ජනාධිපතිවරයා දුරකථනයෙන් කතා කළ බවට වෙබ් අඩවි කිහිපයක්ම මේ මොහොත වන විට වාර්තා කර ඇත. එම වෙබ් අඩවි සදහන් කරන්නේ කථා කලේ කුමක්ද යන්න පිලිබදව තවම තොරතුරැ ලැබී නොමැති බවය.\nPhoto by – Internet",
    "URL": "https://www.vikalpa.org/article/5729",
    "Category": "N/A"
}