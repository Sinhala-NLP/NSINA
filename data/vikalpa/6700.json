{
    "Source": "www.vikalpa.org",
    "Timestamp": "April 15, 2015",
    "Headline": "විප්ලව නැති පාවේල් සහ රාගික අරවින්ද",
    "News Content": "ඔහු වේය පාවේල්\nගෝර්කිගේ අම්මාගෙන් උපන්\nපුරුදු කරගත්\nඅරතිසිත\nමුවහත් කය දරා\n– \nඔහුවේය පාවේල්\nතිසරණෙන් ජාතක පොත දරා\nඅරතිගත\nවෙළෙඳ පොළ දෙස\nද්විඝඨනයක\nසංසර්ග ගත\nකුටුම්භය තුල\nහැංගි හැංගී මානයි අවි\n– \nඔහු වේය පාවෙල්\nඅපිස්බව ද\nමදිය ජීවිතයට\nයන්තමින්වත් එතෙර වන්නට\nඑක පිට එක නැගී\nවලිකන ජීවිතයට\n– \nඇල්මට ගැල්මට\nවෙඩි තියන්නට\nඉලක්කය හොයයි\nලිබරල් මරුවා\nනසාලන්නට\nඅසා බණ\nඅපිස් බවෙහිම වෙළී\nපඥ්චස්කන්ධය අත්හළ යුතු අන්තයක පොර බදයි\nහුදී ජනයා\n– \nපිස්සෙකු යැයි කියද්දී\n– \nඔහු වේ පාවේල්\nගෝර්කිගේ අම්මාත්\nවිරාගයේ අරවින්දත්\nඅතර සැරි සරනා\n– \nකිහිළි කරු කුටුම්භය\nපැටලුණු සොපින් බෑගය\nමඳ පමණින් හෝ සනසන්න\nඅත්හළ අන්ත දෙක\nමදි වී\nඅත්හල මැදුම් පිළිවෙත\nද්වීඝඨණ චෛතසික\nඅනන්තයක පැටලී\nවිමුක්තිය සොයයි සිහිනෙන්\n– \nඋදෑසන දුවයි\nකාලය මදියි\nදවසම දුවයි\nහොඳටම හතියි\n –\nඒ බණ‍\nමේ බණ\nඅසයි\nඇති වී නැතිව යන\nඅලුතින් හැව අරින\nවටා පතිකින් වසාගත්\nගල් පිළිමයකින්\n– \nසමාධිගත ජීවිතය\nඅරගලයට රති සිත\nසාල ටෙලිවිෂනය\nමනස සුන්බුන් කරයි\n –\nඉඳහිට වහින වැසිවල\nරතු කුඩයක් යට\nනොතෙමෙන්නට දරන තැත\nසුළං පහරින් වියවුල් කරයි\n –\nඅභිමුක ජල කඩිත්තට\nබුලත් කෙළ පහරක් හෙළ\nරතු පැහැය\nතනුක වෙන හැටි බලයි\n– \nඔහු වේය පාවෙල්\nසිහිනයකම කෙසඟ වූ\nදහවල රැයම නිදි වූ\nදෑස් මත සුද බැඳි\nඅරති සිත කය ඔසුවකි\nවේදිකාවේ මර හඬ තළන\nවටා පතෙන් වසා ගත්\nනායක හිමිට\n– \nඔහු වේ පාවේල්\nඅරති රතී මග වළකී\nඔහු වේ අරවින්ද\nරති අරතී දුක සැපකී\n– \nඋදය ආර්. තෙන්නකෝන්\n",
    "URL": "https://www.vikalpa.org/article/23697",
    "Category": "N/A"
}