{
    "Source": "www.vikalpa.org",
    "Timestamp": "July 23, 2009",
    "Headline": "ඌවට අහිමි වූ ගුවන් තොටුපල යළි ඉල්ලති.",
    "News Content": "එක්සත් ජාතික පක්ෂ රජය මඟින් මොණරාගල දිස්ත්‍රික්කයේ ඌව කුඩා ඔය ප්‍රදේශයේ පිහිටුවන්නට සියලු වැඩකටයුතු සූදානම් කරනලද තෙවැනි ජාත්‍යන්තර ගුවන්තොටුපල හම්බන්තොට ප්‍රදේශයට රැගෙන යාම සම්බන්ධයෙන් මොණරාගල දිස්ත්‍රික්කයේ ජනතාව සිය නොසතුට පළ කර සිටියි.\nවත්මන් රජය බලයට ඒමත් සමඟම වැල්ලවාය ගුවන් තොටුපල ඉදිකිරීමේ තීන්දුව වෙනස් කරමින් එය වෙනත් ප්‍රදේශයක පිහිටුවන්නට තීරණය කරන ලදි.\nවැල්ලවායේ මෙම ගුවන් තොටුපළ පිහිටු වී නම් මෙම ප්‍රදේශය තුළ අංග සම්පූර්ණ නගර හා පුඑල් මාර්ග පද්ධතියක් ඉදිවන අතර යටිතල පහසුකම් සම්පූර්ණ වන්නට තිබුණි. ඒ නිසා මේ සියල්ලම මේ වනවිට ඌව පළාතට අහිමි වී ගොස් ඇතැයි ප්‍රදේශවාසීහූ පවසති.\nමේ දිනවල පැවැත්වෙන ඌව පළාත් සභා මැතිවරණයේදී එක්සත් ජාතික පක්ෂ වේදිකාවලින් වැල්ලවායට අහිමු වූ ගුවන්තොටුපළ පිළිබඳව අසන්නට ලැබෙන අතර එය කඩිනමින් ඌව පළාතට ලබා දීමට රජය තීරණයක් ගත යුතුව ඇතැයි දේශපානඥයින් අවධාරණය කර සිටිති. \nදඹේගොඩ ජිනදාස\nවැල්ලවාය ",
    "URL": "https://www.vikalpa.org/article/1121",
    "Category": "N/A"
}