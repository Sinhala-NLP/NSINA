{
    "Source": "www.vikalpa.org",
    "Timestamp": "November 7, 2009",
    "Headline": "සිවා",
    "News Content": "සිවා වුණත් නුඹ දෙවියෙක් නම් නොවුණී\nදෙවියන් නැති බිමේ මිනිසත් බව නොවුණී\nහදවත් නොමැති විරුවන් කැළ වියරු වුණී\nමුගුරින් තලා සයුරේ පා කර හැරුනී\nමජං මජර මත පෙම වියැකුණාදෝ\nඉතිං සිතම ඉන් ආතුර වුණාදෝ\nපතන් බිමක සිහිනෙන් වැළපුණාදෝ\nවිකල් නොවුණ මනසක් මෙහි තියේදෝ\nබම්බලපිටිය වෙරළේ ගල් වැටිය මත\nබැස යන හිරුට ගල් ගැසුවේ වැටෙන්න ද\nඈතට ගල් ගසන්නට අත දිගු නැතුව\nළත වෙන විටදි ඇසුණි ද දුම්රියේ හඬ\nපෙමක් නොමැති ලොවකින් පෙම පැතු පවට\nනුඹත් එකතු විය නෑයින් ගිය ලොවට\nකමක් නැතෙයි කීමට බැරි මගෙ දිවට\nලුණුත් රසක්දැයි පහදන්නට හැකිද?\nමංජුල වෙඩිවර්ධන\n2009 නොවැ 05",
    "URL": "https://www.vikalpa.org/article/1498",
    "Category": "N/A"
}