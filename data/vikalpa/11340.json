{
    "Source": "www.vikalpa.org",
    "Timestamp": "April 26, 2011",
    "Headline": "බෑං කීං මූන්ගේ විද්වත් කමිටුවේ ආන්දෝලනාත්මක වාර්තාව එළි දකී.",
    "News Content": "\nඑක්සත් ජාතීන්ගේ සංවිධානයේ මහලේකම් බෑං කීං මූන් විසින් ලංකාවේ යුද්ධයේ අවසන් අදියරේ සිදුවුනා යැයි කියනු ලබන යුද අපරාධ සහ මනුෂ්‍යත්වයට එරෙහි අපරාධ පිළිබද සොයා බලා වාර්තා කරන ලෙස පත් කර තිබූ ත්‍රී පුද්ගල විද්වත් කමිටුවේ වාර්තාව ඊයේ[25] නිළ වශයෙන් එළි දක්වා ඇත. \nඑම වර්තාවේ රජය සහ එල්ටීටීඊ සංවිධානය විසින් යුද්ධයේ අවසන් අදියරේ සිදු කරන ලද අපරාධයන් සම්බන්ධයෙන් පූර්ණ විස්තරයක් ඉදිරිපත් කර තිබෙන අතර එම අපරාධ සම්බන්ධයෙන් වගවීමකින් යුතු ස්වාධීන පරීක්ෂනයක් සිදු කරන ලෙස යෝජනා කර තිබේ.\nකෙසේ නමුත් මෙම වාර්තාව නිළ වශයෙන් එළි දැක්වීමට ප්‍රථම ආණ්ඩුවට හිතැති ‘දි අයිලන්ඩ්’ පුවත්පතේ කොටස් වශයෙන් එම වාර්තාවේ අඩංගු දෑ පළවිය. \nමරුසුකි දරුස්මන්ගේ සභාපතිත්වයෙන් හා යෂ්මින් සුකාල, ස්ටීවන් ආර්. රැට්නර් යන දෙදෙනාගෙන්ද සමන්විතව එක්සත් ජාතීන්ගේ මෙම විශේෂ විද්වත් කමිටුව 2010 සැප්තැම්බර් මාසයේදී පත්කරනු ලැබිණි. \nඑසේම ලංකා ආණ්ඩුව විසින් එම වාර්තාව සම්පූර්ණයෙන්ම ප්‍රතික්ෂේප කරමින්, එයට විරෝධය දක්වා, එය ප්‍රසිද්ධ කිරීමෙන් ද වළකින ලෙස ශ්‍රි ලංකා ආණ්ඩුව වෙනුවෙන් ජී. එල්. පීරිස් අමාත්‍යවරයා එක්සත් ජාතීන්ගේ මහලේකම් වරයාගෙන් පසුගිය දා ඉල්ලා සිටියේ ය. \nඑම වාර්තාව සම්පුර්ණයෙන් කියවීම සඳහා පිවිසෙන්න War Crimes Report \n",
    "URL": "https://www.vikalpa.org/article/6334",
    "Category": "N/A"
}