{
    "Source": "www.vikalpa.org",
    "Timestamp": "April 19, 2010",
    "Headline": "අලුත් අවුරුද්ද",
    "News Content": "අද වැව් ඉස්මත්තේ\nඅවුරුදු උත්සවේ \nඋදේ ඉදන් ගමේ උදවිය\nකොට්ට පොර අල්ලනවා\nකනාමුට්ටි බිඳිනවා\nඑක රොත්තට ගම හරහා දුවනවා\nදෙපිල බෙදිලා කඹ අදිනවා \nහවස් අතේ ඉතින් අපේ වාරේ\nනැන්දා ගියා තරඟෙට පොල් ගාන්න\nඅම්මා ගියා තරඟෙට අතු වියන්න \nදහදොළොස් දෙනෙකුට\nතුන්වේල කන්න දෙන්න\nතුන්සිය හැටපස් දොහේම දුක් ගන්නා\nඅපේ නැන්දට\nකලටි පොල් ගෙඩියක්\nගාගන්න එකත් කාරියක් යෑ \nවලව්වත්තේ අතු ඇහිඳින\nමඩේ බැහැගෙන අතු පොඟවන\nඅඟිලි තුඩු ගෙවෙනකන් අතු වියනා\nඅපේ අම්මට\nඅමු පොල් අග්ගිස්සක්\nවියාගන්න එකත් කාරියක් යෑ \n‛‛අවුරුද්ද අලුත් උනත්\nමේ සෙල්ලම නං බොහෝම පරණයි’’\nමට නං හිතුනේ එච්චරයි \nඅනෝමා රාජකරුණා\n‛ගෝත්‍රික ප්‍රේමය’ කවි පොතෙන් ලියා එව්ෙව් ෙම්නකා දර්ශණි",
    "URL": "https://www.vikalpa.org/article/2372",
    "Category": "N/A"
}