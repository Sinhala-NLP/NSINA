{
    "Source": "www.vikalpa.org",
    "Timestamp": "January 24, 2014",
    "Headline": "රිදවිය හැකිද මෙතරම්",
    "News Content": "නිමිත්ත: සිරියන් දරුවෙක් තම මිය ගිය දෙමව්පියන්ගේ සොහොන් දෙක අතර නිදා සිටි ඡායාරූපය\nමිනිස්කම සියුම් කර පෙන්නන්න පුළුවන්\nඇස් දෙකක් බලා ගෙන බොඳ වෙන්න පුළුවන්\nහදවතක් දරාගෙන කකියන්න පුළුවන්\nමිනිහෙකුට රිදවන්න මේ තරම් පුළුවන්\nඇස් පියන ලෝකයට පිළිතුරක් නැති නම්\nවෙන කුමක් කරන්නද යුද්ධය මේක නම්\nමළ කඳක් තනිකමට හව්හරන පතයි නම්\nකතාවෙන් පලක් වෙද වදාරන මිනිස්කම්\nතැනින් තැන සළකුණුය හිත පුරා හාරන\nබරින් බර හදවතට දරන්නට බැරිවෙන\nලෝකයක් පටු වෙවී කාචයට ලංවෙන\nයුද්ධයක සිතුවම සොඳුරු නැත කිසිතැන\nකරන්නනට දෙයක් නැති ක්ෂතියකින් තනිවෙන\nකියන්නට කෙනෙක් නැති මිනිසුන්ය අපි හැම\nබලන්නට ඇස් දුන්න මිනිසුන්ය වාවන\nදරාගනු නිසාවෙනි වමාරන මේ වචන\nමෙල්ස් මාකැස්චේ | Mels Macasche",
    "URL": "https://www.vikalpa.org/article/19331",
    "Category": "N/A"
}