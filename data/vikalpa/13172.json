{
    "Source": "www.vikalpa.org",
    "Timestamp": "June 15, 2009",
    "Headline": "සිරගෙයි ගීතය",
    "News Content": "රැයට සඳ නැත\nසඳුට එළි නැත\nඑළිය වුව\nකඑ ගල් බිත්තියෙන් දැදුරු වෙයි \nවධක කුටි තුළ\nගීත නෑසෙයි\nශබ්ද පමණක් සරයි තනියෙන්\nඒ ශබ්ද රාව – ප්‍රතිරාව දී\nවිසි වී – හැපී බිඳී\nසුනු විසුණු වී\nපතුරුවයි දෝංකාරය \nයකඩ අත් වුව\nතැළෙන විට සුණු විසුණු වෙයි\nසිරගෙයි අඳුර තුළ\nදැවෙන විට ජීවිත පහන් සිළ\nඅවදිවෙයි ප්‍රදීපය \nවැටුණවුන් බීජ වී\nඑක් බීජ පැළවී ගසක් වී\nඅතු පතර විහිදන විට\nඉතිහාසයේ ඇස් අවදිවෙයි \nඅගාධයෙන්\nපුංචි පණිවිඩයක් එනතුරු\nබලා සිටිති ඔවුහු – කූඩුවක් තුළ\nඅපේක්ෂිතව\nනිදහස. \nඋ. වේරන්(නිලාර් එන්. කාසිම් ගේ ‛සහෝදර පියාපත්’ නම් පොතෙන් උපුටා ගන්නා ලදි.) ",
    "URL": "https://www.vikalpa.org/article/971",
    "Category": "N/A"
}