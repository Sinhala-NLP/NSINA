{
    "Source": "www.vikalpa.org",
    "Timestamp": "February 6, 2019",
    "Headline": "[RTIsl] ජනපති #SMS වල තොරතුරු ඉල්ලීම | ‘ඉල්ලා ඇති තොරතුරු අප භාරයේ නොමැති හේතුව මත ප්‍රතික්ෂේප කරමි’",
    "News Content": "මෛත්‍රීපාල සිරිසේන ජනාධිපතිවරයා විසින් 2019 වසරට සුභ පතා එවන ලද SMS පණිවිඩවලට අදාළ තොරතුරු ඉල්ලා, ‘විකල්ප’ වෙබ් අඩවියේ කර්තෘ සම්පත් සමරකෝන් විසින් පසුගිය ජනවාරි 2වනදා ජනාධිපති කාර්යාලය වෙත, 2016 අංක 12 දරණ තොරතුරු දැනගැනීමේ අයිතිවාසිකම් පිළිබද පනතට අදාලව අයදුම්පතක් ඉදිරිපත් කළේය. \nඒ අනුව ජනාධිපති කාර්යාලය විසින් එම තොරතුරු ඉල්ලීමට අදාලව ලිපියක් යොමු කරමින් පවසා ඇත්තේ, ‘ඉල්ලා ඇති තොරතුරු අප අධිකාරියෙහි හෝ භාරයේ නොමැති වීමේ හේතුව මත ප්‍රතික්ෂේප කරන ලද බව දන්වමි’ යනුවෙනි. \nමේ එම ලිපියේ පිටපතයි.\nඅදාළ පනතට අනුව සම්පත් සමරකෝන් විසින් අභියාචනයක් මේ වන විටත් සිදු කර ඇති, අතර ජනාධිපති කාර්යාල විසින් දක්වා ඇති ‘හේතුව’ පිළිබද සංවාදයක් ගොඩනැගීමටත් අප බලාපොරොත්තු වෙමු. (යම් තොරතුරක් ප්‍රතික්ෂේප කිරීමට අදාළ පනතේ 5වන වගන්තිය නැවතත් කියවා ගැනීමට අප පාඨකයන්ට ආරාධනා කරමු. මෙන්න පනත) \nපහත පළවන්නේ එම තොරතුරු ඉල්ලීමට අදාල අප විසින් පළකල ටව්ටර්(@vikalpavoices) සටහන් කිහිපයයි. \nසිරිසේන ජනපති @MaithripalaS විසින් 2019 වසරට සුභපතා පෞද්ගලික දුරකතනවලට එවා තිබූ #SMS පිළිබද තොරතුරු ඉල්ලා @PMDNewsGov @MaithripalaS ජනපති ලේකම් කාර්යාලයට අද(02) @sampathslk විසින් #RTIsl තොරතුරු ඉල්ලුම්පතක් ඉදිරිපත් කරයි #srilanka #lka pic.twitter.com/w1t86JWqs0\n— Vikalpa (@vikalpavoices) January 2, 2019\nජනපතිගේ සුබ පැතුම් SMS පණිවුඩ: පුරවැසියාගෙන් ප්‍රශ්න 5 ක්https://t.co/BfTq4J39i4@vikalpavoices @ThishWera @NalakaG #Lka #SriLanka #SMS\n— Asian Mirror Sinhala (@asianmirrorsin) January 3, 2019\n@vikalpavoices editor @sampathslk ජනපති @MaithripalaS #NewYears2019 #SMS පිළිබඳ තොරතුරු ඉල්ලීම @RavayaWeb පුවතක් ලෙස පළකරයි #RTIsl @BRasikaya #srilanka @CPASL pic.twitter.com/A8tytg4B8L\n— Vikalpa (@vikalpavoices) January 4, 2019",
    "URL": "https://www.vikalpa.org/article/34232",
    "Category": "N/A"
}