{
    "Source": "www.vikalpa.org",
    "Timestamp": "October 29, 2018",
    "Headline": "අන්තර්ජාලයේ සැරිසරන බොරු වලට ඔබත් තටු දෙනවාද?",
    "News Content": "iMAGE: The National\nමේ දිනවල  අප රට තුළ පවතින  උණුසුම් දේශපාලන වටපිටාව හේතු කොට ගෙන අන්තර්ජාලයේ සැරිසරන  ඔබ ඇතුළු බොහෝ දෙනෙක් නිරන්තරයෙන්ම සමාජ මාධ්‍යට නිකුත් වෙන  විවිධ පුවත්, ජායාරූප, වීඩියෝ, ගොසිප්  ආදිය සම්බන්ධයෙන් විමසිලිමත් වන නිසාම ඒ අලුත් තොරතුරු ලැබුණු විගස ඒවා ඉක්මනින්ම ඔබේ සමාජ මාධ්‍ය ඇසුරේ සිටින මිතුරු මිතුරියන් හා බෙදා හදා ගැනීමට උත්සුකවනවා විය හැකියි.\nඑහෙත් ඔබ ඔබේ ගිණුමේ හෝ ඔබේ මිතුරන්ගේ අතරේ බෙදා ගන්නා මේ අන්තර්ගතයන්ගේ සත්‍ය අසත්‍යතාවය තහවුරු කර ගැනීමට ඔබේ කාලයෙන් තතත්පරයක් හෝ වැය කොට තිබේද?\nඅසත්‍ය පණිවිඩ බෙදා හරින වාහකයෙකු ලෙස සමාජය ඔබ හඳුනා ගන්නවාට ඔබ කැමතිද?\nඊට වඩා  සමාජ වගකීමක් හා වගවීමක් ඇති  නිවැරදි තොරතුරු සමාජ ගත කිරීමේ වගකීම ගත හැකි බුද්ධිමත් සමාජජාල පරිශීලයෙකු හෝ පුරවැසියෙකු වනවාද?\nඔබේ එක් පියවරකින් අසත්‍ය, හානි දායක, ව්‍යාජ මෙන්ම බොරු තොරතුරු වලට තටු ලැබෙනවාදැයි දෙවරක් සිතන්න.\nඅන්තර්ජාලයේ සැරිසරන ඔබටම දැන් ඔබ දකින දේ සත්‍ය දැයි දෙවරක් නොව සියවරක් තහවුරු කර බලන්නට  මේ උපකාරක යොදා ගත හැකියි.\n(1) ව්‍යාජ පුවතක් හඳුනා ගන්නේ කෙසේද?\n(2) අසත්‍ය තොරතුරු හා බොරු ප්‍රචාර හඳුනා ගන්නේ කෙසේද?\n(3) ජායාරූපයක නිරවද්‍යතාවය තහවුරු කරගන්නේ කෙසේද?\n (4) වීඩියෝවක නිරවද්‍යතාවය තහවුරු කරගන්නේ කොහොමද?\nඉහත රූප සටහන්  බා ගත කිරීම  ( To download) සඳහා මෙම Google Drive  ලිනික් එක මත ක්ලික් කරන්න.\nමෙහි ඉංග්‍රීසි භාෂා රූ සටහන් groundviews වෙබ් අඩවියෙන් ද දෙමළ භාෂා රූ සටහන් Maatram වෙබ් අඩවියෙන් ද ලබා ගත හැකිය.",
    "URL": "https://www.vikalpa.org/article/33603",
    "Category": "N/A"
}