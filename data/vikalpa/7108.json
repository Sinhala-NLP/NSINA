{
    "Source": "www.vikalpa.org",
    "Timestamp": "December 12, 2014",
    "Headline": "‘මාධ්‍යට බය රාජපක්ෂ වීරයෙක්ද?‘  | කොළඹදී විරෝධයක්! [Photos]",
    "News Content": "\n‘මාධ්‍ය මර්දනය කර, කලාකරුවන්ට පහරදී නිදහස් හා සාධාරණ මැතිවරණයකට මග ඇහිරීමට එරෙහිව,‘ මාධ්‍ය සංවිධාන, වෘත්තීය සමිති, වෘත්තීයවේදීන්, බහුජන සංවිධාන ඇතුලු පුරවැසියන් අද(12) සවස, කොටුව දුම්රියපොල ඉදිරිපිටදී විරෝධතාවයක් පැවැත්වීය. \nවීදියේ විරෝධයේ, එප්පාවල පැවති වැඩසටහනට ආණ්ඩුවේ මැරයින් කඩා වැදී ප්‍රවීන ගායක ජයතිලක බණ්ඩාර ඇතුලු සිවිල් ක්‍රියාකාරීන්ට පහර දීමත්, හිරු මාධ්‍ය ජාලයේ මාධ්‍යවේදී තිසර සමන්ට පහරදී, තර්ජනය කර ඔහුගේ කැමරාවට අලාභානි කිරීමත්, රාවය පුවත්පතේ කර්තෘ කේ. ඩබ්. ජනරංජන මහතාව රහස් පොලීසිය වෙත කැදවා ප්‍රශ්ණ කිරීමටත් විරෝධය පාමින් මෙම විරෝධතාවය පැවැත්වීය. \nපුරවැසි බලය විසින් සංවිධානය කර තිබූ එම විරෝධය ආසන්නයේ රාජපක්ෂ පාලනයේ බත්බැලයන් පිරිසක්ද පැමිණ පවත්වමින් සිටි එම සාමකාමී විරෝධයට, විරෝධය දක්වමින් සුපුරුදු ලෙස ‘කුලී විරෝධයක්’ පවත්වන අයුරැ දැක ගත හැකිවිය. ඒම බත්බැලයින්ගේ විරෝධයට පැමිණි පිරිස තමන් පැමිණියේ කුමකට විරෝධය දක්වන්න දැයි විමසූ විට පවසා සිටියේ ‘අපිට එන්න කිව්වා, ඉතිං අපි අවා‘ යනුවෙනි. \nපහත පළවන්නේ ‘පුරවැසියන්‘ විසින් ‘මාධ්‍ය මර්දනය කර, කලාකරුවන්ට පහරදී නිදහස් හා සාධාරණ මැතිවරණයකට මග ඇහිරීමට එරෙහිව පවත්වන ලද විරෝධයේ සටන්පාඨ සහ ඡායාරෑපයි. \nමොකද්ද මේ – විරෝදේ\nපුරවැසි බල – විරෝදේ\nමර්දනයට – විරෝදේ\nතගරියටයි – විරෝදේ\nමැකෝ බබා – කාරියාලේ\nමාධ්‍යට -නිදහස කෝ\nපචවාහිනී – විතරමයිද\nඅනික් චැනල් -අවලංගුද\nජනතාවගේ – ජනරාවය\nඇත්ත ලියපු – අපෙ රාවය\nතොපේ හෙළුව – එළි කලාට\nහරියනවද – බය කලාට\nCID – මෝඩපාට්\nනවත්තපන් – පොලිස් පාට්\nමැතිවරණය- සාධාරණ\nනොතිව්වොතින් – යවනවා ගස්\nඑපා එපා – තගරි එපා\nමාධ්‍යට – තගරි එපා\nඑපා එපා – මරනු එපා\nවිරුද්ධ මත -මරනු එපා\nජනරංජන – ලියපු ඇත්ත\nමහජනයට – දැනෙන ඇත්ත\nCID – පොලිස් පාට්\nඅකුලගනිව් – නොවී ලැජ්ජ\nරාවයේ ගිය – ලිපිය දැකලා\nකණුවෙ රජා – වෙව්ලාලා\nපෑනකටත් – බයවෙනකොට\nරාජපක්ෂ – වීරයෙක්ද\nඑප්පාවල – බලු ගැත්තෝ\nජයතිලකට – ගුටි ඇන්නෝ\nකැමරාවට – බයේ බයේ\nහිරු කැමරා – කුඩු කෙරුවෝ\nජයතිලකට – බයයි අනේ\nජන දුකමය – කවිය උනේ\nජයතිලකගේ – හඩට බයේ\nආණ්ඩුවයි – මේක කලේ\nජනතාවගේ – ජන ගීතය\nකලා කරුවෝ – ගැයු ගීතය\nනලාකරුවො – සල්ලි වලට\nදිවුල්ගනේ – වැසු ගීතය\nපරාජයෙන් – වියරු වැටිලා\nමාධ්‍යට – තගරි දමලා\nකලාකරුට මගදි – ගහලා\nහිතේ දුකට – වියරු වැටිලා\nඡන්දෙ අස්සේ – තර්ජන බල\nකරනු එපා -බොරු කලබල\nකණු රජාගේ – බොරු බේගල\nහෙළි කරනවා – පුරවැසි බල\nයුද්දේ යුද්දේ – කණුවෙ රජෝ\nවිදුලි පුටුවේ – කණුවෙ රජෝ\nමැර තර්ජන – බොරු තර්ජන\nඋඹේ ටිකට් – අපි කපනෝ\nභීෂණේ – භීෂණේ\nරාජපක්ෂ – පාලනේ\nනැති කරනවා- භිෂණේ\nඅටවෙනිදට – ජනේරුවේ\n*මෙම සාමකාමී විරෝධයට, විරෝධය දක්වමින් පැවතී ‘කුළී විරෝධයේ‘ ඡායාරෑප සහ විස්තර ඉතා ඉක්මනින් ‘විකල්ප‘ තුළින් බලාපොරොත්තු වන්න.",
    "URL": "https://www.vikalpa.org/article/22564",
    "Category": "N/A"
}