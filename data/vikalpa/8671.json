{
    "Source": "www.vikalpa.org",
    "Timestamp": "September 22, 2013",
    "Headline": "උත්තරධ්‍රැවයේ දෙමළාගෙන්",
    "News Content": "ශෙල් වෙඩිවලට\nකැඩී කුඩු වුණ\nඅඩපන හදවත්හි\nමැරී ඉපදෙන\n– \nබලාගෙන ඉන්නා මායිමක්\nඅහිමි කළ ජීවිතයේ\nමායිම ලකුණු කළ\nඋත්තරධ්‍රව දෙමළා\nයළි යළිත් නොබියව\nදෙපයින් උන්නා\n– \nවා නම් වා පෝ නම් පෝ\nකම් ඕ ගෝ චිකාගෝ\nහිතන්නට හිය්ය දුන්\nහදවතේ සිහිනය\nතුවක්කුවෙන් දොර වැසිය නොහැකිය.\n– \nඋත්තරධ්‍රැවයට ඉර පායා\nදක්ෂිණධ්‍රැවයේ සිංහලයාට\nසහෝදර පාඩමක් කියයි\nදෙමළාගේ සවිමත් හදෙන්\n– \nඋඔලට වඩා අපිට\nහදවත් ගිනිගෙන දැවුනට\nඅපිටත් වඩා උඔලට\nනපුරක් පිටු පසින් හරහට\n– \nබොහෝ දේ නැති උණත් දෙමළට\nමිය නොගිය සිහිනයකි හදවත\n– \nහොරනෑ වෙඩි හඬ නැගුනට\nගිනිබිඳ දමා ඇත හදවත\nඋතුරෙන් උගත යුතු පාඩම\nදකුණෙන් සිහල පීඩිත\nහදකට උස් හඬක් නෑසෙන මානයක\nඋදය ආර්. තෙන්නකෝන් | Udaya R Thennakoon",
    "URL": "https://www.vikalpa.org/article/17930",
    "Category": "N/A"
}