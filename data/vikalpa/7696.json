{
    "Source": "www.vikalpa.org",
    "Timestamp": "June 17, 2014",
    "Headline": "මහින්දලාගේ සහ මත් මාධවගේ ගායනය",
    "News Content": "කෙස් ගහ පවා වෙන රටවල මිනිසුන්නේ\nඋස් නිදහස පිණිස සටනට සැරසෙන්නේ\nහිස් මොළ තියෙද්දිත් මේ වග නොතකන්නේ\nඇස් ගෙඩි දෙකට හෙණ ගැහිලද සිහලුන්නේ\n(එස්.මහින්ද හිමි)\n##\nඅපිට තියෙන්නෙ ඇත්තට මෙච්චරයි\nකරන්න ඇත්තේ ඇත්තට එච්චරයි\nනිදහස යන්නෙහි අර්ථය සහතිකයි\nහිස් ඇස් නැතිනම් අපි දැන් කම්මුතුයි\nබුදුන් තුන්වරක් වැඩ යක් මැඩූ බිම\nසමන් දෙවිඳු බාර දුන්න දහම් බිම\nවිජය නිරිඳු මුත්තා වුණ සිහළ බිම\nදුට්ඨ ගැමුණු මෙත් බුදු කඩු ගෑව බිම\nබුදුන් සරණ ගිය සිංහල මිනිසුන්නේ\nනිවන් දකින්න ද තොපි දැන් සැරසෙන්නේ\nඑහෙම කොහෙද අපිත් එක්ක සිදු වෙන්නේ\nපළමු සිල් පදය බිඳ හැකි අවි අත ගන්නේ\nදෙමළට කළ දේ සිහියට අරගනිව්\nතොපිත් ඉතින් ළඟදිම මකබෑවියව්\nඥාණසාරගේ ඥාණය බබලවව්\nසිංහල සිංහයා බිමට බස්සවව්\nකඩුව අරන් ගල ගාලා වනව් හතර අත\nකැපෙන වුන්ගේ ලේ බී මත් වේ තොප\nඅම්මලාට දුන්නම දොල සිඳෙනු ඇත\nවිහාරදේවිත් සොහොනෙන් වඩිනු ඇත\nසිවුර රතු උණොත් බුදු දම රැකෙනු ඇත\nසාටකයෙන් රටේම විළි වැසෙනු ඇත\nඑකක් දෙකක් ඝාතනයෙන් වැඩක් නැත\nඋතුර සිහි කරන් මුස්ලිම් නසනු ඇත\nMels Macasche | මෙල්ස් මාකැස්චේ",
    "URL": "https://www.vikalpa.org/article/20897",
    "Category": "N/A"
}