{
    "Source": "www.vikalpa.org",
    "Timestamp": "August 30, 2022",
    "Headline": "‘කෝ අපේ දරුවන්?’ අතුරුදහන් වූවන්ගේ ඥාතීන් යුක්තිය ඉල්ලා මුලතිව් හී විරෝධතා [International Day of the Victims of Enforced Disappearances] IMAGE/ VIDEO",
    "News Content": "— Vikalpa (@vikalpavoices) August 30, 2022\n‘අපි මහින්ද රාජපක්ෂට කිව්වා, මෛත්‍රීපාලට කිව්වා, රනිල්ට කිව්වා. සිංහලෙන් ලියුම් ලියලා දුන්නා. ඒත් අපේ දරුවන් ගැන තාම කිසිම විස්තරයක් නෑ. අපි නොගිය තැනක් නෑ. නොකිව්ව කෙනෙක් නෑ. ඒත් තාම අපේ දරුවන් නෑ. අපි අහන්නේ කෝ අපේ දරුවන්? අපේ දරුවන්ට මොකද කළේ?\nමුලතිව් හී දෙමළ මවක් ‘විකල්ප’ හා ප්‍රකාශ කළාය.\nඅගෝස්තු 30 වනදාට යෙදී තිබූ බලහත්කාරයෙන් අතුරුදහන් කරවිමෙන් ගොදුරු බවට පත් වුවන් අනුස්මරණය කරන ජාත්‍යන්තර දිනය මුල්කර ගනිමින් අතුරුදහන් වූවන්ගේ දෙමළ පවුල් 30 දා යුද්ධයෙන් විනාශ කළ මුලතිව් හී පුදුකුඩිඉරුප්පු නගරයේ විරෝධතා පාගමනක් පැවැත්වීය. එම විරෝධතා පාගමනට සමගාමීව පුදුකුඩිඉරුප්පු නගරයේ සියලුම වෙළසැල් වසා දමා එම විරෝධතාවයට සහය පළ කළේය. \nබලහත්කාරයෙන් අතුරුදහන් කළ අයගේ ඥාතීන්, සිය ආදරණීයයන් පිළිබද කුමක් හෝ තොරතුරක් ලබා දෙන ලෙස ඉල්ලා දින 2000කට වඩා උතුරු – නැගෙනහිර උපවාසයේ යෙදෙන අතර, 1980 ගණන්වල සිට 2009 සන්නද්ධ ගැටුම අවසන් වන විට 60,000 -100,000 අතර පිරිසක් බලහත්කාරයෙන් අතුරුදහන් වූ බවට ගණන් බලා ඇතැයි පැවසේ. නමුත්, මේ කිසිදු අතුරුදහන්වීමකට කිසිදු ආකාරයක ‘යුක්තියක්’ ලබා දීමට ශ්‍රි ලංකා රාජ්‍ය අසමත් වී තිබේ.\nපහත පළවන්නේ මුලතිව්, පුදුකුඩිඉරුප්පු හී දී පැවති විරෝධතාවයේ ඡායාරූප පෙළයි",
    "URL": "https://www.vikalpa.org/article/41737",
    "Category": "N/A"
}