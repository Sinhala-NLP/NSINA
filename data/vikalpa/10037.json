{
    "Source": "www.vikalpa.org",
    "Timestamp": "July 22, 2012",
    "Headline": "සුදු නැත ඉතිරි මාසත්",
    "News Content": "කළු ගල් පවුරු කළු ජූලි\nකොන්ක්‍රීට් පදනම් වියලි\nඉදිවුණේ ඉතිරි සුදු බිත්ති\nඉතිරි  මාස ද කළු ජූලි\nජූලිය කළු උනත්\nසුදු නැත ඉතිරි මාසත්\nඅඩසිය වසක මනුසත්\nසැක මර බියෙන් පිරි හිත්\n \nඋතුරු පෙර දිග දසත\nඅඳුරු සෙවණැලි වැද\nඅබ පතක් සොයන්නට\nගමක් ගෙදරක් කොහි වෙද\nකොටහේන වැල්ල වත්තේ\nමට්ටක්කුලිය පැත්තේ\nදමිළ වීමෙන් උපන් තත්වේ\nඝණදුරම තව ඇත්තේ\n \nහැටන් මස් කෙළිය\nතේ වතු ගෙනෙන එලිය\nඅඳුරින් පිරුණු කඳුල\nපාපකාරී වීද සදහට දමිළ\n \nකළු ජූලියේ පන්දම\nරාවණා අරන් අළුයම\nගිනි තිය තියා ගියහම\nසුදු නෑ ඉතිරි වසරම\n \nමරණයක් නොමැති දවසක්\nපැහැරගත් නොමැති දවසක්\nපහරදුන් නොමැති දවසක්\nනැත නිවුස් නැති එකම දවසක්\n \nගසා කා ගෙන රන්\nපෝසත් විම මනරන්\nකප්පම් තවත් අරගන්\nජාතික ගීය ගයපන්\nසමරන්නට නොවේ මේ මස\nසොයුරු හිත් දෙකඩ කළ මස\nසංහිඳික් උනොත් මින් බැස\nපන්හිඳක් ආයෙ කුමටද\n \nබලා ඉන්නට බෑ\nඑන ජූලිය ද පියඹා\nඅහවරක් කරනු කවදා\nමිනිසුන් වෙන්න හැමදා\n \nඋදය ආර්. තෙන්නකෝන්[Udaya R. Tehnnakoon]\n \n ",
    "URL": "https://www.vikalpa.org/article/11569",
    "Category": "N/A"
}