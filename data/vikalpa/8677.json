{
    "Source": "www.vikalpa.org",
    "Timestamp": "September 25, 2013",
    "Headline": "උතුරැ මැතිවරණයේ දී හමුදා චන්ඩිපාට් වලට තවත් සාක්ෂී",
    "News Content": "උතුරේ මැතිවරණයට දිනකට පෙරාතුව දෙමළ ජාතික සන්ධානයේ අපේක්ෂිකාවගේ නිවසට පහර දුන් පිරිස අතර ශ්‍රී ලංකා ආරක්ෂක හමුදා සාමාජිකයන් සිටි බව තමන්ට සහතික යයි ජාත්‍යන්තර මැතිවරණ නිරීක්ෂකයෝ පවසති යැයි අද(25) බීබීසී ය වාර්තා කර තිබේ. සැප්තැම්බර් 21 දින උදෑසන ආනන්දි සසීහරන්ගේ නිවසට කඩා වැදුණු පිරිසක් එහි සිටි ඇයගේ ආධාරකරුවන්ට පහර දී දේපොළවලට ද අලාභහානි සිදු කළහ.\nකෙසේ නමුත්, ප්‍රහාරකයන් හමුදා භටයන් බවට තමන්ට ‘සියයට එකසිය එකක්’ සහතික බවයි, දකුණු ආසියානු නිරීක්ෂණ මණ්ඩලයේ ප්‍රධානී එන් ගෝපාලසාමි කොළඹ සිටින බීබීසී වාර්තාකරු චාර්ල්ස් හැවිලන්ඩ්ට කියා සිටියේ ය. මේ අතර මැතිවරණය සම්බන්ධයෙන් නිවේදනයක් නිකුත් කරන පොදු රාජ්‍ය මණ්ඩලීය නිරීක්ෂණ කණ්ඩායම, උතරේ මැතිවරණ සමය තුල විශාල හමුදා පිරිසක් රඳවා සිටීම විශ්වසනීය මැතිවරණ ක්‍රියාදාමයකට ප්‍රබල බාධාවක් වූ බව සඳහන් කරන බව බීබීසී ය තව දුරටත් වාර්තා කරයි.(උපුටා ගැනීම-බීබීසී)\nමෙම පහරදීම පිළිබදව ‘විකල්ප‘ වෙබි අඩවිය විසින් එදින අඑයම සිදුවීමට මුහුණ දුන් අය උපුටා දක්වමින් මෙන්ම ඡායාරෑප ද සහිත වාර්තාවක් පළ කරමින් පවසා සිටියේ පහරදීමට පැමිණි අය හමුදාවේ නිළ ඇදුම් සහ ආයුධ සමග සිටි අය බවයි.\nමේ එදින පළ කළ වාර්තාවයි.\n\n#NPE | POST 05| 20 September 2013 | Time : 09.50AM ‘උඹලට”උතුරැ පළාත් සභාව ඕනද? තමිල් ඊලම් ඕනද?‘ අසමින් තුවක්කු ඔලුවට තියලා අපිට පහර දුන්නා”\nආනන්දි සෂීධරන්\nඅද(20) අලුයම යාපනයේ දිස්ත්‍රික්කයෙන්, දෙමළ ජාතික සංධානයෙන් තරග කරන ආනන්දි සශිදරන් මහත්මිය රැදී සිටි , සුලිපුරම්, තොල්පුරම් ප්‍රදේශයේ නිවසට ඇතුලු වු ආයුධ සන්නද්ධ යුද හමුදා භට පිරිසක් ඇයගේ ආධාර කරැවන්ට ම්ලේච්ඡ ලෙස පහර දී ඇත. එම පහරදීමෙන් කිහිප දෙනකුටම බරපතල ලෙස තුවාල සිදුව තිබූ අතර තවත් කිහිප දෙනකුට පොලුවලින් පහර දීම නිසා බරපතල තත්ත්වයක පසුවෙයි. එම සිදුවීම සැලවී එතැනට පැමිණී පැෆරල් සංවිධානයේ සංවිධායකයෙක් වන නීතිඥ සුභාෂ් යන අයට ද එම ප්‍රහාරයට පැමිණී හමුදා පිරිස පහර දී තිබේ. එසේම එම සන්නද්ධ හමුදා පිරිස එම නිවසේ තිබූ වාහනවල ටයර් කපා ඒවාට ද හානි කර පළා ගොස් ඇත.\nඑම ප්‍රහාරයට සීයයකට අසන්න සන්නද්ධ භට පිරිසක් පැමිණි බවත්, නිවසට ඇතුලු වූ ඔවුන් ‘ආනන්දි කොහෙද?, ආනන්දි කොහෙද? කියා අසමින් පහර දූන් බවත් පහර කෑමට ලක් වූ ආනන්දිගේ අධාරකරැවන් පැවසීය.\nමෙම පහරදීමෙන් තුවාල ලැබූ අය පැවසූවේ,\nරාත්‍රී 09.30ට පමණ හමුදා භට පිරිසක් නිවස අසල රැදී සිටින බව අපි දැක්කා. පසුව දෙවන වතාවටත් 11.30ට පමණ තවත් භට පිරිසක් අප සිටි නිවස අසල සැරිසරන බව ට අපිට තොරැතුරැ ලැබුනා. ඉන්පසු එයින් දෙදෙනෙක් නිවසේ තාප්පයෙන් පැන නිවසට ඇතුලු උනා. ඊට පස්සේ අපි ඔක්කොම නිවසෙන් එළියට ආපුවහාම ඒ භට පිරිස දුවන්න ගත්තා. පසුව 12.30ට පමණ වාහන කිහිපයක් නිවසේ ඉදිරපිට වාහන නවත්වන ශබ්දයක් අපිට ඇසුනා. ටික වේලාවකින් අපි රැදී සිටි නිවස හමුදා භටයින් විසින් වටලා ඇති බව අපිට තේරැනා. එම වටලා සිටි භටයන්ගෙන් පිරිසක් නිවසේ තාප්ප මත රැදීසිටි අතර තවත් පිරිසක් නිවස තුළට ඇතැලු උනා. ඊට පස්සේ අපි බයවෙලා අපෙන් කිහිප දෙනෙක් නිවසේ සිවිලිමේ හැංගුනා. නිවස තුල සිටි අනෙක් අපේ පිරිසට ‘ආනන්දි කොහෙද?, ආනන්දි කොහෙද? කියා පොලුවලින් අපට පහර දුන්නා. සිවිලීමේ හැංගිලා හිටපු අපේ කිහිප දෙනා හමුදාව විසින් බස්සලා පොලු කැඩෙනකන් පහර දුන්නා. ඒ ආපු හමුදාවේ අය ලග කඩු පවා තිබුණා. අපිට නිවස ඇතුලේ පහර දීලා පස්සේ එළියට ඇදගෙන ඇවිල්ලා පෝලීමට තියලා පොලුවලින්, කකුල් වලින් අපිට පහර දුන්නා. ඒ වගේම අපිට ඔවුන්ගේ තුවක්කු ඔලුවට තියලා පයින් හිටන් පහර දුනා. ‘වැල්ලවත්තේ කිරැළපනේ උඹලට ඉන්න පුලුවන් නම් ඇයි අපිට මෙහේ ඉන්න බැරි, උඹලට උතුරැ පළාත් සභාව ඕනද? තමිල් ඊලම් ඕනද? එහෙම කියලා තමයි ඒ අය අපිට ගැහුවේ.\nයනුවෙන් පහර කෑමට ලක්වූ ආනන්දී සශීදරන්ගේ ආධාරකරැවන් අප වෙත පැවසීය.\nඑසේම පහර කෑමට ලක් වූ තවත් අයෙක් පැවසූවේ ඔහුගේ යතුරැ පැදියේ ටයරය කපා, ඔහු සිය යතුරැ පැදිය ලගට ගෙන්වා කෝ යකෝ මේකේ හුලං යන්නේ නෑනේ කියලා අසමින් බරපතල ලෙස පහර දුන් බවය. තවත් අයෙක් සදහන් කළේ මගේ කොන්ඩෙන් අල්ලගෙන ගේ වටේ ඇදගෙන යමින් පහර දුන් බවය. එසේම එම පහර දීමට පැමැණී භට පිරිස නිවසේ රැදී සිටි අයගේ ජංගම දුරකථන 07ක් ද රැගෙන ගොස් ඇති බව පහර කෑමට ලක් වූවන් පැවසීය.\nපහරදීමට කිසියම් පිරිසක් පැමිණෙතැයි සැක සිතු නිසා ආන්නද් සශිධරන්ගේ අධාරකරැවන් පහරදීමට ප්‍රථම ආනන්දි සශීදරන් ව ආරක්ෂක ස්ථානයකට පිටත් කර හැරීම නිසා ආනන්දිගේ ජීවිතය බේරී අති බවද ඔවුන් පැවසීය.\nආනන්දි ශෂිධරන් මහත්මිය ත්‍රිකුණාමලය දිස්ත්‍රික්කයේ හිටපු එල්ටීටීඊ දේශපාලන අංශයේ නායක එලීලන් ගේ බිරිද ය. නාමයෝජනා ලබාදුන් දිනයේ සිට බුද්ධි අංශයේ යැයි පවසමින් නාදුනන පිරිස් විසින් නිරන්තරයෙන් ප්‍රශ්ණ කිරීමට ලක් වූ බවත් පසුගිය දා විකල්ප සමග සාකච්ඡාවකට එක්වෙමින් ඇය පැවසීය. පසුගිය 17වනදා ද ඇය ගමන් ගත් වාහනයට ප්‍රහාරයක් එල්ල වූ අතර ඉන් බේරීමට ඇයට හැකිවිය. විශේෂයෙන් උගත් පාඩම් හා සංහිදියා කොමිෂන් සභාව හමුවේ සාක්ෂී දුන් අතර පසුගිය දා ලංකාවට පැමිණි එක්සත් ජාතීන්ගේ මානව හිමිකම් පිළිබද මහකොමසාරිස්වරිය ද හමු වී ඇති වී තිබෙන තත්ත්වයන් පිළිබදව සාකච්ඡා කල බද වාර්තා විය.\nපහරකෑමට ලක්වූ පිරිස යාපනය රෝහලේ දී,\n\n\nඑම නිවසේ තීබූ වාහන වල ටයර් පිහිවලින් කපා තිබූ අයුරැ",
    "URL": "https://www.vikalpa.org/article/17958",
    "Category": "N/A"
}