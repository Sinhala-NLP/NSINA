{
    "Source": "www.vikalpa.org",
    "Timestamp": "March 1, 2008",
    "Headline": "සම්මාන සංගදිය",
    "News Content": "පොල් කඩන මිනිහෙක් ආචාර්ය ලෙස්ටර් ජේම්ස් පීරිස් ගේ සම්මානයක් හොරකම් කරයි. – පුවතක් – \nමල්ලේ පොල් ද,\nගස් නඟින වලල්ලද,\nගස් ගඳ ගහන අමුඩයද,\nපිහියක්ද, සමඟ\nමෙන්න සම්මානයක් …! \nපොල් කඩන මිනිහෙකුට\nබැල පොල් නැත්නං\nකුලියක් මිසක\nසම්මානයක් දෙන්නේ කවුද?\nපොලීසියට වුණත්\nහරි ප්‍රශ්නයක් ඒක. \nදාපං මල්ල බිම,\nදීපන් සම්මානෙ මෙහාට\nකියපං හරියටම හරි ඇත්ත\nමහා සිනමා වේදියකුගේ\nමහඟු සම්මානය\nඋඹට ලැබුනේ කොහොමද? \nතරහා අවසර\nරාළහාමි,\nමගේ කට උත්තරය මේකයි,\n‛‛ගස් ගෙඩි කඩන්නට\nගස් බඩ ගාන\nගස් ගඳගහන\nගස් බරුවෙකුට මා වැනි\nමෙහෙමවත් නැත්නං\nකවදා කොහොම\nලැබෙයිද සම්මාන ? ’’ \nසීමා \n15.02.2008 ",
    "URL": "https://www.vikalpa.org/article/432",
    "Category": "N/A"
}