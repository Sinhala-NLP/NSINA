{
    "Source": "www.vikalpa.org",
    "Timestamp": "October 23, 2013",
    "Headline": "‘දාහක් දහ දියව් බැරිනම් ගෙදර පල​’ – ඥානසිරි කොත්තිගොඩ",
    "News Content": "දාහ පණිනවා මාසේ ලයිට් බිල​\nදාහ බඩු ෂෝපින් මල්ලත් වැඩියි බොල\nදාහ එක මදියි කිරි පිටි මාසෙ බිල​\nදාහ පනී කරවල එළවලුත් මිල​\nදාහ පනී ස්කුල් වාහනේ බිල\nදාහ කීයක්ද ටියුෂන් මාසෙ බිල​\nදාහ පණිනවා ඇඳුමක් ගන්න කල​\nදාහ ට අඩුව දැක්කද පාවහන් මිල​\nදාහ ට ළඟයි දැන් ගල් බෝතලෙත් මිල​\nදාහ දිය දමන උන් වස බොන්නෙ බොල​\nදාහ ට අඩුව මගුලට දිය හැකිද කොළ\nදාහ මදියි යන්නට අද ඉරිද පොළ\nදාහ පනී වතුරයි දුරකථනෙ බිල​\nදාහ කීයක්ද දැන් බෝඩිමෙත් බිල​\nදාහ එක මදියි ලෙඩ දුක් මාසෙ බිල​\nදාහ ට අඩුවේද ගමනාගමනෙ බිල​\nදාහ කොළ ටිකක් මාසෙට ලැබුන කල​\nදාහ තව ටිකක් ණය නොවි බැහැනෙ බොල\nදාහ ළඟ නේද දැන් මස්- මාලු මිල​\nදාහ ට අඩුව ඇත්තේ මරණයේ මිල​\nදාහේ හත අටයි කොම්පැණි වැටුපෙ කොළ\nදාහේ එකොළහයි රජ රැකියාවෙ මුල​\nදාහේ තිහ හතලිහක් මසකට ඕන කල\nවාහේ අපි කන්නෙ අහවල් එකද බොල\nදාහක් ලක්‍ෂ මහවුන් සාදයේ බිල\nදාහක් ලක්‍ෂ ගණනයි වාහනේ මිල\nදාහක් ලක්‍ෂ දවසක අය වැයේ බිල\nදාහක් සදෙව් ලොව නෑදෑ මිතුරු කැළ\nදාහක් ලක්‍ෂ අපෙවුන් කටුඉඹුලෙ බල\nදාහක් දහෙන් වැඩි කරලා දියව් බොල\nදාහක් දෙනෝ සැරසෙව් දැන් ගැසී පෙළ\nදාහක් දහ දියව් බැරිනම් ගෙදර පල​\nඥානසිරි කොත්තිගොඩ | Ghanasiri Kotthigoda",
    "URL": "https://www.vikalpa.org/article/18296",
    "Category": "N/A"
}