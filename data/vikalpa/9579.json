{
    "Source": "www.vikalpa.org",
    "Timestamp": "January 18, 2013",
    "Headline": "අපි මාර මිනිස්සු",
    "News Content": "Rizana’s family in Muttur , (file photos taken by Amadoru Amarajeewa) and Picture Courtesy: wikipedia.org\nඅස්ථිකරණයට මත්තෙන්\nපුවත් එන උණුහුමින්\nපුවතක් උනත් කිව යුතු\nනොකියා ඉන්න මා සිතු\nඑවෙලේම කිව්ව නම්\nවැළපුණු මගෙ හිතට හරි නෑ\nනින්දට ගියපු නුඹගේ\nවැලි කතර සොහොනට හරි නෑ\nනුඹ ගැන නොවේ නැඟනී\nකියන්නට නම් අවැසී\nදුක්වුණ දනෝ වැළපී\nපුදුම හදවත් අපිට තිබුණී\nකුරානය කිය කියා\nතත්පරය මරු එන තුරා\nගැහෙන හදවත් නෙත් අයා\nශාප කර දෙස් දීම නොව මුසා\nඇස් බැඳ නිරුවත්ව\nදක්කන් ගිහින් තිරිසන්ව\nවෙඩි තිය තියා හිනැහෙත්ම\nවැළපෙන්න බැරි වුණේ කිම\nහදවත් හරිම උභතෝකෝටිකයි\nවැලපෙනා හිත් චතුස්කෝටිකයි\nහිත් නම් ඉතින් ශරියා නීතිය යි\nකර බා ගත්ත බොදු බැති ජාතියයි\nමර මරා දහස් ගණනින්\nඋතුර නොව දකුණත් අඳුරින්\nනොමිනිස් අඩකට හිලව් කරමින්\nඅපි තවම දුටු ගැමුණු දරුවන්\nඋතුරේ මරපු මිනිසුන්\nධම් චක්‍ර දැති පහරින්\nඒ වීඩියෝ බලමින්\nඅමතක වුණේ වෙන්න මිනිසුන්\nඋදය ආර්. තෙන්නකෝන්",
    "URL": "https://www.vikalpa.org/article/14120",
    "Category": "N/A"
}