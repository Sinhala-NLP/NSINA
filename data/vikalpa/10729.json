{
    "Source": "www.vikalpa.org",
    "Timestamp": "January 8, 2012",
    "Headline": "ලසන්ත ඝාතනය කර වසර 03යි. ඝාතකයින්ට දඬුවම් දෙනු!",
    "News Content": "සන්ඩේ ලීඩර් කර්තෘ ලසන්ත වික්‍රමතුංග මහතා ඝාතනය කර අදට[8] වසර 3ක් ගත වේ. නමුත් මේ වසර තුනක කාලය තුළ බළධාරීන්ට නිශ්චිතවම ලසන්ත වික්‍රමතුංග මහතාගේ ඝාතකයින් හෙළි කිරීමට තවමත් නොහැකි වී තිබේ.\nකොළඹ අධිආරක්ෂක කලාපයකදී මහදවල් ලසන්ත වික්‍රමතුංග මහතාට නාදුනන තුවක්කු කරුවෙකු වෙඩි තබා පලා ගියේ ය. පසුව කලුබෝවිල රෝහලට ඇතුල් කිරීමෙන් පසුව ඔහු මෙලොවින් සදහටම සමු ගත්තේය. [මේ එහි වීඩියෝ දර්ශණයි Sunday Leader Editor in Chief Lasantha Wickremetunge murdered ඒ 2009 ජනවාරි 8 වනදාය. \nලංකාවේ ප්‍රධාන ධාරාවේ පුවත් පතක කතුවරයෙකු මහ දවල් අධිආරක්ෂක කලාපයක ඝාතනය කර ඝාතකයින්ට රිසි සේ පළා යා හැකිද යන්න විමසීමත් සමග ලසන්ත, සිවරාම් ඇතුලු ඝාතනය කරන ලද, ප්‍රගීත් වැනි අතුරැදහන් කරන ලද මෙන්ම, පෝද්දල වැනි බරපතල ප්‍රහාරයන්ට ලක් වූ සියලු මාධ්‍ය වේදීන් ගේ ඝාතකයින් සහ ප්‍රහාරකයින් වහාම රටට හෙළි කරන ලෙස, බළධාරීන්ට බල කල යුතුව ඇති සේම ඒ වෙනුවෙන් සියලු පුරවැසියන් පෙළගැසිය යුතුය.",
    "URL": "https://www.vikalpa.org/article/8847",
    "Category": "N/A"
}