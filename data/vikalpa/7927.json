{
    "Source": "www.vikalpa.org",
    "Timestamp": "April 17, 2014",
    "Headline": "රම්මගෙ අට",
    "News Content": "වගේ වගක් නැති\nඅනේ කමක් නැති\nමතකය අමතක රට වැසියෝ වෙති\nබිහිරි අලින් ඇති\nපෙරහරවල යති\nපාවඩ එලනා දායකයෝ වෙති\nහරිම රටක් මේ ලංකාවයි\nලංකාවයි සිරි ලංකාවයි\nවනේ පලක් නැති\nමල් සුවඳක් නැති\nඉවක් බවක් නැති රට වැසියෝ වෙති\nහිස් කබලක් ඇති\nමොළ කළඳක් නැති\nබමන මතට සරි නටන දනෝ වෙති\nහරිම රටක් මේ ලංකාවයි\nලංකාවයි සිරි ලංකාවයි\nදවස ඔහේ යති\nදිව්වත් හති නැති\nඅනේ අනිච්ඡං රටවැසියෝ වෙති\nලබා උපන් හැටි\nඑහෙම තමයි අපි\nවෙනසක් නොදන්න රටවැසියෝ වෙති\nහරිම රටක් මේ ලංකාවයි\nලංකාවයි සිරි ලංකාවයි\nලෝකෙට ණය වෙති\nකාටත් බය නැති\nරජෙක් ඉන්න මරු රට වැසියෝ වෙති\nසාගරයකි ඇති\nආදරයක් නැති\nජාතික කොඩියක රට වැසියෝ වෙති\nහරිම රටක් මේ ලංකාවයි\nලංකාවයි සිරි ලංකාවයි\nමෙල්ස් මාකැස්චේ | Mels Macasche",
    "URL": "https://www.vikalpa.org/article/20294",
    "Category": "N/A"
}