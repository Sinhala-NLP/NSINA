{
    "Source": "www.vikalpa.org",
    "Timestamp": "July 16, 2009",
    "Headline": "රුපියල් ලක්ෂ ගණනක් වටිනා ට්‍රුක්ටර් හා යන්ත්‍රෝපකරණ රැසක් විනාශ මුඛයේ",
    "News Content": "නිසි කලට වෙන්දේසි නොකිරීමෙන් මොණරාගල දිස්ත්‍රික්කයට අයත් ගොවිජන සේවා මධ්‍යස්ථාන රැසක රුපියල් ලක්ෂ ගණනක් වටිනා ට්‍රුක්ටර්, යන්ත්‍රෝපකරණ, නගුල් හා කෘෂි උපකරණ රැසක් වසර ගණනාවක් තිස්සේ දිරාපත්වෙමින් පවතින බව විකල්ප වෙබ් අඩවිය කරන ලද සොයා බැලීමකදී දැකගත හැකිවිය.\nකල් ඉකුත් වූ පාවිච්චියට ගත නොහැකිවන විට මෙම යන්ත්‍ර සූත්‍ර වෙන්දේසිකර රජයට අදායමක් ලබාගතයුතු වුවත් බලධාරීන් ඒ සසහා මේවනතුරුත් පියවරක් නොගැනිම මහජනතාවගේ විමතියට හේතුවී තිබේ.\nමේ වනවිට ඇතිමලේ, සියඹලාන්ඩුව,මොණරාගල, බුත්තල, වැල්ලවාය, බිබිල, මැදගම, කොටගම තෙදුල්ල, තනමල්විල හා බඩල්කුඹුර යන ගොවිජන සේවා මධ්‍යස්ථානවල මෙම ට්‍රුක්ටර් හා උපකරණ විනාශවෙමින් පවතී.\nකලක් තිස්සේ දිරාපත්ව මේ ට්‍රුක්ටර් තවත් කලක් මේ අයුරින් දිරන්නට ඉඩහැරියහොත් වේන්දේසියකදී මේවාට ලැබෙනුයේ අවම මිළක් බැව් පවසන පලාත්වාසින් පසුගිය කාලයේ ගොවිජන සේවා සහකාර කොමසාරිස්වරුන් කිහිපපොළක්ම පත්ව රාජකාරී කොට ගියත් මේ ප්‍රශ්නය වසඳන්නට කිසිවෙකුත් ඉදිරිපත් නොවු බව ගොවීන් කියා සිටිති.\nඅපි මේ පිළිබඳව ගොවිජන සේවා දෙපාර්තමේන්තුවෙන් කල විමසිමකදී එහි නිළධාරියෙක් පැවසූවේ ‛‛කිහිප විටක්ම මේ ට්‍රුක්ටර් වෙන්දේසියේ දමන්නට සූදානමක් තිබුණාත එත් වෙන්දේසියේ දැමීමක් සිදුවුනේ නැහැ. දැන් මේවා බොහෝ දුරට දිරාපත්වෙලා තව තලක් මෙසේ දිරුවොත් ගැනුම්කරුවන්ට පාඩුයි. රජයට ලැබෙන ආදායමත් අඩුවෙනව. දැනට මෙවැනි අබලන් ට්‍රුක්ටර් රථ අනුරාධපුරය හි හම්බන්තොට යන දිස්ත්‍රික්කවල වෙන්දේසිකර තිබෙනව කෙසේ වෙතත් ගොවිජන සේවා කොමසාරිස් ජනරාල්තුමාගේ අවධානය මේ කෙරෙහි යොමුවිය යුතුයි කියාය.’’ \nදඹෙගොඩ ජිනදාස ",
    "URL": "https://www.vikalpa.org/article/1090",
    "Category": "N/A"
}