{
    "Source": "www.vikalpa.org",
    "Timestamp": "May 23, 2011",
    "Headline": "මිලිටරි පුහුණුව:  කන්නත් නෑ, වැසිකිලිත් නෑ, වැඩකුත් නෑ, දරුවෝ ඇඬූ කදුළින්",
    "News Content": "හමුදා කඳවුරු කරා බලයෙන් ගාල් කරවන ලද පූර්ව-සරසවි සිසු පරපුරට ඊනියා මිලිටරි පුහුණුවේ පළමු දිනයේ තිබුණේ ජනාධිපති රාජපක්ෂගේ කතාවට සවන් දීමට පමණි. \nසිය දෙමාපියන් දුකසේ හරි හම්බකරන මුදලින් රුපියල් දස දහසකට වඩා වැය කර එස්.බී. දිසානායකගේ බඩු ලැයිස්තුව ද රැගෙන හමුදා කඳවුරු කරා ගිය නවක සිසු සිසුවියන් බොහෝ දෙනෙක් ප්‍රථම දිනය ගත කළේ ඇඬූ කදුළින් බව තොරතුරු මාර්ග පවසයි. \nමෙසේ කඳවුරු කරා ගාල් කරන ලද ශිෂ්‍ය ශිෂ්‍යාවන් කිහිප දෙනෙක් දැක්වූ අදහස් මෙසේය: \n”මේක අමූලික බොරුවක්. එහාට මෙහාට යවනව ඔහේ වැඩක් නැතිව. කෑම කිසිම රහක් නෑ. වැසිකිළි අන්තිම අපිරිසිදු යි. ඒවයේ ලයිට් නැහැ. කිසිම ළමයෙක් කැමැත්නෙත් ඇවිල්ල නැහැ. ආවේ නැත්නම් යුනිවර්සිටි යන්න බැරිවේවි කියළ බයේ ඇවිල්ල තියෙන්නේ” \n”ළමයි අඩනව, අද තිබුණේ ජනාධිපතිගේ කතාව විතරයි. පව්, මෙඩිකල් කොලේජ් යන්න ඉන්න ළමයිනුත් අඩනව. හමුදාවෙ අය නම් හරි හොඳයි. එ ගොල්ලොත් කියන්නේ මේක මළ විකාරයක් කියළ. කවදද ආපහු යන්නේ කියළ අහනව. අපේ ළමයකුට ඇහිල තියෙනව කරන්න ගිය වැඩේ කරන්න බැරි උනානෙ කියනව” \n”මෙඩිකල් අරන් ආපු ළමයින්ටවන් යන්න දුන්නේ නැහැ. මිලිටරි කට්ටිය බලල ලෙඩක් නැහැ කියළ ඇතුළට ගන්නව, වෙලාවකට යුද්ධ හමුදාවේ වගේ සැරෙන් කතා කරනව.” \n”පේන විදියට උද්ඝෝෂණ නිසා සැළැස්ම අවුල් වෙලා. ඉදළ තියෙන්නේ හමුදා පුහුණුවක් දෙන්න. තාම නම් එහෙම කතාවක් නෑ.” \n”දහස් ගාණක් ලමයි හැන්ඩ්ල් කර ගන්න මේ ගොල්ලන්ට බැහැ. ඔන්න ආයෙත් කතා කරනව. මම යනව” ",
    "URL": "https://www.vikalpa.org/article/6690",
    "Category": "N/A"
}