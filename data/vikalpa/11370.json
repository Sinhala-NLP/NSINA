{
    "Source": "www.vikalpa.org",
    "Timestamp": "April 25, 2011",
    "Headline": "කටඋත්තර ගැනීමට පැමිණි පොලීසිය ඊ නිව්ස් මාධ්‍යවේදී ශාන්ත විජේසූරිය අත්අඩංගුවට ගනී",
    "News Content": "\nඅධිකරණයට අපහාස කළ බවට නගා ඇති චෝදනාවක් සම්බන්ධව කටඋත්තර ලබා ගැනීමට පැමිණි කිරිදිවැල පොලීසියේ නිලධාරීන් පිරිසක් ඊ නිව්ස් මාධ්යගවේදී ශාන්ත විජේසූරිය මහතා අද[25] සවස අත්අඩංගුවට ගෙන තිබේ. පූගොඩ අධිකරණයේ විභාග වෙමින් පවතින නඩුවක් සම්බන්ධයෙන් සාවද්‍ය ප්‍රවෘත්තියක් පළ කිරීම ඔහුට නගා තිබෙන චෝදනාවයි. \nකටඋත්තර ලබාගැනීම සඳහා නිලධාරීන් 5 දෙනෙකු පැමිණ ඇති අතර කටඋත්තර ලබාගනිමන් සිටියදී වරෙන්තුවක් පෙන්වා ශාන්ත විජේසූරිය මහතා අත්අඩංගුවට ගෙන තිබේ. ඔහු හෙට[26] පූගොඩ අධිකරණයට ඉදිරිපත් කිරීමට නියමිතය. \nකටඋත්තරයක් ලබා ගැනීමට යැයි පොලීසියට කැදවු ඊ නිව්ස් ප්‍රවෘත්ති කර්තෘ බෙනට් රෑපසිංහ මහත‍ාත් පසු ගිය මාර්තු 31 වනදා අත්අඩංගුවට ගෙන අප්‍රේල් 7වනදා දක්ව‍ා රදවා තබා පසුව ඇප මත මුදා හැරියේ ය. ",
    "URL": "https://www.vikalpa.org/article/6317",
    "Category": "N/A"
}