{
    "Source": "www.vikalpa.org",
    "Timestamp": "January 8, 2009",
    "Headline": "සන්ඩේ ලීඩර් කතෘ ලසන්ත වික්‍රමතුංග මහතා වෙඩි තබා මරාදමයි",
    "News Content": "අද උදෑසන 10.15 පමණ අත්තිඩිය බේකරි හන්දිය ප්‍රදේශයේදී සන්ඩේ ලීඩර් කතෘ ලසන්ත වික්‍රමතුංග මහතාට නාඳුනන තුවක්කු කරුවන් දෙදෙනෙකු විසින් වෙඩි තබා මරාදමනු ලැබුවා. සිය කාර්යාලය වෙත යමින් සිටියදී වෙඩි ප්‍රහාරයට ලක් වූ වික්‍රමතුංග මහතා කළුබෝවිල රෝහලට ඇතුලත් කිරිමෙන් අනතුරු ව අද දහවල් 2.15 පමණ ජීවිතක්ෂයට පත් විය. \nමෙරට ප්‍රධාන පෙළේ මාධ්‍ය ආයතනයක් වන සිරස මාධ්‍ය ආයතනයේ ප්‍රධාන පාලක මැදිරිය නාදුන අවිගත් පිරිසක් විසින් විනාශ කර පැය 48 ගතවිමටත් මත්තේන් දැඩි ආරක්ෂාවක් යටතේ පවතින කොළඹ ප්‍රදේශයේදී මහ දහවල් මෙරට ප්‍රධාන පෙළේ මාධ්‍යවේදීයෙකු වෙඩි තබා ඝාතනය කිරිම මගින් පෙන්නුම් කරන්නේ නීතියේ පාළනය ඇඳ වැටී ඇති බරපතල තත්ත්වයයි. එසේම විරුද්ධ මත දැරිමටත් නිදහස් මාධ්‍ය භාවිතයටත් ඇති අයිතිය විනාශකරමින් ප්‍රජාතන්ත්‍රවාදයට ඇති සියළු ඉඩකඩ අහුරමින් තිබෙන බවයි.\nමෙයට අදාල විඩියෝ දර්ශන http://www.youtube.com/watch?v=mXpzWjh_gTg අඩවියෙන් නැරඹිය හැක",
    "URL": "https://www.vikalpa.org/article/691",
    "Category": "N/A"
}