{
    "Source": "www.vikalpa.org",
    "Timestamp": "March 1, 2010",
    "Headline": "සිසිරයේ හිම තලාවක මල් ගවසා සිටි එකම ඉපල් ගසට…..",
    "News Content": "හිතත් මිදී කැටිවුණු හුදෙකලාවක\nඉරත් මිදී පරවුණු මංමුලාවක\nමමත් ඔහේ සැරුවෙමි හිම තලාවක\nඔබත් අහම්බෙන් ඇස රැඳි අපූරුව \nවටත් ජීවයක් නැති හිම විමානෙක\nකොළත් ලිහී ඉපලක් වුණු විලාසෙක\nඅතුත් වසා මල් ගවසා වකාරෙට\n‛හිමත් සැපැයිෟ’ ඔබ හිනැහෙන උජාරුව \nවටත් රඟා යන්නට බමරු එනවද?\nවටත් ඉපල් ගස් අරියාදු දෙනවද?\n‛දුටත් සැපැයි’ කියනා හඬත් ඇසුනෙද?\nඇසත් කටත් වස වෙයිෟ බියක් නැතිවද? \nඉරත් හඳත් පලවා හළ වෙලාවක\nතරුත් මරුට හොර ඉඟි දුන් දසාවක\nමලුත් කොළත් ගිනි ලෑ එක කැලෑවක\nඅපිත් වීමු තුරු, මල් පිබිදු හිස් මත \nඑහෙත් සබඳ විස පිඹිනා බිමක ඉඳන්\nසදා කුසුම් පුබුදන්නට කවුද සපන්\nබිඟුත් ගිහින් ගතු කේලම් කියනවනම්\nමරුත් නේද? මල් සුවඳින් පාර අසන් \nසනත් බාලසූරිය\nපෙබරවාරි, 2010 ",
    "URL": "https://www.vikalpa.org/article/2100",
    "Category": "N/A"
}