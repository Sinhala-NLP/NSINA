{
    "Source": "www.vikalpa.org",
    "Timestamp": "May 29, 2008",
    "Headline": "කිරිබත්ගොඩ නගරයේ මහා තොරන…",
    "News Content": "ජාතකය …. මර්වින් සිල්වා \nමේ වෙසක් කාලයයි. කිරිබත්ගොඩ නගරය වෙනදාට වඩා අලංකාරයි.\nවීදි දෙපසේ වෙසක් කුඩු, පාට පාට විදුලි බුබුලු, සෑම තැනකින්ම බැති ගී හඩ මෙන්ම වෙහෙස නිවන්න දන්සැල් ආදී පිං වැඩ. නගරය මැද වූ විශාල තොරනද එය නරඹන්න ආ ජනයා නිසාද කිරිබත්ගොඩ නගරය වෙසක් සිරියෙන් ඇළලී ගිහින්. \nමේ අතර පසුගිය මැයි 21 වෙනිද කිරිබත්ගොඩ බස් නැවතුම අසලින් අපූරු ජාතක කතාවක් ශ්‍රවනය කිරීමේ හැකියාව එහි වු සියළු දෙනාට ලැබුනි. මේ ජාතක කථාවේ නම මර්වින් සිල්වා ජාතකයයි.එම ජාතක කථාවෙන් ඇසුන කවි පදයක් හා විස්තරයකි පහත දැක්වෙනුයේ \nනමත් ඇති වැඩත් ඇති මර්වින් සිල්වා ඇමැති\nකරන දෙයක් කරයි හිතලා මෙන්න නියම පුරපති \nඅපේ මර්වින් ඇමැතිතුමා නිසා මෙ කිරිබත්ගොඩ නගරය තවතව ලස්සන වෙනවා.සුරා සූදූවෙන් තොර නගරයක් හදන්න ඇමැතිතුමා වෙහෙසෙන බව ඔබ දකිනවා ඇති.ඇමැති තුමා හිතු දේ කරනවා. කරනදේ හිතනවා. \nසෙනඟ හෙමින් හෙමින් මුමුන මුමුන බනින්න පටන් ගත්තා. සමහරු බැන බැන යන්න ගියා.\nසුෙර්න් ජූලියන් ",
    "URL": "https://www.vikalpa.org/article/511",
    "Category": "N/A"
}