{
    "Source": "www.vikalpa.org",
    "Timestamp": "October 20, 2007",
    "Headline": "දෙඹරු ඇවිත්……",
    "News Content": "සර් ර් රෝ…. සර් ර් රෝ… සර් ර් රෝ… \nමොකද මහේෂ් ? \nමම පාසල් ආපන ශාලාවේ සිටිද්දී ජනේලය අසලට පැමිණි දරුවෙක්ගේ හඩ ඇසී ප්‍රශ්ණ කළෙමි. \nකනවෝ කනවෝ මට අයිස් එකක් දීපියෝ \nමම ආපනශාලා හිමිකරුගෙන් උදුරාගත් අයිස් පැකැට්ටුවක් දරුවාට දුනිමි. \nමොකෙක්ද කනවා කිව්වේ \nමෙන්න මෙවුන් නිල්පාට කුරුමිණියෙක් වැනි සතෙක් මා දෙසට විසිකරමින් කීය \nසර් සර් අල්ලන්න එපා බඹරෙක්\nමම වහා එළියට ගොස් බැලූවෙමි ළමයින් සී සී කඩ දුවයි කුඩා ළමුන් කෑම ගනීමින් සිටියි \nදුවන්න ළමයි දුවන්න \nසර් බත් කාලම දුවන්නම්\nළමයි ඔය සත්තු කනවා. දුවන්න\nසත්තු නෙමෙයි සර් අපි බත් කනවා. \nමම වහා අසලක පිහිටි විහාරස්ථානයට දිව ගොස් ශබ්ද විකාශන යන්ත්‍රය ගෙන නිවේදනයක් දුනිමි\n“පාසල අවට සිටින දෙමාපියන් වහාම පාසල් භූමියට පැමිණ දරුවන් රුගෙන යන්න දෙඹරු ඇවිත්” \nමහා සෙනගක් කැති පොලු උදලු රුගෙන පාසල් වත්ත වට කර ඇත. \nඑහි සිටි එක් අයෙක් කොයි සර් දෙමලු? මොන දෙමලලුද? මිනිහෝ ඇයි සර් ඉස්පීකරෙන් කිව්වේ දෙමල්ලු ඇවිත් කියලා ඒකනේ අපි ආයුධ අරගෙන ආවේ \nමිනිහෝ දෙමල්ලු නෙමේ “දෙඹරු”\nඅර ළමයි ටික ගන්නවා එළියට \nඊට මිනිත්තු කීහිපයකට පසු මා සිහිසුන්ව වැටී ඇති බව දින කීපයකට පසු රෝහලේදී සිහිය ලදවිට මට දැනගන්නට ලැබුණි.\nමගේ හිස දෙපස තිබී දෙඹරුන්ගේ විත් විශාල ප්‍රමාණයක් ඉවත් කර ඇති බවද පසුව දැනගන්නට ලැබුණි \n( මායිම් ගමක පාසලක සිදු වූ සත්‍ය සිදුවීමක් ඇසුරිනි) ",
    "URL": "https://www.vikalpa.org/article/235",
    "Category": "N/A"
}