{
    "Source": "www.vikalpa.org",
    "Timestamp": "September 21, 2010",
    "Headline": "පෞරුෂත්වය හා දේශපාලනය නායකත්වය",
    "News Content": "දේශපාලන පෞරුෂත්වය සංකල්පයක් ලෙස ගැනීමෙිදී මේ සඳහා ඉපැරණී\nඉතිහාසයක් ඇත. විශේෂයෙන්ම රටක දේශපාලන ක්‍රමය සංවර්ධනය වීම උදෙසා\nනායකත්වයන් විසින් ගනු ලබන තීන්දු-තීරණ ඉතා වැදගත් කොට සැළකිය හැකි\nඅතර එකී තීන්දු-තීරණ සාර්ථක වීම උදෙසා සැබැවින්ම බලපානු ලබන සංකල්පයක්\nලෙස පුද්ගල පෞරුෂත්වය හදුන්වා දිය හැකිය. උදාහරණ ලෙස 1977 කාලපරාසයේ\nවියට්නාම යුද්ධය සම්බන්ධව වීමසීමට ලක් කිරීමෙිදී ලෙනඩ් බී.ජෝන්සන්, ජෝන්\nකෙනඩි වැනි දේශපාලන නායකත්වයන් හැරුණ කළ ඉන්දීය නිදහස් සටනේ\nනියමුවන් වන මහත්මා ගාන්ධි, ජවහල්ලාර් නේරු වැනි නායකයන්ගේ පුද්ගල\nපෞරුෂය ඉතා වැදගත් කොට සැළකිය හැකිය. මේකී පෞරුෂත්වයන් ගොඩ නැගීම\nඋදෙසා බලපානු ලබන කාරණු පිළිබඳ සමාජ සහ මනෝ විද්‍යාත්මක විග්‍රහයක් සිදු\nකිරීම මෙම ලිපියේ ප්‍රධාන අරමුණයි. \nදේශපාලන නායකත්වයන්හි පුද්ගල පෞරුෂත්වය වර්ධනය වීම උදෙසා\nබලපාන ලබන සාධක ලෙස ඵෙතිහාසික සන්දර්භය, සමාජ පසුබිම, දේශපාලන\nසමාජානුයෝජනයේ කාරකයන්, ජීව විද්‍යාත්මක සාදක, දේශපාලන සාරධර්ම නැති\nනම් දේශපාලන වටපිටාව වැනි සාධක නිතැතින්ම බලපානු ලැබේ. විශේෂයෙන්ම මේකී\nතත්වයන් පිළිබඳ අධ්‍යයන සිදුකළ බොහෝ අධ්‍යයන ක්‍රම තුලින් මෙකී තත්ත්වය\nපැහැදිලි කර ඇත. උදාහරණ ලෙස 1930 දී Psychology and Politics 1951 ගණන්\nවලදී රචිත Democratic Character වැනි ග්‍රන්ථ වලින් මේ බව හෙළිදරව් වේ. \nමේ විග්‍රහ අනුව දේශපාලන නායකත්වයන් තුළ පුද්ගල පෞරුෂය වර්ධනය වීම\nඋදෙසා බලපාන සාධක අතර වැදගත්ම සාධකයක් ලෙස ඓතිහාසික සන්දර්භය\nශඳුන්වා දිය හැකිය. මේ තුලින් කීමට උත්සාහ කරනුයේ ඓතිහාසිකව බලපාන ලද\nසිදුවීම් යම් දේශපාලන නායකත්වයක් බිහිවීම උදෙසා බලපාන බවයි. විශේෂයෙන්ම\nඑරට පෙර පැවැති දේශපාලන, ආර්ථික, සමාජීය වටපිටාව මේ සඳහා බලපානු ලැබේ.\nඑසේම පුද්ගල පෞරුෂය හැඩ ගැසීම උදෙසා රටක පවතින අස්ථාවර\nදේශපාලන, සමාජ වටපිටාවද බලපානු ලැබේ. උදාහරණ ලෙස ඇඩෝල්ඩ් හිට්ලර් වැනි\nදේශපාලන නායකත්වයන් ජර්මනිය තුළ බිහි වීම උදෙසා බලපාන ලද ප්‍රධාන\nසාධකයක් ලෙස පෙන්වා දිය හැකිය. එනම් දෙවන ලෝක යුද්ධයෙන් ජය ගත්\nඇමෙරිකාව, ප්‍රංශය, බ්‍රිතාන්‍ය වැනි රටවල් වර්සෙල්ස් සම්මුතිය, මගින් පරාජිත රටවලින්\nනැවැත එවැනි යුද්ධයක් පැමිණීම වැළැක්වීම සඳහා වන්දි අය කරන ලදි. එවැනි\nපසුබිමක ජර්මන් ආර්ථිකය අන්තයටම පිරීහීමට පත් විය. එසේම උද්ධමනය අහස\nඋසට නගින ලදි. ජර්මන් මාක් විල්බැරෝ එකක් ගෙන ගොස් එක් පාන් ගෙඩියක්\nගැනීමට හැකි ලෙස ආර්ථිකය බිඳ වැටිනි. මින් වැඩිම බලපෑම එල්ලවුයේ මේ වන\nවිට ජිවත් වු මධ්‍යම පාන්තිකයන්ට වන අතර ඔවුන් නිර්ධන පන්තිය ලෙසටද\nනිර්ධන පන්තිය අනත් දුගී බාවයට ද පත් විය. එවැනි පසුබිමක හිට්ලර් වැනි\nනායකත්වයන් බිහිව ඇත. මෙයින් කීමට උත්සාහ ගනු ලබන්නේ යම් නායකත්වයක්\nගොඩ නැගීම උදෙසා ඓතිහාසික සාධක ප්‍රබලව බලපානු ලබන අතරම එසේම\nපුද්ගලයකුගේ සමාජ පදනමද පෞරුෂය ගොඩ නැගීම උදෙසා බෙහෙවින්ම බලපානු\nබවයි. එනම් ඔහු හෝ ඇය හැදුනු වැඩුන සමාජ වටපිටාව, සමාජ පදනම ආදීය\nබලපාන බවයි. \nදේශපාලන නායකත්ව පෞරුෂය හැඩගැසීම සඳහා බලපානු ලබන සාධක\nඅතර දේශපාලන සමාජානුයෝජනය සිදු කරන සාධකයන් ද මේ සඳහා බලපානු\nලැබේ. උදාහරණ ලෙස පවුල, අධ්‍යාපනය, සමාජ සංවිධාන මේ ආදී දේශපාලන\nසමාජානුයෝජනය සිදුකරන සාධකද ඒ සඳහා බලපෑමක් සිදුකරනු ලැබේ. මෙයින්\nකෙනකු ලබන අධ්‍යාපනය මේ සඳහා ප්‍රබල බලපෑමක් සිදුකරනු ලබයි. විශේෂයෙන්ම\nවිධිමත් ලෙස මෙන්ම අවධිමත් ලෙස ලබන අධ්‍යාපනය මේ සඳහා බලපානු\nලැබේ. විධිමත් අධ්‍යාපනය ලෙස පාසල්,විශ්ව විද්‍යාල වැනි අධ්‍යාපන ආයතන මගින්\nවිෂයාත්මකව දේශපාලනය හදාරනු ලැබේ. එසේම තම විෂයභාර ගුරුවරයා විසින්\nලබා දෙන දේශපාලන දැනුම විධිමත් දැනුමක් වේ. නමුත් මෙහිදී ගුරුවරයාගේ\nදේශපාලන දෘෂ්ටියද පුද්ලයකුගේ පෞරුෂය වර්ධනයට හේතුකාරක වේ. මෙයින්ද\nපුද්ගල පෞරුෂය ගොඩ නැගීම සඳහා ප්‍රබල බලපෑමක් එල්ල කරනු ලබයි. \nදේශපාලන නායකත්ව පෞරුෂය වර්ධනය සඳහා බලපානු ලබන සාධක අතර\nජීව විද්‍යාත්මක සාධකද ප්‍රබල සාධක වේ. විශේෂයෙන්ම පුද්ගලයාට ජානමය වශයෙන්\nගෙන එන ගුණාංග මානසික හා චිත්ත ස්වභාවය මෙහිදී වැදගත් වේ. එනම් තමාගේ\nජානමය බලපෑම්ද පෞරුෂය ගොඩ නැගීමට ඉවහල් වේ. මීට අමතරව දේශපාලන\nඅස්ථාවර බාවය, දුර්වල රාජ්‍ය පදනම ආදීය ද පෞරුෂය ගොඩනැගීම උදෙසා\nබලපානු ලැබේ. \nඉහත දක්වන ලද සාදක, දේශපාලන නායකත්ව පෞරුෂය ගොඩ නැගීම\nඋදෙසා බලපානු ලබන අතර මෙවැනි පෞරුෂයක් හිමි නායකත්වයන් එක්කෝ අධිපති\nවාදී නායකයන් බවට පත් වන අතර සමහරෙක් ප්‍රජාතන්ත්‍රවාදී දේශපාලන හරයක්\nසහිත නායකයන් බවට පත් වේ. \nනාලීකා දිල්රුක්ෂී බංඩාර ",
    "URL": "https://www.vikalpa.org/article/4296",
    "Category": "N/A"
}