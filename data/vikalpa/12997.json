{
    "Source": "www.vikalpa.org",
    "Timestamp": "September 14, 2009",
    "Headline": "අරමුණ",
    "News Content": "පාලකයිනි, තොප හා අප අතර\nපැහැදිලි බෙදුම් රේඛාවකි.\nමකා දැමූවද අද එය\nඋරච්චිකර උඩින්\nබොරු සාමයේ පාට සායම \nගෙන්වා රජ මැදුරට\nපත්තර මිතුරු\nමධු බඳුන් හප්පන මුත්\nඑකට හිඳ\nඅප වෙනුවෙන් ලියන උන්\nමරණ, හිර ගෙට යවන\nදනිමි මම, තොප ගැන \nඇවිත් අප ළඟට ම\nඑක පත එකට කෑ මුත්\nමූණිච්චාවට\nමගේ අසල්වැසියන්\nකඳවුරුවල හිරකර\nසාගින්නෙන්\nමියෙන්න ට ඉඩ හරින\nදනිමි මම, තොප ගැන \nතර කොට\nත්‍රිවිධ හමුදා පොලීසිය\nරකින බව පෙන්වූ මුත්\nඅප හැම අඟලින් අඟල\nමරාදමන විට මගේ ම මිනිසුන්\nනිල නොනිල ආයුධ පැමිණ\nදනිමි මම, තොප ගැන \nසැදැහැවතුන් මෙන්\nසුදු හැඳි මුත් ශාන්තව\nපෙනේ මට ඉණ වට\nපිහි කිණිසි පිස්තෝල\nපෙන්වා එවන් අවි\nහික්මවන විට මගේ පරපුර\nනැගිටින්නට නොදී\nදනිමි මම, තොප ගැන \nකියවා පෙළ, වගන්ති පොත්වල\nපෙන්වා නීතියේ සාධාරණ බව\nදඬුවම් කරන විට\nමගේ මිනිසුන්ට ම විතරක්\nනීතියත් විනිසුරුත්\nයටින් මුදලට අරගෙන\nදනිමි මම, තොප ගැන \nමෝලං පපර බෑන්ඩ් ගහගෙන\nඋස්මුරුත්තාවට පොවා වැනෙමින\nමගේ පංතියේ මිනිසුන් ය\nමැකුන මායිම උඩ\nනුඹලා විසින් නටවන \nඅතරින් රිංගා – උන් එහා මෙහා කර\nඅඳිමි මම ඒ බෙදුම් ඉර අළුතින් හෙට\nදිය කර සාමයේ පාට සායම \nමහේෂ් මුණසිංහ 2009 09 ",
    "URL": "https://www.vikalpa.org/article/1357",
    "Category": "N/A"
}