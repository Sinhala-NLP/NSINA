{
    "Source": "https://www.gossiplankanews.com/",
    "Timestamp": "10/31/2023 12:02:00 PM",
    "Headline": "\nප්‍රමිති ආයතනයේ රසායනාගාරයට හොරු පැනලා\n",
    "News Content": "\nශ්‍රී ලංකා ප්‍රමිති ආයතනයේ රසායනාගාරයෙන් රුපියල් ලක්ෂයකට ආසන්න දේපල සොරාගෙන ගොස් ඇතැයි බොරැල්ල පොලිසියට පැමිණිල්ලක් ලැබී ඇත.සොරාගෙන ගිය දේපල අතර ආහාර පරික්ෂා කිරීම් සඳහා යොදාගන්නා වර්ග දෙකකින් යුත් රසායනික ද්‍රව්‍ය බෝතල් 7 ක් හා පරික්ෂා කිරීම සඳහා තබා තිබූ සූදුරු පැකට් තුනක් වන බවට එම ආයතනයේ නියෝජ්‍ය අධ්‍යක්ෂකවරයෙකු විසින් පැමිණිලි කර තිබේ.  බොරැල්ල ඇල්විටිගල මාවතේ වික්ටෝරියා පෙදෙසේ පිහිටි ශ්‍රී ලංකා ප්‍රමිති ආයතනයේ පළමු මහලේ පිහිටි රසායනාගාරයේ ජනේලයක් කඩා ඇතුළු වී මෙම සොරකම සිදුකර ඇති බව නියෝජ්‍ය අධ්‍යක්ෂකවරයා කරන ලද පැමිණිල්ලේ සඳහන් වන බව පොලිසිය පෙන්වා දෙයි.බොරැල්ල පොලිසියේ ස්ථානාධිපති ප්‍රධාන පොලිස් පරීක්ෂක ජනක ප්‍රියදර්ශන විතානගේ මහතාගේ උපදෙස් මත අපරාධ විමර්ශන අංශය මගින් විමර්ශන කටයුතු සිදු කෙරේ. \n",
    "URL": "https://www.gossiplankanews.com/2023/10/sls-office-theft.html\n",
    "Category": "N/A",
    "comments": [
        {
            "comment": " ඕක් ඇතුලෙ ඉන්නෙ හොරුනෙ. අනික මේක ඇතුලෙම ඉදන් ගහපු ගේමක් නෙ.. බොහොම පැහැදිලිව ඕක තිබුනත් වැඩක් උනාද.. මිනිස්සු පාවිච්චියට ගන්නෙ වසනෙ ",
            "likes": "+14"
        },
        {
            "comment": " සූදුරු පැකට් තුන ",
            "likes": "+13"
        },
        {
            "comment": " ප්‍රමිතියකින් යුතු ආරක්ෂක උපාංග තිබුනේ නැද්ද ? ",
            "likes": "+4"
        },
        {
            "comment": " Interesting. Rogues are every where. ",
            "likes": "+4"
        }
    ]
}