{
    "Source": "https://www.gossiplankanews.com/",
    "Timestamp": "6/30/2020 10:30:00 AM",
    "Headline": "\nවැරදි ක්‍රමයට හැදූ අධික විදුලි බිල නිසා ජනතාව දැඩි අසීරුවක\n",
    "News Content": "\n\n\n\nලෝක වෙළෙඳපොළේ ගල් අඟුරු සහ තෙල් මිල පහල ගොස් තිබියදීත්, ලංකාවේ විදුලි බිල අධික ලෙස ඉහළ දමා තිබෙන බවත්, කොවිඩ් වසංගතය නිසා විදුලි සහනයක් ලබාදෙන බව පැවසූ ආණ්ඩුව සම්පූර්ණ වැරදි ආකාරයේ ගණනය කිරීමේ ක්‍රමවේදයක් මත අධික විදුලි බිලක් ජනතාව ලබාදී තිබෙන බව \nහිටපු අමාත්‍ය පාඨලී චම්පික රණවක මහතා පෙන්වා දෙයි.\n\n\n\n\n\nමේ සම්බන්ධයෙන් විදුලිබල මණ්ඩලය පැහැදිළි කිරීමක් කර තිබෙන නමුත් එහි කිසිම පැහැදිළි අවබෝධයක් ජනතාවට ලබාදී නොමැති බව ද  පෙන්වා දෙන හිටපු අමාත්‍යවරයා, මෙම නව විදුලි බිල ගණනය කිරීමේ ක්‍රමවේදය පිළිබඳව නිවැරදි පැහැදිළි කිරීමක් ආණ්ඩුව විසින් මහජනතාවට කළ යුතු බව ප්‍රකාශ කර සිටී.\n\nමේ සම්බන්ධයෙන් වැඩිදුරටත් අදහස් දක්වන හිටපු අමාත්‍යවරයා,\n\nඔබ හැම දෙනාම දන්නව විදුලි ඒකක ගාණ වැඩිවෙනකොට අය කරන ගාණත් වැඩි වෙනවා. මාස තුනක එකපාර ගත්තහම විශාල ඒකක ගාණක් එනව. ඒක අරගෙන තුනෙන් බෙදුවයි කියල මාසෙක විදුලි බිල එන්නෙ නෑ. මේ විදුලි බිල් හැඳුවේ කවර ක්‍රමයටද කියල ජනතාවට කියන්න ඕන. මේක කරන්න තිබුණෙ, ඇඳිරි නීතිය දාන්න කලින් තිබුණ සාමාන්‍ය පරිභෝජනයට බිල් හදල දෙන එක මිසක් දැන් කරල තියෙන ක්‍රමය නෙමෙයි. විදුලි බිලට, ජල බිලට සහනයක් සහනයක් අනිවාර්යෙන් රටට දිය යුතුයි.\n\nඅද විදුලිය නිපදවන්න ප්‍රධාන වශයෙන්ම භාවිත වෙන්නෙ ගල් අඟුරු, තෙල් සහ ජලය. පහුගිය කාලේ තෙල් භාවිතය අඩු වුණා. දැන් ගල් අඟුරු මිලත්, තෙල් මිලත් පහලට වැටිල තියෙනව, නමුත් විදුලි බිල එහෙමමයි.\n\nඅපේ ආණ්ඩුව කාලේ විදුලි බිල මත පනවා තිබූ තෙල් බද්ද  අපි අයින් කළා. ඒ තෙල් බද්ද අයින් කිරීම නිසා රුපියල් 18.32 ක් වෙච්ච විදුලි ඒකකය රුපියල් 16 ට අඩු වුණා. ඒ කියන්නේ 2.32 ක සහනයක් විදුලි ඒකකයකට ලැබුණ. අද විදුලි බල මණ්ඩලයේ ඇතැම් නිලධාරීන් පම්පෝරි ගැහුවට 2015 මගේ පාලනය යටතේ තමයි තෙල් සහනය ලබාදීල විදුලි බල මණ්ඩලය අවසාන වශයෙන් ලාභ ලැබුවෙ. ඒ නිසා තැන් තැන්වල පම්පෝරි ගහනවට වඩා අපිට වඩා හොඳට කරල පෙන්වන්න කියල මම ඒ නිලධාරීන්ට කියනව.\n",
    "URL": "https://www.gossiplankanews.com/2020/06/electricity-bill_30.html\n",
    "Category": "N/A",
    "comments": [
        {
            "comment": " මාස තුනේ මුලු ඒකක ගනන 255 ක් නම් එය තුනෙන් බෙදූ විට එක මාසයකට වැටෙන්නේ ඒකක 85 කි , ඒකක 255 හැදුනේ මුල් මාසේ ඒකක 100 යි දෙවන මාසේ 75 යි සහ තුන්වන මාසේ 80 යි යැයි සිතමු ඒත් මාස තුනේ එකතුව තුනෙන් බෙදු විට මාසයකට වැටෙන්නේ ඒකක 85 කි එය එතරම් ගැටලුවක් නොවේ, නමුත් මාස තුනේ පාවිච්චිකල ඒකක ගනන පිලිවෙලින් 90 ,80 සහ 85 වෙලා එම ඒකක වල එකතුව ඒකක 255 ක් ඒ ඒකක ගනන බිල් කරද්දී මුල් මාස දෙකට ඒකක 105 ගනනේ බිල් කරලා තුන්වෙන මාසයට 50 ක් බිල් කලාම 105 ගනනේ බිල්කල මාස දෙකේ රු 480 ගනනේ ස්ථාවර මුදල ගෙවන්න වෙලා බිල වැඩි වුණා ඒකයි මෙතන ප්‍රශ්නය​ ",
            "likes": "+5"
        },
        {
            "comment": " චම්පික තමයි ප්‍රශ්නෙ හරියටම පෙන්නලා දුන්නෙ ගනන් හදලා .. ඕක තමයි මැත්ස් බැක්ග්‍රවුන්ඩ් එකක් තියෙන උන්ව පාර්ලිමේන්තු යවන එකේ වැදගත්කම.. අපේ උන් යවන්නෙ ඒ උනාට බිලියනේට බින්දු කියද කියලා දන්නෙ නැති උන්ව.. ",
            "likes": "+90"
        },
        {
            "comment": " Patali Mahaththaya wadikarapu bill eka thama thama yanne. Anthimata bill eka vadi kare 2014 April. ",
            "likes": "-1"
        },
        {
            "comment": " වැඩ කරන විරුවාට වැඩ බෑ කියල පෙන්නන හොදම උදාහරනයක් දැන් මේක මාස 2ක් තිස්සෙ තියෙන ගැටලුවක් මේකෙනුත් එකෙක් මැරෙනකම් වෙන්ටැ ඉන්නෙ ",
            "likes": "+59"
        },
        {
            "comment": " ශක්තිමත් විපක්ශයක් අවශ්‍ය මේවගේ දේවල් වලට කතා කරන්න තමයි.. ඒකක 100 පැනපු ගමන් 480ක් බිලට නිකම්ම එකතු වෙනවා.. 500 වගේ පැන්නම තව ලොකු ගානක් ඇඩ් වෙනවා.. ඉතින් ඒක 3න් බෙදලා හරි යන්නෑ කියලා මන්ඩලේ හරක්ට තේරෙන්නෙ නැද්ද ආන්ඩුව දැන් මේක මැයි මුල ඉදන් කියන්නෙ හරියට හදනවා කියලා ඒත තාම හදලා නෑ.. හෙට අනිද්දා මන්ඩලේ උන්ව ගෙන්නලා සර් සද්දයක් දාලා මාද්‍ය සන්දර්ශනයක් කරයි සමහරවිට.. ",
            "likes": "+48"
        },
        {
            "comment": " මේ ගැන කතාකරලා වැඩක් නැත. මගේ average බිල යුනිට් 165, මැය් මාසේ 190, ඒක කමක් නෑ පාවිච්චිය වැඩි උන නිසා. ඒත් මෙයාල යුනිට් 199, මාස 3 කට average කරලා. යුනිට් braket එකට හොඳ ගානක් බිල එවල. ජයවර්ධනපුර ප්‍රාදේශීය කාර්යාලට ගිහින් ඇහුවම meter එක අවුල් ඇතිලු බලන්න request එකක් දීල යන්න කිව්වා. Peoples බෑන්ක් එකෙන් ලෝන් එකක් ගත්ත, එක මාස 3 ගෙවීමට සහන ඉල්ලලා request එකක් කළා.යන්තම් මාස 2 සල්ලි කැපුවේ නෑ. ගහෙන් ගෙඩි එනවා වගේ මේ මාසේ කපලා. ඇහුවම කියනවා සහනය මාස 2 ලු? දැන් මේ මාසේ දෙපාරක් loan එක කපනවා. ",
            "likes": "+32"
        },
        {
            "comment": " Government is cheating the people and robbing the people in every aspect. Saman, Dhap, Petrol, and now from electricity... think before you vote again.. ",
            "likes": "+23"
        },
        {
            "comment": " ලංවිම ඉංජිනේරුවෝ මාසෙකට ලක්ෂ 3ට එහා පඩි ගන්නවා. මීටර් කියවන මහත්තුරුන්ටත් 95000ට එහාලු. කොරෝනා බිය මැද්දේ වුවත් දොස්තරලා නර්ස්ලා වැඩට ගියා. මුන්ට කිසිම ප්‍රශ්නයක් නැතුව දවසක් දෙකක් ඇවිල්ල මීටරය කියවන්න තිබ්බ. ගෙදරට වෙලා පඩිත් ඇරන් අපිටම කෙල වෙන්න දුන්න. ස අහන කොට කිසිම ප්‍රශ්නයක් නෑ කියලා ෂේප් වුණා. මුන්ට පිස්සු. ",
            "likes": "+22"
        },
        {
            "comment": " ඇයිද දන්නැහැ අවසාන මාසයට දෙපාරක් මාසික ගාස්තු අයවෙලා තියෙන්නේ ",
            "likes": "+21"
        },
        {
            "comment": " අපොඉ අපෙ ආන්ඩුව සෙත්ති පෝචි ",
            "likes": "+12"
        },
        {
            "comment": " water bill ekath ehemai...wenadata gedarata rs.170 enne..but may mase bila rs.2000k..minissu nodenuwath kamin serama pay karanawa...corona kiyala mun degolla minissu gasa kaala ",
            "likes": "+6"
        },
        {
            "comment": " Viduli bila weradi niweradi kireemata \"ස\" ge daeth shakthimath karanu, 2/3 balaya labaa demu!  :p ",
            "likes": "+6"
        },
        {
            "comment": " පොහොට්ටුවේ එකෙක් ඉන්නවාද මේ වගේ තර්කානුකූලව, පැහැදිළිව කරුණු දක්වන්න පුළුවන්? ගොන් බන්දුල කිව්වොත් ටොන් පචයක්. පිටරටින් එවපු පාර්සල් 42000ක ඇඩ්‍රස් මැකුණේ sanitizer ගහලා, රටටම කිව්වේ නැවෙන් එනකොට මුහුදු වතුර ගෑවිලා කියලා. තව එකෙක් \"රතු ඉර\" ට ඇවිල්ලා මාලිමාවට ඔරලෝසුව කිව්වා. 😄😂😉 ",
            "likes": "+5"
        },
        {
            "comment": " Kalakanni pohottuwo nisa me okkoma une ",
            "likes": "+4"
        },
        {
            "comment": " During the quarantine curfew period It is very obvious that many persons were encountering the difficulties while consuming the electricity But the some government minsters say that they are giving some sort of concession and even a grace period to the electricity consumer However still we are suffering not in a position the electricity bills in large amount Therefore we all should deny the politicians who are giving false pledges ",
            "likes": "+4"
        },
        {
            "comment": " maha sakkil...i watura bill hadala tiyenne. apita wenadata wathura bill eka maseta 600 witara wenne. me sare un masa tunata 19750/= ka billak dunna. okunta owa weradilawat aduwanam deida apita. ",
            "likes": "+1"
        },
        {
            "comment": " ආචිචිගේ පා ච රණවක  :-) ",
            "likes": "-56"
        }
    ]
}