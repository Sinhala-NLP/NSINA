{
    "Source": "https://www.gossiplankanews.com/",
    "Timestamp": "4/29/2020 06:46:00 PM",
    "Headline": "\nකුරුණෑගල කඩ සාප්පු දින 6 ක් වසා දමයි\n",
    "News Content": "\n\n\n\nකුරුණෑගල දිස්ත්‍රික්කයේ කොරෝනා වයිරසය පැතිර යන අවදානම් තත්ත්වය සැලකිල්ලට ගෙන කුරුණෑගල ඇතුළු ප්‍රධාන නගර රැසක ව්‍යාපාරික ස්ථාන අද (29) දිනයේ සිට මැයි මස 5 වන දින අලුයම දක්වා වසා තැබීමට එම නගරවල ක්‍රියාත්මක වෙළෙඳ සංගම් තීරණය කර ඇත .\n\n\nමේ අනුව කුරුණෑගල , අලව්ව ,    ගල්ගමුව , කුලියාපිටිය , හිරිපිටිය , කුඹුක්ගැටෙි නගරවල ව්‍යාපාරික ස්ථාන වසා තැබීමට ⁣එහි වෙළද සංගම් තීරණය කර ඇත .\n\n\n\n\n\nඅලව්ව ප්‍රදේශයෙන් කොරෝනා ආසාදිතයන් කීප දෙනෙකුම වාර්තා වීම හේතුවෙන් අලව්ව නගරයේ වෙළෙඳසැල් ඊයේ (28) සවස් වරුවේ සිටම වසා දමා ඇත .\n\nකුලියාපිටිය පොලිස් කොට්ඨාසයට අයත් හම්මලව සහ උඩුබද්දාව ප්‍රදේශ වලින් හමුවූ කොරෝනා වෛරසය ආසාදනය වූවන් ගැවසීම සැලකිල්ලට ගෙන කුලියාපිටිය නගරය සහ ඒ අවට පිහිටි සියළුම ව්‍යාපාරික ස්ථාන අද  (29)  දින සිට ලබන අඟහරුවාදා (5 ) දිනය අලුයම තෙක් වසා තැබීමට කුලියාපිටිය වෙළඳ සංගමය තීරණය කර ඇත .\n\nකුලියාපිටිය වෙළෙඳ සංගමයේ සභාපති සහ කුලියාපිටිය නගර සභාවේ සභාපති ලක්ෂ්මන් අධිකාරි මහතාගේ ප්‍රධානත්වයෙන් අද රැස්වූ කුලියාපිටිය වෙළෙඳ සංගමය ජනතාවගේ සෞඛ්‍යාරක්ෂාව වෙනුවෙන් මෙම තීරණය ගෙන ඇත . හම්මලව සහ උඩුබද්දාව ප්‍රදේශ වලින් හමුවූ කොරෝනා වෛරසය ආසානය වූවන් දෙදෙනාම වැලිසර නාවික හමුදා කඳවුරේ සේවය කරන නාවික සෙබළුන් වන අතර ඔවුන් ආසාදිතයන් බවට හඳුනා ගැනීමට පෙර නිවාඩු පැමිණි අවස්ථාවෙිදි කුලියාපිටිය නගරයේ සහ නගරය ආසන්නයේ ඇති වෙළෙඳසැල් ඇතුළු පොදු ස්ථාන රැසක සැරිසරා ඇති බව අනාවරණය වී තිබේ .\n\nකුරුණෑගල නගරයේ ඔසුසැල් හැර අනෙකුත් සියළුම ව්‍යාපාරික ස්ථාන මැයි මස 1 වන දින සිට 5 වන දින අලුයම තෙක් වසා තැබීමට කුරුණෑගල නගරයේ ක්‍රියාත්මක සියළුම වෙළද සංගම් එක්ව තීරණය කර ඇත .\n\n\n\n\n\nගල්ගමුව නගරයේ කොරෝනා ආසාදිත බව කියන පුද්ගලයන් දෙදෙනෙකු සැරිසරා ඇති බවට ලද තොරතුරු අනුව අද සිට සිකුරාදා (1) තෙක් සියළුම ව්‍යාපාරික ස්ථාන වසා තැබීමට ගල්ගමුව වෙළෙඳ සංගමය තීරණය කර ඇත .\n\nමේ අනුවම යමින් හරිපිටිය සහ කුඹුක්ගැටෙි වෙළෙඳ සංගම්ද හෙට (30) සහ අනිද්දා  (1) දෙදින එම නගරවල පවත්වාගෙන යන සියළුම ව්‍යාපාරික ස්ථාන වසා දැමීමට තීරණය කර ඇත .\n\n( පුෂ්පකුමාර ජයරත්න )\n",
    "URL": "https://www.gossiplankanews.com/2020/04/kurunegala-town-closed.html\n",
    "Category": "N/A",
    "comments": [
        {
            "comment": " චන්දෙ තියාගන්න බැරිවෙයිද බයහිතෙනව 2/3 ",
            "likes": "+18"
        },
        {
            "comment": " මැල්සිරිපුර Wahan nadda oi? ",
            "likes": "+9"
        },
        {
            "comment": " පහුගියටිකේ ඇඳිරිනීතිය ඉවත් කරල තිබුනනේ නේද ? දැන් ඔය කොරගෙන තියෙන්නෙ ",
            "likes": "0"
        },
        {
            "comment": " Isnt there an end to this lock down? first the government, then trade associations. What next ? ",
            "likes": "0"
        },
        {
            "comment": " මිනිස්සු ඉතින් වෙන නගරවල කඩවලට යයි. මොලේ නැති හරක් ",
            "likes": "-12"
        },
        {
            "comment": " ලක්ෂයක් දෙකක් ගියත් කමක් නෑ දැන් ඇදිරි නීතිය අයින් කරන්ඩ ඕනේ ",
            "likes": "-20"
        },
        {
            "comment": " තවත් සතියක් වත් curfew එක දික් කරන්න ! බස්නාහිර පලාතෙ 4 ඉදන් වැඩට යන එක හෙන අවදානම් ! ",
            "likes": "+14"
        },
        {
            "comment": " You stay at home and let others work. ",
            "likes": "+1"
        },
        {
            "comment": " මැයි 04 මනාප නොම්බර දෙනවනම් දැන් ඉදල කොරෝනා රෝගීන් ගාන අඩුකරගන්න පුලුවනි.රට නෝමල් කරමු. කොරෝනා මර්ධනය සාර්තකව අවසන් කලා කියල අද නිව්ස් වල නිමල් සිරිපාල ජනපතිට ස්තුති කතාවක් ගියා. -End of Corona - ",
            "likes": "+9"
        },
        {
            "comment": " මර්දනය අවසන් තමයි දැන්... තව මර්දනය කරන්න බෑ ..  ;)  කොරෝනා අවසන් නෑ ",
            "likes": "+2"
        },
        {
            "comment": " ඒත් එක්කම තෝත් පල . ",
            "likes": "+3"
        },
        {
            "comment": " බුජා අති ගරු ජනපති තුමන් අති ගරු මහින්ද අගමැති තුමන් ඇතුලු රජය සෞක්‍ය බලදාරින් හා අවශ්‍ය අය හා සාකච්චා කර ඇදිරි නීතිය අයින් කරන එක ගැන හොදම තීරණයක් ගනී..වෙළද සංගම් වලට ඕනි ඕනි විදියට කඩ වහන්න ඕනි නෑ.ඒක රජය තීරණය කරයි..9 ",
            "likes": "-15"
        },
        {
            "comment": " Menna wahalek!!! Listen to him. he hs just come out after washing their shit ",
            "likes": "+1"
        }
    ]
}