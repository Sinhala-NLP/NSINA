{
    "Source": "https://www.gossiplankanews.com/",
    "Timestamp": "4/29/2021 09:43:00 AM",
    "Headline": "\nඑන්නතේ පළමු මාත්‍රාව ලබාගත් අයට ආසාදනය වුවද බරපතළ වන්නේ නෑලු\n",
    "News Content": "\nකොරෝනා එන්නතේ පළමු මාත්‍රාව ලබාගත් පුද්ගලයන්ට එම වයිරසය ආසාදනය වුවද රෝගී තත්වය උත්සන්නම හෝ සංකූලතා ඇතිවීම හෝ සිදුවන්නේ අවම මට්ටමකින්නැයි සෞඛ්‍ය ප්‍රවර්ධන කාර්යංශයේ ජ්‍යෙෂ්ඨ වෛද්‍යවරයෙක් පැවසීය. ඇට්‍රාසෙනිකා එන්නතේ පළමු මාත්‍රාව ලබාගත් පුද්ගලයන්ට වයිරස වැළඳීමේ සම්භාවිතාව අවම මට්ටමක පවතින බව ද කොවිඩ් නව ප්‍රභේදයට ද ඔවුන් හොඳින් ඔරොත්තු දෙන බව ද එම වෛද්‍යවරයා කීය. කොරෝනා මර්දන එන්නත් සියල්ලම කොරෝනා ප්‍රභේදයන්ට ඉතා හොඳින් ප්‍රතිචාර දක්වන බව ද ඔහු පැවසීය. \n\n \n  \nශ්‍රී ජයවර්ධනපුර විශ්වවිද්‍යාලය මෑතකදී සිදුකළ අධ්‍යයනයකට අනුව එන්නත් ලබාගත් පුද්ගලයන්ට වැඩි ප්‍රතිශක්තියක් ලැබෙන බව තහවුරු වී ඇතැයි ද ඔහු කීය.එම නිසා කොරෝනා මර්දනයට ඇති එකම මාර්ගය එන්නත් ලබාගැනීම බව ද සියලු දෙනාම එන්නත් ලබාගැනීම අතිශය වැදගත් බව ද එම වෛද්‍යවරයා සඳහන් කළේය. නව ප්‍රභේදය සුළඟින් බෝවන බවක් ප්‍රකාශ වන හෙයින් සෑම පුද්ගලයකුම මුඛ ආවරණ දෙකක්වත් පැළඳීම අවශ්‍ය බව ද ඔහු කීය. විවෘත ස්ථානවලට වඩා ආවරණය වූ ප්‍රදේශවල එනම් නිවාස තුළ, කාර්යාල තුළ කොරෝනා වයිරසය පැතිරයාමේ අවදානම වැඩි බව ද වෛද්‍යවරයා පැවසීය.ගොඩනැගිලි හා කාර්යාල තුළ විනාඩි 30කට වඩා රැඳී නොසිටිය යුතු බව කී එම වෛද්‍යවරයා කාර්යාල හා ගොඩනැගිලි නිසි පරිදි සකස් කරගත යුතු බව ද පැවසීය. කාර්යාල හා ගොඩනැගිලිවල වායුසමීකරණ යන්ත්‍ර ක්‍රියාවිරහිත කර වාතාශ්‍රය ලැබෙන අයුරින් සකස් කරගැනීම වැදගත් බව ද ඔහු කීය. මේ වනවිට ඉදිරි පෙළ සෞඛ්‍ය සේවකයන් ඇතුළු මෙරට වැසියන් ලක්‍ෂ 9කට අධික පිරිසකට කොවිඩ් මර්දන එන්නත් ලබාදී තිබේ. ( ජැමිලා හුසේන් - ඩේලි මිරර්) \n",
    "URL": "https://www.gossiplankanews.com/2021/04/health-advice.html\n",
    "Category": "N/A",
    "comments": [
        {
            "comment": " එහෙම නම් රටේ හැමෝටම එක මාත්‍රාවක් විතරක් දීල මැරෙන්නෙ නැතුව බේරිලා ඉමු. ",
            "likes": "+16"
        },
        {
            "comment": " එන්නත ගත්ත අය ගොඩ ",
            "likes": "+10"
        },
        {
            "comment": " නිකං ලැබුණු oxford එන්නත අපිත් අපේ නෑදෑ සනුහරයත්, ගෝලයෝ රොත්තත් ගහගෙන ඉන්නේ. අපිට බය වෙන්න දෙයක් නෑ! මා හිතවත් මාගේ මෝඩ වහල් බයියනි... චීන එන්නන ලෝකයේ හොඳම එන්නතයි! චීනය ලෝකයේ හොඳම රටයි! එමනිසා එහි කොලනියක් වීමට බිය නොවන්න! මීට, සාර්, බැසිල් ඇතුලු සනුහරය ",
            "likes": "+9"
        },
        {
            "comment": " Those who are negative minded may write all kinds of stupid remarks on this matter as well. (Money can do wonders) ",
            "likes": "+8"
        },
        {
            "comment": " ප්‍රිවට් රොහල් වලට අනුමත එන්නත් ගෙන්නන්නන් ඉඩ දිය යුතුයි ",
            "likes": "+9"
        },
        {
            "comment": " බරපතල උනාම කියමුකෝ..... ඒත් මොකද කරන්නේ... ලංකාවට කෙළවෙන දවස වැඩි ඇතක නෙවෙයි.... දුකයි ",
            "likes": "+7"
        },
        {
            "comment": " When they cannot provide the 2nd dose , now coming up with a new baila. Its clearly failure of the health and government to plan the doses they have got. When most of the countires are ordering the vaccine our government is waiting for vaccin donation. But they will go all our to make money for themselves. WE are like slaves. Our people will never learn. If the first dose is enough why are you giving the second dose again? Are we stupid? of course we are ",
            "likes": "+4"
        },
        {
            "comment": " 100 % true ",
            "likes": "+1"
        },
        {
            "comment": " Panditha kamata astra Senaka epa kiyapu unta hoda wade. Umbalata hariyanne Dhammika Pani ",
            "likes": "+4"
        },
        {
            "comment": " මේ රට මුන් කාලා ඉවරයි. කට්ටිය වෙන රටකට ඇප්ලිකෙශන් දැමොත් හොද නැත්ද????? චන්දයක් තිබ්බත් ගොන් රැලක් පෙන්නලා කියනවා ඔබේ වටිනා චන්දයෙන් තව ගොනෙක් පත් කොරගන්න කියලා. මේ ඇති නේද?? ",
            "likes": "+2"
        },
        {
            "comment": " ෂා නියමයි. සතුටට පටියක් දාන්න හිතෙනවා. අපේ අං නැ ඔහේලගේ ගොන් කතා ඔහේලට ම හොදයි ",
            "likes": "+2"
        },
        {
            "comment": " Since the Govt. Can not get the exact number of 2nd dose therefore they are giving all kinds of stories.  Govt. Is fully responsible for this kind of stupid work. Ultimately poor people are suffering. They are blaming people if they won't wear the mask properly. If the Govt. Acted properly by giving injections to every body this wouldn't have happened. Govt. Should do it methodically by getting loans and loans even would hv get down the proper injection to all people. First people must live to do everything  Or govt. Should allow private Hospitals to get down these injections So that somehow people may manage to get it. Ministers are getting bribes all top people army too are well away  Sorry fr us we are victims at the end ",
            "likes": "+2"
        }
    ]
}