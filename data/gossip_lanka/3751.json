{
    "Source": "https://www.gossiplankanews.com/",
    "Timestamp": "11/30/2022 01:30:00 PM",
    "Headline": "\nගෙදර වැඩට කියා කතුන් ගෙන්වාගෙන අතවර කර බඩු කොල්ල කාලා  \n",
    "News Content": "\nනිවෙසේ මෙහෙකාර සේවයට යැයි පවසා රැකියා නියෝජිත ආයතන මගින් රැගෙන නිවෙසට එන කාන්තාවන් රැගෙනවිත් අතවර කර ඔවුන් සතු දේපළ කොල්ලකෑ බව කියන විශ්‍රාමික යුද හමුදා නිලධාරියකු අත්අඩංගුවට ගත් බව බණ්ඩාරගම පොලීසිය කියයි.  බණ්ඩාරගම වීදාගම ප්‍රදේශයේ නිවෙසක මෙහෙකාර සේවයට පැමිණි කාන්තාවක එයින් පලා විත් කරන ලද පැමිණිල්ලක් අනුව සැකකරු අත්අඩංගුවට ගනු ලැබීය.පනස් පස් හැවිරිදි තමන් රැකියා නියෝජිත ආයතනයක් මාර්ගයෙන් බණ්ඩාරගම ප්‍රදේශයේ නිවෙසක මෙහෙකාර සේවය සඳහා නිවෙසේ හාම්පුතා විසින් කැඳවාගෙන ආ බවත් බිරිය හා දරුවා නිවෙසේ සිටින බව ඔහු පැවසුවත් නිවෙසට පැමිණි පසු කිසිවෙකු එහි නොසිටි බවත් කාන්තාව කළ පැමිණිල්ලේ සඳහන් වන බව පොලිසිය කියයි.\n \n\n\n \n\nරාත්‍රී දෙකක් එම නිවෙසේ රඳවාගෙන බලහත්කාරයෙන් තමන්  දූෂණය කළ බව එම කාන්තාව කළ පැමිණිල්ලේ සඳහන් බව ද පොලිසිය පවසයි.  හාම්පුතා දුරකතන ඇමතුමක් ගනිමින් සිටිය දී තමන් නිවෙසින් පලා විත් පොලිසියට පැමිණි බවත් හාම්පුතාගේ නම හෝ තමන් රැඳී සිටි නිවසේ ලිපිනය නොදන්නා බවත් නමුත් එම ස්ථානය පෙන්වා දිය හැකි බව කාන්තාව පවසා ඇතැයි  පොලිසිය කියයි. කාන්තාවගෙන් ලද පැමිණිල්ල අනුව පොලිස් නිලධාරීන්  කණ්ඩායමක් බණ්ඩාරගම වීදාගම ප්‍රදේශයේ එම නිවස වෙත ගොස් සිදු කළ විමර්ශන වලදී කුලී පදනම මත එම නිවෙස ලබාගෙන තිබූ සැකකරු එම අවස්ථාවේ දී නිවසේ දොරගුලු ලා පිටව ගොස් තිබූ බවත් පොලිසිය කියයි. පසුව පොලිස් නිලධාරින්  නිවෙස වටලා සැකකරු අත්අඩංගුවටගෙන සිදු කළ  විමර්ශන වලදී සැකකරු මෙයාකාරයෙන් රැකියා නියෝජිත ආයතනවලට  රැකියා සොයා පැමිණෙන කාන්තාවන් වරින්වර මෙහෙකාර සේවයට යැයි පවසා ලබාගෙන ඔවුන්ගේ බඩු බාහිරාදිය කොල්ලකා පලායන්නකු බවට අනාවරණ වූ බව පොලිසිය කියයි.  53 හැවිරිදි සැකකරු ගාල්ල පදිංචිකරුවකු බව පොලිසිය කියයි.බිමල් ශ්‍යාමන් ජයසිංහ \n",
    "URL": "https://www.gossiplankanews.com/2022/11/bandaragama-incident.html\n",
    "Category": "N/A",
    "comments": [
        {
            "comment": " රණවිරුවෝ අතර නරුමයෝ ද ඇත. ",
            "likes": "+32"
        },
        {
            "comment": " අවුරුද්දකට ලොකු බජට් එකක් වෙන් කරල මෙයාලව නඩත්තු කරන්නෙ ඇයි? ",
            "likes": "+23"
        },
        {
            "comment": " ඒක නරුමයෙක් හින්දා මුළු රණවිරුවෝම වැරදි යයි සිතීම හරියට එක බයිසිකල් කාරයෙක් රෝන් සයිඩ් ගියාම මුළු බයිසිකල් පදින සනුහරේටම බනිනවා වගේ නේද ",
            "likes": "+4"
        },
        {
            "comment": " හමුදාවෙන් ලැබු විනය වෙන්නැති? ",
            "likes": "+15"
        },
        {
            "comment": " Meka saka sahithai. Army vinaya thiyena un mehema karanne naha. nanne nathi jeppanta army vinaya nathi nisa thama ratama kawe. mun me ara oamn case eka copy karala wage. anith eka dawas 2k ma akamaththen hitiye kohomada? mekath ara AU gani wage kiyana boruwak. ",
            "likes": "-6"
        }
    ]
}