{
    "Source": "https://www.gossiplankanews.com/",
    "Timestamp": "10/30/2019 11:44:00 AM",
    "Headline": "\n සුඛෝපභෝගී රථ බද්ද කුඩා වාහනවලට බලපාන්නෑ - මුදල් අමාත්‍යාංශය \n",
    "News Content": "\n\n\n2019 මාර්තු 06දා සිට ක්‍රියාත්මක වන ලෙස සුඛෝපභෝගී වාහන සදහා පැනවු බදු (LT) කුඩා කාර් රථ, වෑන් රථ, තනි සහ ද්විත්ව කැබ් රථ, මෝටර් සයිකල් සහ මෝටර් ට්‍රයිසිකල් සඳහා බලනොපාන බව මුදල්\nඅමාත්‍යාංශය පවසයි.\n\nනව බදු සංශෝධනය  සමග කුඩා මෝටර් රථවල මිල තවදුරටත් ඉහළ යනු ඇති බවට පැවති ආන්දෝලනය සමග නිවේදනයක් නිකුත් කරමින් මුදල් අමාතරංශය ඊයේ (29දා) මෙම කරුණු අනාවරණය කර තිබුණි.\n\nඒ අනුව, කුඩා මෝටර් රථ යටතේ ටොයොටා විටිස්, සුසුකි. එවිරි, ටොයොටා රූමි, සුසුකි. ඇල්ටෝ,සුසුකි බෙලිනෝ, ඩයිහට්සු පෙට්‍රල්, හොන්ඩා ග්‍රේස්, සුසුකි වැගන් ආර් ,ටොයෝටා ඇක්වා යන මාදිලිවල වාහන මෙම සුඛෝපභෝගී බද්දට අදාළ නොවන බව සඳහන් වෙයි. එසේම ඇක්සියෝ, ප්‍රීමියෝ සහ ඇලියොන් යන මාදිලිවල සාමාන්‍ය වාහනද \n\n\n\n\nමෙම සුඛෝපභෝගී බද්දට යටත් නොවන බවද එම නිවේදනයේ සඳහන් වෙයි.\n\nඒ අනුව, බද්දට යටත් වන් සුඛෝපභෝගී මෝටර් කාර් සහ ජීප් රථ පමණක් බව අමාතශය පෙන්වා දෙයි. මීට පෙර මෙම බද්දට යටත්ව ද්විත්ව කැබ් රථද නොවැම්බර් 01 දින සිට ඉන් ඉවත් කිරීටද පියවර ගෙන ඇත. එසේ 2019 මාර්තු 06දාට පසු ණයවර ලිපි විවෘත කර ආනයනය කරනු ලබන සියලු සුඛෝපභෝගී වාහනවලටද මෙම බදු අදාළ වෙයි. මීට අමතරව, නව රෙගුලාසි අනුව රු.ලක්ෂ 35ට වඩා වැඩි වටිනාකම සහිත ඩීසල් සහ පෙට්‍රල් කාර් සහ ජීප් රථ ආනයනයේදි සීමාව ඉක්මවන මුදලට පමණක් මෙම සුඛෝපභෝගී බදු අය කරගනු ඇතැයි ද අමාත්‍යාංශය පවසයි.\n\"දෙමුහුන් වාහනවල වටිනාකම (CIF Value) රුපියල් ලක්ෂ 40 ඉක්ම වූ විට වැඩිවන ඒම මුදලටද, විදුලියෙන් ක්‍රියාත්මක වන වාහනයක වටිනාකම ලක්ෂ 60 ඉක්ම වු විට වැඩි වන මුදලටද යන්නාදී ලෙස මෙම සුඛෝපභෝගී බදු අය කර ගනු ලැබිණි.\" යනුවෙන් එම නිවේදනයේ සඳහන්ව ඇත.\n\nමේ අතර, මෝටර් රථ සඳහා වු තාක්ෂණය දියුණුවීමත් සමග වාහනවල සුබෝපභෝගීතාව තීරණය කිරීම එන්ජින් ධාරිතාව මත නොව වාහනයේ ඇතුළත් විශේෂාංග \n\n\n\n\nඅනුව තීරණය කරන බවද අමාත්‍යාංශය පවසයි.\n\nඒ අනුව, සිලින්ඩර් ධාරිතාව 1,800ට අඩු පෙට්‍රල් මෝටර් රථ, සිලින්ඩර් ධාරිතාව 2,300ට අඩු ඩීසල් කාර් සහ ජීප්රථ මෙම කිලෝවොට් 200ට අඩු ඉලෙක්ට්‍රක් රථ සඳහා සිලින්ඩර් ධාරිතාව මත අයකරන බද්ද නොවැම්බර් 01 සිට ඉවත් කිරීමට නියමිතව ඇත. එහෙත් ඔක්තෝබර් 31 තෙක් ණයවර ලිපි නිකුත් කර 2020 අප්‍රේල් 21 වැනි දිනට පෙරාතුව ආනයනය කර නිෂ්කාශනය කරන වාහන සුඛෝපභෝගී බද්දෙන් නිදහස් වන බවත් මුදල් අමාත්‍යාංශය වැඩිදුරටත් පවසයි.\n\nභානුක අමරසිංහ\n",
    "URL": "https://www.gossiplankanews.com/2019/10/vehicle-tax.html\n",
    "Category": "N/A",
    "comments": [
        {
            "comment": " එය වාහනයක් හිමි කර ගැනීම ගැන නොව, පහසු ප්‍රවාහන ක්‍රමයක් තිබීමයි. අපට වඩා හොඳ පොදු ප්‍රවාහන සේවයක් තිබේ නම්, අඩු මිලකට විකුණනු ලැබුවද බොහෝ දෙනෙකුට වාහනයක් අවශ්‍ය නොවන බව මට විශ්වාසයි.  වාහන මිල අඩු කිරීමට පොරොන්දු අපේක්ෂකයින් නොව පද්ධතිය වැඩිදියුණු කිරීමට සැලසුම් කර ඇති අයෙකුට ඡන්දය දෙන්න.  පුළුල් මාර්ග සහ වඩා හොඳ පොදු ප්‍රවාහන ප්‍රතිපත්ති අපේක්ෂකයින් විසින් ක්‍රියාත්මක කළ යුතුය. අපට කැරට් අවශ්‍ය නැත, නමුත් නිසි සැලසුම් අවශ්‍යි . ",
            "likes": "+51"
        },
        {
            "comment": " Oya oni taram bus tiyenne , bus wela palayalla ! ",
            "likes": "-7"
        },
        {
            "comment": " matanam oye වාහන සිහින ne ! ",
            "likes": "+1"
        },
        {
            "comment": " මේ ක්‍රමය හදපු කෙනාටවත් මේක තේරෙනවානන් පුදුමයක්!! ",
            "likes": "+58"
        },
        {
            "comment": " රජයේ සේවයේ කොල්ලටයි බල්ලටයි කාර් පර්මිට් දෙනවා . එකක් නම් කමක් නැහැ හැම අවුරුදු 5 කටම වරක්.පෙන්ෂන් එකත් මැරෙනකල් දෙනවා ,මේවගේ බර දරන්න ඕනේ පුද්ගලික අංශය.රට හැදෙයි ද ? ",
            "likes": "+24"
        },
        {
            "comment": " රජයේ සේවකයෝ ලක්ෂ 15 න් 20000 කට විතරයි වාහන පර්මිට් දෙන්නෙ. එයාලගෙන් 50% විතර පර්මිට් විකුණලා සල්ලි ගන්නවා. මං නම් කියන්නෙ කාටවත් පර්මිට් නොදී ඉන්න එක තමයි හොද. රජයේ සේවකයින්ගෙ පඩියෙන් 7% ක් w&op එකට කපාගන්නව. අනික අවුරුදු 60 පැන්ෂන් ‍යන රජයේ සේවකයන්ගෙන් 80% අවුරුදු 75 වෙනකොට මැරිල යනව. පැන්ෂන් ක්‍රමය ලෝකයේ හැම රටකම තියෙන ශුභසාධක ක්‍රමයක්. ඒක පුද්ගලික අංශයටත් ව්‍යාප්ත කරන්න ඕනැ. ",
            "likes": "+11"
        },
        {
            "comment": " Udin Mrch 6th walin passe open karapu LC walata LT gahanawa kiyala එහෙත් ඔක්තෝබර් 31 තෙක් ණයවර ලිපි නිකුත් කර 2020 අප්‍රේල් 21 වැනි දිනට පෙරාතුව ආනයනය කර නිෂ්කාශනය කරන වාහන සුඛෝපභෝගී බද්දෙන් නිදහස් වන බවත් මුදල් අමාත්‍යාංශය වැඩිදුරටත් පවසයි. Me mona reddakda kiyanne kiyala kaata hari pahadili karanna puluwanda? ",
            "likes": "+13"
        },
        {
            "comment": " you need to open LC on or before 2019/10/3, the vehicle physically should present in Sri Lanka port on or before 2020 April 21. ",
            "likes": "+1"
        },
        {
            "comment": " අන්තිමේදී පොඩි එකාගේ සෙල්ලම් කාර් එකටත් අරිනවා. ",
            "likes": "+10"
        },
        {
            "comment": " ගේඨා මේක දැනගත්තොත් කියයි මගේ රජයක් යටතේ සියළුම වාහන ඩියූටි ෆ්‍රී දෙනව කියල. එතකොට අපිට E200 බෙන්ස් කාර් එක ලක්ෂ 90 ට ගන්න පුළුවන්. ටොයොටා ප්‍රිමියෝ එක ලක්ෂ 40 ට ගන්න පුළුවන්. ",
            "likes": "-14"
        },
        {
            "comment": " ජනාධිපතිවරණෙත් ඇවිල්ලා, කට උඩටම කෙල වෙනකන් ඉන්න උනා මේවා දෙන්න. කමක් නෑ පහුවෙලා හරි කරපු දේ. ",
            "likes": "-21"
        }
    ]
}