{
    "Source": "https://www.gossiplankanews.com/",
    "Timestamp": "1/31/2020 03:00:00 PM",
    "Headline": "\nකෝටි 200ක කුඩු - පිස්තෝල 10ක් බණ්ඩාරගමින් අල්ලයි\n",
    "News Content": "\n\n\nරුපියල් කෝටි 200කට අධික වටිනාකමකින් යුත් හෙරොයින් කිලෝ 102ක තොගයක්ද, මිලි මීටර් 9 නවීන පිස්තෝල 10ක් සහ එම මැගසින් 19ක්ද සමග සැකකාරියන් දෙදෙනකු සහ සැකකරුවකු බස්නාහිර උතුරු දිසාව බාර නියෝජ්‍ය පොලිස්පතිවරයා යටතේ ඇති විශේෂ පොලිස් කණ්ඩායමක් විසින් ඊයේ බණ්ඩාරගම ප්‍රදේශයේ දී අත්අඩංගුවට ගත් බව පොලිසිය කියයි.\n\n\nමදුරප්පෙරුම කාංචනා ප්‍රියදර්ශනී මදුරප්පෙරුම (28) සහ මදුරප්පෙරුම ධනංජය ධර්මකුමාර (26) යන සහෝදර සහෝදරියන් දෙදෙනාත්, ධර්මකුමාර නමැත්තාගේ පෙම්වතිය බව කියන බෙත්මගේ උපේක්ෂා පියුමි (22) නමැත්තියත් මෙසේ අත්ඩංගුවට ගනු ලැබූ බව ජ්‍යෙෂ්ඨ පොලිස් නිලධාරියෙක් පැවසීය.  සිද්ධියේ ප්‍රධාන සැකකාරිය වන කාංචනා මදුරප්පෙරුම නමැත්තිය මීට වසරකට පමණ ඉහත දී මහරගම ඇරෑව්වල නිවසකින් කෝටි 700 නිල් දියමන්තිය පැහැර ගැනීමේ සිද්ධිය සම්බන්ධයෙන් දැනට සිරදඬුවම් විඳින මාතර මල්ලි නැමැත්තාගේ බිරිය බවත් ඇය මෙම හෙරොයින් ජාවාරම මෙහෙයවා ඇති බවත් පොලිසිය කියයි.\n\n\n\n\n\nමිරිස්සේ සිට අධිවේගී මාර්ගය ඔස්සේ බණ්ඩාරගමට මහා පරිමාණයෙන් හෙරොයින් ගෙන එන බවටත් කාන්තාවක විසින් මෙම ජාවාරම මෙහෙයවනු ලඛන බවටත් බස්නාහිර පළාත උතුරු දිසාව බාර නියෝජ්‍ය පොලිස්පති වරුණ ජයසුන්දර මහතාට ලැබුණු බුද්ධි තොරතුරක් මත වැඩබලන පොලිස්පති සී.ඩී. වික්‍රමරත්න හා බස්නාහිර පළාත බාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් යන මහරුන්ගේ අධීක්‍ෂණය යටතේ, පොලිස් කොට්ඨාස කිහිපයක සිටින විශේෂ කාර්ය බලකයෙන් සාමාන්‍ය පොලිස් සේවයට එක්ව සිටින පොලිස් නිලධාරින්ගෙන් සමන්විත විශේෂ පොලිස් කණ්ඩායමක් විසින් මෙම වැටලීම සිදුකරනු ලැබීය.\n\nඅහංගම පොලිස් ස්ථානාධිපති පොලිස් පරිකෂක මංජුල සිල්වා මහතාගේ ප්‍රධානත්වයෙන් යුත් මෙම විශේෂ පොලිස් කණ්ඩායම් විසින් සැකකරුවන් අත්අඩංගුවට ගෙන තිබිණි.මෙම විශේෂ පොලිස් කණ්ඩායමට විශේෂ කාර්ය  බලකායේ සිට පොලිසියට අනුයුක්තව පොලිස් කණ්ඩායමක් තෝරාගෙන තිබූ අතර අහංගම පොලිසියේ සිට මෙම සියලු මෙහෙයුම් සිදුකර තිබිණි.\n\nපොලිස් නිලධාරීන් දින කීපයක් පුරෑ එම ප්‍රදේශයේ ආවේක්ෂණ රාජකාරියේ නිරත වෙමින් සිටි අතරේ මාතර මල්ලී නමැත්තාගේ බිරිය වන කාංචනා නැමැත්තිය වෙනත් පාර්ශ්වයක් වෙත ඛාර දිම සදහා හෙරොයින් රැගෙන සිය සොහොයුරි සමග වැගන් ආර් වර්ගයේ මෝටර් රථයකින් ගැලණිගම ප්‍රදේශයට පැමිණෙන බවට නිලධාරීන්ට කල් තියා තොරතුරු ලැබී තිබිණි. ඒ අනුව පොලිස් ස්ථානාධිපති මංජුල සිල්වා මහතා ඇතුළු පොලිස් කණ්ඩායම පෙරවරුවේ සිට එම ප්‍රදේශයේ ආවේක්ෂණ රාජකාරියේ නිරත වී සිටිය දී පෙරවරු 7.00ට පමණ සැකකටයුතු ලෙස ගමන් ගත් යතුරු පැදියක් නවතා  එහි ගමන්ගත් ප්‍රියදර්ශනී මදුරප්පෙරුම සහ ධනජජය ධර්මකුමාර යන දෙදෙනා පරික්ෂා කිරිමේ දී ඔවුන් සතුව තිබූ හෙරොයින් කිලෝ 15ක්  පමණ සොයාගෙන ඇත.\n\n\n\n\n\nසැකකරු හා සැකකාරිය අත්අඩංගුවට ගෙන ප්‍රශ්න කිරීමේ දී ඔවුන්ගේ හෙරොයින් තිප්පොළ ලිංග පිළිබඳව සියලු තොරතුරු හෙළි  වූ බවත් හෙරොයින් තොගය අත්අඩංගුවට ගැනීමට පොලිස් නිලධාරීන් සැකකරු හා සැකකාරිය  සමග එම නිවස වෙත යද්දී සැකකාරිය පොලිස් නිලධාරින් නොමග යැවීම  සඳහා මුලින්ම පෙන්වා ඇත්තේ ඔවුන් පදිංචි නිවස බවත් පොලිසිය කියයි. එම නිවස පරික්‍ෂා කළ පොලිස් නිලධාරීන්ට එහි තිබී හෙරොයින් හමුවී නොමැති අතර සැකකරුගෙන් හා සැකකාරියගෙන් වැඩිදුරටත් ප්‍රශ්න කිරීමේ දී ඔවුන් මෙම ජාවාරම  සඳහා භාවිත කරන කුලී නිවසකට ගොස් ඇති අතර එහි අල්මාරියේ හා කබඩ් එකක් තුළ සගවා තිබූ තවත් හෙරොයින් කිලෝ 177ක් හා පිස්තෝල 10ක් සොයා ගෙන ඇත. එම නිවසේ ධර්මකුමාර නැමැත්තාගේ පෙම්වතිය  සිට ඇති අතර ඔවුන් මෑතක දී විවාහ විමට සූදානමින් සිට ඇති බවත් පැවසේ.\n\nමොවුන් මීට සති කිහිපයකට පෙර හෙරොයින් ජාවාරම සදහාම මෙම නිවස කුලියට ගෙන ඇති බව පොලිසිය පවසයි. මෙම හෙරොයින් ඉරානයේ සිට මුහුදු මගින් මෙරටට ගෙන්වා ඇති බවත් මීට සතියකට පමණ පෙර මිරිස්සේ සිට මේවා මෙම නිවසට රැගෙනවිත් තිබූ බවත් පරිකෂණවල දී හෙළි වී තිබේ. මෙම නිවසේ තිබී අත්අඩංගුවට ගත් පිස්තෝල 10 අති නවින ඒවා බවත් ඒවා ඇමෙරිකාවේ, පාකිස්ථානයේ, ඔස්ට්‍රේයාවේ සහ චීනයේ නිෂ්පාදිත පිස්තෝල බවත් මේවා ආරක්‍ෂක අංශ පරිහරණය කරන ඒවා බවත් පොලිසිය පවසයි.\n\nඅත්අඩංගුවට ගති ඇතැම් හෙරෝයින පැකට්වල කිලෝ 1යි ග්‍රෑම් 200ක් පමණ ප්‍රමාණයක් තිබි ඇති අතර මෙම පැකට් සියල්ලේම 999 වශයෙන් අංකයක් සටහන් කර තිබිණි. මොවුන් මේවා පාතාල සාමාජිකයන්ට අලෙවි කිරිම සඳහා රැගෙන එන්නට ඇති බවට සැකකරන අතර හෙරොයින් ජාවාරම්කරුවන් ළග තිබී මේ ආකාරයේ නවීන පිස්තෝල 10ක් සොයාගත් ප‍්‍රථම අවස්ථාව මෙය වන බව පොලිසිය කියයි.\n\nමෙම හෙරොයින් ජාවාරම පිටුපස සිටින දකුණේ පාතාල සාමාජිකයන් රැසකගේ තොරතුරු හෙළිවී\nඇති අතර ඔවුන් සම්බන්ධයෙන් වැඩිදුර තොරතුරු හෙළිකර ගැනීම සඳහා සැකකරු හා සැකකාරියන් රැඳවුම් නියෝග යටතේ රඳවාගෙන ප්‍රශ්න කරගෙන යනු ලබේ. මෙම හෙරොයින් තොගය දැනට අත්අඩංගුවේ පසුවන මකඳුරේ මධුෂ් නමැත්තාට අයත් හෙරොයින් තොගයක් බවට සැකකරන බවත්, මාකඳුරේ මදුෂ්ගේ සමීපතමයකු වන කැවුමා නමැත්තා විසින් මොවුන්ට මෙම හෙරොයින් තොගය ලබාදී ඇති බවද කියති.\nසැකකාරිය හා සැකකරුට හෙරොයින් ජාවාරම සඳහා මෙම නිවස කුලියට සොයා දී ඇත්තේ කැවුමා නමැත්තා විසින් බවද පොලිසිය පවසයි.\n\n\n\n",
    "URL": "https://www.gossiplankanews.com/2020/01/200-10-drug-nabbed.html\n",
    "Category": "N/A",
    "comments": [
        {
            "comment": " කාළයක් තිස්සේ කුඩු තොග පිටින් අල්ලනවා ඒත් මහා පරිමාණ කුඩු කාරයන්ට දඬුවම් කෙළේ කවද්ද මුන්ට හරියට දඬුවම් කළානම් මරණ දඩුවම දීලා මිනියටත් දඬුවම් කරන්ඩ ඕනේ , හැබැයි කුඩු කන් හැන්දක් දෙකක් එක්ක අහුවුණ අයනම් බන්ධනාගාර ගතවෙලා අවුරුදු ගණන් තපිනවා ඇති ,ඇයි මේ මහා පරිමාණ කුඩු ජාවාරම් කාරයන්ට පාතාල නායකයන්ට පත්වෙන කිසිම ආණ්ඩුවක් දඬුවම් නොකරන්නේේ ? මහා පරිමාණ ජාවාරම්කාරයෝ අල්ලා ගත්තාම ඒ ළඟම මාට්ටු වෙන්නේ ඊට සම්බන්ධ දේශපාලකයනේ එතකොට ඉහළින් එන නියෝග මත සියල්ලන් නිදහස් වෙනවා ඇති, දැන් බලන්ඩ වෙලේ සුදාලා අල්ලා ගත්තේ කොයි කාළෙද කෝ දඬුවම් දුන්නා ",
            "likes": "+56"
        },
        {
            "comment": " ඉන්න ලඟදිම ලොකුම වෙලෙන්ඳා හිරෙන් නිදහස්වෙලා එනවා ",
            "likes": "+20"
        },
        {
            "comment": " ලංකාවේ මිනිස්සු.කුඩු ආයුද අල්ලන එක ගැන හිතන් වදිය..  තමන්ට විරුද්ද පාලන කාලේදී - \"මුන් ආවත් හරි හැමතැනම කුඩු , ආයුද.. ඒ කාලේ ඔහොම නෑ \" තමන්ගේ පාලන කාලේ - \"දැන් ලේසි වෙන්නේ නෑ කුඩ්ඩන්ට , පාතාලේ උන්ට..කොනක ඉදන් අල්ලනවා\"   :D :p ",
            "likes": "+30"
        },
        {
            "comment": " ගහෙන් වැටිච්ච මිනිහට ගොනා ඇන්නා වගේ වැඩක් නොවැ මට උනේ ඊයේ ලොක්ක එලියට දැම්ම අද බඩු ටික මාට්ටු ",
            "likes": "+17"
        },
        {
            "comment": " මධුශ්ට දෙශපාලන හයිය දෙන පරයාවත් අල්ලමුද? ",
            "likes": "+15"
        },
        {
            "comment": " අදාල පොලිස් ස්ථානය නොදැන ජාවාරම් වෙන්නත් බෑ විශේෂ විශේෂ කාර්ය බලකාය නැත්නම් අල්ලන්නත් බෑ ඕං මං හූනා කිව්ව වගේ කිව්වා ",
            "likes": "+7"
        },
        {
            "comment": " ara man packet eka balanne un genapu akak ahu welada wage! LOL! ",
            "likes": "+4"
        },
        {
            "comment": " ඕන දෙයක් ප්‍රීති වෙසක් අපිටනම්. ",
            "likes": "+2"
        },
        {
            "comment": " Atulugamin newe hode ! ",
            "likes": "+2"
        },
        {
            "comment": " නම් ගම් ලිපින එක්කම ඔක්කොම පලකරලා. දේශපාලකයො සම්බන්ධ නැතිව ඇති ",
            "likes": "+3"
        },
        {
            "comment": " වැඩ කරන අපේ විරුවා:- බය වෙන්න එපා. අපිට ඕක සිම්පල් කේස් එකක්. ",
            "likes": "+1"
        },
        {
            "comment": " කලින් ආන්ඩුවකාලෙ රජ කරපු උන්ගෙ බඩු අල්ලල අලුත් ආන්ඩුවට සපෝට් කරන උන් ගොඩ දාල දෙනව ආයුබොවන්ට ",
            "likes": "+1"
        },
        {
            "comment": " Handa pata natakaya awasan welada ",
            "likes": "0"
        },
        {
            "comment": " ඕවා වැඩක් නැ බං මේ ටිකේ කොරෝනා විතරයි ",
            "likes": "-2"
        }
    ]
}