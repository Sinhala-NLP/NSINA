{
    "Source": "https://www.gossiplankanews.com/",
    "Timestamp": "11/29/2022 10:54:00 AM",
    "Headline": "\nA සමාර්ථ 9 ලබාගත් සිසුවාට භූමිතෙල් දමා ගිනි තැබූ කතාව\n",
    "News Content": "\nපසුගියදා නිකුත්වූ  අපොස සාමාන්‍ය පෙළ විභාගයේ A සමාර්ථ 9ක් ලබාගත් සිසුවෙකුගේ සිරුරට භූමිතෙල් ඉස ගිනි තැබීමේ සිද්ධියක් මහනුවර ප්‍රදේශයෙන් වාර්තා වී තිබේ.තමා ලද ජයග්‍රහණය සිය මිත්තනියට පවසා පියා සමඟ ආපසු එමින් සිටියදී අම්පිටිය ප්‍රදේශයේ ක්‍රියාත්මක මැර කල්ලියක් මේ දෙන්නා වටකර මෙම අපරාධය සිදු කර තිබේ. \n \n\n\n \n\nඑක් මැරයෙකු සිසුවා ඇදගෙන ගොස් සිසුවාගේ හිස ප්‍රදේශය සහ සිරුරේ පහළ ප්‍රදේශයට භූමිතෙල් වක්කර ගිනිතබා තිබේ.සිද්ධියෙන් පසු සිසුවාව බරපතල තත්වයෙන් රෝහල් ගත කර තිබෙන අතර ඔහු තවම දැඩි සත්කාර ඒකකයේ පසුවේ.මෙවැනි අපරාධයක් කිරීමට හේතුවූ කරුණ පැහැදිලි නැති අතර සිසුවාගේ ජයග්‍රහණය නිසා ඇතිවූ ඊර්ෂ්‍යාවක්ද වෙනත් හේතුවක්ද යන්න පැහැදිලි කරගන්නට අපහසුවී තිබේ.අත්දැකීමට මුහුණදුන් සිසුවාගේ පියා අපරාධකාර කල්ලියට ඇති බිය නිසා සිද්ධිය ගැන තොරතුරු ලබාදීමෙන් වැළකී ඇති අතර ඔහු පොලිසියට පවසා ඇත්තේ අපරාධය කළ අය දන්නේ නැති බවයි.මෙම අත්දැකීමට මුහුණපා ඇත්තේ අම්පිටිය බෙරවට්ස් විදුහලේ සිසුවෙකු වන අතර ඔහු අම්පිටිය පල්ලේගම ප්‍රදේශයේ පදිංචිව සිටියේය.\n \n\n\n \n\nසිද්ධියෙන් සිසුවාගේ හිස ප්‍රදේශය සහ සිරුරේ පහළ ප්‍රදේශයට බරපතල පිළිස්සුම් තුවාල සිදු වී ඇති බවත් ප්‍රතිකාර ලබාදෙමින් සිටින බවත් මේ වන විට ඔහුට සැත්කමක් ද සිදුකර ඇති බවත් මහනුවර මහ රෝහලේ ප්‍රකාශකයෙක් කියා සිටියේය.කලක සිට අම්පිටිය ප්‍රදේශයේ ක්‍රියාත්මක මැර කල්ලියක සාමාජිකයෙකු මෙම ක්‍රියාවට මුල්වී ඇත. හොරොයින් අයිස් ගංජා ඇතුළු මත්ද්‍රව්‍ය ජාවාරමක නිරත මෙම කන්ඩායම මීට කලකට පෙර 2021 ජනවාරි මස අම්පිටිය ගාල්තැන්න ප්‍රදේශයේ කදුමුදුනකට පුද්ගලයන් දෙදෙනකු රැගෙන ගොස් කුරුසියේ ඇණ ගැසූ සිද්ධියක්ද වාර්තා විය.දඹුල්ල ප්‍රදේශයේ දේවාලයක් පවත්වාගෙන යන අම්පිටිය ප්‍රදේශයේ පදිංචි කපුවකු ඇතුලු පිරිසක් මීට සම්බන්ධ බවට පොලිසිය සිදුකරන පරීක්ෂණ වලදී අනාවරණයවී ඇත. \n",
    "URL": "https://www.gossiplankanews.com/2022/11/ampitiya-ol-student-burn.html\n",
    "Category": "N/A",
    "comments": [
        {
            "comment": " මිනිස්සු අරන් ගොස් ඇණ ගහන රටක් සහ බූමිතෙල් දමා දරුවන් පුචිචන රටක් හැදුවෙිි මහජන මුදලින් නඩත්තු වන දේශපාලනය සහ පොලිසිය නොවෙිිද? ",
            "likes": "+150"
        },
        {
            "comment": " Sinhala rate noveda? Sinhala deshapalakayo neveda? ",
            "likes": "-9"
        },
        {
            "comment": " මොනවා උනත් ගොනිල්වම තල්ලු කරගෙන යං, \" උඹෙ රටේ නීතිය\" එතකොට මේක ගොනිල්ටම ගිය රට ඈ, කට බොරු කිවුවත් දිව බොරු නොකියයි කියන්නෙ ඔන්න ඕකයි නාකියා. ",
            "likes": "-43"
        },
        {
            "comment": " උඹේ තාත්ත පිස්සෙක් නේ ? :p ",
            "likes": "+25"
        },
        {
            "comment": " අනේ ගොනෝ අපරාධ පරීක්ෂණයක හැම මගුලම මාධ්‍යයට දෙන්නෙ නෑ, අපරාධය කල සැනින් අල්ලන්න ඕනෙ කියලත් නෑ, ඔය කපුවෙක් අල්ලගෙන තියෙන්නෙ ක්ෂනිකව. සමහරවිට විභාගෙ පාස් කරන්න පඬුරක් ගැට ගහන්න ඇති. ජනාධිපතිගෙන් ජනාධිපතිට නීතිය වෙනස් වෙන්න බෑ, එහෙම නොවෙන්න නං ඉස්සෙල්ලම ජනතාව හිතන පතන විධිය වෙනස් වෙන්න ඕනෙ. \"රනිල්ගෙ රට\" කියලා වහල් ක්‍රමයට හිතන තාක් ඒ වෙනස වෙන්නෙ නෑ. ",
            "likes": "-19"
        },
        {
            "comment": " 88/89 මතක් වුනාද? ",
            "likes": "+5"
        },
        {
            "comment": " නිතියක් නැති රටවල් වලින් මෙවැනි දෙවල් බහුල ව සිදුවිම නොවලක්විය නොහැකි ය. ",
            "likes": "+59"
        },
        {
            "comment": " අමාරුවෙන් හම්බකරන් නොකා කාල පාඩුවේ ඉන්න මිනිස්සුන්ට ඉන්න දෙන්නැති රටක් මේක. හොරුන්ට මැරයින්ට බයේ ජීවත් වෙල ඉන්න වෙල තීන්නේ දැන්. පොලිසියේ උන් ඉන්නේ එක එකාගේ කුණු වැඩ කරන්න උන්ට මිනිස්සු ගැන බලන්න වෙලාවක් නෑ. ",
            "likes": "+44"
        },
        {
            "comment": " මුන්ව මරල දාපල්ලකෝ බොරුවට අරගලේ කියල වැලපෙන පම්ක්කු ",
            "likes": "+30"
        },
        {
            "comment": " පුතා ඔබ‍ට ඉක්මන් සුවය ලැබේවා. ",
            "likes": "+21"
        },
        {
            "comment": " මෙම පියා සහ පුතා අපරාධ ගනනාවකට සම්බන්ද අය කියල කියයිද දන්නෙනෑ දැන්........ ",
            "likes": "+7"
        },
        {
            "comment": " අනිවාර්යයෙන්ම දේශපාලුවෙක් ඇති පස්සේ..නැත්තං පොලිසිය ඔච්චර කල් පොල් ගෑවද.. කාලකන්නි දේශපාලුවොනං රටට සාපයක් ",
            "likes": "+2"
        },
        {
            "comment": " කෝ මේ මහා ලොකු කුරුඳුවත්තේ හිට්ලර් අයියා? ",
            "likes": "+1"
        },
        {
            "comment": " Baya wenna epa Rani sir oka gana balai, dan rate kudu ice naha sir ewa thahanam karala. ",
            "likes": "-6"
        }
    ]
}