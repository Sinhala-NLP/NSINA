{
    "Source": "https://www.gossiplankanews.com/",
    "Timestamp": "8/30/2018 12:25:00 PM",
    "Headline": "\nකිලිනොච්චියේ කුඹුරු යායක තරුණියකගේ මළ සිරුරක්\n",
    "News Content": "\n\n\n\nකිලිනොච්චිය, පණ්ණකඩ්ඩි ප්‍රදේශයේ කුඹුරු යායක තිබී අවුරුදු 18ත් - 20ත් අතර වයසේ පසුවන තරුණියකගේ මළසිරුරක් ඊයේ (29දා) සොයාගත් බව කිලිනොච්චිය පොලිසිය පැවැසීය. කුඹුරුයායක ඇළ \nමාර්ගයේ තිබී සොයාගත් මළසිරුර අසල තිබී යතුරුපැදි යතුරක්,\n\n\n\n\n\nපාවහන් ඇතුළු කොටස් කිහිපයක් හමුවී ඇති බව ද පොලිසිය සඳහන් කළේය.\n\nමෙම මියගිය තරුණිය කවුරුන්දැයි යන්න මෙතෙක් අනාවරණය කොටගෙන ඇති අතර මසුන් ඇල්ලීමට ගිය පිරිසක් මළසිරුර දැක ඇති බව ද පොලිසිය පැවැසීය.  පොලිසිය ප්‍රකාශ කළේ මළසිරුර කිලිනොච්චිය රෝහලේ මෘත ශරීරාගාරය වෙත යොමු කොට සිරුර සම්බන්ධයෙන් පශ්චාත් මරණ පරීක්‍ෂණය පැවැත්වීමට පියවර ගත් බවයි. සිද්ධිය සම්බන්ධයෙන් කිලීනොච්චිය පොලිසිය වැඩිදුර පරීක්‍ෂණ මෙහෙයවයි.\n\n-ශේෂලා අමරසිංහ-\n",
    "URL": "https://www.gossiplankanews.com/2018/08/kilinochchi-teen-dead-body.html\n",
    "Category": "N/A",
    "comments": []
}