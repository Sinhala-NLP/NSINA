{
    "Source": "https://www.gossiplankanews.com/",
    "Timestamp": "1/31/2019 04:00:00 PM",
    "Headline": "\nහෙට සිට සීගිරියේ පොලිතීන් බැහැ - බිස්කට් ගෙනයන්නත් වෙනම බෑගයක්\n",
    "News Content": "\n\n\n\nසීගිරිය දිය අගල ඇතුළත කලාපය ලබන මස 01 වැනිදා (හෙට ) සිට පොලිතින් ඇතුළු අපද්‍රව්‍යවලින් තොර කලාපයක් බවට නම් කිරීමට මධ්‍යම සංස්කෘතික අරමුදල තීරණය කර ඇත.\n\nනිවාස, ඉදිකිරීම් හා සංස්කෘතික කටයුතු පිළිබඳ අමාත්‍ය සජිත් පේ‍්‍රමදාස මහතාගේ උපදෙස් මත මෙම වැඩපිළිවෙළ ආරම්භ කරන බව සීගිරිය ව්‍යාපෘති කළමනාකරු මේජර් එම්.එම්.නිශාන්ත මහතා ප‍්‍රකශ කරයි.\n\nඒ අනුව හෙට ( 01දා) සිට සීගිරිය දිය අගල ඇතුළත කලාපයට පිසින ලද ආහාර වර්ග, කෙටි ආහාර වර්ග රැගෙනයාම දෙස් විදෙස් සංචරකයිනට තහනම් කරනු ලබන බවත් ආහාර ද්‍රව්‍ය ලෙස බිස්කට් වර්ගයක්\nරැගෙනයෑමට අවසර ලබාදෙනුයේ එහි පිටතින් ඇති පොලිතින් ආවරණය ඉවත් කිරීමෙන් පසු බවත් ඒ මහතා පැවසීය.\n\n\n\n\n\nඑසේම ජල බෝතල්වල මූඩියේ ඇති පොලිතින් ආවරණය හා පිටතින් ඇති ලේබලය හා එම පොලිතින් ආවරණය ඉවත් කර ජල බෝතල් රැගෙන යෑමට අවසර දෙනු ලබන බවත් බිස්කට් හා ජල බෝතලය රැගෙනයෑම සඳහා මධ්‍යම සංස්කෘතික අරමුදල මගින් බෑගයක් හඳුන්වා දෙනු ලබන බවත් එම බෑගය යළි භාරදී අපද්‍රව්‍ය සියල්ල සංචාරකයා විසින් රැගෙන යායුතු බවත් ඒ මහතා ප‍්‍රකාශ කරයි.\n\nඑසේම ප‍්‍රධාන රථ ගාල් ලෙස හදුන්වා දී ඇති මොරගහමුල හා කෞතුකාගාර පරිශ‍්‍රයට ළඟාවෙන රථවාහන තුළ ඇති ඉවතලන පොලිතින් ඇතුළු අපද්‍රව්‍ය එම කලාපයට මුදාහැරීම සම්පුර්ණයෙන්ම තහනම් කිරීමට ද, සීගිරිය නැරඹීමට පැමිණෙන සියලූ‍ම දෙස් විදෙස් සංචාරකයින් විසින් රැගෙන එන සියලූ‍ අපද්‍රව්‍ය යළි ඔවුන් විසින්ම ආපසු රැගෙන යායුතු බවට ද එම වැඩ පිළිවෙළ නිරන්තර අධීක්ෂණය කරමින් කටයුතු කරන බව ද ප‍්‍රකාශ කළේය.\n\nමේ පිළිිබඳව සීගිරිය අවට සංචාරක ව්‍යාපාරයේ නිරතව සිටින්නන්ද දැනුවත් කර ඇති බව ඒ මහතා වැඩිදුරටත් පැවසීය.\n\n-සරත් එරමිනිගම්මන - \n",
    "URL": "https://www.gossiplankanews.com/2019/01/sigiriya-new-regualation.html\n",
    "Category": "N/A",
    "comments": [
        {
            "comment": " අපද්‍රව්‍ය සංචාරකයන්ට ගෙනියන්න කියන දේ ප්‍රයෝගික නෑ. එතකොට වෙන්නේ වැඩි දෙනෙක් එලියට ඇවිත් පාරවල් අයිනට ඒවා විසිකරලා දාල යන එක. ඒ පොලිතින් ප්ලාස්ටික් යම් තැනක වෙන්කරලා එකතු කරගෙන ප්‍රතිචක්‍රීකරණය කරන්න වැඩපිළිවලක් හදන්න ඕනේ ",
            "likes": "+65"
        },
        {
            "comment": " ඇත්තටම හොද වැඩක් , වීදේශීය සංචාරකයන්ට වඩා ඔය වගේ ස්ථාන කාබාසීනයා කරලා දාන්නේ අපේම උන් , කිසිම විනයක් නැහැ , අතේ ගෙනියන දෑ , තැන් තැන්වල විසිකරනවා , හැම ල** අල්ල අල්ල බලනවා , තබේක දැනුමක් නැහැ , හැසිරෙන්න දන්නෑ . රටේ වැදගත් මර්මස්ථානෙකට තියා නිතර දෙවෙලේ ගැවසෙන ස්ථානයක ඉන්න දන්නෑ , මහලොකු අවුරුදු දෙදෙහස් පන්සියයකට එහා ගිය ,සභ්‍යත්වයක් ,උරුමයක් ගැන පාරම් බාන්නේ හරි උජාරුවෙන් ,එත් හැසිරීම ,විනය , සභ්‍යත්වය බින්දුවටත් එහා. ",
            "likes": "+62"
        },
        {
            "comment": " simply excellent which ever party representing.please applly to all other places as well.waterfalls,temples,trains etc. ",
            "likes": "+52"
        },
        {
            "comment": " ඔය එක්කම සෙනග වැඩි වෙලාවට රුපියල් පන්සීයක් පගාව අරන් සන්චාරකයො ටුවරිස්ට් කා පාක් එක ලගින් හොරපාරෙන් යවලා කුරුටු ගී ලග පඩිපෙල ගාවට පෝලිම පන්නන හොර සෙට් එකත් එලවලා දාමු ",
            "likes": "+24"
        },
        {
            "comment": " සුද්දො ගූනාපුව ගෙනියනවා කොහොමත්.. අපේ එවුන් තමයි යන තැන වන කරල එන්නේ.. ",
            "likes": "+20"
        },
        {
            "comment": " ඉතා හොඳයි .සියලු පාසල් තුලින් ආරම්භ කර ඊලග පරම්පරාවට හුරුපුරුදු කල යුතුයි. ",
            "likes": "+15"
        },
        {
            "comment": " ඔක රටටම අැප්ලයි කරන්න.. ",
            "likes": "+10"
        },
        {
            "comment": " very goog job MR sajith in every city,do this all over the country ",
            "likes": "+6"
        },
        {
            "comment": " අනේ වසනාවන් ",
            "likes": "+5"
        },
        {
            "comment": " Polithen is a very successful invention and this waddos dont know how to use it ",
            "likes": "+4"
        },
        {
            "comment": " A good move... ",
            "likes": "+4"
        },
        {
            "comment": " Owu SATHUTUY. .Mulu lankawa Pura ma kriyathmaka karanna....Posso.wage Kana Kana Ewa wisikaranne ",
            "likes": "+2"
        },
        {
            "comment": " ASEEGIRIYATA WITHARAK AI HEMATHENAMA CAMARA DALA KUNU DAANA UNTA THAWA DAANNA KIYALA EKAGEN 15 000 K DADA GAHANNA ONE..GEWANNA BARINAM DAWAS THIHAK POLLELI THALANNA.PARE GAL KADANNA WAHALLU WAGE DAPUWAMA AMARUWA NITTAWATAMA SUWAWENAWA. STHUTHI GOD BLESS. ",
            "likes": "0"
        },
        {
            "comment": " If we have five Ministers like Sajith in Key Ministries like Highways,Transport,Shipping,Food and Agriculture & Urban Development(Mega Police) the country would have been developed long time ago.He is the right person to lead the Nation. ",
            "likes": "0"
        },
        {
            "comment": " Meeta hungak kalin kalayuthuva thibunu vadak . Harima agey . ",
            "likes": "0"
        }
    ]
}