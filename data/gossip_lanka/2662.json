{
    "Source": "https://www.gossiplankanews.com/",
    "Timestamp": "1/30/2021 11:00:00 AM",
    "Headline": "\nඅනුරපුර නගර සංවර්ධනයට ගඩොලක්වත් නොතියා නිළධාරීන් නඩත්තුවට කෝටි 28ක්\n",
    "News Content": "\nප්‍රංශ ණය ආධාර යටතේ වසර හතරකට පමණ ඉහතදී ආරම්භ කළ අනුරාධපුර නගර සංවර්ධන ව්‍යාපෘතියේ එකම ගඩොලක් හෝ නොතබා එහි උපදේශකයන්ගේ හා නිලධාරීන්ගේ නඩත්තුවට රුපියල් කෝටි28ක පමණ මුදලක් වැයකර ඇතැයි උතුරු මැද පළාත් ආණ්ඩුකාර මහීපාල හේරත් මහතා අනුරාධපුර දිස්ත්‍රික් සම්බන්ධීකරණ කමිටු රැස්විමේදී 27 දා ප්‍රකාශ කළේය. එම ව්‍යාපෘතියේ නිලධාරින් වසර හතරක් තිස්සේ දැවැන්ත මුදලක් වැයකර ඇතත් භෞතික ප්‍රගතිය බින්දුවකැයි කී ආණ්ඩුකාරවරයා නාගරික සංවර්ධන අධිකාරිය ඊට වගකිව යුතු යැයිද පැවසීය.ඇමෙරිකානු ඩොලර් මිලියන 57ක ප්‍රංශ ආධාර යටතේ අනුරාධපුර සමූප නගර සංවර්ධන ව්‍යාපෘතිය ක්‍රියාත්මක කිරීමට සැලසුම් කර තිබූ බවද කිසිදු නියාමනයක් නොමැතිව නිලධාරීන් මුදල් වියදම් කර ඇති බවද ආණ්ඩුකාරවරයා කීවේය. සම සභාපතිවරුන් වන ආණ්ඩුකාර මහීපාල හේරත් සහ පාර්ලිමේන්තු මන්ත්‍රී කේ. නන්දසේන යන මහත්වරුන්ගේ ප්‍රධානත්වයෙන් අනුරාධපුර දිස්ත්‍රික්ක සම්බන්ධීකරණ කමිටුව උතුරු මැද පළාත් සභා ශ්‍රවණාගාරයේදී පෙරේදා (27) රැස්විය.\n\n\n\nඑම රැස්වීමට සහභාගි වී සිටි සම සභාපතිවරු දෙදෙනා සහ අනෙකුත් මහජන නියෝජිත නියෝජිතයෝද නාගරික සංවර්ධන අධිකාරියේ ක්‍රියාකලාපය දැඩි දෝෂදර්ශනයට ලක් කළහ.එම සංවර්ධන ව්‍යපෘතිය උප ව්‍යාපෘති 20 කින් සමන්විත අතර ඉන් ව්‍යාපෘති දෙකක වැඩ ආරම්භ කර ඇතැයිද තවත් ව්‍යාපෘති හතරකට කොන්ත්‍රාත්කරුවන් පත්කිරීම සඳහා පුවත්පත් දැන්වීම් පළකර ඇතැයිද එහිදී පිළිතුරු දෙමින් නාගරික සංවර්ධන අධිකාරියේ උතුරු මැද පළාත් අධ්‍යක්ෂ එච්.ඩබ්ලිව්. සෝමරත්න මහතා කීවේය. නාගරික සංවර්ධන අමාත්‍යාංශය යටතේ මෙතෙක් කලක් මෙම ව්‍යාපෘතිය පැවතුන අතර නාගරික සංවර්ධන අධිකාරිය යටතට ව්‍යාපෘතිය පත්වී මාස දෙකක පමණ කාලයකැයිද එහිදී අධ්‍යක්ෂවරයා පැවසීය.අදාළ ව්‍යාපෘතියට ලබාදී ඇති කාලය ලබන අප්‍රේල් මාසයෙන් නිමවන බවද කාලය දික්කර ගැනීමට අපේක්ෂා කරන බවද ඔහු කීවේය. එහි දී දැඩි ආවේගාත්මකව කරුණු දැක්වූ ආණ්ඩුකාරවරයා මෙසේ පැවසීය.2016 සැලසුම්කර මේ වසරේ අවසන් කිරීමට තිබුණු ව්‍යාපෘතියෙන් කිසිම වැඩක් කරලා තිබුණේ නෑ. මෑත දී අපි මැදිහත්වෙලා මේ දේවල් මතක්කළ නිසා වැඩ ආරම්භ කළා කියනවා. ගඩොලක්වත් තියලා නෑ. එකපාරම කෝටි 28 ක් ඉවර වුණා කීවා. මේක සුළුපටු මුදලක් නොවෙයි. ලංකා මුදලින් රුපියල් මිලියන 10,125 ක් කිසිම උපදේශනයක් අධීක්ෂණයක් වෙලා නෑ. නාගරික සංවර්ධන අධිකාරිය ප්‍රංශ තානාපති කාර්යාලය සමග සාකච්ඡා කර මේකේ කාලය දික්කරගන්න. නැතිනම් මුදල් ආපසු යනවා. මේක මහා අපරාධයක් යැයි ඔහු කීවේය.ජනාධිපතිවරයා උපදෙස් දී ඇත්තේ සංවර්ධන ව්‍යාපෘති සියල්ල අධීක්ෂණය කිරීමට පාර්ලිමේන්තු මන්ත්‍රීවරුන් කටයුතු කළ යුතු බවට උද්දික ප්‍රේමරත්න සහ කේ.පී.එස්. කුමාරසිරි යන පාර්ලිමේන්තු මන්ත්‍රීවරු කියා සිටියහ. ඒ අනුව වහාම ප්‍රංශ ණය ව්‍යාපෘතියේ සංවර්ධන වැඩසටහන් එකිනෙක වෙන වෙනම සාකච්ඡා කිරීමට වෙනම රැස්වීම් පවත්වන ලෙස ඉඩම් අමාත්‍ය එස්.එම්. චන්ද්‍රසේන මහතා යෝජනා කළ අතර වෙනම ඒ පිළිබඳව සාකච්ඡා කිරිමට අනුරාධපුර මහ දිසාපති ආර්.එම්. වන්නිනායක මහතාත් ආණ්ඩුකාරවරයාත් තීරණය කළහ.-  මනුල වික්‍රම - \n",
    "URL": "https://www.gossiplankanews.com/2021/01/anuradapura-.html\n",
    "Category": "N/A",
    "comments": [
        {
            "comment": " මුන්ගේ කෙරුවාව කොච්චර හොදද කිවුවොත් , පුජා නගරයේ සිද්ධස්ථානයකට බෝඩ් එකක් වත් නෑ . තියන ඒවා බලාගෙන ගියාම අතරමං වෙනවා. චූ කරන්න හරියට තැනක් නෑ . තියන ඒවා අපායවල් පරාදයි. ඒවායින් , කාර් පාක් වලින් ගරන්නනම් එවුන් ඕනේ තරම්. කන්න තියා වතුර එකක් බොන්නවත් තැනක් නෑ. ගොන්නු නම් ඕනේ තරම් ඉන්නවා. මම මේ කිවුවේ කකුල් හතරේ එවුන්. බලනකොට ඒවා පාලනය කරලා තියන්නෙත් ගොන්නු නේ බං. මුන් නිකම්ම් ඉදලා උලාම කාල ",
            "likes": "+48"
        },
        {
            "comment": " චම්පික අයියගේ අමාතියන්සේ නේද මයේ අම්ම.  දොර අරිනකොටම මගේ ගාන 10% කියන ව කියල තමා ආරංචි.  අවුරුදු 4- කෝටි 28 ,, මාසෙට ?? කෝටි 3.5 යි.. ගඩොලක් වත් නෑ රටට ගන්න ණය වලට වෙන දේ පෙනෙනවා නේ ..............හෙන ඉල්ලලා ඉල්ලලා ඇතිවෙලා බන් ............ ",
            "likes": "+35"
        },
        {
            "comment": " මේ ආණ්ඩුකාරතුමාත් එච්චර හොද චරිතයක් නෙමෙයි. ඕනේ නම් කෑගල්ල රත්නපුර පැත්තේ අයගෙන් අහන්නකෝ එතුමාගේ සංවර්ධනය ගැන ",
            "likes": "+30"
        },
        {
            "comment": " නිළධාරීනුත් එකයි ඇමතිවරැත් එකයි. රටට අඹ සරණයි. ",
            "likes": "+25"
        },
        {
            "comment": " This is exactly why we need a different rule. More than 50% of the money we generated was. Bayyas common phrase \"හොරා කෑවට වැඩක් කරනවනේ\" no longer valid when there are people who like to do without looting. ",
            "likes": "+12"
        },
        {
            "comment": " dont just talk RECOVER THE SWINDLED MONEY THAN SHARE IT AND CONTINUE ",
            "likes": "+2"
        },
        {
            "comment": " This has been happening since four years. That means since previous government was in power. Both are damn thieves. There is no end for this curse until our people chase them out. Unfortunately it ll not happen. Let's see how Uddika ll do. People selected him as second majority p ",
            "likes": "+1"
        },
        {
            "comment": " This is normal in any projects. it needs a few years to plan, get an environmental assessment done, then preliminary design, detail design etc.. all these steps take a few years. sometimes four to five years. you don't just go and build something.. I am sure french know this that is why they dont make any fuss. unfortunately, these ministers don't know. if there are delays they are the one to blame not pushing officials. ",
            "likes": "+1"
        },
        {
            "comment": " Example of Deep state... Deep state always with socialism.. ",
            "likes": "+1"
        },
        {
            "comment": " ara usa sudu adina mahaththaya neda haadaya.. ",
            "likes": "0"
        }
    ]
}