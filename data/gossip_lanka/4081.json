{
    "Source": "https://www.gossiplankanews.com/",
    "Timestamp": "5/29/2023 02:00:00 PM",
    "Headline": "\nවිවාහ මංගල්‍යයදා අලුයම පැරණි පෙම්වතාගේ ඇසිඩ් ප්‍රහාරයෙන් මනාලිය රෝහලේ\n",
    "News Content": "\nවිවාහ දිනය දා අලුයම ඊට සූදානම් වෙමින් සිටි මනාලියට ඇයගේ පැරැණි පෙම්වතා විසින්  ඇසිඩ් ප්‍රහාරයක් එල්ල කරනු ලැබ බරපතළ පිලිස්සුම් තුවාල කිරීමේ සිද්ධියක් වැලිගම දෙනිපිටිය මධුරාපුර ප්‍රදේශයෙන් පෙරේදා  (27) වාර්තා වූ බව වැලිගම මූලස්ථාන පොලිසිය පවසයි.  ඇසිඩ් ප්‍රහාරයට ලක්වූ මනාලිය වෛද්‍ය ප්‍රතිකාර සඳහා මාතර මහ රෝහලට ඇතුළත් කර සිටී.ඇය සැකකාර තරුණයා සමග වසරකට ආසන්න කාලයක් ප්‍රේම සම්බන්ධතාවක් පවත්වා ඇතැයි ද ඔහු මත්ද්‍රව්‍ය පානය කිරීම නිසා දෙමාපිය විරෝධය මත එය නවතා ඇතැයි ද කියති. \n\n\n \nතරුණිය පෙරේදා (27) වෙනත් තරුණයකු සමගින් විවාහ වීමට සියලු කටයුතු සූදානම් කර තිබිය දී අලුයම 3.00ට පමණ ඇගේ නිවසට ඇතුළු වී ඇති පැරැණි පෙම්වතා මෙම ඇසිඩ් ප්‍රහාරය එල්ල කර ඇති බව පොලිසිය සඳහන් කරයි. එම විවාහය ගාල්ල ප්‍රදේශයේ දී සිදු කිරීමට සියලු කටයුතු සූදානම් කර තිබිණි. ඇසිඩ් ප්‍රහාරය එල්ල වන විට මනාලිය නිවසේ නිදාගෙන සිට ඇති බව පොලිසිය කියයි. තරුණිය ප්‍රේම සම්බන්ධතාව අතරමග නවතා වෙනත් තරුණයකු සමග විවාහ වනවාට පලිගැනීමක් ලෙස මෙම අපරාධය සිදුකර ඇති බව මූලික පොලිස් පරීක්ෂණවල දී අනාවරණය වී ඇත.ඊට සම්බන්ධ මදුරාපුර පදිංචි සැකකාර තරුණයා වැලිගම පොලිසිය මගින් අත්අඩංගුවට ගෙන ඇති අතර ඔහු මාතර මහේස්ත්‍රාත් අධිකරණයට ඉදිරිපත් කිරීමට නියමිතය. වැලිගම මූලස්ථාන පොලිස් පරීක්ෂක ඩී.එම්. අබේසේකර මහතාගේ උපදෙස් මත අපරාධ විමර්ශන ඒකකය මේ පිළිබඳව වැඩිදුර පරීක්ෂණ මෙහෙයවයි.ක්‍රිෂාන් ජීවක ජයරුක්  \n",
    "URL": "https://www.gossiplankanews.com/2023/05/weligama-wedding-issue.html\n",
    "Category": "N/A",
    "comments": [
        {
            "comment": " oya kaalakanni minihatath acid prahaarayak dennai watinne ",
            "likes": "+24"
        },
        {
            "comment": " Correct ",
            "likes": "+6"
        },
        {
            "comment": " කෙල්ලනේ කොල්ලෙක් එක්ක සෙට් වෙන්න කලින් ඌ ගැන හොයලා බලලා තීරණයක් ගනිල්ලා. දැන් ඉන්න උන් දෙමව්පියෝවත්, ගුරුවරුවත් තකන්නේ නැති උන් ඉන්නේ. පේනවනේ රටේ වෙනදේවල්. ජීවිතේ බේරුනා කියලා සතුටු වෙයන්..... ඔබ‍ට ඉක්මන් සුවය පතමු. ",
            "likes": "+95"
        },
        {
            "comment": " ඒක නම් හරිම ඇත්ත. ඔය වගේ එකෙක් බැන්දොත් ඉතින් ඇසිඩ් වැදුනට හපන්. අනේ මන්දා පව් අප්පේ ගෑනු ලමයා. ",
            "likes": "+35"
        },
        {
            "comment": " ඉස්සර ආදර කරල වෙන් උනහම ඒ දුක නිවා ගන්න ලස්සන නිස්දැස් ලියනව, ගීත අහනව ඒක හරිම සුන්දරයි .අද ඇසිඩ් ගහනව,පිහියෙන් අනිනව,අපහස කරල FB දානව. වර්තමානයේ අයට උපාධියක් තිබුනත් උගත් කමක්,බුද්ධිමත් කමක් නැහැ, අර සහතික පමනයි. දරාගැනීමේ හැකියාව ඇත්තෙම නැහැ .මේ අයව සදාකාලිකවම කල්දේරම් බත් කන්න සැලැස්වීම නීතිය කරන මහතුගේ වග කීමක්. ",
            "likes": "+73"
        },
        {
            "comment": " Plastic surgery එකට යන ගාන + tickets price මුගෙන්ම claim කරගෙන .අවුරුදු 5 ක් වත් යැවුවොත් තමා හොඳ .අලුත් ජෝඩුව ඉක්මනටම රටවත් ගියොත් හොඳයි හලපරුවා එලියට එන්න කලින් . ",
            "likes": "+42"
        },
        {
            "comment": " අරගලේට ගහපු ජොනියගෙ එකෙක් ",
            "likes": "+15"
        },
        {
            "comment": " ඇසිඩ් ගැහුව ගමන් කෙලින්ම බාත්රූම් එකට ගිහින් ඇඳුම් ඔක්කොම ගලවලා නාන්න ඕනැ. ඒත් එක්කම කවුරුහරි බාත්ටබ් එක හරි බේසමක් හරි වතුර පුරවලා රෝගියා එකට බස්සලා පැය බාගයක් වත් නාන්න ඕනැ. ගෙදර බාත්රූම් එකක් නැත්නම් ගෙදර එකතු කරලා තියෙන වතුර ඔක්කොම පාවිච්චි කරලා නාන්න පුළුවන්. ඒත් එක්කම ළිඳට ගිහින් පැය බාගයක් නාන්න ඕනැ. ඊට පස්සෙ ප්‍රතිකාර සඳහා රෝහලට යන්න පුළුවන්. මේ ක්‍රමය අනුගමනය කලොත් ඇසිඩ් වලින් වෙන තුවාල 90% අඩු කරගන්න හැකි වෙනවා. ",
            "likes": "+12"
        },
        {
            "comment": " ඇසිඩ් ගහපු එකාද නාන්න ඕනේ..... මං කියන්නේ හොඳම දේ ඇසිඩ් නොගහ ඉන්න එකයි. ගැහුවම දෙන්නම අමාරුවේ වැටෙනවනේ... සොයුරිය ඔබ‍ට ඉක්මන් සුවය ලැබේවා. ",
            "likes": "+8"
        },
        {
            "comment": " People should understand, they cannot live freely after doing something wrong or illegal. Nobody having the right to destroy or damage somebody's life. We are asking authorities to maintain the law and order in this country. ",
            "likes": "+8"
        },
        {
            "comment": " People have lost a sense of humanity. I am so sorry to say, some people in our country are still stupid, violent, cruel and unkind. Those who are in this category, please select one good religion and practice it regularly and integrate/move with well educated good people. Further, we need to have a very good daycare system(for kids) that learn descipline from 2-3 yers old as in Scandinavien countries. Its very well proved that almost all criminals in Europe are coming from other countried as immigrants. ",
            "likes": "+6"
        },
        {
            "comment": " Exactly, the drug importation to Australia is run by Vietnamese and Chinese gangs and the drug business within the country is run by middle eastern gangs along with bikies. Indians lead in domestic violence, rape, inappropriate touching in public transport, and murder of partners, occasionally Sri Lankan names too come up. South Asians including Sri Lankans were reported for fraud, a few times. I think Greeks do better than us in this segment. ",
            "likes": "+5"
        },
        {
            "comment": " Girls explore bad boys, give them hope and settle for the decent, wealthy gentleman. There are Consequences... ",
            "likes": "0"
        },
        {
            "comment": " මත්පෙති මත්කුඩු නීතිවිරෝධී දෙවල්ය. මත්පැන් නිතිවිරොධි නොවේ බෙබද්දො සහ කුඩු කාරයෝ සිහිවිකලෙන් මිනි මරති. ඇසිඩ් ගසා පලි ගනිති. පොලිසියද සාද වලදී මත්පැන් බොති. අපරාධ වලක්වන්න එකම ක්‍රමය මත්පැන් නිතිවිරොධි කිරිමයි. ",
            "likes": "-2"
        }
    ]
}