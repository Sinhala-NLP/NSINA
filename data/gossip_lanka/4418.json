{
    "Source": "https://www.gossiplankanews.com/",
    "Timestamp": "12/05/2023 12:30:00 PM",
    "Headline": "\nදඩය නොලියා ඉන්න පොලිස් ඇමැති පුතාගෙන් පොලිසිය පගාවක් ඉල්ලලා\n",
    "News Content": "\nමහජන ආරක්ෂක අමාත්‍ය ටිරාන් අලස් මහතාගේ පුතා පැදවූ මෝටර් රථය ගලගෙදර ප්‍රදේශයේ දී සුදු ඉර කැපීම හේතුවෙන් පොලිසිය ඔහුට රුපියල් 1,100 දඩ කොළයක් දී ඇති අතර, ඔහු එම දඩ මුදල ගෙවා ඇතැයි පොලිසිය කියයි. පොලිසිය භාර ඇමැතිවරයා වන්නේ ද අමාත්‍ය ටිරාන් අලස් මහතාය.ටිරාන් අලස් මහතාගේ පුතා ඉකුත් (2) දා පදවා ගෙන ගිය මෝටර් රථය ගලගෙදර ප්‍රදේශයේ දී ත්‍රිරෝද රථයකට ඉස්සර කිරීමට යාමේදී මාර්ගයේ සුදු ඉර කැපී ගිය බව ද දුටු එහි රාජකාරියේ නිරතව සිටි පොලිස් නිලධාරින් දෙදෙනා එම රථය නතර කරන ලෙසට සංඥා කර ඇත.  පොලිස් නිලධාරීන්ගේ නියෝගයට අවනත වූ රියැදුරා රථය නතර කළ අවස්ථාවේ පොලිස් නිලධාරින් දෙදෙනා ඔහු කළ වරද පහදා දී ඒ වෙනුවෙන් රුපියල් 1,100 ක දඩ කොළයක් නිකුත් කර ඇතැයි එම උසස් පොලිස් නිලධාරියා කීය.රියැදුරාගේ රියැදුරු බලපත්‍රය ද පොලිස් නිලධාරින් දෙදෙනාගේ භාරයට ගෙන ඇත.කිසිදු කතාබහකින් තොරව දඩ කොළය අතට ගත් රියැදුරා දඩ මුදල ගෙවා දැමීම සඳහා ආසන්නම තැපැල් කාර්යාලය තිබෙන්නේ කොහිදැයි විමසීමක් කර ඇතැයි පොලීසිය සඳහන් කරයි. පොලිස් නිලධාරියකු නිකමට මෙන් ඔහුගේ අනන්‍යතාවය හෙළි කර ගැනීම සඳහා තොරතුරු විමසූ අවස්ථාවේ තමා අමාත්‍ය ටිරාන් අලස් මහතාගේ පුත්‍රයා බව පවසා ඇතැයි කියති.මේ බව අසා කලබලයට පත් වූ බව කියන පොලිස් නිලධාරින් දෙදෙනා ‘‘ඇයි සර් කලින් ඒ බව නොකිව්වේ’'' යැයි විමසා ඇති බව ද පොලිස් ආරංචි මාර්ග සඳහන් කරයි.ඇමැතිවරයාගේ පුතා වුවත් තමන් කළේ වරදක් නිසා තමන් දඩ කොළය ගෙවා දැමීමට කිසිසේත් පසුබට නොවන බව ඔහු කියා  ඇති බව ද පැවසේ.ප  ොලිස් නිලධාරීන් දෙදෙනා ඇමැති පුතාගෙන් එම දඩ කොළය හා රුපියල් 1,100 මුදල ද ඉල්ලාගෙන පොලිස් යතුරු පැදියෙන් තැපැල් කාර්යාලයට ගොස් එම දඩ මුදල ගෙවා එහි රිසිට් පත ද රැගෙන පැමිණ රියැදුරු බලපත්‍රය සමග එම රිසිට් පත ඇමැති පුතාගේ අතට පත්කර ඇත.අමාත්‍ය ටිරාන් අලස් මහතාගේ පුතාගේ මෙම ක්‍රියාව දැනගත් පොලිස් නිලධාරීන් බොහෝ දෙනකු ඔහුගේ නිහතමානීකම ගැන ප්‍රශංසාත්මක මුඛයෙන් කතා කර ඇතැයි ද දැන ගැනීමට ඇත. දඩ කොළය ලියා සිටීමෙන් වැළකී සිටීම සඳහා ටිරාන් අලස් මහතාගේ පුතාගෙන් යම් මුදලක් ඉල්ලූ බවට තොරතුරු වාර්තා වන නිසාත් පරීක්ෂණයක් පවත්වන ලෙස මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති නීතිඥ ලලිත් පතිනායක මහතා විසින් මධ්‍යම පළාත භාර නියෝජ්‍ය පොලිස්පති මහින්ද දිසානායක මහතාට උපදෙස් දී ඇත.  නියෝජ්‍ය පොලිස්පතිවරයා විසින් ඒ අනුව මේ ගැන පුළුල් හා විධිමත් පරීක්ෂණයක් පැවැත්වීමට මහනුවර පොලිස් අධිකාරිනී ජානකී සෙනෙවිරත්න මහත්මිය පත්කර ඇත. පොලිස් අධිකාරිනී සෙනෙවිරත්න මහත්මිය ඊයේ සවස ගලගෙදර පොලිසියට ගොස් මේ සම්බන්ධයෙන් පුළුල් විමර්ශනයක් ආරම්භ කර ඇති බව ආරංචි මාර්ග සඳහන් කරයි.දඩ කොළය නොලියා යම් මුදලක් පොලිස් නිලධාරීන් දෙදෙනා ඉල්ලූ බව කියන අවස්ථාවේ ඇමතිවරයාගේ පුතා තමා කවුදැයි හෙළි කර තමා වරදක් කර ඇති නිසා ඒ වෙනුවට දඩ කොළය ලබාදෙන ලෙස පොලිස් නිලධාරීන් දෙදෙනාට දැනුම් දීමක් කර ඇතැයි ද පැවසේ. නිලධාරීන් දෙදෙනා එම දඩකොළය ලියා එය රැගෙන ගොස් තැපැල් කන්තෝරුවට ගෙවා එහි රිසිට් පත රැගෙන ඇවිත් රියදුරු බලපත්‍රය ද සමඟ ඇමති පුතාට පසුව භාරදී ඇතැයි ද කියති.ශ්‍රීනාත් ප්‍රසන්න ජයසූරිය \n",
    "URL": "https://www.gossiplankanews.com/2023/12/tiran-alas-son-police-bribe.html\n",
    "Category": "N/A",
    "comments": [
        {
            "comment": " කොහොමත් පොලිසිය වරදක් කරලා තියෙනවනෙ. අපේ දඩකොල එයාලා ගිහින් ගෙවලා රිසිට් එක ගෙනත් දෙන්නෙ නෑනෙ. ඇමති පුතාට නිසානෙ එහෙම කලේ. පගාව නොඉල්ලුවත් එහෙම දේසපාලුවන්ට නැමුන එක වරදක් නෙවෙයිද? උන් දෙන්නට කරන්න තිබුනෙ තැපැල්හල තියෙන තැන කියන්නනෙ. ගෙදර යන්න වෙයි කියලා බයට හතර පහට නැවිලා ගෙවලා ඇවිල්ලා දණගහලා වඳින්නත් ඇති. අන්න ඒකට දඬුවමක් ලැබෙයි (වෙන රටක නං). ",
            "likes": "+199"
        },
        {
            "comment": " බොල් චරිත පුම්බන මේ වගේ කතා නොදා ඉන්නවනම තමයි හොඳ. තාත්තා වගේම පුතා ජඩයෙන් නෙමෙයි නම් ලෝක පුදුමයක්. ",
            "likes": "+104"
        },
        {
            "comment": " උඹයි උඹෙ තාත්ත ගැනයි හිතා ගන්නත් පුළුවන් ",
            "likes": "-39"
        },
        {
            "comment": " මම හිතන්නේ ඔය හයිලෙවල් පාරෙ වෙන්න ඇති .ඇයි සර් කලින් නොකිව්වෙ මොකක්ද එයින් පේන්නෙ හිතවත් කමට බලපුලුවන්කාර කමට බලයට නීතිය නැවෙනවා කියලා නේද මම දවසක් දැක්කා ඔහොම පොලිස් අයියලා දෙන්නෙක් කෙනෙකුගෙන් අහනවා ඔයා කොහේද කියලා ඉතින් ලැබුණු උතතරය අනුව අහල පහල කෙනෙක් නිසා ඔහුට යන්න කිව්වා තැපැල් කාර්‍යාල පැය 24 ඇරල ඔය කසකාරයෙක් යවල කරන්න ඇත්තෙ මොකක්ද හිතාගන්න ",
            "likes": "+47"
        },
        {
            "comment": " මධ්‍යම පළාතෙ තියෙන හයිලෙවල් එක කොහෙ ඉඳන් කොහාටද? අලුතින් හදපු පාරක්ද? ",
            "likes": "+19"
        },
        {
            "comment": " මේකත් නාට්‍යක්ද කියල මට සැකයි ",
            "likes": "+39"
        },
        {
            "comment": " මේ නාට්‍ය කලාව අප හොදට ඉගෙන ගෙන ඇත්තේ. සෝබන කථා වැඩ අවශ්‍ය නැත. ",
            "likes": "+37"
        },
        {
            "comment": " Free publicity to Mr Tiran. This is a drama nothing more than that. ",
            "likes": "+34"
        },
        {
            "comment": " මේ නං බොරුවක්, ඌ අලස් ගොනාගෙ පුතා කියද්දිම දඩ කොලේ ලියපු නිසා දැන් බොරු කතාවක් හදලා, කිසිම පොලිස් කාරයෙක් ඔය විදියට පීචං වෙන්න පගා ඉල්ලන්නෙ නෑ, ",
            "likes": "+12"
        },
        {
            "comment": " චරිත පිම්බීම සහ දේශපාලන වශයෙන් බෙදී ඇතැයි පෙන්වීමට බොහො කතා මේ දවස් වල යනවා.  සුදු ඉර කපල කාව හරි හැප්පුවානම්, මේ කතාව ලියවෙන හැටි සහ දඩුවම් ලැබෙන හැටි සිතාගන්න බුද්ධිය ලැබේවා. ",
            "likes": "+4"
        },
        {
            "comment": " රටට යුක්තිය අහිමි කරන අන්ත දූෂිතයෙක්ට සුදු හුණු ගාන පට්ට බොරු කතාවක් තමයි මේක!? ",
            "likes": "+4"
        },
        {
            "comment": " මුන් අනිවා පගාව ඉල්ලලා , කෙල උන නිසා උන්ම දඩ ගෙව්වා ",
            "likes": "+3"
        },
        {
            "comment": " ටිරාගේ ගෝලයා තමයි දේශබන්දුවා, මිනිහා හෙන නාට්‍යකාරයා, උගේ වැඩ බලන පොලිස්පතිකම රැක ගන්න, ගුරා සතුටු කරන්න දාපු වංගුවක්ය මේක... ",
            "likes": "+30"
        },
        {
            "comment": " My father was also a Police officer, I am also like Tiran Alle's Son, Always very humble towards the law and order. ",
            "likes": "-2"
        },
        {
            "comment": " hithuwata wediya deyak othena tiyenawa.mege appa tiran kiyala mu nokiyama inna ethi.rata harakekt jathaka una ekek ohoma karaida.mokata unath hoda wede policiyath ekai eke maha ekath ekai ",
            "likes": "-2"
        }
    ]
}