{
    "Source": "https://www.gossiplankanews.com/",
    "Timestamp": "7/31/2023 09:30:00 AM",
    "Headline": "\nදෙමාපිය දබරය ඉවසනු බැරිම තැන සරසවි දියණියට ජීවිතය එපා වෙයි\n",
    "News Content": "\nසබරගමුව විශ්වවිද්‍යාලයේ පැවැති උපාධි ප්‍රදානෝත්සවයේදී උපාධිය ලබා ගත් තරුණියක් යාපනයේ සිය නිවසට පැමිණීමෙන් පසුව 29 දා ගෙළ වැළලාගෙන මියගොස් තිබේ. \n මෙසේ මියගොස් ඇත්තේ යාපනයේ වඩුක්කෝඩෙයි සෂිපුරම් ප්‍රදේශයේ පදිංචිව සිටි සත්කුණරත්නම් කෞෂිකා නමැති 27 හැවිරිදි තරුණියකි.මියගිය තරුණියගේ මව හා පියා පවුල් ආරවුලක් හේතුවෙන් වෙන වෙනම ජීවත් වන අතර උපාධි ප්‍රදානෝත්සවයේදී එම තරුණිය සිය දෙමව්පියන් දෙදෙනාම එම උත්සවයට රැගෙන ගොස් තිබේ.ඔවුන් සියලු දෙනාම ආපසු පැමිණීමෙන් පසුව පවුලේ ආරවුල් යළි උත්සන්න වීමෙන් පසුව ඇය දැඩි මානසික කම්පනයකට පත් වීමෙන් පසුව සිය නිවසේදීම ගෙළ වැළලාගෙන මිය ගොස් තිබේ.මියගිය තරුණියගේ මළ සිරුර වඩුක්කෝඩෙයි පොලිසිය විසින් වඩුක්කෝඩෙයි රෝහලට බාර දී ඇති අතර පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.දිනසේන රතුගමගේ \n",
    "URL": "https://www.gossiplankanews.com/2023/07/family-matter-jaffna.html\n",
    "Category": "N/A",
    "comments": [
        {
            "comment": " කිසාගෝතමියට නොමල ගෙයකින් අබ මිටක් හොයන් එන්න කියල ක්‍රමයෙන් මනස හැදුව වගේ අවවාදයක් දීල කතාබහ කරල මිනිස්සුන්ගේ හිත සුවපත් කරන්න පුළුවන් මිනිස්සු අද සමාජයේ අඩුයි. හැමෝම තරඟයක දුවන නිසා ක්ෂණික විසඳුම්වලට හුරු වෙලා. මිනිස්සු වේදනාව අඩු කරගන්න විවිධ දේවල් කරනවා මිසක් දීර්ඝ කාලීනව මනස හදාගන්න අවස්ථාව අඩුයි. උපාධියක් ගන්න කොච්චර අමාරුද? ඒක කරල උපාධි ප්‍රදානෝත්සවයට ගිහින් ආවම මේ වගේ මානසික වේදනාවක් ඇවිත් ඒ ඔස්සේ ක්‍රියාකිරීම කොයිතරම් අවාසනාවක්ද ",
            "likes": "+26"
        },
        {
            "comment": " බේබද්දො සිටින මේ රටේ පවුල් ජිවිත අවුල් වීම පුදුම සහගත නොවේ. පවුල් අවුල් නවතින්නේ බේබද්දො රටින් මකබැවුන දාටය. බේබද්දන්ට ජාතක වී උපදින දරුන්ට සදාතකික දුක උරුමය. තාත්තා කට ගොන්නක් බීගෙන පරුස් බස් කියා ගෙන එනකොට ලමයින්ට උරුම වෙන්නේ මෙම ඉරනමය. ",
            "likes": "+7"
        },
        {
            "comment": " බේබද්දො විතරද ..ඇයි වයිශ්‍යාවෝ ",
            "likes": "0"
        },
        {
            "comment": " Good move sis. I think parent have learnt a lesson ",
            "likes": "-32"
        }
    ]
}