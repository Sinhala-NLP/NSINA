{
    "Source": "https://www.gossiplankanews.com/",
    "Timestamp": "9/27/2023 02:00:00 PM",
    "Headline": "\n2023 මිලියනයේ සංචාරකයාත් දිවයිනට ආ වෙලාවේ පිළිගැනීමක්\n",
    "News Content": "\nශ්‍රී ලංකාවට මෙම වසරේ ජනවාරි මාසයේ සිට ඊයේ (26දා) දක්වා පැමිණි විදේශීය සංචාරකයන් සංඛ්‍යාව මිලියනයක් (දශලක්ෂය) සටහන් කරමින් රුසියානු ජාතිකයෙකු ඇතුළු ඔහුගේ පවුලේ සියලු දෙනා ඊයේ පස්වරුවේ කටුනායක ගුවන් තොටුපොළ වෙත පැමිණියහ. ඔවුන් පිළිගැනීම සදහා ශ්‍රී ලංකා සංචාරක ප්‍රවර්ධන කාර්යාංශය විසින් උත්සවයක් කටුනායක ගුවන් තොටුපොළ පැමිණීමේ පරියන්තයේ සංවිධානය කර තිබුණි.ශ්‍රී ලංකාවට පැමිණි මිලියනයේ සංචාරකයා වූයේ රුසියානු ජාතික ඇලෙක්ස් මස්කොව් (Alex Mazkov) ය. ඔහු සමග ඔහුගේ බිරිද සහ ඔවුන්ගේ කුඩා දරු දෙදෙනා ද පැමිණ සිටියහ.  ඔවුන් රුසියාවේ සිට මානය වෙත පැමිණ , පසුව එරට මස්කට් නුවර සිට ඕමාන ගුවන් සේවයේ ගුවන් යානයනින් පස්වරු 02.10ට කටුනායක ගුවන් තොටුපොළ වෙත පැමිණ තිබුණි. 2019 වසරෙන්, වසර තුනකට පසුව ශ්‍රී ලංකාවට මෙසේ සංචාරකයන් පැමිණීම මිලියනය ඉක්මවා යමින් තිබෙන බව ශ්‍රී ලංකා සංචාරක සංවර්ධන ප්‍රවර්ධන අධිකාරියේ අධ්‍යක්ෂ ආචාරිය ප්‍රසාද් යසේකර මහතා පැවසීය.මෙම මිලියන සංචාරකයා පිළිගැනීම සදහා ශ්‍රී ලංකා සංචාරක සංවර්ධන ප්‍රවර්ධන අධිකාරියේ සහ ශ්‍රී ලංකා සංචාරක ප්‍රවර්ධන අධිකාරියේ උසස් නිලධාරීහු පිරිසක් ද කටුනායක ගුවන් තොටුපොළ වෙත පැමිණ සිටියහ.     කටුනායක -ටී.කේ.ජී.කපිල \n",
    "URL": "https://www.gossiplankanews.com/2023/09/youris-mil-2023.html\n",
    "Category": "N/A",
    "comments": [
        {
            "comment": " සුද්දට ලංකාවට එන්නට වඩා වියදමක් යන්න ඇති අපේ උන්ට උත්සවේට. ",
            "likes": "+66"
        },
        {
            "comment": " ගෙදර සීනි 250 නැති වුනාට, අපි ඉතින් මිලියන බිලියන වලින් නේ කතාව .... ",
            "likes": "+42"
        },
        {
            "comment": " කේක් එකට මිලියන දෙකක්වත් බිල දාගන්න ඇති නේද ",
            "likes": "+24"
        },
        {
            "comment": " මෙහෙම ගොන් රටක් ලෝකෙම නෑ. ඔය පිලිගත්තා කියන සංචාරකයොත් හිතෙනවා ඇතිඅපි මේවගේ පිලිගන්න මුන් මහා මොලේ නැති මිනිස් හරක් ටිකක් කියලා. ",
            "likes": "+13"
        },
        {
            "comment": " What a joke. ",
            "likes": "+5"
        },
        {
            "comment": " රුසියාවේ වැඩ වලට ලංකාවේ හිටපු තානාපතිලා දෙන්නෙක් මැදිහත් වෙලා තියෙනවා. සංචාරකයන් ලංකාවට ගේන වැඩේ නිරත වෙලා රටට ආදායමක් ගේන්න අවංකව කට්ටක් කන්නේ හිටපු තානාපති උදයංග වීරතුංග.මේ වෙනකොට සංචාරකයන් ලක්‍ෂ දහයක් ලංකාවට ගෙනල්ලා. අනෙක් හිටපු තානාපතියා කරන්නේ රුසියාවට නොමිලේ දෙන ශිෂ්‍යත්ව වලිනුත් කොල්ලකා ගන්න එක.මිනිහා ඉස්සර කලේ බෙලාරුස් හරහා යුරෝපයට ගෙම්බෝ පන්නපු එක. රුසියාවේ සංස්කෘතික වැඩට සම්බන්ධ ඉහල නිලධාරියෙක් එක්ක එකතු වෙලා රුසියන් කාරයන්වත් අන්දලා එහෙන් මෙහෙට ලැබෙන දේවල් මගදී කොල්ල කනවා. මේවා ගැන දන්නා විස්තර ඇත්නම් මෙහී පල කරන්න. ",
            "likes": "+3"
        },
        {
            "comment": " විස්තර නම් අැත්ත. එ්ත් උදයංග කට්ට කන්නේ රටට අාදරේට නෙවෙයි. උෟත් උගේ business කර ගන්නවා මේකෙං. උෟව විශ්වාස කරන්න එපා. ",
            "likes": "+8"
        },
        {
            "comment": " Superb. It's truly a heart touching news.... Next I request the Writer, Mr T K G kapila to pay little more attention on typos. Probably \"ඕමාන\" instead of \"මානය\" and අධ්‍යක්ෂ ආචාරිය ප්‍රසාද් \"ජයසේකර\" මහතා instead of \"යසේකර\" were the typos I noticed. ",
            "likes": "+1"
        }
    ]
}