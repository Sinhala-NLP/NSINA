{
    "Source": "https://www.gossiplankanews.com/",
    "Timestamp": "7/30/2020 03:00:00 PM",
    "Headline": "\nඅපරික්ෂාකාරී ධාවන බස්, ටිපර්, කන්ටේනර් රථ මරණයක් වුණොත් - මින්පසු නීතිය ක්‍රියාත්මක වෙන්නෙ මෙහමයි\n",
    "News Content": "\n\n\n\nඅපරීක්ෂාකාරී ලෙස බස් රථ, ටිපර් රථ හා කන්ටේනර් රථ මගින් සිදුවන අනතුරුවලදී පුද්ගල මරණ සිදුවුවහොත් රියැදුරුට නීතිය ක්‍රියාත්මක කිරීමට අමතරව ප්‍රවාහන බලපත්‍ර අහෝසි කිරීම ඇතුලු තවත් නෛතික ක්‍රියාමාර්ග රැසක් ගන්නට තීරණය කළ බව පොලිස් මූලස්ථානය \nසඳහන් කරයි.\n\nමේ අනුව වැඩබලන පොලිස්පතිවරයා විසින් ඊයේ (29දා )මේ පිළිබඳව සියලුම පොලිස් ස්ථානවලට උපදෙස් ලබාදුන් බවද පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතිඥ ජාලිය සේනාරත්න මහතා සඳහන් කළේය. මෙවැනි අනතුරු සිදු වූ පසු රියැදුරට නෛතික පියවර ගැනීමට අමතරව තරඟකාරී ලෙස, අනතුරුදායක ලෙස මාර්ගය ධාවනය කිරීමේදී පුද්ගලයන් මියගියහොත් බස් රථවල මාර්ග බලපත්‍ර අහෝසි කිරීම සඳහා අදාළ බලධාරීන් වෙත නෛතිකව කරුණු ඉදිරිපත් කර අදාළ කටයුතු කරන ලෙසට උපදෙස් ලබාදුන් බවද ඒ මහතා පවසා සිටියේය.\n\n\n\n\n\nමෙම තීරණය ගැනීම සඳහා පසුගිය වසර පහක් තුළ සිදු වූ අය අනතුරු පිළිබඳව සොයා බැලූ බවත්, 2015 වසර සැලකීමේදී මාරක රිය අනතුරු දෙදහස් හයසීයක් සිදුව තිබෙන බවත්, මෙහිදී ලංගම බස් රථ හැටපහක් හා පුද්ගලික බස් රථ එකසිය හැත්තෑ හතක් මාරක රිය අනතුරු සිදුකර තිබෙන බවත් ඒ මහතා සඳහන් කළේය.\n\nමේ අනුව සමස්ත මාර්ග අනතුරුවලින් 10% ප්‍රමාණයක් බස් රථවලින් සිදුව තිබෙන බවත්, 2016 වර්ෂයේදී දෙදහස් අටසිය තිස් හතක් මාරක රිය අනතුරු සිදුව තිබෙන අතර, මෙහිදී ලංගම බස් රථ අනූ දෙකකින් හා පෞද්ගලික බස් රථ එකසිය හැට හතරකින් මාරක රිය අනතුරු සිදුව තිබෙන බවත් ඒ මහතා පැවසීය. ප්‍රතිශතයක් ලෙස එය ආසන්න වශයෙන් 9%ක් බවද හෙතෙම පවසා සිටියේය.\n\n2017 වසර සැලකීමේදී මාරක අනතුරු දෙදහස් නවසිය හැටපහක් සිදුව තිබෙන බවත්, මෙහිදී පෞද්ගලික බස් රථ එකසිය අනු හතරකින් හා ලංගම බස් රථ. පනස් නවයකින් මාරක අනතුරු සිදුව තිබෙන බවද ඒ මහතා සඳහන් කළේය. එය ප්‍රතිශතයක් ලෙස 8.5%ක ප්‍රතිශතයක් බවද ඒ මහතා පවසා සිටියේය.\n\n\n\n\n\n2018 වසර සැලකීමේදී මාරක රිය අනතුරු දෙදහස් නවසිය අනූ හතරක් සිදුව තිබෙන බවත්, ලංගම බස් රථ හැට එකකින් හා පෞද්ගලික බස් රථ දෙසිය තිස් නවයකින් මාරක රිය අනතුරු සිදුව තිබෙන අතර, එය ප්‍රතිශතයක් ලෙස 10%ක ප්‍රමාණයක් බවද ඒ මහතා සඳහන් කළේය. 2019 වසරේදී මාරක රිය අනතුරු දෙදහස් හයසිය අසූ අටක් සිදුව තිබෙන බවත්, ලංගම බස් රථ තිස් හතරකින් හා පුද්ගලික බස් රථ එකසිය අසූ හතරකින් මාරක රිය අනතුරු සිදුව තිබෙන බවත්, එය ආසන්න වශයෙන් රිය අනතුරුවලින් 8%ක ප්‍රමාණයක් බවත් ජාලිය සේනාරත්න මහතා පවසා සිටියේය.\n\nදල වශයෙන් සැලකීමේදී 10%ක ප්‍රමාණයක් අනතුරු සිදුවනුයේ බස්රථවලින් බවත්, මේ අනුව රිය අනතුරු සිදුකරන බස්රථ රියැදුරන්ට එරෙහිව නීතිය ක්‍රියාත්මක කරනවා සේම ප්‍රවාහන බලපත්‍ර අවලංගු කිරීම සඳහා නෛතික පියවර ගන්නා බවද ඒ මහතා සඳහන් කළේය.\n\nමීට අමතරව ගෙවී ගිය වසර පහක කාලය සැලකීමේදී සිදුවූ මාරක අනතුරුවලින් එක්දහස් අටසිය හතළිස් පහක් සිදුව තිබෙනුයේ ටිපර් රථ හා කන්ටේනර් රථවලින් බවත්, මෙවැනි අනතුරු සිදුකරනු ලබන්නේ බර වාහන නොසැලකිලිමත් ලෙස අපරීක්ෂාකාරී ලෙස ධාවනය කිරීම තුළින් බවත් ඒ මහතා පවසා සිටියේය.\n\nමේ නිසා අන්තරාදායක ලෙස රිය අනතුරු සිදුකරන වාහනවල රියැදුරන්ට නීතිය ක්‍රියාත්මක කිරිමට අමතරව අදාළ වාහනවලට ලබාදී තිබෙන ව්‍යාපාරික බලපත්‍ර අවලංගු කිරීම සඳහා අවශ්‍ය නෛතික ක්‍රියාමාර්ග ගන්නා බවද ඒ මහතා පවසා සිටියේය.\n\n(ඉන්දික හේවාවිතාරණ)\n",
    "URL": "https://www.gossiplankanews.com/2020/07/tipper-accident-law-new.html\n",
    "Category": "N/A",
    "comments": [
        {
            "comment": " එතකොට අර ඩිෆෙන්ඩර් ඇමති නැදැ පුතාට ක්‍රියාත්මක නීතිය අමුතු එකක්ද ආයුබොවන්ඩ​? ",
            "likes": "+149"
        },
        {
            "comment": " ගොනෝ, මෙහෙම හරි නීතිය ක්‍රියාත්මක කරන්න හිතන එකට සතුටු වෙයන්. තෝ ඩිෆෙන්ඩර් 1කින් හැප්පිල මැරෙන්න තියන සම්භාවිතාවයට වඩා වැඩී බස් 1කින් හැප්පිල මැරෙන්න තියන සම්භාවිතාවය. හැම මගුලකටම දේශපාලනේ ගාවගන්නව. එකපාර ඔක්කොම හදන්න බැහැ. ඔක්කොම හැදෙන්නෙත් නැහැ. ",
            "likes": "+54"
        },
        {
            "comment": " එයාගෙ අහවල් බලපත්‍රය අවලංගු කරන්න ද? ",
            "likes": "+22"
        },
        {
            "comment": " මෙව්වා කෙරෙන්න තමයි ඕනා ",
            "likes": "+9"
        },
        {
            "comment": " වැඩේ නම් හොඳයි, ඒත් මනුස්සයෙක් මැරෙන්නම ඕනද නීතිය ක්‍රියාත්මක වෙන්න?  දැන් ගොඩක් CCTV, ෆොන්වල කැමරා තියෙන එකේ, නීති කඩන රේස් යන වාහනවල වීඩියෝ සාක්ෂි සහ මහජන පැමිණිලි ගන්න ක්‍රමයක් හදන්න. ",
            "likes": "+2"
        },
        {
            "comment": " අදහස නම් හොඳයි, ඒ වුණාට ඡන්දේ ළංවෙලා timing තමයි අප්සෙට්. ",
            "likes": "+2"
        },
        {
            "comment": " Kusal mendis amathakada deshapalana wasi ganna epa epa ",
            "likes": "+2"
        },
        {
            "comment": " These rules and regulations are only for poor, innocent and trustworthy people.  For uncivilized hooligans and political henchmen are considered to be Very very vIP on sorry Lanka and they are not under low ",
            "likes": "-1"
        },
        {
            "comment": " අර හැව්ලොක් වල ඇක්සිඩන්ට් එක කරපු ඩිෆෙන්ඩර් එකට වෙනම නීතියක්.  එක රටක් නීති ගොඩාක්...... ",
            "likes": "+105"
        },
        {
            "comment": " අපරික්ෂාකාරී ධාවනයෙන් ජීවිත හානි කල විට මිය ගිය අය වෙනුවෙන් සුදුසු වන්දියක් අවම වශයෙන් රුපියල් මිලියන දෙකක් වත් ලබා දිය යුතුය. මියගිය පුද්ගලයාගේ ඥාතීනට අවසාන කටයුතු වලට මුදලක් සහ තවත් කීයක් හරි දී ෂේප් වෙන්නට ඉඩහැරීම නිළධාරීන් කරන නින්දිත ක්‍රියාවකි. මියගිය අය වෙනුවෙන් වසර ගණන් නඩු කීමට හැකියාවක් නැති අය ඉතා අසරණ වෙති. ලංගම බස් රථද නියමිත වන්දි ගෙවිය යුතුය. ",
            "likes": "+86"
        },
        {
            "comment": " මේ දඩුවමම ටීර්කම ත්‍රීවීල් වලටත් දාන්න ",
            "likes": "+51"
        },
        {
            "comment": " Wahane loku nam dadayath loku Karanna one  Specially bus, lorry ",
            "likes": "+16"
        },
        {
            "comment": " ඉතා හොඳ යෝජනාවක් .. පාරේ කැලී කීපයක් වැඩිපුර පටව ගන ගන්න හදන ලාභය වගේ නෙවේ මිලියන ගනන් වන් දි ගෙවන එක. ",
            "likes": "+67"
        },
        {
            "comment": " Three wheel karayantath meka ckriyathmaka karanna ",
            "likes": "+35"
        },
        {
            "comment": " පුද්ගලික සහ ලංගම බස් අතර සහ ඔවුනොවුන් අතර තියෙන්නේ තරඟකාරී සේවාවක් නොව තරඟකාරී ධාවනයකි..... මගීන් මහමග දමා ඉදිරියෙන් එන කුඩා වාහන කුඩු කරගෙන හෝ යාම ඔවුන්ගේ එකම බලාපොරොත්තුවයි.... ",
            "likes": "+33"
        },
        {
            "comment": " Good desicion.! ",
            "likes": "+23"
        },
        {
            "comment": " \"අපරීක්ෂාකාරී ලෙස බස් රථ, ටිපර් රථ හා කන්ටේනර් රථ මගින් සිදුවන අනතුරුවලදී පුද්ගල මරණ සිදුවුවහොත් රියැදුරුට නීතිය ක්‍රියාත්මක කිරීමට අමතරව ප්‍රවාහන බලපත්‍ර අහෝසි කිරීම ඇතුලු තවත් නෛතික ක්‍රියාමාර්ග රැසක් ගන්නට තීරණය කළ බව පොලිස් මූලස්ථානය සඳහන් කරයි.\" Oyagollo oya eththamada kiyanne? ",
            "likes": "+19"
        },
        {
            "comment": " \"අපරීක්ෂාකාරී ලෙස බස් රථ, ටිපර් රථ හා කන්ටේනර් රථ මගින් සිදුවන අනතුරුවලදී පුද්ගල මරණ සිදුවුවහොත්\" මෙය අගය යුතුයි, ඊට පෙර කලයුත්තේ මෙම තත්වය ඇතිවීමට පෙර එලෙස ධාවන කරන අයට දැඩි දඩුවම් ලබා දීම මගින් එම තත්වය අවම කිරීමයි. ",
            "likes": "+4"
        },
        {
            "comment": " Hope it will be implemented and not be another thousand talk with no action and be another joke. ",
            "likes": "+2"
        },
        {
            "comment": " Guys, don't worry, another \"never happen\" promises ",
            "likes": "+2"
        },
        {
            "comment": " If a merciless bus driver kill a innocent that is a crime. Maximum punishment should be given. Bless u hounable inspector general police. Eradicate these crimes. ",
            "likes": "+2"
        },
        {
            "comment": " Execllent decision taken by Hounarable Inspector General of Police. Bless u sir. ",
            "likes": "+1"
        },
        {
            "comment": " BAN 5 TON SHIT TIPPERS ATLEAST FROM CITY CENTRES DAMAGING ROADS AND LIMBS .KILLER GANJA DRIVERS MUST HAVE PROFESSIONAL DRIVING SKILLS TEST ANNUALLY ",
            "likes": "+1"
        },
        {
            "comment": " Agamath MR gavata giyam shape. ",
            "likes": "0"
        }
    ]
}