{
    "Source": "https://www.gossiplankanews.com/",
    "Timestamp": "5/31/2023 12:30:00 PM",
    "Headline": "\n බන්ධනාගාර නියාමකගේ වත්තෙන් පොල්ගෙඩි 20 ක් කැඩූ හමුදා රෝහල් සේවකයාගේ කට කපලා\n",
    "News Content": "\nබන්ධනාගාර නියාමකවරයකුට අයත්ව කුඹල්ඔලුව ප්‍රදේශයේ පිහිටි වත්තකට ඊයේ (30) අලුයම් කාලයේ ඇතුළු වී පොල්ගෙඩි විස්සක් හොරෙන් කැඩූ බව කියන පුද්ගලයකු අල්ලාගෙන කට කැපීම නිසා එම පුද්ගලයා වතුපිටිවල රෝහලට ඇතුළත් කර ප්‍රතිකාර ලබමින් පසුවන බව පොලිසිය පවසයි. මෙම පුද්ගලයා නාරාහේන්පිට යුද හමුදා රෝහලේ සේවය කරන සිවිල් සේවකයකු බවට තොරතුරු අනාවරණය වී ඇතැයි පොලිසියේ නිලධාරියෙක්  පැවැසීය. සැකපිට අත්අඩංගුවට ගත් මොහු පොලිස් ආරක්ෂාව යටතේ රෝහලේ ප්‍රතිකාර ලබමින් පසුවෙයි.කට ප්‍රදේශයට අමතරව \n \n\n\n \nමෙම පුද්ගලයාගේ සිරුරේ තවත් කැපුම් තුවාල කිහිපයක් පෙනෙන්නට ඇති බව පොලිසිය කියයි.වත්තේ අයිතිකරු වන බන්ධනාගාර නියාමකවරයා සහ ඔහුගේ සහෝදරයා ප්‍රදේශයේ හරක් හොරකම් සිදුවන නිසා ඒ සෙවිල්ලෙන් පසුවී ඇත. මෙසේ සෙවිල්ලෙන් සිටින අතරවාරයේ වත්තට කිසියම් පුද්ගලයන් දෙදෙනෙකු ඇතුළුවී සිටින බව දැක එක් අයකු අල්ලාගෙන ඇති අතර අනෙක් පුද්ගලයා පලාගොස් ඇතැයි කියති. මේ අවස්ථාවේ අවට සිටි පිරිසක් ද පැමිණ  ඇති බව පොලිසිය පවසයි.පොලිස් හදිසි ඇමතුම් අංශයට ලැබුණු තොරතුරක් මත පොලිසියේ  කණ්ඩායමක් එම වත්තට ගිය අවස්ථාවේ අල්ලාගෙන සිටි එම පුද්ගලයා පොලිසියට භාරදීමෙන් පසු සැකපිට අත්අඩංගුවට ගනු ලැබීය. තුවාල ලබා සිටි නිසා පොලිසිය මැදිහත්වී වහා ඔහු රෝහල්ගත කෙරිණි. පොල් ගෙඩි විස්සක් බහා තිබූ උරයක් ද පිහියක් සහ සැකකරුවන් දෙදෙනා පැමිණි බව කියන යතුරු පැදියක් ද පොලිස් භාරයට ගෙන ඇත.පුද්ගලයන් දෙදෙනකු වත්තට ඇතුළුවී හොරෙන් පොල් කඩා ඇති අතර ඉන් අයකු අල්ලා ගත් බවට බන්ධනාගාර නියාමකවරයා විසින් අංගමුව පොලිසියට පැමිණිල්ලක් කර තිබේ. හොරෙන් පොල් කැඩූ බව කියන පුද්ගලයාට පිහියකින් තුවාල සිදු කළේ යැයි කියන පුද්ගලයන් අත්අඩංගුවට ගැනීමට ද පොලිසිය පරීක්ෂණ පවත්වාගෙන යයි.ශ්‍රීනාත් ප්‍රසන්න ජයසූරිය \n",
    "URL": "https://www.gossiplankanews.com/2023/05/prison-officer-incident.html\n",
    "Category": "N/A",
    "comments": [
        {
            "comment": " කෙනෙකුගේ වත්තට පැනල හොරකම් කරනවිට අයිතිකරු හෝ ඔහුගේ සහායකවිසින් හොරාට වත්තේදීම දඩුවමක් කලොත් අයිතිකරු හෝ සහායක හෝ මුරකරු අත් අඩංගුවට ගන්නෙ හොරකම් ප්‍රවර්ධනය කරන්නද ",
            "likes": "+28"
        },
        {
            "comment": " තමන්ගෙ ආත්මාරක්ෂාව ට හැර කිසිම පුද්ගලයකුට ශාරීරික හානි සිදුකිරීම ට නීතියෙන් අවසර නැත. ",
            "likes": "+10"
        },
        {
            "comment": " ඒ කියන්නෙ වත්තට ඇවිල්ලා හොරකම කරපුවාම ගහන්න එපා ගැහුවත් තුවාල වෙන්න බැහැ කකුල් දෙක උඩ දිගාකරගෙන නලවන්නද කියන්නෙ ",
            "likes": "+1"
        },
        {
            "comment": " මෙහෙමයි නීතිය නොදැනීම තමයි මෙතන වරද. පළමුව අල්ලාගත් සොරා ඝාතනය කළ යුතුයි. ඒ සඳහා සොරා සතුව පැවති ආයුදයක්ම භාවිතා කළ හැකිනම් වඩාත් උචිතයි. එසේ නොවූවත් ගැටලුවක් නැත. පසුව එම ආයුධයෙන්ම බන්ධනාගාර නියාමකද තුවාල කරගත යුතු අතර කඩිනමින් රෝහල් ගතවී රෝහල් පොලීසියට කට උත්තරයක් ලබාදිය යුතුයි. සොරා අල්ලාගත් පසු සොරා විසින් තමන්ට පහරදුන් බවත් පසුව ආත්ම ආරක්ෂාව උදෙසා සොරාගේ ආයුදය උදුරාගෙන සොරාට පහරදුන් බව හෝ තමා සතු ආයුධයකින් ආත්ම ආරක්ෂාව උදෙසා පහරදුන් බවට ප්‍රකාශයක් ලබාදිය යුතුයි. මෙය සාර්ථක වීමට පහරදුන් සොරා අනිවාර්යයෙන්ම මිය යා යුතු අතර ඔහු ජීවත්ව සිට පරස්පර ප්‍රකාශ ලබාදීම ඉතා අවාසි සහගත වේ ",
            "likes": "+5"
        },
        {
            "comment": " Punish agricultural thieves on the spot, going to Police is a waste of time. ",
            "likes": "+5"
        },
        {
            "comment": " Coconut thieves should be given severe punishments on the spot to the extent that they will never in their life think of stealing anything again. ",
            "likes": "+2"
        },
        {
            "comment": " ඉස්තර අපේ පැත්තේ එකෙකුටත් මෙහෙම වැඩක් වෙලා තියෙනවලු කට නෙමේ ****ක තමා ******ලා තියෙන්නේ කොරපු එකා හිරේද කොහෙද තාමක් ",
            "likes": "+1"
        }
    ]
}