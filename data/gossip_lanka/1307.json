{
    "Source": "https://www.gossiplankanews.com/",
    "Timestamp": "9/25/2018 03:30:00 PM",
    "Headline": "\nරුපියල වැටීම ගැන මහින්දගෙන් මාධ්‍ය නිවේදනයක්\n",
    "News Content": "\n\n\n\nශ්‍රී ලංකා රුපියල අවප්‍රමාණවීම සම්බන්දයෙන් හිටපු ජනපතිවරයාගේ අත්සනින් වයුත් මාධ්‍ය නිවේදයක් නිකුත්ව ඇත. එය සම්පූර්නයෙන් පහත පරිදිය.\n\n\nමාධ්‍ය නිවේදනය රුපියලේ බිඳවැටීම හා යහපාලන ආණ්ඩුවේ ආර්ථික අවපාලනය \n\nයහපාලන ආණ්ඩුව බලයට පැමිණි දා සිට ඇමරිකානු ඩොලරයට සාපේක්‍ෂව රුපියලේ අගය පහත වැටීමේ ප්‍රවනතාවයක් පැවතුණි. එය අද වන විට  භයානක නාය යෑමක් දක්වා\nවර්ධනය  වී ඇත. 2014 අවසානයේදී රුපියල් 131 ක් වූ ඩොලරයේ මිල අද රුපියල් 170 ඉක්මවා ගොස් දිනපතාම තවදුරටත් අවප්‍රමාණය වෙමින්  පවතී. රුපියලේ වටිනාකම මේ ආකාරයට කඩා වැටීමට හේතුව වෙනත් මූල්‍ය ඒකකයන්ට සාපේක්‍ෂව ඩොලරයේ අගය ඉහල යෑම යැයි ආණ්ඩුවේ ප්‍රධානීන් කියයි. මගේ ආණ්ඩු කාලය තුළ 2007 – 2008 වසර වලදී ඇතිවූ ලෝක ආර්ථික අර්බුදය හේතුකොටගෙන දකුණු කොරියාව, ඉන්දුනීසියාව, තායිලන්තය, පිලිපීනය, මැලේසියාව ඇතුළු ආසියානු රටවල් ගණනාවක මුදල් ඒකක ඇමරිකානු ඩොලරයට සාපේක්‍ෂව විශාල වශයෙන් කඩා වැටුණි.  එදා ඒ ඇතිවූ ලෝක ආර්ථික අර්බුදයෙන් ලංකාවට කිසිදු බලපෑමක් සිදු නොවන බවට වලබලා ගැනීමට අපේ ආණ්ඩුව සමත්විය.  \n\n2007 – 2008 වසර වලදී මුලු  ලෝකය පුරාම හමාගිය දරුණු  ආර්ථික අර්බුදයක් තිබුණු බව වත් බොහෝ ශ්‍රී ලාංකිකයින් දැනගෙන සිටියේ නැත. 2007 දී රුපියල් 110.62 ක් වූ ඇමරිකානු ඩොලරය 2009 දී ලෝක ආර්ථික අර්බුදය අවසන් වූ පසුත් රු. 114.94 ක අගයක පැවතියේය. 2008 දී ඇමරිකාවේ එෆ්.බී.අයි ආයතනය ලෝකයේ දරුණුම ත්‍රස්තවාදී සංවිධානය හැටියට නම්කරනු \n\n\n\n\n\nලැබූ කොටි සංවිධානය මගේ ආණ්ඩුව විසින් පරාජය කරනු ලැබුවේ 1930 ගණන් වලින් පසුව ලෝකයේ ඇතිවූ දරුණුම ආර්ථික බිඳවැටිම මධ්‍යයේය. ආණ්ඩුවේ කාර්යභාරය වන්නේ අර්බුද කළමනාකරණය කිරීම මිස ඒ ගැන මැසිවිලි නැඟීම නොවේ. 2008 දී මුලු ලෝකය පුරාම හමා ගිය ඒ දරුණු ආර්ථික අර්බුදයෙන් බේරී සිටීම අපටද යුහුසුලුව නොයෙක් පියවර ගැනීමට සිදුවිය. ලංකාවේ එක් වානිජ බැංකුවක් අස්ථාවර බවක් පෙන්නුම් කල විට, අපි එය වහාම රාජ්‍ය බැංකුවක අධීක්‍ෂණය යටතට පත්කොට මුලු බැංකු ක්‍ෂේත්‍රය පුරාම පැතිරීමට ඉඩ තිබූ අර්බුදයක් වලක්වා ගත්තෙමු. \n\nජනාධිපති ඩොනල්ඩ් ට්‍රම්ප් ඇමරිකානු ව්‍යාපාරික ආයතන වලට දිරිගැන්වීම් ලබාදී දේශීය නිශ්පාදනය උනන්දු කරවීම සඳහා ආනයන බදු වැඩි කිරීම වැනි ක්‍රියාකාරකම් තුළින් ඇමිරිකානු ආර්ථිකය ශක්තිමත් කොට ඇත. දේශීයව නිපදවිය හැකි දේවල්, විශේෂයෙන්ම කිරි නිශ්පාදන, බඩ ඉරිඟු, සෝයා, සීනි, ලූනු, අර්තාපල්, පලතුරු, එලවලු, කුකුල් මස් හා ඇතැම් කාර්මික නිශ්පාදන මෙරටේම නිපදවා ආනයන අඩු කිරීමේ ප්‍රතිපත්තියක් මගේ ආන්ඩුවටද තිබුණේය. ඊට වෙනස්ව වත්මන් ආණ්ඩුව අනුගමනය කරන්නේ කෙලවරක් නැති නිදහස් ආනයනික වෙළඳ  ප්‍රතිපත්තියකි. ආනයන අඩුකොට අපනයන වැඩි කිරීමට කිසිදු උපායමාර්ගයක් ඔවුන්ට නැත. ආණ්ඩුවක කාර්යභාරය වන්නේ ලෝක ප්‍රවනතා අධ්‍යනය කොට එයට සමගාමීව අපගේ ආර්ථිකය ශක්තිමත් කිරීමට පියවර ගැනීම මිස විදේශීය රටක නායකයෙකු ඔහුගේ ආර්ථිකය ශක්තිමත් කර තිබෙන බවත්, ඒ හේතුවෙන් අපේ රුපියලේ අගය බිඳ වැටෙමින් පවතින බවත් කියමින් මැසිවිලි නැගීම නොවේ.  \n\nඅපගේ මුදල් ඒකකයේ වටිනාකම පවත්වාගෙන යෑම සඳහා විදේශීය රටවල ආර්ථික උදාසීනත්වය මත රදා පවතින ආණ්ඩුවක් අපට සිටියහොත් මේ රට දරුණු අර්බුදයකට ඇද වැටීම වැලැක්විය නොහැක. රුපියලේ බිඳවැටීම නිසා සිදුවන්නේ සියලුම පරිභෝජන භාණ්ඩ හා අමුද්‍රව්‍ය වල මිල වැඩිවීම පමණක් නොවන බව අප අවබෝධ කරගත යුතුය. 2015, 2016, 2017 යන වසර වලදී අදට වඩා තරමක් අඩුවෙන් රුපියලේ අගය පහතවැටීම හේතුවෙන් වුවද ශ්‍රී ලංකාවේ විදේශීය ණය බර රුපියල් බිලියන 697 කින් වැඩිවී ඇති බව මහ බැංකු වාර්තා වල සඳහන් වේ. විදේශීය ණය ගෙවීම සඳහා රුපියල් වලින් ආදායම් උපයා ඩොලර් මිලදී ගැනීමට ආණ්ඩුවට සිදුවේ. මෙම වසර තුළ සිදුවී ඇති රුපියලේ කඩාවැටීම නිසා විදේශීය ණය බර කලින් අවුරුදු වලටත්  වඩා දරුණු අන්දමට වැඩිවනු ඇත. \n\n2015 පාර්ලිමේන්තු මැතිවරණය ජය ගැනීම සදහා වත්මන් ආණ්ඩුව කිසිදු වග විභාගයකින් තොරව සිදුකල වැටුප් වැඩි කිරීම, ඉන්ධන මිල පහත හෙලීම හා ඇතුම් ආනයනික ආහාර ද්‍රව්‍ය වල බදු අඩු කිරීම වැනි ක්‍රියාකාරකම් නිසා ආණ්ඩුවේ වියදම් එක්වරම වැඩිවූවා පමණක් නොව ඉන්ධන හා මෝටර් රථ ආනයනයද වැඩි විය. මේ නිසා ඇතිවු වෙලඳ හා අයවැය පරතරය පියවීමට ආණ්ඩුව මහා පරිමානයෙන් ණය ගැනීමට පටන් ගත්තේය. විනිමය අනුපාතයේ සුලු වෙනසකින් වුවද විදෙස් ණය බර \n\n\n\n\n\nවිශාල වශයෙන් වැඩිවිය හැකි නිසා මගේ ආණ්ඩුව විදේශීය වානිජ ණය ගැනීමේදී ඉතාමත්ම ප්‍රවේසම් විය. උදාහරණයක් වශයෙන් මගේ ආණ්ඩුව ශ්‍රී ලංකා සංවර්ධන බැඳුම්කර නිකුත් කරනු ලැබුවේ අවුරුද්දකට දෙවතාවක් පමණි. එයින් ලබා ගන්නා ලද ණය ප්‍රමාණයද අවුරුද්දකට ඩොලර් මිලියන 350 ක සාමාන්‍ය අගයක් ඉක්මවූයේ නැත. \n\nණය ආපසු ගෙවීම ආර්ථිකයට දරාගත නොහැකි බරක් නොවන්නට නම්, විදේශ විනිමය ණය පරිමාව ඉතා ප්‍රවේසමෙන් පාලනය කළ යුතුය. නමුත් වත්මන් ආණ්ඩුව ඉවක් බවක් නොමැතිව විදේශීය වානිජ ණය ලබාගෙන තිබේ.  2015 ජනවාරියේ සිට අද දක්වා මෙම ආණ්ඩුව ලබාගෙන ඇති මුලු විදේශ විනිමය ණය ප්‍රමාණය ඇ.ඩො. බිලියන 20.7 ක් වේ. ඒ 2015 ජනවාරියේ සිට අද දක්වා ශ්‍රී ලංකා සංවර්ධන බැඳුම්කර නිකුත් කිරීම තුළින් ඩොලර් බිලියන 8.2 ක්, 2015, 2017 හා 2018 වන වසර වලදී නිකුත් කරන ලද සවරින් බොන්ඩ් තුළින් ඩොලර් බිලියන 6.1ක්, 2015 හා 2016 ඉන්දියාව සමඟ ඇතිකරගත් කරන්සි ස්වොප් ණය තුළින් ලබාගත් ඩොලර් බිලියන 2.2 ක්, 2016, 2017 හා 2018 යන වසර වලදී ජාත්‍යන්තර බැංකු හාරහා ලබාගෙන ඇති සින්ඩිකේටඩ් ලෝන් ඩොලර් බිලියන 2.7 ක් හා 2016 දී ජාත්‍යන්තර මූල්‍ය අරමුදලෙන් ලබාගත් ඩොලර් බිලියන 1.5 ක් වශයෙන් වෙන්කොට පෙන්විය හැක. \n\nවිදෙස් ණය බර නිසා රුපියලේ අගය අවප්‍රමාණය වීමත්, ඒ අවප්‍රමාණය නිසාම අපගේ විදේශීය ණය බර තවත් වැඩිවන විෂම චක්‍රයකට අප දැන් හසුවී සිටී. රුපියලේ බිඳ වැටීම හේතුවෙන් ජාත්‍යන්තර වෙළඳපලේ භාණ්ඩ වල මිල අඩුවීමේ වාසියද ලංකාවේ ජනතාවට අහිමි වී තිබේ. මෙම වසර තුළ තුන් වතාවක් ඉන්ධන මිල වැඩිකොට ඇත. අද පෙට්‍රල් ලීටරයක් රු.149 ක් වන අතර ඩීසල් ලීටරයක් රු. 123 ක් වේ. නමුත් බොරතෙල් බැරලයක මිල ඩොලර් 80ටත් අඩුය. මගේ ආණ්ඩුවේ අවසන් අවුරුදු හතර තුළ දී වූ බැරලයකට ඩොලර් 109 ක්වූ සාමාන්‍ය බොරතෙල් මිලට වඩා අද බොරතෙල් මිල බෙහෙවින්ම අඩුය. 2008 දී අපි බැරලයකට ඩොලර් 97 ගණනේ බොරතෙල් ගෙන්වන විට ලංකාවේ පෙට්‍රල් ලීටරයක මිල රු. 120 ක් වූ අතර ඩීසල් රුපියල් 70 ක් විය. අද ලෝක වෙළඳපොලේ බොරතෙල් වල අඩු මිලත් ලංකාවේ ඉන්ධන වල ඉහල මිලත් අතර නොගැලපීමට  ප්‍රධාන හේතු රුපියලේ අවප්‍රමාණය හා ඉන්ධන මත පනවා ඇති බදුය. ආණ්ඩුව ඔවුන්ගේ ඉන්ධන මිල සූත්‍රය මොනම හේතුවකටවත් ප්‍රසිද්ධ නොකරන්නේ එයින් ආණ්ඩුවේ නොහැකියාව මෙන්ම ඉන්ධන මත අයකරන බදු ප්‍රමාණයද හෙළිවන නිසාය. \n\nඉන්දියානු රුපියල ලංකාවේ රුපියලටත් වඩා අවප්‍රමාණය වී ඇති බව කියමින් ආණ්ඩුව මේ ඇති වී තිබෙන තත්වය සුලුකොට පෙන්වීමට උත්සාහ දරමින් සිටී. නමුත් ඉන්දියාවේ ආර්ථිකය ලංකාවේ ආර්ථිකය මෙන් දෙගුණයක පමණ අගයකින් වර්ධනය වෙමින් පවතින නිසා ඔවුන්ගේ ඔරොත්තු දීමේ ශක්තිය වැඩිය. අප අද මේ අත්විදිමින් සිටින්නේ මාගේ ආණ්ඩුව කාලයේ මතුවෙමින් පැවති නිශ්පාදන ආර්ථිකය පසෙකලා එක්සත් ජාතික පක්‍ෂයේ ප්‍රතිපත්ති අනුව වෙලඳ ආර්ථිකයකට පරිවර්තනය වීමේ ආනිසංශයි. අපට දැන් ලැබී ඇති දායදය වන්නේ 4% කටත් අඩු වර්ධන වේගයත්, බඩු මිල ඉහල යෑමත්, දේශීයව නිශ්පාදනය කල හැකි භාණ්ඩ පවා වැඩි වැඩියෙන් ආනයනය කිරීමත්, වත්මන් ආණ්ඩුව පරිභෝජනය සඳහා ලබා ගත් කෙටි හා මධ්‍යම කාලීන විදේශීය වානිජ ණය ගෙවීමත්, දිනෙන් දින බාල්දු වන රුපියලත්ය. මේ මතුවෙමින් තිබෙන ආර්ථික අර්බුදය වත්මන් ආණ්ඩුවේ අමනෝඥ ආර්ථික ප්‍රතිපත්තිය හා ලංකාවට අවේනික ආර්ථික කලමණාකරන උපායමාර්ගයක් නොමැතිවීමේ ආනිසංශයි.  \n\nමහින්ද රාජපක්‍ෂ \nශ්‍රී ලංකාවේ හිටපු ජනාධිපති \n\n",
    "URL": "https://www.gossiplankanews.com/2018/09/mahinda-rupee.html\n",
    "Category": "N/A",
    "comments": [
        {
            "comment": " මම ගොඩාක් වෙලා කල්පනා කළා මහින්ද අය්යා මෙච්චර දේවල් කරලත් ඇය් පැරදුනේ කියලා ",
            "likes": "+219"
        },
        {
            "comment": " පාර දෙපතේ බලපල්ලා සියඹලා කරලත් පෙට්ටිවල දාල රටින් ගේනවා.dollar වලින් ගෙවන්න ඕ නී එහ්වටත්. අපෙය් රටෙය් අගේය්ට වැවෙන ධෙවල් වැඩි දියුණු නොකර රටින් ගෙන්න ගෙන්න කකා ඉන්න නිවට ජාතියක් සහ. ප්‍රතිපතියක් පාලනයක් නැති ආණ්ඩු කරන්න ද්හෙශපලක බල්ලෝ රැලක් එක්ක රටක් ගොඩ ගැනිලි බොරු.. ",
            "likes": "+81"
        },
        {
            "comment": " ඒ වෙලවේ හිර වෙලා..දැන් නේ දීලා තියෙන්නෙ එලටම ",
            "likes": "+12"
        },
        {
            "comment": " පැරදෙන්න ප්‍රධාන හේතුව උගත් යැයි සිතා සිටින ලෝ IQ නව පරපුර සහ ජාතිවාදය මෙවලමක් කරගත් විපක්ෂයේ කුමන්ත්‍රණ. ",
            "likes": "+45"
        },
        {
            "comment": " මෙතුමා පැරදුනේ උඹල වගේ චුවිංගම් කන්ඩයි , ෆ්‍රී වයි ෆයි වලින් කස්ටමර්ස් ලව සෙට් කරගෙන, නිකන් දෙන වොක්ස්වැගන් කාර් එකේ, නිකං දෙන පෙට්‍රල් වලින් රවුං ගහන්ඩ බලං ඉඳපු, දෙකයි පනහටත් රෙ ...... උස්සන කාලකන්නි නිසානේ. ",
            "likes": "-90"
        },
        {
            "comment": " He he jalthara hulthara gonthara ",
            "likes": "+11"
        },
        {
            "comment": " Well said...dan derawa ganna bari kamai nondiyai nisa minus watei..ganan ganna epa...titta atta ekai...patu gami mula amataka hora hatta minus danne....ada methuma hitiya nan rata kochchara diyunu welada....aho sri lanka.... ",
            "likes": "+1"
        },
        {
            "comment": " Ethakota mahinda ta minissu alla ganna bari wuna nayakayek da? ",
            "likes": "+1"
        },
        {
            "comment": " මෙයා කියන්නෙම රුපියල වැටෙන එක ගැන ඒ කාලේ කෙහෙළිය මහත්තය බැල්කේනියෙන් වැටුනා කිසිදෙයක් කිවේ නෑ ",
            "likes": "+122"
        },
        {
            "comment": " HINAA BAN HA HA HAAAA ",
            "likes": "+21"
        },
        {
            "comment": " ඒ කාලෙ සාමාන්‍ය මිනිහ මෙයිට හොඳට කාලා ඇඳලා හිටියා නංගි, ආන්ඩුවක් ගන්නෙ ඔන්න ඔය ප්‍රාථමික මූලික අවශ්‍යතාව ඉටුකර දෙනවා කියලා නේ. වෙන වෙන ලොකු ටෝක් මොකටද ",
            "likes": "-16"
        },
        {
            "comment": " Kanna denavanam apita bonna denavanam mona kengediyada thava one karanne ..... ",
            "likes": "+3"
        },
        {
            "comment": " Well, master, will you please continue and tell us what is your plan to recover the value of Rupee ? May be government can learn from you. ",
            "likes": "+59"
        },
        {
            "comment": " Well said ",
            "likes": "+14"
        },
        {
            "comment": " nothing his nonsense words ",
            "likes": "+10"
        },
        {
            "comment": " MR doesn't have a solution for the devaluation of Rupee as he was the main person who created this all alone. RW and RK are other two people who nailed the coffin which brought by MR. MY3 is a nominal figurehead who doesn't have any idea of any of these things and that is why he gets most of the news through news papers than cabinet papers. For next 5-10 years, we don't have economic plan other than imported buildings ( material, labour and funds) and in time when we will be caught up in debt trap in full scale, all these people and families will no longer be seen around in our country as all these people will have free passage to live other countries. ",
            "likes": "+7"
        },
        {
            "comment": " වට් ඉස් යොර් ප්ලෑන් කියල අහනවා, හැමදේම කිවුවට පස්සෙ, ඔය කතාව එක පාරක් නෙමෙ දහ දොලොස් වතාවක් කියවන්න, හැදෙනව නං, හැදෙන්න පුලුවං, ඒත් මුංගෙ ලේ වල තියෙන්නෙ දේශීය දේ හෙලාදැකීම නිසා හදනවා බොරු ",
            "likes": "-6"
        },
        {
            "comment": " අනේ තවත් මිනිස්සු අන්දන්න හදනවා $ පෙන්නලා. මේක ලංකාවේ විතරක් නොවේ, රටවල් ගොඩකට වෙච්චි දෙයක් $ ශක්තිමත් වීම නිසා. හදන්නේ මෙකෙමුත් වාසියක් ගන්න. ",
            "likes": "+57"
        },
        {
            "comment": " ලොක්කට advice නැතුව මාධ්‍යට වචනයක් කියා ගන්න බෑ..කාට හරි කියලා ලියවගෙන,, සුපුරුදු පරිදි රගපානවා...දැන් නාකි වැඩියි ලොක්කා.... ",
            "likes": "+62"
        },
        {
            "comment": " Mata mahalu vayase...Bariya Bariya.....Bariya . ",
            "likes": "+4"
        },
        {
            "comment": " Kawuru liwwath kathawa aththane ",
            "likes": "-2"
        },
        {
            "comment": " ලියල තියන දේ ඇත්තනම් කවුරු ලියපුවහම මොකද. කොල පාට කණ්ණාඩි දාගෙන බලන කීබෝඩ් හමුදාව මේව පිලිගන්න කැමති නෑ ඇත්ත උනත්. ඇත්ත උපහාසයෙන් සහ අපහාසයෙන් වහන්න බලනව ",
            "likes": "-10"
        },
        {
            "comment": " යුද්දේ නැතුවත් රටේ ආර්ථිකය හසුරවගන්න බැරි මේ සෙට් එකට යකෝ මෙරටේ දැන් යුද්දේ එහෙම තිබ්බනම් කොහොමට තියෙයිද ? රුපියලක් හොයාගන්න නාසා එකට එන්න කියන්න වෙයි. රනිල් කියන්නේ නම් මහම මහා අසාර්ථක නායකයෙක් . එහෙන් රට කනවා මෙහෙන් පක්ෂේ කනවා ",
            "likes": "+20"
        },
        {
            "comment": " ඉතින් මේ ආන්ඩුවටත් පුලුවන් නේ තමුන්ගෙ කෙනෙකුට කියලා හොඳ පිටපතක් ලියලා රට සුකිත, මුදිත, සෞභාග්‍යය , පිරිලා ඉතිරිලා යන රටක් කරන්න දැන්, පහුගිය දේවල් වමාරන්නෙ නැතිව, ",
            "likes": "-2"
        },
        {
            "comment": " මේවා කිව්වට කමක් නෑ මෙයා ආණ්ඩු කරනවා දැකලා නැති එවුන්ට... ලොක්කගෙ කාලෙ ඉතින් රට සුකිත මුදිත වෙලානෙ තිබුනෙ. ඒ සැප වැඩි වෙලා ඉවසගන්න බැරුවනෙ අපේ මිනිස්සු මෙයාව පැරැද්දුවෙ... ",
            "likes": "+45"
        },
        {
            "comment": " ඔබතුමා අර්ථික ඔස්තාර් නේ, එහෙනම් අැයි dollarය පාලනය කලේ? දැන් තියෙනවා වගේ real face value එකට dollarය free move වෙන්න දෙන්න තිබ්බානේ. ඔබතුමාලයි දැන් ඉන්න හාදයොයි දෙගොල්ලොම මේ රටේ අර්ථිකය කැවා. දැන් නිකන් බයිලා ගහනවා කට්ටියම ",
            "likes": "+34"
        },
        {
            "comment": " පිස්සු කෙලින්න එපා සීයේ. ඔයා කෙලපු පිස්සුත් මේ ගොල්ලෝ කෙලන ඒවා වගේ තමයි. ඒවා තාම අමතක වෙලා නෑ අපිට​. ",
            "likes": "+31"
        },
        {
            "comment": " ලියලා දුන්නට කටපාඩම් කරගන්න ටිකක් දිගවැඩියි නේද ආයිබෝං ?කමක්නෑ කොලේ බලාගෙන ඊලඟ ප්‍රවෘත්ති සාකච්ඡාවෙදි කලින් එකේදී වාගෙ අනාගන්නෙ නැතිව කියවන්න. \"එකක් කඩතොලු මකාගන්නට ගොසින් බොට වුන වියෝයා.... ",
            "likes": "+19"
        },
        {
            "comment": " Ane uncle dan rata pathwela tiyena tathwayata pradana wagakiwayuthta obai. Kiseema salasumak nethiwa naya aragena white elephant mega project kara, namuth ewain satapahakwath upayanna baha, ewa naya dunnu ratawalwalata sinnawena vidiyata plan karala hadapunusa SANTHOSAM labuna hatith ratatama dakaganna labunanewa. Oya kiyana milk powder, potato, onion, maize, sugar, fruits....hamadamath gennuwa. Sankyalekana aragena balanna............. Taman artikayagana dannethibawa media conference ekedi oppuuna nisa, dan anunge liyumakata tamange athsanadala nikuthkarata minissu obatuma kawda kiyala hodinma dannawane. ",
            "likes": "+10"
        },
        {
            "comment": " kauda me tika liyala dunne. a[i dakka press ekakadi me gana ahuwama lokka watetama ambarenawa.. ",
            "likes": "+8"
        },
        {
            "comment": " MR you knew what is coming in 2015, that the reason you called the election 2years earlier. If you happen to win that election we will be in real SH..T?. No GSP, UN Sanctions, etc. History could have repeated like the last stages SIRIMAOs time. ",
            "likes": "+7"
        },
        {
            "comment": " MOO MAHA MODA YAKEK. ANNA ARAHATA WELA INNAWA ",
            "likes": "+4"
        },
        {
            "comment": " මෝඩ යකෙක්.. අාං.. අරෙහෙට වෙලා ඉන්නවා.. ",
            "likes": "+3"
        },
        {
            "comment": " පව් මචං ",
            "likes": "+3"
        },
        {
            "comment": " nambuwa thiyan retire wenne nathuwa..horu tika hire day kiyala bayen deshapalanaya karanawa. modayannata theren nathi nisa hodai... ",
            "likes": "+3"
        },
        {
            "comment": " Oba thumage niwedane hatiyata rupiyala wetenna eka hethuwaklu hawul aanduwa 2015 dinuwa gaman rayaye sewaka padiya 10000 kin wedi kireema. Ethakota oba thuma 2015 kiwwe 25000 kin wedekaranawa kiyala neda? ",
            "likes": "+3"
        },
        {
            "comment": " If you want to do a good thing for the sake of motherland better to stay at home. Last time you were climbing in the window and this time you will be climbing in the street light pole ",
            "likes": "+2"
        },
        {
            "comment": " Kabralda meeka liyala thiyenne.. ",
            "likes": "+2"
        },
        {
            "comment": " Eda press conference eke dee naa gaththu nisa mokek hari kehi ballek liyapu ekak athsan karala media walata daanawa. Yako muuu athrinne ne ma nane ",
            "likes": "+2"
        },
        {
            "comment": " Thanha jayathee soko . Banak dahamak karagena avasan gamanata sarasenna . ",
            "likes": "0"
        },
        {
            "comment": " අර්ජුන මහේන්ද්‍රන් සමග රවී කරුණානායකලා නිසා යහපාලනය බලු වෙලා ගියා. එසේ නොවන්නට මෙතුමා ඇතුළු දැන් සිංහ නාද දෙන බොහෝ දෙනා කම්බි ගනිමින් සිටිය යුතුයි, හොරාකාපු අලිබබා රංචුව දැන් බලයට එන්න ඕනෑම දෙයක් කරන්න කියන්න ලෑස්ති. ",
            "likes": "+1"
        },
        {
            "comment": " madhaya sakachchawe modaya wage hidhala dan kawru hari liyala dunnu ekak media wa;ata daala ",
            "likes": "+1"
        },
        {
            "comment": " metuma eda media conference ekedi nondi unane... eka waha ganna me try karanne... ",
            "likes": "+1"
        },
        {
            "comment": " metuma eda media conference ekedi nondi unane... eka waha ganna me try karanne... what to do ",
            "likes": "+1"
        },
        {
            "comment": " ANE BAN GONO TOPI TAMAT ME ANDUWATA KADE YANA EKA ME RATE KARUMAYAK ",
            "likes": "0"
        },
        {
            "comment": " Paw Neada Meya ",
            "likes": "0"
        },
        {
            "comment": " True  :) :) ",
            "likes": "-3"
        },
        {
            "comment": " PR minstr kiyanawa lankawe. ENNAE maha paw karyo kiyala me manussya rata hdnna hdanawa ape.un mewata hoo tiyanawa arawata katire gahanawa lankawa hadala hadela tiyenne den me vidiyata tamai karanna deyak naha tama tamange utukam etu karanam me siyalu prasne ewarai ",
            "likes": "-4"
        },
        {
            "comment": " ජනතාව පාරට බහින දවස අතලඟයි !!!!! එදාට මිනිස්සු එන්නේ \"රාජපක්ෂගේ රස්තියාදුව \" වගේ රස්තියාදු වෙන්න නොවේ !!!! සෙන්ටිග්‍රේඩ් අංශක 100දි වතුර නටන එක නවත්වන්න බෑ වගේ තමා මිනිස්සුම පාරට එනකොට නවත්වන්න බෑ. සමස්ත ජාතියේ ගෙල ණය උගුලක හිර කරන්න දායක වූ හැම නරැමයාටම නිසි දඩුවම් ලැබේවි...තමන්ගේ, තම දරැවන්ගේ ගෙල ණය උගුලක හිර කල එවුන්ව බෙල්ලෙන් එල්ලා දමන්නට ජනතාවට යුක්ති සහගත අයිතියක් ඇත. ",
            "likes": "-19"
        },
        {
            "comment": " මෙවටත් බනින එවුන් ලනකවේ ඉන්නේ ",
            "likes": "-25"
        },
        {
            "comment": " ඔබතුමා නැවත එන්න ",
            "likes": "-45"
        },
        {
            "comment": " Ha kohetada enna oone ",
            "likes": "+14"
        },
        {
            "comment": " Pansalatada? ",
            "likes": "+5"
        },
        {
            "comment": " Kanaththatada ? ",
            "likes": "+4"
        }
    ]
}