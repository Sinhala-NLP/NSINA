{
    "Source": "https://www.gossiplankanews.com/",
    "Timestamp": "1/31/2019 11:00:00 AM",
    "Headline": "\nගරාජයක මුවාවෙන් පවත්වාගෙන ගිය ගිනි අවි කම්හලක් ඇල්පිටියේ\n",
    "News Content": "\n\n\nඇල්පිටිය, නුගේතොට ප්‍රදේශයේ ගරාජයක මුවාවෙන් පවත්වාගෙන ගිය ආයුධ කම්හලක් වටලා ගිනි අවියක් හා ගිනි අවි නිෂ්පාදනය කිරීමට යොදා ගන්නා උපකරණ තොගයක් සමඟ සැකකරුවකු පෙරේදා (29දා) \nදහවල් ඇල්පිටිය පොලිසිය මඟින් අත්අඩංගුවට ගෙන තිබේ. සැකකරු ඊයේ (30දා)  බද්දේගම මහෙස්ත්‍රාත් ධම්මික හේමපාල මහතා වෙත ඉදිරිපත් කිරීමට නියමිතව තිබිණි.\n\nසැකකරු ඕනෑම වර්ගයක ගිනි අවියක වීඩියෝවක් පරිගණකයක් මඟින් නිරීක්ෂණය කර එම ගිනි අවිය\n\n\n\n\nනිෂ්පාදනය කිරීමේ සුවිශේෂී හැකියාවක් සහිත අයකු බවද ඇල්පිටිය පොලිසිය කියයි. මෙසේ අත්අඩංගුවට ගෙන ඇත්තේ 35 හැවිරිදි මීමැදුම, බද්දේගම පදිංචිකරුවෙකි. ඇල්පිටිය පොලිසියේ අපරාධ අංශයේ ස්ථානාධිපති උප පොලිස් පරික්ෂක ජනක සම්පත් මහතාට ලැබුණු තොරතුරකට අනුව වැටලීම සිදු කර සැකකරු අත්අඩංගුවට ගෙන තිබේ.\n\nසැකකරු සමඟ ගිනි අවි නිෂ්පාදනය කිරීමට යොදා ගන්නා ලේත් මැෂින් එකක්, වෙල්ඩින් ට්‍රාන්ස්ෆෝමරයක්, පරිගණක කොටස් තොගයක්, නිෂ්පාදනය කරන ලදී. ගිනි අවි කොටස් විශාල ප්‍රමාණයක් හා නිෂ්පාදනය කරන ලද අංගසම්පුර්ණ ගිනි අවියක් ඇල්පිටිය පොලිසිය මගින් අත්අඩංගුවට ගෙන තිබේ. සැකකරු කිසිදා පාසල් නොගිය අයකු බවත් එසේ තිබියදී පරිගණක භාවිතය සහ ගිනි අවි නිෂ්පාදනය පිළිබඳව හසළ දැනුමක් ලබාගෙන තිබෙන බවත් ඇල්පිටිය පොලිසියේ ප්‍රකාශකයෙක් සඳහන් කළේය.\n\nසැකකරු කොපමණ කාලයක සිට ගිනි අවි නිෂ්පාදනය කරන්නේද යන්න පිළිබඳව සහ සැකකරු කොපමණ ගිනි අවි ප්‍රමාණයක් නිපදවා තිබේද යන්න සම්බන්ධයෙන් තවදුරටත් පරීක්ෂණ පවන බවද ඔහු නිපද වූ ගිනි අවි අලෙවි කර ඇත්තේ කුමන පුද්ගලයන්ටද යන්න සම්බන්ධයෙන් සොයා බලන බවද ඇල්පිටිය පොලිසියේ ප්‍රකාශකයෙක් සඳහන් කළේය.\n\n-දම්සාරි ලියනගේ-\n\n",
    "URL": "https://www.gossiplankanews.com/2019/01/pistol-factory-elpitiya.html\n",
    "Category": "N/A",
    "comments": [
        {
            "comment": " පට්ට වැඩ්ඩෙක් වගේ රටට වැඩක් ගන්ඩ බැරිද ලල්ලෑ ",
            "likes": "+101"
        },
        {
            "comment": " මේ සිද්දිය පිටරටක වුනා නම් මිනිහට රජයෙන් සලකනවා... මේ ඉතින් ලංකාවනේ... මිනිහව හිරේ දායි... ",
            "likes": "+55"
        },
        {
            "comment": " සියරට දේ සිරිසැප දේ !!! ",
            "likes": "+18"
        },
        {
            "comment": " දියුණු රටක් සහ නොදියුණු රටක් අතර වෙනස:  නොදියුණු රටක මේ වගේ එකෙක් මාට්ටු වුනොත් ඌව අවුරුදු දහයකට විතර ඇතුලට දානවා. ඇතුලෙදි ඌ අනිත් උන්ටත් උගේ දැනුම උගන්නනවා  දියුණු රටක නම් උගේ ටැලන්ට් එක පාවිච්චි කරලා කර්මාන්තයක් ආරම්භ කරනවා. ",
            "likes": "+42"
        },
        {
            "comment": " ගිනි අවි නිශ්පාදනය කරන තාක්ෂණය ලෝකෙ ඕනෙම රටක වගේ තියෙනවා. එතකොට මේ වගේ එකෙක්ගෙ ටැලෙන්ට් එකෙන් මොනව කරන්නද? කරපු වැරැද්දට දඬුවම් නොදී ඉන්න දියුණු රටක් කියන්නකො බලන්න. මොන තරම් දක්ෂයෙක් වුනත් නීති විරෝධී කටයුත්තක යෙදෙනවනම් මොන දියුණු රටේ වුනත් දඬුවම් දෙනවා.  ඔයිට වඩා දක්ෂ පරිඝණක හැකර්ලා කොච්චර ඇමරිකාවෙ අල්ලලා තියෙනවද? සමහර උන් පෙන්ටගන් සිස්ටම් එකටත් ඇතුල් වෙන්න පුලුවන් දක්ෂ උන්. එහෙම කියලා ඒ එකෙකුටවත් දඬුවම් නොදී ඉඳල නැහැ. ",
            "likes": "+2"
        },
        {
            "comment": " හොඳ වෙලාවට ඕක ඇල්පිටියෙ උනේ. නැථ්නම් මෙතැන බලන්න තිබුණ සැට් එක... ",
            "likes": "+16"
        },
        {
            "comment": " Mewan minisunwa sira nokara hekiawen rata diyunu Kala yuthuyi ",
            "likes": "+2"
        },
        {
            "comment": " මේ වගේ තව සුපිරි වැඩ්ඩෝ කොයි තරං හැංගිලා ඇද්ද ලංකාවේ පිට රටකදි නම් මේවගේ උන්ගේ හැකියාව යහපත් දෙයකට හොදවනවා නමුත් කාලකන්නි ලංකාවේ මේ වගේ උන්ව ඇතුලට දානවා ඒක තමයි මේ කාලකන්නි රට හැමදාම එක තැන පල්වෙන්නේ වැඩකාරයෝ ඔක්කොම බලන්නේ වෙන රටකට පැනගන්න O/L, A/L සහ උපාධි කඩදහි වලට තමයි මේ රටේ තැන වැඩ බැරි වුනත් හැකියාවට තැනක් නෑ ",
            "likes": "+1"
        },
        {
            "comment": " Onna Dakune thavath hapan kamak . Onama kuppa vadak kothanada ? Dakuna thamai . ",
            "likes": "-2"
        },
        {
            "comment": " අපේ තියරි දකුනෙ එකෙක් - සුපිරියි උතුරෙ එකෙක් - කුජීතයි, කොටි නැගිටිනවා, යහපාලනෙ, සංහිඳියාව ",
            "likes": "-8"
        }
    ]
}