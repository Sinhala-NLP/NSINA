{
    "Source": "https://www.gossiplankanews.com/",
    "Timestamp": "1/31/2022 04:00:00 PM",
    "Headline": "\n ගැබිනි මාධ්‍යවේදිනියකට නවසීලන්ත දොරටු වැසීම ගැන විරෝධයක්\n",
    "News Content": "\nඇෆ්ගනිස්තානයේ සිරවී සිටින බව පැවසෙන චාර්ලට් බෙලිස් නම් නවසීලන්ත මාධ්‍යවේදිනියකට යළිත් සිය මව්රටට පැමිණීම වැළැක්වීමට එරට බලධාරින් ගෙන ඇති තීරණය සම්බන්ධයෙන් මේ වනවිට සමාජ මාධ්‍ය තුළ දැඩි විරෝධයක් මතුව තිබෙන බව වාර්තා වෙයි. නවසීලන්තයේ දේශසීමා සංචාරය සම්බන්ධයෙන් 2020 මාර්තු මාසයේ සිට ක්‍රියාත්මක දැඩි COVID-19 සීමාකිරීම හේතුවෙන් මෙලෙස චාර්ලට් වෙත යළි සිය මව්රටට පැමිණීමට නොහැකි වී තිබේ. ඒ අනුව ඇය පසුගියදා නවසීලන්තයේ පළකෙරෙන New Zealand Herald පුවත්පත වෙත සිය තත්ත්වය සම්බන්ධයෙන් සඳහන් කරමින් සම්මුඛ සාකච්ඡාවක් ලබාදී ඇති අතර, එම ලිපිය පළවීමත් සමග මෙලෙස සමාජ මාධ්‍ය අතර මේ පිළිබද කතාබහක් හටගෙන ඇත.\n \n\n\n \n චාර්ලට් සඳහන් කරන ආකාරයට ඇය අල්-ජසීරා රූපවාහිනී නාලිකාවේ වාර්තාකාරිනියක ලෙස ඇෆ්ගනිස්තානයේදී සිටින අතර, මේ වනවිට ගැබිනියක වන තමන්ට යළිත් ආරක්ෂිතව සිය මව්රට වෙත ඒමේ අවස්ථාව නවසීලන්තය විසින් ප්‍රතික්ෂේප තිබේ. ඒ අනුව තමන් මේ මොහොතේ ඇෆ්ගනිස්තානයේ සිරවී සිටින බව ඇය සඳහන් කර ඇත. තලේබාන් සංවිධානය පසුගිය වසරේ අගෝස්තු 15දා ඇෆ්ගනිස්තානයේ බලය ඇල්ලීමෙන් අනතුරුව පැවැත්වූ පළමු වැනි මාධ්‍ය හමුව වෙත සහභාගි වූ මාධ්‍යවේදිනියන් තිදෙනා අතරට චාර්ලට් ඇතුළත්ව සිටියාය. මෙලෙස චාර්ලට් පත්ව තිබෙන තත්ත්වය පිළිබදව සමාජ මාධ්‍ය තුළ අදහස් දක්වා ඇති ඇතැම් දෙනා මෙය නවසීලන්තයේ නිලධාරිවාදයේ දරුණු බව පෙන්වෙන අවස්ථාවක් බවද සදහන් කර තිබේ.නවසීලන්තය වෙත පිටත්ව ඒම සදහා ඇය සහ ඇගේ සහකරුවා වන බෙල්ජියානු ජාතික ඡායාරූප ශිල්පී ජිම් හුලේබ්‍රෝඒක් කටාරය හා නුවර පිහිටි අල්-ජසීරා මූලස්ථානය වෙත පැමිණ තිබේ. චාර්ලට් පවසන ආකාරයට ඇය ගැබිනියක බව හඳුනාගෙන ඇත්තේ එම අවස්ථාවේදීය. එහෙත් කටාරය තුළදී අවිචාහක තරුණියක ගැබිනියක බවට පත්වීම නීතිවිරෝධී කරුණක් හේතුවෙන් ඇය එම තත්වය වසන් කරමින් මෙලෙස ඉක්මනින්ම නවසීලන්තය වෙත ඒමට උත්සාහ දරා තිබේ.\n \n\n\n \n නවසීලන්තය COVID-19 පිළිබඳ දේශසීමා තීතියටත් ඔවුන්ගේ පැමිණීම ප්‍රතික්ෂේප කර ඇත්තේ එම අවස්ථාවේදීය.එහි අවසන් ප්‍රතිඵලය ලෙස අයට යාමට තිබූ එකම තැන ඇෆ්ගනිස්තානය බවට පත්වූ බව චාලට් පවසයි. ඒ අනුව ඇය ඇෆ්ගනිස්තානයේ වර්තමාන පාලනයහිම් තලේබාන් සංවිධානයේ ජ්‍යෙෂ්ඨයකු සම්බන්ධ කරගනිමින් සිය තත්ත්වය පැහැදිලි කරදී තිබේ. එහිදී ඇයට සිය දරුවා ඇෆ්ගනිස්තානය තුළදී ප්‍රසූත කිරීමට අවශ්‍ය පහසුකම් සැලසීමට තලේබාන් සංවිධානය  එකග වී ඇතැයි සදහන් වී තිබේ. \"අපී ඔබ ගැන සතුටුයි. ඔබට මෙහි එන්න පුළුවන්. ඔබට කිසිම ගැටලුවක් වන්න” යනුවෙන් තලේබාන් සංවිධානය තමන්ට පැවසූ \" බව චාර්ලට් New Zealand Herald පුවත්පත වෙත පවසා තිබේ. මේ අතර, අදාළ සිදුවීම පිළිබද අදහස් දක්වා ඇති නවසීලන්තයේ හුදකලා කිරීම් සහ නිරෝධායන කළමනාකරණ අංශයේ ප්‍රධානියා වන ක්‍රිස් බනී, \"චාර්ට් පසුගිය ජනවාරි 24 අප වෙත එවූ ඉල්ලුම්පත්‍රය ප්‍රතික්ෂේප වුණේ ඇය ලබන පෙබරවාරි 27දා නවසීලන්තය වෙත පැමිණීමට නියමිතව තිබූවක් නිසයි. එය යම් ඉල්ලුම් පත්‍රයකට අනුමැතිය ලබාදී දින 14කට වඩා වැඩි කාලයක් වීම ඊට හේතුවයි.” යනුවෙන් පවසා තිබේ.ඒ අනුව ඇය පිටත්වීමට බලාපොරොත්තුවන දිනයට දින 14ක කාලයකට පෙරාතුව යළිත් ඒ සඳහා ඉල්ලුම් කරන ලෙසද මෙහිදී එම අංශය මගින් ඇයට ප්‍රතිචාර ලෙස දක්වා තිබේ. එසේ නැත්නම් ඇය පිටත්ව ගුවන්යානය පෙරාතුව නවසීලන්තය වෙත පැමිණීමක් සඳහා කටයුතු සම්පාදනයට අදාළ ගුවන් ගමන් සමාගම සමග කතාබස් කරන ලෙසද දැනුවත් කළ බවත් එහි ප්‍රධානියා වන බනී මෙහිදී සදහන් කර තිබේ. \"ඒවගේම අපි පසුගිය ඉරිදා දිනයේදිවාහ දන්වා සිටියා ඇයට යළිත් වරක් හදිසි අවස්ථාවක් යටතේ මේ සදහා ඉල්ලුම් කරන්න පුළුවන් කියලා. එතැනදී නවසීලන්ත පුරවැසියෙකුට සහ පදිංචිකරුවකුට තමන්ට සිටින බරපතළ තත්ත්වයකින් හෝ දරුණු අවදානමකින් මිදීම සඳහා ඇති එකම විසදුම යළිත් නවසීලන්තය වෙත පැමිණීම බව සදහන් කරමින් ඇයට එය සිදුකළ  හැකියි.” යනුවෙන්ද ඔහු මෙහිදී පවසා තිබේ.එහිදී සිය හදිසි කටයුතු සම්පාදන කණ්ඩායම මෙවැනි ඉල්ලුම් පත්‍ර වෙත අවධානය යොමු කරමින් සිටින බවත්, චාර්ලට් අද වනවිට නැවතී සිටි ස්ථානය වන ඇෆ්ගනිස්තානය ඔවුන්ගේ වැඩි අවධානයකට යොමුවූ ස්ථානයක් වන බවත් ඔහු වැඩිදුරත් පවසා තිබේ. - \n \n\n\n \n\n\n",
    "URL": "https://www.gossiplankanews.com/2022/01/charlet-belis-story.html\n",
    "Category": "N/A",
    "comments": [
        {
            "comment": " නීතිය කාටත් එක විදියට ක්‍රියාත්මක වෙන රටක්. මොකා උඩපැන්නත් නීතිය නීතියම තමයි. ගැබිනිය කියලවත්, මාධ්‍යවේදීනිියක් කියලවත් නීතිය නමලා නෑ. ",
            "likes": "+51"
        },
        {
            "comment": " අපරාදේ නවසීලන්තයට යන්න බැරි වුණා නම් බෙල්ජියමට යන්න තිබුණා. කොවිඩ් අවදානම නොදැන ගියා නෙවෙයිනේ. මාධ්‍යවේදීන් කියන සේරම එක වගේ ",
            "likes": "+43"
        },
        {
            "comment": " If this happened concerning Sri Lanka the entire human rights fellows would have criticized the country. Now that this happened NZ concerned I am not surprised to see some of our fellows appreciating what happened and show that their dependent and slave like mentality. ",
            "likes": "+18"
        },
        {
            "comment": " Agree. I remember how nervous our people were, when students trapped in Wuhan were brought back to motherland during Covid initial stages. If their own children were in the same situation, the reaction would have been different. ",
            "likes": "+10"
        },
        {
            "comment": " Same inscidents has happend in Sri Lanka. But i didnt see what you told was happend. Don't you remember employees of middle east has been stuck for months those days ",
            "likes": "-1"
        },
        {
            "comment": " මුන් වංගුවක් ගහන්න ගියා, නවසීලන්ත බුද්ධිමත් පාලනයට එය වැටහුනා. (මෙහෙ මෙන් නොව, එවැනි දියුනු රටවල පාලනයට බුද්ධතුන් පමනක් තෝරා ගැනේ) ",
            "likes": "+30"
        },
        {
            "comment": " That because New Zealand voters are educated and intelligent unlike sorry Lankans who are voting for a toilet ",
            "likes": "+13"
        },
        {
            "comment": " දන්නෙ නැති මගුල් කතා නොකර හිටපන්... උබලා නිකන් තමන්ගෙ රටට ... ආන්ඩුවට බෑන බෑන ඉන්නවා මිසක් වෙන කරන වැඩක් නැහැ ... ",
            "likes": "+4"
        },
        {
            "comment": " ජර්මනියේ යකඩ ගැහැණියට පසු දැකපු හොදම එඩ්තර කාන්තාව නවසීලන්ත අගඅගමැතිනිය ",
            "likes": "-1"
        },
        {
            "comment": " New Zealand MIQ system is just a bullshit. very unfair. They can come up with much more fair system to cater all the citiens and PR holders. but they dont do it. Many families are stuck on both sides. New zealand is the only country in the world where you can a see a lottery system to book a place in the MIQ system. NZ govt can easily lease mmore hotels to have more MIQ places. they dont do it. just want people to suffer. A lot of officials do not have the ability to think out of the box, yet they try to potray as geniouses in the world. If there are no immigrants and International students, NZ is a dead country.!! ",
            "likes": "-8"
        },
        {
            "comment": " This is wrong. I have been in MIQ not only in NZ but in SL as well. In both places they are doing a great job. NZ is more organized and they look after really well, staff are very well trained always try to help extra. It's a process driven system, regardless of who you are rules apply to all the same and volumes managed accordingly. It's just the reason behind very low COVID death rates and infections inside the country. ",
            "likes": "+6"
        },
        {
            "comment": " Corona mardanaya karapu nayikava kiyala kavi kiuwe kattiya. Ehema karama lesi thama. Ape ohoma kalaanam balanna thibba. A ratawala kelin therana gannwa wipakdhe un deshapalana karane na ewa adala aran ",
            "likes": "+2"
        }
    ]
}