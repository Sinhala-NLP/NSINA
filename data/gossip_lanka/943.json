{
    "Source": "https://www.gossiplankanews.com/",
    "Timestamp": "2/27/2018 02:07:00 PM",
    "Headline": "\nහෙඩ් ලයිට් නැතිව ධාවනය වූ  ට්‍රැක්ටරයට පාසල් සිසුවා බිළිවෙයි\n",
    "News Content": "\n\n\n\nආලෝක පහන් නොමැතිව ගමන් කරමින් තිබු ට්‍රැක්ටරයක යතුරුපැදියක් ගැටී පාසල් සිසුවකු මියගොස් තවත් දෙදෙනකු තුවාල ලබා ප්‍රතිකාර \nසඳහා හලාවත මහා රෝහලට ඇතුළත් කර ඇත.\n\n\n\n\n\n\nපසුගිය 23 වැනිදා රාත්‍රී 7.25 ට පමණ පල්ලම - වතුපොළ මාර්ගයේදී මෙම අනතුර සිදුවි ඇත.\nඅනතුරීන් මිය ගොස් ඇත්තේ පල්ලම - පොත්තුකක්කුලම පදිංචිව සිටි දිසානායක මුදියන්සේලාගේ ශ්‍යාල් දිසානායක (අවු16) නම් පාසල් සිසුවෙකි.\n\nතුවාල ලබා ඇති පල්ලම - වතුපොළ පදිංචිකරුවන් වන සුධීර යොහාන් ෆොන්සේකා සහ මාරසිංහ ආරච්චිලාගේ අජිත් කුමාර (අවු:62) යන අය හලාවත මහා රෝහලේ ප්‍රතිකාර ලබමින් සිටී.\nමියගොස් ඇති සිසුවා තම මිතුරකු සමග යතුරුපැදියකින් පල්ලම දෙස සිට වතුපොළ දෙසට ගමෙන් කරමින් සිට ඇත. ඉදිරියෙන් පැමිණ ඇති  ආලෝක පහන් නොමැතිව ගමන් කරමින් තිබු ට්‍රැක්ටරයක යතුරුපැදිය ගැටී පෙරලී ඒ සමගම පැමිණි වෙනත් යතුරු පැදියක ගැටී අනතුර සිදුවී ඇති බව පොලීසිය කියයි.\nඅපරික්ෂාකාරීව ට්‍රැක්ටරය පැදවු රියැදුරු පල්ලම පොලීසියේ නිලධාරීන් විසින් අත්අඩංගුවට ගෙන ඇත. පල්ලම පොලිස් ස්ථානය විසින් මේ පිළිබඳ වැඩිදුර විමර්ශන කටයුතු කරගෙන යයි.\n",
    "URL": "https://www.gossiplankanews.com/2018/02/head-light-student-dies.html\n",
    "Category": "N/A",
    "comments": [
        {
            "comment": " හැම තැනම රිය අනතුරු.... පරිස්සමෙන් සුක්කානම කරකවපල්ලා... අහිංසක ජිවිත අපරාදේ... ඔය ටිකම තමයි අපේ ආණ්ඩු පදවන උන්ටත් කියන්න තියෙන්නේ... අන්තිමට අපිට ඉතිරිවෙලා තියෙන්නේ සම්ප්‍රදායක කියවිල්ල.... නැවත උපදින ආත්මෙක මෙවන් අකල් මරණයක් නොවේවා! නිවන් සුව!! ",
            "likes": "+34"
        },
        {
            "comment": " හෙඩ් ලයිට් නැතුව යන්නම එපා....., තමුන්ගෙ වැඩේ විතරක් නෙමෙ අනිත් අයගෙ ජීවිතත් අනතුරෙ, සමහරු හෙඩ් ලයිටුත් නෑ ඒත් යන්නෙම 70ට-80ට,ඔකුන්ට 25000/=ක් දඩ ගහලමදි ",
            "likes": "+24"
        },
        {
            "comment": " අපරාදේ, තරුණ ජීවිතේ. ලංකාවේ ප්‍රයිවට් බස් කාරයෝ යන හැටි දැක්කහම එක අතකින් ගෝඨා ඕනේ නෑ එළාර හිටියනම් හොඳයි කියල හිතෙන්නේ මට විතරද, වැරැද්ද කරපු එකාව ඒ වහනේටම යට කරලා දාන්න. හැබැයි ත්‍රී වීලර් වැරදි කරොත් විතරක් ඒ වාහනේ නැතුව ටිපර් එකක් ගෙන්න ඕනේ දඬුවම දෙන්න. ",
            "likes": "+17"
        },
        {
            "comment": " Today, there were three raw young deaths. Very desheartening and frustrating. Wish our young generation is better looked after by responsible persons. Deepest sympathies to the loved ones of the desease. ",
            "likes": "0"
        },
        {
            "comment": " 25000 දඩේ් හොදයි ටුැපික් පොලිස් කාරයන්ට ඉක්මනට ගෙවල් හදන්න වරදට අහුවෙන හැම එකා ම තරාතිරම නොබලා නගර සබාවෙ කුනු කානු ගොඩදාන්න දැමිය යුතුයි..... ",
            "likes": "0"
        },
        {
            "comment": " අක්කා කුඩයකුත් අරන් යනවද? මමනම් 6න් පස්සේ එලියට යන්නේ නෑහෑ. ",
            "likes": "+14"
        }
    ]
}