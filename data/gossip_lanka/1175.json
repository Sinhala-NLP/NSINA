{
    "Source": "https://www.gossiplankanews.com/",
    "Timestamp": "7/31/2018 10:30:00 AM",
    "Headline": "\nදෙහිවල ටෙරන්ස් පාරේ බංගලාදේශ කත සිටි ඇනක්සියෙන් ලක්ෂ 13ක කුඩු\n",
    "News Content": "\n\n\n\nදෙහිවල ටෙරන්ස් පාරේ බංග්ලාදේශ කාන්තාවක් නැවතී සිටි කාමරයක සූටිකේසයක් තුළ සඟවා ගිය රුපියල් ලක්ෂ 3කට ආසන්න වටිනාකමින් යුත් හෙරොයින් මත්කුඩු තොගයක් සොයාගත් බව දෙහිවල පොලිසිය කියයි. හෙරොයින් මත්කුඩු ග්‍රෑම් 886ක් තුළ තිබී ඇතැයි පොලිසිය කියයි. එම බංග්ලාදේශ ජාතික කාන්තාව \nමේ වනව්ව විදේශ ගත වී ඇතැයි පොලීසිය කළ පරීක්ෂණවලදී අනාවණය වී ඇත. ටෙරන්ස් පාරේ නිවෙස් හිමිකරු මාසිකව රුපියල් තිස්පන් දහසක කුලී පදනම මත එම නිවසේ සාලය ඇතුළු කොටස් තුනක් මීට මාස හයකට පමණ පෙර බංග්ලාදේශ ජාතික කාන්තාවට ලබා දී ඇති අතර සෙසු කාමර දෙකක් පීරිමි ළමයින් දෙදෙනකුට ලබා ඇති බව පොලිසිය කියයි.\n\nඑක පිරිමි ළමයකු නැවතී සිටි කාමරයේ දොර කඩා ඇතුළු වූ පුද්ගලයකු ඔරලෝසු දෙකක් සොරා ගැනීමේ සිද්ධියකට පරීක්ෂණ පැවැත්වීම සඳහා එම නිවස වෙත ගිය දෙහිවල පොලීසියේ අපරාධ අංශයේ උප පොලිස් පරීක්ෂක \n\n\n\n\n\nරුවන් ප්‍රභාත් මහතා මෙම මත්කුඩු සහිත පාර්සලය සොයාගෙන ඇත. එම නිවස වෙත ගිය උප පොලිස් පරීක්ෂකවරයා සොරකම සිදු වූ ස්ථානය පරීක්ෂා කිරීමෙන් පසු සෙසු කාමරවල නේවාසිකව සිටින අය පිළිබඳව නිවෙස් හිමියාගෙන් විමසීමේදී නිරතුරුවම විදේශ ගතව මෙරටට පැමිණෙන බංගලාදේශ කාන්තාව පිළිබඳ තොරතුරු අනාවරණය වී ඇත.\n\nඇය රැකියාව වශයෙන් එරටින් රෙදි රැගෙන එන බවට නිවෙස් හිමියා පවසා ඇත. ඒ පිළිබඳ ඇති සැකය මත එම කාමරය තුළ බැලීමේදී දිලිසෙන රෙදි පටි වර්ග දමන ලද බෑග් විශාල ප්‍රමාණයක් හා කිරි සමඟ කුඩා දරුවන් ආහාරයට ගන්නා බිස්කට් ඇතුළත් ඇලුමිනියම් පාටින් යුත් පැකට් විශාල ප්‍රමාණයක් තිබෙනු දැක ඇතැයි පොලිසිය කියයි. ඒ අසලම එම දිලිසෙන පටි වර්ග දමන සූට් කේසය පරීක්ෂා කිරීමේදී ඒ තුළ සඟවා තිබූ හෙරොයින් මත්කුඩු තොගය සොයා ගැනීමට හැකි වී ඇත. මෙම කාන්තාව ගුවන්තොටුපොළේ ස්කෑන් යන්ත්‍රවලට හසුනොවන ආකාරයෙන් දිලිසෙන රෙදි පටි වර්ග අතර සගවා මත්කුඩු මෙරටට ප්‍රවාහනය කර ඇති බවට බොහෝදුරට සැක කළ හැකි යැයි පොලිස් නිලධාරියක් පැවැසීය.\n\nසැකකාර බංග්ලාදේශ කාන්තාව මෙම නිවස කුලී පදනමට ගෙන මාස හයක් බවත් එම කාලය තුළ ඇයගේ මිතුරියන් බව කියමින් තවත් කාන්තාවන් කිහිප දෙනකු වරින් වර පැමිණ නවාතැන් ගත් බවත් නිවෙස් හිමියා පොලිසියට ලබාදුන් ප්‍රකාශයක සඳහන් වේ. එම නිවෙසට මේ වනවිට පොලිස් මත්ද්‍රව්‍ය කාර්යාංශයේ නිලධාරීන් මුද්‍රා තබා ඇතැයි උසස් පොලිස් නිලධාරියෙක් පැවැසීය. සැකකාර කාත්තාව සම්බන්ධයෙන් කටුනායක ගුවන්තොටුපොළ නිලධාරීන්ටද දන්වා ඇතැයි එම නිලධාරියා වැඩිදුරටත් පැවැසිය.\n\n-එම්.සී.පෙරේරා-\n",
    "URL": "https://www.gossiplankanews.com/2018/07/13-dehiwala-ban-drug.html\n",
    "Category": "N/A",
    "comments": [
        {
            "comment": " අශ්වයා ගියාට පසු ඉස්තාලය වැසීම.. බන්ගලි ගෑනි ඉක්මනින්ම අයෙ ලන්කාවට එවි හිටන්ට කියලා බෙල්ලෙ වැලක් දාගන්න.. ",
            "likes": "+26"
        },
        {
            "comment": " ඔවා කියන්න එපා. සහජීවනයට මෙව්ව වෙනවලු හිටං ",
            "likes": "0"
        },
        {
            "comment": " අදනෙ දන්නෙ දිලිසෙන බෑග් එකක දාගෙන ආවනම් අහුවෙන්නෙ නැහැ කියල​. බඩුම තමයි. ",
            "likes": "+24"
        },
        {
            "comment": " This is how Lankan media acting. Not only one party, all are same. There should be a screening procedure for this kind of reporting. ",
            "likes": "+7"
        },
        {
            "comment": " සිංහල බෞද්ධ මහජනතාව දේශපාලන පක්ෂ,විවිධ පෞද්ගලික කරුණු මත බෙදිලා වෙන් වෙලා උනුන් හා කා කොටා ගන්නා විට අපේ රට ගිල ගැනීමට බලා සිටින දේශිය හා විදේශීය මාෆියාවලට තමන්ගේ වැරදි බිස්නස් හරහා කළු සල්ලි උපයා ගැනීමට ඒ පිල් බෙදීම කදිම අවස්ථාවක් නිර්මාණය කරදෙනු ලබන අතර මේ අවස්ථාව හැකිතාක් අවභාවිතාකර වැරදි මාර්ගවලින් මුදල් උපයා රට විනාශකිරීමට දේශද්‍රෝහී බලවේග ක්‍රියාත්මක වේ. ",
            "likes": "+3"
        },
        {
            "comment": " Oya hariye Bangali kello Inna Badu pot ekkak thiyenawa. Unuth iwara hawulda danne ne. Ehema nathnam elama set ekada danneth ne. Ape un ringanawa gaana adu books gedi wage kello nisa. ",
            "likes": "+1"
        },
        {
            "comment": " oka thamai rate thathwaya ",
            "likes": "0"
        }
    ]
}