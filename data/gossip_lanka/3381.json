{
    "Source": "https://www.gossiplankanews.com/",
    "Timestamp": "3/30/2022 10:41:00 AM",
    "Headline": "\nඉන්දියාව එක්ක ගිවිසුම් වලින් ජාතික ආරක්ෂාවට බාධා නැහැ - ආරක්ෂක අමාත්‍යංශයෙන් නිවේදනයක්\n",
    "News Content": "\nශ්‍රී ලංකාව ඉන්දීය රජය සමඟ මෑතකදී අත්සන් කරන ලද සමුද්‍රීය ආරක්ෂක ගිවිසුම් ලංකාවේ ස්වෛරීත්වයට හානිකර බවට පැතිරෙන ආරංචි අසත්‍ය බවට කරුණු පහදමින්  ආරක්ෂක අමාත්‍යංශය මාධ්‍ය නිවේදනයක්නිකුත් කර තිබේ. එය පහතින්මාධ්‍ය නිවේදනයඉන්දීය රජය සමඟ මෑතකදී අත්සන් කරන ලද සමුද්‍රීය ආරක්ෂක ගිවිසුම්වල ප්‍රතිඵලයක් ලෙස ශ්‍රී ලංකාවේ ජාතික ආරක්ෂාවට බාධාවක් හෝ තර්ජනයක් ඇති බව මුද්‍රිත හා විද්‍යුත් මාධ්‍ය කිහිපයක් විසින් වැරදි ලෙස අර්ථකථනය කර ඇත. \n \n\n\n \nපිටතින් සේවය ලබාගැනීමේදී වාර්ෂික වියදම රුපියල් මිලියන 600 ක් පමණ වන නැව් අලුත්වැඩියාව වෙනුවෙන් ඉන්දියානු රජයෙන් කිසිදු වියදමකින් තොරව පාවෙන තටාකාංගන පහසුකම ලබාදීම සඳහා ක්‍රියාත්මක වූ යෝජනාව 2015 වසරේ සිට ආරම්භ වුවකි.ඩෝනියර් නිරීක්ෂණ යානය මූලික වශයෙන් සමුද්‍රීය ආවේක්ෂණ කටයුතු, පිරික්සුම් හා ගලවා ගැනීමේ මෙහෙයුම් සහ විවිධ අවස්ථාවන් වලදී අවශ්‍ය තොරතුරු ලබාදීම සඳහා යොදා ගැනේ. ශ්‍රී ලංකාව සතුව මෙම පහසුකම සහ තාක්ෂණය නොමැති හෙයින්, පසුගිය වසර කිහිපය තුළ ශ්‍රී ලංකා රජය සහ ඉන්දීය රජය අතර සිදුවූ සාර්ථක ද්විපාර්ශ්වික සබඳතා වලින් පසුව, එක් ඩෝනියර් නිරීක්ෂණ යානයක් ගාස්තුවකින් තොරව ශ්‍රී ලංකාවට ලබා දීමට එකඟ වී ඇත.ඒ අනුව, එම ගුවන් යානය නිෂ්පාදනය සඳහා වෙන් කර ඇති කාල සීමාව තුළ, එවැනිම ගුවන් යානයක් ඉන්දීය රජය විසින් ලබාදෙනු ලබන අතර, ශ්‍රී ලංකා ගුවන් හමුදා නියමුවන් විසින් එම යානය පියාසර කරනු ලබයි. ශ්‍රී ලංකා ගුවන් හමුදා නියමුවන් සහ ගුවන් යානා නඩත්තු ශිල්පීන් මේ පිළිබද අවශ්‍ය විශේෂඥ දැනුම ලබාගන්නා තෙක් ඔවුන් පුහුණු කිරීම සඳහා ඉන්දීය පුහුණු කණ්ඩායමක් ද දිවයිනට පැමිණීමට නියමිතය. මෙම ගිවිසුමේ ප්‍රතිඵලයක් ලෙස විශාල පිරිවැයක් කපා හැරීමට හැකිවන අතර, සමුද්‍රීය ආරක්‍ෂාව තවදුරටත් ශක්තිමත් කර ගැනීමට හැකිවීම සහ ශ්‍රී ලංකා ගුවන් හමුදා සාමාජිකයින්ට අමතර දැනුමක් ලැබීමද මෙයින් ලැබෙන අනෙකුත් ප්‍රතිලාභ වේ.තවද, කොළඹ සමුද්‍රීය ගලවා ගැනීමේ සම්බන්ධීකරණ මධ්‍යස්ථානය (Maritime Rescue Coordination Centre in Colombo) සඳහා ඉන්දීය රජය වෙතින් ඇමරිකානු ඩොලර් මිලියන 6 ක ප්‍රදානයක් සමඟ එම මධ්‍යස්ථානය පිහිටුවීමේ යෝජනාවට අමාත්‍ය මණ්ඩලය අනුමැතිය ලබාදී ඇත.\n \n\n\n \n විවිධ වූ ජාත්‍යන්තර සම්මුතීන්ට අනුකූල වීම සඳහා කලාපයේ ක්‍රියාත්මක වන විපතට පත් යාත්‍රා පිරික්සුම් හා ගලවා ගැනීමේ සේවාවන් සඳහා ක්ෂණිකව ප්‍රතිචාර දැක්වීමට සහ ඒවායේ ආරක්ෂාව සහතික කිරීමට සමුද්‍රීය ගලවා ගැනීමේ සම්බන්ධීකරණ මධ්‍යස්ථානය පිහිටුවීම අත්‍යවශ්‍ය කරුණක් වේ. ශ්‍රී ලංකා නාවික හමුදාව දිවයිනට අයත් මුහුදු කලාපය තුල වෙළඳ නෞකා සඳහා පිරික්සුම් හා ගලවා ගැනීමේ මෙහෙයුම් සිදුකිරීමේ වගකීම දරණ අධිකාරිය වේ. තවද ජාත්‍යන්තර සමුද්‍රීය මධ්‍යස්ථානයේ ශ්‍රී ලංකා නිල නියෝජිත ආයතනය වන වෙළඳ නාවික ලේකම් කාර්යාලය විසින් ඉහත කී ශ්‍රී ලංකා සෙවුම් හා පිරික්සුම් කලාපයේ සියළුම සෙවුම්, පිරික්සුම් හා ගලවාගැනීමේ මෙහෙයුම් කටයුතු ශ්‍රී ලංකා නාවික හමුදාව වෙත පවරා ඇත. සමුද්‍රීය ගලවා ගැනීමේ සම්බන්ධීකරණ මධ්‍යස්ථානය දළ වශයෙන් වර්ග කිලෝමීටර් 1,778,062.24 ක සීමාවක් සඳහා එනම්, ශ්‍රී ලංකා භූමි ප්‍රමාණය මෙන්  27 ගුණයක සීමාවක සෙවීම් සහ මුදාගැනීමේ මෙහෙයුම් සිදුකිරීමේ වගකීම දරයි. ශ්‍රී ලංකා නාවික හමුදාව මෙහි ප්‍රධාන කොටස්කරුවා වන අතර, තවත් සංවිධාන කිහිපයක සහයෝගයෙන්  ක්‍රියාත්මක වනු ඇත. මෙම ව්‍යාපෘතිය සඳහා වන අමාත්‍ය මණ්ඩල සංදේශය ප්‍රථමයෙන් ආරක්ෂක අමාත්‍යාංශය විසින් 2017 වර්ෂයේදී ඉදිරිපත් කරන ලද්දකි. \n \n\n\n \n ඉහත කී ගිවිසුම් තුන අත්සන් කිරීමට පෙර, ආරක්ෂක අමාත්‍යාංශය, නීතිපති දෙපාර්තමේන්තුව ඇතුළු එයට අදාල වන අනෙකුත් රාජ්‍ය ආයතන සම්බන්ධ කරගනිමින් සම්මත ක්‍රියා පටිපාටිය අනුගමනය කර ඇත. මෙමගින් යටිතල පහසුකම් දියුණුකිරීම සහ සංවර්ධනය සමඟ සබැඳි ආර්ථික සහ ආරක්ෂක වශයෙන් ප්‍රතිලාභ අත්වීම හැර, ස්වෛරී දූපත් රාජ්‍යයක් වන ශ්‍රී ලංකාවේ ජාතික ආරක්ෂාවට කිසිදු ආකාරයක අවදානමක් හෝ තර්ජනයක් ඇති නොවන බව ආරක්ෂක අමාත්‍යංශය වැඩිදුරටත් තහවුරු කරයි.      \n",
    "URL": "https://www.gossiplankanews.com/2022/03/Agreements-with-India-do-not-impede-national-security-Ministry-of-Defense.html\n",
    "Category": "N/A",
    "comments": [
        {
            "comment": " ජාතික ආරක්‍ෂාවට බාධාවක් වෙන්නෙ ඔතන රටවල් දෙකක් තිබ්බොත්නෙ..එකක් අනෙකෙ ප්‍රාන්තයක් උනාට කිසි අවුලක් නෑ.. ",
            "likes": "+49"
        },
        {
            "comment": " අම්මෝ වෙන ආණ්ඩුවක් නම් මුන් සෙට් එකයි සිවුරුහොරු ටිකයි දේශපේමී ජනතාවයි පාරෙ බුදියගෙන ගිනි තියාගෙන කුණුහරුප කියාගෙන එකම යුද්දයක්. ටියුෂන් කාරයෝ ප්‍රස්ථාර ඇඳගෙන, facebook එකේ සෙට් පිටින් අඳෝනා කොමෙන්ට් කොටාගෙන රට අනතුරෙන් බේරගන්න හෙන ගේමකින් ඉඳියි.  කෝ ඒ සෙට් එක දැන්? ",
            "likes": "+49"
        },
        {
            "comment": " උන් හොදටම බුදි. 2024න් පස්සේ තමා උන් යලි නැගිටින්නේ... ",
            "likes": "+12"
        },
        {
            "comment": " ආරක්ශක අංශයට ගිය කලක්. යහපාලන කාලේ මේ වගේ ගිවිසුමක් ගැහුව නම්. විමල් උපවාස කරලා රතනේ ගිනි තියාගන්න හදලා ඩෑන්ලා දෙමල කඩවලට ගහලා ඥාණසාර සිවුර උස්සලා ගොම්මන්පිල ජාතිය බේරගන්න රුපියල් 100 ගානේ එකතු කරලා පොහෝට්ටු සේවක සමිති වැඩ වර්ජනය කරලා තිස්ස ජනපෝ සිතියම් ඇඳලා රාජපක්ෂ නඩය පාරට බැහැලා  දැන් ආරක්ෂක අමාත්‍යංශයම මාධ්‍ය නිවේදන දාලා ගිවිසුම අවුලක් නැහැලු. ",
            "likes": "+36"
        },
        {
            "comment": " හරි හරි. අපි පිළිගන්නම්. ",
            "likes": "+20"
        },
        {
            "comment": " ජාතික ආරක්ෂාව යනු ලංකාව තුල පටිට ආතල් ටොපික් එකකි. කෙනකු රජ වීමටත්, තවෙකකු සිරගත වීමටත් පුලුවන් වර්ගයේ සුරංගනා බෝලයකි. අල්ලපු , දැකපු , කෙනෙක් නැත. ගදක් සුවදක් නැත. පාටක් හෝ නිශ්චිත හැඩයක් නැත. අද කොළඹ හෙට යාපනේ තිබිය හැක. නූලේ කෙලවර කොහේද ,සෙවිය කොහැක. ",
            "likes": "+16"
        },
        {
            "comment": " Where is those so called patriotic Buddhist monks? Are they sleeping under their beds? ",
            "likes": "+14"
        }
    ]
}