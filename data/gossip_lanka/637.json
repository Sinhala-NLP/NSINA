{
    "Source": "https://www.gossiplankanews.com/",
    "Timestamp": "7/28/2017 10:00:00 AM",
    "Headline": "\nමරික්කාර් මැරයා ගැන පාර්ලිමේන්තුවේ කතා\n",
    "News Content": "\n\n\nඛනිජ තෙල් සේවක වැඩ වර්ජනය ගැන කතා ඊයේ (27දා) දිනත් පාර්ලිමේන්තු සභාව උණුසුම් කළේය.\nසභානායක ලක්ෂ්මන් කිරිඇල්ල දිනේෂ්ට උත්තර දෙමින් ඊයේ ඇති වූ සිද්ධිය කවුරුත් දන්නවා. ප්‍රශ්න ඇති කළේ කවුද කියලා කවුරුත් දන්වා යැයි කීවේය.\nරූපවාහිනි නාළිකාවල අප දැක්කා කුඩු කාරයෝ ඇවිත් පහර දෙන්න පටන් ගත්තා. \"මරික්කාර්ගේ මැරයෝ\"කීවේ විමල් වීරවංශයි.\n\"ඊයේ රාත්‍රි එක වනතුරු මා වෙබ් සයිට් බැලුවා පහරදීමක් වෙන බව කිසිම එකක දැක්කේ නැහැ\"\nලක්ෂ්මන් කිරිඇල්ල සභානායක කියන විටම දිනේෂ්, බන්දුල, විමල් වීරවංශ ඇතුළු ඒකාබද්ධ විපක්ෂයද ජ.වි.පෙ. නිහාල් ගලප්පත්ති ද නැඟී විරෝධය දක්වන්නට පටන් ගත්තේය.\n\nවිවාදය සඳහා යෝජනාව ඉදිරිපත් කළේ සභානායක ලක්ෂ්මන් කිරිඇල්ලයි. ඔහුගෙන් පසු එම්. ඒ. සුමන්තිරන් කතා කළේය.\n\n\n\nදිනේෂ් ගුණවර්ධන ඉතා වේගවත් කතාවක් කළේය. කොළොන්නාවේ පහරදුන් මැරයෝම හම්බන්තොටදී පහරදුන් බවත් ඒ ගැන ඡායාරූප තිබෙන බවත් කීවේය.\nඅජිත් මාන්නප්පෙරුම හම්බන්තොට මැරයන් ගැන යමක් කීමට උත්සාහ කළද එය රීති ප්‍රශ්නයක් නොවන බව මූලාසනෙන් තීරණය කෙරිණි. \"මැරයෝ අරන් ගිය වෑන් එක ආවේ ගම්පහින් බව අපි දන්නවා\" දිනේෂ් අජිත් මාන්නප්පෙරුමට උත්තර දුන්නේය.\nසයිටම් ප්‍රශ්නය විසඳන්නෙ නැති සෞඛ්‍ය ඇමැති රාජපක්ෂලා අත්අඩංගුවට ගන්න බව කියනවා. අත්අඩංගුවට ගන්න එයා අධිකරණ ඇමැතිද? ලැජ්ජා නැති මිනිහෙක්. ලැජ්ජා නැති ඇමැතිවරයෙක්. නීතිය තමන්ගෙ සාක්කුවට දාගෙන ප්‍රකාශ කරනවායි දිනේෂ් හතර අතට ප්‍රහාරය එල්ල කළේ තල් අත්තට බොරුලු ගසන අයුරුනි.\nඑස්. එම්. මරික්කාර් කතාව පටන් ගත්තේ ඇතැම් ජනමාධ්‍යන්ට පහර දෙමිනි. එක්තරා කුඩු මාධ්‍යක් හා සමාජ මාධ්‍ය ජාලා කිහිපයක් ද සභාවේ කිහිප දෙනෙක්ද කොළොන්නාවේ ප්‍රහාරයට තමා සම්බන්ධ යැයි කියන බව මරික්කාර් කීවේය.\nඔහු විමල් වීරවංශ මන්ත්‍රිවරයාගේ නමද සඳහන් කරමින් කතා කළේය.\n\"මරික්කාර් කියන මැරයා ගැනයි මා ඊයේ කතා කළේ. ඒක මෙතුමා ඔළුවට දාගත්ත නම් මට කරන්න දෙයක් නැහැ\" විමල් වීරවංශ පැවැසුවේ මරික්කාර්ට පිළිතුරු වශයෙනි.\n\nනැවත වරක් මරික්කාර් මන්ත්‍රිවරයා නැඟී සිටින්නට උත්සාහ ගත්තේය. \"එතුමා නිවැරැදි කළානෙ. තමුන්නාන්සේ කලබල වෙන්න එපා.\" නියෝජ්‍ය කතානායක සන්සුන් ලීලාවෙන් පැවැසුවේය.\n\nරංජිත් සොයිසා මන්ත්‍රිවරයාද අදහසක් දක්වමින් අපි කීවේ මරික්කාර් කියන පාහර පඟර නැට්ටෙක් ගැනයි. නැතිව මෙතුමා ගැන නොවේ යැයි කීවේය.\nතුවක්කුවක් දකින කොට කලිසම තෙමා ගන්නා පඟර නැට්ටෝ ගැන කතා කරලා වැඩක් නැහැ. මරික්කාර් මන්ත්‍රිවරයාද ඇඟට පතට නොදැනී කියා දැම්මේය.\nඅනුර කුමාර දිසානායක දිවා ආහාරයෙන් පසු සභා ගැබට යෑම සඳහා විදුලි සෝපනය අසලට පැමිණියේය. ආණ්ඩුවේ ප්‍රබල ඇමැතිවරයකුද සෝපානය අසල සිටියේය. රවි කරුණානායක ඇමැතිතුමාට කොහොමද?\n\n\n\nඅනුර ඇසුවේ සිනාසෙමිනි. ඇමැතිවරයා එවැන්නක් අසනු ඇතැයි නොසිතුවා විය හැකිය. \"ආ! ඉන්නවා\" යැයි කියමින් ඔහු විදුලි සෝපානයට ගොඩ වුණේය.\n\nබන්දුල ගුණවර්ධන අසා තිබූ වාචික ප්‍රශ්නයකට ආණ්ඩු පක්ෂයේ ප්‍රධාන සංවිධායක ගයන්ත කරුණාතිලක ප්‍රාථමික කර්මාන්ත ඇමැතිතුමාම ඔබතුමාට උත්තර දෙන්න ඕනෑ කියනවා. ඒ නිසා කල් ඉල්ලා තියෙනවා යැයි කීවේය.\n\nබන්දුල යමක් කියන්නට උත්සාහ කළද මයික්‍රෆෝනය ක්‍රියා කළේ නැත. බන්දුලට කේන්ති ගියේය.\nකල් ඇතිව ප්‍රශ්නයක් දීලා උත්තර දෙන්න පෙර අදහස් හුවමාරුවකට මිනිත්තුවක්වත් කතා කරන්න දෙන්නෙ නැතිව ස්විච් එක ඕෆ් කරන බලධාරියා කවුද? මේක යකාගෙ පාර්ලිමේන්තුවක්නෙ.\n\nකොළොන්නාවේ සිද්ධිය ගැන කතා කළ අනුර කුමාර එම ප්‍රහාරයට සම්බන්ධ වූ මැරයන් යැයි කියමින් පුද්ගල ඡායාරූප කිහිපයක් සභාවට පෙන්වමින් කතා කළේය.\nවැලිකඩ පොලිසියේ ඕ. අයි. සී. ආචාර්ය රන්වල අල්ලාගෙන බිත්තියට හේත්තු කර අතින් පයින් පහර දෙනවා. පොලිස් භාරයට ගත් කෙනාට පහර දෙනවා. මෙහෙම කරන්න පුළුවන්ද?\n\n\"පොලිසිය භාර ඇමැතිවරයා හැම වෙලාවෙම සූුප්පුව කටේ ගහ ගත්ත වගෙ ඉන්නවා\"යි කියූු අනුර කුමාර එම පොලිස් ස්ථානාධිපතිවරයා අත්අඩංගුවට ගන්නැයිද ඉල්ලීමක් කළේය.\n\nමේ ආකාරයට මැර ප්‍රහාර දෙනවා නම් ජනතාව ඒ සඳහා සූදානම් කරවන බව සහතික යැයිද අනුර කුමාර එක්තරා අනාගත වාක්‍යයක් කීවේය.\nඅනුර කුමාරගේ අනාගත වාක්‍යයට ප්‍රති වාක්‍යයක් මන්ත්‍රි නලින් බණ්ඩාරගෙන් ප්‍රකාශ විය.\nජනතා ද්‍රෝහී වර්ජනවලට විරුද්ධව නම් අපි එනවා. මිනීමරන්න නොවේ.\n\nජනතාව ආරක්ෂා කරන්න ජනතාවගේ හිතසුව පිණිස අප එනවා. යැයි ඔහු සහතිකයක් දුන්නේය.\nඅත්‍යවශ්‍ය සේවා ගැසට් නිවේදනය සම්බන්ධ විවාදයේ ඡන්ද විමසීම පසු දින එනම් අද (28දා) උදේ පැවැත්වීමට නියමිත බව සභානායක කිවේය.\n\n\n",
    "URL": "https://www.gossiplankanews.com/2017/07/marikkar-parliament.html\n",
    "Category": "N/A",
    "comments": [
        {
            "comment": " යකෝ කිරිවල්ල එලි වෙනකම් බලල තියෙන්නේ වැල වෙබ්සයිට් ටිකක් එකේ කොහෙද ලංකාවේ නිවුස්. ඔබ තුමා හරි ඇමතිතුමා ",
            "likes": "+143"
        },
        {
            "comment": " ඇමතිලා ටික වැල බල බල හිටපු එක හොදයි. මොකද එකනේ මිනිස්සු එකතු වෙලා වැල නොකැඩෙන්න ඇවිත් දුන්නේ පාර හරස් කරන් හිටපු උන් ටිකට. ",
            "likes": "-44"
        },
        {
            "comment": " කෝ බන් අර මගේ හිතෙත් අරික්කාල් කියා කියා ටීවී ඇඩ් වලට රගපු කෑලි ටික. දන්නා එකෙක් ඉන්නවනම් මට එකෙක්ගේ හරි ඇඩ්රස් එක හරි ටැලිපෝන් නම්බරේ හරි දීපල්ලකෝ ",
            "likes": "+23"
        },
        {
            "comment": " I hated Marikkar earlier but now I respect him very m ",
            "likes": "-45"
        },
        {
            "comment": " When he was a journalist ? Yes , now you must respect him as he is becoming a Sri Lankan traditional politician though he was elected to parliament for the very first time. ",
            "likes": "+9"
        },
        {
            "comment": " I also like him. He did the most wanted thing. ",
            "likes": "-28"
        },
        {
            "comment": " පාරවල් හරස් කරගෙන මුන් පිස්සු කෙලිනකොට ඒ පැත්තෙ මිනිස්සුන්ට මල පැනල සබුක්කුව දෙන්න පොලීසියෙන් අවසර ඉල්ලනවානම් දැක්ක. ඒවුනාට එකෙක්වත් ඉස්පිරිතාලෙ ගියා කියල තාම ආරංචියක් නෑනෙ. ගියානම් මරා මේ වෙනකොට ඉස්පිරිතාලෙ ඉස්සරහ වොයිස්කට් දෙනවා. ",
            "likes": "+26"
        },
        {
            "comment": " පොලීසිය හොද වෙලාවට කට්ටිය අතඩංගුවට ගත්තෙ , නෑත්නම් කට්ටිය අම්බානට කනව ",
            "likes": "+36"
        },
        {
            "comment": " නෑ බොල ඇත්ත ආචාර්‍ය උපාධියක් තියෙන මනුස්සයෙක් ",
            "likes": "+10"
        },
        {
            "comment": " මරික්කාර්ගේ නැත්නම් තෙන්ඩුල්කාර්ගේ හරි එවුන් ඇවිල්ල ගහපු එක නම් හොදයි මුන් කරපු ජඩ වැඩේට ",
            "likes": "+23"
        },
        {
            "comment": " වර්ජකයන්ගේ ක්‍රියාකලාපය කොතරම් අසාධාරණ වුනත් සිවිල් වැසියන් නීතිය අතට ගැනීම අනුමත කල නොහැක. පාර අවහිර වීමෙන් මහජනයාට සිදුවූ හිරිහැරය නැවැත්වීමට පොලීසිය ක්‍රියා කල යුතුව තිබුණි. සිවිල් වැසියන්ට නීතිය අතට ගැනීමට ඉඩදී පොලීසිය උඩ බලාගෙන සිටීම චන්ඩින්ට පාතාලයට කෙරන ඉතා භයානක අරාධනාවකි. ",
            "likes": "+48"
        },
        {
            "comment": " ඔබ හරි සහෝදරයා. ඒවුනාට ඕව මේකේ කුලියට කොමෙන්ට් දාන ජහපාලු ගොන්නුන්ට තේරෙන්නේ නෑ ",
            "likes": "+15"
        },
        {
            "comment": " පල ලොකු එක නො ",
            "likes": "-10"
        },
        {
            "comment": " civil ? newei yako marayo... ",
            "likes": "+1"
        },
        {
            "comment": " ජෝං උන්නැහේ, ඒකාබද්ධ විපක්ෂෙට ඕනෙවෙලා තියෙන්නේ පොලිසිය ලව්වා හරි හමුදාව ලව්වා හරි මිනිමරවන්න. එහෙම කරාම රටේ මහජනතාව උන්ට එකතුවෙලා ආණ්ඩුව පෙරලන්න සහයෝගය දෙයි කියලා හිතන් ඉන්නේ. පොදු ජනයාට හිරිහැරවෙන විදියට ඉදිරියේදී උද්ඝෝෂණ ඇතිවුවහොත් බහුතර ජනතාව ගන්නා පියවර දැනගත්විට එකාබද්ධේ දේශපාලනයේ බොක්ක රත්වෙන බවට සැක නැත. ",
            "likes": "-7"
        },
        {
            "comment": " mokakda ban jada wade un padi illalada parata basse... ",
            "likes": "+2"
        },
        {
            "comment": " mokakda buruwo jada wede rate sampath vikunana ekata virudda wena ekada. ",
            "likes": "+1"
        },
        {
            "comment": " මේ අාන්ඩුවෙ හොරැ එලවන්නත් මිනිස්සු ඔහොම නැගිටිනවනන් කොච්චර හොඳද. ",
            "likes": "+16"
        },
        {
            "comment": " I surprise why Strikers all together ambushed those \" Marayan\" and beaten them well. ",
            "likes": "+6"
        },
        {
            "comment": " උබ රාහුල විද්‍යාලයටත් නින්දා කරනවා මරික්කාර් ",
            "likes": "+5"
        },
        {
            "comment": " striyk karana evun okkomatama denna one kasaya polu paharamai ",
            "likes": "0"
        },
        {
            "comment": " mage hitet Marikkar................ ",
            "likes": "0"
        },
        {
            "comment": " Thankyou Hon.Marikkar and MaharajaGroup ",
            "likes": "-4"
        },
        {
            "comment": " ado mara thambiya thota mona haiyakda me thiyenne? oya marayo tiyaganin ube lagama warjanatata apith viruddai namuth thota aithiyak ne rate janathawata gassanna. ane mama hitiyanam ammapa maragana marenna hari nelanawa nelanawamai. ",
            "likes": "-7"
        },
        {
            "comment": " meth thawa guti kaapu ekek , thaama redenawada machan, siddartha thel tikak gaa ganin ",
            "likes": "+1"
        },
        {
            "comment": " obata pin. ",
            "likes": "0"
        },
        {
            "comment": " PML අඩෝ මිනිස්සුන්ට කතා කරන්න ඉගෙනගනින් බන්. නූගතා. ඒ කාලේ මරා ගේ කාලේ ඔහොම කෙරුවේ නැහැ. කෙලින්ම සුදු වෑන් එකේ one way ට්‍රිප් එකක් ගෙනිච්චා. මිනිස්සු අපහසුතාවයට පත් කලාට ඔහොම ගහලා මදී. ",
            "likes": "-4"
        },
        {
            "comment": " pala pala do yanna danna deyak kiyawapan katada bola awasara dunne oya vidihata poluwalin gahanna? warjanaya hari kiwada mama? ne tho ithin Angry Bird ne ona welawala ginipelella gahagaththu gamanma thama. yaco age lee kakiyanawa bola kohewath yana padhadayo dagaladdi. kiyana de thirum ganin mati Bird. ",
            "likes": "+3"
        },
        {
            "comment": " මම නිදාගත්තාම ගෑණිව ආරක්ෂා කරන්නේ ඇවන්ට් ගාර්ඩ් එකෙන්ද යකෝ ? ",
            "likes": "+2"
        }
    ]
}