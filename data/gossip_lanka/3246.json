{
    "Source": "https://www.gossiplankanews.com/",
    "Timestamp": "1/31/2022 09:08:00 PM",
    "Headline": "\nශිෂ්‍යත්ව පේපර් බෙදිල්ල වැරදුනේ වයින් ඔරලෝසුවක් නිසා - ඒ වැරැද්ද උසස්පෙළදී එපාලු\n",
    "News Content": "\nපසුගිය 5 ශ්‍රේණීයේ ශිෂ්‍යත්ව විභාගය පැවැත්වීමේදී ප්‍රශ්න පත්‍ර ප්‍රමාදවී ලබාදී විභාගය අවසන් කර ප්‍රශ්න පත්‍ර නැවත එකතුකිරීමේදී නියමිත වේලාවට ඒවා ලබාගැනීම නිසා අසාධාරණයක් සිදුවූ බවට එක්තරා විභාග මධ්‍යස්ථානයකින් වාර්තා විය. එම සිසුදරුවන්ට සාධාරණයක් කරන බවටද ඒ දිනවල විභාග කොමසාරිස්වරයා පොරොන්දු විය.පසුව සිදු කරන ලද විමර්ශනයේදී අනාවරණයවී ඇත්තේ එලෙස වැරදී වේලාවට ප්‍රශ්න පත්‍ර බෙදා ඇත්තේ ශාලාධිපතිවරයෙකුගේ කටු ඔරලෝසුවේ වයින් කිරීම දුර්වල වීමේ දෝෂයක් නිසා බවයි. ඒනිසා වැරදි වේලාවක් අනුව වැඩකර ඇති ශාලාධිපතිවරයාට පසුව පැමිණි සහායකයන් නිවැරදි වේලාව දන්වා ඇති අතර ඔහු වේලාව හදාගෙන සිදුවූ දෝෂය අමතක කර දරුවන්ට අඩු කාලයක් ලබා දෙන පරිදි නියමිත වේලාව බලා ප්‍රශ්න පත්‍ර එකතුකර තිබේ.මෙම මුග්ධ ශාලාධිපතිවරයා නිසා දරුවන් රැසකට අසාධාරණයක් සිදුවිය.\n \n\n\n \nමෙම අසාධාරණයට මෙවර ඉඩ නොතබන ලෙස විභාග කොමසාරිස්වරයා අද මාධ්‍ය හමුවකදී මතක්කළේය.ඔහු මෙසේ කීය.\"පසුගිය ශිෂ්‍යත්ව විභාගයේදී චෝදනාවක් ආවා විභාග දෙපාර්තමේන්තුවට. මධ්‍යස්ථාන තුන හතරක එක්කෝ උත්තර පත්තරය වේලාසනින් එකතු කරලා. නැත්නම් ප්‍රමාද වෙලා දුන්නා කියලා. ඒ නිසා අපි මෙවර නිත්‍ය නියෝගයක් පනවල තියෙනවා. විභාග කොමසාරිස් ජනරාල්වරයා හැටියට සියලුම ශාලාධිපතිවරුන්ට.තමන්ගේ වේලාව නිවැරදිව ඉලෙක්ට්‍රෝනික ඔරලෝසුවකින් සකස් කරගන්න ඕන. ඒ වගේම වේලාව ප්‍රදර්ශනය කරන්න ඕන. තමන්ගේ අත් ඔරලෝසුවේ වෙලාවට සියලුම නිරීක්ෂකයන්ගේ, \n \n\n\n \nසහකාර ශාලාධිපතිවරයාගේ වේලාව සකස් කරන්න ඕනේ. එකම වෙලාවයි ශාලාවේ තියෙන්නේ. දූලා පුතාලගෙන් ඉල්ලා සිටිනවා තමන්ගේ පංති කාමරය භාර ගුරුතුමියගෙන් හෝ ගුරුතුමාගෙන් ඔරලෝසුවේ වෙලාව දැනගන්න. ඒ වෙලාවට තමන්ගේ වෙලාවත් හදාගන්න.\" \n",
    "URL": "https://www.gossiplankanews.com/2022/01/blog-post_755.html\n",
    "Category": "N/A",
    "comments": [
        {
            "comment": " එතන හිටපු උන් වයින් ගහලා හිටියා වෙන්න බැරිද? ",
            "likes": "+17"
        },
        {
            "comment": " Sahathika aththa මෙච්චර තාක්ෂනය දියුණු ලෝකේ මේවා වෙනස් කරන්න මේ නිලදාරින්ට බැරි කමක් නැහැ , උන් කැමතිම මේ විදියට දරුවෝ දෙමව්පියෝ පෙලන්න..unta ona lamayi paass wena 1 nawaththanna.. ",
            "likes": "+13"
        },
        {
            "comment": " පට්ටපල් බොරුනේ.. ඔය කියන විභාග ශාලාවල හිටියේ ශාලාධිපති විතර ද...? අනිත් එකෙකුට වත් ඔරලෝසු තිබුනේ නැද්ද...? අඩුම ගනනේ එකකින් හරි වෙලාව කලිං බැලුවේ නැද්ද එකෙක් වත්...? බලලා ඔරලෝසුවේ වෙලාව අඩුයි කියලා කියන්න බැරි වුනා ද..? ඔය වගේ පොඩිම පොඩි දෙයක් නිරීක්ශනය කරගන්න බැරි අය ද ඔය තැන් වල රාජකාරි කරන්නේ..? ඔව් ආයේ ඔය වගේ දෙයක් වෙන එකක් නැ.. ඒත් වෙච්ච අසාධාරණයට ,අඩුම ගනනේ ශාලාධිපති ට තිබුනා වැඩිපුර වෙලාව දෙන්න.. කිසිම හිතක් පපුවක් නැති මනුස්සයෙක් වෙන්නේ නැතුව. ",
            "likes": "+39"
        },
        {
            "comment": " ඒ මිනිහට දේශපාලන සමිතියක රැස්වීමක් තියෙන්න ඇති ඒකට නොගියොත් උසස් වීමක් ගන්නවා බොරු ඒකයි කලින්ම අවසන් කරල යන්න ඇත්තෙ නැත්නම් ඒ මිනිහට මොළයක් තිබුනා නම් අඩුවුන කාලය දෙන්න තිබුනා බලන්න ඒ ශාලාධිපති මෙන්ම අනෙක් අයටත් නැවත විභාග වැඩ දේවිද කියලා ,2කොමසාරිස් තුමෝ මේ පැත්තේ නම් කොණ්ඩය බැදපු චීන්නු නැහැ ",
            "likes": "+12"
        },
        {
            "comment": " Wadipura welaawa newe kan dekama wayin wenna denna thibbe demawpiyanta e wele...okunta complain karala wadak naha..ballata therenne balu baasawa witharayi ",
            "likes": "+2"
        },
        {
            "comment": " ඉලෙක්ට්‍රොනික ඔරලෝසුවක් නෙවෙයි, ඩිජිටල් ඔරලෝසුවක් තියාගන්න.. නැත්නම් ඉතින් මේ පාර ශාලාධිපතිට කරන්ට් එක වැදිලා ප්‍රශ්න පත්තරේ දෙන්න ප්‍රමාද වුනා කියයි.. ",
            "likes": "+14"
        },
        {
            "comment": " What an explanation. Sri Lanka has been conducting exams over a long period of time, I guess even before the advent of digital watches, but it is very rare that we heard blunders of this nature. Please try and understand, it is the quality of the people handing these responsibilities has come down. We need to address that. ",
            "likes": "+11"
        },
        {
            "comment": " Quite possibly the chief who made the error is a principal or a very senior teacher who was on strike over the last few months to get their income increased (not the salary but just the income). May be this guy also was on strike and had forgotten how to do the job. ",
            "likes": "+5"
        },
        {
            "comment": " කිතුල් ගහට නැග්ග මිනිහගෙ කතාවනෙ ඔය ",
            "likes": "+9"
        },
        {
            "comment": " විස්කි වගේ ඔරලෝසුනෙ විභාග වලට අවශ්‍ය ",
            "likes": "+4"
        },
        {
            "comment": " digital ඔරලෝසුවක් උනත් වැරදියට වෙලාව තියලා තිබුණොත් මොකද වෙන්නේ?. Mobile phone එකකින් වෙලාව බැලුවා නම් හරිම වෙලාව බලා ගන්න තිබුනා. Network එකෙන් time එක update වෙන නිසා හරියටම හරි. ඒත් මේ වගේ වෙනස් වෙන ලෝකයත් එක්ක update වෙන්න බැරි හණමිටි ශාලාධිපති වරු එක්ක ඕවා කරන්නේ කොහෙද. ",
            "likes": "+1"
        },
        {
            "comment": " හොද දෙයක් ",
            "likes": "-6"
        }
    ]
}