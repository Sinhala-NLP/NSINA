{
    "Source": "https://www.gossiplankanews.com/",
    "Timestamp": "8/31/2023 10:30:00 AM",
    "Headline": "\n කෝටි 29ක මැණික් හංගාගෙන පැන්න ව්‍යාපාරික කාන්තාව ගුවන්තොටේදී දැලේ\n",
    "News Content": "\nරුපියල් විසි නව කෝටි දස ලක්ෂයක් පමණ වටිනා මැණික් තොගයක් නීතිවිරෝධී ලෙස ඉන්දියාවට රැගෙන යෑමට තැත් කළ කාන්තාවක ඊයේ (30) අලුයම කටුනායක ගුවන් තොටුපොළ පිටත්වීමේ පර්යන්තයේ දී අත්අඩංගුවට ගත් බව රේගු මාධ්‍ය ප්‍රකාශක සීවලී අරුක්ගොඩ මහතා පැවසීය.ඇය කොළඹ, ඔරුගොඩවත්ත ප්‍රදේශයේ පදිංචි 30 හැවිරිදි ව්‍යාපාරික කාන්තාවකි. \n ව්‍යාපාරික කාන්තාව ඊයේ (30) අලුයම ඉන්දීය ගුවන් සේවයේ යානයකින් චෙන්නායි බලා පිටත්ව යාමට කටුනායක ගුවන් තොටුපොළට පැමිණ ඇත. ඇය කිලෝ ග්‍රෑම් 02 යි ග්‍රෑම් 311 ක් බරැති මෙම මැණික් තොගය ඇය ඇඳ සිට ඇඳුම්වල සඟවාගෙන තිබූ බව රේගු මාධ්‍ය ප්‍රකාශකවරයා පැවසීය.මෙම මැණික් තොගය කටුනායක ගුවන් තොටුපොළ ආරක්ෂක අංශයේ නිලධාරීන් පිරිසක් විසින් අත්අඩංගුවට ගෙන වැඩිදුර විමර්ශන කටයුතු සඳහා රේගු නිලධාරීන් වෙත බාර දෙනු ලැබ ඇත. ටී.කේ.ජී.කපිල \n",
    "URL": "https://www.gossiplankanews.com/2023/08/business-woman-caught.html\n",
    "Category": "N/A",
    "comments": [
        {
            "comment": " Ane munge estimation koti 29???  Oya menik gal eka paratama estimate karanna behe. Gemlogy certificate ekak ganna dawas ganak yanawa. Anika owa naturalda, heated, imitation fakeda kauda danne. Okath rata apple wala panuwo innawa wage sigithi drama ekak??? ",
            "likes": "+7"
        },
        {
            "comment": " රට ඇපල්වල පණුවෝ ඉන්නවද නම් දන්නෙ නෑ. හැබැයි උන්ගේ සමහර රටවලට යද්දී මෙහෙන් කිරිටොපි කෑල්ලක් ගෙනිච්චත් විසි කරලා දානවා. මට දෙතුන් සැරයක්ම වෙලා තියෙනවා. ",
            "likes": "+9"
        },
        {
            "comment": " අනිත් එක කෝටි 29ක් එකවර අරන් යන්න උන්ට පිස්සුද? ඉන්දියාවට යන එන ටිකට් ගාන එක්ක බැලූවම තිස් පාරකට අරන් ගියත් පාඩු නෑ. ",
            "likes": "+3"
        },
        {
            "comment": " ඔය ලොජික් එකෙන් බැලුවම කුඩු කිලෝ එකක් වගේ එකපාර ගේන්නේ නෑනෙ කවුරුත්. ග්‍රෑම් විස්ස ගනේ ටර්න් පනහකට ගේන්න පුළුවන්නෙ. ඒත් වාර 50ක් යනවා කියන්නේ අහුවෙන්න තියෙන සම්භාවිතාවත් 50 ගුණයකින් ඉහළ යනවා කියන එක. ලොස් එකයි අහුවෙන්න තියන සම්භාවිතාවයි දෙකම සලකන්න ඕනෙ මෙතනදි. ",
            "likes": "+4"
        }
    ]
}