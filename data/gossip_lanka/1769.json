{
    "Source": "https://www.gossiplankanews.com/",
    "Timestamp": "7/31/2019 01:00:00 PM",
    "Headline": "\nමත්තෙගොඩදී හමුදා වෙඩි කා මියගිය වෑන් කොල්ලකරු කොස්ගොඩ තාරකගේ ගෝලයෙක්‍\n",
    "News Content": "\n\n\nයතුරු පැදියකින් ගොස් මත්තේගොඩ කිරිගම්පමුණුවේ දී පෙරේදා (29) රාත්‍රියේ වෑන් රථයක් කොල්ල කා එම වෑන් රථය ද සමග පලායන අවස්ථාවේ පානදුර පින්වත්ත ප්‍රදේශයේ දී හමුදාව සිදුකළ වෙඩි තැබීමෙන් බරපතළ තුවාල ලබා කොළඹ ජාතික රෝහලට ඇතුළත් කිරීමෙන් පසු මියගිය කොල්ලකරු \nකොස්ගොඩ තාරක නමැති සංවිධානාත්මක අපරාධ කල්ලි සාමාජිකයාගේ ගෝලයෙකු බව පොලිස් මාධ්‍ය ප්‍රකාශක පොලිස් අධිකාරි රුවන් ගුණස්කර මහතා පැවසීය.\n\nසිද්ධියෙන් මියගොස් ඇත්තේ බලංගොඩ මෙගොඩ කිරිදියගල පදිංචි කෝදාගොඩගේ ප්‍රියන්ත (47) හෙවත් \"ඔවුටා\" නැමත්තා බවත් මොහු කොස්ගොඩ තාරක නැමැත්තා සමග එක්ව මිරිහාන ප්‍රදේශයේ බැංකු කොල්ලයක් ඇතුළු අපරාධ රැසක් සිදුකර ඇති පුද්ගලයෙකු බවද රුවන් ගුණස්කර මහතා කියා සිටියේය.\n\nමෙම වෙඩි තැබීමත් තුවාල ලබා සිටි සෙසු සැකකරු උඩුගම්පොල අස්ගිරිවල්පොල පදිංචි ජයසිංහ ආරච්චිලාගේ \n\n\n\n\n\nසලුජ නිකෝ ශාන්ත (37) නමැත්තා බවත් ඔහු පොලිස් ආරක්ෂාව යටතේ පානදුර රෝහල් තවදුරටත් ප්‍රතිකාර ලබන බවත් රුවන් ගුණසේකර මහතා කියා සිටියේය.\n\nවාද්දුව මාර්ග බාධකයේදී හමුදා සෙබළුන් මෙම වෑන් රථය නැවැත්වීමට උත්සාහ කිරිමේදී එම මාර්ග බාධකය හමුදා සෙබළුන් මෙම වෑන් රථය ඉදිරියට ධාවනය කරවීම හේතුවෙන් වෑන් රථයේ ගැටී හමුදා සෙබළුන් දෙදෙනකු තුවාල ලබා පානදුර රෝහලේ ප්‍රතිකාර ලබමින් පසුවන බවද රුවන් ගුණසේකර මහතා පැවසීය.\n\nපොලිස් මාධ්‍ය ප්‍රකාශක රුවන් ගුණසේකර මහතා මේ බව කියා සිටියේ පොලිස් මූලස්ථානය රියේ පැවති මාධ්‍ය හමුවකදීය. මෙම සැකකරුවන් දෙදෙනා පෙරේදා (29) රාත්‍රි 7.30 පමණ යතුරුපැදියෙන් මත්තේගොඩ කිරිගමුණුව ප්‍රදේශයට පැමිණ මාර්ගයේ ගමන් ගත් වෑන් රථයක් නවතා එහි රියදුරුව ගල්කටස් වර්ගයේ ගිනිඅවියක් හිසට එල්ල කර වෑන් රථය කොල්ලකා පළාගොස් ඇති බව ද රුවන්  ගුණසේකර මහතා පැවැසීය.\n\n එම වෑන් රථයේ රියැදුරු වහාම සිද්ධිය කහතුඩුව  පොලිසියට දන්වා කොල්ලකරුවන් ගමන්ගත් වෑන් රථයේ ප්‍රදේශ හදුනාගත හැකි ජී.පී.එස්. තාක්ෂණ උපකරණයක්  කර ඇති බවට ද දැනුම් දී ඇත.\n\nජී.පී.එස්. තාක්ෂණය අනුව මෙම වෑන් රථය අඟුරුවාතොට දෙසට ගමන් ගන්නා බවට අනාවරණය කරගෙන කහතුඩුව පොලිසිය ඒ සම්බන්ධයෙන් අඟුරුවාතොට පොලිසියට දැනුම් දී ඇති බවද රුවන් ගුණසේකර මහතා පැවසීය.\n\nඅඟුරුවාතොට ප්‍රදේශයේ දී පොලිසිය මෙම වෑන් රථය නැවැත්වීමට අණ කළද එම අණනොතකා වෑන් රථය ධාවනය කරවීම හේතුවෙන් අඟුරුවාතොට පොලිසියේ පොලිස් නිලධාරිහු සිව් දෙනෙක් යතුරු පැදි දෙකකින් මෙම වෑන් රථය පසුපහ හබා ගොස් ඇති බවද හෙතෙම සඳහන් කළේය.\n\n\n\n\n\n\n මෙම වෑන් රථය කළුතර දෙසිත් ගාලු පාරේ කොළඹ දසට අවතීර්ණ වන බවට එහි සවිකර තිබූ ජී.පී.එස්. තාක්ෂණයෙන් පොලිසිය අනාවරණය කරගෙන ඒ සම්බන්ධයෙන් ඒ ආසන්නයේ පිහිටි වාද්දුව පොලිසියට දැනුම් දී ඇති අතර වාද්දුව පොලිසිය නගරයේ පිහිටි යුද හමුදා හා පොලිස් ඒකාබද්ධ මාර්ග බාධකයට මේ සම්බන්ධයෙන් දැනුම් දී ඇති බව මාධ්‍ය ප්‍රකාශකවරයා කීය.\n\nමාර්ග බාධකයේ සිටි යුද හමුදා නිලධාරින් කිහිප දෙනකු මෙම වෑන් රථය නැවැත්වීමට උත්සාහ කිරීමේදී වෑන් රථයේ ගමන් ගත් කොල්ලකරුවෝ වෑන් රථය යුද හමුදා සෙබළුන් දෙදෙනකුගේ ඇගේ හප්පාගෙන පලා යන අතරේ හමුදාව මුල්ම වෙඩි ප්‍රහාරය වෑන් රථය වෙත එල්ල කළ ද වෙඩි ප්‍රහාර හමුවේ වෑන් රථය කොළඹ දෙසට ගමන් ගෙන තිබූ බව ගුණසේකර මහතා පැවසීය.\n\nවලාන දූෂණ මර්දන ඒකකයේ පොලිස් කණ්ඩායමක් වැටලීමකට ගොස් කැබ් රථයකින් යළිත් එන අතරේ මාර්ගයේ අධික වේගයෙන් වෑන් රථයක් කැබ් රථය ඉස්සර කරන අන්දමත් එම වෑන් රථය මාර්ගයේ ධාවනය වෙමින් තිබූ තවත් වෑන් රථයක ගැටුනද නොනවත්වා කොළඹ දෙසට ගමන් ගන්නා අයුරු ද නිරීක්ෂණ වී ඇති බවද ගුණස්කර මහතා සඳහන් කළේය.\n\nවලාන ඒකකයේ පොලිස් නිලධාරීන් ගමන් ගත් කැබ් රථයඳ මෙම වෑන් රථය පසුපස හඹාගොස් ඇති බවත්, අඟුරුවාතොට පොලිස් නිලධාරීන් සිව්දෙනා ද මෙම වෑන් රථය පසුපස යතුරු පැදිවලින් හඹා යමින් සිට ඇති බවද ගුණසේකර මහතා කීය.\n\nවෙඩි වැදුණු තුවාලකරුගේ තත්වය බරපතළ  හේතුවෙන් ඔහු කොළඹ ජාතික රෝහලට ඇතුළත් කිරීමෙන්  පසු එම කොල්ලකරු මියගොස් ඇත.\n\nවෙඩි ප්‍රහාර හමුවේ පලාගිය සෙසු සැකකරු සොයා ප්‍රදේශයේ පැය දෙකක කාලයක් පුරා සිදුකළ සෝදිසි මෙහෙයුමකදී පිංවත්ත ප්‍රදේශයේ වෙරළ ආසන්නයේ ලග කැලෑවක සැඟව සිටියදී ඔහු අත්අඩංගුවට පත්විය.\n\nඔහුගේ පාදයකට වෙඩි වැදී තුවාල සිදුවී ඇති අතර වාද්දුව මාර්ග බාධකය හමුදා සෙබළුන් හප්පා වෑන් රථය පලා යන අවස්ථාවේ හමුදාව සිදුකළ වෙඩි ප්‍රහාරයෙන් එම කොල්ලකරු තුවාල ලබා සිටි බව රුවන් ගුණස්කාර මහතා කියා සිටියේය.\nමියගිය අයගේ පශ්චාත් මරණ පරීක්‍ෂණය ඊයේ (30) පැවැත්වීමට නියමිතව තිබුණි.\n\n-ඉන්දිකා රාමනායක-\n",
    "URL": "https://www.gossiplankanews.com/2019/07/kosgoda-tharaka-mattegoda-van-robbery.html\n",
    "Category": "N/A",
    "comments": [
        {
            "comment": " අම්මෝ රටේ සැබෑ තත්වය මෙහෙම වුනාට රජයේ මාධ්‍ය වලින් ප්‍රචාරය වන ප්‍රවෘත්ති බලනකොට/ඇහෙනකොට මේ රට තරම් නල්ලමලේ රටක් වෙන කොහෙවත් නෑ. දොස්තර සාෆි ගැන, උතුරෙ නැගෙනහිර පුරා විද්‍යා නටබුන් විනාශය ගැන, වැසි වනාන්තර කප්පාදුව ගැන, පාතාල ක්‍රියාකාරකම් ගැන තොරතුරු ඇත්තෙම නෑ. පුදුම ආශික් රටක් නෙවැ! ",
            "likes": "+86"
        },
        {
            "comment": " ඇයි හිරු හරි දෙරණ හරි බැලුවනම් මේ රට තරම් කාලකණ්ණි රටක් තවත් නෑ. හැබැයි ආණ්ඩුව මාරු උනානම් ඔය චැනල් 2ට මේ තරම් සුන්දර රටක් තවත් නෑ. ",
            "likes": "+114"
        },
        {
            "comment": " සුපිරි කමෙන්ට් එක............ මිගාර පුතා ",
            "likes": "+40"
        },
        {
            "comment": " පොඩි ‌ෆිල්ම් එකක් බැලුව ‌වගේ. ",
            "likes": "+11"
        },
        {
            "comment": " ආන්ඩුව මාරු උනහම රජයේ චැනල් දෙක් එහෙම තමයි.කාෙහොමත් දැන් දැන් අපේ රටේ අපරාධ සිද්ද වෙනව වැඩියි.මිනිස්සු අමනුස්සයෝ වෙලා ",
            "likes": "+6"
        },
        {
            "comment": " Dear Migara,  Hariyata Hari,...... ",
            "likes": "+1"
        },
        {
            "comment": " well said! ",
            "likes": "0"
        },
        {
            "comment": " Hariyatama Hari and good answer. ",
            "likes": "0"
        },
        {
            "comment": " මේක නම් අමුම අමු කෙප්පයක්!. හිරු දෙරණ නිව්ස් වලට තැනක් තියෙන්නෙ සාමාන්‍ය මිනිස්සුන්ට දැනෙන විදියට ඇත්ත සිද්ධීන් සියල්ල වාර්තාකරන නිසා.. ITN රූපවාහිණී මිනිස්සු බලන්නෙ නැත්තෙත් මේ යුතුකම ඔවුන් ඉටු නොකරන නිසා. ආණ්ඩු මාරු උනා කියල මොන චැනල් එකකට වත් ඇත්ත නිව්ස් නොකියා දුවන්න බෑ.. 2015 ට කලිනුත් උන් අද වගේම හැමදේම රිපොර්ට් කරා.. නිකං බේගල් ඇදබාන්න එපා. ",
            "likes": "-14"
        },
        {
            "comment": " monawa unat wedi tiyala marala demma ekenam antima weradi ! daduwam denne adikaranaya misak army 1 newene ! ",
            "likes": "-21"
        },
        {
            "comment": " me katawa kiyeuwama english film 1 k beluwa wage ! ",
            "likes": "+5"
        },
        {
            "comment": " Oya mala jaraawa balala thamay 8 teema inne Mongalayek nowe 9 ta pass weyan ",
            "likes": "0"
        },
        {
            "comment": " අනිත් එකාවත් මෙකත් එක්කම නිරයට යවන්න තිබ්බේ. ",
            "likes": "+53"
        },
        {
            "comment": " යකෝ මේක නිකං චිත්‍රපට ජවනිකාවක් වගේනේ ",
            "likes": "+14"
        },
        {
            "comment": " Fast & Furious 9  upcoming Sri Lankan action film directed by SSP Ruwan Gunasekara ",
            "likes": "+1"
        },
        {
            "comment": " GPS තාක්ෂණයේ ඇති අගය කියාපාන ප්‍රවෘතියකි. ",
            "likes": "+36"
        },
        {
            "comment": " ඔබගේ වාහනයටත් අදම ඇනවුම් කරන්න ",
            "likes": "+3"
        },
        {
            "comment": " Good work by the police ",
            "likes": "+28"
        },
        {
            "comment": " GPS did the job, for cost of LKR 5000 GPS unit, vehicle was saved ",
            "likes": "+15"
        },
        {
            "comment": " Can I fix that GPS unit to my husband as well..?? ",
            "likes": "+5"
        },
        {
            "comment": " Part of the vehicle is saved! ",
            "likes": "0"
        },
        {
            "comment": " with gun shots ",
            "likes": "0"
        },
        {
            "comment": " Why on earth, do they report very important tactical info such as GPS involvement??! Some of our country reports are not educated enough or does not possess any common sense! ",
            "likes": "+8"
        },
        {
            "comment": " Ruhunu campus eke dila ekak da meka ?? ",
            "likes": "+3"
        },
        {
            "comment": " It is not just the recovery of a van. It sends a strong message to underworld to be careful. Killing may be unwanted, but can we condone the thugs harming the forces such as injuring the army personnel at the road block. ",
            "likes": "+2"
        },
        {
            "comment": " army eka rata gatha yuthumai..........................wena option ekak naaaaaaaaaaaaaaaaaaa ",
            "likes": "0"
        },
        {
            "comment": " monawa unat wedi tiyala marala demma ekenam antima weradi ! daduwam denne adikaranaya misak army 1 newene !  Pala do yanna. Mata duka anith ekawath marapu nathi ekata. ",
            "likes": "-2"
        },
        {
            "comment": " ආරක්ශක අ0ශ වල මහත්වරුනි, මේ වගේ වෙලාවට ඔබගේ ජීවිතය බේරාගෙන කරන දෙයක් කරන්න බුද්ධිමත් වෙන්න​.  මේ වගේ අනුන් ගේ වැන් කට්ටක් වෙනුවෙන් නටපු නැටිල්ලක් කියලා හිතෙන්වා... ",
            "likes": "-42"
        },
        {
            "comment": " ආරක්ශක අ0ශ වල මහත්වරුනි, මේ වගේ වෙලාවට ඔබගේ ජීවිතය බේරාගෙන කරන දෙයක් කරන්න බුද්ධිමත් වෙන්න​.  මේ වගේ අනුන් ගේ වැන් කට්ටක් වෙනුවෙන් නටපු නැටිල්ලක් කියලා හිතෙන්වා... ",
            "likes": "-44"
        },
        {
            "comment": " What a disgraceful country. Why army cant stop these people without shooting . Where is human rights. ",
            "likes": "-53"
        },
        {
            "comment": " are u crazy man??? ",
            "likes": "+12"
        },
        {
            "comment": " In this situation, the army acted correctly, because these criminals were armed. No question about that. ",
            "likes": "+1"
        },
        {
            "comment": " Agreed, this is violating of human rights ",
            "likes": "-18"
        },
        {
            "comment": " You know the meaning of word stupid. If they shoot the security officers what will happen. They are criminals ",
            "likes": "+5"
        },
        {
            "comment": " Yes you are right. Snatching another person's vehicle by force is promoting human rights. ",
            "likes": "+1"
        }
    ]
}