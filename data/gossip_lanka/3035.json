{
    "Source": "https://www.gossiplankanews.com/",
    "Timestamp": "8/30/2021 12:32:00 PM",
    "Headline": "\nප්ලාස්ටික් බීම බට මල්මාලා හැඳි ගෑරුප්පු ඇතුළු නිෂ්පාදන 7ක් තහනම් පත්‍රිකාව අද කැබිනට්ටුවට\n",
    "News Content": "\nවරක් භාවිත කර (Single Use) ඉවතලන ප්ලාස්ටික් හා පොලිතීන් යොදාගෙන නිපදවන ලද ෂොපිං බෑග්,ග්‍රොසරි බෑග්,මල් මාලා ඇතුළු නිෂ්පාදන හතක් තහනම් කිරීමට අදාළ ඇමැති මණ්ඩල පත්‍රිකාව කැබිනට් මණ්ඩලයට අද (30 වැනිදා) ඉදිරිපත් කරන බව පරිසර ඇමැති මහින්ද අමරවීර පවසයි. ඒ අනුව එක්වරක් පමණක් භාවිත කරන ප්ලාස්ටික් හා පොලිතීන් ආශ්‍රිත නිෂ්පාදන වර්ග 07ක් තහනම් කිරීමට යෝජිතය. \n\n \n\n\n \nඒ යටතේ පානීය අවශ්‍යතා සඳහා යොදා ගන්නා ප්ලාස්ටික් බීම බට ( Straws) හා කළතනයන් ( Stirrers) , ප්ලාස්ටික්වලින් සකස් කරන ලද හැඳි, බීම කෝප්ප, පිහි, ගෑරුප්පු , ප්ලාස්ටික් ඉඳි ආප්ප සකසන වට්ටි, ප්ලාස්ටික්වලින් නිර්මිත කෘත්‍රිම තෘණ ඇතිරිලි (ගෘහස්ථ ක්‍රීඩාගාර සඳහා භාවිත කිරීම හැර) ප්ලාස්ටික් හා පොලිතීන්වලින් නිර්මිත මල්මාලා, ඇතුළත දිග අඟල් 12ක්, පළල අඟල් 10ක් වන ප්ලාස්ටික් හා පොලිතීන්වලින් නිර්මිත ග්‍රොසරි බෑග් හා සිලි සිලි මලු තහනමට අදාළ කැබිනට් පත්‍රිකාව අද දින ඉදිරිපත් කෙරේ. පරිසර අමාත්‍යාංශය පසුගිය මාර්තු 31 වැනි දින සිට සැෂේ පැකට් ඇතුළුව එක්වරක් පමණක් භාවිත කරන ප්ලාස්ටික් හා පොලිතින් නිෂ්පාදන වර්ග 05ක් තහනම් කළේය.එමෙන්ම පසුගිය අගෝස්තු 01 වැනි දින සිට දිරාපත් නොවන ලන්ච් ෂීට් නිෂ්පාදනය, බෙදාහැරීම හා අලෙවිය සම්පූර්ණයෙන්ම තහනම් කරන ලදී.වාර්ෂිකව මෙරට පරිසරයට මුදා හරින සිලි සිලි බෑග් ප්‍රමාණය කෝටි 200 ඉක්මවන බව පරිසර ඇමැති මහින්ද අමරවීර කියයි.(සාලිය කුමාර ගුණසේකර) \n",
    "URL": "https://www.gossiplankanews.com/2021/08/Seven-products-including-plastic-drinking-straws-garlands-spoons-and-forks-are-banned-from-the-cabinet-today.html\n",
    "Category": "N/A",
    "comments": [
        {
            "comment": " මිතුරේ මේ ප්ලාස්ටික් දියුණු රට වල \"ඇලජික්\" කලොත් මෙය හොඳ වැඩක් ලැබෙයි දරුවන් හට හෙටක් ..!  ගිජුලිහිණි සංදේශය ",
            "likes": "+11"
        },
        {
            "comment": " Daruwanta plastic nathi karapu gaman ma hetak hadei da? ",
            "likes": "-1"
        },
        {
            "comment": " කල යුතු දෙයක් වුණත් මේ සුදුසු වෙලාව නෙවෙයි මොකද කෝවිඩ් නිසා හැම දෙනාම අමාරුවෙන් ජීවත් වෙන්නේ ",
            "likes": "-4"
        },
        {
            "comment": " විකල්ප නොදී කරන තහනම් සාධාරණද? ",
            "likes": "+11"
        },
        {
            "comment": " විකල්ප නැත්තේ කෝකටද? ",
            "likes": "-1"
        },
        {
            "comment": " බීම බට සඳහා විකල්පය කුමක්ද ? ",
            "likes": "+1"
        },
        {
            "comment": " Rubber Condom තහනම් කල යුතුයි හිටං ",
            "likes": "+9"
        },
        {
            "comment": " Reverse pls!!! Lol ",
            "likes": "+3"
        },
        {
            "comment": " මේවා තහනම් කරන එක හොඳයි. ඒත් මේවට විකල්ප මොනවද කියලා කියුවොත් තවත් හොඳයි. ප්ලාස්ටික් හරි විදිහට කළමනාකරණය කරන්න පුළුවන් උනා නම් මේක මෙහෙම වෙන්නේ නැහැ. ",
            "likes": "+1"
        },
        {
            "comment": " This is difficult in current consumer pattern... and therefore, this will not be a long lasting legislation, I guess ",
            "likes": "-1"
        },
        {
            "comment": " පටන් ගත්ත වෙලේ ඉදන් බෑ කියා ගත්ත ගමන්මයි. ",
            "likes": "+2"
        },
        {
            "comment": " ලොකුම වියසනේ ඕව නෙවෙයි.ප්ලාස්ටික් වතුර බෝතල් , කිරිපිටි පැකට්,ආහාර අසුරන පොලිතින් හා ප්ලාස්ටික් බීම බෝතල්.මේව විතරක් තහනම් කිරීම විහිලුවක්.සමහරවිට මේ තහනම් කරපු අයිටම් හදන්නෙ විශයභාර අමාත්‍යංශ නිලදාරියෙක්ගෙ තරහ කාරයෙක් වෙන්න ඇති. ",
            "likes": "-1"
        },
        {
            "comment": " Exactly agreed  Plastic chairs plastic tables PLASTIC toys ",
            "likes": "+2"
        },
        {
            "comment": " Imagine the people who import these items in big scale??? what are they supposed to do in a situation like this..the pandemic..this government is trying to make all the people beggars slowly but surely. ",
            "likes": "-3"
        }
    ]
}