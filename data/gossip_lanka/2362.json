{
    "Source": "https://www.gossiplankanews.com/",
    "Timestamp": "7/31/2020 04:30:00 PM",
    "Headline": "\nපැලවත්තේ රන්බඩු හොරා තාම නිදැල්ලේ\n",
    "News Content": "\n\n\n\nබත්තරමුල්ල, පැලවත්ත, පෙරේරා ගාර්ඩන් ප්‍රදේශයේ නිවසක පසුගිය 8 වැනිදා සිදුවී ඇතැයි කියන රුපියල් ලක්ෂ 20ට අධික රන් භාණ්ඩ සොරකමක් සම්බන්ධව තලංගම පොලිසියට පැමිණිලිකර දින 20 ක් ඉක්ම \nගොස් ඇතත් මෙතෙක් සැකකරු අත්අඩංගුවට ගැනීමට පොලිසියට නොහැකි වී ඇති බවට නිවසේ හිමිකරු චෝදනා කරයි. සොරකම සිදුවූ දින නිවසේ හිමිකරුවන් නිවසෙන් බැහැරව ගොස් සිට ඇති අතර එදින සවස 3.30ට පමණ මෙම සොරකම සිදුවී ඇති බවත් සොරකම සිදුකළ  පුද්ගලයා නිවසේ පිටුපස දොරෙන් නිවසට ඇතුළුවී ඇති අතර ඔහු නිවසට පැමිණෙන අයුරු සහ නිවසින් පිටව යන අයුරු නිවසේ ආරක්ෂිත කැමරාවල සටහන් වී ඇති බවත් එම දර්ශනද පොලීසියට ලබාදී ඇති බවත් නිවසේ හිමිකරු පවසයි.\n\n\n\n\n\nසොරකම් කළ භාණ්ඩ අතර මිල කළ නොහැකි මැණික් ගල් අල්ලන ලද කර මාලයක් ඇතුළු රන් මාල හතරක්, රත්රන් වළලු, මුදු ඇතුළු රන් භාණ්ඩ සමග මිල අධික විදේශීය සුවඳ විලවුන්, මුහුණු අලේප ඇතුළු ලක්ෂ 2කට අධික භාණ්ඩ ඇති බවද නිවසේ හිමිකරු පවසයි. මේ සම්බන්ධව බත්තරමුල්ල මූලස්ථාන පොලීසියේ ස්ථානාධිපති ප්‍රධාන පොලිස් පරික්ෂක නලින් ප්‍රියලාල් මහතාගෙන් කළ විමසීමකදී මෙසේ කීය. මේ සොරකමට අදාළ ආරක්ෂිත කැමරා දර්ශන පොලිසියට ලැබිල තියනවා. සැකකරු මුඛ ආවරණ පැළඳ  සිටීම නිසා හඳුනා ගැනීමට තරමක් අපහසු වෙලා තියනවා. නමුත් ඒ දර්ශන අදාළ තැන්වලට යොමුකරල තියෙන්නේ. එම නිසා ළගදීම සැකකරු අත්අඩංගුවට ගත්ත කටයුතු කරනවා.\n",
    "URL": "https://www.gossiplankanews.com/2020/07/palawatte-gold-thief.html\n",
    "Category": "N/A",
    "comments": [
        {
            "comment": " කළුතර පැත්තේ රන් බඩු හොරත් තාම නිදැල්ලේ ",
            "likes": "+11"
        },
        {
            "comment": " Ochchara ewa thiyenwa safe ekak ganna salli nadda. ",
            "likes": "+2"
        },
        {
            "comment": " අපරාදේ අල්ලපු වැටේ තියෙන මීහරක් ගාල ඇරල තිබ්බනම් ගොඩක් රත්තරං හොරු හොයාගන්න තිබ්බ ",
            "likes": "+2"
        },
        {
            "comment": " Thalangama police is useless. I have the same experience few years back. There is a strong belief among residents that police know those thieves and they get a cut too. ",
            "likes": "+2"
        },
        {
            "comment": " Talangama police is waiting others to bring the thief to police station to arrest. I too lodged complaint along with video footings with regards to burglary about 11/2 years ago and thief is yet to be caught ",
            "likes": "+2"
        },
        {
            "comment": " අම්බෝ බයයි! ",
            "likes": "+1"
        },
        {
            "comment": " ඕක මොකක්ද ? පුරා වස්තු විනාශ කරපු නගරාධිපතිත් තවම නිදැල්ලේ ඉන්නේ. ",
            "likes": "0"
        },
        {
            "comment": " Ochchara bayada ",
            "likes": "0"
        }
    ]
}