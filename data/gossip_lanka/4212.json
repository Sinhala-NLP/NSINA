{
    "Source": "https://www.gossiplankanews.com/",
    "Timestamp": "8/31/2023 09:31:00 AM",
    "Headline": "\nපෝය දවසේ මව ඝාතනය කළ පුත්‍රයා\n",
    "News Content": "\nඅකුරැස්ස මලිදූව ප්‍රදේශයේදී පුතු විසින් මුගුරකින් පහරදීමෙන් මවක  ඊයේ (30) පොහෝ දින ඝාතනය කර ඇතැයි බංගම පොලීසිය පවසයි.මෙලෙස ඝාතනයට ලක්ව ඇත්තේ, බංගම, අකුරැස්ස, ඉහළ මලිදූව, පාවුලවත්ත ගෙදර ලිපිනයේ පදිංචිව සිටි සිවුදරු මවක වන ගාර්දිය ළමා හේවාගේ චන්ද්‍රලතා (අවු.59) නමැත්තෙකි.මෙම ඝාතනය සිදුව ඇත්තේ ඊයේ (30) නිකිණි පොහොය දින උදෑසන වන අතර මානසික ආබාධිත 28 හැවිරිදි පුතා විසින් මෙම ඝාතනය කර ඇතැයි පොලීසිය පවසයි.කාලයක් මානසික ආබාධයකින් පෙළී ඇති සැකකරු අංගොඩ මානසික රෝහලේ නේවාසිකව කාලයක් රෝහල්ගතව ප්‍රතිකාර ලබා මානසික ආබාධය සුව වී පසුගිය 2022 වර්ෂයේ නිවසට පැමිණ ඇති අතර, ඉන්පසු විවිධ කුලී රැකියා කරමින් ජීවත්ව ඇති මොහු පෙරේදා (29) දිනද සුපුරුදු පරිදි කුලී රැකියාවකට ගොස් සවස නිවසට පැමිණ රාත්‍රි කාලයේ නිවස ආසන්නයේ පිහිටි සිය බාල සහෝදරයාගේ නිවසට පහරදී අලාභහානි කර ඇති බවත් ඊයේ (30) දිනද අලුයම සිටම නිවස තුළ කලබල කරන්නට වීම නිසා අසල්වාසීන් ඊට මැදිහත්වී ඇත. \n  නිවස තුළ කළබල කිරීම වැළැක්වීම සඳහා මැදිහත්වූ අසල්වැසි පුද්ගලයෙකුටද පොල්ලකින් පහර දීමෙන් අතක් කැඩී ඇති බවට පොලීසිය පවසයි.මේ අතරතුර නිවසේ කාමරයක බිම මෙට්ටයක් දමාගෙන නිදාගෙන සිටී මවට විශාල පරාලයක් රැගෙන විත් පහරදී ඇති අතර පහරදීමෙන් බරපතල තුවාල ලබා සිටී කාන්තාව අකුරැස්ස රජයේ රෝහලට රැගෙන යන අතරතුර මියගොස් තිබූ බව පරීක්ෂණවලදී අනාවරණය විය.මවට පහරදී ඝාතනය කිරීමෙන් පසු සැකකරු නිවස අසල පාළු වැසිකිළියක සැඟව සිටියදී පොලීසිය විසින් අත්අඩංගුවට ගෙන ඇත. \n ඝාතනයට ලක්වූ කාන්තාවගේ සිරුර පිළිබඳව ස්ථානීය මහෙස්ත්‍රාත් පරීක්ෂණය මාතර මහේස්ත්‍රාත්වරයාගේ ප්‍රධානත්වයෙන් පැවැත්වීමට නියමිතව තිබූ අතර අත්අඩංගුවට සැකකරු මාතර මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි. සිද්ධිය සම්බන්ධයෙන් බංගම පොලීසිය වැඩිදුර පරීක්ෂණ පවත්වයි.-ඌරුබොක්ක - ඩී.ඒ. පතිරණ\n",
    "URL": "https://www.gossiplankanews.com/2023/08/poya-day-mother-killer-son.html\n",
    "Category": "N/A",
    "comments": [
        {
            "comment": " මේ පුද්ගලයා මානසික ප්‍රතිකාර ලබාගෙන පැමිණි අයෙක් .එහෙම අයගේ සිත සැනසෙන ආකාරයට යහපත් මානසික තත්වයක් තියෙන අය කටයුතු කරන්න ඕන මම ඒක කියන්නෙ අත්දැකීමක් අනුව තමයි මම දන්න කෙනෙක් ඔහොම ප්‍රතිකාර ලබාගෙන සේවා ස්ථානයට ආවා නමුත් එයාට එහිදී සුව සේවයට සම්බන්ධ අයගෙන් පවා අකටයුතුදේ සිදුවුනා අන්තිමේ එයාගෙ සේවා අංශය වෙනස්කර සුහදශීලීව ඇයට කටයුතු පැවරුවා ඉතාමත් කෙටි දින ගණනක් තුලදී සම්පූර්ණයෙන්ම සුවයක් ලැබුවා මම හිතන්නේ මංගල සූත්‍රයේ දෙවැනි ඔවදන මගින් ඕනෑම රෝගයක් සුව කරන්න පුළුවන් කියලා තමයි මේ පුද්ගලයා කවුරු හෝ නොමගට යොමුකර තියෙනවා ",
            "likes": "+6"
        },
        {
            "comment": " සිහිය විකල් වෙලා තිබුනත් අම්මා මරලා කරපු ආනන්තරීය පාප කර්මයට කිසිම බුරුලක් ලැබෙන්නෙ නැහැ. මරණයෙන් පස්සෙ කෙලින්ම යන්නෙ අවීචි මහා නරකාදියට. ",
            "likes": "+5"
        },
        {
            "comment": " කෙනෙකු මරන්න සිතක් පහල වෙනවා නම් ඒකත් සිහිවිකල් වීමක් තමයි. පිස්සු ඩබල් කියන්නෙ මේකට. ",
            "likes": "+2"
        },
        {
            "comment": " මුටත් පිස්සු ",
            "likes": "+1"
        },
        {
            "comment": " Avichi maha narakadiya koheda ithin thiyenney ? Bhuduhamuduruwo wath gihin thiyenawada eka gena deshana koranna? Mala wikara owa. Mala nam mala thama aye kohewath yanney nehe. Aiy eka piliganna beri ? Narakadiyaka hari jeewath wenna thama uwamanawa. ",
            "likes": "0"
        },
        {
            "comment": " මත්පැන් බොන බේබද්දොද මානසික රෝගින් බවට පත්වෙනවා. මානසික රෝගියෝද බේබද්දන් අතර කිසි වෙනසක් නැත.බේබද්දන්ද අරාක්කු බී මත්වුන පසු අගොඩ රෝහලට ගොස් ප්‍රතිකාර ගැනීමට හැකි නම් මත්පැන් වලට ලොල් බවට රටේ අපරාධ නිම කල හැක. ",
            "likes": "0"
        },
        {
            "comment": " මානසික ආබාද අරගෙන උත්පත්තිය ලබන්නේ දෙමව්පියන්ගෙත් දරුවාගේත් දෙදෙනාගේම කර්මයේ පලවිපාකයක් ලෙසට ගෙදරින් ඉවත් කලයුතු විසබීජ තියාගත්තු නිසා ලද ආනිසංසයක් විදිහට මෙය නිදසුනකි ",
            "likes": "0"
        },
        {
            "comment": " Oney magulakata karmaya thama. Ekay api metharam diyunu. ",
            "likes": "0"
        },
        {
            "comment": " Get his valuable body parts to others benefits. ",
            "likes": "0"
        }
    ]
}