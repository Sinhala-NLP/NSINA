{
    "Source": "https://www.gossiplankanews.com/",
    "Timestamp": "5/31/2022 04:30:00 PM",
    "Headline": "\nදුම්රියේ වෙන්කළ ආසන ගාස්තු හෙට (1) සිට ඉහළට\n",
    "News Content": "\nවෙන්කළ ආසන සදහා වන දුම්රිය ගාස්තු වැඩි කිරීමට දුම්රිය දෙපාර්තමේන්තුව පියවර ගෙන ඇත.  මෙම නව සංශෝධිත ගාස්තු ලබන පළමු වැනිදා (1) සිට ක්‍රියාත්මක කරන බව දුම්රිය නියෝජ්‍ය සාමාන්‍යධිකාරි (වාණිජ) වී.එස්.  පොල්වත්තගේ මහතා පැවසීය.  ඒ අනුව කොළඹ කොටුවේ සිට බදුල්ල දක්වා පළමු පන්තියේ වෙන් කළ ආසනයක් සඳහා ගාස්තුව රුපියල් 2500ක්, දෙවන පන්තියේ ගාස්තුව 1500ක්, තුන්වන පංතියේ ගාස්තුව රුපියල් 1000ක් ලෙසත් කොළඹ කොටුව සිට මහනුවර දුම්රිය ස්ථානය දක්වා වෙන් කළ ආසනයක් සඳහා ගාස්තුව පළමු පන්තිය සඳහා රුපියල් 1300ක්, දෙවන පන්තිය සඳහා රුපියල් 800ක්, තුන්වන පන්තිය සඳහා රුපියල් 500ක් ලෙස ඉහළ නංවා තිබේ. \n \n\n\n \n\nඋතුරු දුම්රිය මාර්ගයේ කොළඹ කොටුව සිට කන්කසන්තුරේ දක්වා නගරාන්තර පළමු පන්තියේ වෙන් කළ ආසනයක් සඳහා රුපියල් 2800 කුත්, දෙවන පන්තියේ වෙන් කළ ආසනයකට රුපියල් 1900ක්, තුන්වන පන්තිය ආසනයක් 1500ක්, ත්‍රිකුණාමලය රාත්‍රී තැපැල් දුම්රියේ පළමු පන්තියේ වෙන් කළ ආසන සඳහා රුපියල් 2300ක්, දෙවන පන්තිය සඳහා රුපියල් 1200ක්, තුන්වන පන්තිය සඳහා රුපියල් 900ක්, මන්නාරම රාත්‍රී තැපැල් දුම්රිය සඳහා වෙන් කළ ආසන ගාස්තුව පළමු පන්තිය සඳහා රුපියල් 2300ක්, දෙවන පන්තිය සඳහා රුපියල් 1400කුත් තුන්වන පන්තිය සඳහා රුපියල් 1000කුත් ලෙස ඉහළ නංවා ඇත.  මුහුදුබඩ දුම්රිය මාර්ගයේ කොටුව සිට බෙලිඅත්ත දක්වා පළමු පන්තියේ වෙන්කළ ආසනයක් සඳහා රුපියල් 1300ක් අය කරන බව ද පොත්තගේ මහතා සඳහන් කළේය. කෙසේ වෙතත් දුම්රිය සාමාන්‍ය ගාස්තුව, පාසල් ගාස්තුව හා අනෙකුත් ගාස්තු සංශෝධනයට ලක්වී නොමැති බව ද ඔහු පැවැසීය.\n",
    "URL": "https://www.gossiplankanews.com/2022/05/train-booking-charges-up.html\n",
    "Category": "N/A",
    "comments": [
        {
            "comment": " මේක හොද වැඩක්. ඒත් තව දෙයක් තියෙනවා. සාමාන්‍ය දුම්රිය ගාස්තු අද පවතින් බස් රථ ගාස්තු වලට සාපේක්‍ෂව ඉහල දැමිය යුතුයි. දකුණු දුම්රිය මාර්ගය, උඩරට දුම්රිය මාර්ගය, උතුරු දුම්රිය මාර්ගය, වයඹ දුම්රිය මාර්ගය සහ නැගෙනහිර දුම්රිය මාර්ගය අවට සිටින පිරිස් විතරයි අදටත් දෛනිය ගමනාගමනය සඳහා දුම්රිය භාවිතා කරන්නේ. ඉතින් ඉතා අඩු මුදලකට ටිකට්පත් නිකුත් කිරීමෙන් සහ අතිශය අඩු මුදලකට වාර ප්‍රවේශ පත්‍ර නිකුත් කිරීමෙන් භාණ්ඩාගාරයට වන පාඩුව කිසිදු දිනක දුම්රිය භාවිතා නොකල ගම්බද වැසියන්ටත් දැරීමට වීම ඉතා අසාධාරණයි. ඒ නිසා ගාස්තු ඉහල දමා පහසුකම් සහිත දුම්රිය සේවයක් ඇතිකළ යුතුයි ",
            "likes": "+13"
        },
        {
            "comment": " අනිවාර්යෙන්ම දුම්රිය ගාස්තු ඉහල දැමිය යුතුය.මොකද දුම්රියේ පාඩුව ගෙවන්නේ කවදාවත් දුම්රියක ගිහින් නැති අහිංසක මිනිස්සු. ",
            "likes": "+19"
        },
        {
            "comment": " Narakada thawa trains tikak wadipura dala profit wadikoloth. ",
            "likes": "0"
        },
        {
            "comment": " දුම්රියේ කිලෝමීටරයකට ගාස්තුව රු. 1.50 මේක වැඩි කලා කියලත් මෙතන වලලෙන අයට කිව්වේ ",
            "likes": "+11"
        },
        {
            "comment": " I tried to book 4 seats but this system is useless and does not work! Always say all trains are full! How can we spend $$ if we cannot even use this! ",
            "likes": "+7"
        }
    ]
}