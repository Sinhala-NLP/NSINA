{
    "Source": "https://www.gossiplankanews.com/",
    "Timestamp": "6/28/2023 02:48:00 PM",
    "Headline": "\nඑක්දින ලෝක කුසලානයේ තරග කාලසටහන එළි දක්වයි\n",
    "News Content": "\nඉන්දියාවේ පැවැත්වෙන ලෝක කුසලාන එක්දින ක්‍රිකට් තරගාවලියේ නිල තරග කාලසටහන අයි.සී.සී.ය විසින් ඊයේ (27දා) එළි දක්වනු ලැබීය. ඒ අනුව එළඹෙන ඔක්තෝබර් 05 වැනිදා එංගලන්ත - නවසීලන්ත තරගයෙන් මෙවර තරගාවලිය ආරම්භ වීමට නියමිතය. මේ වනවිට ලෝක කුසලාන සුදුසුකම් ලැබීමේ තරගාවලියට ක්‍රීඩාකරන ශ්‍රී ලංකාව, මේ සඳහා සුදුසුකම් ලැබුවහොත් ඔවුන් දකුණු අප්‍රිකාවට එරෙහිව සිය පළමු තරගය ක්‍රීඩාකිරීමට සිදුවෙයි. නොවැම්බර් මස 19වැනිදා දක්වා පැවැත්වෙන මෙවර තරගාවලියේ තරග අහ්මදාබාද්, බැංගලෝර්, චෙන්නායි, දිල්ලි, ධර්මශාලා,  හයිද්‍රාබාද්, කොල්කටා, ලක්නව්, මුම්බායි හා පූනේ යන ක්‍රීඩාංගණ 10කදී පැවැත්වෙන අතර, සමස්ත ලීග් වටය තරග 45කින් සමන්විතය.\n \n\n\n \nමේ අතර එක්දින ලෝක කුසලාන ක්‍රිකට් තරගාවලියේ බොහෝ දෙනාගේ අවධානය දිනා ගත් ඉන්දියා - පාකිස්තාන තරගය අහ්මදාබාද්හි නරේන්ද්‍ර මෝදි ක්‍රීඩාංගණයේදී පැවැත්වෙන බව නිවේදනය කර ඇත. ලොව විශාලම ප්‍රේක්ෂක ධාරිතාව සහිත ක්‍රීඩාංගණය වන මෙම ක්‍රීඩාංගණයේ  ප්‍රේක්‍ෂයක් 130,000කට එකවර අසුන්ගත හැකිය. අවසන් මහා තරගයද මෙම ක්‍රීඩාංගණයේදී පැවැත්වීමට නියමිතය. මීට අමතරව අවසන් පූර්ව තරග නොවැම්බර් 15 හා 16 දෙදින මුම්බායි හා කොල්කටා හිදී පැවැත්වේ. කෙසේ වෙතත් ඉන්දියාව අවසන් පූර්ව වටයට සුදුසුකම් ලබාගතහොත් ඔවුන්ගේ ප්‍රතිවාදියා පාකිස්තානය නොවන්නේ නම් එම තරගය මුම්බායිහිදී පැවැත්වේ. යම් හෙයකින් පාකිස්තානය වුවහොත් එය කොල්කටාහීදි පැවැත්වෙන බවත් අයි.සී.සී.ය නිවේදනය කර ඇත. මේ අතර තරගාවලියේ පුහුණු තරග ගුවහාටි, තිරුවානාපුරම් හා හයිද්‍රාබාද්හිදී පැවැත්වීමට සූදානම් කර ඇත. තරගාවලියට ඔස්ට්‍රේලියාව, ඉන්දියාව, එංගලන්තය, නවසීලන්තය, දකුණු අප්‍රිකාව, පාකිස්තානය, ඇෆ්ගනිස්තානය හා බංග්ලාදේශය යන කණ්ඩායම් 08 හා මේ වනවිට සිම්බාබ්වේ පැවැත්වෙන සුදුසුකම් ලබාගැනීමේ තරගාවලියෙන් සුදුසුකම් ලබාගන්නා කණ්ඩායම් 02 ක්‍රීඩා කිරීමට නියමිතය. \n \n\n\n \n\n",
    "URL": "https://www.gossiplankanews.com/2023/06/world-cup-cricket-2023.html\n",
    "Category": "N/A",
    "comments": [
        {
            "comment": " අපි දැන් හැම අවුරුද්දෙම සුදුසුකම් ලබාගැනීමේ වටයෙන් ඇතුලට එන ටීම් ගොඩට වැටිලා. මතකනම් මේ මට්ටමට ටීම් එක වැට්ටුවේ නාකි මයිනයි උගේ ගොබ්බ පුතයි එකතුවෙලා කරපු මරි වැඩවකින්. උන්ට රගර් විතරක් ලොකු උනා. ටීම් එකට දේශපාලනය රිංගවලා මන්ත්‍රී සනාලා ටීම් එකේ රීලා ගදගැස්සුවා. මාලී වැඩ්ඩා උනත් දේශපාලන හයිය අරන් ටීම් එක විනාශ කරා. D.S. ද සිල්වා, නිශාන්ත රණතුංග , තිලංග සුමතිපාලලා ටීම් එක හාන්සිම කරලා දැම්මා.. දැන් ලංකාවේ නියම ක්‍රිකට් නෑ. ආයේ කාලේකට දකින්න වෙන එකකුත් නෑ. එතකල් පාර්ලිමේන්තුවේ රෝහිත් රත්තරං,ජොනි, මහිංදානන්ද වගේම ක්‍රිකට් ඇතුලේ මෙන්ඩා, දික්වැල්ලයා, ගුණතිලකයා වගේ අපතයෝ දිහා බල බල.... හූල්ල හූල්ල ඉන්නයි තියෙන්නේ. ",
            "likes": "+26"
        },
        {
            "comment": " ගොනෝ උබ කියන නාකි මයිනාගේ කාලේ ඕවර් 50 ලෝක කුසලාන තරගවාලි දෙකකදි අවසන් තරගයට ආවා. ටී 20 ලෝක කුසලාන තරගවාලි දෙකකදී අවසන් වටයට ආවා. තුන්වන අවස්තාවේදි ටී 20 ලෝක ශූරයන් වුනා. ආසියානු ශූරයන් වුනා. පලමු වරට එන්ගලන්තය සමග එන්ගලන්තයේදී ටෙස්ට් තරගාවලියක් ජය ගත්තා. එක් වරක් පලමු වරට එන්ගලන්තය සහ නව සීලන්තය සමග එම රටේදී ටෙස්ට් තරගාවලියක් සම කරා. ඉන්දියාව සමග ලන්කාවේදී ටෙස්ට් තරාගාවලියක් ජය ගත්තා. එන්ගලන්තය සමග එන්ගලන්තයේදී එක් දින තරගාවලියක් 3/0 පරාද කරා.. ඒක නිසා නොදන්න මගුල් වලට කැනොගහ ඉදපන්. ",
            "likes": "+3"
        },
        {
            "comment": " ඇෆ්ගනිස්තානය, බOගලාදේශය ඇතුලේ... වරක් ලෝක ශූරයින්, දෙවරක් අනුශූරයින් වුන අපි එලියෙදි ගහලා පුලුවන්නම් වරෙව් කැටගරියේ... අනේ අපි ",
            "likes": "+13"
        },
        {
            "comment": " නෙලා ගනු බැරි හන්තාන සිහිනේ... ",
            "likes": "+5"
        },
        {
            "comment": " අපේ එවුන් නම් තොලොංචි වෙලාම යන්න ඕනේ ,ඕකුන් හොඳයි සෝශල් මීඩියා වල පිස්සු කෙලින්නයි ,ලොරි ටෝක් දෙන්නයි ,හිත ඉල්ලන තරු එකේ සින්දු කියන්නයි ,පාර්ට් ටයිම්නුත් වෙලාවක් තිබ්බොත් ක්‍රිකට් ගහන්න විතරයි, ආසාවෙන් බලපු සෙල්ලම කාබාසිනියා කරලා දැම්මේ මුන් ටික,මේවට සෙල්ලම් කරලා උන් කෙලින පිස්සු බලන අපි වගේ ගොන් වහන්සේලා නිසා මුන් තාමත් යහතින් ඉන්නේ,ඉන්දියාවේ වගේ යකා වැහිච්ච සෙට් එකක් හිටියනම් තමා සෙල්ලම බලාගන්න තිබ්බේ ",
            "likes": "+2"
        }
    ]
}