{
    "Source": "https://www.gossiplankanews.com/",
    "Timestamp": "12/30/2020 04:00:00 PM",
    "Headline": "\nඅම්බලන්ගොඩදී දුම්රියේ ගැටීමෙන් අපවත් වූ භික්ෂූන් වහන්සේ\n",
    "News Content": "\nමුහුදුබඩ දුම්රිය මාර්ගයේ කහව හා අකුරල අතර ප්‍රදේශයේදී පෙරේදා (28දා) භික්ෂූන්වහන්සේ නමක් දුම්රියක ගැටීමෙන් අපවත් වී ඇතැයි අම්බලන්ගොඩ පොලීසිය පවසයි. ඇල්පිටිය, ගණේගොඩ පුරාණ රජමහ විහාරස්ථානයේ විහාරාධිකාරි පිටුවල සාරද (30) භික්ෂූන් වහන්සේ මෙසේ අපවත්වී ඇත.කොළඹ සිට ගාල්ල බලා ධාවනය වෙමින් තිබූ ශීඝ්‍රගාමී දුම්රියේ මෙම භික්ෂූන් වහන්සේ පෙරේදා (28) රාත්‍රී 8.45 ට ගැටීමෙන් අනතුරට පත්ව ඇති බව \n\n\n\nපොලිස් පරික්ෂණවලදී තහවුරු වී තිබේ. මෘත දේහය මේ වන විට බළපිටිය මූලික රෝහලේ තැත්පත් කර තිබෙන බවත් පොලීසිය පවසයි.මෙම  භික්ෂුන් වහන්සේ ත්‍රිරෝද රථයකින් පෙරේදා (28) සවස 4.30 ට පමණ අම්බලන්ගොඩට පැමිණ තිබෙන බව පොලිස් පරික්ෂණවලදී තහවුරු වී තිබේ. මීට මාස කිහිපයකට පෙර අපවත් වූ නායක භික්ෂූන් වහන්සේ නමකගේ දානයට අවශ්‍ය බඩු මිල දී ගැනීමට කොළඹ යන බව අදාළ ත්‍රිරෝද රථයේ රියදුරාට දැනුම් දී තිබෙන බවද ඒ මහතා විසින් පොලීසියට ප්‍රකාශ කර තිබේ.කාළඹ යන බව පවසා ඇල්පිටියෙන් අම්බලන්ගොඩට පැමිණි මෙම භික්ෂූන් වහන්සේ අකුරල හා කහව ප්‍රදේශයට ගියේ කුමන හේතුවක් නිසාද යන්න සම්බන්ධයෙන් පොලිස් පරීක්ෂණ සිදුකරන බවද අම්බලන්ගොඩ පොලීසිය පවසයි. - තමිඳු මධුසර ලියනගේ - \n",
    "URL": "https://www.gossiplankanews.com/2020/12/blog-post_932.html\n",
    "Category": "N/A",
    "comments": [
        {
            "comment": " වෙලා තියෙන එක ගැනනම් හරිම කණගාටුයි! ඒත් ඉස්සරවගේ නෙමෙයි දැන් ඉන්න ස්වාමින්වහන්සේලගෙ පෙනුම. කොණ්ඩ රැවුල් වවාගෙන කරාබු මාල විතරයි අඩු. අපේ ගෙවල් ගාවා පන්සලේ ඉන්න හාමුදුරුවන්ගෙයි අපෙයි වෙනසකට තියෙන්නේ සිවුරු අදින එක විතරයි. අපිටත් වඩා හොඳ perfume ගහනවා. (ඒ වගේ හාමුදුරුවරු මහණ වෙන හේතුව / කොච්චර කලක් මහණ වෙලා ඉන්නවද කියලා හොයලා බලන්න වටිනවා) අපි ඉස්සර හාමුදුරුවන් වන්දනා කරේ උන්වහන්සේලගේ තිබුණ අල්පේච්ඡතාවයට. දැන් ඒවා එහෙමද? නිකායවල් වල මහා නායක හාමුදුරුවන් මේවා දැක දැක ඇස් කන් වහගෙන හිටියොත්, අපේ උතුම් බුදු දහමට මොනවා වෙයිද? ",
            "likes": "+27"
        },
        {
            "comment": " හාමුදුරුවෝ කොහෙද ගියේ කියලා නෙවේ පරික්ශනපවත්වන්න ඕන, ඇයි කියලා එතැන color light වැඩ නොකරේ කොච්චර උනත් ප්‍රේමදාස ගේ කලේ උණ බම්බු දාලා හරි ක්‍රමවත් දෙයක් කරා දැන් කීදෙනෙක් මැරුණද මෙතැන ",
            "likes": "+16"
        },
        {
            "comment": " දියුණු රටවල දුම්රිය මාර්ගය මිනිස්සුන්ට ඇතුළු විය නොහැකි ලෙස අවුරා තියෙනවා සැම තැනකම නැතිවුවත් බොහෝ අනතරු සිදුවන මුදු බඩ දුම්රිය මාර්ගයට වත් එවැනි වැටක් ඉදි කල යුතුයි ",
            "likes": "+5"
        },
        {
            "comment": " \"කාළඹ යන බව පවසා ඇල්පිටියෙන් අම්බලන්ගොඩට පැමිණි මෙම භික්ෂූන් වහන්සේ අකුරල හා කහව ප්‍රදේශයට ගියේ කුමන හේතුවක් නිසාද : - Sure ekatama hora shot ekak soya gihin wagey. ",
            "likes": "+3"
        },
        {
            "comment": " මතක විදිහට මේ හාමුදුරුවන් ගෙ පොටො එක තිබුනා ..වකුගඩු දෙකම නරක් වෙලා කියලා . පවු . හිතේ දුකටම සියදිවි නසා ගත්තා ද ඩ්ද්දදන්නෙ නෑ ",
            "likes": "+1"
        },
        {
            "comment": " හාමුදුරුවෝ කවුරුවත් කෝච්චියට තල්ලු කළා ද දන්නෙ නැහැ. ",
            "likes": "+1"
        },
        {
            "comment": " Bana bawanawa iha waha giyama koheda inney kiya danney nehe. Ekaie prashnaya ",
            "likes": "-3"
        },
        {
            "comment": " Suicide case ekak. Girlfriend issue ",
            "likes": "-4"
        }
    ]
}