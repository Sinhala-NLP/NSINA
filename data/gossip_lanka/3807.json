{
    "Source": "https://www.gossiplankanews.com/",
    "Timestamp": "12/30/2022 12:00:00 PM",
    "Headline": "\nඅනුරපුරේ පවුල් දහතුන්දාහක් ආහාර නැතිව පීඩාවේ\n",
    "News Content": "\nඅනුරාධපුර දිස්ත්‍රික්කයේ දැඩි ආහාර අනාරක්ෂිතභාවයකින් පෙළෙන පවුල් 13,597ක් සිටින බව අනුරාධපුර දිස්ත්‍රික් ක්‍රම සම්පාදන අධ්‍යක්ෂ සුගත් නයනානන්ද මහතා ආහාර රක්ෂිතතාව හා පෝෂණය සඳහා වන උතුරුමැද පළාත් සැලසුම් කමිටුවේ දී පෙරේදා (28) පැවැසීය.අනුරාධපුර දිස්ත්‍රික්කයේ ප්‍රාදේශීය ලේකම් කොට්ඨාස 22ක පවුල් දෙලක්ෂ හතළිස් අටදහසක් සිටින බවත් එම පවුල් අතරින් 13,597ක් මේ ආකාරයට ආහාර අහේනියකින් පීඩාවට පත්ව සිටින බවත් ඔහු කීවේය.මෙම පිරිසට සහන සැලසීමට ප්‍රාදේශීය ලේකම්වරුන් පියවර ගෙන තිබෙන බව කී හෙතෙම ඔවුන්ට ගම් මට්ටමින් කමිටු හරහා සතියකට දෙවතාවක් පමණ වියළි සලාක මල්ලක් ලබා දීමට පියවර ගෙන තිබෙන බව පැවසීය.\n\n \n\n\n \n\nඊට අමතරව විහාරස්ථාන මගින් හා ආහාර බැංකු මගින් ඔවුන්ට සහන සැලසීමට ද පියවර ගෙන තිබෙන බව අධ්‍යක්ෂවරයා සඳහන් කළේය. අනුරාධපුර දිස්ත්‍රික්කයේ දැඩි මන්ද පෝෂණයෙන් පෙළෙන දරුවන් නවසිය දෙනකු පමණ සිටින බවද හෙතෙම කීවේය.මෙම රැස්වීම උතුරු මැද පළාත් ආණ්ඩුකාර මහීපාල හේරත් මහතාගේ ප්‍රධානත්වයෙන් පළාත් සභා ශ්‍රවණාගාරයේ දී පෙරේදා පැවැත්විණි. උග්‍ර මන්දපෝෂණයෙන් පෙළෙන උතුරු පළාතේ දරු දැරියන් ඉන් මුදා ගැනීම සඳහා විශේෂ වැඩසටහන් කීපයක් ක්‍රියාත්මක කිරීමට ද එහිදී තීරණය විය. දයාරත්න ඇබෝගම \n",
    "URL": "https://www.gossiplankanews.com/2022/12/anuradapura-food-crisis.html\n",
    "Category": "N/A",
    "comments": [
        {
            "comment": " ඉස්සර \"සෝමාලියාව වගේ \" කියපු සරදම ඉස්සරහට \" ලංකාව වගේ\" කියන්න වෙයි.  රට හොරා කාල විනාශ කරපු , සාටක පවුලට සහ අනික් දියවන්නා සට්ටම්බියන් ට මේවා පෙනෙනවා අඩුයි ",
            "likes": "+14"
        },
        {
            "comment": " කොමිස් ගැහිල්ලෙන් මහීපාල දෙවැනි වෙන්නෙ බැසිල් ට විතරයි. 1977 පාපැදියක් විතරක් තිබුන වතු කංකානියා සබරගමුව පළාතේ පොහොසත්ම මිනිහා උනේ කොහොමද කියලා හැමෝම දන්නවා. මන්දපෝෂණය ට දෙන ආධාර වලින් කොමිස් ගත්තෙ නැත්නම් ලොකු දෙයක්. ",
            "likes": "+2"
        },
        {
            "comment": " කොහොමද එක තීරනයක් වැරදුනාම විදින්ඩ වෙන විදවීම..රාජපක්ශ හැතිකරේනං මේ රටට පුදුම සාපයක් ",
            "likes": "+1"
        },
        {
            "comment": " issara ape \"Bread Basket eka\"! Dan \"Begging Bowl\" eka wela. ",
            "likes": "0"
        },
        {
            "comment": " MR family return of god is not so far for all of you ",
            "likes": "0"
        },
        {
            "comment": " සිය Commonwealth නව යටත්විජිත වහල් රාජ්‍යයේ තත්වය සමාලෝචනය කර, මැතිවරණය පවත්වනවාද නැත්ද යන තීරණය ගන්නේ එහී සැබෑ පාලකයා වන එංගලන්තයයි. එංගලන්ත රජවාසලටද චාල්ස් මහරජුටද, G7 යක්ෂ අක්ෂයටද සැලවී ඇත්තේ බහුතරයක් ජනතාව මේ ව්‍යාජ මැතිවරණ වලට තවදුරටත් නොරැවටී ඒවායේදී සියල්ලන්වම ප්‍රතික්ෂේප කර සිය විරෝධය මුලු ලෝකයටම පෙන්නීමට ඇති සූදානමයි. මේ අනුව දැනට ඡන්දයක් නොපැවැත්වීම රජවාසලේ තීරණය වීමට බොහෝ ඉඩකඩ ඇත. ",
            "likes": "-4"
        },
        {
            "comment": " පවත්වන මීලඟ ජාතික මැතිවරණයක් ජනමතවිචාරණයක් බවට පත්වීම වැලැක්විය නොහැක. ආණ්ඩුව, විපක්ෂය, විකෘති සිස්ටම් එක යන මේ සියල්ලටම විරෝධය පා, 50%කට වැඩි ප්‍රතිශතයකින් මේ සියල්ල ප්‍රතික්ෂේප කිරීමට අවස්ථාවක් ලෙස පවත්වන මීලඟ මැතිවරණය යොදාගැනීමට ජනතාව පෙල ගැසෙමින් ඇත. ලස්සනම විහිළුව මින් වඩාත්ම තැතිගෙන කලබලව ඇති රාජපක්‍ෂ කල්ලිය “ඕක රාජපක්ෂලාට කඩේ යන එවුන්ගේ වැඩක්” යයි යන ප්‍රචාරය අරඹා ඇත. ",
            "likes": "+1"
        },
        {
            "comment": " ජනතාව 50% ඉක්මවා ඡන්ද ප්‍රතිකාව මත සළකුණු කරන පොදු විරෝධතාවයකින් ආණ්ඩුව සහ අපකීර්තිමත් 226ම එකවර අවලංගු වී ඉවත් වීමට සිදුවේ.මේ වේලාවේ රට ව්‍යසනයෙන් ගලවාගෙන නව ආණ්ඩුවක් පිහිටුවා නව මාවතකට රට ගෙනයා හැකි එකම විසදුම එයයි. ",
            "likes": "+1"
        },
        {
            "comment": " පවත්වන ඕනෑම ජාතික මැතිවරණයක් ජනමතවිචාරණයක් බවට පත්වීම වැලැක්විය නොහැක. ආණ්ඩුව, විපක්ෂය, විකෘති සිස්ටම් එක යන සියල්ලටම විරෝධය පා 50%කට වැඩි ප්‍රතිශතයකින් මේ සියල්ල ප්‍රතික්ෂේප කිරීමට අවස්ථාවක් ලෙස ජනතාව පවත්වන මීලඟ මැතිවරණය යොදාගැනීමට පෙල ගැසෙමින් ඇත. ලස්සනම විහිළුව මින් වඩාත්ම තැතිගෙන කලබලව ඇති රාජපක්‍ෂ කල්ලිය \"ඕක රාජපක්ෂලාට කඩේ යන එවුන්ගේ වැඩක්\" යයි යන ප්‍රචාරය අරඹා ඇත. ",
            "likes": "+1"
        },
        {
            "comment": " එන්න අපි ආණ්ඩුවට බණිමු එකතු වෙලා. කොලඹ වගේ ඉඩ පහසුකම් නැති නගරයක නම් හිතන්න තිබුණා ඉඩ පහසුකම් ටිකක් හරි ඇති අයට වවන්න බැරිද ? තමන්ට අවශ්‍ය ප්‍රමාණයට දඹල ටිකක්, බටු මිරිස් ටිකක්, මැල්ලුමට කොළ ජාති දෙක තුනක් කනවා නන් කන්න ඕනේ තරම් ගුණ කෑම තියනවා ගම් වලින් හොයා ගන්න කුකුල්ලු , කිකිලියෝ 10 ක් හදා ගත්තා නන් බිත්තර ටිකක් ගන්න බැරිද ? ආණ්ඩුවෙන් හැම දේම කරලා දෙන්න ඕනෙද ",
            "likes": "-8"
        }
    ]
}