{
    "Source": "https://www.gossiplankanews.com/",
    "Timestamp": "5/31/2022 01:24:00 PM",
    "Headline": "\nනව යුදහමුදාපති ලෙස විකුම් පත්කෙරේ - ෂවේන්ද්‍රගේ තනතුර වෙනස් කෙරේ\n",
    "News Content": "\nමේජර් ජෙනරාල් විකුම් ලියනගේ මහතා ජනාධිපති ගෝඨාභය රාජපක්ෂ මැතිතුමා විසින් ශ්‍රී ලංකාවේ  24වන යුද හමුදාපතිවරයා ලෙස පත් කර තිබේ. ඊට අදාළ ලිපිය අද (31) පෙරවරුවේ කොළඹ, කොටුව ජනාධිපති මන්දිරයේ දී ජනාධිපතිතුමා විසින් විකුම් ලියනගේ මහතා වෙත භාරදෙනු ලැබිණ.දැනට යුද හමුදාවේ සිටින ජ්‍යෙෂ්ඨතම නිලධාරියා වන විකුම් ලියනගේ මහතා හෙට (ජුනි 01) යුද හමුදාපති ධුරයේ වැඩ භාරගැනීමත් සමග ලුතිතන් ජෙනරාල් නිලයට උසස් කෙරෙනු ඇත.මාතලේ, විජය විද්‍යාලයෙන් අධ්‍යාපනය හැදෑරූ විකුම් ලියනගේ මහතා 1986 ඔක්තෝබර් 27 වන දින කැඩෙට් නිලධාරියෙකු ලෙස ශ්‍රී ලංකා යුද හමුදාවට එක්විය. දියතලාව ශ්‍රී ලංකා හමුදා විද්‍යා පීඨයෙන් සහ පකිස්ථාන හමුදා ඇකඩමියෙන් මූලික හමුදා පුහුණුව ලබාගත් විකුම් ලියනගේ මහතා දෙවන ලුතිතන්වරයෙකු ලෙස ගජබා රෙජිමේන්තුවට පත් කෙරිණ.35වසරක කීර්තිමත් යුද හමුදා දිවිය තුළ 4වන ගජබා රෙජිමේන්තුවේ ඛණ්ඩභාර නිලධාරී, කණ්ඩායම් භාර නිලධාරී අණදෙන, අණදෙන නිලධාරී, බලසේනා, සේනාංක, ආරක්ෂක සේනා අණදීමේ තනතුරු ඇතුළු මාණ්ඩලික සහ උපදේශක පත්වීම් ගණනාවක් දරා ඇති විකුම් ලියනගේ මහතා ඇමරිකාව, ඉන්දියාව, පකිස්ථානය, ඉන්දුනීසියාව ඇතුළු රටවල් කිහිපයක ආරක්ෂක සහ වෘත්තීය පුහුණු පාඨමාලා හදාරා ඇත.\n \n\n\n \nමානුෂීය මෙහෙයුමේ දී 57 සහ 56 සේනාංකවල 8වන ගජබා රෙජිමේන්තුවේ අණදෙන නිලධරයා ලෙස කටයුතු කළ ලියනගේ මහතා එල්ටීටීඊ ත්‍රස්තවාදයට එරෙහිව ජයග්‍රහණ රැසක් ලබාදීමට සමත් වූවෙකි. රණවික්‍රම, රණශූර පදක්කම්, නැගෙනහිර මානුෂීය මෙහෙයුම් පදක්කම, උතුරු හා නැගෙනහිර මෙහෙයුම් පදක්කම ඇතුළු පදක්කම් රැසක් හිමිකරගෙන ඇත. මේ දක්වා යුදහමුදාපති හා වැඩබලන ආරක්ෂක මාණ්ඩලික ප්‍රධානි ධුරයේ කටයුතු කළ ජෙනරාල් ශවේන්ද්‍ර සිල්වා මහතා  ධුරයෙන් ඉවත්ව ගිය අතර හෙට (ජුනි 01) සිට ආරක්ෂක මාණ්ඩලික ප්‍රධානි ධුරයට පත් කර තිබේ.ඊට අදාළ ලිපිය ජනාධිපති ගෝඨාභය රාජපක්ෂ මැතිතුමා විසින් අද (31) පෙරවරුවේ කොළඹ, කොටුව ජනාධිපති මන්දිරයේ දී ජෙනරාල් ශවේන්ද්‍ර සිල්වා මහතා වෙත භාරදෙනු ලැබිණ.( ඡායාරූප : ජිවන්  චන්දිමාල් - ජනාධිපති මාධ්‍ය අංශය )\n \n\n\n \n\n \n\n\n \n\n",
    "URL": "https://www.gossiplankanews.com/2022/05/vikum-liyanage-new-army-commander_0188224755.html\n",
    "Category": "N/A",
    "comments": [
        {
            "comment": " ජෙනරාල් ශවේඳ්‍ර සිල්වා නිසා තමයි මේ ' සිංහ ' වේශයෙන්‍ ලියන එකාගෙ කේශ ටිකවත් ඉතුරු වුනේ..... නැතිනම් මූ කොටිත් එක්ක පොලොවෙ පස්වෙලා...! ",
            "likes": "-14"
        },
        {
            "comment": " හමුදාවේ උසස් තනතුරු ඔක්කොම දෙන්නෙ ජනාධිපති ඉස්සර සේවය කරපු ගජබා රෙජිමේන්තුව ට විතරයි. ශවේන්ද්‍ර සිල්වා මාතලේ ශාන්ත තෝමස් විද්‍යාලයෙන් සහ විකුම් ලියනගේ මාතලේ විජය විද්‍යාලයෙන්. ගෝඨා 1971 ජේ වී පී කලබල සමයේ මාතලේ දිස්ත්‍රික්කයේ හමුදා අණදෙන නිලධාරියා. ",
            "likes": "+11"
        },
        {
            "comment": " 1971 නෙමෙයි 1988/89 වාගේ මතක ",
            "likes": "+6"
        },
        {
            "comment": " කීර්ති මත් නිළධාරියෙක් අපකීර්තිමත් වීමට පටන් ගැන්ම . ",
            "likes": "+10"
        },
        {
            "comment": " Shavendra shouldn't have stayed after retirement. ",
            "likes": "+6"
        },
        {
            "comment": " Sirta nam Rathu noolen galawenna puluwan wela wage. Eath Saveta thama galawenna bari wela ",
            "likes": "+2"
        },
        {
            "comment": " Congratulations new commander. ",
            "likes": "+2"
        },
        {
            "comment": " මෙතැන ගෝටා ගෝ හෝම් කියන්නේ මිනිහා එක්ක ප්‍රශ්නය නොවේ උන්නැහැ.අපේ රට අරාඡික කරන්නයි යටි හේතුව.ඡනාධිපති දූරය නැතිකළ හැටියේ උතුර නැගෙනහිර පාලනය නැතිව යනවා.ගෝටා ගෝ හෝම් පදය හැදුවේ එංගලන්තයෙන් ආව කර්නල්ලු.පේනවානේද ඩයස්පෝරා යටින් වැඩ කරන හැටි.විප්ලවාදි පක්‍ෂයේ ගුණරත්නම් කියනවා ඩයස්පෝරාවලින් සල්ලි ගත්තාම මොකද එයාලත් සිංහල ඩයස්පෝරාව වගේ නේ කියා.එයා කියනවා අපි ඡාතිවාදය නැතිකරමු කියා.පේනවානේද මුං නේ ගෝටා ගෝ හෝම් කියා ඔය කැහැගහන්නේ,රැවනොටවෙනු.යටි අරමුණු. ගෝල්ෆේස් එකෙනුත් නිතරම ඇහෙන්නේ ඡාතිවාද නැහැ අපි අතර අපි එකයි කියා.පේනවා නේද බෝලය ගිල්වන හැටි.යකෝ මේ කෑම නැහැ භුමිතෙල් නැහැ පිටි නැහැ ළමයි කන්න නැතිව මැරෙනවා කියලා කැහැගහන උන් මොකද ඒ අමාරු අස්සේ අපි ළඟ ඡාතිවාද නැහැ කියා කැහැගහයිද?ඔක්කෝම මාර සෙටප් එකක්. ",
            "likes": "-7"
        }
    ]
}