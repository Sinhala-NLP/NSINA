{
    "Source": "https://www.gossiplankanews.com/",
    "Timestamp": "10/27/2017 04:00:00 PM",
    "Headline": "\nRMV ට නොදන්වා භාවිතයෙන් ඉවත් කළ වාහන වලට අදායම් බලපත් දඩ ගෙවීම අනිවාර්යයි\n",
    "News Content": "\n\n\nභාවිතයෙන් ඉවතට යොමු කර හෝ වෙනයම් හේතුවක් නිසා  නොකඩවා වසර 5ක් වාර්ෂික ආදායම් බලපත්‍ර ලබානොගන්නා වාහන ධාවනයෙන් ඉවත් කළාසේ සලකා එම වාහන ලියාපදිංචි ලේඛනයෙන් ඉවත් කිරිමට පියවර ගන්නා අතරම ඒවාට අදාළ දැනුම් දීම නොකර තැබීමෙන් හිඟ දඩ මුදල් වලටද යටත් විය හැකි බව\nමෝටර් රථ ප්‍රවාහන කොමසාරිස්\n\n\n\n\n\nජනරාල් ඒ.එච්.කේ. ජගත් මහතා සඳහන් කරයි.\nලියාපදිංචියෙන් ඉවත් කළද එම වාහන සඳහා ගෙවිය යුතු හිඟ බලපත්‍ර ගාස්තු හා දඩමුදල් ලියාපදිංචිය ඉවත් කෙරෙන දිනය දක්වා සම්පූර්ණයෙන් ගෙවීමට වාහන හිමියන් බැඳී සිටින බවද කොමසාරිස් ජනරාල්වරයා පෙන්වා දෙයි.\n\nමේ වනවිට මෝටර් රථ ප්‍රවාහන දෙපාර්තමේන්තුවේ ලියාපදිංචි වාහන සංඛ්‍යාව ලක්ෂ 67ක් පමණ වන අතර එයින් වැඩිම සංඛ්‍යාවක් යතුරුපැදි වෙයි. ලියාපදිංචි යතුරුපැදි සංඛ්‍යාව ලක්ෂ 30ක් වුවද 80 දශකයේ මෙරටට ආනයනය කළ යමහා - 50, තැපැල් - 90 වැනි අඩු එන්ජින් ධාරිතාව ඇති යතුරුපැදි බෙහෝමයක් ධාවනයෙන් ඉවත් කර ඇතැයිද හෙතෙම සඳහන් කරයි.\n\nඑමෙන්ම ලියාපදිංචි ත්‍රිරෝද රථ ලක්ෂ 11ක්ද, කාර් ලක්ෂ 7ක්ද, වෑන් රථ ලක්ෂ 3ක්ද, ලොරි රථ ලක්ෂ 3.5ක්ද, බස් රථ ලක්ෂයක්ද වන අතර මෙයින් සැලකිය යුතු වාහන සංඛ්‍යාවක් ධාවනයට නුසුදුසු වීම නිසා ධාවනයෙන් ඉවත් කර ඇති බවට කරුණු අනාවරණය වී ඇතැයි හෙතෙම පවසයි.\n\nවාහනයක් ධාවනයෙන් ඉවත් කළ විට ඒ පිළිබඳව තම දෙපාර්තමේන්තුවට දන්වා ලියාපදිංචියෙන් ඉවත් කිරීමේ විධිමත් ක්‍රමවේදයක් ඇතත් වාහන හිමියන් ඒ පිළිබඳ සැලකිල්ලක් නොදැක්වීම හේතුවෙන් හිඟ ආදායම් බලපත්‍ර ගාස්තු හා දඩ මුදල් ගෙවීමට සිදුවීමෙන් ඔවුන් අපහසුතාවට පත්වන බවත් කොමසාරිස් ජනරාල්වරයා පෙන්වා දෙයි.\n\n\nඋපතිස්ස පෙරේරා\n",
    "URL": "https://www.gossiplankanews.com/2017/10/rmv-fine-policy.html\n",
    "Category": "N/A",
    "comments": [
        {
            "comment": " ස්තුතියි දැනුවත් කලාට ",
            "likes": "+114"
        },
        {
            "comment": " සීයේ තව ටික කලක්වත් සීයා ජීවත් උනොත් මුන් ඒ හිටිය කාලෙටත් බද්දක් ගහයි ",
            "likes": "+53"
        },
        {
            "comment": " පොඩි නිවැරදි කිරීමක්, බුදු හාමුදුරුවෝ වයසට ගියාම නැත්නම් සීයා උනාම මැරෙන්න කිට්ටුයි කියලා හිතන්න කිවුවෙ නෑ, හිතන්න කිවුවෙ අද හිටියට හෙට මැරෙන්න පුලුවන්, උදේ හිටියට හවස මැරෙන්න පුලුවන්, මේ බත් කට කෑවට ඊ ලඟ කට කන්න කලින් මැරෙන්න පුලුවන්, උඩට ගත්තු හුස්ම පහල දාන්න කලින් මැරෙන්න පුලුවන් පහල දාපු හුස්ම ඉහල ගන්න කලින් මැරෙන්න පුලුවන් කියලයි, මේ අසරණකම බාල තරුණ මහලු හැමෝටම පොදු දෙයක්, ",
            "likes": "+28"
        },
        {
            "comment": " කිව්වා ඉන්ටෙර්නෙට් බද්ද සම්පුර්ණයෙන් අයින් කරනවා කියලා හිටන්. බන්බුව තමයි... ටවමත් 19.74% ක  බද්දක් ගහනවා. ",
            "likes": "+18"
        },
        {
            "comment": " සීයෙ, තව ටික දවසකින් රට අමුඩෙටත් මුං බදු ගහනව ඕං බලාපං. ",
            "likes": "+6"
        },
        {
            "comment": " ඉවසීමෙන් හිතුවොත් යම් සාධාරණයක් තියෙනවා වගේ හිතෙනවා, මොකද වන්චනිකයෙකුට පුලුවන් බදු නොගෙවා පාවිච්චි කරලා අහුවුනාට පස්සෙ පාවිච්චි කලේ නෑ කියන්න, ",
            "likes": "+6"
        },
        {
            "comment": " Aanduwata salli ne ",
            "likes": "-1"
        },
        {
            "comment": " අනේ විමලේ අර පාර්ලිමේන්තුවට ගහනවා කියපු බෝම්බය ගහපන් කොහොමහරි , ඔය කට්ටිය අරවා මේවා කිව්වට අපි උඹත් එක්ක තරහ නෑ. ",
            "likes": "+83"
        },
        {
            "comment": " මෙහෙම හිගන ආණ්ඩුවක් දැකලම නැහැ ",
            "likes": "+71"
        },
        {
            "comment": " දැනුම් දීලා තාවකාලිකව භාවිතයෙන් ඉවත්කරලා බදු සහනයක් ලබාගන්නත් පුලුවන් දිගටම භාවිතයෙන් ඉවත්කරන්නත් පුලුවන්, ගාස්තු නැත (මම දන්න විදියට) ",
            "likes": "+34"
        },
        {
            "comment": " මේක අද ඊයෙ හඳුන්වලා දුන්න ක්‍රමයක් නොවෙයි. ඕනම රටක රථ වාහන කලමනාකරණය සඳහා ක්‍රමවේදයක් තියෙනවා.ඵ් ගැන හොයා නොබලා වාහන පාවිච්චි කරනවානම් ඵ්‍ක රජයේ වැරැද්දක් වෙන්නේ කොහොමද? රටක දියුණුවට හැමෝම සහභාගි විය යුතුයි. ",
            "likes": "+35"
        },
        {
            "comment": " එකහරි පිළිගන්නවා, එත් මෙචචර කල් හරහට ගිහිල්ලා එක පාරම කෙලින් පලයන් කියනවා මේ කකුළු දේශපාලුවො. හැමදේම දැන් ඇමරිකන් ස්ටයිල් එකට , හැම පැත්තෙන්ම ජනතාව හුරගෙන කනවා. යහපාලනයට දැන් අමතකවෙලා එදා වෙල හොයාගෙන කන බහුතරයක් මේ රටේ ඉන්නවා කියලා. ",
            "likes": "+7"
        },
        {
            "comment": " උඩ අම්බරුවන් රැලක් උම්බැ කියලා තියෙන්නෙ ......පුලුවන් නම් තැපෑලෙන් notification එවන්න ඕනෙ ..... අඩුම වශයෙන් sms එකක්වත් යවන තත්වයකට Develop වියයුතුය. ",
            "likes": "+2"
        },
        {
            "comment": " This beggar government is always thinking of imposing fines for frivolous matters and increasing revenue for them to waste. Why not think of ways to cut on unwanted expenses and reduce costs. ",
            "likes": "+21"
        },
        {
            "comment": " මේවා ප්‍රශ්න නෙමෙයි.අපේ රටේ මිනිස්සු පුරුදු වෙලාම ඉන්නේ හැම්දේම නිකම් දෙනකම් බලාගෙන ඉන්න.ලෝකෙ හැම රටකම ඔහොම තමයි.ඇත්තම කිව්වොත් දැනට බදු වර්ග අඩුම රට ලංකාව වෙන්න ඕනෙ මම හිතන විදිහට මිඩ්ල් ඊස්ට් රටවල් හැරුනාම. වාහනේ දුවන්නෙ නැත්නම් ඒකට අවුරුදෙන් අවුරුද්දට බදු ගෙවන්නෙත් නැත්නම් ලිස්ට් එකෙන් අහක් කරන එකේ වැරැද්ද මොකද්ද.එහෙම නොකර ඉඳල කාලෙකින් ආයෙත් ලයිසන් හදනකොට කොච්චර දඩ ගහනවද.පොඩ්ඩක් ඒක ගැනත් හිතපල්ලා. ",
            "likes": "+18"
        },
        {
            "comment": " ඕක හරි ඒත් ලංකාවේ ක්‍රියාත්මකවෙන පිලිවෙල වැරදියි.වාහනයක් අයින් කරනවා කියලා දැනුම් දෙන්න අඩු ගානේ ඒ මනුස්සයට RMV එකට පස් පාරක්වත් බඩගාන්න වෙනවා තැනින් තැනට යවනවා ඔය චාටරේට වඩා හොඳයි වාහනේ පැත්තකට දාන් එක කියලා මිනිස්සු හිතන මට්ටමට පත් කරන්නේ ඔවායේ ඉන්න කාලකන්නි නිලධාරින්/ධාරිනියන්. නරකද වාහනේ ලියාපදිංචි කරන වෙලාවෙදිම ෆෝම් එකක් දුන්නනම් ඉවත් කරන වෙලාවට පුරවලා එවන්න කියලා. ",
            "likes": "+25"
        },
        {
            "comment": " ඕක හරි ඒත් ලංකාවේ ක්‍රියාත්මකවෙන පිලිවෙල වැරදියි.වාහනය කයින් කරනවා කියලා දැනුම් දෙන්න අඩු ගානේ ඒ මනුස්සයට පස් පාරක්වත් බඩගාන්න වෙනවා තැනින් තැනට යවනවා ඔය චාටරේට වඩා හොඳයි වාහනේ පැත්තකට දාන් එක කියලා මිනිස්සු හිතන මට්ටමට පත් කරන්නේ ඔවායේ ඉන්න කාලකන්නි නිලධාරින්/ධාරිනියන්. නරකද වාහනේ ලියාපදිංචි කරන වෙලාවෙදිම ෆෝම් එකක් දුන්නනම් ඉවත් කරන වෙලාවට පුරවලා එවන්න කියලා. ",
            "likes": "+7"
        },
        {
            "comment": " Mewa nam hena gahana aparada. Meken amaruwe watenne okkoma ahinsaka minissu. Cabinet eke inna hathikareta aluthen gena wahana 3k adu kalanam me mulu ganama hoya ganna puluwan. Shame on you Sirisena & Ranil. ",
            "likes": "+2"
        },
        {
            "comment": " අනික තියෙන ප්‍රශ්න අමතක කරලා නැති ප්‍රශ්නයක් මතු කරන්න ගේනවා දෙයක් වෙන්නත් පුළුවන්. පාර්ලිමේන්තුව බිහි වුනේ එංගලන්ත රජය අසීමිත ලෙස ජනතාවගෙන බදු අයකිරීම සීමා කිරීම පිණිස ජනතා නියෝජිතයන් ආශ්‍රයෙන් බදු පැනවීම කිරීම පිණිසයි. අද ලංකාවේ පාර්ලිමේන්තුවෙන් එම අපේක්ෂාව ඉටු වෙනවද ? මිනිස්සු ජනතා නියෝජිතයින්ගේ සහ ඔවුන්ගේ පවුල්වල සුඛ විහරණය වෙනුවෙන් බදු ගෙවනවද ? ",
            "likes": "+1"
        },
        {
            "comment": " අදායම් බලපත්‍රයේ අරමුණ මාර්ග භාවිත කිරීම වෙනුවෙන් බදු ගෙවීම. වාහනයක් මාර්ගය භාවිත කරන්නේ නැතිනම් බදු ගෙවිය යුතුද යන්න ගරු අධිකරණය හමුවේ ප්‍රශ්නගත කලයුතු නඩු නිමිත්තක්. සාධාරණතත්වයේ නීතියත් පරිපාලන නීතියත් ආණ්ඩුක්‍රම ව්‍යවස්ථාවේ ප්‍රතිපදනත් එක්ක බැලූ කල නෛතික ගැටළුවක් ඇති බව පෙනේ. උගත් නීතිඥ මහතුන්ගේ අවධානය පිණිසයි. එම අපේක්ෂාව ඉටු වෙනවද ? මිනිස්සු ජනතා නියෝජිතයින්ගේ සහ ඔවුන්ගේ පවුල්වල සුඛ විහරණය වෙනුවෙන් බදු ගෙවනවද ? ",
            "likes": "+1"
        },
        {
            "comment": " mata 10 years higa mudal gewanna kiyala awith tyiyanawa...meka mama wikanapu ekak...gattu eka transfer karagena na uge namata.....10 years higa mudala car eka selll karala mata labuna ganatath wada waidi ban ",
            "likes": "0"
        },
        {
            "comment": " මේක හරි අසාධාරණයි මොකද ඉස්සර බයික් විකුණන්නෙ ඕපන් පේපර්ස් වලට මගේ තාත්තත් එහෙම කරා අවුරුදු ගානකට කලින් දැන් ඒ බයික් විසිකරලත් ඇති සමහර විට තාම තාත්තගෙ නමට වාහනේ තියෙනවද දන්නෑ ",
            "likes": "0"
        },
        {
            "comment": " xD ",
            "likes": "-1"
        },
        {
            "comment": " කස්ටිය මේ වැඩවලට ආණ්ඩුවට බැනල තියෙනව ඒක වැරදි නැහැ මොකද මිනිස්සුන්‍ට සුව පහසු රටක් බිහි කිරීම තමයි ආණ්ඩුවෙ වගකීම. වැඩේ තියෙන්නෙ ඔය බනින උන්ම ඊළඟ පාරත් මුන්ටම වැරැද්දෙන් තෝරනව (කතිරෙ ගහල ) ",
            "likes": "-1"
        },
        {
            "comment": " ඉතා හොඳ දෙයකි. මෝඩයන්ට හොඳ නැතත් ලොව පිළිගත් ක්‍රමයකි. ",
            "likes": "-4"
        },
        {
            "comment": " This yahapalna worthies of this government and bureaucrats wake up in the morning to rob Peter to pay Paul. Why can't RMA make awareness campaign among general public if there was any non compliance on renewal of revenue license for old ransacks!. You can not restore forgotten policy overnight. ",
            "likes": "-5"
        }
    ]
}