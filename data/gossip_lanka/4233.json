{
    "Source": "https://www.gossiplankanews.com/",
    "Timestamp": "8/29/2023 12:27:00 PM",
    "Headline": "\nලක්ෂ 30ක් අරන් වෙස් මාරු කළ ‘කැනඩා ජොබ්‘ ජාවාරමා පොලිස් ඇමක් කයි \n",
    "News Content": "\nකැනඩා රටේ රැකියා ලබාදෙන බව පවසා රුපියල් ලක්ෂ 30කට ආසන්න මුදලක් වංචා කර සැඟව සිටි පුද්ගලයකු කිරුළපන ප්‍රදේශයේ දී අත්අඩංගුවට ගත් බව කොළඹ අපරාධ කොට්ඨාසය කියයි.අන්තර්ජාලයේ පළකර තිබූ දැන්වීමක් අනුව කැනඩාවේ රැකියා බලාපොරොත්තුව මහනුවර, කුරුණෑගල, සූරියවැව, හම්බන්තොට ආදී ප්‍රදේශවල පදිංචි පස්දෙනකු සැකකරු වෙත 2018 වසරේ සිට මුදල් ලබා දුන් බවත් සැකකරු මුදල් නොදී මඟ හරින බවට කරන ලද පැමිණිලිවලට අදාලව සිදුකළ විමර්ශන වලදී අත්අඩංගුවට ගත් බව පොලිසිය කියයි. \n සැකකරු පැමිණිලිකරුවන්ගෙන් මුදල් ලබා ගැනීමෙන් අනතුරුව පදිංචි ප්‍රදේශ වෙනස් කරමින් රහස් ජීවිතයක් ගත කර ඇති අතර, විවිධ දෑ පවසමින් දිනෙන් දින මග හරිමින් පොරොන්දු කඩ කරමින් කටයුතු කර ඇතැයි ද පොලීසිය කියයි.කොළඹ අපරාධ කොට්ඨාසයේ ඒකක අංක 3 තුනේ ස්ථානාධිපති පොලිස් පරීක්ෂක සුජීව ප්‍රේමවර්ධන මහතාට සැකකරු සම්බන්ධයෙන් ලද රහස් තොරතුරක් අනුව උපක්‍රමශීලීව සැකකරු කිරුළපන ප්‍රදේශයට ගෙන්වාගෙන අත්අඩංගුවට ගැනීමට කටයුතු කළ බව උසස් පොලිස් නිලධාරියෙක් පැවැසීය.සැකකරු මේ ආකාරයෙන් දිවයිනේ විවිධ ප්‍රදේශවල තවත් පුද්ගලයන් රැසක් රවටා මුදල් ලබා ගෙන මගහැර මේ අයුරින් කටයුතු කර ඇති බවට බොහෝ දුරට සැක කළ හැකි යැයිද එම නිලධාරියා වැඩිදුරටත් පැවසීය. \n සැකකරු අධිකරණය වෙත ඉදිරිපත් කිරීමට නියමිතය.කොළඹ අපරාධ කොට්ඨාසයේ අධ්‍යක්ෂ සහකාර පොලිස් අධිකාරි නෙවිල් ද සිල්වා, ස්ථානාධිපති ප්‍රධාන පොලිස් පොලිස් පරීක්ෂක ඇන්සලම් ද සිල්වා මහතාගේ උපදෙස් මත ඒකක තුන ස්ථානාධිපති පොලිස් පරීක්ෂක සුජීව ප්‍රේමවර්ධන මහතා පරීක්ෂණ පවත්වයි.බණ්ඩාරගම බිමල් ශ්‍යාමන් ජයසිංහ \n",
    "URL": "https://www.gossiplankanews.com/2023/08/canada-job-fraud.html\n",
    "Category": "N/A",
    "comments": [
        {
            "comment": " Me wage news daddi horage nama gama photo danna one, minissu asarana karana kalakanni ",
            "likes": "+13"
        },
        {
            "comment": " Don't trust anyone this kind of people. I'm here 25, years in Canada. Don't give money or anything. This humble request to Sri Lankan people. Thx ",
            "likes": "+3"
        }
    ]
}