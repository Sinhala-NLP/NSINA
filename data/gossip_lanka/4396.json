{
    "Source": "https://www.gossiplankanews.com/",
    "Timestamp": "12/06/2023 04:30:00 PM",
    "Headline": "\nඇස් ලෙඩට බෙහෙත් ගන්නා ආ වියපත් මවගේ ලක්ෂ 3ක රන්බඩු උස්සලා   \n",
    "News Content": "\nඇසක ආබාධයකට ප්‍රතිකාර ගැනීම සඳහා කහටස්දිගිලිය ප්‍රදේශයේ සිට අනුරාධපුර ශික්ෂණ රෝහලට පැමිණි කාන්තාවකට රෝහල් සේවකයකු ලෙස පෙනී සිට උදව් කරන බව පවසමින්, ඇයගේ රුපියල් ලක්ෂ දෙක හමාරක් පමණ වටිනා රන් ආභරණ වංචනික ලෙස කොල්ලකා පුද්ගලයකු පලාගොස් ඇතැයි අනුරාධපුර පොලීසිය පවසයි. කහටගස්දිගිලිය මූකිරියාව ප්‍රදේශයේ පදිංචි, 64 හැවිරිදි කාන්තාවක මේ පිළිබඳව කළ පැමිණිල්ලකට අනුව ඒ පිළිබඳව විමර්ශන ආරම්භ කළ බව පොලීසිය කියයි. පැමිණිලිකාරිය ඇසේ ආබාධයකට ලක්ව ප්‍රතිකාර ගැනීමට අනුරාධපුර ශික්ෂණ රෝහලට පැමිණ, ඇස් වාට්ටුව සොයා ගැනීමට නොහැකිව රෝහල් භූමියේ   එහා මෙහා ගමන් කර ඇති බව පොලීසිය පවසයි.එම අවස්ථාවේදී පැමිණිලිකාරිය අසලට පැමිණි පුද්ගලයකු, තමා රෝහල් සේවකයකු බව පවසා හිතවත් වී, උදව් කිරීමට කැමැත්ත පළ කර, එම කාන්තාව රෝහලේ බාහිර රෝගී අංශය වෙත කැඳවාගෙන ගොස් ඇති බව ද පොලීසිය සඳහන් කරයි. සැකකරු එම කාන්තාව රෝහලේ බංකුවක් මත හිඳුවා, බෙහෙත් ලබා ගැනීමට තුණ්ඩුවක් රැගෙන ඒමට ගොස් නැවත පැමිණ, අංක 8 ලැබුණු බව පවසා, ඊට පෙර ඇසේ ‘එක්ස්ගේ‍් එකක් ලබා ගෙන පැමිණෙන ලෙසට ඇයට දැන්වූ බව ඇය කළ පැමිණිල්ලේ සඳහන් වේ.අනතුරුව ඇය බාහිර රෝගී අංශයේ උඩු මහලේ කාමරයක් අසලට කැඳවාගෙන ගිය සැකකරු කාමරයට ගොස් පැමිණ, ‘XRay’ ලබාගැනීමට පැළඳ සිටින සියලු ආභරණ ගලවා බෑගයට දමා ගන්නා ලෙසට පැවැසූ බව ද පැමිණිල්ලේ සඳහන් වේ. පසුව සැකකරු රන් බඩු දැමූ බෑගය ද ර  ැගෙන කාන්තාව කාමරයට ඇරලවන මුවාවෙන් පිටුපසින් ගොස්, රන් භාණ්ඩ දැමූ බෑගය රැගෙන පලාගොස් ඇති බව පොලීසිය කියයි.  කාන්තාව පැළඳ සිටි රන් කරාබු ජෝඩුව, රන් මාලයක් සහ රන් මුදුවක් මෙලෙස රැගෙන පලාගොස් ඇති බවත්, එම රන් භාණ්ඩවල වටිනාකම රුපියල් දෙලක්ෂ හතළිස් පන්දහසක් පමණ බවත් පැමිණිල්ලේ සඳහන් වේ. අනුරාධපුර මූලස්ථාන පොලීසිය මේ පිළිබඳව පරීක්ෂණ පවත්වයි.බී.ජී. චතුරංග \n",
    "URL": "https://www.gossiplankanews.com/2023/12/kahata-gas-digiliya-incident.html\n",
    "Category": "N/A",
    "comments": [
        {
            "comment": " මෝඩ කමට බෙහෙත් නැත. මං දැකල තියෙනව වයස් භේදයක් නැතුව අපේ ගෑනු රත්තරන් දාගෙන යනව තැන නොතැන නොබලා. හොඳ පාඩමක් ඉගෙන ගන්නම ඕන ඇස් ඇරෙන්න. එතකොට කෙළවෙලා ඉවරයි. ",
            "likes": "+26"
        },
        {
            "comment": " සහතික ඇත්ත ඇස් පේන්නෙත් නැහැ රෝහලේ යන්න ඕන තැන දන්නෙත් නැහැ අවශ්‍යතාව හැම එකාටම කියනවා ගෙදරින් කෙනෙකුත් නැතුව තියෙන තරම් රත්‍රන් පැළද ගෙන යනවා ඔහොම නොවුනොත් තමයි පුදුමෙ රෝහල් පැත්තෙනුත් බරපතළ අඩුවක් තියෙනවා කියන්නෙ මෙහෙම අයට මග පෙන්වීමක් කරන්න කෙනෙක් නැහැ සුදු ඇදගෙන කට්ටි කට්ටි තැන් තැන්වල ඉන්නවා මිස මෙවැනි දේවල් වලක්වන්න ක්‍රමයක් නැහැ කියලා හිතෙනවා ",
            "likes": "+4"
        },
        {
            "comment": " අනෙ අම්මේ මේ වගේ මෝඩ අම්මන්ඩි කෙනෙක්.ඇස් පේන්නැති එකේ රත්තරං මාලදාගෙන යනවද ගෙදරින් පිටතට.ඕකනේ කියන්නේ ගෑනුන්ගේ මොලේ තියෙන්නේ හැදි මිටේ දිගට විතරයි කියල.ඕව කටකහනවට කියපුවා නෙවෙයි හොසේ. ",
            "likes": "+20"
        },
        {
            "comment": " කව්ද දන්නෙ, ඒ මිනිස්සුන්ට ඒවා තියලා යන්න තැනක් තියෙනවද නැද්ද කියලා. එහෙම තැනක් තියෙනවා නම් රත්තරන් දාගෙන ගිය එක මෝඩකමක්. ",
            "likes": "+3"
        },
        {
            "comment": " පණුවෝ ගහලා වින්ඳවලා මැරෙන්න ඕනේ ඔය වගේ කාලකණ්ණි. ",
            "likes": "+16"
        },
        {
            "comment": " මෙතන බහුතරයක් රත්තරං බඩු දාගෙන ගිය එකාට බනිනවා. හොරාට බනින්නේනෑ. ඕක තමයි බං ඇත්ත තත්වෙ. බොලාගෙ චන්දත් ඔයවගේම තමයි ",
            "likes": "+9"
        },
        {
            "comment": " ගෙදරින් එලියට යනකොට ගේ ලොක් කරලද යන්නෙ? වට පිටේ හොරු ඉන්නව, ගෙට හොරු පනින්න පුළුවන් කියලා ඉබ්බා දාලා අහල පහල අයට කියලත් යනවා ගේ පොඩ්ඩක් බලාගන්න කියලා. ",
            "likes": "-3"
        },
        {
            "comment": " Hoda wade magule giyada raththaran dagena ",
            "likes": "-5"
        }
    ]
}