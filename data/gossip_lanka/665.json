{
    "Source": "https://www.gossiplankanews.com/",
    "Timestamp": "8/31/2017 06:54:00 AM",
    "Headline": "\nසිතුල්පව්වට එන වාහන වලට පහරදෙන නන්දිමිත්‍රට වෙඩි තියලා\n",
    "News Content": "\n\n\n\nයාල ජාතික වනෝද්‍යානය තුළ පිහිටි සිතුල්පව්ව රජමහා විහාරය අසල ගැවසුණු නන්දිමිත්‍ර නමින් ප්‍රකටව සිටින ඇතා වෙඩි වැදීමකින් තුවාල ලබා...අසාධ්‍ය තත්ත්වයේ පසුවන බව උසස් වනජීවී නිලධාරියෙක්  ඊයේ \n(30දා) පැවැසීය.\n\n\n\n\nසිතුල්පව්ව රාජමහා විහාරයට පැමිණෙන වාහනවලට පහරදීම නිසා පසුගිය සමයේදී මෙම ඇතා ආන්දෝලනාත්මක පුවත් මවන්නකු බවට පත්වී තිබිණි. මේ වන විට නන්දිමිත්‍ර ඇතා විසින් සිතුල්පව්ව විහාරයට පැමිණි වාහන 150කට අධික සංඛ්‍යාවකට පහර දී ඇතැයි වාර්තා වේ.\nමේ තත්ත්වය පාලනය කිරීම සඳහා ඇතා යන එන ගමන් මාර්ගය අනාවරණය කර ගැනීමට වනජීවී අමාත්‍ය ගාමිණී ජයවික්‍රම පෙරේරා මහතාගේ නියෝගයෙන් නන්දිමිත්‍රට රේඩියෝ කරපටියක් පලඳවන ලද්දේ මීට මාස තුනකට පමණ ඉහතදීය.\n\nඒ අනුව ඇතා පසුගිය සතියේ යාල ජාතික වනෝද්‍යානයේ ගල්ගෙය ප්‍රදේශයේ ගැවසුණු බවට රේඩියෝ තරංග දත්ත මඟින් තහවුරු වී ඇති අතර එම ප්‍රදේශයේදී නන්දිමිත්‍රට මෙලෙස වෙඩි වැදී තුවාල ලබන්නට ඇතැයි වනජීවී නිලධාරීහු සඳහන් කරති.\n\nතුවාල ලබා සිටින ඇතා සොයා ප්‍රතිකාර කිරීම සඳහා උෟව කලාපය භාර වනජීවී පශු වෛද්‍ය ආනන්ද ධර්මකීර්ති මහතාගේ ප්‍රධානත්වයෙන් යුත් කණ්ඩායමක් ඊයේ (30දා) යාල ජාතික වනෝද්‍යානයට පිටත්ව ගියහ.\n\nසපුමල් ජයසේන\n",
    "URL": "https://www.gossiplankanews.com/2017/08/nandimithra-shot.html\n",
    "Category": "N/A",
    "comments": [
        {
            "comment": " අලි මිනිස්සු ගැටුමට හේතුව මනසින් උසස් යැයි කියනා මිනිසා ගේ අමනුස්ස හා අලි ගැන තියන නොදන්න කමේ ප්‍රතිපලයකි.  අලියා ගන්නෙ අලි තීරණය ය. අලි සමග සාකච්ඡා කර තීරන ගැනීමට නොහැකි බව වනජීවින් සමග ගනුදෙනු කරන ඇත්තන් තේරුම් ගත යුතුය. ",
            "likes": "+77"
        },
        {
            "comment": " These Foolish Sinhalese fools Dont understand how to protect nature. THANKS Hitan ",
            "likes": "+2"
        },
        {
            "comment": " \"නන්දිමිත්‍රට මෙලෙස වෙඩි වැදී තුවාල ලබන්නට ඇතැයි වනජීවී නිලධාරීහු සඳහන් කරති.\" ඉබේ වෙඩි වදින්නෙ කොහොමද? මොකෙක්හරි වෙඩි තියන්න ඇති. කල යුතුව තිබුනේ ඇතාව ආරක්ෂාකාරීව පූජාභූමියෙන් ඉවත් කිරීම. අලි ඇත්තු කියන්නෙ ලංකාවට සම්පතක්! අපිට අගේ නැති උනාට සුද්දො හරිම ආසයි ලංකාවෙ අලි බලන්න. උන්ගෙ රටේ නැති සත්තු ජාතියක් නිසා. ඉස්සර ලංකාවෙ වැඩිම අලි ගහනය තිබිල තියෙන්නෙ නුවර එලියෙ. අද නුවර එලියෙ බේතකට එක අලියෙක් ඉන්නවද? කවද හරි ලංකාවෙන්ම අලි තුරන් වල යන කම් අපේ වනජීවි උන් බුදියගෙන ඉඳීවි. වෙන රටකට මෙහෙම අලි සම්පතක් තිබුන නම් මෙලහකට සංචාරක ආකර්ශණය දිනාගත්තු හොඳ ආදායම් මාර්ගයක් කරගෙන. ",
            "likes": "+32"
        },
        {
            "comment": " Well said brother ",
            "likes": "+3"
        },
        {
            "comment": " This Tusker survived this long just because of the wildlife officers. please do not hesitate to praise their dedication ... ",
            "likes": "+1"
        },
        {
            "comment": " Suddo thamai n' eliye ali nethi kare. Den enawa asawen balanna ( kalu suddo hodai kiyan ne) ",
            "likes": "0"
        },
        {
            "comment": " ගල්ගෙය කියන්නේ හමුදා කෑම්ප් එකක් තියෙන හරියක්, ඒ නිසා වෙඩි තැබූ පුද්ගලයන් සෙවීමට හමුදා සහය ලබා ගත්ත නම් හරි ",
            "likes": "+21"
        },
        {
            "comment": " මේ අලියත් තුනුරුවන් සරණ ගිහිං ස්වෙඡ්චාවෙන්ම ඇඳුම් ඇඳල දෙවියන් සතුටු කරන්න පෙරහැරේ නට නට ගියානම් අදත් හොඳින් ඉන්නවනෙ ",
            "likes": "+7"
        },
        {
            "comment": " No wild animal lovers in our wildlife dept. ",
            "likes": "+4"
        },
        {
            "comment": " Why can't they leave the innocent animals alone, people are in their grounds, where are thy suppose to go? To the sea? How humans forget the earth just doesn't belong to them, shame on humans ",
            "likes": "+1"
        },
        {
            "comment": " ඔතන කෝවිලක් හරි පල්ලියක් හරි තිබිල වෙන ජාතියක එකෙක් ෂූට් කරලා තිබ්බොත් බලන්න තිබ්බා කට්ටියගෙම සත්ව කරුණාව. කැලයක් මැද ගහපු පන්සලක් නිසා හාවක් හූවක් නෑ කට්ටියගෙම. ",
            "likes": "+1"
        },
        {
            "comment": " Malli oka gahapu pansalak newei. Sithulpawwa rajamaha viharaya.. eka parana pansalak. Aluthin building heduwata pansala paranai.. ",
            "likes": "+2"
        },
        {
            "comment": " බලධාරීන් ගන්නා තිරන ඔවුන්ගේ උගත්කම මතයි.දේශපාලකයා රැකියාවලට දැන්මහම බුරැවන් රඡ වි බුරැ තිරන ගන්නා විට සත්ව ඡිවිත පවා නැති වෙනවා. ",
            "likes": "0"
        },
        {
            "comment": " \"නන්දිමිත්‍රට මෙලෙස වෙඩි වැදී තුවාල ලබන්නට ඇතැයි වනජීවී නිලධාරීහු සඳහන් කරති.\" ඉබේ වෙඩි වදින්නෙ කොහොමද? මොකෙක්හරි වෙඩි තියන්න ඇති. කල යුතුව තිබුනේ ඇතාව ආරක්ෂාකාරීව පූජාභූමියෙන් ඉවත් කිරීම. අලි ඇත්තු කියන්නෙ ලංකාවට සම්පතක්! අපිට අගේ නැති උනාට සුද්දො හරිම ආසයි ලංකාවෙ අලි බලන්න. උන්ගෙ රටේ නැති සත්තු ජාතියක් නිසා. ඉස්සර ලංකාවෙ වැඩිම අලි ගහනය තිබිල තියෙන්නෙ නුවර එලියෙ. අද නුවර එලියෙ බේතකට එක අලියෙක් ඉන්නවද? කවද හරි ලංකාවෙන්ම අලි තුරන් වල යන කම් අපේ වනජීවි උන් බුදියගෙන ඉඳීවි. වෙන රටකට මෙහෙම අලි සම්පතක් තිබුන නම් මෙලහකට සංචාරක ආකර්ශණය දිනාගත්තු හොඳ ආදායම් මාර්ගයක් කරගෙන. ",
            "likes": "0"
        },
        {
            "comment": " වෙඩි තිබ්බේ සුරනිමල මම ඇස් දෙකෙන්ම දැක්කා ",
            "likes": "+2"
        },
        {
            "comment": " ඔතන කෝවිලක් හරි පල්ලියක් හරි තිබිල වෙන ජාතියක එකෙක් ෂූට් කරලා තිබ්බොත් බලන්න තිබ්බා කට්ටියගෙම සත්ව කරුණාව. කැලයක් මැද ගහපු පන්සලක් නිසා හාවක් හූවක් නෑ කට්ටියගෙම. ",
            "likes": "-11"
        },
        {
            "comment": " ඔතන කෝවිලක් හරි පල්ලියක් හරි තිබිල වෙන ජාතියක එකෙක් ෂූට් කරලා තිබ්බොත් බලන්න තිබ්බා කට්ටියගෙම සත්ව කරුණාව. කැලයක් මැද ගහපු පන්සලක් නිසා හාවක් හූවක් නෑ කට්ටියගෙම. ",
            "likes": "-14"
        },
        {
            "comment": " මේ අලියත් තුනුරුවන් සරණ ගිහිං ස්වෙඡ්චාවෙන්ම ඇඳුම් ඇඳල දෙවියන් සතුටු කරන්න පෙරහැරේ නට නට ගියානම් අදත් හොඳින් ඉන්නවනෙ. ",
            "likes": "-16"
        },
        {
            "comment": " ඔතන කෝවිලක් හරි පල්ලියක් හරි තිබිල වෙන ජාතියක එකෙක් ෂූට් කරලා තිබ්බොත් බලන්න තිබ්බා කට්ටියගෙම සත්ව කරුණාව. කැලයක් මැද ගහපු පන්සලක් නිසා හාවක් හූවක් නෑ කට්ටියගෙම. 5 ",
            "likes": "-18"
        },
        {
            "comment": " Godak thirisanun mona jathiye ewun kiyala dannawada? ",
            "likes": "+3"
        }
    ]
}