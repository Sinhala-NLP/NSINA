{
    "Source": "https://www.gossiplankanews.com/",
    "Timestamp": "6/30/2023 09:30:00 AM",
    "Headline": "\nපිළියන්දල ඉඩම් ආරවුල දුරදිගගොස් තාත්තා දුවගේ ඔළුවට පිහියෙන් ඇනලා \n",
    "News Content": "\nඉඩම් ආරවුලක් දුරදිග යාමෙන් අනතුරුව පියකු විසින් දියණියගේ හිසට පිහියකින් ඇන බරපතළ තුවාල සිදුකර ඇතැයි පිළියන්දල පොලිසිය කියයි.තුවාල ලද දියණිය ප්‍රතිකාර සඳහා හෝමාගම මූලික රෝහලට ඇතුළත් කර ඇත.\n \n\n\n \n සැකකාර 64 හැවිරිදි පියා අත්අඩංගුවට ගෙන ඇත. තුවාල ලද තැනැත්තිය පියා මව සහ සහෝදරයා සමඟ පිළියන්දල පැලන්වත්ත ප්‍රදේශයේ පදිංචිව සිටින අතර දියණියගේ අවශ්‍යතාවක් සඳහා පියාගේ නමට පැලැන්වත්ත, දිගන ප්‍රදේශයේ තිබූ ඉඩමක් මීට වසර දෙකකට පමණ ඉහත දී රුපියල් ලක්ෂ 30 ක පමණ මුදලකට උකස් කර මුදල් ලබාගෙන තිබූ බව පොලිස් විමර්ශනවලදී අනාවරණ වී තිබේ.වසර දෙකක කාලයක් ගෙවී ගිය ද එය බේරා දීමට දියණිය අපොහොසත් වීම හේතුවෙන් උරණ වූ පියා දියණිය හා ඇති වූ බහින් බස් බස් වීමකින් අනතුරුව හිසට පිහියකින් ඇන තිබූ බව පොලිසිය කීය. සැකකාර පියා පිහියෙන් ඇනීමෙන් 28 හැවිරිදි දියණියගේ හිසට මැහුම් 14 ක් යෙදූ බව රෝහල්  ප්‍රකාශකයෙක් පැවසීය.  බිමල් ශ්‍යාමන් ජයසිංහ \n",
    "URL": "https://www.gossiplankanews.com/2023/06/piliyandala-incident_0496903488.html\n",
    "Category": "N/A",
    "comments": [
        {
            "comment": " කට්ට කෛරාටික ළමයි ඉන්නවා හැම තැනම. අපේ ගෙදරත් එහෙම නෑ. අම්මගේ රත්තරන් බඩු දෙතුන් පාරක් උකස් කරා දැන් ඒවා පේන්නවත් නෑ. බැංකු පොත අරන් ගිහින් FD දාලා හොරෙන්ම. මහා පෙරේත ආත්ම. ",
            "likes": "+22"
        },
        {
            "comment": " මගේ හිතවනෙකුගේ පුතෙක් අම්මා රවටාගෙන ගෙදර උගසට තියලා රුපියල් ලක්ෂ 20 ණයක් බැංකුවෙන් ගත්තා. ණය පොළිය ගෙවාගන්න බැරුව ගෙදර වෙන්දේසි කරන්න යනකොට තමයි ගේ උගසට තියලා කියල තාත්තා දැනගත්තේ. තාත්තා ඉඩමක් සහ ගෙදර බඩු විකුණලා බොහොම අමාරුවෙන් ගෙදර බේරගත්තා. ඊට පස්සෙ පුතා ගෙදර අයිති කරගත්තා. ",
            "likes": "+9"
        },
        {
            "comment": " මහ ජරා කෙල්ලෙක් ",
            "likes": "+9"
        }
    ]
}