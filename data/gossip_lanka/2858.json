{
    "Source": "https://www.gossiplankanews.com/",
    "Timestamp": "5/31/2021 03:00:00 PM",
    "Headline": "\nආවාස ගේ ඇතුළතදී සිරුර හමුවූ කැකුණදුර හිමිනමගේ අභිරහස් මරණය\n",
    "News Content": "\nපුත්තලම , කොට්ටුකච්චිය උස්බිම ශ්‍රී සුභද්‍රාරාම විහාරස්ථානයේ වැඩසිටි විහාරවාසි හිමිනම හදිසියේ ආචාස ගෙය තුළ අපවත්ව සිටියදී  ඉකුත් 29 වැනිදා හමුවී ඇතැයි පුත්තලම පොලිසිය කියයි. මෙසේ අපවත් වී ඇත්තේ කැකුණදුර ධම්මරන්න නැමති වයස අවුරුදු 63ක හිමිනමක බව කියයි.   මෙම භික්ෂුව වසර දෙකකට ආසන්න කාලයක් විහාරස්ථානයේ වැඩ වාසය කරමින් ඇති බවත් දායකයෝ පවසති. \n \n  \n ඉකුත් 29 වැනිදා උදේ හා දහවල් දානය රැගෙන ගිය දායකයන් විහාරස්ථානයේ  මුළුතැන්ගෙය ආසන්නයේ  තබා ගොස් ඇති බවත් විහාරවාසි හිමියන් පිළිබඳව නිසි සොයා බැලීමක් සිදුකර නැති බවත් කියයි. එහෙත් ඉකුත් 29 වැනිදා සවස ගිලන් පස රැගෙන ආ පිරිසක් හිමියන් පිළිබඳව විපරම් කර බලද්දී ආවාස ගෙය තුළ ඇද වැටි සිටිනු දැක ගම්වාසීන්ට දන්වා ඇත. පසුව පුත්තලම පොලිසිය පැමිණ මරණය සම්බන්ධ පරික්ෂණ ආරම්භ කර තිබිණි.  ඒ සමගම පොලිස් අපරාධ ස්ථානීය නිලධාරිහු ද පැමිණ පරික්ෂණ ඇරඹූහ.  ආවාස ගෙය තුළ මරණයට පත්ව සිටි  හිමියන්ගේ මරණ පරික්ෂණය පුත්තලම හදිසි මරණ පරික්ෂක නන්දන විමලවීර මහතා විසින් පවත්වනු ලැබූ අතර දේහය පුත්තලම මූලික රෝහලේ අධිකරණ වෛද්‍ය නිලධාරිවරයා වෙත යොමු කිරිමටත් එහි ජෛව පටල පරික්ෂණයක් ද පැවැත්වීමට කටයුතු කිරිමට පොලිසියට උපදෙස් ලබා දී තිබිණි. මෙම හිමිනම අධික සෙම් රෝග හා හෘද රෝග සඳහා නිරන්තරයෙන් ප්‍රතිකාර ලබා ගෙන ඇති බවට පොලිස් පරික්ෂණවලදී සනාථ වී තිබේ. -හිරාන් ප්‍රියකර ජයසිංහ - \n",
    "URL": "https://www.gossiplankanews.com/2021/05/puttalam-incident.html\n",
    "Category": "N/A",
    "comments": [
        {
            "comment": " අන්තවාදී ක්‍රියාවක්ද දන්නේ නැහැ. මට මතකයි කලින් නෙදර්ලන්ත ජාතික ස්වාමීන් වහන්සේ කෙනෙකුත් මරල දාල තිබුනා. මොකද මේ ස්වාමීන් වහන්සේලා මෙහෙම අපවත් වෙන්නේ. මම අහල තියෙනවා නෙදර්ලන්ත ස්වාමීන් වහන්සේ බුදු දහමේ ප්‍රචාරයට විශාල සේවාවක් කරපු කෙනෙක් කියල. ",
            "likes": "+12"
        },
        {
            "comment": " පන්සලේ හාමුදුරුවෝ අපවත් උනාම පන්සල් භුමියේ අදාහනය කරන්න ඉඩදෙන්න කොන්ද පණ නැති ආණ්ඩුවක් තිබ්බ රටක් මේක. ",
            "likes": "0"
        },
        {
            "comment": " හාමුදුරුවෝ අත්අඩංගුවට ගන්නවා කියල, එක බේරගන්න එකෙක් ගෙනාවා (ඒ අත්අඩංගුවට පත් උනෙත් බීල, වාහන හප්පගත්ට, උසාවියේ යකා නටපු සිවුරු දාන් හිටපු එකෙක් මිසක් හාමුදුරු කෙනෙක් නේම් නෙමෙයි.) දැන් බේරගන්න ගෙනාපු එකා ආපු දවසේ ඉඳන්, කෙළවරක් නැතුව කෙලින්ම අපවත් වෙනවා. ඔහොම යන්, ඔහොම යන්, ... ",
            "likes": "+8"
        },
        {
            "comment": " මෙහෙම අබිරහස් මරණයක් මහමෙව්නාව වැලිමඩ අසපුවෙත් උනා. දේශපාලන බලයෙන් හෙමිහිට එව්වා යටගහ ගත්තා. ",
            "likes": "+2"
        },
        {
            "comment": " Sajith is a leader loyal to the general public. Always his intention is to serve the people. Therefore God will protect him for the future of the people and Sri Lanka. Bless for early and steady recovery to Ssjith and Janani both. Good and poor people of Sri Lanka will protect both of you! ",
            "likes": "-14"
        },
        {
            "comment": " කොහෙද යන්නේ මල්ලේ පොල් ",
            "likes": "+9"
        },
        {
            "comment": " ටොයිලට් ටොයියෝ ඔහොම මයි ",
            "likes": "-7"
        }
    ]
}