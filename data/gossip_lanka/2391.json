{
    "Source": "https://www.gossiplankanews.com/",
    "Timestamp": "7/30/2020 04:30:00 PM",
    "Headline": "\nවැටලීම් 17කදී රාජ්‍ය නිලධාරීහු 21ක් අල්ලස් දැලේ\n",
    "News Content": "\n\n\n\nමෙම වසරේ ගත වූ කාලය තුළ වැටලීම් 17 ක් සිදුකර ඇති අතර අල්ලස් ගත් රාජ්‍ය නිලධාරීන් 21 දෙනකු අත්අඩංගුවට ගෙන ඇති බව අල්ලස් හෝ දූෂණ චෝදනා විමර්ශන කොමිසම පවසයි.  ඒ අනුව රාජ්‍ය නිලධාරින් අල්ලස් ගැනීමේ සිදුවීම් පසුගිය වසරට සාපේක්ෂව මෙම වසරේ වැඩිවීමක් පෙන්නුම් කරන බව\nඅල්ලස් කොමිසමේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරි පද්මිණී වීරසූරිය මහත්මිය  පැවැසුවාය. \n\n\n\n\nනව කොරෝනා තත්ත්වය රාජ්‍ය නිලධාරින්  අල්ලස් ගැනීමට පෙළඹීමේ සිදුවීම් වැඩිවීමට හේතුවක් වී තිබෙන බව පද්මිණී වීරසූරිය  මහත්මිය කීවාය.\n\nමෙම වසරේදී අත්අඩංගුවට ගත් රාජ්‍යය නිලධාරින් අතර පොලිස් නිලධාරීන් අට දෙනකු, විදුහල්පතිවරයකු, ආගමන විගමන දෙපාර්තමේන්තුවේ කළමනාකරණ සහායකයකු, මධ්‍යම සංස්කෘතික අරමුදලේ ව්‍යාපෘති කළමනාකරුවකු, ප්‍රාදේශීය ලේකම්වරයකු, සහකාර අධ්‍යක්ෂවරයකු සහ ග්‍රාම නිලධාරියකු ඇතුළු පිරිසක් සිටින බවද ඇය කියා සිටියාය. පසුගිය වසරේදී අල්ලස් ගැනීමේ සිදුවීම්වලට අදාළව පුද්ගලයන් 24 දෙනකු අත්අඩංගුවට ගත්  බව ඇය සඳහන් කළාය.\n",
    "URL": "https://www.gossiplankanews.com/2020/07/17-21-government-servants-bribe.html\n",
    "Category": "N/A",
    "comments": [
        {
            "comment": " ගිය අවුරුද්දෙ ඇල්ලුවෙ නෑ..මේ අවුරුද්දෙ අල්ලනව ලබන අවුරුද්දේ අල්ලනෙම නෑ ",
            "likes": "+28"
        },
        {
            "comment": " යකෝ මේ වැටලීම් ගානට අහු වෙන නිලධාරින් තරම් කොරෝනා ලෙඩ්ඩු වත් PCR වලින් අහු වෙන්නේ නැහැ නේ...... ",
            "likes": "+13"
        },
        {
            "comment": " හෙළ ජාන ද මිශ්‍ර ජාන ද? ",
            "likes": "+9"
        },
        {
            "comment": " දෙශපාලු ජාන ",
            "likes": "+1"
        },
        {
            "comment": " ජනතාවනි අපේ අගමැතිතුමා ගොඩක් වේදිකාවල කියපු දෙයක් තමයි ශක්තිමත් විපක්‍ෂයක් නොමැති බව ,එබැවින් පාර්ලිමේන්තුවේ ශක්තිමත් විපක්‍ෂයක් ඇතිකිරීම සදහා ඔබගේ වටිනා ඡන්දය පාවිච්චිකර එතුමාගේ බලාපොරොත්තුව ඉටුකරන්න​ ",
            "likes": "+1"
        },
        {
            "comment": " වැටලීම් කරන නිළධාරිත් අල්ලස් ගන්නව. උන් අල්ලන්නෙ සක්කරයද? ",
            "likes": "0"
        },
        {
            "comment": " Ahu wena evunta makkai koranne aibowan??? ",
            "likes": "0"
        },
        {
            "comment": " බලාගෙන ගියාම කොච්චර හොඳද? මේ අවුරුද්දටම 21 දෙනයි අල්ලස් අරන් තියෙන්නෙ. එතකොට මිනිස්සු කෑගහන්නෙ බොරුවටනෙ අර දේශපාලුව මේ නිලදාරිය අච්චර ගත්ත මෙච්චර ගත්ත කියල. ලබන අවුරුද්ද වෙනකොට මේ විදියට ශ්‍රී ලංකාවෙ අල්ලස නැත්තටම නැති වෙනවා. ",
            "likes": "-1"
        },
        {
            "comment": " Gaththa okkoma allanna diwas na.Paminili karannath one ",
            "likes": "0"
        }
    ]
}