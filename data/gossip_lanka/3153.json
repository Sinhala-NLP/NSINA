{
    "Source": "https://www.gossiplankanews.com/",
    "Timestamp": "11/30/2021 04:00:00 PM",
    "Headline": "\nඅයි.එස්.අයි.එස්. හා සබඳතා පැවැත්වූවැයි හතක් අත්අඩංගුවට\n",
    "News Content": "\nඅයි.එස්.අයි.එස්. සංවිධානය මග සබඳතා පවත්වමින් අන්තවාදී ක්‍රියාකාරකම්වල නිරත වූ බව කියන සැකකරුවන් 07 දෙනකු අත්අඩංගුවට ගත් බව ත්‍රස්ත විමර්ශන කොට්ඨාසය, කොළඹ ප්‍රධාන මහෙස්ත්‍රාත් අධිකරණය වෙත ඊයේ (29 වැනිදා) දන්වා සිටියේය. \n \n\n\n \nඅයි.එස්.අයි.එස්. සංවිධානය සමග සබඳතා පවත්වන ලද ශ්‍රී ලාංකිකයන් සම්බන්ධයෙන් සිදු කරන විශේෂ විමර්ශනයකට අදාළව එම සැකකරුවන් අත්අඩංගුවට ගෙන ඇතැයිද පොලිසිය කොළඹ අතිරේක මහෙස්ත්‍රාත් චන්දිම ලියනගේ වෙත දන්වා සිටියේය.අයි.එස්.අයි.එස්. ත්‍රස්ත සාමාජිකයන් සමග සබඳතා පවත්වමින්, අන්තවාදී මත පළ කරන ලදැයි කාත්තන්කුඩි පදිංචිකරුවන් වන ඒ.එච්. මොහොමඩ් ආමින්, ජමාල්දින් ලාෆිර් යන සැකකරුවන් දෙදෙනා සහ හත්දෙස්ස, දිවුලගහ පදිංචි එම්.ඒ.එම්. සකීම් නමැති සැකකරුවන් සම්බන්ධයෙන් පරීක්ෂණ පවත්වන බව ත්‍රස්ත විමර්ශන කොට්ඨාසය අධිකරණය වෙත දන්වා සිටියේය.\n \n\n\n \nඅන්තවාදි ක්‍රියාකාරකම්වල නිරත වෙන ලදැයි පොළොන්නරුවේ පදිංචි උවයිස් සෙයිෆ්‍රර් රහිමාන්, වැල්ලම්පිටිය පදිංචි යුනුස් සම්ප්‍ර තබ්රිස්, කාන්තන්කුඩි පදිංචිකරුවන් වන ඊබ්‍රාහිම් මොහොමඩ් සුහයිල්, සකීම් අර්සමාන් නමැති සැකකරුවන් සම්බන්ධනේ ද වෙනමම පරීක්ෂණයක් පවත්වන බව පොලිසිය අධිකරණයට දන්වා සිටියේය.ඉෂාර රත්නකාර\n",
    "URL": "https://www.gossiplankanews.com/2021/11/blog-post_547.html\n",
    "Category": "N/A",
    "comments": [
        {
            "comment": " ඉන්න තියන රට ඉන්න හිතෙන රටක් කරපල්ලා ..නිදහස බුක්ති විදින්න දියව් ...එතකොට ඔය කෙහෙම්මල් අන්තවාද පරද්දල මගේ රට කියන හැගිම හැම එකා තුලම එයි ..... ",
            "likes": "+28"
        },
        {
            "comment": " මාවත් අල්ලාගනියිද දන් නෑ !! ",
            "likes": "+2"
        },
        {
            "comment": " election coming soon .. ",
            "likes": "+24"
        },
        {
            "comment": " 2016 ඉඳන් ISIS උන් ගැන බුද්ධි තොරතුරු එද්දි මුකුත් කලේ නෑ කියලා කලින් ආණ්ඩුවට බැනපු උන්, බෝම්බ පුපුරන එක ගැන 97 පාරක් දැනුම් දීල තියෙද්දිත් මුකුත් කලේ නෑ කියලා ඒ ආණ්ඩුව මරන් කාපු උන් මේ ආණ්ඩුවෙන් ඒක කරනකොට කියනව ඡන්දෙ ලඟයිලු, උඹලනම් සාපයක් බන් ",
            "likes": "-1"
        },
        {
            "comment": " කාලෙකට පස්සේ හඬ ලැබූ හොඳ ප්‍රවෘත්තියක්. දැන් අපිට ගෑස් තෙල් ාල්පිටි ප්‍රශ්න ඔක්කොම විසඳේවි එහෙම නෙමෙයි නම් අමතක වේද. ",
            "likes": "+7"
        },
        {
            "comment": " Hehe manchu dala inna un wedi thiyala marala boru skashi denna oya kalakanni kiyana ewa katada pili ganna puluwan? un desha paluwanta kade yana set ekak kiyala oppu wela iwarai. rate neethiyaka naha. beela wahana drive karapu siwrak dapu ekek thama neethi hadanne. haha. gon moda wahaluntama galapena rata. ",
            "likes": "+2"
        }
    ]
}