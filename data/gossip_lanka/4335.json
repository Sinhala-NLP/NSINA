{
    "Source": "https://www.gossiplankanews.com/",
    "Timestamp": "10/29/2023 10:41:00 PM",
    "Headline": "\nවිභාග අවලංගු කර ප්‍රායෝගික පාසල් විෂය මාලාවකට බංග්ලාදේශය යයි\n",
    "News Content": "\nමේ වනවිට යුරෝපයේ හා බටහිර රටවල ක්‍රියාත්මක නව අධ්‍යාපන ප්‍රතිසංස්කරණ අනුව විභාග මූලික නොවන ප්‍රායෝගික ක්‍රියාකාරකම් මත පදනම්වූ විෂයමාලාවන් පාසල් තුළ ඉගැන්වේ. සිසු දරුවන් ඒ ඒ කටයුතු ප්‍රායෝගිකව යෙදවීම තුළින් ස්වයං හැදෑරීමකට ඉඩ සලසා ඇති අතර පාසල සිදුකරන්නේ මගපෙන්වීමක් පමණි.  කෙසේ වෙතත් තවමත් තුන්වන ලෝකයේ රටවල් රැසක සාම්ප්‍රදායික විභාග මූලික විෂයමාලා අධ්‍යාපන ක්‍රමය පවතී.මෙය වෙනස් කිරීමට දකුණු ආසියාවේ වේගයෙන් සංවර්ධනය කරා පියනගන රටක් වන බංග්ලාදේශය කටයුතු කර තිබේ. වත්මන් අධ්‍යයන වර්ෂයේදී අධ්‍යාපන අමාත්‍යවරිය දීපු මෝනි මෙම වෙනසට මුලපුරා ඇති අතර ඇය විවිධ සාකච්ඡා සහ විවේචන මධ්‍යයේ හයවන සහ හත්වන ශ්‍රේණිවල විභාග අවලංගු කර ප්‍රායෝගික වැඩ සහිත නව විෂය මාලාව හඳුන්වාදී ඇත. ඇය සඳුදා දින ඒ සම්බන්ධයෙන් මාධ්‍ය හමුවක් කැඳවා ඇති බව එරට මාධ්‍ය පවසයි.මුල් අදියරේදී වත්මන් අධ්‍යයන වර්ෂයේ හයවන සහ හත්වන පන්ති සඳහා නව විෂයමාලාව හඳුන්වා දී ඇති අතර ඉදිරි වසර කිහිපය තුළ සියලුම ද්විතීයික පන්ති සඳහා එය හඳුන්වා දෙනු ඇත.   නව විෂය මාලාව තුළ ප්‍රායෝගික ඉගෙනීම අවධාරණය කර ඇත.කෙසේ වෙතත් විභාග අවලංගු කිරීම තුළින් මෙම අධ්‍යාපන ක්‍රමය තුළ සිසුන් පීඩාවට පත්වන බව මවුපියෝ පවසති. ඔවුන් ඉල්ලා සිටියේ මේ ක්‍රමය අතහැර සාම්ප්‍රදායික ක්‍රමයට නැවත පැමිණෙන ලෙසයි.  (බංග්ලා නිවුස් ඇසුරිනි)\n",
    "URL": "https://www.gossiplankanews.com/2023/10/blog-post_29.html\n",
    "Category": "N/A",
    "comments": [
        {
            "comment": " අපේ රටේ ළමයින්ට ගොඩක් තියරි උගන්වනවා, ඒකෙ වරදක් නැහැ, නමුත්  තියරි හරියට ඉගෙන ගත්ත උන් පිසිකල් සයන්ස් ගිහින් එතනිනුත් ගොඩ ගියපු උන් රිසර්ච් කරන්න පිටරට යනවා,ඉතිරි උන් පාසැල් වල ආයෙත් උගන්වනවා. .රට එක තැන පල් වෙනවා .අපිට ඒ මොල ටික අහිමි වෙනවා, මේ මොළ ටිකෙන් වැඩක් ගන්න රටට වැඩපිළිවෙලක් නැහැ. හොඳටම විභාක කරන උන් ඉංජිනේරු, මෙඩිකල් යන උන් .....................මොනව හරි දෙයක් කරනවා. හැබැයි මුන් තමයි රිසර්ච් කරන්න, ලොකු වැඩ වලට යොදවා ගන්න ඕනේ .නමුත් එහෙම වැඩපිළිවෙලක් නැහැ .  මේ මොළ ටික රට ඇතුලේ තියාගන්න හොඳ වැඩපිළිවෙලක් ඕනේ. නැනෝ ටෙක් එකේ, කොළඹ, පේරාදෙණියේ , මොරටුවේ, ජපුරේ රිසර්ච් වලට මුදල් හරියට ලැබෙනවා ද? ..........අඩුම ගානේ 25% මුදල් ගෙවල උගන්වන්න පිරිසක් ගත්තොත් ඒවායින් හරි මුදල් හොයාගන්න පුළුවන්  ඉස්රායලය ගත්තොත් ,උන් උගන්වන උන් උන්ගේම රටේ තියාගෙන රටේ දියුණුවට රිසර්ච් කරන්න යොදා ගන්නවා,එහෙම තමයි ඔය කාන්තාරය උන් දියුණු කලේ ...අපි නොමිලේ උගන්වල , ළමයින්ව අතර මග අතහරින්න සලස්වනවා.  ඉතිරි පිරිසට ප්‍රායෝගික අධ්‍යාපනයක් ඕනේ මයි.............. ",
            "likes": "+37"
        },
        {
            "comment": " Reserach ban hama diyu ratawalma karanwa, technolgy transfer and technoloist tamai ona wenne,  Oya bambu upadi karapun reserach karanwa karala karpu deyak kiyapan..... Kage hari thesis ekak karala girawa danawa..  athattama lankawa reserach one nahe, eka paduwak....anika , ape dial karapu magulak naha, patent gatte, OL wath nokarapu un... ",
            "likes": "-1"
        },
        {
            "comment": " විභාග නැතුව ප්‍රායෝගික ක්‍රියාකාරකම් වලින් පමණක් අධ්‍යාපනය ලබාදීමට නම් රටේ සියලුම පාසැල් ඒකාකාරී ව නවීකරණය කලයුතුයි. කිසිම සිසුවෙකු ට අසාධාරණයක් නොවිය යුතුයි. එසේ නොකොට විභාග ඉවත්කොට කරන අධ්‍යාපන ප්‍රතිසංස්කරණ වලින් භෞතික සම්පත් අවම පාසැල් වල සිසුන් අතරමං වෙනු ඇත. ",
            "likes": "+17"
        },
        {
            "comment": " \"රටේ සියලුම පාසැල් ඒකාකාරී ව නවීකරණය කලයුතුයි\". එහෙම රටක් කොහේ හරි තියෙනවද? පවතින ක්‍රමය දූෂිත බවත් කිසි ප්‍රයෝජනයක් නැති බවත් කවුරුත් දනිති. එන්න යන අලුත් ක්‍රමයට ගොන්නු ඔක්කොම බයයි. ",
            "likes": "+6"
        },
        {
            "comment": " මේ ක්‍රමයෙන් ගම්බදව ඉන්න දුප්පත් ළමයි අතරමං වෙනවා. ගොවියා ගේ පුතා ගොවියා වෙනවා. වඩුවාගේ පුතා වඩුවා වෙනවා, මුදලාලිගේ පුතා මුදලාලි වෙනවා. මිසක් දැන් වගේ කාටවත් පරිපාලන, ඉංජිනේරු, වෛද්‍ය, නීතීඥ, ගණකාධිකාරී වගේ ඉහළ රැකියා වලට යන්න ලැබෙන්නෙ නැහැ. ",
            "likes": "-4"
        },
        {
            "comment": " Too early to say that. But we need a complete over-whole if the education system. ",
            "likes": "+3"
        },
        {
            "comment": " අපේ අධ්‍යාපන ක්‍රමය වෙනස් කරන්න බංගලාදේශයෙන් වත් උපදෙස් ගමු. ",
            "likes": "+13"
        },
        {
            "comment": " බටහිර රටවල education system හා ඒ හා සමාන වටපිටාවක් සකසා ඇත. අපේ රටවල reforms කිරිමට තිබෙන ලොකුම බාදාව මෙන්න මේ \"වටපිටාවයි\". එය සැකසිම ලේසි කටයුත්තක් නෙමෙයි. බොහෝ reforms පටන් ගැනුන ද, ටික කලකින් ඒවා දිය වී යනුයේ මේන්න මේ නිසයි Reforms කිරිමෙන් පමනක් results බලාපොරොත්තු විය නොහැක. All these countries are in the same boat with huge discrimination & other dissimilarities. Before doing this kind of reforms, need to change so many \"backgrounds\" first. ",
            "likes": "+8"
        },
        {
            "comment": " Here is the thing. Most developed countries has opportunities to find a job (whatever the level of job) based on the level of your education and even low tire job give you more than enough money to fulfill basic living needs. But developing countries like us don't have that opportunity and based on your education you could find a better life anywhere in the world. This kind of reform are far from us. ",
            "likes": "+6"
        },
        {
            "comment": " Songhalayanta develop karanna bari ekata un pali na oy ",
            "likes": "-4"
        },
        {
            "comment": " මේක මෝඩ වැඩක් නෙ. කොහොමත් බංගාලියෝ මෝඩය් නෙ.. පහේ ශිෂ්‍යත්ව විභාගය නැතුව මොන අධ්‍යාපන ක්‍රමයක් ද? ",
            "likes": "-11"
        },
        {
            "comment": " බංග්ලාදේශ ජනතාව මුදල් උපයන්න ඕනම දෙයක් කරන්න මැලි නොවන බවේ සත්‍ය අසත්‍ය තාවය තීරණය කරන්න නම් යුරෝපයට ගොස් සියසින් දැකබලා ගතයුතුය.ඵය සමස්ථ ආසියාවම හැල්ලුවට අප්‍රසන්න තාවයට පිළිකුලට ලක් කෙරෙන බවනම් සහතිකය. ",
            "likes": "-3"
        }
    ]
}