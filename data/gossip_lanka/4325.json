{
    "Source": "https://www.gossiplankanews.com/",
    "Timestamp": "10/30/2023 11:43:00 AM",
    "Headline": "\nදුව තනිකර මැලේසියාවේ යතුරුපැදි අනතුරින් සෂික හා ශාමෙලා යන්නම ගියෝය\n",
    "News Content": "\nමැලේසියාවේ ක්වාලාලාම්පූර් නගරයේ ජීවත් වූ ශ්‍රී ලාංකික තරුණ යුවළක් මාර්ග අනතුරකින් මියගිය පුවතක් හා ඔවුන් සමග සිටි සිඟිති දැරිය දෙමාපියන් නැතිව තනිවූ පුවතක් පසුගිය සතියේ වාර්තා විය.සති අන්තයේ නිවාඩු දිනයක් වූ 21 සෙනසුරාදා ඔවුන් දෙදෙනා සිවු හැවිරිදි \nදියණිය සමග පිටතට ගොස් රාත්‍රි ආහාරය ද රැගෙන යළි එමින් සිටියදී බීමත් \nරියැදුරකු ඔවුන්ගේ යතුරුපැදිය හප්පාගෙන ගොස් ඇති බව ත් අනතුරේදී ඈතට \nවිසිවුණු දරුවා සුළු තුවාල ලබා  අඹුසැමි යුවළ එම ස්ථානයේදී ම මියගොස් ඇති \nබව ත් වාර්තා වී තිබේ.‍මෙසේ මියගොස් තිබුනේ, ගාල්ලේ, වඳුරඹ කුඹලමලහේනේ අංක 35 නිවසේ පදිංචිව සිටි 35 හැවිරිදි සශික රංගොඩ හා ඔහුගේ බිරිය වන තිස්දෙහැවිරිදි ශාමෙලා රංගනී ජයතිලක යන දෙදෙනා ය.සශික ඉමදූවේ පදිංචිකරුවෙකු වන අතර විවාහයෙන් පසු ශාමෙලා රංගනීගේ නිවසේ නැවතී ඇත්තේ රංගනී එම පවුලේ එක ම දරුවා වූ නිසා ය.සශික ගාල්ල, සාන්ත ඇලෝසියස් විදුහලේ අධ්‍යාපනය ලබා කොළඹ විශ්වවිද්‍යාලයෙන් මෘදුකාංග ඉන්ජිනේරු උපාධිය ලබා ඇති අයෙකි.ඔවුන් දෙදෙනා ම පරිගණක ඉන්ජිනේරුවන් වන අතර රංගනී මැලේසියාවේ මේ බෑන්ක්හි මෘදුකාංග ඉන්ජිනේරුවරියක ලෙස සේවය කරමින් සිට ඇත.තම එක ම දරුවා හා බෑනනුවන්ගේ අකල් වියෝවෙන් වැලපෙන රංගනීගේ මව වන රූපා රංජනී පතිරණ (ඔක්. 55) හැඬූ කඳුළින් මෙසේ කීවා ය.“රංගනී අපේ එක ම දරුවා. එයා ගියේ ගාල්ලේ අනුලාදේවියට.   එයා මොරටුව විශ්වවිද්‍යාලයේ පරිගණක ඉන්ජිනේරු විද්‍යාව හදාරලා මෙහේ ආයතනයක අවුරුදු පහක් විතර වැඩ කළා. පහුගිය කාලෙ වෘත්තිකයන්ගේ වැටුප්වලින් බදු අය කරන්න ගත්තට පස්සේ පඩියෙන් විශාල ප්‍රමාණයක් කැපෙනවා. ඉතින් දුව කිව්වා මෙහේ ඉඳල දරුවට උගන්වන්නවත් ලැබෙන්නේ නැහැ. අපි රට යනවා කියලා. ඒ වෙනකොටත් එයාලා අතුරුගිරියේ ගෙයකුත් හදලයි තිබුණේ. යන්න ඕන කියල මාසයක්වත් ගියේ නැහැ. එයා ඉන්ටවිව් ගියා, වීසා ආවා, රස්සාවට ගියා. දුව ගියේ පහුගිය අවුරුද්දේ ඔක්තෝබර් 9 වන දා. ඉන් පස්සේ පුතත් දරුවත් එක්ක ගියා. ඒ ගියේ නොවැම්බර් දෙවන දා.පසුගිය බ්‍රහස්පතින්දා පුතා කතා කරල කිව්වේ එයාත් දරුවත් දෙසැම්බර් 3 වන දා ලංකාවට එනවා කියල. උදේ 9.30ට එයා බහිනවා. උදේ දහය වෙනකොට එයාපෝට් ඇවිත් ඉන්න කියල අපට කිව්වා.එහෙම කියපු දරුවො එදා සෙනසුරාදා හවස ඇවිදින්න ගිහින් එද්දි බීමත් මිනිහෙක් එළවපු කාර් එකක හප්පලා. ගෙදරට මීටර් පන්සීයක් තියෙද්දි තමයි අනතුර වෙලා තියෙන්නේ. දැන් ඒ මනුස්සය හිරේ ලු. ඒත් ඉතින් මගේ දරුවො දෙන්න මට නැතිවුණා,” ඇය කීවා ය.“අපි විදේශ සේවා නියුක්ති කාර්යාංශයෙන් ඉල්ලුවා දරුවො දෙන්නගේ මෘත ශරීර ගෙනත් දෙන්න කියලා. ඒ වගේ ම අපි බලාපොරොත්තු වෙනවා අපේ මිනිපිරි අපේ ගෙදරට එක්ක එන්න. ඒ කටයුතුවලට රජය මැදිහත් වෙලා වැඩ කරාවි කියල අපි හිතනවා,” යැයි ද ඇය වැඩිදුරටත් පැවසුවා ය.ශාමෙලා රංගනී විදේශගත වන අවස්ථාවේ මෘදුකාංග ඉන්ජිනේරුවරියක ලෙස සේවය කිරීම සඳහා ශ්‍රී ලංකා විදේශ සේවා නියුක්ති කාර්යාංශයේ ලියාපදිංචි වී ගොස් ඇති අයෙකු බව ත් සිද්ධිය සම්බන්ධයෙන් මියගිය දෙදෙනාගේ පවුලේ ඥාතීන්ගේ ඉල්ලීම අනුව අවශ්‍ය පියවර ගන්නා බව ත් කාර්යාංශයේ මාධ්‍ය ප්‍රකාශක ගාමිණි සෙනරත් යාපා පැවසීය.  මේ සම්බන්ධව අදහස් දැක්වූ කම්කරු හා විදේශ රැකියා අමාත්‍ය මනුෂ නානායක්කාර කියා සිටියේ ඔවුන් දෙදෙනාගේ අයිතිවාසිකම් වෙනුවෙන් කාර්යාංශය පෙනී සිටින බව ය.“අපි එයාලගේ අයිතිවාසිකම් වෙනුවෙන් තානාපති කාර්යාලය හරහා පෙනී සිටිනවා. විශේෂයෙන් ම ඔවුන් වෙනුවෙන් වන්දි ඉල්ලා නීතිය ඉදිරියට යනවා. ඒ වගේ ම, මියගිය යුවළගේ පවුලේ ඥාතීන්ගේ ඉල්ලීම් අනුව මෘත ශරීර පිළිබඳව කටයුතු කරනවා. විශේෂයෙන් ඔවුන්ගේ දරුවා මේ වනවිට සිටින්නේ මැලේසියාවේ. ඒ දරුවා මෙරටට ගෙන්වා දීමට හා ඒ දරුවාගේ අනාගතය සුරක්ෂිත කිරීමට අවශ්‍ය සියලු කටයුතු කරනවා.” යැයි ද අමාත්‍යවරයා කීවේ ය.මැලේසියාවේදී රිය අනතුරකින් මිය ගිය යුවළගේ හදිසි මරණ පරීක්ෂණය මීගමුව රෝහලේදී පෙරේදා (28) කටාන හදිසි මරණ පරීක්ෂක එස්. පී. ඩිලාන් සේනානන්ද මහතා ඉදිරියේදී සිදු කරන ලදී.මේ දෙදෙනාට අවුරුදු හතරක දියණියක් සිටී. මේ යුවළ තම දියණිය ද සමඟ යතුරුපැදියේ ගමන් කරමින් සිටියදී අනතුර සිදුවිය.  අනතුරින් තුවාල සිදුවූ දියණියද මේ අවස්ථාවට එක් වූවාය. පවුලේ ඥාතීන්ට දේහයන් භාර දුන් අතර, කටුනායක ගුවන්තොටුපොළ පොලිසිය සාක්ෂි මෙහෙයවීය.වෛද්‍ය වාර්තා සහ සාක්ෂි සැලකිල්ලට ගෙන කටාන හදිසි මරණ පරීක්ෂක ඩිලාන් සේනානන්ද මහතා රිය අනතුරකින් ශරීරයට සිදු වූ බරපතළ හානි සිදුකොට ගෙන මේ මරණ සිදුව ඇතැයි වාර්තාවේ සඳහන් කර ඇත.   \n",
    "URL": "https://www.gossiplankanews.com/2023/10/blog-post_834.html\n",
    "Category": "N/A",
    "comments": [
        {
            "comment": " 😭😭😭😭😭😭ගොඩක් දුකයි.. මේ වගේ කතා අහන්න ලැබෙන අපි හරිම අවාසනාවන්තයි.. නිවන් සුව ලැබේවා දෙදෙනාටම 🙏🙏🙏.. දුවේ පුංචි ඔබේ සිත කොහොම හදන්නද.. අත්තම්ම හෙවනේ ජිවිතේ හිත හදන් ගත කරන්න.. කාලය කෙදිනක හෝ විසඳුම් දී ඔබ සැමගේ රිදුනු ජිවිත සුවපත් වේවා 🙏🙏🙏🙏 ",
            "likes": "+120"
        },
        {
            "comment": " මේ වගේ දුක්ඛ දායක සිදුවීම් වාර්තා කරද්දි මාධ්‍ය කරන ලොකුම වරද තමයි පවුලේ ඥාතීන් අඬන දොඩන වැලපෙන දේවල් කැමරාවට හසු කරගෙන ඒක පුන පුනා පෙන්වන එක. සිදුවීම වාර්තා කරනවා හැරෙන්න වගේම සිදුවුනේ කුමක්ද කියා දැනගැනීම පමණයි ප්‍රේක්ෂකයාට වැදගත් වෙන්නෙ. නැතිව ඒ මිනිස්සු පපුවට ගහගෙන වැලපෙන ඒවා විනාඩි 2-3 පෙන්වන එක මාධ්‍ය සදාචාරය නෙවෙයි. ඒ මිනිස්සුන්ගෙ පෞද්ගලිකත්වයට හානි කරමින් ඔය පෙන්වන නාටක වහාම නවත්වන්න කටයුතු කරන්න ඕනා කියලයි මම හිතන්නෙ නම් හිතන්නෙ. ",
            "likes": "+16"
        },
        {
            "comment": " Those who make professionals to migrate should be responsible for these type of situations. ",
            "likes": "+51"
        },
        {
            "comment": " No ones responsible. Sri lanka is a failed state. ",
            "likes": "+22"
        },
        {
            "comment": " Exactly ",
            "likes": "+6"
        },
        {
            "comment": " DARAGANNA BERI THARAM DUKAK PAPUWATA DENENAWA....HONDATA IGENAGENA ...RATAGIYE APE KALAKANNI PALAKAINDE WARADA NISAI...LASSANA PAWLAK HARIMA DUKAI .OBA DEPALATA MEWAN AKAL MARANAYAK KISIMA BAWAYAKADI ATH NOWEWA ",
            "likes": "+20"
        },
        {
            "comment": " ඔහොම දේවල් වුනාම දෙල්ගොඩ පැත්තේ මිනිස්සු කියන්නෙ නම් ගෙදර හැදූ නැකතෙ වැරැද්ද කියලා තමයි ",
            "likes": "-11"
        },
        {
            "comment": " දැනට මාස තුනකට පෙර ඔය වයසේම දරුවො නැති දෙන්නෙක් ඔය විදියටම ලංකාවෙදී මියගියාම කියපුවා තමයි මම කියලා තියෙන්නෙ ඒ මිනිස්සු තවමත් ඒක කියනවා එනිසා ඩිස්ලයික් නොදා ඩිස්ලයික් දැමීමට හේතුවක් කියන්නකෝ ",
            "likes": "-1"
        },
        {
            "comment": " බදු ගෙවන්න පෙරේත කමේ ගොඩාක් සල්ලි හොයන්න ගිහින් ඔන්න දැන් සල්ලි ලැබීලා ?? ලද දෙයින් සතුටු නොවෙන මිනිස්සු ",
            "likes": "-132"
        },
        {
            "comment": " උබල වගෙ ගොන් හරක් තමයි මෙකට වෙලා තප්පුලන්නෙ. යන එකා ගිහින් සැපේ ඉන්නව. මැරෙන කෙනා කොහෙ හිටියත් මැරෙනෙව. මෙහෙ හිටියත් motor cycle පැදිනවනම් අවදානමක් තියනව. තොපි වගෙ මීහරක් එක්ක මොන රට හැදිල්ලක්ද. තොපිට පිනට කන්ඩ දෙන්න ඉගන ගත්තු එකා කට්ටක් කාල ඉගනෙ ගෙන බදුත් ගෙවන්ඩ ඔනෙ. හරිනන් බදු ගහන්ඩ ඔනෙ අවුරුදු 12ක් ඉස්කොලෙ ගිහින් නිකන් කන්ඩ බලන් ඉන්න නිකමුන්ගෙන්. ",
            "likes": "+84"
        },
        {
            "comment": " ලද දෙයින් සතුටු වෙනවා කියන්නේ ආණ්ඩුවෙන් පිනට දෙන එකක් ලෙවකාල කටයි පුපයි වහගෙන ඉන්න එකට වෙන්න ඇති. අනේ උඹල වගේ වහල් කාලකන්නි මූසල හැත්තක් ",
            "likes": "+40"
        },
        {
            "comment": " මචන් ප්‍රීති(ka) උබ දාන දැක්මක හිතෙන්නෙ, උබේ නමේම තියන ජාතියෙ එකක්(ප්‍රීති[ka]) උබ හදන වෙලාවෙ උබගෙ තාත්ත දැම්මෙ නැතී එකේ පලවිපාක තමයි. ඊලගට රටේ රජවෙන්නෙ නාමල් කුමාරයම තමයි උබල වගේ උන් ඉන්නකන්. ",
            "likes": "+33"
        },
        {
            "comment": " Namal ela buwek...adu tharame u kanawa bonawa...lapa Kumaraya dakkama kadath naha, mu kata ul kara kara kiyawanna vitarai...  api namlta, namal apita.. jayavewa, halluluiya.. <3 :p ",
            "likes": "-7"
        }
    ]
}