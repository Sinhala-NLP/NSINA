{
    "Source": "https://www.gossiplankanews.com/",
    "Timestamp": "8/29/2019 01:16:00 PM",
    "Headline": "\nදරු ප්‍රසූතියට සූදානම්ව රෝහල්ගත කළ ගැබිනියක් මිය යෑම සම්බන්ධයෙන් පොලිස් පරික්ෂණ\n",
    "News Content": "\n\n\nප්‍රථම දරු ප්‍රසූතිය සඳහා හොරණ මූලික රෝහලට ඇතුළත් වූ කාන්තාවක් හදිසියේ මිය යෑම සම්බන්ධයෙන් විධිමත් පරික්ෂණයක් පවත්වන ලෙස ඉල්ලා ඇයගේ සැමියා ඇතුළු ඥාතීහු පැමිණිල්ලක් කර ඇති බව හොරණ මූලස්ථාන පොලීසිය පවසයි.\n\nමෙලෙස මියගොස් ඇත්තේ හොරණ මුණගම, දික්හේනපුර පදිංචිව සිටි ටී.එම්.නිර්මලා නිශා කුමාරී (අවු.25) නමැත්තියකි.\n\nහොරණ මූලික රෝහලට අනුයුක්තව කරන මාතෘ හා ළමා රෝග විශේෂඥ වෛද්‍යවරයෙකු පෞද්ගලික වෛද්‍ය මධ්‍යස්ථානයකදී මරණකාරිණිය අවස්ථා කිහිපයකදීම පරීක්ෂා කර තිබෙන අතර, එහිදී දරුවා හා මව හොඳින් සිටින බව අදාළ වෛද්‍යවරයා පවසා තිබූ බවත්, ඊට අමතරව පවුල් සෞඛ්‍ය සේවිකාවකගෙන් උපදෙස් ඒ අයුරින් පිළිපදිමින් කටයුතු කළ බවත්, පැමිණිල්ලේ සඳහන් වේ.\n\nවෛද්‍ය උපදෙස් මත පසුගිය 20 වැනිදා හොරණ \n\n\n\n\nමූලික රෝහලට ඇතුළත් කළ මරණකාරීණිය එහිදී සාමාන්‍ය පරිදි දරුවා ප්‍රසුත කිරීමට කටයුතු කළද එය නොහැකිවූ කළ සිසේරියන් සැත්කම සිදුකර ඇති බවත් මෙම සැත්කම් නුපුහුණු වෛද්‍යවරුන් පිරිසක් සිදුකර ඇති බවත් මරණකාරියගේ ඥාතීන් පොලීසියට කළ පැමිණිල්ලේ වැඩිදුරටත් සදහන් වේ.\n\nමේ පිළිබඳව හොරණ මූලික රෝහලේ ප්‍රධාන වෛද්‍ය අධිකාරී අයන්තිකා ජයවර්ධන මහත්මියගෙන් කළ විමසීමේදී මෙසේ පැවසුවාය..\n\"අප රෝහලේ මාතෘ මරණයක් සිද්ධවෙලා තියනවා. ඒ සම්බන්ධයෙන් අපි දැනගත් වහාම ක්‍රියාත්මක වුණා, ආසන්න මට්ටමින් මූලික විමර්ශනයක් හිමි වින වනවිටත් ආරම්භ කරලා තියෙනවා. ඊට අමතරව සෞඛ්‍ය අමාත්‍යාංශයෙන් මෙන්ම පවුල් සෞඛ්‍ය කාර්යාංශයෙන් මාතෘ මරණයකදී සිදුකරන විමර්ශනය සඳහා අවශ්‍ය සියලුම ලියකියවිලි අපි දැනටත් යවලා තියෙනවා. තවමත් අප ආයතන මට්ටමින් විමර්ශන සිදුකරන නිසා දැන්ම ප්‍රතිඵලය ගැන කියන්න අපහසුයි.\"\n\nමේ පිළිබඳව කළුතර දිස්ත්‍රික් සෙඛ්‍ය සේවා අධ්‍යක්ෂ වෛද්‍ය උදය රත්නායක මහතාගෙන් විමසීමේදී මෙසේ පැවසීය.\n\"එම මාතෘ මරණය සිදු වූ වහාම හොරණ මුලික රෝහලේ වෛද්‍ය අධිකාරීතුමිය ඒ බව වාචිකව හා ලිඛිතව දැනුම් දුන්නා. එම හදිසි මරණය සම්බන්ධයෙන් අංශ කිහිපයක්ම මේ වනවිටත් විමර්ශන ආරම්භ කරලා තියනවා. සෞඛ්‍ය. අධ්‍යක්ෂ ජනරාල්වරයාගේ අවධානය මෙම මාතෘ මරණය කෙරෙහි යොමු කරලා තිබෙනවා.අදාළ මරණය සම්බන්ධයෙන් මියගිය අයගේ ඥාතීන්ගෙන් මෙතෙක් පැමිණිල්ලක් ලැබුණේ නැහැ. \n\n\n\n\nඒ කෙසේ වෙතත් විශේෂ කටයුත්තක් සේ සලකා සෑම අංශයකින්ම මේ පිළිබඳ විමර්ශන පවත්වනවා.\"\n\nමියගිය කාන්තාවගේ ඥාතීන්ගෙන් පොලීසියට ලද පැමිණිල්ල අනුව හොරණ අධිකරණයට කරුණු වාර්තා කිරීමෙන් අනතුරුව වැඩබලන මහේස්ත්‍රාත් චන්දන විජේසූරිය මහතා හොරණ මූලික රෝහල් මාතෘ ශරීරාගාරය වෙත ගොස් මූලික මහේස්ත්‍රාත් මරණ පරීක්ෂණය පවත්වා මළ සිරුර කළුබෝවිල රෝහලේ තැන්පත් කොට පශ්චාත් මරණ පරීක්ෂණය පැවැත්වීමට නියෝග කළේය.\n\nකළුබෝවිල ශික්ෂණ රෝහලේ අධිකරණ වෛද්‍ය නිලධාරී බන්දුල විජේසිංහ මහතා මරණය සම්බන්ධයෙන් විවෘත තීන්දුවක් ලබාදුන් බවත්, ශරීර කොටස් වැඩිදුර පරික්ෂණය සඳහා රජයේ රස පරික්ෂක වෙත යොමු කිරීමට තීරණය කළ බවත් පොලීසිය පවසයි.\n\nසිද්ධිය සම්බන්ධයෙන් හොරණ මූලස්ථාන පොලීසියේ වැඩබලන ස්ථානාධිපති පොලිස් පරික්ෂක රුවන් ඉන්දික ඇතුළු නිලධාරීහු පරීක්ෂණ පවත්වයි.\n\nබිමල් ශ්‍යාමන් ජයසිංහ \n",
    "URL": "https://www.gossiplankanews.com/2019/08/pregnant-mother-death.html\n",
    "Category": "N/A",
    "comments": [
        {
            "comment": " අපේ රට මාතෘ මරණ ඉතාම අඩු රටක්. මාතෘ මරණයකට ලැබෙන ප්‍රචාරය හා සමාජ අවධානය ඉතා වැඩියි. ලංකාවේ සෞඛ්‍ය අංශයේ හැම ආයතනයක්ම ඒ පිළිබඳව විමර්ශණය කරන්නේ ඒකයි. කෙසේවෙතත් මවට නිවන් සැප. ",
            "likes": "+86"
        },
        {
            "comment": " සැමියාට පවුලේ අයට මේ සිදුවීම මොනතරම් වේදනාකාරිද කියලා නොවැටහෙනවා නෙවෙයි. ඒත් කිසිම වෙද්‍යවරයෙක් උවමනාවෙන්ම රෝගියකු මරාදමන්න කටයුතු කරන්නෙ නෑ. අපි නොදන්නව උනාට ඒ වෙද්‍යවරුන්ටත් මේ හිත්වේදනාව දැනෙනවා ඇති. ඉපදෙන දවස දන්නවා උනාට මැරෙන දවස දැනගන්න බැහැනේද? නිවන්සුව පතනවා දියණිය නුඹටත් නුඹේ ඒ නූපන් දරුවාටටත්. ",
            "likes": "+58"
        },
        {
            "comment": " මරණ පරීක්ෂණය පසුගියදා කලුබෝවිල රෝහලේදී පවත්වා තිබෙනවා. ආරංචි විධියට ඇයට නිධන්ගත රෝගයක් තීබී ඇත. දරු ප්‍රසූතියේදී ඇයට ඔරොත්තු දීමට හැකියාවක් ලැබී නැහැ. රෝහලේදී විධිමත් සත්කාරයක් ලැබී තිබෙනවා. මරණය පිළිබඳ විවෘත තීන්දුවක් දී ඇත්තේ ඒකයි. ",
            "likes": "+35"
        },
        {
            "comment": " මෙම තැනැත්තියගේ පෙනහැල්ලක් සම්පූර්ණයෙන්ම අක්‍රිය වෙලාලු. මරණ පරීක්ෂණයේදී හොයාගෙන තියෙන්නෙ. කාලයක් තිස්සේ පැවතිච්ච රෝගයක්ලු. ඇය කිසිම අපහසුවකින් ඉඳලා නැහැ. ",
            "likes": "+33"
        },
        {
            "comment": " How did you find out about it ",
            "likes": "+6"
        },
        {
            "comment": " How did you find out about it? ",
            "likes": "+4"
        },
        {
            "comment": " යකෝ මැරුනෙ මගෙ නංගි කෙනෙක්.. ඒකිට ඉහෙන් බහින ලෙඩක් තිබුනෙ නෑ... නිකම් කතන්දර එපා. ",
            "likes": "+1"
        },
        {
            "comment": " මැරුනෙ මගෙ නංගි කෙනෙක්. පවුලටම හිටපු අහිංසකම කෙල්ලෙ.. තාත්තා ජීවිත කාලෙම රටවෙනුවෙන් දියකරපු හමුදා නිලදාරියෙක්.. නංගිගෙ කුලුදුල් දරුවා.. කොල්ලා තවමත් හූල්ලනවා... තාත්තට තාම කල්පනාවක් නෑ... එයා පිලිගන්නෙ නෑ දුව මැරුණා කියල.. ගේ පුරාම හොයනව \"මනා'' කෝ කියල.. නර්ස්ලා කතාකරල තියෙන්නේ සත්තුන්ට වගේ... අනේ දෙවියනේ මේ අපරාදෙට නම් වැලලෙන්න දෙන්න එපා... ",
            "likes": "+4"
        },
        {
            "comment": " ගොඩක් දුකයි නැගණිය ඔබට නිවන් සුව ",
            "likes": "+4"
        },
        {
            "comment": " ඇම්නියොටික් ප්ලුයිඩ් එම්බොලිසම් එකක් නිසාත් මේ විදියට මැරෙන්න පුළුවන්. ",
            "likes": "+1"
        },
        {
            "comment": " athal ganna doctors la inna ratak meka. samaharu sindu kiya kiya prathikara karanne. vaemak na samaharunta. ",
            "likes": "-4"
        },
        {
            "comment": " GON GOMA innawane shape karanda ",
            "likes": "-2"
        },
        {
            "comment": " සීසර් කරන්න තිබුණු අම්මව නෝමල් ඩිලිවර් කරන්න කියල බලා ගෙන හිටපු දොස්තරලා තමයි වැරදි. නෝමල් එන්නේ නැතුව හිරවෙලා ලේ ගියාට පස්සේ සීසර් කරලා . අම්ම මැරුණා . මිනි මරුවෝ නිදහස්. මෙහෙම වෙන්නේ ලංකාවේ දොස්තර මාෆියාව නිසාමයි. ",
            "likes": "-9"
        },
        {
            "comment": " යන වෙලාව ආවම කාට උනත් යන්න වෙනවා.RIP. ",
            "likes": "-20"
        },
        {
            "comment": " RIP - Rest in peace behe ney. Mokada thawa athmayak thiyenawaney. Ekedith weda korannama wenawa. Aduma gananey gahaka aththak badagena thawa daruweku upaddanna wath wenawa. ",
            "likes": "0"
        },
        {
            "comment": " Deyak wuna paliyata oralosuwey welawa nathara wenney nehe.Pruthuwiye bramanaya nathara wenneth nehe. Enisa yannath yanakotath welawak thiyenawa.Nethuwa yanna welawak hedila nehe. Ehema hedila thiyenney boru jiyothisha karayanta pamanaie. Eheth untath ema welawa kiyanna behe. ",
            "likes": "-14"
        },
        {
            "comment": " අවසානයේ වැරදිකාරයා වෙන්නේ මැරිච්ච එක්කෙනා තමයි ... ",
            "likes": "-22"
        },
        {
            "comment": " සාෆි හිටියනම් ඔහොම වෙන්නේ නෑ නේද? ",
            "likes": "-11"
        },
        {
            "comment": " අර GMOA එකේ ඉන්න නරියෝ ටික මේ ගැන මොකක්ද දන්නෑ කියන්නේ. උන්ට දේශපාලකයොන්ට ගොට්ට අල්ලනවා හැර සෞක්‍ය ක්ෂේත්‍රයේ වැඩ ගැන හොයන්ඩ වෙලාවක් නැතුව ඇති. ",
            "likes": "-27"
        },
        {
            "comment": " What about Mr Saman Rathnapriya (Male nurse) He is better than the VOG and doctors He will give the final verdict ",
            "likes": "+6"
        },
        {
            "comment": " නරියන්ගෙන් උඹේ ගෑනි පරිස්සම් කර ගනින් ",
            "likes": "+5"
        }
    ]
}