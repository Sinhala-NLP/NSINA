{
    "Source": "https://www.gossiplankanews.com/",
    "Timestamp": "12/31/2019 09:00:00 AM",
    "Headline": "\nකුඹුරේ වල් ඌරන්ට ඇද තිබූ විදුලි රැහැනක පැටලී එකම පවුලේ 3ක් මරුට\n",
    "News Content": "\n\n\nමාතලේ. උකුවල, ගුරලවෙල කන්දේමඩ ප්‍රදේශයේ දකුණු වේදපිහිල්ල වෙල්යායේ වල් ඌරන්ට ඇඳ තිබූ විදුලි රැහැනක පැටලි එකම පවුලේ තිදෙනකු පෙරේදා (29) රාත්‍රියේ මියගොස් ඇතැයි මාතලේ පොලිසිය පවසයි.\n\nමෙසේ මියගොස් ඇත්තේ ගුරලවෙල දකුණ පදිංචි තිදරු පියකු වන ජී.ජී. වීරසේන (65). ඔහුගේ බිරිඳ ඩී.ජී. මල්ලිකා (53) සහ පුතාගේ බිරිය වන ඉරේෂා ශාන්ති අමරජිව\n\n\n\n\n(30) යන තිදෙනායි.\n\nමෙම අනතුරින් මිය ගිය වීරසේන පෙරේරා සවස 5ට පමන කිතුල් මල කැපීමට පිටත්ව ගොස් ඇති අතර රාත්‍රී 10 වනතුරුත් ඔහු නිවෙසට නොපැමිණීම නිසා ඔහු සෙවීමට බිරිය සිය ලේල්ලිය සමග ගොස් ඇති අතර\nවෙල්යායෙන් ඇවිද යන විට ඔවුන් දෙදෙනාට ද විදුලිය සැර වැදී දෙදෙනාම මියගොස් ඇති බව පරික්‍ෂණවලදී අනාවරණය වී තිබේ.\n\nසිද්ධිය වූ ස්ථානයට පැමිණි මාතලේ වැඩ බලන මහේස්ත්‍රාත් නීතිඥ ලසන්ත පී.බාලසූරිය මහතා එහිදී මහේස්ත්‍රාත් පරීක්‍ෂණ පවත්වා මියගිය තිදෙනාගේ පශ්චාත් මරණ පරීක්‍ෂණය පවත්වන ලෙස මාතලේ මහ රෝහලේ අධිකරණ වෛද්‍ය නිලධාරීන්ට නියම කළේය.\n\nඒ අනුව පශ්චාත් මරණ පරික්‍ෂණය මාතලේ මහ රෝහලේදී ඊයේ (30) සිදුකිරිමට නියමිතව තිබිණි.\n\nමාතලේ ජ්‍යෙෂ්ඨ පොලිස් අධිකාරි එස්.ඩී.එස්.පී. සන්දනායක මහතාගේ උපදෙස් මත මාතලේ මූලස්ථාන පොලිස් පරික්ෂක චානක ද සිල්වා මහතාගේ අධීක්‍ෂණය යටතේ අපරාධ අංශයේ ස්ථානාධිපති ධර්මකීර්ති මහතා ඇතුළු නිලධාරිහු පරීක්‍ෂණ පවත්වනි.\n\nමාතලේ විශේෂ - මහේෂ් කීර්තිරත්න\n\n",
    "URL": "https://www.gossiplankanews.com/2019/12/three-of-family-died.html\n",
    "Category": "N/A",
    "comments": [
        {
            "comment": " ඇත්තටම තිරිසන්නු කවුද? ",
            "likes": "+12"
        },
        {
            "comment": " Dhegolloma ahinsaka minissu gahanu api wage..(atawapu ha marunu) ",
            "likes": "+1"
        },
        {
            "comment": " HARIMA DUKAYI mahanciyen kala WAGAWA BEERAGANNA Karana prathamuka upakkrama NISA WATINA JEEWITHA winsha wenne ",
            "likes": "+1"
        },
        {
            "comment": " ape palatet ova vela tiyanava.....habai neetiya pana madi.....ovunta marana daduvama denna ona.... ",
            "likes": "0"
        },
        {
            "comment": " Sri Lanka #1 Health and safety in the world Bcos Everyone works at NASA  Ha ha haaaa  Gada ballo Thopi dannawa wadi ",
            "likes": "-8"
        },
        {
            "comment": " You are the no1 idiot ",
            "likes": "+3"
        }
    ]
}