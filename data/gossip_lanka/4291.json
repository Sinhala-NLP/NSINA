{
    "Source": "https://www.gossiplankanews.com/",
    "Timestamp": "9/27/2023 09:12:00 AM",
    "Headline": "\nසමාජ මාධ්‍ය නියාමන පනත ගැන මෙතෙක් පැමිණිලි නෑ -මානව හිමිකම් කොමිසම   \n",
    "News Content": "\nසමාජ මාධ්‍ය නියාමන නිරීක්ෂණ ඉදිරිපත් කිරීමට තම කොමිසම පියවර ගෙන ඇති බව ශ්‍රී ලංකා මානව හිමිකම් කොමිෂන් සභාවේ කොමසාරිස් අධිනීතිඥ නිමල් ජී. පුංචිහේවා මහතා පැවසීය.අධිනීතිඥ නිමල් ජී. පුංචිහේවා මහතා ඒ බැව් කියා සිටියේ ඊයේ (26දා) හැටන් නගරයේ මානව හිමිකම් උපකාර්යාලයක් විවෘත කිරීමෙන් අනතුරුව මධ්‍යයට අදහස් දක්වමිනි.මෙහිදී වැඩිදුරටත් අදහස් දැක්වූ අධිනීතිඥ නිමල් ජී.පුංචිහේවා මහතා මෙසේ කීය.\"මැතිවරණ නියමිත වේලාවට පැවැත්වීම මානව අයිතිවාසිකමක් ලෙස සලකනවා. මහජන නියෝජිතයන් පත් කර ගැනීමට ඇති අවස්ථාව රකින්න ඕනෑ බව සඳහන් වෙනවා.  දැනට දින නියමයක් නැතුව කල් දාලා තියෙන පළාත් සභා මැතිවරණය තිබ්බ නම් නව මහජන නියෝජිතයන් පත් වෙලා. එය නොකිරීම මානව අයිතිවාසිකමක් උල්ලංඝනය වීමක් ලෙස තමයි මානව හිමිකම් කොමිෂන් සභාව හැටියට අපි දකින්නේ.ඒවා නියමිත පරිදි පැවැත්විය යුතුයි. කියන මතයේ අපි ඉන්නවා. කොමිෂන් සභාවේ බලතල මත යම් යම් පනත් ගේන විට රජයට ඒ සඳහා උපදෙස් ලබාදීම, නික්ෂණ ලබාදීම පනත අනුව කළ යුතුව තිබෙනවා .පසුගිය කාලයේ ගෙනාපු ප්‍රතිත්‍රස්වාදී පනත පිළිබඳව කොමිෂන් සභාවේ නිරීක්ෂණ අප ඉදිරිපත් කර තියෙනවා. සමාජ මාධ්‍ය නියාමන පනත ගැනත් කිව යුතුයි. නියාමනය කිරීමේ මුවාවෙන් අදහස් ප්‍රකාශ කීමේ අයිතිය යටපත් කරනවා නම් ඒක බරපතළ කාරණයක්. ඒ සම්බන්ධයෙන් අපේ නිරීක්ෂණ ඉදිරිපත් කරන්න කටයුතු කරනවා. අපි නිරීක්ෂණ සකස් කර තිබෙනවා මේ වන විට.  ඒ සම්බන්ධයෙන් කොමිෂන් සභාවට තවමත් සංවිධානයකින් හෝ පුද්ගලයෙකුගෙන් පැමිණිලි ලැබිලා නෑ. පැමිණිල්ලක් නොලැබුණත් කොමිෂන් සභාවට බලතල තියෙනවා ඒ සම්බන්ධයෙන් ක්‍රියා කරන්න.කොමිෂන් සභාව පත් කරලා තියෙන්නේ ව්‍යවස්ථාදායකය හරහා රජයයි. පනතේ සඳහන් වෙනවා රජයට උපදෙස් ලබාදීම මේ කොමිෂන් සභාවේ කාර්යයක් කියලා. ඒ උපදෙස් මත ක්‍රියා කිරීම රජයේ වගකීමක්.පළාත් සභා මැතිවරණය පවත්වන්නේ නැති නිසා දැනට 80,700කට ආසන්න අපෙක්ෂකයන් ගැටලු වලට මුහුණ දී තිබෙනවා, විශේෂයෙන් රාජ්‍ය සේවකයන්. සංවර්ධන ක්‍රියා නතරවී තිබෙනවා. උපදේශන සභාවේ සියලුම පක්ෂ එකතු වෙලා තීරණයක් ගන්න ඕනෑ, ඒ තීන්දුව පනතක් හරහා තමයි ක්‍රියාත්මක කරන්න ඕනෑ.” හැටන් - රංජිත් රාජපක්ෂ \n",
    "URL": "https://www.gossiplankanews.com/2023/09/blog-post_27.html\n",
    "Category": "N/A",
    "comments": [
        {
            "comment": " මාධ්‍යය නියාමන පනත ට විරුද්ධව නඩු දාලා තියෙනවා. ",
            "likes": "+6"
        },
        {
            "comment": " මේකෙන් හෙලුවෙන් දගලන නලුඩනිලියො එහෙම අල්ලන්නෙ නැද්ද. උන් දාන එවයින් අරක හිතේ මැවෙනවා කරනවා. උන්ව නියාමනය කරගන්න.. ",
            "likes": "0"
        },
        {
            "comment": " IN FUTURE, THESE THINGS CAN BE BACKFIRED RANIL & RAJAPAKSHES  JVP CAN RUN GOVERMENT SMOOTHLY ",
            "likes": "-2"
        }
    ]
}