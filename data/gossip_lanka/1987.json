{
    "Source": "https://www.gossiplankanews.com/",
    "Timestamp": "11/29/2019 08:49:00 AM",
    "Headline": "\n උත්සාහයෙන් ගොඩනැගූ ජීවිතය - ඇමති පදවිය දක්වා ආ විමලවීර දිසානායක\n",
    "News Content": "\n\n\nපසුගියදා වනජීවී රාජ්‍ය ඇමතිවරයා ලෙස දිවුරුම්දුන් අම්පාරේ මන්ත්‍රී විමලවීර දිසානායක මහතාගේ නොපසුබට උත්සාහයෙන් ඉහළට ආ ජීවිත කතාව ගැන \nමේ වනවිට සමාජ මාධ්‍ය තුළ දැඩි කතාබහක් හටගෙන තිබේ. නැගෙනහිර පළාතේ දිළිඳු පවුලක ඉපදුණ ඔහුට පාසල් යාමට පවා නොහැකිවූ නමුත් ඔහු පසුකලෙක විශ්ව විද්‍යාලයෙන් උපාධියක් ලබාගන්නේය. \nදුෂ්කර දිවිය ගෙවූ සමයේ කාලයක් හෝටලයක පිගන් හේදු බවත් තවත් කාලයක් කම්කරුවෙකු ලෙස තැන තැන කුලී වැඩ කල බවත් ඔහු කියා තිබේ.\n\nපොඩි නෝනා සහ තිස්‌ස දිසානයක යුවළගේ දරු සයදෙනකුගෙන් යුත් කැදැල්ලේ උපන් විමලවීර දිසානායක  ඉගෙන ගන්නට ගියේ කෑගල්ලේ මාදෙයියාව කණිෂ්ඨ විද්‍යාලයටයි. නමුත් ආර්ථික අපහසුකම් නිසා ඔහුට වැඩිදුර අධ්‍යාපනය ලද නොහැකි විය.\n හයේ පන්තියෙන් දිසානායකගේ පාසල් ගමන අවසන් විය. පසුව කුලියක්‌ හොය හොය හැමතැනකම ඇවිද්ද ඔහු හරකුන්ට තණකොළ කපලා දුන් බවත් නිවසක්‌ හදන්න සිමෙන්ති අනලා අත්උදව් දුන් බවත් කියා තිබේ. හෝටල්වල පිඟන් සේදීම දර පැලීම\n\n\n\n\n\nවැනි දේ කර ඔහු පවුලට සවියක් වෙන්නට උත්සාහ කර තිබේ.\nඅන්තිමේදී කෑගල්ල අත්හැරලා මේ දරු පවුලම අම්පාරේ නිව්ගුණ ප්‍රදේශයට පදිංචියට පැමිණ ඇත. ඒ කාලේ හිඟුරාණ සීනි සමාගම ආරම්භ කර තිබූ නිසා බොහෝ දෙනකුට කුලි වැඩ තිබූ බවත් ඔහු එයට සම්බන්ධ වූ බවත් පැවසේ. වයස අවුරුදු 16 ක්‌ වෙද්දි හිගුරාණ සීනි සමාගමේ කම්කරුවකු ලෙසින් රැකියාවට එකතු වෙන ඔහුට නිව්ගුණ සිට දීඝවාපියට යනකම් කිලෝමීටර් 15 ක්‌ විතර උදැල්ලත් කරේ තියන් පයින් යන්න වූ බවත් පැවසිණි.\n මේ සියල්ල මැද මේ තරුණයා තමන්ට ලැබෙන හැම විවේකයෙදිම කරන්නේ කියවන එක. අතට හසුවෙන හැම පත්තරයක තිබෙන මරණ දැන්වීමේ සිට සෑම දෙයක්‌ම දිගින් දිගටම කියවන එක පුරුද්දක්‌ වෙලා තිබුණේ. මෙහමයද්දී ඩීමන් ආනන්දගේ ශත 75 නවකතාවේ සිට මහාවංශය දක්‌වා පොත්පත්\nරැසක්‌ කියවා අවසන්.\n\nදැන්නම් ඔඵවට බරක්‌ දැනෙනවා කියා දිනක්‌ ඔහුට සිතුණා. ඒක නිසා මේ පාර සාමන්‍ය පෙළ විභාගය ලියන්න ඕන කියා සිතා එයට සුදානම් වන්නට වුණා. සාමන්‍ය පෙළ විභාගයට මාස තුනයි තියෙන්නේ. විෂය නිර්දේශය සොයා ගෙන ඊට අදාළ පොත් පත් බොහෝම අපහසුවෙන් පුස්‌තකාල වලින් සොයා ගත්තා. දැන් උක්‌ගස්‌ පාත්ති අස්‌සේ උදළුගාන ගමන් ලැබෙන මද විවේකයේදී දිසානායක කරන්නේ පොත් පාඩම් කරන එක. සමහර දවස්‌වල රෑට උක්‌ වගාවන් මුර කරන්නත් සිද්දවෙනවා. ඒ දවස්‌වල ඔහු කුප්පි ලාම්පුවක්‌ තියාගෙන දිගින් දිගටම පොත් කියනවා. මේ විදිහට මාස තුනක්‌ මහන්සි වෙලා පොත්පත් කියවන්නට වුණා.\n\nඅන්තිමේදී විභාගයට පෙනී සිටියා. ප්‍රතිඵල ආවා. සම්මාන හතරක්‌ එක්‌ක විෂයන් හතක්‌ සමත්වෙලා තිබ්බා. එත් අංක ගණිතය පේල් වෙලා තිබ්බා. නැවතත් ඔහු අංක ගණිතයට ඉදිරිපත් වෙන්න සුදානම් වෙනවා. ඒ නිසා විභාගයට මාසයක්‌ තියෙද්දී රැකියාවෙන් නිවාඩු දමා කෑගල්ලේ මිතුරකුගේ මවක්‌ සොයා යනවා. ඇය ගුරුවරියක්‌ නොවුණත් අංක ගණිතය හොඳින් කියා දෙනවා. අන්තිමේදී දිසානායක සම්මාන සමාර්ථයක්‌ සමඟ ගණිතය සමත් වෙනවා.\n\nඑදා පටන් රැකියාවන්වලට අයෑදුම්පත් දානවා. ඒත් වැඩක්‌ වුණේ නැහැ. අවසානයේ අම්පාරේ සිටි ප්‍රබල එජාප ඇමැතිවරයෙක්‌ ළඟට ගිහින් රැකියාවක්‌ ඉල්ලා සිටියා. තමුසේ ශ්‍රී ලංකාකාරයෙක්‌ තමුසෙට රැකියාවක්‌ දෙන්නේ බැහැ යනුවෙන් ඔහු ගෝරනාඩු කරනවා.\n\nහරි යන්නේ නැහැ. උසස්‌ පෙළත් කොහොම හරි ලියන්න ඕන කියා සිතු මේ උත්සාවන්ත තරුණයා ඉතා අපහසුවෙන් රුපියල් 35 ක්‌ ඒ සඳහා සොයා ගන්නවා. විභාගයට තියෙන්නේ මාස තුනයි. කොහෙම හරි විෂය නිර්දේශය හොයා ගන්නවා. ඊට පස්‌සේ ඒ සඳහා අවශ්‍ය පොත්පත් හොයාගන්න වෙහෙසෙනවා. දේශපාලන විද්‍යාව, සිංහල, ආර්ථික විද්‍යාව සහ බෞද්ධ ශිෂ්ඨාචාරය මේ සඳහා තෝරගන්නවා. අවසානයේදී පාඩම් කරන්න පටන් ගන්නවා. නිදිවරාගෙන පාඩම් කරනවා. පෙර මෙන් ගිණියම් අව් කූටකේ උක්‌ගස්‌ අතර සිට පොත් පාඩම් කරනවා. තමන්ට නියමිත උක්‌ වගාවේ වැඩ කොටස ඉක්‌මනින් අවසන් කර පැත්තකට වෙලා පොත් කියවනවා. මේ අකාරයෙන් බොහෝ මහන්සිවෙලා පාඩම් කළා. විභාගයට මුහුණ දුන්නා.\n\nඅන්තිමේදී විභාගයේ ප්‍රතිඵල එනකම් පවුලේ උදවිය මෙන්ම මිතුරන් ද මඟ බලාගෙන හිටියා. ඔන්න ප්‍රතිඵල ආවා. කාගෙත් බලාපොරොත්තු ඉහළ දමමින් දිසානායක ලංකාවේ ඕනෑම සරසවියකට ඇතුළත්වීමට හැකිසේ උසස්‌ පෙළ විභාගය ඉහළින් සමත්ව තිබුණා. වසර ගණනාවක්‌ ගුරුවරුන් රැසකගෙන් ක්‍රමානුකුලව ඉගෙනගෙන විභාගය යන්තමින් හෝ සමත් නොවන බොහෝ දෙනෙකු සිටිනවා. නමුත් දිසානායක මේ හපන්කම කළේ මාස තුනක්‌ කිසිම ගුරුවරයෙක්‌ නොමැතිව තනියෙන් පාඩම් කරලා.\n\nඔහු අන්තිමේදී විශ්වවිද්‍යාලයට ඇතුළුවීම සඳහා අයෑදුම්පත්‍රයක්‌ යොමු කළා. ඒ අණුව කොළඹ විශ්වවිද්‍යාලයට ඇතුළත්වීම සදහා ලිපියක්‌ ලැබුණා. ඔහු ඒ සඳහා සුදානම් වුනා. නමුත් ඊට සතියකින් පසු ලැබුණු තවත් ලිපියකින් ඔහුගේ හිතේ තිබුණ බලාපෙරොත්තු බිඳ වැටුණා. ඒ වසර පහක පාසල් තොරතුරු ඉල්ලා එවා තිබූ ලිපියයි. හයෙන් පස්‌සේ පාසල් නොගිය මේ තරුණා කෙසේ නම් පාසල් තෙරතුරු ලබා දෙන්නද?. දැන් ඔහුට සරසවි සිහිනය බිඳ වැටෙන්නට වුණා. ඒ නිසා මේ පිළිබඳ එවකට විශ්වවිද්‍යාල ප්‍රතිපාදන කොමිසන් සභාවේ ස්‌ටැන්ලි කල්පගේ මහතාට තම දුක්‌ගැනවිල්ල පෞද්ගලික අභියාචනාවක්‌ මගින් දැනුqම් දෙන්නට වුණා. මේ උත්සාහවන්ත තරුණයාගේ අභියාචනාව දුටු ස්‌ටැන්ලි කල්පගේ මහතා දැඩි අනුකම්පාවක්‌ ඇතිවුණා. එම වැකිය එම වසරට පමණක්‌ තාවකාලිකව අත්හිටුවා කොළඹ විශ්වවිද්‍යාලේ අභ්‍යන්තර ශිෂ්‍යයෙක්‌ වශයෙන් මෙම තරුණයා බඳවා ගත්තා.\n\nඒ සමයේ ශිෂ්‍ය අරගල වලින් විශ්වවිද්‍යාල වැසී යන්නට වුණා. 1987 සිට 90 දක්‌වා වසර තුනක්‌ මේ අරගල නිසා වසා දැමුවා. ඒ කාලයේ පණ බේරා ගන්නට දැඩි වෙහෙසක්‌ ගන්නට දිසානායකට සිදුවුණා. \n\n\n\n\n\nඋක්‌ගස්‌ අස්‌සේ දක්‌ෂ කම්කරුවෙක්‌ වෙලා හිටිය දිසානායක දැන් විශ්වවිද්‍යාලයෙත් කැපී පෙණෙන චරිතයක්‌ වුණා. ඒ නිසා ඔහු ශිෂ්‍ය සංගමයේ ලේකම් ධුරයටත් විටෙක මෙම තරුණයා පත්වුණා.\n\nඒ කාලේ විශ්වවිද්‍යාල විභාගවලින් අසමත් වුණොත් මහපොළ ශිෂ්‍යාධාර ගෙවීම් නතර කරනවා. ඒ නිසා මම විශ්වවිද්‍යාල ප්‍රතිපාදන කොමිසන් සභාව සමගින් සාකච්ජා කරලා අසමත් අයට එම මුදල් නැවත ලබා දෙන්නත් නොගෙවු හිඟ මුදල් නැවත ගෙවන්නත් කටයුතු සකස්‌ කරගත්තා. ඊට අමරතරව පුස්‌තකාල ගැටලු, ආපනශාල ගැටලු, ආහාර ගැටලු විසඳන්න මම කටයුතු කළා. ඒවා කළේ කවුද කියලා අද සිසුන් දන්නේ නැති වුණත් ඒවා භුක්‌ති විඳිනවා දැක්‌කම මට සතුටක්‌ ඇතිවෙනවා යෑයි වීමලවීර දිසානායකයන් සිය අතීතය ආවර්ජනය කරමින් ඉරිදා 'දිවයින'ත් සමඟ දොඩමළු වුණා.\n\nකොළඹ විශ්වවිද්‍යාලයේ වසර 07ක දිගු කාලයකින් පිටවෙන්නේ ගෞරව උපාධිධාරියකු ලෙසයි. ඉන් පසුව අම්පාර වීරගොඩ සමූපකාර සමිතියේ සාමන්‍යාධිකාරිවරයා බවට පත්වන දිසානයන්ගේ ජීවිතයේ අලුත් ගමනක්‌ ඉන්පසු ආරම්භ වෙනවා. හයේ පන්තියෙන් පාසලට අයුබෝවන් කියූ දිසානායක නැවත පාසලට පිවිසෙනවා. ඒ අම්පාර ඩී. එස්‌. සේනානායක ජාතික පාසලේ දේශපාලන විද්‍යා ගුරුවරයෙක්‌ ලෙසින් 1993 වසරේදියිs. කඩා වැටුණු ගුරු සංවිධාන පණගන්වා ගුරු සටනට පණ පොවමින් ඔහු ගුරුවරුන්ට ජයග්‍රහණයන් රැසක්‌ දිනා දෙන්නට සමත් වෙනවා.\n\nදමන ප්‍රාදේශීය සභාවට 94 වසරරේදී තරග වදිමින් එහි විපක්‌ෂ නායකවරයා බවට ද පත්වෙනවා. 98 වසරේදී පේරාදෙණිය විශ්වවිද්‍යාලයෙන් පශ්චාත් උපාධි අධ්‍යාපන ඩිප්ලෝමාවද සාර්ථකව නිම කළේ හයේ පන්තියෙන් පාසලට ආයුබොවන් කියූ විමලවීර දිසානායක නම් මෙම අපූරු චරිතයයි.\n\n2000 වසරේ පැවති මහා මැතිවරණයෙන් පොදුජන එක්‌සත් පෙරමුණෙන් දිගාමඩුල්ලේ අපෙක්‌ෂකු ලෙස ඔහු ඉදිරිපත් වෙනවා. ඒ මොහොතේ ඔහු අත තිබුණේ රුපියල් 300 ත් පමණයි. නමුත් හිත මිතුරන්ගේ ආධාර උපකාරය මත අම්පාරේ දේශපාලන පතාක යෝධයන් පරදා ජයගෙන පාර්ලිමේන්තුවට යැමට තරම් ඔහු වාසනාවන්තයකු වෙනවා.\n\nනැවතත් 2008 වසරෙදී වැඩිම මනාපයෙන් නැඟෙනහිර පළාත් සභාවට තේරීපත්වනවා. එහිදී නැඟෙනහිර පළාත් සභාවේ අධ්‍යාපන, ඉඩම්, ප්‍රවාහන සහ සංස්‌කෘතික ආමාත්‍ය ධුරයද ලැබුණේ ඔහුටයි. යුද්ධයෙන් වැනසී ගිය නැඟෙනහිර අධ්‍යාපනයේ සුක්‌කානම හිමිවූයේ එදා උක්‌ගස්‌ අතර පස්‌දැමූ කොණ්‌ඩේ පොකුටු කම්කරුවාය. එදා මාදෙයියාව විදුහලෙන් හයෙන් ඉවත්ව හෝaටල්වල දර පලා පිඟන් හේදූ කොලු ගැටයාය.\n\nඑතැන් සිට යුද්ධයෙන් විනාශවූ නැඟෙනහිර පාසල් නැවත ගොඩනඟන්නට වුණා. වැසී ගිය පාසල් නැවත ආරම්භ කරන්නට වුණා. සිසු දරුවන්ගේ මොළගෙඩි කා නොදමන යහපත් අධ්‍යාපනයක්‌ ගොඩනංවන්නට යහපත් අධ්‍යපනය නම් වැඩසටහන ආරම්භ කරන්නට වුණා. පළාත් අතරින් අවසාන තැනට තිබුණ නැඟෙනහිර පළාතේ අධ්‍යාපනය ඉදිරියට ගෙන එන්නට කටුයුතු කළා. 2013 වසරේදී නැඟෙනහිර පළාත් සභාවට තේරීපත්ව එම අවස්‌ථාවේ පෙර ලැබූ ඇමතිකම් ගොන්න හිමි කර ගැනීමට සමත්කම් දක්‌වන්නේ ද දිසානායකයන්ය.\n\nකිසිදා බස්‌ රථයක්‌ ධාවනය නොවුන අති දුෂ්කර ගම්මාන රැසකට මාර්ග සකසා ප්‍රවාහන පහසුකම් ලබාදුන්නා. කුප්පි ලාම්පු ඵළියෙන් රැය පහන් කළ ජනයාට අන්ධකාරය දුරුකරන්නට විදුලිය ලබා දුන්නා. අධ්‍යාපනය පමණක්‌ නොව සෞඛ්‍ය ඇතුළු සෑම අංශයකින්ම ජනයාට කළ හැකි උපරිම සහය දුන්නේ දිනකට පැය 18 ක්‌ පමණ වැඩ කරමින්. අසරණ ජනයාගේ දුක වේදනාව දුටු සෑම මොහෙතේම සාක්‌කුවේ තිබෙන මුදල පරිත්‍යාග කරන්නට තරම් නිර්ලෝභී වුණා. අකුරු කරන්නට පොත් පත් නැති දරවන්ට තම වැටුපෙන් නිතර දෙවෙලේ පොත් පත් අරන් දුන්නා. අතීතයේ තමන් පොත්පත් නැතිව පාසල් යැමට නොහැකිව දුක්‌ විඳි අයුරු නිරන්තරයන්ම මතකයට නැගුණා. ඇමතිකමේ බලය උපයෝගී කොට නොගෙන කිසි කලෙක මුදලක්‌ උපයන්නට නොගිය මේ අපුරු මිනිසා දේශපාලන මඩ ගොහොරුවේ උඩුගම් බලා පිහිනන්ට වුණා. ඒ නිසා කිසි කලෙක ඇතැම් දේශපාලකයන් මෙන් මුදලට\nරැකියා විකුණන්න ගියේ නැහැ. ඉඩම් ඇමැති වුණත් ඉඩකඩම් ගන්න ගියේ නැහැ. සමහර මැති ඇමැතිවරුන් වෙනුවෙන් වැව් තාවුල්ලක, වෙරළ තීරවල්වල හෝටල් හදන්න ගියේ නැහැ.\n\nවිමලවීර දිසානායකයන් රුපියල් ශතවලට තම දේශපාලන ආත්මය පාවා නොදුන් මේ සොඳුරු මිනිසා වත්මන් පාර්ලිමේන්තු මන්ත්‍රිවරයෙක්‌. පාර්ලිමේන්තුව රස ගන්වමින් අපුරු කතා කියන්නෙක්‌. සාහිත්‍ය කරුණු ගෙන එමින් උපහාසත්මක කතා මවන්නෙක්‌ බවට පත්වෙලා සිටින්නේ. ඇමැතිකම් තනතුරු පසුපස නොගොස්‌ රනිල් සජිත් ආණ්ඩුව පලවා හැරීමට දීගාමඩුල්ල දිස්ත්‍රික්කයේ නායකත්වය ගෙන කටයුතු කලහ.\nමේ උත්සහවන්තයා  රාජ්‍ය ඇමතිදූරයේ දිව්රුම් දෙන්නේ දිගාමඩුලු ජනතාවට නව බලාපොරොත්තුවක් සමගිනි.\n\n\nතොරතුරු -හේමන්ත ශ්‍රීලාල්\n",
    "URL": "https://www.gossiplankanews.com/2019/11/wimalaweera-dissanayake-story.html\n",
    "Category": "N/A",
    "comments": [
        {
            "comment": " මෙවන් උතුම් ජනතා සෙවයට කෑප උන මිනිසුන් අතර මිනිසෙක්. ",
            "likes": "+431"
        },
        {
            "comment": " Theruwan Saranai to him.Why not something about his family not written.He should be a good inspiration to his & all children. ",
            "likes": "+30"
        },
        {
            "comment": " උත්සහාවන්ත කමට ගරු කරමු. ආදර්සමත් චරිතයක්. නමුත් දැන් ඔහු ඉන්නේ තමන් නියෝජන කල දුපත් පන්තියේ නොවෙයි. ",
            "likes": "-15"
        },
        {
            "comment": " Ara hora arakku kathawa nam kiyanna honda naha methana. Danno danithi ",
            "likes": "-19"
        },
        {
            "comment": " ජපානයේ නම් මෙහෙම උත්සයවන්ත මිනිසුන්ව අගේ කොට වීර සම්මාන පවා ලබා දෙනවා ",
            "likes": "+226"
        },
        {
            "comment": " Ekane ban methumage name eka WIMALA WEERA kiyala daala thiyenne ",
            "likes": "+2"
        },
        {
            "comment": " ඔබගේ ජීවන කථාව දුප්පත් ගැමි දරුවන්ට දේශණ වශයෙන් ඔවුන් දිරිගැන්වීම උදෙසා භාවිතා කරන්න. නොමිලේ දෙන භාණ්ඩ වලට වඩා එය වඩාත් වට්න්නේය. වර්ථමාන සිංහල දරුවන්ට නැතිම දේ තමයි අභිප්‍රේරණයයි. ",
            "likes": "+208"
        },
        {
            "comment": " මම මෙ කතාව මීට වසර ගණනාවකට කලින් මාධ්‍ය මගින් දැනගත්තා. එකල මම ගුරුවරයෙක් විදියට සේවය කල නිසා මාගේ සිසුන්ට මොහුගේ ජීවිත කතාව කියල දුන්නා. විශේෂයෙන්ම සියලු පහසුකම් මැද වැඩෙන මුත් අධ්‍යාපනයේ වටිනාකම නොහදුනන දරුවනට මම මේ චරිතය හදුන්වලා දුන්නා. අධ්‍යාපනයේ වටිනාකම මනාවට පැහැදිලි කරන චරිතයක් මෙතුමා. දේශපාලන කෝණයට පිටින් බලනවානම් ලොවටම ආදරශමත් චරිතයක්. ",
            "likes": "+40"
        },
        {
            "comment": " read my comment below. coincidently both are from same district ",
            "likes": "+1"
        },
        {
            "comment": " මට ඔහුව මුණගැසුණේ 2000 වසරේදී පාර්ලිමේන්තු මන්ත්‍රීවරයකු ලෙස තේරී පත්වීමෙන් පසුවය. ඔහු නිතරම බුලත් හපමින් සිටින ප්‍රසන්න පුද්ගලයෙකි. අප වෙනස් වෘත්තියක යෙදී සිටියද සාකච්ඡා කළ යුතු පොදු කරුණු රාශියක් තිබුණි. ",
            "likes": "+121"
        },
        {
            "comment": " What a great story. I didn't know about him. Well done brother. Wish you all the best!!!!!!!!!!!! ",
            "likes": "+88"
        },
        {
            "comment": " උත්සාහවන්තයා කවදාක හෝ ජයගනී.....කියමනටහොදම උදාහරණයක් ",
            "likes": "+85"
        },
        {
            "comment": " අපුරුයි, සුන්දරයි, excellent. ජය... ජය... ජය. ",
            "likes": "+62"
        },
        {
            "comment": " Garu katayuthu charithayak ",
            "likes": "+61"
        },
        {
            "comment": " මම සේවය කරන්නේ මොහු ට අයත් අමත්‍යශ යේ.මොහු වැඩ බාරගන්න පව්ලේ අය ආවේ නෑ. අපි ඔය ඇමති එනකොට යන්න ආස නෑ. හරියට මෙහෙම මන්ත්‍රී කෙනක් හිටියද කියලා බලන්න ගියේ. ඇත්තට ඔහුගේ ජිවිතේ ගෙන කිව්වා. දේශපාලන යෙක් ගේ කතාවක් අප්‍රිය නැතුව අහගෙන හිටියේ. ",
            "likes": "+59"
        },
        {
            "comment": " pandament rassawata awa wageyi penne..comment eka lilyala thiyana vidihata penawa.. ",
            "likes": "-3"
        },
        {
            "comment": " විභාග දෙපා. විභාගයක් කරලා හරි විදියට රක්ෂාවට ආවේ පන්දනමට ආවනම් ඔය දේශපාලනයෝ එන කොට මුලින් යන්නේ පන්දම් කාරයෝ . කමා නම් පන්දමකින් රක්ෂාවක් කරන හෝ රක්ෂාවක් නැතුව රස්තියාදු වෙන කෙනෙක් බව පෙනවා ",
            "likes": "+10"
        },
        {
            "comment": " obata jaya.deergayu pathami ",
            "likes": "+44"
        },
        {
            "comment": " Suba gamanak .Thawath ratata sewaya karanna shakthiya labewa ",
            "likes": "+30"
        },
        {
            "comment": " Obage oya uthsaha wantha bawa ratata yahapathak wanna proyojanawath wewaaa kiya pathanawa....... ",
            "likes": "+19"
        },
        {
            "comment": " මෙතුමා කවුද කියල කලින් දැනගෙන හිටියේ නැතත් රාජිත එදා පාර්ලිමේන්තුවේදී බැනපු දවසේ මටත් දුක හිතුන ",
            "likes": "+16"
        },
        {
            "comment": " Rajitha Lat Man sakkili nav sudha beheth hora ",
            "likes": "+3"
        },
        {
            "comment": " Heard about him for the first time. What an inspiring story..well done..congratulations 💐💐 ",
            "likes": "+16"
        },
        {
            "comment": " Manushi ge seeya ",
            "likes": "+15"
        },
        {
            "comment": " Respect him. Good person. All the best ",
            "likes": "+11"
        },
        {
            "comment": " <3 ",
            "likes": "+11"
        },
        {
            "comment": " Minusun Atara Miniseki !!!! Jayawewa !!! ",
            "likes": "+10"
        },
        {
            "comment": " i didnt cry for last three four years but today i cried while i read this article. hope this is true story and he will put his maximum effort to develop our country. ",
            "likes": "+9"
        },
        {
            "comment": " Theruwan saranai! Amathi kam walin wenas nowee \"Digamadulu Wana piyasa\" menma rate wana saha sathwa jeewithiya araksha karanna. Obata eyama pihita wei. ",
            "likes": "+9"
        },
        {
            "comment": " Mema apuuru pudgalaya mata muna gasune Colombo University ekediy .apata vada vayasin vadimalavuvada ohu sitiye mata vada vasarak ho dekak pahalini  University eken ayin vuu pasuva ohu mata kisi dineka muna gasee natha. ohuge anagathaya menma rate anagatahayatada ohugen yahapathakma veva ",
            "likes": "+6"
        },
        {
            "comment": " ෂහ්! ",
            "likes": "+6"
        },
        {
            "comment": " A great politician I ever met. As a government officer, who worked at his electorate I know this story is true. Even he hadn't a house or land, when he was the provincial land minister. I respect you Wimalaweera sir. ",
            "likes": "+5"
        },
        {
            "comment": " Your are a great son of Srilanka. I blessed you with Triple Gem to be a president of this Country in future.We never heard your past history.Be strong ",
            "likes": "+5"
        },
        {
            "comment": " මේ කතාව ඇත්ත.මොහු 2000 සිට පාර්ලිමේන්තුව නියෝජනය කරනද ",
            "likes": "+5"
        },
        {
            "comment": " habai Parlimenthuwe inna anek ayage leda nam bo karaganna epa ",
            "likes": "+5"
        },
        {
            "comment": " saba minisekuge kathawak! school books walata include karanna watinawa matamathakaii ape runner kenek gana japanese school books wala thiyenawa. ",
            "likes": "+4"
        },
        {
            "comment": " Obata jaya, deergayu, rata jaya genenna hakiwewa , double salute ",
            "likes": "+4"
        },
        {
            "comment": " Meka kiyawaddi as walata kadulu awa.me kathawa pasal pela poth walata danna ona.respect u sir... Pohottuwe me wage manussayek inna eka pudumai ara horu madde. ",
            "likes": "+3"
        },
        {
            "comment": " Mema apuuru pudgalaya mata muna gasune Colombo University ekediy .apata vada vayasin vadimalavuvada ohu sitiye mata vada vasarak ho dekak pahalini ",
            "likes": "+3"
        },
        {
            "comment": " මට මතක් උනේ ඇමරිකාවේ හිටපු ජනාධිපති වරයෙකු වන ඒබ්‍රහම් ලින්කන් ගේ ජීවිත කතාව. ඔහුගේ උත්සාහයට අපි ගරු කරමු. ",
            "likes": "+2"
        },
        {
            "comment": " දුෂ්කරය කියා ජීවිතය හැර නොයා යුතු බව පසක් කළ ඔබ නිහතමානී චරිතයක් බව විශ්වාසයයි.. දුක හදුනාගත් ඔබ දුක් විදින ජනයා නගා සිටුවීමට නිවරදි මංපෙත දන්නා කෙනෙකු බැවින් ඉදිරි අනාගතයට සුභ පතමි.. එය ලක් වැසි දුක්විදින ජනයාගේද සෞභාග්‍යමත් අනාගතයට පෙර නිමිත්තකි.... ",
            "likes": "+1"
        },
        {
            "comment": " Has he declared his assets honestly? Dream of becoming a MP is like a Lottery Win. ",
            "likes": "+1"
        },
        {
            "comment": " Ahanna sathutui. Obathuma hari wasanawanthai. Etah wada api wasanawanthai oba weni minisun athara jeevath wennata. Extremely happy to hear your story. You are very fortunate individual. We are most privileged lot to live with people like you. ",
            "likes": "+1"
        },
        {
            "comment": " දුෂ්කරය කියා ජීවිතය හැර නොයා යුතු බව පසක් කළ ඔබ නිහතමානී චරිතයක් බව විශ්වාසයයි.. දුක හදුනාගත් ඔබ දුක් විදින ජනයා නගා සිටුවීමට නිවරදි මංපෙත දන්නා කෙනෙකු බැවින් ඉදිරි අනාගතයට සුභ පතමි.. එය ලක් වැසි දුක්විදින ජනයාගේද සෞභාග්‍යමත් අනාගතයට පෙර නිමිත්තකි.... ",
            "likes": "0"
        },
        {
            "comment": " I respect him for his honesty but I think he stand on the wrong side of the way which never could do the best to the poor people of the whole country. ",
            "likes": "0"
        },
        {
            "comment": " This story should be included in the school text book to send the message to the children \"If there is a will there is a way to meet your aspirations and targets in life\". ",
            "likes": "0"
        },
        {
            "comment": " Can acheive his target under pohottuwa ? ",
            "likes": "-3"
        },
        {
            "comment": " උත්සහාවන්ත කමට ගරු කරමු. ආදර්සමත් චරිතයක්. නමුත් දැන් ඔහු ඉන්නේ තමන් නියෝජන කල දුපත් පන්තියේ නොවෙයි. ",
            "likes": "-11"
        },
        {
            "comment": " සියල්ල උතුම්...ඒත් මෙවැනි අය රටේ අමත්‍යංශ මෙහෙය වීම තරම් කොපමණ සුදුසද යන්න ප්‍රශ්නයක් ",
            "likes": "-47"
        },
        {
            "comment": " bola tho wage hikanallu dnna kylada kynne ",
            "likes": "+14"
        },
        {
            "comment": " Meka boru kiyala hithune mata withrada?🙄 ",
            "likes": "-66"
        },
        {
            "comment": " Bota witharai...balapan uda comments.. ",
            "likes": "+25"
        },
        {
            "comment": " Lankawa/ Indiawa wage ratawala minisunta mehema dewal samajaya thuwa wenna behe kiyala hithana eka samanya deyak.  mokada deshapalaneta enna kulaya, balata,dhanaya hoyanawane. JVP/ vikalpa walata kawadawath thenak dennettheth minissunge thiyana meweni akalpa nisa thamai. ",
            "likes": "+4"
        }
    ]
}