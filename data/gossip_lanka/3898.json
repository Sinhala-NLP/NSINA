{
    "Source": "https://www.gossiplankanews.com/",
    "Timestamp": "2/28/2023 07:08:00 PM",
    "Headline": "\nපානදුර ව්‍යාපාරිකයා ඝාතනය තවම අභිරහසක්\n",
    "News Content": "\nඅද (28) උදෑසන පානදුර පිංවත්ත ටීඩීමන් සිල්වා මාවතේ දී ව්‍යාපාරිකයෙකු වෙඩි තබා ඝාතනය කළ සිදුවීමක් වාර්තා විය.ගාලු පාර දෙස සිට මුහුදුබඩ මාර්ගය දෙසට ගමන්කර ඇති සුඛෝපභෝගී ජීප් රථයට යතුරු පැදිකරුවන් දෙදෙනෙකු පැමිණ වෙඩි තබා පළා ගොස් ඇති බවට මෙතෙක් කළ පරීක්ෂණවලදී තහවුරුව ඇතැයි පොලීසිය සඳහන් කළේය.සුඛෝපභෝගී ජීප් රථයේ ගමන් කළ ව්‍යාපාරිකයා රියදුරු අසුනේම මියගොස්  සිට ඇති අයුරු දැකගත හැකි විය.සම්පත් කුඩාගොඩ නමැති 56 හැවිරිදි කඩවත, කිරිල්ලවල ප්‍රදේශයේ පදිංචි පුද්ගලයකු මෙලෙස මියගියේය.මියගොස්  ඇති තැනැත්තා කඩවත ප්‍රදේශයේ රට බීම හලක හිමිකරුවෙකු බවත් පොලීසිය පැවසීය.\n\n \n\n\n \n\nඋදෑසන 8 ට පමණ යතුරුපැදියකින් පැමිණි තුවක්කුකරුවන් වෙඩි තබන්නට ඇති බවට සැක පළ කරන බවත් ඔවුන් සොයා පොලිස් කණ්ඩායම් කිහිපයක් යොදවා ඇති බවත් පොලීසිය සඳහන් කරයි.මියගිය අය කඩවත කිරිල්ලවල හා පින්වත්තේ නිවාස හිමි අයෙකි.මියගොස් ඇති තැනැත්තාට පානදුර පිංවත්ත ටී. ඩීමන් සිල්වා මාවතේ ඉදිකරමින් පවතින දෙමහල් නිවසක් ඇති බවත්, දරුවන් පාසලට ඇරලවා පින් වත්තේ නිවස වෙත එමින් සිටියදී වෙඩි ප්‍රහාරයට ලක්ව ඇති බවත් පොලීසිය පවසයි.වාහනයේ කැමරා පද්ධති පරීක්ෂාවට ලක්කර ඇති අතර සොකෝ නිලධාරීන් හා නිල සුනඛයින් යොදවා විද්‍යාත්මක සාක්ෂි සොයාගෙන ඇත. කළුතර අපරාධ කොට්ඨාශය හා පානදුර කොට්ඨාශය මේ ගැන පරීක්ෂණ සිදු කරයි.පශ්චාත් පරීක්ෂණය සඳහා මියගිය පුද්ගලයාගේ මෘතදේහය කළුබෝවිල රෝහලට යොමු කර ඇත.ඝාතනයට හේතු තවම අනාවරණය වී නැති අතර පරීක්ෂණ සිදුවේ.\n\n \n\n\n \n\n \n",
    "URL": "https://www.gossiplankanews.com/2023/02/panadura-murder.html\n",
    "Category": "N/A",
    "comments": [
        {
            "comment": " ශ්‍රෙශ්ට ප්‍රෞඩ රටෙ ඉන්නෙ නැතුව ඔස්ට්‍රෙලියාවෙ වගෙ රටකට ඇවිත් ටොයිලට් එකක් වත් හොදන්න බලන්න. සැනසීමෙන් ඉන්න පුලුව්න රටවල්..සෙකන්ඩ් ක්ලාස් වුනත් අවුලක් නැ. රට යන්න බැරි කුහකයො කියන එවා ගනන් ගන්න එපා ",
            "likes": "+72"
        },
        {
            "comment": " Hey. Don't think all the people in this country have that type of attitude. Our dignity is more important. Those who were doing labour category jobs in Sri lanka will think Austalia is a paradise. Not all the people my friend. Don't condemn Sri Lanka people Mr. Shit cleaner ",
            "likes": "-2"
        },
        {
            "comment": " මෙම ප්‍රවෘත්තියේ කිසිම තැනකට සන්වේදි නොවුණු මගෙ සිත \"දරුවන් පාසැලට ඇරලවා ආපසූ එමින් සිටියදී \" කියන කොටසට සන්වේදි උනා.. අහිංසක දරුවන් පව්.. කවුරු උනත් මනුස්ස ජීවිතයක් ඔබට නිවන් සුව !!!! ",
            "likes": "+50"
        },
        {
            "comment": " කොහෙ හරි කොනක චීත්තෙකුත් ඇති ",
            "likes": "+2"
        },
        {
            "comment": " ලංකාවේ තියෙනව පොලිසියට අල්ලන්න බැරි අපරාධ වගේම පැය 24 න් අල්ලන්න පුළුවන් අපරාධ. පිටිපස්සෙ ඉන්නේ කවුද කියන එක මත තමයි අල්ලන්න පුළුවන් ද බැරි ද කියන එක තීරනය වෙන්නේ. ෂාෆ්ටර් ගෙ ඝාතනය එහෙම අල්ලන්න බැරි එකක්. කුරහන් සාටකය ඇති ඒක පිටිපස්සේ. තජුඩීන්ගේ ඝාතනයේ දී වගේම. දැන් ඉතිං අර කමිටු මේ කමිටු දදා කේස් එක අදිනවා. නීතියේ දෙවඟනත් නැමිලා දෙනවා. තව ටික දවසකින් ඔක්කොම අමතකයි. ",
            "likes": "+9"
        },
        {
            "comment": " WHAT IS HAPPENING IN SRILANKA....ACTUALLY WHO IS BEHIND THIS KIND OF CRIMES.?????????? ",
            "likes": "+8"
        },
        {
            "comment": " ayyo mee mojo wenne. ",
            "likes": "-3"
        }
    ]
}