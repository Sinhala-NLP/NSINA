{
    "Source": "https://www.gossiplankanews.com/",
    "Timestamp": "6/30/2018 11:48:00 AM",
    "Headline": "\nමොහොමඩ් සියාම් ඝාතනය කර මරන්න නියමූ බමුණුසිංහ පෝරකයට සිනාසෙමින් බන්ධනාගාරයේ සිට MA උපාධිය ගත් හැටි\n",
    "News Content": "\n\n\n\n බම්බලපිටිය මොහොමඩ් සියාම් නමැති කෝටිපති ව්‍යාපාරිකයා ඝාතනය කිරීමට අනුබල දීම මත පෝරකයට නියමවූ බමුණුසිංහ බන්ධනාගාරයේ සිට උපාධි හදාරමින් ඉහළින් සමත්වෙමින් තමන්ගේ පුද්ගල සංවර්ධනය ඇතිකරගත් කතාව කෙනෙකුට ආදර්ශය ඇතිකරවන්නකි. මේ\nඔහුගේ කතාවයි.\n\nඅධිකරණයේ විදුලි පහන් නිවා දැමිණි. තීන්දුව ප්‍රකාශයට පත් කෙරිණි.\n'යුෂ්මතාට විරුද්ධව මෙම අධිකරණය විසින් අද දින දඬුවම් පමුණුවා ප්‍රකාශයට පත් කරනු ලබන දණ්ඩනයේ වග නම් යුෂ්මතාව මෙතැන් පටන් කොළඹ වැලිකඩ බන්ධනාගාරය තෙක් ගෙන ගොස් එකී බන්ධනාගාරයේ බිත්ති හතර ඇතුළතදී ශ්‍රී ලංකා ජන රජයේ ජනාධිපතිතුමා විසින් නියම කරනු ලබන යම් දිනකදී හා වේලාවකදී යුෂ්මතාගේ ගෙල වැලලා ප්‍රාණය නිරුද්ධ වන තුරු එල්ලා තබන වගයි.'\n\nතීන්දුව පැහැදිලියි. එය මරණ දඬුවමකි. මරණ දඬුවම ලත් චූදිතයා ඉන්දික බමුණුසිංහය. ඔහු පොලිස් දෙපාර්තමේන්තුවේ හිටපු උප පොලිස් පරීක්‍ෂකවරයෙකි. බම්බලපිටිය ප්‍රදේශයේ පදිංචි මොහොමඩ් සියාම් නමැති කෝටිපති ව්‍යාපාරිකයා ඝාතනය කිරීමට අනුබල දීම ඔහුට එරෙහිව නඟා තිබූ චෝදනාවය.\n\nඅනපේක්‍ෂිත අවස්ථාවක ලැබුණු නඩු තීන්දුවෙන් බමුණුසිංහට ඇති කළේ කම්පනයකි. විත්ති කූඩුවෙන් බිමට බැසීමට ඔහුට දෙපා වාරු නොතිබිණි. ඒ තරම්ම ඔහුගේ සිත නොසන්සුන්ය. හදගැස්මේ වේගය දෙගුණ තෙගුණ වන අයුරු ඔහුට දැනිණි. අධිකරණ ශාලාව දෙසින් ඇසෙන්නේ ඉකිබිඳින හඬකි. ඔහුගේ මව, පියා, බිරිය එකම සහෝදරයා එසේ හඬා වැලපෙන අයුරු ඔහු පෙනිණි.\n\n\n\n\n\nඔවුන් අස්වසාලීමට ඥාතීන් ගන්නා උත්සාහය ඔහුට මහත් වේදනාවක් ගෙන දුනි.\n\nසිය ඥාතීන් හඬා වැලපෙන අයුරු බලා සිටීමට ඔහුට ලැබුණේ තප්පර කිහිපයකි. ඔහුගේ දෑතට මාංචු දැමිණි. බන්ධනාගාර නිලධාරීන් දැන් සූදානම් වන්නේ ඔහුව වැලිකඩ බන්ධනාගාරය වෙත රැගෙන යෑමටය.\n\nබන්ධනාගාර බස් රථය අධිකරණ භූමියෙන් පිටතට හැරවිණි. සිය ප්‍රිය බිරිය තමා දෙස බලා දෙනෙතින් කඳුළු පිසදමන අයුරු බමුණුසිංහට බස් රථයේ දැල් අතරින් පෙනිණි.\nබන්ධනාගාර බස් රථය වැලිකඩ බන්ධනාගාරය තුළ නතර කෙරිණි. බමුණුසිංහ සම්බන්ධ සියලු ලියකියවිලි කටයුතු සිදු කෙරිණි. දැන් සිදු වන්නේ මරණීය දඬුවම ලත් බමුණුසිංහ මරණ දඬුවමට ලක් වූවන් රඳවා තබන වාට්ටුව වෙත රැගෙන යෑමය. එයද සිදු කෙරිණි. අලුතෙන් සිර දඬුවම් ලැබූවන් සිරගෙට එන විට ඔහුගෙන් වගතුග ඇසීම පැරැණි සිරකරුවන්ගේ සිරිතය. ''ආ... යාළුවා මොකද මේ පැත්තේ මොකක්ද කරපු වරද? වරද මොකක් වුණත් උඹ දැන් අපේ ගොඩේ එකෙක්නේ හිත හදාගෙන හිටපන් මේකෙම තමයි ඉතින් අපිට මැරෙන්න වෙන්නේ'' බන්ධනාගාර ඛ්.3 වාට්ටුව වෙත ඇතුළත් කෙරුණු බමුණුසිංහට එහි රඳවා සිටින පැරැණි සිරකරුවන්ගෙන් ලැබුණේ එවැනි ප්‍රතිචාරයකි.\n\nබමුණුසිංහ සිරගෙදරට පැමිණ මාසයක් ගතව තිබිණි. එසේ ගෙවී යන එක් දිනක් ඔහුට දැනුණේ වසරක් ගෙවෙන්නාක් මෙනි. ඔහුට කුසගින්නක් නොදැනෙයි. නින්ද නොඑයි. සිතට දැනුණේ වේදනාවම පමණකි.\n\nතවදුරටත් මෙසේ සිටීමෙන් මා දුර්වල පුද්ගලයකු වනු ඇත. කල්පනා කිරීම තුළින් මට සිදුවන සෙතක් නැත. කෙසේ හෝ සිත හදාගෙන මා මේ සිරගෙදරට හුරු විය යුතුව ඇත. බමුණුසිංහ සිතන්නට විය.\n\nවෙලාව මැදියම් රැය ගතව තිබිණි. තමන් රඳවා සිටින කාමරයේ සිටින සගයන් දෙදෙනා සුවබර නින්දකය. ඔවුන්ට සිරගෙදර හුරු පුරුදුය. ඔවුන් ඉතා සැහැල්ලුවෙන් නිදා සිටින ආකාරය දැකීමෙන් බමුණුසිංහට එසේ සිතිණි.\n\nමේ සිතිවිලිත් සමඟම බමුණුසිංහගේ නෙත් දෙකද පියවුණේ ඔහුටත් නොදැනීමය. ඔහුට ඒ නිදි සුවය අත්විඳින්න ලැබුණේ ඉතා කෙටි කාලයකි. කවුරුන් හෝ තමාට කතා කරනවා යැයි ඔහුට ඇසිණි. ඔහු වහා අවදිව වටපිට බැලූ නමුත් දකින්නට ලැබුණේ සිය කාමරයේ සුවබර නින්දක පසුවන සගයන් දෙදෙනා පමණි.\n\nතමා මේ දැක තිබෙන්නේ සිහිනයක් බව බමුණුසිංහට වැටහිණි. සිහිනයකින් වුවත් කතා කළ පුද්ගලයා තමාට දුන්නේ සිත ධෛර්යවත් කරන අවවාදයක් බව බමුණුසිංහට සිතිණි.\n''ඔව් ඒ අවවාදය මගේ සිතට හරි වැදගත්. මම මරණීය දණ්ඩනයට ලක්වූ පුද්ගලයෙක් තමා ඒත් මැරි මැරී උපදිනවාට වඩා සිත එක අරමුණක තබා ගැනීම තමයි වටින්නේ මම සැලෙන්නේ නැහැ. එන සෑම අභියෝගයකටම මුහුණ දෙනවා.''\n\nබමුණුසිංහ එසේ සිතන්නට වූයේ පසුගිය දින කිහිපය තුළ ඔහුගේ සිතේ කැකෑරෙමින් තිබූ දුක් වේදනා සියල්ල අමතක කරමිනි.\n\nඋදා වූයේ අලුත් දිනයකි. බමුණුසිංහට අවශ්‍ය වූයේ වැලිකඩ බන්ධනාගාර අධිකාරි චන්දන ඒකනායක (වත්මන් බන්ධනාගාර කොමසාරිස් පුනරුත්ථාපන) මහතා හමුවීමටය. ඔහු ඒ අවස්ථාව උදා කර ගන්නේ වැලිකඩ ප්‍රධාන ජේලර් මොහාන් කරුණාරත්න හා විනය අංශය භාර ජේලර් ප්‍රේමවංශ යන මහත්වරුන්ගේ මැදිහත් වීමෙනි.\n\nතමුන්ට තිබෙන ප්‍රශ්නය මොකක්ද ඒකනායක මහතා බමුණුසිංහ වෙතට ඒ පැනය යොමු කළේ ඉතා කරුණාවන්ත ස්වරූපයෙනි.\n\nසර් මම ජයවර්ධනපුර විශ්වවිද්‍යාලයේ ශාස්ත්‍රවේදී උපාධිය හදාරන්න ලියාපදිංචි වෙලා ඉන්න අතුරතුරදී තමයි මට මේ දඬුවම ලැබුණේ. සර්ට හැකියාවක් තියෙනවා නම් මට ඒ උපාධිය හදාරන්න අවස්ථාව සලසා දෙන්න සර්. සර්ට පින් සිදු වෙනවා. බමුණුසිංහ සිය සිතේ තද කරගෙන තිබූ ගැටලුව ඒකනායක මහතාට දැන්වූයේ ඒ අයුරිනි.\n\n\"ඒක හොඳ අදහසක්. අපි මේ ඉල්ලීම බන්ධනාගාර කොමසාරිස් ජනරාල් නිශාන් ධනසිංහ මහතා වෙත යොමු කරලා බලමු එතුමාත් මේ වාගේ උත්සාහවන්ත පුද්ගලයන්ට කැමැතියි.\" ඒකනායක මහතා බමුණුසිංහට ඒ බව දන්වා සිටියේ බමුණුසිංහගේ සිතට කිසියම් සහනයක්, බලාපොරොත්තුවක් ඇති කරවමිනි.\n\n\"චන්දන මේ පුද්ගලයාගේ ඉල්ලීම සම්බන්ධයෙන් මගේ කිසිම අකැමැත්තක් නැහැ. ඔහු මරණීය දඬුවමට ලක්වුණු අයෙක් නිසා ඔය කටයුත්තේදී විවිධ ගැටලු මතුවෙන්න ඉඩකඩ තියෙනවා. බන්ධනාගාර නීතිවලට යටත්ව ඒ කටයුත්ත කරන්න හැකි නම් ඒ අවස්ථාව ඔහුට ලබා දෙන්න.\" කොමසාරිස් ජනරාල් ධනසිංහ මහතා ඒකනායක මහතාට සිය උපදෙස් ලබා දුන්නේ ඒ ආකාරයෙනි.\n\nබමුණුසිංහ මේ අවස්ථාව මම මැදිහත් වෙලා ඔබට අරගෙන දෙන්නම් අවශ්‍ය සහායත් දෙන්නම්. බන්ධනාගාර ඉතිහාසයේ කිසිම දවසක සිරගතව සිටි සිරකරුවෙක් සිරගතව සිටින අතුරතුරදී විභාග ලියලා උපාධි අරගෙන නැහැ. ඔබ කෙසේ හෝ ඒ ජයග්‍රහණය ලබා ගත්තොත් ඔබ මේ දෙපාර්තමේන්තුවේ ඉතිහාසගත වන පුද්ගලයෙක් වෙනවා. ඒක අපේ දෙපාර්තමේන්තුවටත් ලොකු ආඩම්බරයක් ගෙන දෙනවා. ඒකනායක මහතා බමුණුසිංහට එසේ අවවාද ලබා දුන්නේ ඔහුගේ කාකි නිල ඇඳුම යට සැඟව තිබූ මනුස්සකම එළියට දමමිනි.\n\n\n\n\n\n\nරාජ්‍ය ආයතනයක නිලධාරිනියක් වන ප්‍රිය බිරිය බමුණුසිංහ හමුවීමට පැමිණෙන්නේ ඔය අතරතුරය. 'ඔයා වෙනදාට වඩා අද සතුටින් ඉන්නවා ඇයි නිදහසක්වත් ලැබෙනවාද?' ඔහු සිය බිරියට සියලු තොරතුරු දන්වා සිටියේ ඉන් අනතුරුවය.\n\nසිය ස්වාමිපුරුෂයාට ලැබී තිබෙන අවස්ථාව පිළිබඳව ඇයට තිබුණේ සතුටකි. ''ඔයා කොහොමද මේක කරන්නේ. කෝ ඔයාට අවශ්‍ය පොත්පත්? කෝ උපදේශකයෝ? සිය බිරියගෙන් බමුණුසිංහට ලැබුණේ ප්‍රශ්න වැලකි.\n\nඔයා කියන කතාව ඇත්තක්. මම මේ ගැන අධිකාරිතුමාගෙන් උපදෙස් ලබාගෙන ඔයාට කියන්නම් බමුණුසිංහ ඇයට ලබාදුන්නේ එවැනි පිළිතුරකි.\n\n\"බමුණුසිංහ, බන්ධනාගාර නීතිරීති අනුව ඔබව විශ්වවිද්‍යාලයේ දේශනවලට සහභාගි කරවන්න අපට හැකියාවක් නැහැ. හොඳම විසඳුම තමයි එම දේශන ඔබේ ඥාතියකු මඟින් පටිගත කරගෙන ගෙන්වා ගැනීම. ඒ වගේ වැඩපිළිවෙළකට සහාය දෙන්න අපට හැකියාව තිබෙනවා\" බමුණුසිංහගේ පැනයට අධිකාරි ඒකනායක මහතාගෙන් ලැබුණේ එවන් සතුටුදායක පිළිතුරකි.\n\nබමුණුසිංහගේ උපාධියට අවශ්‍ය දේශන ඇතුළත් පටිගත කිරීම් ඔහු අතට පත් කෙරුණේ ඒ ආකාරයටය. ඔහුට ඒ සඳහා සහාය ලබා දුන්නේ ඔහුගේ ප්‍රිය බිරියය. ඇය ජයවර්ධනපුර විශ්වවිද්‍යාලයේ දේශනවලට සහභාගි වී ඒවා පටිගත කරවාගෙන පැමිණ බමුණුසිංහට ලබාදී එසේ සහාය ලබාදී තිබිණි.\n\nදහසකුත් සිත් වේදනාවන් විඳ ගනිමින් ඉන්දික බමුණුසිංහ 2017 ජනවාරි මස 5 වැනිදා ජයවර්ධනපුර විශ්වවිද්‍යාලයේ ශාස්ත්‍රවේදී කලා උපාධිය (ඕඒ) ලබා ගැනීමට සමත් වූයේ එවන් පසුබිමක් තුළය. බන්ධනාගාර දෙපාර්තමේන්තුවට කීර්තියක් අත්කර දෙමින් ඔහු එම හැකියාව පෙන්වූයේ මෙරට බන්ධනාගාරයක් තුළ සිරගතව අධ්‍යාපනය ලබමින් ශාස්ත්‍රවේදී උපාධියක් ලබාගත් මෙරට පළමු සිරකරුවා බවට පත් වෙමිනි.\n\nබමුණුසිංහ එතැනින් නොනැවතිණි. ඔහුගේ ඊළඟ ඉලක්කය වූයේ කැලණිය විශ්වවිද්‍යාලයේ ලියාපදිංචි වී ශාස්ත්‍රපති උපාධිය ලබා ගැනීමය. ඔහු එම විභාගයට අවශ්‍ය අධ්‍යාපන කටයුතුවල යෙදුණේ පෙර පරිද්දෙනි. එවැනි පසුබිමක් තුළ එම විභාගයටද මුහුණ දුන් බමුණුසිංහ එම විශ්වවිද්‍යාලයේ සමාජ විද්‍යා ශාස්ත්‍රපති පශ්චාත් උපාධිය (ර්ඒ) පසුගියදා ඉතා විශිෂ්ට ආකාරයෙන් සමත් වූයේ ලෝක වාර්තාවක්ද තබමිනි. ඒ එවන් උපාධියක් ලබා ගත් ලෝකයේ බන්ධනාගාරවල සිටින පස්වැනි සිරකරුවා බවට පත්වෙමිනි.\n\nකටුක අමිහිරි අත්දැකීම් පිරි බන්ධනාගාරය තුළ සිට අධ්‍යාපන කටයුතු කරමින් ජයවර්ධනපුර විශ්වවිද්‍යාලයෙන් ශාස්ත්‍රවේදී (ඕඒ) හා කැලණිය විශ්වවිද්‍යාලයෙන් සමාජ විද්‍යා ශාස්ත්‍රපති පශ්චාත් උපාධිය (ර්ඒ) ලබාගත් මෙම ධෛර්යය සම්පන්න අධිෂ්ඨානශීලී සිරකරුවා හමුවීමේ අවස්ථාවක් පසුගියදා මට උදාවිණි. ඒ බන්ධනාගාර කොමසාරිස් ජනරාල් ධනසිංහ මහතා ලබාදුන් විශේෂ අවසරයක් මතය. ඒ අවස්ථාවේදී ඔහු පැවැසුවේ මෙවන් අදහසකි.\n\n'මේ දඬුවම ලැබුණාට පස්සෙ මගේ ජීවිතය කඩා වැටුණා වගේ අදහසක් මට දැනුණා. දැඩි වේදනාවෙන් හා කලකිරීමෙන් සිටින විට තමයි වැලිකඩ හිටපු අධිකාරි චන්දන ඒකනායක මහතා මට අවශ්‍ය සහාය ලබා දුන්නේ. මම රඳවා සිටි කාමරයේ තව දෙන්නෙක් හිටියා. ඒ දෙන්නා ඉන් ඉවත් කරලා මට තනියෙන් අධ්‍යාපන කටයුතු කරන්න අධිකාරිතුමා උදවු කළා. කාමරයට අවශ්‍ය විදුලි පහනක් ලබා දුන්නා. මම ශාස්ත්‍රවේදී උපාධියට පාඩම් කළේ බිම වාඩිවෙලා. ඒ නිසා මගේ කකුල්වල දියපට්ටා පවා දැම්මා. පසුව ඒ බව දැනගත් අධිකාරිතුමා මට කුඩා මේසයක්, පුටුවක් ලබාදීලා අධ්‍යාපන කටයුතු කරන්න අවස්ථාව සලසා දුන්නා. අධිකාරිතුමා පමණක් නෙවෙයි බන්ධනාගාර මාධ්‍ය ප්‍රකාශක කොමසාරිස් තුෂාර උපුල්දෙණිය, වැලිකඩ ප්‍රධාන ජේලර් මොහාන් කරුණාරත්න, විනය අංශය භාර ජේලර් ප්‍රේමවංශ යන නිලධාරීනුත් මට සුවිශේෂී සහායක් ලබා දුන්නා. බන්ධනාගාරයෙන් එසේ පහසුකම් ලැබෙන විට ඔහුගේ ප්‍රිය බිරිය ලබාදුන් අගනා සහාය පිළිබඳ ඔහු කතා කළේ දෑස්වල කඳුළු පුරවමිනි. ජයවර්ධනපුර හා කැලණිය විශ්වවිද්‍යාලවල ආචාර්ය මහාචාර්යවරුන් බොහෝ පිරිසක් විවිධාකාරයෙන් ඔහුට සහාය ලබාදී තිබෙනවා. ඒ පිළිබ¼දවද බමුණුසිංහගේ සිතේ ඇත්තේ මහත් ගෞරවයකි.\n\nබමුණුසිංහ බන්ධනාගාර දෙපාර්තමේන්තුවට ලබාදුන් ඉමහත් කීර්තිය සම්බන්ධයෙන් බන්ධනාගාර කොමසාරිස් ජනරාල් නිශාන් ධනසිංහ මහතා තුළ ඇත්තේ ඉතා ආඩම්බරයකි. 'බන්ධනාගාරය කියන්නේ වධකාගාරයක් කියලයි සමහරු සිතාගෙන ඉන්නේ. ඒත් ඊට වඩා එහා ගිය මනුෂ්‍යත්වයක් බන්ධනාගාරය තුළ තිබෙනවා. අපි හැම සිරකරුවකුටව සලකන්නේ එක හා සමානවයි. බමුණුසිංහට විතරක් නෙවෙයි තම දක්ෂතා පෙන්වන්න ඉදිරිපත් වෙන ඕනෑම සිරකරුවකුට අපේ උපරිම සහාය ලබාදෙන්න අපි කටයුතු කරනවා. කොමසාරිස් ජනරාල්වරයා ඒ බව පවසා සිටියේ සෙසු සිරකරුවන්ටද ධෛර්යයන් අත්කර දෙමිනි.\n\nඉන්දික බමුණුසිංහගෙන් තොරතුරු සටහන් කරගත් මා ඔහුගෙන් සමුගැනීමට පෙර පැවැසූ කරුණක් මෙහි සඳහන් කරමි. 'මට හිමි වූ මරණ දඬුවම සම්බන්ධයෙන් මම අභියාචනයක් ඉදිරිපත් කරලා තියෙනවා. ලබන සැප්තැම්බර් මාසේ 25 දින ශේ‍ර්ෂ්ඨාධිකරණයේදී ඒ නඩුව විභාගයට ගන්නවා. මම වැරැද්දක් කරලා නැහැ. මට නිදහස ලැබෙන බව මම දන්නවා.\nමම දැන් සූදානම් වෙන්නේ දර්ශනපති උපාධිය ලියන්න. ඒකත් මම සමත් වෙනවා. මට නිදහස ලැබුණාම මම නැවත පොලිස් දෙපාර්තමේන්තුවේ රැකියාවට යනවා.\n\nකුමුදු උපුල් ශාන්ත (මව්බිම)\n\n\n\n\n\n\n",
    "URL": "https://www.gossiplankanews.com/2018/06/bamunusinghe-story.html\n",
    "Category": "N/A",
    "comments": [
        {
            "comment": " ඔබ හරිද වැරදිද නොදනිමි... නමුත් ඔබ අසීමාන්තික උත්සහවන්ත මනුස්සයෙක්... ඒ වෙනුවෙන් ඔබට අපේ ආචාරය ",
            "likes": "+361"
        },
        {
            "comment": " මිනිසුන්ගෙන් අනන්ත වරදි වෙනවා. ඒ වරදෙන් එය හදිලා නම් අයෙ එවගෙ වරදි කරන අය නවත්තගන්නවනම් ඒ අය්ට සහයොගය දෙන එක මනුස්සකමක්. අන්ගුලි මලත් නිවන් දක්ක. අන්ගුලිමාල සුත්ත්‍රයෙන් කියන්නෙ එක ",
            "likes": "+91"
        },
        {
            "comment": " IF he killing someone from your family,comments could be totally different, anguli Mala oyage athe angili kapala eya rahath newei raja wunath wedak nehe, aparadaya wuna kenata thama wedanawa danne, ahaka inna Aya kiyay anguli oyata samawa oya heduna apita happy kiyala ",
            "likes": "+12"
        },
        {
            "comment": " If he is a repeated offender or premeditated serial killer, yes he should be jailed for life. But if he realizes what he did, if he changed completely if the law allows being free because of good behavior let it be. ",
            "likes": "+7"
        },
        {
            "comment": " දැනි ඉන්න උත්සාවන්ත මනුස්සය ,,තරු පටි පැලද ඉන්න්කොට තිරිසනෙක්,මුන්ගෙ නිල බලය යොදලා මිනිස්සුන්ව තලාපෙලා ,අන්තිමට මනුස්සයෙක් ගාතනය කලාට පස්සෙ තමයි මෙහෙම දඩුවමක් ලැබුණේ .එකත් මුස්ලිම් කොටිපති වයාපරිකයෙක්න් නිසා .අහින්සක සින්හල මිනිසුන් මුන්වගෙ නිලදාරීන්ගෙන් කොපමණ පීඩා විදින්ඩ ඇද්ද????.අන්ගුලි මාල වගෙ දැන් රහත් උනාට වැඩැක් නෑ.999 මැරුණ උන්ගෙ පවුල් අණාතයි ",
            "likes": "+72"
        },
        {
            "comment": " ඇයි බන් පහුගිය කාලේ සුනාමි හොරු රජවුණේ ? බැංකු හොරුන්ට අමතරව ගිය ආණ්ඩුවේ පිරමීඩ් ග්‍රීක් බොන්ඩ් හොරු ,හෙජින් හොරු,මිග් යානා හොරු,සිල් රෙදි හොරු,දිවි නැගුම හොරු,පාර කොමිස් හොරු ,කොටි රත්තරන් හොරු ආදී නා නා ප්‍රකාර හොරු හිටියා ඒ හොරුත්රජ සැප විදිනවා !! ",
            "likes": "+44"
        },
        {
            "comment": " ලැම්බොර්ගිනි කෝ? රත්තරන් අස්පයෝ කෝ? ඩුබායි හොටෙල් කෝ? තාමත් පරන තැටිය  xD :* :* ",
            "likes": "+10"
        },
        {
            "comment": " Hahahaha  xD ",
            "likes": "+1"
        },
        {
            "comment": " ඇයි රට චීනෙට විකුනපු, ලංකාව චීන කොලනියක් කරපු කම්බ හොරු? ",
            "likes": "+11"
        },
        {
            "comment": " මොන උපාධිය ගත්තත් මේ ඉන්නෙ නිල ඇඳුමට මුවා වෙලා මිනී මරපු කෙනෙක්.. මේක ලියලා තියෙන්නෙ හරියට එල්ලා මරන්න නියම උනු අහිංසකයෙක් ගැන ලියනවා වගේනේ.... ",
            "likes": "+92"
        },
        {
            "comment": " Yes, This article is a bad precedence for people who have a CRIMINAL MIND....  He will NEVER BE CONVICTED, IF he was innocent... Because our court system always give 100% chance to offenders... So, he has KILLED ",
            "likes": "+9"
        },
        {
            "comment": " මිනීමරුවෙකු උපාධියක් ලබා ගත්තායැයි කියා ඔහු ශාන්තිවදියකු වන්නේ නැත. උපාධිය තුලින් ඔහුට අනුකම්පාවක් ලබා දිය නොහැකිය. Josef Mengele යනු හිට්ලර්ගේ කාලයේ සිටි නාසි වෛද්‍යවරයෙකි . ඔහු උගතකි. වෛද්‍ය උපාධිධරයෙකි . නමුත් ඔහු මිනි මරුවෙකි. මිනිසුන්ට විවිද වැඩ හිංසා පමුව මරදැම්මේ මේ උගතාය. ",
            "likes": "+91"
        },
        {
            "comment": " “” ඒ තරම්ම ඔහුගේ සිත නොසන්සුන්ය. හදගැස්මේ වේගය දෙගුණ තෙගුණ වන අයුරු ඔහුට දැනිණි. අධිකරණ ශාලාව දෙසින් ඇසෙන්නේ ඉකිබිඳින හඬකි. ඔහුගේ මව, පියා, බිරිය එකම සහෝදරයා එසේ හඬා වැලපෙන අයුරු ඔහු පෙනිණි.””  මූ මරපු ඒ මනුස්සයටත් මේ වගේම මැරෙන වෙලාවෙ දැනෙන්න ඇති! මොන MA ගැහුවත් වැඩක් නෑ ලබන ආත්මෙට හොද සහතිකයක් හමබ වෙලා ඇති දැනටමත් !! ",
            "likes": "+84"
        },
        {
            "comment": " ඔබ වැරැද්දක් කරානමි එ්කට දඩුවමි ලැබිය යුතුයි..නැත්තමි ඔබ නිදහස් වෙිවි...කුමක් වුවත් ඔබ කැපවිමෙන් ලබාගත් උපාදියට සුභ පැතුමි.... ",
            "likes": "+72"
        },
        {
            "comment": " බලහංකො මේක ඔරවන හැටි හරියට අපි මිනිමරල ඌ හිරේ ගියාවගේ ",
            "likes": "+67"
        },
        {
            "comment": " මේ තරම් හිතේ වේදනාවක් තියාගෙන මෙහෙම ඉගන ගත්තා කියන්නේ ඔබ විශිශ්ටයෙක්.... ",
            "likes": "+60"
        },
        {
            "comment": " පොලිසියෙ හමුදාවෙ ඉන්නකොට උසස් නිලධාරීන්ගෙ අණ පිළිපදින්න වෙනවා. වැඩේ ගැස්සුණු දාට ලොක්කො බේරිලා පොඩි එකෙක් අහුවෙනවා. සියාම් මරන්න කොන්ත්‍රාත් දීපු එකාත් ගොඩ. මේ අහක යන එකෙක් කොටු වුනා. ඔබේ අධිශ්ඨානය සහ ධනාත්මක චින්තනය ගැන ආඩම්බරයි සහෝදරයා. සියළු බලාපොරොත්තු ඒ ආකාරයෙන්ම ඉටුවී ඔබට යහපතක්ම වේවා! ",
            "likes": "+46"
        },
        {
            "comment": " Aney yako. Moo අහක යන එකෙක් da?? ",
            "likes": "+5"
        },
        {
            "comment": " මොන විභාගෙ පාස් වුනත් වැඩක් නෑ ..මනුස්සකම නමැති විභාගය ෆේල් නම්.. ",
            "likes": "+42"
        },
        {
            "comment": " මැර ලුක් එකක් තියෙන්නේ ",
            "likes": "+28"
        },
        {
            "comment": " මිනිමරල හිරේ ගිහින් උපාධි ගැනීමේ වැදගත් කම මොකක්ද? කාලය ගෙවාගන්ඩ හොඳයි. ",
            "likes": "+26"
        },
        {
            "comment": " ලංකාවේ මරණ දඬුවම ලබන ඕන එකෙක් පෝරකේට විතරක් නෙමෙයි නඩුකාරයටයි රටේ ජනාධිපතිටයිත් හිනා වෙනවා ",
            "likes": "+24"
        },
        {
            "comment": " මෙයා උපාධිය ගත්ත කියල මෙයා කරපු දේ හරි වෙනවද අහිංසක මනුස්සයා එතකොට ",
            "likes": "+23"
        },
        {
            "comment": " වැරදි කරන්න කලින් මෙහෙම දේවල් මතක් උනා නම්... ",
            "likes": "+17"
        },
        {
            "comment": " මොහු විසින් ගාතනය කරන ලද්දේ ඔබේ පවුලේ ආදරණීය කෙනෙකු වුනොත් ඔබ සිතන්නේ කෙලසද? මෙවැනි අයව ඉක්මනටම එල්ලා මරන්න ඕනේ. බන්ධනාගාර නිලදාරින්ට පඩි සහ අතීකාල ගෙවන්නේ අපේ බදු මුදලින්. මුන් වගේ මිනිමරුවන්ව ෆෝම් නොකළ යුතුය. එසේ කිරීමෙන් අනෙක් අයද මිනීමැරීමට බය නැතිවී යයි. අනෙක් අතට හොඳට ඉගෙනගන්න පුළුවන් එවුන් මිණිමරන්න බය නැතිවෙයි. මන්ද යත් ඔවුන් මිනිමරා නොකා නවක වදේ නොකා හිරේ ගොස් උපාදී අරගෙන ඇපිල් කරලා අයෙත් කුපාඩි වැඩ කරලා මිනිමරයි. ",
            "likes": "+16"
        },
        {
            "comment": " ඔබේ උත්සාහය අගය කරමි සහෝදරයා. යහපතක් වේවා ! ",
            "likes": "+11"
        },
        {
            "comment": " මනුශ්‍යයෝත් සිරකරුවෝය.. ",
            "likes": "+9"
        },
        {
            "comment": " මොන උපාධිය ගත්තත් වැඩක් තියෙනවා ඇයි, මිනිමරුවෙක්නී. ",
            "likes": "+9"
        },
        {
            "comment": " මාර බමුණෙක් ! ",
            "likes": "+8"
        },
        {
            "comment": " නිකන් පිනට කකා ඉන්න එකේ මුන් එල්ලන්ඩ ඕන. අන්න ඒකනම් ආදර්ශක් වෙයි ",
            "likes": "+8"
        },
        {
            "comment": " Most probably your kids are not employed yet! Should we hang them too? Think twice before telling something! ",
            "likes": "0"
        },
        {
            "comment": " In other words if your kids are in the gallows, they should be hung too. ",
            "likes": "-2"
        },
        {
            "comment": " Wat happened to the directly involved people in murder ",
            "likes": "+7"
        },
        {
            "comment": " මොහු වරදක් කරාද නැද්ද කෙසෙ වෙතත් උත්සහයේ උපරිම පල නෙලා ඇත. ",
            "likes": "+7"
        },
        {
            "comment": " මොහොමඩ් සියාම් maranna meyata thibuna uwamanawa mokadda? ",
            "likes": "+6"
        },
        {
            "comment": " He cant change the past and even his future, he is a dead man with a death warrant even though he got a education, now it is too late. ",
            "likes": "+6"
        },
        {
            "comment": " මේවා තමා පොසිටිව් තිංකින්.... කවද හරි ආණ්ඩුව පෙරලිච්ච දවසක මෙයාල එළියේ කියන එක දන්නා මනුස්සයෙක්... ",
            "likes": "+5"
        },
        {
            "comment": " උපාධිය ගත්ත එක අගය කරනව, පොලෝසියට නම් ඔය ඉන්න ටික හොඳටෝම ඇති ",
            "likes": "+5"
        },
        {
            "comment": " supiriyi sahodaraya...... ",
            "likes": "+4"
        },
        {
            "comment": " you are dead man now. you deserve that . ",
            "likes": "+4"
        },
        {
            "comment": " බන්ධනාගාරවල ජීවත්වන්නේත් මිනිස්සුමයි.ඔබ අපි වගේ.අන්තුලිමාල රහත් වුණා නම් මේ මනුස්සයා උපාධියක් ගත්තම තියෙන වරද මොකක්ද.මිනිස්සුන්ට වැඩිපුරම බනින්නේ තමන්ගේ අතේ සහ හිතේ දහසක් වැරදි තියෙන මිනිස්සුමය.අනාගතේ කිසිම දිනෙක වරදක් නොකර තමා උගත් දෙයින් රටට ජාතියට වැඩක් කරන්න. ",
            "likes": "+3"
        },
        {
            "comment": " Bamunusinghe looks like the frankenstein monster in looks. He would have got the M.A for murdering. ",
            "likes": "+3"
        },
        {
            "comment": " හරිම ආදර්ශමත් වැඩක් කරලා තියෙන්නෙ ධෛර්යයට කැපවීමට ජය වේවා ",
            "likes": "+2"
        },
        {
            "comment": " උගත මනා ශිල්පයමයි මතු රැකෙනා . හොදම උදාහරණයක් ",
            "likes": "+2"
        },
        {
            "comment": " Vedak nehe. Meya den samaajayata avalangui. Owa karanna thibuney issara vela. Ohoma beluvoth athi daksha kee daahak innavada porakaeta niyamavechcha. Duka thama. ",
            "likes": "+2"
        },
        {
            "comment": " MOHUWA MARAA DEMIYA YUTHUMAI!  JANATHA MUDALIN YAPEN MOWUN RATATA BARAK! ",
            "likes": "+1"
        },
        {
            "comment": " Muwa ikmanata ellala maranna janadipathi thumani. Rajaye saĺli wiyadam nokara tawath ",
            "likes": "+1"
        },
        {
            "comment": " May be he is trying to get out ",
            "likes": "+1"
        },
        {
            "comment": " Great courage ",
            "likes": "+1"
        },
        {
            "comment": " WHAT ABOUT HORA MAHINDYAA AND THE CLAN ? ARE THEY INNOCENT BABIES WHO DONE THE DEVELOPMENT WORK IN SRI LAANKA OUT OF THEIR POCKET MONEY ??? ",
            "likes": "+1"
        },
        {
            "comment": " GREAT MAN,EVEN I CAN'T BELIEVE THIS PRESIDENT PLEASE PARDON HIM ",
            "likes": "+1"
        },
        {
            "comment": " You seem know the value of education, not like many. You have a good spirit and determination to get educated even while being at prison. Well done mate, we all can learn that lesson from you. Good luck to you. ",
            "likes": "+1"
        },
        {
            "comment": " ඇයි බන් පහුගිය කාලේ සුනාමි හොරු රජවුණේ ? බැංකු හොරුන්ට අමතරව ගිය ආණ්ඩුවේ පිරමීඩ් ග්‍රීක් බොන්ඩ් හොරු ,හෙජින් හොරු,මිග් යානා හොරු,සිල් රෙදි හොරු,දිවි නැගුම හොරු,පාර කොමිස් හොරු ,කොටි රත්තරන් හොරු ආදී නා නා ප්‍රකාර හොරු හිටියා ඒ හොරුත්රජ සැප විදිනවා !! පොලිසියෙ හමුදාවෙ ඉන්නකොට උසස් නිලධාරීන්ගෙ අණ පිළිපදින්න වෙනවා. වැඩේ ගැස්සුණු දාට ලොක්කො බේරිලා පොඩි එකෙක් අහුවෙනවා. සියාම් මරන්න කොන්ත්‍රාත් දීපු එකාත් ගොඩ. මේ අහක යන එකෙක් කොටු වුනා. ඔබේ අධිශ්ඨානය සහ ධනාත්මක චින්තනය ගැන ආඩම්බරයි සහෝදරයා. සියළු බලාපොරොත්තු ඒ ආකාරයෙන්ම ඉටුවී ඔබට යහපතක්ම වේවා! ",
            "likes": "0"
        },
        {
            "comment": " Nodakin muu bamunu singha newe...bakamoonu sinha wage ney ban. Muge upadiyen athi wade mokadda? Mini marala upadiyak newe... upadi 100 k gaththath wadak ne bola..thopita hariyanne ne. ",
            "likes": "0"
        },
        {
            "comment": " moota degree ganna dunna 1kata p--ke har--na honeh minimarana 1kata kohomada degree ganna dunneh? pissu handuwa ",
            "likes": "0"
        },
        {
            "comment": " Anyway, he has a face of a real cruel criminal ",
            "likes": "0"
        },
        {
            "comment": " Great! I appreciate his dedication. Good example. I dont want to talk about his case. Everybody has some of weaknesses. ",
            "likes": "0"
        },
        {
            "comment": " Good encourage ",
            "likes": "0"
        },
        {
            "comment": " chandana ekanayake kiyanne utum manussayek...hirakarayan manussoyo kiyaka hitanakenek....tiraya pitupasa sitina jatika weerayek...good luck chandana..indika bamunusigha wani minisunta ihalata yameta udaw denna ekka,,jayawewa... ",
            "likes": "0"
        },
        {
            "comment": " . Subapathanawa aiye oyata, oya aththatama weradak karala nathnam oyata kawada hari sadaranayak wei, thama ape adikarana anshaye hoda minissu nathuwama nemei.  ape bandanagara wala inaa aththatama me wage uthsaha wantha ayata pamanak mita wada pahasukam awashai anika hireta ena okkotama hoda vinayak pawathwagena yanna bandanagarayata wenama nithi one. anika camera system ekak onemai, nathnam mun hire inna tike thawath aparada karanna train wenawa ",
            "likes": "0"
        },
        {
            "comment": " Iwasima saha discipline nethikamin wena dewal mewa. ",
            "likes": "0"
        },
        {
            "comment": " welldone mr. bamonusingha.budusaranayi. ",
            "likes": "0"
        },
        {
            "comment": " Harima sanwedi awasthawak ",
            "likes": "0"
        },
        {
            "comment": " ජීවිතයම කඩා වැටුනු අවශ්ථාවක ඇත්තටම මහන්සි වෙලා මෙහෙම දෙයක් කරන්න පුළුවන් අධිෂ්ඨානය කියන එක ඇගටම බැහැපු කෙනෙක්ට විතරයි. ",
            "likes": "0"
        },
        {
            "comment": " Utsahawanthaya jayagani!!! Jeewithaya harimagata gannata weeriya karana Bamunusinghe hemotama aadarshayak. Hebei bendanagarayata nogihin thamange jeewithe lassana karaganna uthsaha kireema api hemotama wedagath.... ",
            "likes": "0"
        },
        {
            "comment": " He deserves a miserable death , not education. he destroyed a whole family. even he is Muslim. Siam need a justice. ",
            "likes": "0"
        },
        {
            "comment": " KOHOMA HARI MU MINI MARUWEKNE,, MARANNAI ONE ",
            "likes": "-1"
        },
        {
            "comment": " Respect u...u will get freedom ..president should consider this case and he can release him and can take his service for motherland ",
            "likes": "-2"
        },
        {
            "comment": " මොනව පාස් වූවත් වැඩක් නෑ. නිදහසක් නැත්නම්. යු ආ ඩෙඩ් මෑන් නව් ",
            "likes": "-2"
        },
        {
            "comment": " Great.. Proud of you and exemplary to everyone who worries on difficulties in life... I wish you the greatest success in ur next level of the higher studies and wishing u a pardon from the higher positions to free from the punishment given.. Anyway this punishment led him to the greatest success proving everything happens in our lives for the best...! ",
            "likes": "-2"
        },
        {
            "comment": " Congratulations bro ! I'm sure you will be free !! May god bless you . ",
            "likes": "-3"
        },
        {
            "comment": " nonsense. whatever said and done he is a killer. involved in a murder case. what is the use of him? ",
            "likes": "-3"
        },
        {
            "comment": " Inspirational 👍👍👍 ",
            "likes": "-3"
        },
        {
            "comment": " මිනි මරල ,....... උපාදි අරන් මොන විහිලුද මේ. ",
            "likes": "-4"
        },
        {
            "comment": " Nidahas karanu Jamparey nodenu ",
            "likes": "-4"
        },
        {
            "comment": " Mee hora bujek ",
            "likes": "+2"
        },
        {
            "comment": " මේකම, මරපු කෙනා මුස්ලිම් වෙලා මැරුණ කෙනා සිංහල උනානම්, මේ news එකට කීදෙනෙක් මේකට සුපිරියි කියල comment කරයිද.? හිතට අවංකව reply කරපල්ලා. ",
            "likes": "-5"
        },
        {
            "comment": " ඔබගේ චිත්ත ශක්තියේ බලය පිලිබදව තවත් උදාහරණ ඕන නෑ... ඔබනම් විශිෂ්ඨයෙක් ",
            "likes": "-6"
        },
        {
            "comment": " ජනාධිපති සමාවන් ලැබිය යුත්තේ මෙවන් උත්සාහවන්ත මිනිසුන්ට මිස කුඩු කාරයින්ට පගා මරුවන්ට නොවේ ",
            "likes": "-20"
        },
        {
            "comment": " mokakda bola uthsahaya mini maranna anubala deepu ekada , ? ",
            "likes": "+2"
        },
        {
            "comment": " desha peremiya ubage kage hari meruwanam uba samawa daida kalpana karala balapan moo mini maruwa fu-k ",
            "likes": "+1"
        }
    ]
}