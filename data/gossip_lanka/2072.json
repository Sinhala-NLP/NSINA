{
    "Source": "https://www.gossiplankanews.com/",
    "Timestamp": "1/31/2020 11:30:00 AM",
    "Headline": "\nIDH පැමිණි කොරෝනා සැක රෝගීන් 31 දෙනාගෙන් 23ක් නිවසට ගිහින්\n",
    "News Content": "\n\n\n\n\nකොරෝනා වෛරසය වැලඳුණු බවට සැකකොට ඊයේ (30දා) දිනය වනවිට ජාතික උණ රෝහලට පුද්ගලයන් තිස් එක් දෙනෙකු ඇතුළත් වූ බවත්, ඉන් විසිතුන් දෙනෙකු මේ වනවිට නිවෙස් වෙත ගොස් තිබෙන බවත් \nජාතික බෝවන රෝග විද්‍යායතනයේ විශේෂඥ වෛද්‍ය ආනන්ද විජේවික්‍රම මහතා සඳහන් කළේය.\n\n\n\n\n\nරෝහලේ සිටින අට දෙනාගෙන් චීන කාන්තාවකට වෛරසය ශරීරගත වී තිබෙන බවත්, එම කාන්තාවගේ සෞඛ්‍ය තත්වය යහපත් බවත් ඔහු පවසා සිටියේය.\n\nඉතිරි හයදෙනාගෙන් හතරදෙනෙකු වෙනත් රෝග තත්වයන්වලට ප්‍රතිකාර ලබන බවත්, තිස්දෙනෙකු සම්බන්ධයෙන් පරීක්ෂණ කටයුතු සිදුවන නිසා රෝහල තුළ රඳවාගෙන සිටින බවත් එහෙත් චීන කාන්තාවට හැර වෙනත් කිසිදු පුද්ගලයෙකුට වෛරසය ශරීරගත වූ බවට සොයාගෙන නොමැති බවත් කියා සිටියේය.\n\nචීන කාන්තාව රැදී සිටි හෝලයේ සේවිකාවක් රෝහල්ගත වූ බවත්, එහෙත් එම කාන්තාවට වෛරසය ශරීරගත වීම නොමැති බවට තහවුරු වීම නිසා එම තැනැත්තිය රෝහලින් නික්ම ගොස් තිබෙන බවත් සදහන් කළේය.\n\nකොරෝනා වෙරසයට බිය වී කිසිදු නිරෝගී පුද්ගලයෙකු මුඛ ආවරණ පැලදීමේ අවශ්‍යතාවක් නැතැයි අංගොඩ ජාතික බෝවන රෝග විද්‍යායතනයේ විශේෂඥ වෛද්‍ය ආනන්ද විජේවික්‍රම මහතා සඳහන් කළේය.\n\nඑහෙත් කැස්ස, සෙම්ප්‍රතිශ්‍යාව, උණ ඇතුළු රෝග තත්වයන් තිබෙනවා නම් එම රෝග වෙනත් පුද්ගලයන්ට බෝවීම වළක්වා ගැනීමට මුඛ ආවරණ භාවිත කරන ලෙසත් ඔහු පවසා සිටියේය.\n\n\n\n\n\nකොරෝනා රෝගය ශ්වසන පද්ධතියට වැලදෙන රෝගයක් බවත්, මේ නිසා රෝගීන් මහමග ඇදවැටීම සිදු නොවන බවත්, වැරදි ප්‍රචාරයක් දියත් වීම නිසා වෙනත් හේතුවක් නිසා යම් පුද්ගලයෙකු ඇදවැටුණහොත් එම පුද්ගලයා දෙස වැරදි ආකල්පයකින් බලන තත්වයක් නිර්මාණය වී තිබෙන බවත් ඒ මහතා පවසා සිටියේය.\n\nරෝහල් සේවකයන්ට අවශ්‍ය ආරක්ෂිත ඇඳුම් හා උපකරණ අවශ්‍ය තරම් ලබා දී තිබෙන බවත්, මේ නිසා ඒ පිළිබඳ අනවශ්‍ය ගැටලුවක් ඇති කරගත යුතු නොමැති බවත් හෙතෙම පවසා සිටියේය.\n\n- ඉන්දික හේවාවිතාරණ\n",
    "URL": "https://www.gossiplankanews.com/2020/01/idh-31-23.html\n",
    "Category": "N/A",
    "comments": [
        {
            "comment": " Munta pissuda manda nirogee aya mask daanna one naha kyanne ",
            "likes": "+2"
        },
        {
            "comment": " This doctor is a genuine gentleman and expert in his field. You should be a psycho idiot to ignore his advise. ",
            "likes": "+2"
        },
        {
            "comment": " රෝගය බරපතල නම් සංකූලතා නිසා ඇද වැටෙන්න පුලුවන්..පුලුවන්..( collapse).. එහෙම නෑ කියන එක නම් මෝඩ කතාවක් තමයි... ",
            "likes": "+4"
        },
        {
            "comment": " U r wrong as ur name suggests. Prevention is better than nothing and any time a doctor can become a conductor.  Masks are necessary. ",
            "likes": "-1"
        }
    ]
}