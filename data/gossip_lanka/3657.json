{
    "Source": "https://www.gossiplankanews.com/",
    "Timestamp": "9/30/2022 11:30:00 AM",
    "Headline": "\nබස්වල ලීසීං ගෙවන්න සල්ලි හොයාගන්න කසිප්පු පෙරළා\n",
    "News Content": "\nතමන් සතු බස් රථ දෙකක ලීසිං වාරික ගෙවීම සදහා කසිප්පු ජාවාරමක නිරත පුද්ගලයෙකු හෝමාගම, නියඳගල ප්‍රදේශයේ දී අත්අඩංගුවට ගත් බව හෝමාගම පොලීසිය පවසයි. එම ප්‍රදේශයේම පදිංචිකරුවෙකු මෙලෙස අත්අඩංගුවට පත්ව තිබේ. සැකකරු සතුව තිබූ ගෝඩා මිලිලීටර් 1,152,000ක්ද පොලිස් භාරයට ගෙන ඇත.හෝමාගම පොලීසියට ලද තොරතුරක් මත එහි  දූෂණ මර්දන අංශයේ ස්ථානාධිපති උපපොලිස් පරික අජන්ත ප්‍රභාකර මහතා ඇතුළු නිලධාරින් කණ්ඩායමක් වැටලීම සිදු කර සැකකරු අත්අඩංගුවට ගෙන තිබිණි.\n \n\n\n \n සැකකරු අත්අඩංගුවට ගැනීමෙන් අනතුරුව එම ප්‍රදේශයේ සෝදිසි කිරීමේදී එහි වෙල්යායක නියරවල් මත ඉතා සූක්ෂම ලෙස සගවා තිබූ ගෝඩා බැරල් පහක්ද අත්අඩංගුවට ගත් බව පොලීසිය පවසයි.සැකකරු සතුව මාර්ග අංක 138 හෝමාගම, පිටකොටුව මාර්ගයේ දිවෙන බස් රථ දෙකක් තිබෙන බවත් එම බස් රථවල කල්බදු වාරික ගෙවීමට මෙම ජාවාරම කරගෙන ගොස් ඇති බවට මොහුගෙන් සිදු කළ ප්‍රශ්න කිරීමේදී අනාවරණය වී ඇත. හෝමාගම මූලස්ථාන පොලීසියේදූෂණ මර්දන අංශ ස්ථානාධිපති උපපොලිස් පරික්ෂක අජන්ත ප්‍රභාකර, පොලිස් සැරයන්වරුන් වන සුසන්ත, රාප්ප, පොලිස් කොස්තාපල් වරුන් රණසිංහ, රොෂාන්, කුමාර, විජයරංගන, කාන්තා පොලිස් කොස්තාපල් මේඛලා, පොලිස් කොස්තාපල් රියදුරු සුමිත්, විජේසිරි යන පොලිස් නිලධාරින් විසින් වැටලීම සිදුකර සැකකරු අත්අඩංගුවට ගෙන තිබිණි.  \n",
    "URL": "https://www.gossiplankanews.com/2022/09/homagama-kasippu.html\n",
    "Category": "N/A",
    "comments": [
        {
            "comment": " රටේ මුල්‍ය අරබුදයක් ඇති බව ඇත්ත  ලීසිං ගෙවාගන්න බැරි බවත් ඇත්ත එත් කියූ පමණින් විශ්වාස කරන්න එපා ලීස් කරලා හරි බස් ගන්න මෑන්ගේ ආදායම් මාර් ගය කසිප්පු වෙන්නත් පුළුවන් ",
            "likes": "+14"
        },
        {
            "comment": " මේ අදහසත් වැරදි නැහැ කාලෙකට පෙර මාර්ග අංක 600 බස් මාර්ගයේ තැපැල් හලක් ආසන්නව බස් රථ කීපයක් නවතා තිබුනා දැන් නම් දකින්නට නැහැ ඒවා අරන්තිබුනෙ කසිප්පු පෙරල කියලා තමයි දැනගන්න තිබුනෙ සූරාබදු ආදායම් අඩුයි කියලා කොමසාරිස්වරයා කියලා තිබුනා රජයේ ඒවා අඩුවෙන්නෙ ගමේ ඒවා නිසා තමයි ",
            "likes": "0"
        },
        {
            "comment": " ලංකාවෙි කසිප්පු පෙරපු පලමු වතාවවත් අවසන් වතාවවත් මෙික නෙමෙයි. ",
            "likes": "+6"
        },
        {
            "comment": " මූ ඕවා ගහලද දන්නැහැ බස් එක ගෙනිච්චෙත්? ",
            "likes": "+3"
        },
        {
            "comment": " It is not be suprise. Common thing. ",
            "likes": "+2"
        },
        {
            "comment": " kansa ganika neethi ghat kala wage mewath ehema karanna one. ",
            "likes": "0"
        }
    ]
}