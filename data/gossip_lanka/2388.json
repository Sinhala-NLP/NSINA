{
    "Source": "https://www.gossiplankanews.com/",
    "Timestamp": "7/30/2020 11:39:00 PM",
    "Headline": "\nලංකාපුර ආසාදිතයා මළගෙවල්වල ගොස් භූමිදාන වැඩවලටත් එක්වෙලා\n",
    "News Content": "\n\n\n\nලංකාපුර ප්‍රාදේශීය ලේකම් කාර්යාලයේ සේවය කරනු ලබන නිලධාරියෙකු හට නව කොරෝනා වෛරසය ආසාදනය වී ඇති බවට තහවුරු වීමත් සමග එම කාර්යාලය තාවකාලිකව වසා දැමීමට පියවර ගෙන \nතිබෙනවා. මෙම නිලධාරියා හට නව කොරෝනා වෛරසය ආසාදනය වී ඇති බවට තහවුරු වුයේ මිට දින දෙකකට පෙර සිදුකළ PCR පරීක්ෂණයකදිය. මෙම පුද්ගලයා කන්දකාඩු පුනුරුත්ථාපන මධ්‍යස්ථානයේදී කොරෝනා වෛරසය ආසාදනය වූ පුද්ගලයෙකුගේ ආශ්‍රිතයෙක් වන අතර ඔහු නිරෝධායන ක්‍රියාවලියට ලක්ව නොසිටි බවයි සෞඛ්‍ය අංශ සඳහන් කළේ.\n\n\n\n\n\nමෙම නිලධාරියා ලංකාපුර ප්‍රදේශයේ පිහිටි පොලිස් ස්ථානයට, ආයුර්වේද රෝහලකට මෙන්ම බැංකුවකට පසුගිය දින වලදී ගොස් ඇති බවයි දැනට සිදුකර ඇති මුලික පරීක්ෂණ වලදී කරුණු අනාවරණය වී ඇත්තේ.\n\nඑමෙන්ම මෙම නිලධාරියා සමග සමීපව ආශ්‍රය කළ බව කියන ඇතැම් ආශ්‍රිතයින් පොළොන්නරුව, හිඟුරග්ගොඩ ඇතුළු ප්‍රදේශ කිහිපයක විසිරි සිටින බවයි ලංකාපුර ප්‍රදේශය භාර මහජන සෞඛ්‍ය පරීක්ෂක මිලින්ද සම්පත් සඳහන් කර සිටියේ. එම ආශ්‍රිතයින් සම්බන්ධයෙන් අවශ්‍ය ක්‍රියාමාර්ග ගන්නා ලෙස අදාළ සෞඛ්‍ය බලධාරීන්ට මේ වන විට දැනුවත් කොට ඇති බවයි ඔහු තවදුරටත් සඳහන් කළේ.\n\nමෙම නිලධාරියා මිට දින කිහිපයකට ඉහතදී ප්‍රදේශයේ පැවති අවමංගල්‍ය උත්සවයකට ද සහභාගිවී ඇති අතර එහිදී ඔහු මියගිය පුද්ගලයාගේ භූමදානය සිදුකිරීමට අවශ්‍ය ස්ථානය සකස් කරන ස්ථානයට ද ගොස් එහි සිටි පිරිස් සමග මත්පැන් සාදයක් ද පවත්වා ඇති බවට කරුණු හෙළිව තිබෙනවා. එම ස්ථානයේ පමණක් ඔහු හා සම්බන්ධ වූ ආශ්‍රිතයින් සංඛ්‍යාව 14 දෙනෙක් බවයි ප්‍රදේශය භාර මහජන සෞඛ්‍ය පරීක්ෂක නිලධාරිවරයා සඳහන් කළේ.\n\n\n\n\n\nකොරෝනා වෛරසය ආසාදිත මෙම නිලධාරියා ප්‍රදේශයේ ස්ථාන කිහිපයක දී පසුගිය දිනවල සාද පවත්වා ඇති අතර ඔහුගේ ආශ්‍රිතයින් සම්බන්ධයෙන් සොයා මේ වන විට ඔවුන්ව නිරෝධායනයට ලක් කිරීමට අවශ්‍ය ක්‍රියා මාර්ග ගනිමින් සිටින බවයි මහජන සෞඛ්‍ය පරීක්ෂක නිලධාරිවරයා වැඩිදුරටත් සඳහන් කළේ.\n\nමේ වන විට මෙම නිලධාරියාගේ ආශ්‍රිතයින් 50 කට ආසන්න ප්‍රමාණයක් නිරෝධායනයට ලක් කොට ඇති බවත් දළ වශයෙන් පුද්ගලයින් 200 ක ගේ පමණ PCR පරීක්ෂණ සිදුකිරීමට සැලසුම් කර ඇති බවයි ලංකාපුර ප්‍රදේශය භාර මහජන සෞඛ්‍ය පරීක්ෂක නිලධාරිවරයා වැඩිදුරටත් සඳහන් කළේ.\n",
    "URL": "https://www.gossiplankanews.com/2020/07/lankapura-covid.html\n",
    "Category": "N/A",
    "comments": [
        {
            "comment": " වෙන ජාතියේ කෙනෙක් නම් බලන්න තිබුණා කොමෙන්ට්ස් ටික ",
            "likes": "+9"
        },
        {
            "comment": " ඒ වුනාට තමන් ආසාදිතයෙක් ඇසුරු කල බව දැනගත්තා නම් කියලා නිරෝධායනය වෙන්න තිබ්බා. ",
            "likes": "+5"
        },
        {
            "comment": " එක්කෙනෙකුට පුලුවන් 500 දෙනකුට බෝ කරන්න පැය 24 ඇතුලත.ඒ කියන්නෙ 25,000 ක් ඉන්නව කියන එක . නමුත් PCR කරලා තියෙන්නෙ 300යි. ඒ අයත් අනිවාර්යයෙන් නෙගටිව් තමයි . ",
            "likes": "+7"
        },
        {
            "comment": " කන්දකාඩුවල මිනිස්සු එක්ක ආශ්‍රයක් තිබිලත් මේ යකා ඒකෙ බරපතලකම දැන දැනම තැන් තැන්වලට ගිහිල්ල මිනිස්සු සිය ගණනක් අමාරුවේ දැම්ම එකට නම් කිසිම සමාවක් දෙන්න බැහැ. නඩු දාල අඩුම ගානේ අවුරුදු දෙකකට වත් හිරගෙදරට දාන්න ඕනැ. ",
            "likes": "+6"
        },
        {
            "comment": " නිලඩාරියෙක් නං කොල බෙදන්නත් යන්න ඇති. ",
            "likes": "+5"
        },
        {
            "comment": " Patient 31, LK edition? ",
            "likes": "+4"
        },
        {
            "comment": " ඔහු මෝඩයෙකි. මැතිවරණයක් පැවැත්වීමට බලාපොරොත්තුවෙන් සිටින සෑම කෙනෙකුම මෙම තත්වය පිළිබඳව ශ්‍රී ලංකාවේ ජනතාව හොඳින් නොදැන සිටිති. කනගාටුදායක තත්වය ",
            "likes": "+4"
        },
        {
            "comment": " Corona is a deadly virus Thus all we know the horror of it the person who has been attached to Lankapura DS office is a stupid idiot he has visited so many actually we dont know whether has attended the political meetings. If a politician contract the virus what will happen ",
            "likes": "+3"
        },
        {
            "comment": " For the Government To feel the gravity of the Covid19, one of Rajapaksa family members must suffer from Corona infection. ",
            "likes": "0"
        },
        {
            "comment": " ඕක තමා අපි මුල ඉඳලාම කීවේ රට ඉඳලා කවුරුත් ගේන්න එපා, කොහෙන් හරි ලෙඩේ එලියට පැන්නොත් ලංකාවේ ඇතුලෙන් පොකුරු පොකුරු අහුවුනොත් ඔය රට ඉඳලා එන කවුරුත් වග කියන්නෙ නෑ කියලා... ඡන්දෙ බලාගෙන නැතුව රට ගැන හිතලා ආණ්ඩුව වැඩ කලා නම් අද ලංකාවේ කොරෝනා නෑ.. ලංකාවේ ඉන්න අය කැපවෙලා දුක් විඳලා කොරෝනා පාලනය කරගත්තම රට ඉන්න උන් ගේනවා කොරෝනා එක්ක.. මේකෙ ඉවරයක් නෑ නේ.. උන් රට ඉඳලා කොරෝනා අරන් ආවහම මෙහෙ ඉන්න අහිංසක මිනිස්සු ද මැරෙන්න ඕනි... ",
            "likes": "+1"
        }
    ]
}