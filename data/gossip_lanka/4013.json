{
    "Source": "https://www.gossiplankanews.com/",
    "Timestamp": "4/29/2023 09:09:00 AM",
    "Headline": "\nරට පුරා ඩෙංගු සතියක් තුළ සියයට 20 කින් ඉහළට\n",
    "News Content": "\nපසුගිය සතියට සාපේක්ෂව මේ සතියේ ශ්‍රී ලංකාවේ ඩෙංගු රෝගීන්ගේ සියයට 20.5ක වර්ධනයක් වාර්තා වී ඇති බව ජාතික ඩෙංගු මර්දන ඒකකය පවසයි. එම ඒකකයට අනුව අප්‍රේල් 17 සිට අප්‍රේල් 23 දක්වා කාලය තුළ දිස්ත්‍රික්ක 26 කින් ඩෙංගු බවට සැක කෙරෙන රෝගීන් 1,909 ක් වාර්තා වී ඇති අතර, පෙර සතියට වඩා රෝගීන් 325 ක වැඩිවීමක් දක්නට ලැබේ.\n \n\n\n \nරෝගීන්ගෙන් සියයට 48.5 ක් බස්නාහිර පළාතෙන් වන අතර සියයට 3.9 ක් කොළඹ මහ නගර සභා නගර සීමාවෙන් වාර්තා වී ඇති බව එහි සඳහන් වේ.ගම්පහ, කළුතර, මඩකලපුව, ත්‍රිකුණාමලය සහ මහනුවර දිස්ත්‍රික්කවල සෞඛ්‍ය අමාත්‍යාංශයේ ප්‍රදේශ 55ක් අධි අවදානම් ප්‍රදේශ ලෙස සලකුණු කර ඇති අතර, එම දිස්ත්‍රික්කවල ඉහළ රෝගීන් සංඛ්‍යාවක් වාර්තා වී තිබේ.කොළඹ දිස්ත්‍රික්කයේ ඉහළම අවදානම් කලාප ලෙස දෙහිවල, පිළියන්දල, හෝමාගම, කඩුවෙල සහ කොළොන්නාව ප්‍රදේශ හඳුනාගෙන ඇති අතර ගම්පහ දිස්ත්‍රික්කයේ අත්තනගල්ල, බියගම සහ දිවුලපිටිය ප්‍රදේශද අවදානම් කලාප ලෙස නම් කර ඇත. මේ සතියේ වැඩිම ඩෙංගු රෝගීන් සංඛ්‍යාවක් ඇතුළත් වී ඇත්තේ මීගමුව දිස්ත්‍රික් මහ රෝහලටය. (daily mirror ඇසුරිනි)\n",
    "URL": "https://www.gossiplankanews.com/2023/04/dengue-one-week-20-persent.html\n",
    "Category": "N/A",
    "comments": [
        {
            "comment": " ඩෙංගු වර්දනය වෙනවනම් මොන මගුලකටද ඔය ඒකකය තියෙන්නේ .බොරුවටනේ වැටුප් ගෙවන්නේ . ",
            "likes": "+12"
        },
        {
            "comment": " පුදුම වෙන්න දෙයක්ද? පොඩ්ඩක් පාරවල් දිගේ ඇවිදලා බලන්න පාරෙ වෙළෙන්දො නිසා මොන තරම් පරිසරය අපිරිසිදු වෙලාද කියලා. ගාලුපාර දිගේම කාණු බ්ලොක් වෙලා. අපෙන් බදු අය කලාට නගර සභාවෙන් පිරිසිදු කිරීමේ කටයුතු කෙරෙන්නෙ නැ. පරිසරය අපිරිසිදු කරන අයට දඩයක් නියම කරන්න. දඩ ගෙවන්න බැහැ කිව්වොත් පැයක් දෙකක් පොදු ස්ථානයක් පිරිසිදු කරන්න කියලා දඬුවමක් නියම කරන්න. එහෙමයි වෙන රටවල් වල කරන්නෙ. ",
            "likes": "+11"
        }
    ]
}