{
    "Source": "https://www.gossiplankanews.com/",
    "Timestamp": "7/31/2018 09:30:00 AM",
    "Headline": "\nහෘද රෝග නිසා දවසකට ලංකාවේ 150ක් මියයනවාලු  \n",
    "News Content": "\n\n\n\nඅපේ රටේ සිදුවන  ස්වභාවික මරණවලට ප්‍රධානතම හේතුව හෘද රෝග බවත්, දිනකට හෘද රෝගවලින් රෝගීන් 120 ත්, 150 ත් අතර සංඛ්‍යාවක් මිය යන බැව් ගාල්ල කරාපිටිය ශික්ෂණ රෝහලේ හෘද හා උරස් කුහර ඒකකයේ ප්‍රධානී, හෘද හා උරස් කුහර පිළිබද විශේෂඥ වෛද්‍ය නාමල් ගමගේ මහතා පවසයි. කිරීටක \nහෘද රෝග, ළමා හෘද රෝග, කපාටවල ප්‍රශ්න නිසා හෘද රෝගීන් මිය යන බව සඳහන් කළ විශේෂඥ වෛද්‍යවරයා වැඩිහිටි අවස්ථාවේ සහ පූර්ව වැඩිහිටි අවස්ථාවේ සිදුවන ස්වාභාවික මරණවලට ප්‍රධාන හේතුව කිරිටක හෘද රෝග බවද සඳහන් කළේය.\n\n වකුගඩු රෝගවලින් මෙරට මිය යන්නේ දිනකට තිදෙනකු බව පවසන විශේෂඥ වෛද්‍යවරයා ඒ වාගේ පස් ගුණයක් දිනකට හෘද රෝගීන් මිය යන බවද පැවැසීය.  ස්වභාවික මරණ සදහා ප්‍රධානතම හේතුව හෘද රෝග බව පවසන විශේෂඥ වෛද්‍යවරයා මෙරට බෝ නොවන රෝග නිසා දිනකට 250 ක්\n\n\n\n\n\nපමණ මිය යන බවද සඳහන් කළේය. මින් 120 ක්, 150 ක් අතර සංඛ්‍යාවක් මියයන්නේ හෘද රෝග නිසා බවද විශේෂඥ වෛද්‍ය නාමල් ගමගේ මහතා පැවැසීය. මේ පිළිබඳ අදහස් දක්වමින් විශේෂඥ වෛද්‍ය නාමල් ගමගේ මහතා මෙසේද කීවේය.\n\nලංකාවේ විතරක් නෙවෙයි ලෝකයේ ඕනෑම රටක ස්වභාවික මරණ සදහා ප්‍රධාන හේතුව තමයි හෘද රෝග. විශාල වශයෙන් නිවාරණය කරන්න පුළුවන් හෘද රෝග වර්ගය තමයි කිරීටික හෘද රෝගය. මේ සඳහා බයිපාස් සැත්කම් කළ යුතු වෙනවා. ස්ටෙන් දමන්න වෙනවා. මේ සදහා ඉල්ලුම හා සැපයුම අතර විශාල පරතරයක් තියෙනවා. දිනකට හෘද සැත්කම් කළ යුතු  රෝගීන් 50 ක්, 60 ක් විතර ඉන්නවා. නමුත් අපේ රටේ රජයේ හා පුද්ගලික රෝහල්වල දිනකට හෘද සැත්කම් 12 ක් පමණ තමයි කරන්නේ. ඒ නිසා  තමයි පොරොත්තු ලේඛනය වැඩිවෙලා තියෙන්නේ.\n\nමගේ පොරොත්තු ලේඛනයේ හෘද සැත්කම් කළ යුතු රෝගීන් 3000 ක් විතර ඉන්නවා. හෘද රෝගියකුගේ ඩයි පරීක්ෂණය කරලා වසරක් ඇතුළත හෘද සැත්කම් කළ යුතුයි. දෙවැනි හෘදයාබාධය ඇතිවීම වළක්වා ගැනීමට තමයි බයිපාස් සැත්කම කරන්නේ. අධික තෙල් සහිත අහාර ගැනීම, කොලෙස්ටරෝල්, රෝගියාගේ  ජානගත ස්වභාවය, දියවැඩියාව, රුධිර පීඩනය ව්‍යායාම මදිකම, මානසික ආතතිය යන හේතු කිරීටික හෘද රෝගවලට බලපානවා. රුධිරවාහිනී මත කොලෙස්ටරෝල් කැල්සියම් තැන්පත් වෙනවා.\n\n රුධිර නාලයේ විෂ්කම්භයෙන් සියයට 70 ක් විතර අවහිර වූ විට තමයි පපුවේ වේදනාව ඇති වන්නේ. රුධිර නාලය සියයට 70 ක් දක්වා අවහිර වනතෙක් රෝගියාට මේ ගැන කිසිදු දැනීමක් නැහැ. ඒ නිසා රෝගී තත්ත්වය මූලික අවස්ථාවේ හඳුනා ගන්න බැහැ. වෛරස් අසාදනයකදී, හිතේ කම්පනයක්, විශාල තෙල් සහිත ආහාරයක් ගැනීම යන අවස්ථාවලදී තෙල් නිධිය ඉදිමිලා, පුපුරලා  ලේ ගැලුවහොත් වැසී යනවා. කිරීටක ධමනි සිදුර වැසී යනවා. මේ නිසා පැය 06 ක් වගේ කෙටි කාලයක් ඇතුළත ප්‍රථිකාරයක් කළ යුතු වෙනවා යැයිද විශේෂඥ වෛද්‍ය නාමල් ගමගේ මහතා පැවැසීය.\n\n\n-කමල් විජේහේවා-\n",
    "URL": "https://www.gossiplankanews.com/2018/07/heart-trouble.html\n",
    "Category": "N/A",
    "comments": [
        {
            "comment": " මිනිස්සු ඉන්නේ අසීමාන්තික රේස් එකක. සල්ලි හම්බ කරන්න, සමාජයේ කැපී පෙනෙන්න, අනිත් අය අභිබවා යන්න වගේ දේවල් හින්දා මිනිස්සු කිසිම විවේකයක්, හොඳ කෑමක්, නිදහසක් නැතුව මේ රේස් එක දුවනවා. ඉතින් මේ රේස් එක දුවන ගමන් කන්නේ කඩකෑම. කිසිම ගුණයක්, පෝෂණයක් නැති රසකාරක, තෙල්, සීනි පුරවපු ඒවා. ස්ට්‍රෙස් වෙන එකේ ඉවරයක් නෑ. ඇඟට කිසි ව්‍යායාමක් නෑ. හිතට විවේකයක් සහ නිදහසක් නෑ. 24 පැයේම වෙහෙසනවා විතරයි. නිදහස, විවේකය ගන්න බලන්නේ බීලා, සිගරට් ගහලා, ඩ්‍රග්ස් ගහලා. මේවා ඔක්කොම බැලුවාම ඉතින් 40 පයින කොටම අමු ලෙඩ්ඩු වෙන එක පුදුමයක් නෙවේ. ",
            "likes": "+68"
        },
        {
            "comment": " අධි ධාවනකාරී ජීවන රටාවන් තමා මනුෂ්‍ය වර්ගයා මෙච්චර ලෙඩ කලේ. ක්ෂණික කෑම, ස්ට්‍රෙස් එක, ව්‍යායාම් නොමැති වීම, විවේකය මද වීම, නිරතුරුව අසතුටින් සිටීම, දරා ගත නොහැකි ඉලක්ක.....මේවා ඉතින් එක පිට එක වැටුනාම ලෙඩ වෙන එක පුදුමයක් නෙවේ. ",
            "likes": "+13"
        },
        {
            "comment": " SUHA RAWANA CRYTAL LASANNTHA EXactly I realy agree wt youll ",
            "likes": "+1"
        },
        {
            "comment": " @suba...100% agreed with ur observation.  Try visiting few private hospitals during evenings and can see the volume of heart , diabetes and high BP patients.  I personally know about 15 - 20 males less than 35years old already suffering from.blood sugar and/or cholesterol and just ignore the reality.  They are fully aware of their lifestyle and dietary habits yet chose to ignore it.  That generation will not live to see their grandchildren .... ",
            "likes": "+9"
        },
        {
            "comment": " කරුමෙ කියන්නෙ 225න් එකෙක්වත් යන්නෙ නෑනෙ ..! ",
            "likes": "+41"
        },
        {
            "comment": " ඉතින් ප්‍රතිකාර ගන්න ගියාම ඒ මොහොතේ ඉඳන්ම රෝගියාව සූරා කනවනේ ......ඉස්පිරිතාලෙට ගියොත් සැලකිල්ලෙන් ප්‍රතිකාරයක් නෑ ...private ගියොත් ගිනි ගණන් .......ඔපරේෂන් එක ඉස්පිරිතාලේ නම් අවුරුද්දක් විතර ලිස්ට් එකේ ඉන්න ඕන ...private නම් හෙටත් කල හැකි .....සල්ලි ඇත්නම් ගොඩ නැත්නම් වලේ ....ඉතින් මැරෙනවා තමයි දවසට බර ගානක් . ",
            "likes": "+39"
        },
        {
            "comment": " ඔබතුමා වැනි වෙදවරු මේ රටට තවත් අවශ්‍යයි. ",
            "likes": "+30"
        },
        {
            "comment": " ලංකාවේ thoracic surgeons ල මෙච්චර හිඟ ඇයි. කොළඹ ප්‍රයිවට් කරන අය ගොඩක් අය ඉන්දියන් ",
            "likes": "+1"
        },
        {
            "comment": " මෙතනින් 100 කට එහා ෂුවර් එකටම නිව්ස් වල යන සිරාගෙ කතා අහපු උන්...!! ",
            "likes": "0"
        },
        {
            "comment": " අනේ අපේ සිරි ලංකාවට යන කල... අජූතයි පුතී... ",
            "likes": "0"
        }
    ]
}