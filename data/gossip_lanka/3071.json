{
    "Source": "https://www.gossiplankanews.com/",
    "Timestamp": "9/29/2021 03:30:00 PM",
    "Headline": "\nඥාතීන් ප්‍රතික්ෂේප කළ තරුණයාගේ දේහය ගමේ තරුණයින් මිහිදන් කරලා  \n",
    "News Content": "\nරිය අනතුරකට ලක්ව රෝහලේ ප්‍රතිකාර ලබමින් සිටියදී මියගිය පුද්ගලයෙකුගේ ඥාතීන් ප්‍රතික්ෂේප කළ මෘත දේහය ප්‍රදේශවාසී තරුණ පිරිසක් බාරගෙන අවසන් කටයුතු කළ පුවතක් පිටිගල ප්‍රදේශයෙන් වාර්තා වේ.   පිටිගල මනම්පිට පදිංචි බන්දුගේ පියුම් දිල්ෂාන් (25) පසුගිය දිනෙක පිටිගල පැලවත්ත මාර්ගයේ යතුරු පැදියකින් ගමන් කරමින් සිටියදී ඉදිරියෙන් පැමිණි කැබ් රථයක් සමග ගැටී අනතුරට ලක්ව බරපතළ තුවාල ලැබූ පසු ඇල්පිටිය මූලික රෝහලට ඇතුළත් කරනු ලැබීය.  කුලී වැඩ කරමින් \n \n\n\n \nමානම්පිට ප්‍රදේශයේ කුලී නිවෙසක තනිව පදිංචිව සිටි දිල්ෂාන් රෝහල් ගතව සිටියදී ඥාතීන් යැයි කියන අයවලුන්  රෝගියා බැලීමට පැමිණ තිබුණේ එක් වරක් පමණි. දිල්ශාන් ප්‍රදේශවාසීන්ට සමග කුළුපගව සිටීම නිසා ප්‍රදේශයේ තරුණ පිරිස නිතර ඔහු පිළිබඳව සොයා බැලූහ.  රෝහලේ ප්‍රතිකාර ලබමින් සිටි රෝගියා මිය ගියේය.මියගිය පුද්ගලයාගේ දේහය ඥාතීන්ට භාරදීමට රෝහල් බලධාරීන් කටයුතු කරමින් සිටියදී ඥාතීහු දේහය භාර  ගැනීමට අකමැති බව ප්‍රකාශ කළහ. එම ප්‍රකාශයෙන් කම්පිත වූ ප්‍රදේශයේ තරුණ පිරිස දේහය භාරගෙන අවසන් කටයුතු කිරීමට ඉදිරිපත් වූහ. මෘත දේහය තැබීමට ස්ථානයක් සොයා ගැනීම ගැටලුවක් වූ අවස්ථාවේ පිටිගල මනම්පිට ජනශක්ති විහාරස්ථානයේ දේහය තබා අවසන් කටයුතු කිරීමට විහාරාධිපති හිමියෝ අවසර දුන්හ. දිල්ෂාන්ගේ අවසන් කටයුතු පිටිගල පොදු සුසාන භූමියේ දී සිදු කළේය.-ඩී.ජේ. විජේසිංහ- \n",
    "URL": "https://www.gossiplankanews.com/2021/09/blog-post_549.html\n",
    "Category": "N/A",
    "comments": [
        {
            "comment": " සමහරවිට පවුලේ ඤාතීන්ට අවසන්කටයුතු කිරීමටවත් වත්කමක් නැතිව ඇ‌ති. රටේ ගො‌ඩ් අය තුන්වේල කන්නෙත් අමාරැවෙන්. රට ඒ‌තරම් සස්‍රීකයි, දියුනුයි. ",
            "likes": "+196"
        },
        {
            "comment": " එහෙම වුනත් දේහය බාරගන්න එපැයි ප්‍රශ්න ඇති මෙයා තනියම ජීවත් වුනේ ඒක නේ ඉස්පිරිතාලේ ඉන්න කොට බලන්න වත් ඇවිත් නැහැ නේ හරිම දුකයි කොහොම වුණත් ගමේ පන්සලේ හාමුදුරුවන්ට සහ තරුණ පිරිසට ප්‍රණාමය පින් සිදු වේවා ",
            "likes": "+144"
        },
        {
            "comment": " මම අවරුදු 20 ක් පදිංචි වෙලා හිටියේ එංගලන්තයේ එත් දැන් ළමයි පාසල් යන වයස නිසාත් ලංකාවේ සන්ස්කෘතියට අනුව දරුවන් හදා ගැනීමට ඕන නිසාත් ලංකාවේ පදිංචියට එන්න උත්සහ කරනවා. අපි වගේ දරුවන් වෙනුවෙන් ලංකාවට එන්න හදන අයට කිසියම් වැඩපිළිවෙලක් තියෙනවානම් හොදයි. සෑහෙන කාලයක් පිටරට නිසා කොහෙන් පටන් ගන්නද තේරෙන්නේ නැහැ. විනයක් තියෙන පාසල් මොනවද? පදිංචියට හිතකර ප්‍රදේශ මොනවද මේවා ගෙන දැනුවත් කරන ආයතනයක් පටන් ගන්නවා නම් හොදයි. යුද්දේ කාලේ රට ගිය බොහෝ දෙනෙක් දැන් දරුවෝ නිසා ලංකාවට එන්න උනන්දුවෙන් ඉන්නවා. මේ අය වෙනුවෙන් වැඩපිළිවෙලක් හදන්න, ",
            "likes": "-13"
        },
        {
            "comment": " පිස්සුද බං උඔගේ මොලේ චෙක්කර ගනින් ",
            "likes": "0"
        },
        {
            "comment": " ane palayan bang yanna. Godak ewunta reload danna, comment gahanna, youtube balanna, bar ariyama bonna - okkotama salli thiyenawa. kanna witharai salli neththe.. redda ",
            "likes": "+21"
        },
        {
            "comment": " meketh innawa rajapakshale sema, sotu, asuchi kana bayyek. unta ithin kiyanna deyak ne. mole nathi thirissannu. ",
            "likes": "-3"
        },
        {
            "comment": " තොපි වගේ රට හරක්. යකෝ ලංකවේ දුප්පත් මිනිහ ගාව මනුස්සකම තියෙනවා. ඔය නෑයෝ අනිවාර්යයනේම යමක් කමක් ඇති එවුවෝ වෙන්න ඕනේ. ඕකුන් තමා කුහක. ",
            "likes": "+7"
        },
        {
            "comment": " මනුස්සකම කියන එක උප්පත්තියෙන් එන දෙයක්. ඒකට දුප්පත් පෝසත් බේදයක් නෑ. ",
            "likes": "+4"
        },
        {
            "comment": " Ehenm kattiya ekathu wela karanwane. Ba kiyala kiuwama maruna kenata mona tharam agaurawayakda. ",
            "likes": "+7"
        },
        {
            "comment": " Eeeth un chandaya denne rata jathiya begaganta behihan dena kattiyaya..... ",
            "likes": "+3"
        },
        {
            "comment": " lankawe sinhala jathiya piriheemata hethu mewa thamai ",
            "likes": "0"
        },
        {
            "comment": " නැදෑයෝ මළකඳෙන් පලිය ගන්නකොට Neon ආණ්ඩුවත් ඵක්ක බොරදියේ මාලු බානවා.යන්නේ කොහෙද මල්ලේ පොල් කිව්වලු. ",
            "likes": "-3"
        },
        {
            "comment": " Ane ban oya adoo wadiyawa nawattaganinko. ",
            "likes": "-3"
        },
        {
            "comment": " මල්ලි මොනවා උනත් ඔයාට නිවන්සුව ලැබේවා. මතු ජාතියේ දි මෙවන් අකල් මරණයකට ගොදුරු නොවේවා. පන්සලේ ස්වාමින්වහන්ස, ඇතුළු උපකාර කල සැමට මාගේ ප්‍රණාමය. සියළුම දෙනාට බොහොම පින්. තෙරුවන් සරණයි.! ",
            "likes": "+28"
        },
        {
            "comment": " අපේ ගමේ කොල්ලෙක් මේ. හිත හොඳ අහිංසක පොරක්. ඔය කියන වේයන්ට නම් ඒ හැටි අහේනියක් නෑ. මොනවා උනත් කොල්ලෝ ටිකයි හාමුදුරුවොයි දීපු සපෝට් එකට රෙස්පෙක්ට් වෙන්න ඕන. මේ එක්කම දෙයක් කියන්න ඕන මේ දවස් වල ඔය පිටිගල - මාපලගම පාරයි කැල්ලපත - මාපලගම පාරයි කාපට් කරනවා. පැහැදිලිව පේන්න තියෙන දෙයක් මේ පාරවල් දෙකම අඩුම කොලිටි එකකින් ගහන්නේ. කාණු පද්දති නෑ. ගහපු කාපට් දැනටම පුපුරලා. RDA එකෙන් අවසර දීල කියල කියන්නේ. මෙතන හෙන වංචාවක් යනවා. වහාම හොයල බලන්න. ආරංචි විදියට බිලියන ගානක් හම්බෙලා තියෙනවාලු මේ පාරවල් වලට. පාරවල් නම් හැදෙන එක හොඳයි. බල්ලෙක්ට වත් යන්න බැරි විදියට මේවා තිබුනේ. එත් කොලටියට වැඩේ නෑ කියන්නේ ගහල හොදටම. අන්තිම සවුත්තු කාපට් එකක් තියෙන්නේ. වැහි පොදක් ගියත් පාරවල් ටික යට වෙනවා දැන්. කවුද මේවා පරික්ෂා කරන්නේ නැතුව අවසර දෙන්නේ. ",
            "likes": "+10"
        },
        {
            "comment": " There must be a reason for this. ",
            "likes": "+8"
        },
        {
            "comment": " ලොක්කා, උබට මේ වගේ මරණයක් කවදාකවත් සිදු නොවේවා! සුබ ගමන් උබට. අපි කවද හරි දවසක මුණ ගැසේවි, එදා මෛත්‍රී බුදු පාමුල වෙයි. ",
            "likes": "+7"
        },
        {
            "comment": " Sad story ",
            "likes": "+5"
        },
        {
            "comment": " ලෝකෙට පරකාසේ ඩයල් එකක්ද දන්නේ නැ ",
            "likes": "+4"
        },
        {
            "comment": " Bumpi, thu nedekin kaalakanniya ",
            "likes": "0"
        },
        {
            "comment": " api kohomada ban unge situation danne, kohoma unath game minissu kerenna ona deyak kara.ekata respect.niwansuwa labewa ",
            "likes": "+3"
        },
        {
            "comment": " මේ තරුණයාට දෙමාපියො, සහෝදරයෝ නැද්ද? එහෙම ඉඳලා මරණය බාර ගන්ඩ බෑ කියන්නෙ නං මොකක් හරි ලොකු ප්‍රශ්නයක් ඇති. මොකද දරුවෝ මොන වගේ තත්වෙක හිටියත් දෙමව්පියෝ තමන්ගේ දරුවන්ව අහක දන්නේ නෑනේ. ",
            "likes": "+2"
        },
        {
            "comment": " Haeima dukai niwansuwa ath wewa.game tharuna pirisatath pinsidu wewa ",
            "likes": "0"
        }
    ]
}