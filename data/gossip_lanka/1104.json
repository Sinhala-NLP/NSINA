{
    "Source": "https://www.gossiplankanews.com/",
    "Timestamp": "5/28/2018 08:00:00 AM",
    "Headline": "\n2002 වෙළඳ ඇමති කාලේ සුදු සහල් කේස් එකකට රවිට සිතාසි\n",
    "News Content": "\n\n\nආනයනික සුදු කැකුළු සහල් විකිණීමේ ක්‍රියාවලියේ දී මිල දර්ශකයට පටහැනිව සහල් මෙටි්‍රක් ටොන් 1000ක් විකිණීමට නියෝග කර රුපියල් මිලියන 4ක් රජයට පාඩු කළැයි එවකට සමුපකාර තොග වෙළෙඳ සංස්ථාවේ වැඩබලන සාමාන්‍යාධිකාරිවරයාට එරෙහි අල්ලස් නඩුවකට අදාළව අධිකරණය හමුවේ සාක්කි දීම සඳහා \nහිටපු වෙළෙඳ හා පාරිභෝගික අමාත්‍ය රවි කරුණානායක මහතාට ලබන ජූලි 20 වැනිදා අධිකරණයේ පෙනී සිටින ලෙසට කොළඹ අතිරේක මහෙස්ත්‍රාත් චන්දන කලංසූරිය මහතා සිතාසි නිකුත් කළේය.\n\nසිද්ධියට අදාළ නඩුව ඉකුත් 25 වැනිදා කැඳවූ අවස්ථාවේදී පාර්ලිමේන්තු මන්ත්‍රි \n\n\n\n\n\nරවි කරුණානායක මහතා අධිකරණයේ පෙනී සිටි අතර මහෙස්ත්‍රාත් දුලානි අමරසිංහ මහත්මිය නොසිටීම හේතුවෙන් මෙලෙස දින නියම කෙරිණි.\n\nසමුපකාර තොග වෙළෙඳ සංස්ථාවේ හිටපු වැඩබලන සාමාන්‍යාධිකාරිවරයකුව සිටි සුනිල් මිලේතියස් විමල් පෙරේරා මහතාට එරෙහිව අල්ලස් කොමිසම විසින් මේ නඩුව පවරා තිබේ.\n\nනඩුවේ සාක්කි අංක 10 ලෙස සාක්කි ලබා දුන් යූ.කේ. ජස්ටින් උමගිලිය විසින් ඉදිරිපත් කළ කරුණුවලට අනුව නඩුවේ සාක්කි අංක 11 ලෙස පාර්ලිමේන්තු මන්ත්‍රි රවි කරුණානායක මහතා නම් කරන ලෙසත් අධිකරණය හමුවේ පෙනී සිට සාක්කි ලබා දීමට සිතාසි නිකුත් කරන ලෙසත් අල්ලස් කොමිසම ඉකුත් ජනවාරි 09 වැනිදා අධිකරණයෙන් ඉල්ලීමක් කළේය. ඒ අනුව නඩුවට අදාළව පැමිණිල්ලේ සාක්කි අංක 11 ලෙස අධිකරණයේ පෙනී සිට සාක්කි ලබා දීම සඳහා පාරිලිමේන්තු මන්ත්‍රි රවි කරුණානායක මහතා වෙත ඉකුත් ජනවාරි 09 වැනිදා සිතාසි නිකුත් කෙරිණි.\n\n\n2002 ජූලි මස 01 දින සිට ජූලි 20 දින අතර කාල සීමාව තුළදී රජයේ සේවකයකුව සිටියදී සමුපකාර තොග වෙළෙඳ සංස්ථාවේ හිටපු වැඩබලන සාමාන්‍යාධිකාරිවරයකුව සිටි සුනිල් මිලේතියස් මහතා සමුපකාර තොග වෙළෙඳ සංස්ථාව විසින් ආනයනය කරන ලද සුදු කැකුළු සහල් විකිණීමේ ක්‍රියාවලියේදී රජයට අයුතු සහගත ලෙස හෝ නීති විරෝධී ලෙස පාඩුවක් විය හැකි බව දැන දැනම සහල් කිලෝ 1000ක් කිලෝවක් රුපියල් 17.50 බැගින් විකිණීමට නියෝග කිරීමෙන් රජයට රුපියල් මිලියන 4ක් හෝ ඊට ආසන්න මුදලක පාඩුවක් සිදු කළ බවට අල්ලස් කොමිසම විසින් නඩු පවරා තිබුණේ ඉකුත් 2011 වසරේ ජූලි මස 29 වැනිදාය.\n",
    "URL": "https://www.gossiplankanews.com/2018/05/2002-ravi-case.html\n",
    "Category": "N/A",
    "comments": [
        {
            "comment": " තමන් ඉන්න අපාර්ට්මන්ට් එකට කුලියගෙවන එකා දන්නැති රවියට අවුරුදු 16 කට කලින් ඒව මතකතියෙයිද ",
            "likes": "+147"
        },
        {
            "comment": " ලෝක වෙළඳ පොලේ තෙල් මිල ආයිත් පහල ගිහිල්ලා. දැන් එතකොට අර වැඩි කරපු මිල අඩු කරන්නේ නැද්ද? ",
            "likes": "+40"
        },
        {
            "comment": " He increased the import taxes of Electric Cars. Before that he brought large no of cars electric to Sri Lanka with his partner and kept.extra profit from a car is over 20 lakh. Kohomada tikiri mole.. ",
            "likes": "+12"
        },
        {
            "comment": " Onlyb4 million loss to the government ?? Very funny. ",
            "likes": "+3"
        },
        {
            "comment": " මේ තක්කඩි දේශපාලුවෝ රැල කිසිම අඩුවක් නැතිව හරියටම කරන වැඩේ තමා හොරකම.... මේ දූෂිත ,වංචනික කල්ලියට දඩුවම් දෙන්න නීතියටත් බෑ ..... දෙවියන්ටත් බෑ ...... මුන්ගේ අපරාධ වලට දඩුවම් දෙන්න පුලුවන් ජනතාවට පමණයි......ජනතාවගේ ආණ්ඩුවකින් පමණයි..... ",
            "likes": "+24"
        },
        {
            "comment": " ඒකනෙ රවී කියන්නෙ.. මේ ආන්ඩුව හොරකම් කරපු පිලිවෙලට නෙවෙයි නඩු අහන්නෙ කියලා.. හරිම අසාධාරණයි අප්පා..! ",
            "likes": "+21"
        },
        {
            "comment": " දැන් ඉතින් හිතා ගන්න පුළුවන්නේ බැදුම්කරයට නඩු අහල දඩුවම් දෙන්න යන කාලය, තව අවුරුදු 25 විතර යයි. එතොකොට චුදිතයෝ කුරියා ගහලා හෝ ගහන්න ඔන්න මෙන්න . ",
            "likes": "+16"
        },
        {
            "comment": " ඕන්න දැං යහපාලනේ ආයෙත් අපට ආතල් එකක් දෙන්නයි යන්නේ...  . කොල්ලනේ කල්පනාවෙන් හිටපල්ලා...ඔය අසේසෙ මොනව හරි බඩු මිලක් වැඩිකරාවි ",
            "likes": "+10"
        },
        {
            "comment": " Raviyata meeken wath kelaweyann deyyanee. Wena ehekata newe my hitiyoth rata iwarayi. Naththan Mugen mata wadak nee. ",
            "likes": "+7"
        },
        {
            "comment": " මට මතක නෑ ",
            "likes": "+6"
        },
        {
            "comment": " sahal kg 1000k kiyala thiyenne 4m padu venna nan kg ekakin Rs 4000/ k padu venna oni ne me kg 1000k nevi 1000 Metric Tons venna athi ",
            "likes": "+1"
        },
        {
            "comment": " බලාගෙන ගියාම රවියත් මම වගේ තමයි, වැඩට දක්ෂයි ඒ නිසාම චෝදනාත් වැඩියි ",
            "likes": "-8"
        },
        {
            "comment": " MONAWATA KIYANNADA ",
            "likes": "+2"
        }
    ]
}