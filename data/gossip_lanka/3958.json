{
    "Source": "https://www.gossiplankanews.com/",
    "Timestamp": "3/31/2023 09:00:00 AM",
    "Headline": "\nකොන්වකේෂන් එකට රට ගියේ නැත්නම් අධ්‍යාපනයට පාඩුවෙනවා: ඉසුරු කළ ඉල්ලීමට අධිකරණය බෑ කියයි\n",
    "News Content": "\nමහා පරිමාණ මුදල් වංචා කිරීමේ සිද්ධියක් සම්බන්ධයෙන් ඇප මත මුදා හැර සිටින තිකෝ සමූහ ව්‍යාපාරයේ හිමිකාරිනී තිළිණි ප්‍රියමාලිගේ පෙම්වතා බව කියන ඉසුරු බණ්ඩාරට විදේශගත වීමට අවසර ලබා දෙන ලෙස අධිකරණයෙන් සිදු කළ ඉල්ලීම කොටුව මහේස්ත්‍රාත් තිළිණ ගමගේ මහතා පෙරේදා (29) ප්‍රතික්ෂේප කළේය.\n \n\n\n \nඉසුරු බණ්ඩාර යන අය විදේශගත වීමට සිදු කළ ඉල්ලීම සිදු කර ඇත්තේ ඔහුගේ උපාධි ප්‍රදානෝත්සවය සඳහා බවත් එම දිනය කල් ඉකුත් වී ඇති බවත් කියමින් මහේස්ත්‍රාත්වරයා එම නියෝගය ප්‍රතික්ෂේප කළේය.ඔහුට එරෙහිව ඇති එක් නඩුවක් සඳහා විදේශගත වීමට සිදු කළ ඉල්ලීමට මහේස්ත්‍රාත්වරයා අවසරය ලබා දුන් අතර තවත් නඩුකරයක් කැඳ වූ අවස්ථාවේදී අපරාධ පරීක්ෂණ දෙපාර්තමේන්තුව විරුද්ධ වන බවට සිදු කළ දැනුම් දීමකට අනුව දෙවන ඉල්ලීම ප්‍රතික්ෂේප කළේය.උපාධි ප්‍රදානෝත්සවය සඳහා සහභාගී වීමට නොහැකි වීම නිසා සැකකරුගේ වැඩිදුර අධ්‍යාපන කටයුතු ඇනහිට ඇති බවත් එහෙයින් වැඩිදුර අධ්‍යාපන කටයුතු සඳහා ඉදිරිපත් කිරීමට සහතික ලබා ගැනීමට අවශ්‍ය යැයිද ඔහු වෙනුවෙන් පෙනී සිටි නීතිඥ අජිත් පතිරණ මහතා අධිකරණය හමුවේ කියා සිටියේය.\n \n\n\n \nසැකකරු විදේශගත වී නොපැමිණියහොත් නඩුවට අගතියක් වන බව මෙහිදී අපරාධ පරීක්ෂණ දෙපාර්තමේන්තුව අධිකරණ- යට දන්වා සිටි අතර එහිදී මහේස්ත්‍රාත්වරයා කියා සිටියේ අදාළ ලියකියවිලි ඉදිරිපත් කර නිසි පරිදි ඉල්ලීම සිදු කරන ලෙසය.ඇප මත මුදා හැර ඇති තිකෝ සමූහ ව්‍යාපාරයේ හිමිකාරීනී තිළිණි ප්‍රියමාලි, ඇය සිදු කළ වංචාවන්ට ආධාර අනුබල දුන් බවට චෝදනා එල්ල වී ඇප මත මුදා හැර ඇති බොරැල්ලේ සිරි - සුමන, තිළිණි ප්‍රියමාලිගේ පෙම්වතා බව කියන ඉසුරු බණ්ඩාර, ක්‍රිෂ් සමූහ ව්‍යාපාරයේ අධ්‍යක්ෂිකා ජානකී සිරිවර්ධන, රන් භාණ්ඩ මුදලට ගත් බව කියන රන් භාණ්ඩ වෙළෙඳසැල හිමිකරු අලගර- ත්නම් මනෝරන්ජන් යන අයවලුන් අධිකරණයේ පෙනී සිටියේය. \n",
    "URL": "https://www.gossiplankanews.com/2023/03/isuru-bandara-request.html\n",
    "Category": "N/A",
    "comments": [
        {
            "comment": " හරිම විහිලුයි, Convocation එකට යන්න බැරි උනොත් කොහොමද බබෝ අධ්‍යාපන කටයුතු ඇනහිටන්නේ ",
            "likes": "+121"
        },
        {
            "comment": " ඒක තමයි මාත් මේ කල්පනා කලෙ. අපේ සරසවිවල කුලපිතිවරයාට විරෝධය දක්වන්න උපාධිය ගන්නෙ නැතිව වේදිකාවෙන් බැහැලත් ගියා. ",
            "likes": "+70"
        },
        {
            "comment": " මොන බොරුවක්ද. මුගේ බොරු certificate එක තැපැලෙන් එවන්න කියන්න...... ",
            "likes": "+46"
        },
        {
            "comment": " මූට හරිනම් මේ කියපු දේට තව නඩුවක් දාන්න ඕනේ \"අධිකරණය නොමග යැවීමට තැත්කිරීම\" යටතේ. ",
            "likes": "+74"
        },
        {
            "comment": " නීතීඥයා කොණ්ඩෙ බැඳපු චීනෙක් වෙන්න ඕනැ. ",
            "likes": "+49"
        },
        {
            "comment": " Kanjipani drama part 2 ",
            "likes": "+42"
        },
        {
            "comment": " Convocation එකට ගියත් නැතත් අධ්‍යාපන සහතිකය එවනවා. විශ්ව විද්‍යාලයට දැනුම් දුන්නාම ඒ අය සහතිකය තැපැලෙන් එවනවා. පිටරට විශ්ව විද්‍යාලයක වුණත් වෙනසක් නෑ. ",
            "likes": "+7"
        },
        {
            "comment": " මු මේ කාවද ගොනාට අන්දන්නේ. නිකන් පලයන් බන් convocation එකට යන්න උඹට විසා ලැබුනද? Convocation නොගිය කියලා උඹට ඉගෙනීමට බාධාවක් නැහැ. උන් කරන්නේ business එකක්. ",
            "likes": "+4"
        },
        {
            "comment": " මූ හදන්නෙ, හොරාත්කාල ලංචාවෙනුත් පයින්ඩයි. මූව අල්ලල හිරේ දුන්ඩ. පට්ට හොරා. ",
            "likes": "+4"
        },
        {
            "comment": " They can join online and degree can be awarded in absentia. I obtained my degree from best enigineering uni මොරටුව university. ඔන තරම් ලමලමයින්ට degrees දෙන්වා convocation එන්නේ නැතිව සක්විති සහා මෙ වගෙ උන් එලියෙ ඉන්න නිසා මිනිස්සුන්ට බය නැහා වන්චා හොරකම් කරන්න දෙන් මුන් කරපු වන්චා beyond reasonable doubt ඔප්පු වෙලා තියෙන්නේ එනිසා හිරෙට දන්න ඔන ",
            "likes": "0"
        }
    ]
}