{
    "Source": "https://www.gossiplankanews.com/",
    "Timestamp": "8/29/2019 02:30:00 PM",
    "Headline": "\nඩිස්නි සමාගම බහමාස්හී දෙවැනි දූපතත් මිලට ගනී\n",
    "News Content": "\n\n\n\nසුප්‍රසිද්ධ ඩිස්නි සමාගම බහමාස් දූපත් ආශ්‍රිතව පිහිටි තවත් දූපතක් මිලදී ගෙන ඇතැයි වාර්තා වෙයි. ඒ අනුව, මේ දක්වා ඔවුන් බහමාස්හි පිහිටි පෞද්ගලික දූපත් දෙකක් මිලදී ගැනීමට කටයුතු යොදා තිබේ. සිය නවතම විනෝදාත්මක කලාපය එහි පිහිටුවීම සඳහා සමාගම මෙම මිලදී ගැනීම සිදු කරන්නට ඇතැයි විදෙස් මාධ්‍ය පවසයි.\nවිශේෂයෙන්ම, දැනටමත් මෙම කලාපය තුළ ක්‍රියාත්මක ඩිස්නි සමාගමේ සුඛෝපභෝගී මගී නෞකා යාත්‍රා ඇණියේ (Disney Cruise Line) වඩාත් ප්‍රකට ගමනාන්තයක් ලෙස මෙම කැරිබියානු දුපත් කලාපය ප්‍රකටව තිබීම ඊට හේතුවයි. දැනටමත් මෙම අණිය සතුව සුඛෝපභෝගී නෞකා පහක් පවතී.\n\n\n\n\n\nසමාගම පවසන ආකාරයට ඔවුන් බහමාස්හි සිටින දේශීය කලාකරුවන් සහ සංස්කෘතික විශේෂඥයන් සමගින් එක්ව මෙම දූපත විනෝදාත්මක කලාපයක් ලෙස ඉදිකිරීමට සැලසුම් කර ඇත. එහිදී එය සාම්ප්‍රදායික 'කැරිබියානු සංගීතය, කලාව සහ ආහාර\" මූලික කරගත් කලාපයක් වනු ඇතැයි පැවසෙයි. එසේම දැනටමත් ඩිස්නි සංරක්ෂණ අරමුදල මගින් පවත්වාගෙන යන පරිසර සංරක්ෂණ කටයුතුද මෙම දූපත ආශ්‍රිතව සිදු කිරීමත් සැලසුම වී තිබේ.\n\nවසර 2020 දී මෙම විනෝද කලාපයේ ඉදිකිරීම ඇරඹීමට නියමිතව ඇත. එය වසර 2020දී හෝ 2023 දී අවසන් කිරීම අපේක්ෂාව වී තිබේ. විශේෂයියන්ම බහමාස් රජයේ පාරිසරික පරික්ෂණ සහතිකය හිමිවීමෙන් අනතුරුව මෙම කටයුතු ආරම්භ කරන බව ඩිස්නි සමාගම සඳහන් කරයි. එහිදී ඉදිකරන ගොඩනැගිලි අතරින් 20%කට වඩා වැඩි ප්‍රමාණයක් තිරසාර ගොඩනැගිලි ඉදිකිරීමේ ක්‍රමවේද අනුගමනය කරමින් සිදුකරන බවත් සමාගම පවසා තිබේ.\n\n\n\n\n\n\n\n\n\n",
    "URL": "https://www.gossiplankanews.com/2019/08/disney-bahamas-second-island.html\n",
    "Category": "N/A",
    "comments": [
        {
            "comment": " ඩිස්නි සමාගම කාටුන් චරිත විසින් පාලනය කරන ඉන්දියන් සාගරයේ තියන දූපතක් ගැන හිතුවේ නැද්ද දැනේ නෑ ???? නිකමට වගේ  පසුව ලියමි. දකුණු සහ මද්‍යම ඇමෙරිකාව ආර්ථිකව නනන්ත්තාර කර ඔවුන්ගේ සම්පත් කොල්ල කන එක දැන් ඇමෙරිකාව පෙරටත් වඩා කරනවා. ඇමෙරිකන් රුකඩයක් බ්‍රසීලයේ ජනාධිපති කරවල ඇමේසන් වනය කොල්ල කන්න දීල .... වෙනිසියුලාව යන්තම් පුටින් නිසා බේරුනා (පුටින් නොහිටින්න මේ ලෝකය මිට වඩා වෙනස්) ",
            "likes": "+23"
        },
        {
            "comment": " අපේ පෝර්ට් සිටි එකත් ඩිස්නි සමාගමට බාර දුන්නා නම් අපිට ලංකාවෙ ඩිස්නිලන්තෙ බලන්න තිබුණ. ",
            "likes": "+15"
        },
        {
            "comment": " බැයිද මේ දුපතත් ගන්න ජොකර්ලා පිරිලා මෙහේ ",
            "likes": "+6"
        },
        {
            "comment": " Apee island eka keeyakata Hari deeganna bari weyida?? Danatath wikunalada Manda. Thiyena wikaara Wala hatiyata mama keewee. ",
            "likes": "+3"
        },
        {
            "comment": " Good Investment Opportunity at Indian Sea Amutu Atee...Free of Charge of Jokers, commodes with Funny Politics...Dream World Guests can enjoy lot at Amuthu Atee ",
            "likes": "+2"
        },
        {
            "comment": " How if this happens in Sri Lanka... how many will protest. ",
            "likes": "+2"
        }
    ]
}