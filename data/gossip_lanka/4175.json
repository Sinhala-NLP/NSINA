{
    "Source": "https://www.gossiplankanews.com/",
    "Timestamp": "7/28/2023 03:30:00 PM",
    "Headline": "\nබීමත් රියැදුරකුගේ මෝටර් රියට 11 හැවිරිදි පාසල් සිසුවෙක් බිලි\n",
    "News Content": "\nමාර්ගයේ ගමන් ගත් මෝටර් රථයක් පදිකයන් දෙදෙනකුගේ හා කැබ් රථයක, ත්‍රිරෝද රථයක පෙරේදා 26 වැනිදා රාත්‍රී 10 ට පමණ ගැටීමෙන් එකොළොස් හැවිරිදි පාසල් සිසුවකු මියගොස් තවත් දෙදෙනකු ප්‍රතිකාර සදහා හෝමාගම මූලික රෝහලට ඇතුළත් කළ බව මිගොඩ පොලීසිය පවසයි. මිය ගොස් ඇත්තේ මීගොඩ, හෙට්ටියාවත්තේ, විනිදු සත්සර නමැති එකොළොස් හැවිරිදි පාසල් සිසුවකු බව පොලීසිය කියයි. හයිලෙවල් මාර්ගය ඔස්සේ අවිස්සාවේල්ල දෙස සිට කොළඹ දෙසට බීමත් රියැදුරකු පැද වූ බව කියන මෝටර් රථයක් මිගොඩ 20 කණුව ආසන්නයේදී මාර්ගයේ ගමන් ගත් මවක (57) සහ ඇයගේ පුත්‍රයකුගේ (18) සිරුරේ ගැටී අනතුරක් සිදුව තිබූ බව මූලික පරීක්ෂණවලදී හෙළි වී යැයි පොලිසිය සඳහන් කරයි.   \n අනතුරෙන් පසුව මෝටර් රථය නොනවත්වා මීටර් 500 පමණ ඉදිරියට ධාවනය කරද්දී කොළඹ දෙස සිට අවිස්සාවේල්ල දෙසට ධාවනය වෙමින් තිබූ කැබ් රථයක ගැටී ඒ  අසල නවතා තිබූ ත්‍රිරෝද රථයක ගැටී අනතුරු දෙකක් සිදුව ඇතැයි පොලිසිය කියයි. අනතුරින් බරපතළ තුවාල ලැබූ ත්‍රිරෝද රථයේ රියැදුරු හා ඔහුගේ පුත්‍රයා සහ තවත් පුද්ගලයකු ප්‍රතිකාර සඳහා කඩිනමින් හෝමාගම මූලික රෝහලට ඇතුළත් කර ප්‍රතිකාර ලබමින් සිටියදී එකොළොස් හැවිරිදි පාසල් සිසුවා මියගොස් ඇති බව පොලිසිය පවසයි. සිද්ධියෙන් අනතුර සිදු කළ නාරාහේන්පිට ප්‍රදේශයේ පදිංචි 54 හැවිරිදි මෝටර් රථයේ රියදුරු අත්අඩංගුවට ගෙන පරික්ෂා කිරීමේදී ඔහු අධික ලෙස බිමතින් සිට ඇති බවට අනාවරණය වී තිබේ. \n අනතුරින් ත්‍රිරෝද රථයට හා මෝටර් රථයට බරපතළ හානි සිදුව ඇති අතර ප්‍රතිකාර ලබන  අනිත් දෙදෙනාගේ තත්ත්වය බරපතළ නොවන බව පොලිසිය කියයි . අනතුරට හේතුව නොසැලකිලිමත් 7 අපරික්ෂාකාරී රිය ධාවනය බව පොලීසිය කියයි. මියගිය පාසල් සිසුවාගේ මෘත දේහය පිළිබඳ හදිසි මරණ පරීක්ෂණය හෝමාගම හදිසි මරණ පරීක්ෂක සාම විනිසුරු චින්තක උදයකුමාර මහතා විසින් සිදු කිරීමට නියමිතව තිබුණි . අත්අඩංගුවට ගත් මෝටර් රථ රියදුරු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.ශාන්ත ප්‍රදීප් කුමාර කුලරත්න  \n",
    "URL": "https://www.gossiplankanews.com/2023/07/meegoda-incident.html\n",
    "Category": "N/A",
    "comments": [
        {
            "comment": " රටේ නීතිය ලිහිල්ව තියෙන තාක් රිය අනතුරු, මිණී මැරීම්, අනිකුත් අපරාධ අඩු වන්නේ නැහැ . ",
            "likes": "+65"
        },
        {
            "comment": " මගේ දරුවෙක් නම් මම මූව මරනව මගේ අම්ම පල්ල. හෙනගහපන් කාලකන්නිය. අසරන දෙමාපියන් කොහොම ඉවසන්නද.. නීතියක් නැති බල්ලට.ගිය රටක. තම බලය වෙනුවෙන් යටිකූට්ටුගේම් ගහන සක්කිලි.නාකි හොරුන්ගෙන් රටක් නීතියක් අනාගතයක් බලාපොරොත්තු වෙන්න බෑ.. ආණ්ඩුවට.හැම එකටම බැනල වැඩක් නෑ.. නමුත් නීති හා සාමය රකින යාන්ත්‍ර නය හදන්නෙ පුද්ලිගකව.මිනිස්සු නෙමෙයි.. ",
            "likes": "+31"
        },
        {
            "comment": " හිතට හරිම දුකයි. මේ පුතා අද දැයෙන් සමු ගන්නවා. දෙමාපියන්ට මෙ අවස්ථාවට මුහුණ දීමට ශක්තිය ලැබේවා ! රිය අනතුරු වලින් දවස් හතර පහක් ඇතුලත අහිමි වු ආනන්දයේ දෙවන මල් කැකුල. . ",
            "likes": "+14"
        },
        {
            "comment": " අනේ මෙහෙම කාලකන්නි රටක්. බීලා, රිය පදවලා, නොදරුවො යට කරලා, මේ අය තව අවුරුදු 2, 3කින් ආයෙත් ලයිසන් එක අතට ගන්නවා. දඬුවමක් නැති බව දන්න නිසා ඊට පස්සේ අනෙක් උන් කරන්නෙත් ඒ ටිකම තමා. ",
            "likes": "+13"
        },
        {
            "comment": " කර්පට් වෙන්න අඩි ගහලා කාර් එක එලවනකොට සමහරවිට පාරවල් දෙකක් පෙනෙනවා. වේගය ගැන අවබෝධයක් නැති වෙනවා. රිප්ලෙක්ස් ඇක්ෂන් හොඳටම ස්ලෝ වෙන නිසා බ්‍රේක් ගහන්නේ ඇක්සිඩන්ට් වුණාට පස්සෙයි. මේ ඩ්‍රයිවරයා ට නම් මැරෙනකම් අරක්කු පොවන්නයි තියෙන්නෙ. ",
            "likes": "+11"
        },
        {
            "comment": " We have to set-up a examples; when he release we have to kill him. Don't expect justification from Sri Lanka Legal Process. ",
            "likes": "+4"
        },
        {
            "comment": " මැරෙන තුරාවට වාහන එලවන්න බැරි වෙන්න මුගේ වාහන බලපත්‍රය අහෝසි කරනු.අහිංසක දරුවා ",
            "likes": "+3"
        },
        {
            "comment": " riyaduruta maraniya daduwama niyama kala yuthuya ",
            "likes": "+3"
        },
        {
            "comment": " me amma tatta ge mona tharam balaporottu thiyenna athida. matath me wage deyak wunanam mamma me minihawa maranawa aniwaryenma.anandayatath ,ratatath ahimiwuna me kakulu walata kawuda waga kiyanne. ",
            "likes": "+2"
        },
        {
            "comment": " අපරාදයේ බරපතළ කම , දැඩි නොසැලකිල්ල , තම උවමනාවෙන් අවසිහියට ලක්වී සිහි බුද්ධියෙන් කලයුතු වැඩක් කිරීම , අනතුර සිදුකර නොනවත්වා ධාවනයේ යෙදීම වැනි සාධක මත මෙවන් වූ අපරාධය කරුවන්ට ජනතා අධිකරණය ඉදිරියේ දඩුවම හිමිවිය යුතුයි . වින්දිතයින් ගේ දුක් ගැනවිල්ල පවතින ක්‍රියාවලිය තුල ඉටු වන්නේ නැහැ . මෙවන් වූ ස්වභාවයක් මත සමාජයේ ආරක්ශාව වෙනුවෙන් නීතිය හමුවට මෙවන් වූ අපරාධ කරුවන්ට ප්‍රසිද්ධියේ කස පහර ලබා දීම සම්මත කරන ලෙසට යෝජනා කරමි ",
            "likes": "+1"
        }
    ]
}