{
    "Source": "https://www.gossiplankanews.com/",
    "Timestamp": "9/27/2023 04:00:00 AM",
    "Headline": "\nවෙඩින් කාඩ් එකේ මිස්ට ඇන්ඩ් මිසිස් පටලැවී ජංජාලයක්\n",
    "News Content": "\nරටේ වැඩි දෙනෙකුගේ භාෂාව සිංහලයි. එහෙත් ලිපි ලේඛන, ආරාධනා පත්‍ර දැන්වීම් පුවරු ආදිය වැඩි ප්‍රමාණයක් ලියැවෙන්නේ ඉංග්‍රීසි බසිනි. එනිසා ඇතැම් අය අසීරුවට පත්වන අවස්ථාද දැක ගත හැකිය. එසේ ඉංග්‍රීසි භාෂාවෙන් ලියන ලද මංගල ආරාධනා පත්‍රයක් ලැබීම නිසා දෙපාර්ශ්වයක් අතර සිදුවන්නට ගිය හිත් අමනාපයක් අනු නවයෙන් බේරුණු පුවතක් පසුගියදා දකුණේ කඳුකර ගම් ප්‍රදේශයකින් අසන්නට ලැබිණි. නාගරික ප්‍රදේශයක ජීවත්වන මවුපිය දෙපළක් තම දියණියගේ විවාහ මංගල්‍යය සඳහා තම ඥාති හිතවතුන්ට ආරාධනා කළේ ඉංග්‍රීසි භාෂාවෙන් ලියන ලද ආරාධනා පත්‍ර තැපෑලෙන් යැවීමෙනි.\n \n\n\n \n\nදකුණේ කඳුකර ගම් පියසක ජීවත් වන තම නැන්දණිය සහ මාමාද මේ වැදගත් අවස්ථාවට සහභාගි කරවා ගැනීමට මනාලියගේ මවුපියන්ට බලවත් අවශ්‍යතාවක් ඇති විය. පවතින සෞඛ්‍ය මාර්ගෝපදේශ අනුව උත්සවයට සහභාගි කරවා ගත හැකි පිරිස සීමිත වූ බැවින් නැන්දණියගේ පවුලේ සෙසු අය මගහැර නැන්දණියට සහ මාමාට පමණක් ආරාධනා කිරීමට තීරණය කළ මනාලියගේ මවුපියන් ඔවුන් දෙදෙනාට ආරාධනා පත්‍රයක් යවන ලෙස දියණියට උපදෙස් දී ඇත. මංගල දිනය කෙමෙන් කෙමෙන් ළං විය. තැපෑලෙන් ආරාධනා පත්‍ර යැවූ සෑම දෙනාටම දුරකතනයෙන් අමතා ඔවුන්ගේ පැමිණීම තහවුරු කර ගැනීමද අවශ්‍ය විය.ඒ අනුව මනාලියගේ මව තැන්දණියට ද දුරකථනයෙන් අමතා ආර්ගය තොරතුරු, දුක සැප විමසා නැන්දෙ එහෙනම් හරිනේ. දෙන්නම එනව නේ ?” යැයි ඇසීමට සිතුවා පමණි. දුරකථනය දෙදරවමින් නැන්දම්මා දෝස් මුරයක් එල්ල කළාය.''අනේ අනේ කෙල්ලගෙ මගුලට මම හොඳ නෑ. මාම විතරයි හොඳ උඹලට නේ යනුවෙන් කියාගෙන යන්නට විය.\n \n\n\n \n\nඒ චෝදනාව ඇසීමෙන් ඇය බලවත් සේ නොසන්සුන් වූවාය.\"නෑ, නෑ, නැන්දෙ දෙන්නටම ආරාධනා කරල ඇත්තේ ලේලිය යටහත් පහත්ව කීවාය.\" දෙන්නටම නම් මගේ නමත් තියෙන්න එපායැ. තියෙන්නෙ සිරිසේන කියල මාමගේ නම විතරයි නේ නැන්දම්මා කේන්තියෙන් කීවාය.කුමක් හෝ වැරැද්දක් සිදුව ඇතැයි සිතූ ඇය දුරකථනය විසන්ධි නොකරම දියණිය කැඳවූවාය. ''ඇයි මොකෝ  ඔයා සියට විතරක් ආරාධනා කළේ.ආත්තම්මගෙ නම නැතෙයි කියන්නෙ මේ”\"එහෙම තමා අම්මේ ඉංග්‍රීසියෙන් ලියන්නෙ. මම ලිව්වේ මිස්ටර් ඇන්ඩ් මිසිස් සිරිසේන කියල. දියණිය පැහැදිලි කළාය.යළිත් නැන්දණිය ඇමතු ලේලිය කාරණාව පැහැදිලි කිරීමට උත්සාහ දැරුවය.\"අනේ, අපි දන්න ඉංගිරිසියක් නෑ බං, මාමත් දෙවෙනි කැලැසියට විතරක් ගිය මනුස්සය නේ, එයැයි තමයි කාඩ් එකත් මට පෙන්නල කිව්වෙ සිරිසේන කියල විතරයි ලියල තියෙන්නෙ, ඔහේගේ තම නෑ කියල”සිදුව ඇති පටලැවිල්ල තේරුම් ගත් ලේලිය තැන්දම්මාට කරුණු පැහැදිලි කර දී දෙදෙනාම මංගල උත්සවයට සහභාගි වන බවට පොරොන්දු කර ගත්තාලු.( එස්. වික්‍රමආරච්චි) \n",
    "URL": "https://www.gossiplankanews.com/2023/02/wedding-card-mister-missis.html\n",
    "Category": "N/A",
    "comments": [
        {
            "comment": " ඕනම පක්ෂයකට වහල් වෙලා උන් කියන දේ හොයන්නෙ බලන්නෙ නැතුව දේවත්වයෙන් අදහන උන් හැමෝම ඒ වගේ තමයි ",
            "likes": "+44"
        },
        {
            "comment": " ඔතනින්ම තේරෙනවා ඔයත් මොන වගේ කෙනෙක්ද කියලා. අහලා තිබෙනවාද 1980 ගනන්වල ලංකාවේ හිටි සංචාරක ඇමති කෙනෙක් ප්‍රසිද්ධ සභාවක කතා කරන්න ගිහින් අනාගත්ත හැටි. එකම කතාව කොලේ බලාගන සිංහල සහ ඉංග්‍රීසි දෙකෙන්ම කිව්වා හැබැයි තේරුම දැනගෙන නෙවෙයි. එයාගේ කතා ලියලා දෙන එක්කෙනා පිටපත් දෙකම දීලා තියෙනවා. මේ මනුස්සයා ඉංග්‍රීසි වචන කියවන්න දන්නවා වුණාට සිංහල ඉංග්‍රීසි පරිවර්තනය කිරීමට තරම් දන්නා කෙනෙක් නෙවෙයි. ඉතින් එදා ප්‍රසිද්ධියේම අනාගත්තා. කලා වැව පැත්තේ රජ කරන් හිටියේ. පොහොට්ටුව තියා ඒ කාලේ තිබුණ කරන කිසිම අලි නොවෙන කෙනෙක්ට ඉන්න දුන්නේ නෑ. ඉතින් එයාට ඡන්දෙ දුන්න අයත් ඔය වගේම නේද. හැම මගුලටම එකම කතාව කියන්න කලින් ටිකක් හිතා බලන්න කියන්න යන දේ හරිද කියලා. ",
            "likes": "+12"
        },
        {
            "comment": " ingrisi bashava maw bashava nove nam ugath kama maninne venath bashavak anuvada ? yatath vijitha manasikathvaya ",
            "likes": "0"
        },
        {
            "comment": " ' SIRISENA' HITAN NEWEI NE ???? ",
            "likes": "+21"
        },
        {
            "comment": " ඕකට ඉස්සර කිව්වෙ නොදන්නා දෙමළෙට ගොස් වරිගෙ නසා ගන්නවා කියලා තමයි නැත්නම් පවුලේ ළගම නෑයින්ට බුලත් දෙනවා මිස ආරාධනා කාඩි පත් දෙන්නෙ නැහැ ඉංග්‍රීසියෙන් කොරන්න ගියාම තමන්ගෙ භාෂාවත් නැතිවෙනවා නෑයොත් නැතිවෙනවා සංකෘතිය හා චාරිත්‍ර වාරිත්‍ර නැතුව යනවා වියත්තු කියාගන්නා මෙහෙම අය නිසා තමයි 2019 දී රට විනාශයට පත්වුනේ කියලා කියන්න පුළුවන් ",
            "likes": "+13"
        },
        {
            "comment": " ඔය වියත්තු නෙවෙයි සංකර කම. ඔය වැඩ අද ඊයේ නොවේ අවුරුදු තිස් ගානක්වත් තිස්සේ වෙච්ච දේවල්. විශේෂයෙන්ම 1977 පසුව ඇතිවුණු නිදහස් ආර්ථික ප්‍රතිඵල. ඉංග්‍රීසියෙන් වැඩ කරාට කිසිම වරදක් නෑ නමුත් ඉංග්‍රීසි හරියට ඉගෙන ගෙන තමන්ගේ මව් බසත් හරියට ඉගෙන ගෙන ඒ දෙක අවශ්‍ය විදිහට පාවිච්චි කරනවා නම් ඔය ප්‍රශ්න එන්නේ නෑ. ඒත් 1977 පස්සේ ලංකාවේ බිහිවුණා ඉංග්‍රීසියෙන් වැඩ පෙන්නන්න ඕන කියලා හීනමානයක්. අන්න එතන තමයි ඔය වැරැද්ද සිද්ධ වෙන්නේ. 2019 එනකොට ඕවා තෙම්පරාදු වෙලා ඉවරයි විශේෂයෙන්ම FM චැනල් වලින් තමයි විශාල ලෙස සංස්කෘතිය විනාශ වුණේ. ",
            "likes": "+9"
        },
        {
            "comment": " sudda lankava akramanaya kale meke inna sinahlungeningirisi ugena gannalu nodakin mun ",
            "likes": "0"
        },
        {
            "comment": " තමුන්ට හරියට සුද්දගෙ භාශාව ලියාගන්න බැරි අය අනික් මිනිස්සුන් ගේ නම්වලට හිනාවෙනවා. ඕක තමයි හීනමානය සහ කේතලේ මුට්ටියට කිවා කියන්නේ උඹ කලුයි කියලා. බලන්නකො ඔයාලගේ මවුපියන්ටවත් ඔය භාශා දෙකම පුලුවන්කම තියනවාද කියලා අනුන්ට හිනාවෙන්න ඉස්සෙල්ලා. මාර්ටින් වික්‍රමසින්හගේ යුගාන්තය නවකතාවේ සුලු චරිතයක් වන මදිරා දෙමාලසින්හ මතක් වෙනවා මේවා කියවනකොට​. ",
            "likes": "-1"
        },
        {
            "comment": " හපොයි වෙච්චි දෙයක් ",
            "likes": "+2"
        },
        {
            "comment": " අනුර කුමාරයාට ඉදිරියේදී වෙන රට වලින් එන ලියුම් බලලා ඔය සන්තසියම තමා වෙන්නේ. පුංචි ආම්ම ආර්යාව ලොව කළඹනු ඇත ",
            "likes": "-9"
        },
        {
            "comment": " රට \"දියුණු\" කරපු මයිනලාට ඡන්දය දීපු ගොං බයියෙක්... ",
            "likes": "-2"
        }
    ]
}