{
    "Source": "https://www.gossiplankanews.com/",
    "Timestamp": "7/31/2020 11:00:00 AM",
    "Headline": "\nසම්පායෝගේ සොහොයුරාගෙන් පැය 5 ක ප්‍රකාශනයක් ගනී\n",
    "News Content": "\n\n\n\nවරෙන්තු ලැබ සිටින මීගමුව හිටපු බන්ධනාගාර අධිකාරි අනුරුද්ධ සම්පායෝ මහතාගේ සොහොයුරු නෙරංජන් සම්පායෝ මහතාගෙන් අපරාධ පරික්ෂණ දෙපාර්තමේන්තුව ඊයේ (30) පැය පහක ප්‍රකාශයක් සටහන් කර ගත් බව පොලිස් මූලස්ථානය සඳහන් කරයි.\n මීගමුව බන්ධනාගාරය තුළ සිදුවූ දූෂණ හා විෂමාචාර ක්‍රියා සම්බන්ධයෙන් වරෙන්තු ලැබ සිටින\n\n\n\n\nහිටපු මීගමුව බන්ධනාගාර අධිකාරි අනුරුද්ධ සම්පායෝ මහතා සම්බන්ධයෙන් කරුණු විමසීම සඳහා පැමිණෙන ලෙසට අපරාධ පරීක්ෂණ දෙපාර්තමේන්තුව කර තිබූ දැනුම්දීමකට අනුව නෙරංජන් සම්පායෝ මහතා ඊයේ (30) පෙරවරු 9.00ට පමණ අපරාධ පරික්ෂණ දෙපාර්තමේන්තුවට පැමිණි බව පොලිසිය පවසයි. පැය පහක ප්‍රශ්න කිරීමෙන් පසුව පස්වරු 2.30ට පමණ නෙරංජන් සම්පායෝ මහතා අපරාධ පරීක්ෂණ දෙපාර්තමේන්තුවේ විශේෂ විමර්ශනයට ඒකකයෙන් පිටත්ව ගිය බවද පොලිසිය කියයි.\n\nනෙරංජන් සම්පායෝ මහතා වැඩ තහනමට ලක්ව සිටින පොලිස් පරීක්ෂකවරයකු වන අතර අනුරුද්ධ සම්පායෝ මහතාගේ වැඩිමහලු සහෝදරයා ද වෙයි. මෙම සිද්ධිය සම්බන්ධයෙන් අනුරුද්ධ සම්පායෝ මහතා අත්අඩංගුවට ගන්නා ලෙසට මීගමුව මහේස්ත්‍රාත් අධිකරණය වරෙන්තු නිකුත් කර ඊයේ (30) වන විට දින 10කි.\n\n(නිමන්ති රණසිංහ)\n",
    "URL": "https://www.gossiplankanews.com/2020/07/5hour-statement-sampayo-brother.html\n",
    "Category": "N/A",
    "comments": [
        {
            "comment": " ඒ කියන්නේ interdict කරපු SI කෙනෙක් අයියා හේතුව මොකක්ද ",
            "likes": "+9"
        },
        {
            "comment": " hora pawulak ",
            "likes": "+9"
        },
        {
            "comment": " ehenam raja paramaparawata benedict tamai karanna ona ",
            "likes": "0"
        },
        {
            "comment": " මේ නෙරන්ජන් සම්පායෝ කියන්නේ 80 ගනන් වල කුරැණැගල මලියදේව එකේ ක්‍රිකට් ගහපු පොරද ???Any one know ?? ",
            "likes": "+3"
        },
        {
            "comment": " අනුරුද්ධ ගියේ St Annes, සොහොයුරා Neranjan ගියේ මලියදේව. Neranjan cricket captain කරා leg spinner සහ athletes කරා. Captain කෙරේ senior හින්දා. පස්සේ forest officer විදියට ඇවිල්ලා එකේ issues වගයක් හින්දා police බැඳුණ. පාසල් කාලයේ මේ දෙන්නා අප්සෙට් පොරවල් නෙමේ. ",
            "likes": "+3"
        },
        {
            "comment": " මොකෑ බං මුන්ට මහතා කියලා කියන්නේ. අද ඇත්තටම මහතා කියන වචනයේ අර්ථයත් කනපිට ගහලද? ",
            "likes": "+1"
        },
        {
            "comment": " \"සම්පායෝ\" කියනකොට නිකං බ්ලතින් අමෙරිකන් මාෆියා නමක් වගේනේ.... ",
            "likes": "+1"
        },
        {
            "comment": " eththatama mee rate rajaye seewakayo path wunu naraka tatwaya gena dukai.. ",
            "likes": "0"
        }
    ]
}