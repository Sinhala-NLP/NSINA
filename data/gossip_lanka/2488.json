{
    "Source": "https://www.gossiplankanews.com/",
    "Timestamp": "9/29/2020 11:19:00 AM",
    "Headline": "\nමධ්‍යම අධිවේගී මාර්ගයේ කඩවත සිට මීරිගම දක්වා වන ඉදිකිරීම් කටයුතු ආරම්භ කෙරේ\n",
    "News Content": "\n\n\n\nමධ්‍යම අධිවේගී මාර්ගයේ කඩවත සිට මීරිගම දක්වා වන කිලෝමීටර් 37ක දුරින් යුත් පළමු අදියරෙහි ඉදිකිරීම් කටයුතු මේ වන විට ආරම්භ කර ඇති බව එම ව්‍යාපෘති අධ්‍යක්ෂ කාර්යාලය සඳහන් කරයි. වසර හතරක \nකාලයක් තුළ මෙහි ඉදිකිරීම් අවසන් කිරීමට සැලසුම් කර ඇති බවත්, මෙම පළමු අදියර සදහා චීනයේ එක්සිම් බැංකුවෙහි සහන ණයක් මත රුපියල් බිලියන 158ක මුදලක් වැය කෙරෙන බවත් ව්‍යාපෘති අධ්‍යක්ෂ ඩබිලිව්.කේ. කොඩිතුවක්කු මහතා පැවසීය. අධිවේගී මාර්ගයේ කඩවත අන්තර් හුවමාරුව ආසන්නයන් මධ්‍යම අධිවේගී මාර්ගය ආරම්භ කිරීමේදී මීටර් 23ක් උසැති කුලුනු මතින් මාර්ගය ඉදිකෙරෙන අතර, කඩවත සිට මීරිගම දක්වා වන කොටසෙහි කිලෝමීටර් 13ක දුරක් කුලුනු මතින් ඉදිකරනු ලබයි.\n\n\n\n\n\nකඩවත සහ මීරිගම අතර අන්තර් හුවමාරු ස්ථාන හතරකින් සමන්විත වනු ඇත. එය ගම්පහ සිට අධික වාහන සංඛ්‍යාවක් අධිවේගී මාර්ගයට එක්වීම සැලකිල්ලට ගනිමින් ගම්පහ උතුර, ගම්පහ දකුණ, වේයන්ගොඩ සහ මීරිගම වශයෙන් නම් කර ඇත.\n\nගම්පහ - ජා-ඇළ මාර්ගයෙහි අකරවිට ප්‍රදේශයෙන් ඉදිවන ගම්පහ දකුණ හුවමාරුවෙන් ගම්පහ සිට කොළඹ දෙසට ගමන් ගැනීමටත්, කොළඹ දෙස සිට ගම්පහ නගරයට පිවිසීමටත් හැකි වන අතර, ගම්පහ යක්කල මාර්ගයේ බණ්ඩාරනායක විදුහලට නුදුරු ආනන්ද මාවත අසලින් ඉදිවන ගම්පහ උතුර හුවමාරුවෙන් කොළඹ දෙසට සහ මහනුවර ඇතුළු සියලුම දිසාවන්ට ගමන් කිරීමට හැකි වනු ඇත.\n\nගම්පහ අන්තර් හුවමාරු ඔස්සේ වැඩි රථ වාහන සංඛ්‍යාවක් ගමන් ගැනීම සැලකිල්ලට ගෙන ගම්පහ යක්කල මාර්ගයත්, ගම්පහ-මිරිස්වත්ත මාර්ගයත් මන්තීරු හතරකින් සමන්විත වන ලෙසින්ද, ආනන්ද මාවත සහ කල්‍යාණි මාර්ගය මංතීරු දෙකක් වන ලෙසින්ද පුළුල් කිරීමට සැලසුම් කර ඇති බව ව්‍යාපෘති නියෝජ්‍ය අධ්‍යක්ෂ ඒ.එම්. රාෆි මහතා සදහන් කළේය.\n\nආනන්ද මාවත සහ කල්‍යාණි මාර්ගය පුළුල් කිරීමේදී දෙපස පදිංචිකරුවන්ට හානිය අවම වන ලෙසින් අත්පත් කර ගැනීම සිදු කිරීමට සැලසුම් කර ඇති අතර, එම මාර්ග දෙක සංවර්ධනය කිරීම සම්බන්ධයෙන් මාර්ග සංවර්ධන අධිකාරිය මගින් පාරිසරික හා සාමාජීය අධ්‍යයනයක් සිදු කරමින් පවතී.\n\nමෙම ව්‍යාපෘතියට සමගාමීව ගම්පහ - නව මිනුවන්ගොඩ මාර්ගයද උඩුගම්පොළ දක්වා මංතීරු හතරකින් සමන්විත වන ලෙසින් පුළුල් කර සංවර්ධනය කිරීමට සැලසුම් කර ඇති බව නියෝජ්‍ය අධ්‍යක්ෂ රාෆි මහතා පැවසීය.\n\nකඩවත සිට මීරිගම දක්වා වන කොටසෙහි ඉදිකිරීමේ කටයුතු මාර්ග සංවර්ධන අධිකාරියෙහි අධීක්ෂණය මත මෙට්රෝ ලොජිකල් කෝපරේෂන් චයිනා සමාගම මඟින් සිදුකරනු ලබයි.\n",
    "URL": "https://www.gossiplankanews.com/2020/09/central-expressway.html\n",
    "Category": "N/A",
    "comments": [
        {
            "comment": " Highways නම් රජපක්ශ , රජපක්ශ නම් highways ",
            "likes": "+35"
        },
        {
            "comment": " Highways යහපාලනේ හැදුවනම් හුරේ.  රජපක්ශ හැදුවනම් බර බරේ ",
            "likes": "+2"
        },
        {
            "comment": " MR MEREDDI LANKAWATA KIYANNA WENA DE  \"LEDA MALATH BADA SUDDAY\" ",
            "likes": "-1"
        },
        {
            "comment": " maha bankuva ganada male oya kiyanne komis nogahana rataval lokaye naha hande thama thiyenne badasudda venava namuth vade kerenava nam kisima vadak nokara maha bankuvama sudda kirima thava eka suddayak ",
            "likes": "-2"
        },
        {
            "comment": " කොමිස් නම් රාජපක්ස. රාජ පක්ස නම් කොමිස්. හයි වේ හදන එක හොදයි. නමුත් යන වියදම වගේ තවගුනයක් කොමිස් ගහනව මුන්. අනිත් එක exim බැංකුව තමයි ලංකාව කෑවේ. මත්තල වගේ සුදු අලි හදන්න සල්ලි දුන්නෙත් උන් තමයි! ",
            "likes": "+20"
        },
        {
            "comment": " කතාව හරි. මමත් පිලිගන්නවා. නමුත් මේ වැඩේ ශ්‍රී ලාන්කික බහුතරයක් හොදින්ම දැනගෙන අනුමත කලබව සලකන්න. ",
            "likes": "+25"
        },
        {
            "comment": " kadavatha vataravume anthima kotasa mul asthamenthauva vage degunayak una maduyama adi vegayath ehemaya naya poliya degunayak apita thibune vadak karala sadarana vidihata horakama kerena kena thoraganna kutti pitin gahala vadeth kerune nathi palakayan gana mathak karanna epa ",
            "likes": "+3"
        },
        {
            "comment": " මහා බැංකුව කැඩුවේ කවුද . ලංකාවේ අපේ ලංකාවේ. ",
            "likes": "0"
        },
        {
            "comment": " යහපාලනේ කාලේ හැදුවනම් හුරේ. රාජපස්ස හදනකොට බර බරේ ",
            "likes": "-3"
        },
        {
            "comment": " Light Railway eka hebei newethuwaa. Japana komis dennethi hinda wennethi...  :( ",
            "likes": "+8"
        },
        {
            "comment": " අඹේපුස්ස පැන්නහම , සියලුම අවසර අරන් හොඳ බඩු දාල , කණු ගලටම ගහල හදන්න හොඳේ!! නැත්තන් කඩන් වැටෙය් ",
            "likes": "+7"
        },
        {
            "comment": " colombo traffic adukaranna melo plan ekak ne..kadawatha to colombo, athugiriya to colombo, maharagama to colombo, wattala to colombo..me tike ude hawasa 20km yanna 2 hours walata wada yanawa...man thiru neethi da da baila gahanwa transport system eka hadan natuwa.. ",
            "likes": "+2"
        },
        {
            "comment": " Othana hadanavata vadiya pramukathvaya denna oney Colombo traffic ekata paaraval hadana eka. Comis gahillata nam colombo pitin hadana ewa vaasiy. ",
            "likes": "+1"
        },
        {
            "comment": " අපි කැමතියි.... නුවරට අධිවේගී මාර්ග හදනවට. හැබැයි හොඳම අමුද්‍රව්‍ය වලින් හැදුවොත් තමා හොඳ .... ",
            "likes": "0"
        },
        {
            "comment": " Why dont they expand Nittambuwa to Ambepussa section to atleast 4 lanes? ",
            "likes": "0"
        },
        {
            "comment": " ලොක්කගේ ගම නොවන නිසා ",
            "likes": "+1"
        },
        {
            "comment": " Ape sajith uthumno presudent unama highway eke yana ayage pad check karanna kramayak yodanawa!!! ",
            "likes": "0"
        }
    ]
}