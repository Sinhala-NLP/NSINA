{
    "Source": "https://www.gossiplankanews.com/",
    "Timestamp": "12/31/2018 04:00:00 PM",
    "Headline": "\nචීන වරායේ තෙල් ටැංකි කපා යකඩවලට විකුණන්න තැත් කළ පුද්ගලයින් කොටු\n",
    "News Content": "\n\n\nදෙවන ලෝක යුද සමයට පෙර බ්‍රිතාන්‍ය ජාතිකයන්ගේ විශ්මිත නිර්මාණයක් ලෙස ලංකාවට දායාද වූ චීන වරායේ පිහිටි තෙල් ටැංකි යකඩවලට විකිණීමට කැපූ අටදෙනකු ඉකුත් 27 වැනිදා අත්අඩංගුවට ගත් බව චීන වරාය පොලිසිය කියයි.\n\nදැනට මෙම තෙල් ටැංකි ලංකා ඉන්දීය තෙල් සමාගම  (අයි.ඕ.සී) පරිශ්‍රයේ පිහිටා ඇති අතර එම සමාගමේ ආරක්ෂක අංශය කළ පැමිණිල්ලකට අනුව විමර්ශනයක් සිදුකර මෙම සැකකරුවෝ ටැංකිවලින් කපා ඉවත් කළ තහඩු තොගයක් සමග අත්අඩංගුවට ගනු ලැබූහ.   \n\n\n\n\nකැලෑවට වැසි ඇති කොටසින් තෙල් ටැංකි පරිශ්‍රයට ඇතුළු වී මෙම විනාශය සිදුකර ඇති අතර එය කාලයක් තිස්සේ සිදුකර ඇතැයි පොලිස් පරික්ෂණවලින් හෙළිකර ගැනීමට මූතූර්. චීනවරාය භාර සහකාර පොලිස් අධිකාරි බුද්ධික මනතුංග මහතා ඇතුළු පොලිස් කණ්ඩායමක් සමත් වූයේය.\n\nකලක සිට යකඩ හොරු විසින් ටැංකි කිහිපයක් කපා ඇති අතර අත්අඩංගුවට ගත් සැකකරුවන් ටැංකි දෙකක් කපා යකඩ තහඩු ඉවත්  කරගෙන ගොස් තිබේ. ලංකා ඉන්දීය තෙල් සමාගම චීන වරාය පොලිසියට කළ පැමිණිලෙත් මෙම ටැංකි දෙකට කළ හානිය ලක්ෂ අනූවක් ලෙස දැනුම් දී තිබේ.\n\nත්‍රිකුණාමල වරායට අවශ්‍ය ඉන්ධන ලබාගැනීම සඳහා එවකට ලංකාව යටත් කරගෙන සිටි බ්‍රිතාන්‍යය ඡාතිකයන් 1924 දී ටැංකි 101ක් ඉදිකර 1930 දී වැඩ අවසන් කර තිබුණි. මෙම ටැංකි අගල් 2 1/2 යකඩ තහඩු රිවට් ඇණවලින් සවිකර ඉදිකර තිබුණු විශ්මිත නිර්මාණයක් ලෙසින් සැලකේ. අක්කර 685 වපසරියක් තුළ විහිදී ඇති ටැංකි වැඩි කොටසක් කැලෑවට ගොස් තිබුණි.\n\nඅත්අඩංගුවට ගත් සැකකරුවන් සම්බන්ධයෙන් සහකාර පොලිස් අධිකාරි බුද්ධික මනතුංග මහතාගේ මෙහෙයවීම යටතේ චීන වරාය වැඩබලන පොලිස් ස්ථානාධිපති පොලිස් පරික්ෂක කුඹුරේගම මහතා වැඩිදුර පරීක්ෂණ මෙහෙයවයි.\n\n -අමදෝරු අමරජීව-\n",
    "URL": "https://www.gossiplankanews.com/2018/12/china-harbour-iron-fraud.html\n",
    "Category": "N/A",
    "comments": [
        {
            "comment": " ලංකාවට නොමිලේ ලැබුණු ධන නිධානයකට අද අත්වී ඇති මෙම ඉරණමට සියලු දේශපාලන පක්ෂ වගකිව යුතුවේ. හතළිය දශකයේ අග බාගයේ ලැබුණු මෙම ධන නිධානය හරියට කළමනාකරණය කරානම් අද වෙනකොට ත්‍රිකුණාමලය වරාය ලෝකයේ හොදම වාරයක් බවට පත් වෙලා. අනික් අතට අපි ලංකාව දියණු කරන්න බලන්නේ මේ වගේ තමන්ගේ අද දවස ගැන විතරක් හිතන මිනිස්සු එක්කද? ",
            "likes": "+70"
        },
        {
            "comment": " මෙම ඉරණමට සියලු දේශපාලන පක්ෂ වගකිව යුතුවේ..... Are you scared of accusing the responsible party? ",
            "likes": "+3"
        },
        {
            "comment": " අලුතෙන් දේවල් හදනව තියා, තියෙන දේවත් රැකගන්න උවමනාවක් නැති කාලකන්නි රටක්. ",
            "likes": "+44"
        },
        {
            "comment": " 2500 talks kohomada. Lokenma uthumma lu. ",
            "likes": "+5"
        },
        {
            "comment": " අනේ අපිවත් එක්කම මේ රට විකුණනව නම් පිට රටකට...මිනිස්සුන්ගෙ ආකල්ප හදන්නේ නැතුව රටක් හදන්න බැහැ. කපටි සූත්තර දේශපාලුවෝ ඒක කරන්නේ නැහැ උන්ගෙ වහල්ලු ඒක වෙන කාටවත් කරන්න දෙන්නෙ නැහැ.. ",
            "likes": "+12"
        },
        {
            "comment": " These tanks has been there since 1943 rotting away, the yahapalana govt tried to earn some income from this installations, all of a sudden they became national assets. The unions in CEPETCO act lik, e DOG IN THE MANGER, UNP govt is selling National assets. Govts are not their to run Restaurents, Hotels, (BUHARI HOTEL) these are the follies of BANDARANAYAKE policies. They have burdened the Tax Payer and has become places of CORRUPTION. Take a leaf from UK every thing is in Private hands an the everything runs like clockwork ",
            "likes": "+10"
        },
        {
            "comment": " Incredible Sir Lanka!!  Nobody is take caring these valuable assets and I can see no government ministers want to make money from these tanks. God bless my country. ",
            "likes": "+8"
        },
        {
            "comment": " ලංකාවේ තියන වරාය කොහොමත් \"චීන වරාය \"තමයි ",
            "likes": "+5"
        },
        {
            "comment": " ප්රබාකරන් හිටියා නං අද තිරැකුනාණල වරාය අදික ලාබ ලබනවා ",
            "likes": "+4"
        },
        {
            "comment": " ඔබ නිවැරදියි. ප්‍රබාකරන් කියන්නේ අපේ සිංහල දේශපාලකයින්ට වඩා ගොඩක් හොද පාලකයෙක්. තම ජාතියට සිදු උනු අසාදාරනය හමුවේ ආයුද අතට ගත්තට. සෝබිතාවතාර ",
            "likes": "+3"
        },
        {
            "comment": " අනේ අපිවත් එක්කම මේ රට විකුණනව නම් පිට රටකට...මිනිස්සුන්ගෙ ආකල්ප හදන්නේ නැතුව රටක් හදන්න බැහැ. කපටි සූත්තර දේශපාලුවෝ ඒක කරන්නේ නැහැ උන්ගෙ වහල්ලු ඒක වෙන කාටවත් කරන්න දෙන්නෙ නැහැ.. ",
            "likes": "+3"
        },
        {
            "comment": " Make the directors of ITN ",
            "likes": "+2"
        },
        {
            "comment": " British, Come back Please. ",
            "likes": "+1"
        },
        {
            "comment": " This is a disaster.Culprits should be hanged along with cheap & uneducated politicians who don't have proper plans to develop these national assets and prides of Sri Lanka. Government should lease this to local entrepreneurs who can service and lease them back to hover or other companies to bring money to our country.I work for oil & Gas for 38 years , have the \"know how\" for rw-buklding these. ",
            "likes": "+1"
        },
        {
            "comment": " EHEMAWATH KARALA OOWAGEN SALLI HOYANNA KALPANA KARANNA ATHI ",
            "likes": "-1"
        },
        {
            "comment": " Aniwa thambiya wenta one ",
            "likes": "-2"
        }
    ]
}