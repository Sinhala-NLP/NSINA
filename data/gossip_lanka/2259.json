{
    "Source": "https://www.gossiplankanews.com/",
    "Timestamp": "4/28/2020 01:18:00 PM",
    "Headline": "\nදකුණු අප්‍රිකා ජනපතිගේ මල් මල් මුහුණු ආවරණය උපහාසයට නැගේ\n",
    "News Content": "\n\n\n\nපසුගිය දිනක සිරිල් රමපෝසා ජනාධිපතිවරයා විසින් තම රටේ කුඩා ඇඟලුම් කර්මාන්තකරුවන් දිරිගන්වමින් මුහුණු ආවරණ පිළිබඳව තම ජනතාව දැනුවත් කරමින් සිටින අවස්ථාවකදී මාධ්‍ය හමුව අතරතුර ඔහුට මුහුණ දීමට සිදු වූ හාස්‍යජනක සිදුවීමක් සම්බන්ධයෙන් බොහෝ දෙනාගේ අවධානය යොමුව තිබේ. සමාජ මාධ්‍ය \nමෙන්ම බොහෝ රටවල් වල ප්‍රධාන මාධ්‍ය ධාරාව හරහා ද මොහුගේ මෙම සිදුවීම හුවා දක්වන ලදී.\n\n\n\n\n\nමේ වන විටත් දකුණු අප්‍රිකාව නව කොරෝනා වසංගතය හේතුවෙන් දැඩි පීඩාවකට පත්ව සිටින මොහොතක ඔහු මුහුණ දුන් මෙම සිද්ධිය ජනතාවගේ මනසට යම් සැහැල්ලු මනෝභාවයන් ඇති කරමින් හාස්‍ය රසයක් ද එක් කරණු ලැබීය.\n\nදකුණු අප්‍රිකානු රාජ්‍ය එළඹෙන මැයි පළවෙනිදා සිට ඔවුන්ගේ අගුලු දැමීමේ සීමාවන් ලිහිල් කරන බවට යම් යම් ප්‍රකාශයන් ඉදිරිපත් කර තිබුණද බ්‍රහස්පතින්දා දින පැවති මෙම මාධ්‍ය හමුවේ දී සිරිල් රමපෝසා මහතා මෙම ලිහිල් කිරීමේ සීමාවන් පිළිබඳව නිල දැනුවත් කිරීම සිදුකරනු ලැබූ අවස්ථාවේ මෙම සිදුවීම සිදු වී ඇත. එරට ජනතාව ඉදිරියටත් මුඛ ආවරණ පැළඳිය යුතු බව සිරිල් රමපෝසා මහතාගේ අදහස වූ අතර ඔහු  ඒ සම්බන්ධයෙන් මාධ්‍ය ඉදිරියේ දැනුවත් කිරීමේදී  ජනාධිපතිවරයා මෙසේ මුහුණු ආවරණයක් පැලඳීමට උත්සාහ කොට තිබේ. එහිදී ඔහුට මෙම මුහුණු ආවරණය නිසියාකාරව  පැළඳ ගැනීමට නොහැකි වීම හේතුවෙන් ඔහු දැඩි අපහසුතාවයකට පත්වන අයුරු දක්නට ලැබුණි.\n\nඑහිදී දකුණු අප්‍රිකානු ජනාධිපතිවරයා මුඛය සහ නාසය වසා ගැනීමට භාවිතා කරන මෙම මුහුණු ආවරණය දෑස් මත පැළඳ ගැනීම සියලු දෙනාගේ හාස්‍යයට තුඩුදුන් කරුණක් විය. කෙසේවෙතත් කිහිප වරක්ම උත්සාහ කිරීමෙන් පසු ඔහු අවසානයේ එය නිසියාකාරව පැළඳ ගැනීමට සමත්ව තිබේ.\n\nසිරිල් රමපෝසාගේ මෙම සිදුවීම හාස්‍ය ජනක සිදුවීමක් ලෙස ලොව පුරා බෙදා හදා ගැනුනද ඔහුගේ උත්සාහය වූයේ තම ජනතාවට මුහුණු ආවරණ පැළඳීමේ අත්‍යවශ්‍යතාවය පැහැදිලි කිරීමයි. කෙසේ වෙතත් මේ වන විට දකුණු අප්‍රිකාව තුළ තුන් දහසකට අධික නව කොරෝනා රෝගීන් හමුවී තිබේ. මෙවන් අවස්ථාවක තමන් විසින් මෙසේ රටේ අගුලු දැමීමේ සීමාවන් ලිහිල් කළ ද මුහුණ ආවරණ භාවිතා කිරීම අත්‍යවශ්‍ය වන බව ප්‍රකාශ කිරීමට ඔහු ගත් මෙම උත්සාහය උපහාසයට ලක් නොකළ යුතු බව බොහෝ දෙනා පවසා තිබේ.\n\n\n\n\n\nකෙසේ වෙතත් දකුණු අප්‍රිකානු ජනතාව තම ජනාධිපතිවරයාගේ මෙම ක්‍රියාව හාස්‍ය රසය උපදවන ක්‍රියාවක් බව තම සමාජ මාධ්‍ය ගිණුම් ඔස්සේ ප්‍රකාශ කර තිබුණි. එනමුත් මෙය කිසිසේත් හාස්‍යයට ලක් නොවිය යුතු කාරණයක් යැයි බොහෝ විද්වතුන් පවසා තිබේ. එයට හේතුව රමපෝසා මහතා මෙය හුදෙක් ජනතාවගේ විනෝදය සඳහා නොව ජනතාව දැනුවත් කිරීම සදහා සිදුකරන ලද්දක් වීමයි.\n\nඑළඹෙන මැයි පළවෙනිදා සිට තම රටේ අගුලු දැමීමේ සීමාවන් ලිහිල් කිරීමට තම රජය තීරණය කොට ඇති බවත් මෙසේ සීමාවන් ලිහිල් වීමෙන් පසුව ජනතාව තමන්ගේ එදිනෙදා ජීවන කටයුතු පවත්වා ගැනීමේදී මුහුණු ආවරණ පැළඳීම අත්‍යවශ්‍ය බවත් දකුණු අප්‍රිකානු ජනාධිපතිවරයා එම මාධ්‍ය හමුවේ දී පෙන්වාදී තිබේ. එබැවින් ඔහුට එම මාධ්‍ය හමුවේ දී සිදුවූ මෙම අත්වැරදීම කිසියම් හාස්‍ය රසයක් උපදවනු ලැබූවද එය සෘජු දෙශපාලයකට සම්බන්ධ කර නොගන්නැයි බොහෝ විද්වතුන් ඉල්ලා තිබේ. එමෙන්ම දකුණු අප්‍රිකානු රජය තවදුරටත් තම රට වැසියන් ගෙන් ඉල්ලා සිටින්නේ ඉදිරි කාල වකවානුව තුල එදිනෙදා ජීවන කටයුතුවල යෙදීමේ දී අනිවාර්යයෙන්ම මුහුණු ආවරණ පලඳින ලෙසයි.\n\n- රිෂ්මි ඉෂාරා -\n\n",
    "URL": "https://www.gossiplankanews.com/2020/04/siril-ramposa-face-mask.html\n",
    "Category": "N/A",
    "comments": [
        {
            "comment": " ඒකට අපේ සෙට් එක කෙලින්ම එන් 95 මාස්ක් ගහන්නේ ",
            "likes": "+30"
        },
        {
            "comment": " බොලටත් හිටන් තුමා ඕක කරාම තමයි හිනා උනේ. බලපල්ල තවත් ඒ වගේ උත්තමයන් ඉන්නව​ ",
            "likes": "+17"
        },
        {
            "comment": " උගතා නම්‍ය ශීලීයි නූගතා උසස්යැයි සිතා සිටී උගත් පොහොසතා පරිසරය විදී නූගතා දුප්පතා පරිසරය නසයි උගතා රුපියලටද ගනන් සදයි නූගතා අගයකි නැතැයි විසිකර දමයි පොහොසතා සෙරෙප්පුවක් වත් නැතිව පයින් ඇවිද ගොස් ප්‍රාඩෝ ඒකේ පිටත්වෙද්දි අතේ සතේ නැති ඒකා ඩෙක්ස් සන්ගලාස් ජැකට් දමා හිස් පොකට්ටුව සමග රගයි ",
            "likes": "+8"
        },
        {
            "comment": " Surely Hitan ",
            "likes": "+1"
        },
        {
            "comment": " මෙන්න මේ වගේ ජනාධිපතිවරුන් ට තමයි අමෙරිකාව එන්න කියලා ලෝකයේ හොඳම ජනාධිපති කියලා සම්මාන දෙන්නෙ. අපිටත් එහෙම කාලය ක් තිබුනා මතක ද ඔයාලට ",
            "likes": "+8"
        },
        {
            "comment": " මතක් කරලා දෙන්නකෝ ",
            "likes": "+5"
        },
        {
            "comment": " ape agamathi wage ",
            "likes": "+2"
        },
        {
            "comment": " මූත් අපේ එකා වගේම පොරක්.. ",
            "likes": "0"
        },
        {
            "comment": " yata eka udata adan wage ",
            "likes": "0"
        }
    ]
}