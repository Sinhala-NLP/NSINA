{
    "Source": "https://www.gossiplankanews.com/",
    "Timestamp": "8/31/2023 04:00:00 PM",
    "Headline": "\nමන්ත්‍රීවරුන්ට මැතිසබා රැස්වීම් එපාවෙලා - සංඛ්‍යාලේඛන හෙළි කරයි\n",
    "News Content": "\nමන්ත්‍රීවරුන් පාර්ලිමේන්තු රැස්වීම්වලට සහභාගීවීමේ උනන්දුව අඩුවී ඇතැයි විගණන වාර්තාවක සදහන් වේ.නව වැනි පාර්ලිමේන්තුවේ රැස්වීම් වාර 101ක් පවත්වා තිබූ අතර පාර්ලිමේන්තු මන්ත්‍රීවරුන් 225න් 150කට වැඩි පිරිසක් සහභාගිවී තිබුණේ රැස්වීම් වාර 81කට පමණක් බව ද එම වාර්තාවේ දැක්වේ.මුළු රැස්වීම් 101න් රැස්වීම් වාර විස්සක් සඳහා පාර්ලිමේන්තු මන්ත්‍රීවරුන් එකසිය පනහකට අඩුවෙන් සහභාගි වී ඇති බවත් පාර්ලිමේන්තු මන්ත්‍රීවරුන් 200කට වැඩියෙන් සහභාගි වී ඇත්තේ රැස්වීම් වාර 12කට පමණක් බවත් එහි සඳහන් වේ. \n මේ අතර පාර්ලිමේන්තු කාර්ය මණ්ඩලයට සහනදායි පදනම මත මෝටර් රථ බලපත්‍ර ලබාදීම සම්බන්ධයෙන් වූ චක්‍රලේඛ විධිවිධානවලට පටහැනිව ජ්‍යෙෂ්ඨ මට්ටමට අයත් විධායක තනතුරක වසර 7ක සේවා කාලයක් සම්පූර්ණ කර නොතිබුණු නිලධාරීන් තිදෙනකුට සහනදායි මෝටර් වාහන බලපත්‍ර නිකුත් කිරීම සම්බන්ධයෙන් විධිමත් අනුමැතියක් විගණනයට ඉදිරිපත් කර නොතිබූ බව ද එම වාර්තාවේ දැක්වේ.කතානායක නිල නිවෙස මාදිවෙල නිල නිවාස නුවරඑළියේ සෙන්පති මැදුර නිවාඩු නිකේතනය හා අනුරාධපුරයේ මෙත් සෙවණ නිවාඩු නිකේතනයට අදාළ භාණ්ඩ සමීක්ෂණ වාර්තා (2022) විගණනයට ඉදිරිපත් කර නොතිබූ බව ද විගණන වාර්තාවේ සඳහන් කර ඇත. \n මේ අතර රජයේ ගිණුම් පිළිබඳ පාර්ලිමේන්තු කාරක සභාව විගණකාධිපති වාර්තා විමර්ශනය සඳහා කාරක සභා රැස්වීම හැටක් 2022 වර්ෂයේදී පැවැත්වීමට අපේක්ෂිතව තිබූ නමුත් පවත්වා තිබුණේ රැස්වීම් තිස් අටක් පමණක් බව වාර්තාවේ දැක්වේ. පොදු ව්‍යාපාර පිළිබඳ පාර්ලිමේන්තු කාරක සභාව 2022 වර්ෂයේ ඳී ආයතන හා ව්‍යාපෘති කමිටුව ඉදිරියට කැඳවීමේ ප්‍රගතිය සියයට77.94ක් බව ද එහි සඳහන් වේ.රජයේ වාහනවල රාජ්‍ය ලාංඡනය යෙදිය යුතු බව දක්වා ඇතත් පාර්ලිමේන්තුවේ සියලුම වාහන සම්බන්ධයෙන් එසේ කටයුතු කර නොතිබූ බව ජාතික විගණන කාර්යාලය පවසයි. මේ තොරතුරු සඳහන් වන්නේ ශ්‍රී ලංකා පාර්ලිමේන්තුවේ 2022 කාර්ය සාධන වාර්තාවේය. සුජිත් හේවාජුලිගේ \n",
    "URL": "https://www.gossiplankanews.com/2023/08/parliament-stats.html\n",
    "Category": "N/A",
    "comments": [
        {
            "comment": " මට හිතෙන්නේ තීරු බදු රහිත වාහන නැති නිසා වෙන්න ඇති. මහ ජනතාව හූරා කන හිඟන්නෝ. මුන් පත් කරන්න චන්දේ දෙන උන්ටත් හෙණම වදින්න ඕනෑ . ",
            "likes": "+22"
        },
        {
            "comment": " රජයේ නිලධාරීන්ට තීරුබදු රහිත මෝටර් රථ බලපත්‍ දීම අඩලංගු කල යුතුයි. දෙනවානම් මුලු සේවා කාලයටම එක් වරක් පමණක් වසර 15ක සේවා කාලයකින් පසුව දිය යුතුයි. නැත්නම් සංචිතයකින් වාහන නිකුත් කල යුතුයි. ",
            "likes": "+3"
        },
        {
            "comment": " එහෙම වෙන්නෙ මැති ඇමති වරුන්ට වැටුප් හා දීමනා වලට අමතරව පාර්ලිමේන්තුවට පැමිණීම වෙනුවෙන් දීමනා ගෙවන නිසා තමයි රජයේ සේවකයින් හා නිළධාරින් සදහා එහෙම පැමිණීමේ දීමනා දෙන්නෙ නැහැ ඔවුන් වැඩට නාවොත් නිවාඩු අනුමත නොකලොත් පඩියෙන් අඩුකරනවා එනිසා මැති ඇමතිවරු සදහාද නොපැමිණීම වෙනුවෙන් වැටුපෙන් අය කරන්න ඕන අවවාදයට වඩා ආදර්ශය වැදගත් කියලා එහෙම ක්‍රියාත්මක කරන්න ඕන ",
            "likes": "+15"
        },
        {
            "comment": " රජයේ සේවකයෝ තමයි මේ රටට තියෙන ලොකුම හෙනය ",
            "likes": "-1"
        },
        {
            "comment": " කාළකන්නි හැත්ත උඹලාට මැතිසබේ එපා වෙලා නෙවෙයි රටේ ජනතාවට තොපිව එපාවෙලා . ඒක තමයි ඇත්ත.. උඹලා 225 හැඳි ගෑවිලාම යන්න ඕන. . තූ... නොදකින්.. ",
            "likes": "+9"
        },
        {
            "comment": " ගෙරියෝ 225 ට රට සංවර්ධනය කරන්න තියෙනවනේ , ඉතින් හරක් දියවන්නා ගාලට ගිහිල්ල කොහොමද? ",
            "likes": "+8"
        },
        {
            "comment": " Pension eka harida dan? ",
            "likes": "+8"
        },
        {
            "comment": " තමන් පත්කර එවන මහජන නියෝජිතයින්ගේ පාර්ලිමෙන්තු පැමිනීම අධ්‍යයනය කරන්න ජනතාවට අයිතියක් තිබිය යුතුයි. කරුණාකර ඒ පැමිනීමේ ලේඛන ප්‍රසිද්ධ කරන්න. මන්ත්‍රී වරප්‍රසාදවලට මුවාවෙලා බිස්නස් කරන කම්බ හොරු හැත්ත තමයි ඔය ඇබ්සන් වෙන්නෙ. ",
            "likes": "+5"
        },
        {
            "comment": " මොන්ටිසොරියකත් පැමිණීම බලනවා. මේ බල්ලන්ට එහෙමත් නැතුව සියලුම දේවල් පිනටම ලැබෙනවා. ",
            "likes": "+5"
        },
        {
            "comment": " ඕවා කෝප් කමිටුවේ කතා කරන්නෙ නැතෙයි? ",
            "likes": "+3"
        }
    ]
}