{
    "Source": "https://www.gossiplankanews.com/",
    "Timestamp": "10/28/2022 09:33:00 AM",
    "Headline": "\nමාධ්‍ය ඒකකයේ භාණ්ඩ අරගෙන යෑමට තරම් අපි නං පහතට වැටුණේ නෑ\n",
    "News Content": "\nහිටපු ජනාධිපතිවරයෙකු ලෙස තමන් කිසිසේත්ම තමන්ගේ මාධ්‍ය ඒකකයේ තිබුණ භාණ්ඩ අරගෙන යාමට තරම් පහතට වැටුණු කෙනෙක් නොවන බව හිටපු ජනාධිපති මෛත්‍රීපාල සිරිසේන මහතා පැවසීය.ඔහු මේ බව පවසා සිටියේ ඊයේ (27දා) පොළොන්නරුවේදී විශේෂ මාධ්‍ය හමුවක් කැඳවමිනි. ඒහිදී වැඩිදුරටත් අදහස් දැක්වූ මෙත්‍රීපාල සිරිසේන මහතා, \"සමහර රූපවාහිනී නාලිකාවල, සමාජ මාධ්‍යවල, වෙබ් අඩවිවල තිබුණා වැරදි ප්‍රවෘත්තියක්. පිබිදෙමු පොළොන්නරුව ව්‍යාපෘතියෙන් කඳුරුවෙල භාගෙට ගොඩනැගිල්ලක් හදලා තියෙනවා නොයෙකුත් වැරදි එතන දැන් සිදුවෙනවා, නීතිවිරෝධී දේවල් වෙනවා කියලා කියනවා.\n \n\n\n \n මම පැහැදිලිව කියන්න ඕන කදුරුවෙල බස්නැවතුම්පොළට පිටුපස තියෙන මේ ගොඩනැගිල්ල රජයේ ගොඩනැගිල්ලක් නෙමෙයි. රජයේ මුදල් සතයක්වත් යොදවපු එකක් නෙමෙයි. පිබිදෙමු පොළොන්නරුව ව්‍යාපෘතියට අයිති එකකුත් නෙමෙයි. පොළොන්නරුව සමූපකාර මණ්ඩලය සහ මඩකලපුවේ ව්‍යාපාරික මහත්තයෙක් එක්ක ගිවිසුම් ගතවෙලා සිනමා ශාලාවක් හදන්න කියලා තමයි මේක කළේ. මම එතනට ගිහින් තියෙනවා. සිනමා ශාලාවක් පොළොන්නරුවේ තියෙනවා නම් හොඳයි. පස්සේ ඒ ව්‍යාපාරික මහත්මයා බංකොළොත් වෙලා දාලා ගිහිල්ලා කියලා තමයි දැනගන්න තියෙන්නේ. මම කනගාටු වෙනවා මම සම්බන්ධයි කියලා මහජනතාව නොමග යවන විදිහේ පුවත් පළ කිරීම ගැන. ඒ වගේම තමයි ජනාධිපති ලේකම් කාර්යාලයේ කෝටි තුනහමාරක බඩු භාණ්ඩ අස්ථානගත වෙලා කියලා විගණන වාර්තාවකින් කියවෙනවා කියලා. පත්තරවල පුවත් පළ වෙලා තිබුණා මට චෝදනා කරන ආකාරයෙන්. මම ඒ විගණන වාර්තාව දැක්කේ නෑ. විගණකාධිපතිතුමාගෙන් ඉල්ලා ගන්නවා එය. කිසිසේත්ම ජනාධිපතිවරයාට, ජනාධිපතිවරයාගේ කාර්යාලවල තියනෙ ගොඩනැගිලි, සම්පත් අයිති නැහැ. \n \n\n\n \nපෑනක් පැන්සලක්වත් ජනාධිපතිවරයා භාරයේ නෑ. ඒවා භාරව නිලධාරී මහත්වරු ඉන්නවා. අනුරාධපුරේත්, කතරගම ජනාධිපති මන්දිරවලත්  රූපවාහිනී අතුරුදන් වෙලා තියෙනලා කියලත් තිබුණා. මම ඉතාම පැහැදිලිව කියන්න ඕනෑ මාධ්‍ය අංශයේ තමයි විශාල වශයෙන් බඩු අතුරුදන් වෙලා තියෙන්නේ කියලා තිබුණා. මාධ්‍ය අංශය විතරක් නෙමෙයි අනෙකුත් සෑම අංශයක් භාරවම නිලධාරීන් ඉන්නවා. මම දන්න විදිහට මාධ්‍ය අංශයේ හිටපු අධ්‍යක්ෂ ජනරාල්වරයා 2019 ජනාධිපති වුණ ගෝඨාභය රාජපක්ෂ මහතාට අයත් කාර්යමණ්ඩල වෙත ලිඛිතව භාරදුන්නා.යම් කිසි බඩු භාණ්ඩ හිඟයක් තිබෙනවා නම් ඒ පිළිබඳ පරීක්ෂණයක් පැවැත්විය යුතුයි. ජනාධිපතිවරයෙක් විදිහට සර්කිට් බංග්ලො එකක තියෙන කබල් රූපවාහිනියක් ගේන්න, නැත්නම් මාධ්‍ය ඒකකයේ තියෙන මොනවා හරි බඩු අරගෙන යන්න තරම් පහතට වැටිච්ච කෙනෙක් නෙමෙයි මම. මම කවදාවත් වංචාවක් දූෂණයක් කරපු නැති කෙනෙක්. මම රජයෙන් ඉල්ලා සිටිනවා මේ ගැන පරික්ෂණයක් කරන්න අපිත් ඒ සඳහා සහාය දෙනවා\" ' යනුවෙන් පැවසීය.(පොළොන්නරුව - තුෂාර තෙන්නකෝන්)\n",
    "URL": "https://www.gossiplankanews.com/2022/10/maithripala-speaks.html\n",
    "Category": "N/A",
    "comments": [
        {
            "comment": " පහතට වැටෙන්න ඔයා ඉහල හිටපු මිනිහෙක්ද? ජනතාව විශ්වාසය තියල පොදු අපේක්ෂක විදිහට ඔයාව තෝරල ජනාදිපති කෙරුවා. ඊට පස්සෙ රනිල් කියන දේවල් අහගෙන කරබාගෙන හිටියා. රාජපක්ෂ පවුලෙ හොරකම් අල්ලලා හිරේ දානව කියුව. ඒක කලේ නෑ. ලොකුම ජන්ද පොරොන්දුව හොරකම් ඇල්ලීම. අවසානය්දි රනිල්, අර්ජුන් එක්ක සෙට් වෙලා බැඳුම්කර වන්චාවත් කෙරුවා. ඔයා බලන් හිටියා. අන්තීමටම පාස්කු බෝම්බ ගහන්න එනවා කියලා සී අයි ඩී එකට අනූ හත් වතාවක් තොරතුරු ලැබිලා තියෙද්දි කිසි දෙයක් ගණන් ගන්නැතුව සිංගප්පූරුවෙ සනීප ගන්න ගියා. බෝම්බෙ පුපුරල මිනිස්සු මැරුනා කියල ආරංචිය ආවත් පහු වෙනිදා නිවාඩු පාඩුව තමයි ලංකාවට ආවේ. ඔබ වගේ පහත්, දෙපිටකාට්ටු, නෝන්ජල් හිවලෙකුට කොහෙන්ද ආත්ම ගරුත්වයක්? පහත් මිනිහෙක් තවත් කොහෙ පහලට වැටෙන්නද? ",
            "likes": "+31"
        },
        {
            "comment": " ඒත් කාදිනල්ට වඩා නම් හොඳයි.කාදිනල් වැඩේ කල් තියා දැනගෙන බැතිමතුන් ස්වර්ගස්ථ වන්නට ඉඩ හැර දේව මෙහෙය මග හැරියා. ",
            "likes": "-3"
        },
        {
            "comment": " පිබිදෙමු පොළොන්නරුව ව්‍යාපෘතියෙන් සහ මොරගහකන්ද ජලාශයෙන් හිටංගෙ දරුවන් පරම්පරා දහයකට රජ සැප විඳින්න කොමිස් සල්ලි අරගෙන තියෙනවා. ඒ නිසා සිල්ලර හොරකම් කරන්නෙ නැහැ තමයි. ",
            "likes": "+27"
        },
        {
            "comment": " Shanghai Cooperation Organization සමුළුවෙන් පසු රුසියාව චීනය සහ ඉන්දියාව ලංකාව සඳහා විශේෂ වැඩපිළිවෙළක් දියත් කිරීමට නියමිතය. ඒ සඳහා (SCO න්‍යාය පත්‍රය) වැඩ කිරීමට යොදාගත හැකි ලංකාවේ අභ්‍යන්තර සාධක වලින් එකක් මෛත්‍රිපාල සිරිසේන. ඒ අනුව බටහිර දැනටමත් තම බළල් අඬු සහ වැසිකිළි ආයතන යොදාගෙන සිරිසේනට පහර දීම අරඹා ඇත. චීනයේ, ඉන්දියාවේ සහ රුසියාවේ හිතවතාට එරෙහිව සිරිල් ගාමණිලා, රාජපක්ෂලා, චන්ද්‍රිකාලා, රොනිල්ලා, ජවිපෙ එකා වගේ වැඩ. නමුත් බටහිර න්‍යායපත්‍ර අභිබවා සහ කුඩු පට්ටම් කර SCO වැඩ පිළිවෙළ ක්‍රියාත්මක කිරීමට රුසියාව චීනය සහ ඉන්දියාව බලසම්පන්නය..එය වැලැක්වීමට ඉදිරිපත් වන්නේ අභාග්‍යසම්පන්න මෝඩයනය. ",
            "likes": "-9"
        },
        {
            "comment": " Kamba horek! ",
            "likes": "+6"
        },
        {
            "comment": " Kabal TV ගෙනියන්න තරම් පිස්සු නැහැ , ඔක්කොම ගත්තෙ අලුත් model. මෛත්‍රී ",
            "likes": "+5"
        },
        {
            "comment": " දන්නෝ දනිති කොහොම ගැහිලි ගැහුවද කියලා.. ",
            "likes": "+2"
        },
        {
            "comment": " another useless thief what more to say arrest this man ",
            "likes": "+2"
        },
        {
            "comment": " koti ganaka mandirayak nam kolabin liya gatta.  Pollonnaruwe idan rata palanaya karanawa kiyapu eka ",
            "likes": "+2"
        },
        {
            "comment": " Rataka Janadhipathi wela indala nikanma nikan manthi kenek wenna puluwan tharamata pahath gathi eththekuta thawath kohata kiyala pahathata wetennada ? ",
            "likes": "+1"
        },
        {
            "comment": " මයිනා තමයි හොරකම් කලේ හිටං. 😂 ",
            "likes": "+1"
        }
    ]
}