{
    "Source": "https://www.gossiplankanews.com/",
    "Timestamp": "11/30/2022 08:18:00 AM",
    "Headline": "\nඉන්දියාවේ දූෂිත වායු ලංකාව බිලිගනී\n",
    "News Content": "\nමෙරට වායු ගෝලයේ දූවිලි අංශු ප්‍රමාණය නියමිත ප්‍රමිතීන්ට වඩා බරපතළ ලෙස ඉහළ ගොස් ඇතැයි ජාතික ගොඩනැගිලි පර්‌යේෂණ සංවිධානය සඳහන් කරයි. පරිසර අධිකාරිය විසින් නම්කර තිබෙන දූවිලි අංශුවල ප්‍රමිති අගය ඉක්මවා ගොස් ඇතැයි ජාතික ගොඩනැගිලි පර්‌යේෂණ සංවිධානයේ පරිසර අධ්‍යයන අංශයේ ජ්‍යෙෂ්ඨ විද්‍යාඥ (වායු තත්ත්ව අධ්‍යාපන) සරත් ප්‍රේමසිරි පැවසුවේය.\n \n\n\n \nපැය 24 ක කාලයක් තුළදී තිබිය හැකි දූවිලි අංශු ප්‍රමාණය (කියුබික් මීටරයක් තිබිය හැකි මයික්‍රෝ ගෑම් ප්‍රමාණය) 50 ක් පමණ වේ. එය මේ දිනවල 75 ක් පමණ දක්වා අහිතකර ලෙස ඉහළ ගොස් තිබේ.සෑම වසරකම නොවැම්බර් මාසයේ මැද සිට මාර්තු දක්වා ඉන්දියාවේ අහිතකර වායු දූෂණ තත්ත්වය ඉහළ යෑම නිසා එය මෙරටට බලපාන බවත්,මේ නිසා මෙරට වායු ගෝලයේ දූවිලි අංශු ප්‍රමාණයද නියමිත ප්‍රමිතීන් ඉක්මවා යන බවද ඔහු කීවේය.බංග්ලාදේශයේද වායු දූෂණ තත්ත්වය ඉහළ ගොස් ඇතැයිද ඔහු සඳහන් කළේය.කොළඹ වාහන තදබදය වැඩි නිසා පිටවන දූවිලි අංශු ප්‍රමාණය වැඩි බවත්,එවැනි තත්ත්වයක් මත ඉන්දියාවේ සිට මෙරටට හමා එන සුළං ප්‍රවාහය සමග එන දූවිලි අංශු සමග වායු දූෂණය තවත් වැඩිවන බවද ඔහු පැවසීය.\n \n\n\n \nයාපනය,පුත්තලම,මහනුවර,කොළඹ යන නගරවල දූවිලි අංශු ප්‍රමාණය විශාල ලෙස වැඩිවී තිබේ. ඊසාන දිග මෝසම අවසන් වනතුරුම එනම් ලබන වසරේ (2023) මාර්තු මාසය මෙම තත්ත්වය විටින් විට පවතින බවද ජ්‍යෙෂ්ඨ විද්‍යාඥ සරත් ප්‍රේමසිරි පැවසුවේය. මෙම පරිසර දූෂණ තත්ත්වයෙන් ආරක්ෂාවීමට මුඛ ආවරණ භාවිත කරන ලෙසත්,අව් රශ්මිය පවතින අවස්ථාවන්හිදී එළිමහනේ මහන්සිවී සිදු කරන කටයුතු අවම කරන ලෙසත් ඔහු මහජනතාවගෙන් ඉල්ලා සිටී.(සාලිය කුමාර ගුණසේකර) \n",
    "URL": "https://www.gossiplankanews.com/2022/11/india-pollution.html\n",
    "Category": "N/A",
    "comments": [
        {
            "comment": " Umbe padee. Amboooo ",
            "likes": "-9"
        },
        {
            "comment": " කමක් නෑ ඇම්බුලන්ස් 100 දුන්නානේ මතකද හුස්ම හිර වුනොත් ගෙනියන්න. ",
            "likes": "+12"
        },
        {
            "comment": " වික්කම සිංහ දවසක ලංකාවෙ වායු ගෝලයත් විකුණනවා. අනිවා. ",
            "likes": "+11"
        },
        {
            "comment": " ඉන්දියාවෙන් එනවා කියල කොහොමද කියන්නේ. මේ මාස වලට ඉන්දියාවේ වායු දූශනය වෙනවා වගේම ලන්කාවෙත් වායුව දූශනය වෙනවා ඇති ",
            "likes": "-2"
        }
    ]
}