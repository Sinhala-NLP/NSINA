{
    "Source": "https://www.gossiplankanews.com/",
    "Timestamp": "3/31/2022 09:23:00 AM",
    "Headline": "\nවිදුලි කප්පාදුව පැය 10 ඉක්මවුයේ උපයෝගිතා කොමිසම ආණ්ඩුව සතුටු කිරීමට කටයුතු කළ නිසායි\n",
    "News Content": "\nදෛනික විදුලි කප්පාදුව පැය 10ක කාලයක් බවට පත් වූයේ, විදුලි ඉංජිනේරුවන්ගේ අදහස් හා යෝජනා ඉවත දමා ආණ්ඩුව සතුටු කිරීමට මහජන උපයෝගිතා කොමිසම කටයුතු කිරීම නිසා බව විදුලි. තෙල්, වරාය සමගි වෘත්තීය සමිති සන්ධානය සඳහන් කරයි. මේ නිසා මෙම කොමිසමේ වර්තමාන නිලධාරීන් තවදුරටත් මහජන මුදලීන් යටතේ නොකළ යුතු බවත්, මෙම සියලුම දෙනා කඩිනමින් ඉවත්කර රටට වැඩක් කළ හැකි පිරිසක් පත් කරන ලෙස විදුලිබල අමත්‍යවගෙන් ඉල්ලා සිටින බවත් එම සන්ධානයේ මධ්‍ය ප්‍රකාශක ආනන්ද පාලිත මහතා පැවසීය. අමාත්‍යවරිය එම වගකීම ඉටු නොකරනවා නම්, එය ජනතාවට සිදුකරන අසාධාරණයක් නිසා විදුලිබල අමාත්‍යවරයත් කොමිසමේ නිලධාරීනුත් ඉවත් කර ඒ සඳහා වැඩක් කළ හැකි පිරි පත් කරන ලෙස ජනාධිපති ගෝඨාභය රාජපක්‍ෂ මහතාගෙන් ඉල්ලා  සිටින බවද හෙතෙම පවසා සිටියේය. \n \n\n\n \nවිදුලී අර්බුදයක් ඇති වන නිසා යම් විදුලි කප්පාදුවක් සිදුකිරීමට විදුලිබල මණ්ඩලය විසින් මේ වසර ආරම්භයේදී මහජන උපයෝගිතා කොමිසමෙන් ඉල්ලීමක් කළ බවත්, එයට අවසර ලබා නොදී අඛණ්ඩව විදුලි සැපයුම් ලබාදෙන ලෙස කොමිසම විදුලිබල මණ්ඩලයට උපදෙස් ලබාදී තිබූ බවත් ආනන්ද පාලිත මහතා සඳහන් කර සිටියේය. මේ නිසා ලදුලිය වැඩියෙන් භාවිත කර විදුලිය නිෂ්පාදනය කළ බවත්, මේ වනවිට විදුලි බලාගාර ආශ්‍රිත ජලාශවල ජල මට්ටම් විශාල ලෙස පහත වැටී තිබෙන බවත් ඒ මහතා ප්‍රකාශ කළේය. එබැවින් ඉන්ධන යොදාගෙන අධික ලෙස විදුලිය නිෂ්පාදනය කිරීමට සිදු වූ බවත්,\n \n\n\n \n මේ වනවිට ඉන්ධන අර්බුදයක් ඇති වීම නිසා විදුලි කප්පාදුව දිනකට පැය දහයක් දක්වා දීර්ඝ වූ බවත් ආනන්ද පාලිත මහතා පැවසීය. එහෙත් විදුලි බලමණ්ඩලය විසින් යෝජනා කර තිබූ ආකාරයට දිනකට පැය දෙක තුනක් විදුලි කප්පාදු කරමින් පවතින අර්බුදය කළමනාකරණය කරමින් ඉදිරියට ගමන් කළේ නම්, මේ ආකාරයේ අර්බුදයක් ඇති නොවන බවත්, මේ නිසා කොමිසම වගකීම් පැහැරහැර තිබෙන බවත් හෙතෙම පවසා සිටියේය.(එච්.අයි. තුෂාර) \n",
    "URL": "https://www.gossiplankanews.com/2022/03/pucsl-government.html\n",
    "Category": "N/A",
    "comments": [
        {
            "comment": " මොනවද බන් මේ කවදාවත් හොද news නැ රට වලපල්ලට යන දේවල් තමා වෙන්න අපි ඉවසුවා ඇති බන් දැන් දැන්වත් අපි නැගිටිමු සහෝ... ",
            "likes": "+55"
        },
        {
            "comment": " උපයෝගිතා කොමිසමට උපදෙස් දෙන්නෙ රජපක්ෂ නඩය, රාජපක්ෂලාට උපදෙස් දෙන්නෙ ඥාව්අක්කා. ඉතින් කොහෙද රට හැදෙන්නෙ.  රාජපක්ෂලා රටේ ආර්ථිකයත් එක්ක දේශපාලනය හා පෞද්ගලික ව්‍යාපාර කරන්න ගිහිල්ලා තමයි රටට කෙල වුනෙ. ඒ මදිවට මේක අස්සෙත් හොරකම. ",
            "likes": "+39"
        },
        {
            "comment": " පුන්චම්ම උපදෙස් දෙන එකෙකුට රට බාර දීල වැඩකුත් නෑ ",
            "likes": "+1"
        },
        {
            "comment": " මගේ username එක පාවිච්චි කරලා, මං වගේ කොමෙන්ට් කරලා ඔප්පු කලා උඹට රාජපක්ෂ ගතිය තියෙනවා කියලා. ",
            "likes": "+1"
        },
        {
            "comment": " පුන්චම්ම පල්ල ",
            "likes": "-1"
        },
        {
            "comment": " ඕවා මොනවද මල්ලි රාජපක්ෂලා සතුටුකරන්න 69 ලක්ෂයක් කරපු හරිය නිසා නේ මුළු රටකටම කෙලවුනේ ",
            "likes": "+18"
        },
        {
            "comment": " රට හදන්නනම් මුලින්ම ඔය වෘත්තීය සමිති තහනම් කරන්න ඕන උන් තමයි හැමතැනම කන්නෙ ",
            "likes": "+13"
        },
        {
            "comment": " විදුලි'ජනක', දැන් හාස්‍යය'ජනක' බවට පත්වෙලා. ",
            "likes": "+12"
        },
        {
            "comment": " Me viduli janakaya anduwata kade yana dial ekak wage thamai. ",
            "likes": "+12"
        },
        {
            "comment": " First of all send that useless Minister out. He is talking rubbish and does not know his job. But then after all who can be appointed because the entire team is a set of jackasses. ",
            "likes": "+11"
        },
        {
            "comment": " CEB එක Light කපන්න ඉල්ලනවා මූ හා කියනවා ..හා කියන්න පඩිගෙවලා උපයෝගීතා කියලා කොමිසමක් මොන බම්බුවටද ? කෙලින් ම එකට බලය දුන්න නම් මුන්ට ගෙවන පඩියවත් ඉතුරුයි ",
            "likes": "+3"
        },
        {
            "comment": " මුන්ට වඩා හොදයි ගමේ මරණාධාර සමිතිය. ",
            "likes": "0"
        },
        {
            "comment": " විදුලිය කැපීම විදුලි වුර්තිය සමිති වල කඩාකප්පල් කාරි කුමන්ත්‍රණයක් ..ඇයි මීට කලින් එකදිගට පායල නැද්ද ??? ",
            "likes": "0"
        }
    ]
}