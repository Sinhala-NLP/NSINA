{
    "Source": "https://www.gossiplankanews.com/",
    "Timestamp": "7/28/2017 07:00:00 AM",
    "Headline": "\nරස්නෙන් බේරෙන්න දළුකාන ආදිවාසීහු ගෙවල් අතැර ගස් යටට යති\n",
    "News Content": "\n\n\n\nදිඹුලාගල දළුකාන ආදිවාසී ගම්මානයේ පවුල් කිහිපයක් පවතින අධික අව් රස්නයෙන් බේරී සිටීමට 26 වැනිදා සවස දිඹුලාගල කන්දේ ගස් යට ජීවිත ගත කිරීමට ගිය පුවතක් වාර්තා වේ.\nදළුකාන ආදිවාසී නායක හන්දාගේ අමරසිංහ ඇත්තෝ ඇතුළු දරු පවුල් 15කට වැඩි පිරිසක් තම සුපුරුදු ආහාර ජීවන රටාව සොයා මෙලෙස වනගත ජීවිතයක් ගත කිරීමට ගොස් ඇත.\n\n\"මහත්තයෝ අපිට ගොඩ කාලයකින් වැස්සක් නැහැ. බොන්න පිරිසුදු වතුර ටිකක් නැහැ. දවාලට ඇඟ පුපුරන්න රස්නෙයි. දරුවෝ අඬනවා. අපිට හරියට කන්න බොන්න නැහැ. ඒ නිසා අපි දිඹුලාගල කන්දට ඇවිත් මීයක් කඩලා, දිවුල් ගෙඩියක් කාලා, කටු අලවත් හොයාගෙන කාලා ජීවත් වෙනවා.\n\n\n\nඉස්සර අපේ අම්මලා තාත්තලා අපිව ලොකු මහත් කළේ මේ කැලෑවල අල, කොළ කාලා. අපිට ලෙඩක් දුකක් කරදරයක් වුණේ නෑ. මේ සේරම ගැන හිතලා අපිට තියෙන රස්නයෙන් බේරෙන්නත් එක්ක අපි දිඹුලාගල කන්දේ ගස් යට ජීවිතය ගත කරන්න ආවා.\"\n\n58 වියැති කේ. ලිසිනෝනා මහත්මිය එලෙස පැවැසුවාය.\nදිඹුලාගල කන්දේ ගල්ගුහාවල සහ ගස් යට ජීවිතය ගත කිරීමට තම දරුවන් එක් කර ගත්තද ඔවුන්ගේ අධ්‍යාපන කටයුතුවලට කිසිදු බාධාවක් වීමට ඉඩ නොතබන බවද ලිසිනෝනා මහත්මිය පැවැසුවාය.\n\nමෙම ජීවිතය ගත කිරීමට දළුකාන ආදිවාසීන් වන හන්දාගේ අමරසිංහ ඇත්තෝ, රෝසප්පුගේ හීන්බණ්ඩා, කන්දාගේ සුදුබණ්ඩා යන අයවලුන්ද එක්ව සිටියහ.\nතමන්ට තද වර්ෂාවක් ලැබෙන තුරු මෙම ජීවිතය ගත කරන බවත් එදා ගල්, ගස් යට ජීවිතය ගත කළ තමන්ට ස්වභාවධර්මය පිහිට වූ බවද ආදිවාසීහු පැවැසූහ.\n\nමනම්පිටිය - ප්‍රසාත් සමන්\n",
    "URL": "https://www.gossiplankanews.com/2017/07/wedda-under-tre.html\n",
    "Category": "N/A",
    "comments": [
        {
            "comment": " Apitath Dan wanagatha wenna wela thiyennee.. ",
            "likes": "+44"
        },
        {
            "comment": " RAVI GE tarnish UNA image EKA HADAGANNA AADIWASIN TIKA EE flat DEKATA ARANGIYANAM ",
            "likes": "+2"
        },
        {
            "comment": " AC ekak illanawada danney naha? Solar power ekak nam hithsla balanna puluwan ",
            "likes": "+2"
        },
        {
            "comment": " Soba Dahama samaga jeewath wennag puruduvu minisata kawadawath waradinne naha. E jeewathaya harima sundarai ",
            "likes": "0"
        },
        {
            "comment": " Uba gihin gedara akkagena waren gon putha.... ",
            "likes": "+9"
        },
        {
            "comment": " දැන් සැරෙන් සැරේ පවතින ලයිට් කැපිල්ල නිසා එයාර් කන්ඩිෂන් වැඩ කරන්නේ නැතිව ඇති. ",
            "likes": "-28"
        },
        {
            "comment": " ඉතින් පලයන්කො. කොයි වෙලෙත් අඳෝනාව. කිසිම ධනාත්මකභාවයක් නෑ ",
            "likes": "-30"
        }
    ]
}