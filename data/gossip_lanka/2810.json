{
    "Source": "https://www.gossiplankanews.com/",
    "Timestamp": "4/30/2021 11:16:00 AM",
    "Headline": "\nකොවිඩ් පැතිරීම ගැන GMOA නැවත අනතුරු අඟවයි\n",
    "News Content": "\nකොවිඩ්-19 තත්වය සම්බන්ධයෙන් රජයේ බලධාරීන් තීන්දු තීරණ ගැනීමේදී ප්‍රමාදයන් සිදුවන බවත් මෙසේ අදාළ තීන්දු ගැනීමට තවදුරටත් ප්‍රමාද වීම යනු ඉදිරියේදී රටම වසාදැමීමට ලොක්ඩවුන් කිරීමට වුවද සිදුවිය හැකි බවත් රජයේ වෛද්‍ය නිලධාරීන්ගේ සංගමය සඳහන් කරයි. දිගින් දිගටම කෝවිඩ් 19 රෝගීන් වාර්තා වන නිසා කඩිනමින් පළාත් අතර සංචරණ සීමා පැනවීම සිදුකළ යුතු බවත්, මීට අමතරව කෝවිඩ්-19 රෝගීන් වාර්තා වන මොහොතේදීම අදාළ ප්‍රදේශ හුදෙකලා තත්වයට පත් කළ යුතු බවත් එම සංගමයේ සහකාර ලේකම් වෛද්‍ය නවින් ද සොයිසා මහතා පැවසීය.\n \n  \nරෝගීන් හමුවන ප්‍රදේශ හුදෙකලා කිරීමේදී දිනක් දෙකක් ගත වන බවත්, මේ නිසා රෝගීන් වාර්තා වන ප්‍රදේශ ඒ මොහොතේදීම වසා දැමීමට තීන්දු තීරණගත යුතු බවත් ඒ මහතා පවසා සිටියේය. කෝවිඩ්-19 තත්වය පාලනය කිරීම සඳහා පළාත් අතර සංචරණය අත්‍යවශ්‍ය කටයුතුවලට පමණක් සීමා කළයුතු බවත්, ජනතාවත් අත්‍යවශ්‍ය කටයුතු සඳහා පමණක් නිවසින් බැහැරව යායුතු බවත් හෙතෙම පැවසීය. මීට අමතරව විනෝද චාරිකා ඇතුළු ජනතාවගේ අනවශ්‍ය ගමන් බිමන් හා අනවශ්‍ය උත්සව නවතා දැමීමට බලධාරීන් තීන්දු තීරණගත යුතු බවත්, එහෙත් බලධාරීන් ඒ පිළිබඳ අවධානය යොමුකර නොමැති බවත් නවීන් ද සොයිසා මහතා පවසා සිටියේය. ප්‍රවාහන අමාත්‍යාංශය තම වගකීම නිසි ලෙස ඉටු නොකරන බවත් ජනතාවට සෞඛ්‍ය ආරක්ෂිතව ගමන් බිමන් යාමට වැඩපිළිවෙළක් සකස් කරන බවට මීට පෙර සඳහන් කළත්, මෙතෙක්ම එවැනි වැඩපිළිවෙළක් සකස් කර නොමැති බවත්, ම\n \n  \nේ නිසා පොදු ප්‍රවාහන සේවයේදී ජනතාවට තෙරපී ගමන් බිමන් යාමට සිදුව තිබෙන බවත් ඒ මහතා සඳහන් කළේය.සමහර පිරිස්වලට හා සමහර ආයතනවලට මීටරේ දුර අමතක වී තිබෙන බවත්, මීට අමතරව මුහුණු ආවරණ පැලදීම, දැත් සේදීම වැනි සෞඛ්‍ය පුරුදු පවා අමතක වී තිබෙන බවත් වෛද්‍යවරයා ප්‍රකාශ කළේය. බලධාරීන් තීන්දු තීරණ නිසි අවස්ථාවේ ගෙන නිසි අවස්ථාවේ ක්‍රියාත්මක කළහොත් සහ ජනතාව තම වගකීම නිසි ලෙස ඉටු කළහොත් ඉදිරියේදී රට වසා තැබීමෙන් වළක්වාගත හැකි බවත්, මේ වනට කෝවිඩ් 19 රෝගීන් වාර්තා වීම ඉහළ යාමට අමතරව ඔක්සිජන් මත යැපෙන රෝගීන්ගේ ප්‍රමාණයත් වැඩී ඇති බවත් හෙතෙම පැවසීය. (ඉන්දික හේවාවිතාරණ) \n",
    "URL": "https://www.gossiplankanews.com/2021/04/GMOA-agian-warns.html\n",
    "Category": "N/A",
    "comments": [
        {
            "comment": " තොපි තටමලා තටමලා පත්කරගත්ත ආණ්ඩුවනේ . ,සති දෙකකට වහපියව්වුකෝ ආණ්ඩුවේ ලොක්කන්ට කියල ..අපිට කෙකර ගාන්නේ .එතකොට මෙතනින් හරි නවතී ටිකක් ",
            "likes": "+104"
        },
        {
            "comment": " vaccine එක මිශ්‍ර කරලා ගහන එක ගැන මුන්ගෙන් කිසි කතාවක් නැහැ. ",
            "likes": "+27"
        },
        {
            "comment": " අනේද කියන්නේ....දැන් මුන් ගලේ රීපු බලල්ලු වගේ....ඒ කාලෙ නම් බඩු මිලටත් ස්ට්‍රයික්...දැන් එන්නත් දෙන එකත් මුන්ට අදාල නෑ වගේ....නොදකින්...මුන්ට වඩා ගනිකාවො හොඳයි.... ",
            "likes": "+32"
        },
        {
            "comment": " ඉස්සර කිවිසුමක් ගියත් ස්ට්‍රයික්, මාධ්‍ය හමු. දැන් රටටම කෙලවුනත් මීක් නෑ. නොකර බැරුවට තියන මාධ්‍ය හමු. අමු කාලකණ්ණි !! ",
            "likes": "+6"
        },
        {
            "comment": " ගොම යෝ දැන් නින්දෙන් අවදි වෙලා වගේ. මෙච්චරකල් කොහෙද දන්නෑ හිටියේ. යහපාලන කාලෙ කනක් ඇහිලා ඉන්න දුන්නෑ. නිතරම ජරා TV චැනල් වලට රිංගලා බෙරිහන් දුන්නා. යහපාලනේ පතුරු ගැහැව්වා. දැන් රට නියම track එකේ වෙන්න ඇති දුවන්නේ. බෙහෙත්,ස්ටෙන්ට්,ප්‍රතිකාර එහෙම ලාබෙට දුප්පත් මිනිස්සුන්ට ලබා දෙනවා ඇති. health sector එක නියමටම දුවනවා ඇති. මට හිතෙන්නේ මුන්ව දැන් කැපිලයි තියෙන්නේ. මුන්ගේ උපදෙස් දනිස්සෙන් ඉහළට එන්නේ නැතිව ඇති අනේ පව්! කල කම් පලදෙනව කියන්නේ ඕකට වෙන්න ඇති. ",
            "likes": "+58"
        },
        {
            "comment": " පොඩ්ඩක් හිටහන්කො පුම්ක දෙන් නැතිව​..කොරොනා වැඩි වෙලා කෙල උනාම අපිට ආදාර ලැබෙනවනෙ...යකො සුනාමියෙන් පස්සෙ ගෙමක් සෙට් වේගන එද්දි උබලා හැමිනෙනවනෙ.. ",
            "likes": "+55"
        },
        {
            "comment": " දැන්ද ඔය මහත්තුරු නැගිට්ටේ? ",
            "likes": "+31"
        },
        {
            "comment": " කලින් ආණ්ඩුව තිබ්බනම් මුන් පාරේ. දැන් නං සද්ද නෑ හිඟන හැත්ත ",
            "likes": "+21"
        },
        {
            "comment": " හොදට තිබ්බ රටක් අපි වැටිච්ච තැනක්...... ",
            "likes": "+17"
        },
        {
            "comment": " Dear GMOA i don't think that you'll have a back bone of telling the truth to the public. We are on stage 4 why can't you'll admit the fact. It is a shame to your prefession. It is better if you could refrain from appearing on such media / press conferance. ",
            "likes": "+9"
        },
        {
            "comment": " GMOA Medamulana association woke up now, after precession gone. Cunning Idiots. ",
            "likes": "+8"
        },
        {
            "comment": " හපෝයි නැට්ට‍ෙ ඉදං ගොම......... ",
            "likes": "+7"
        },
        {
            "comment": " Yahapalana aanduwa thubunanam munge talks kohoma weida? And palayan ban yanna pissu dodawanne nethuwa. ",
            "likes": "+7"
        },
        {
            "comment": " Private ellim dinagannawa wage berida janathawa wenuwen government ekata force karanna me welawe... ",
            "likes": "+5"
        },
        {
            "comment": " meka doctor kenek nemei IRC kaarayek penne nedda munenma ",
            "likes": "+3"
        },
        {
            "comment": " මේ කියන දේවල් වලට වැදගත්කමක් ඇත්තේම නැද්ද ?අහන්නෙ නැත්තෙ ",
            "likes": "-12"
        },
        {
            "comment": " වැද්දන්ගෙන් බන අහල ජේතවනෙට ගල් ගහල එපා වෙලා අපි හම්බකලොත් අපි කනවා කියාගෙන ඉන්නේ දැන්! ",
            "likes": "+5"
        }
    ]
}