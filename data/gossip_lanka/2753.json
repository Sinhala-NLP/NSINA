{
    "Source": "https://www.gossiplankanews.com/",
    "Timestamp": "3/31/2021 03:30:00 PM",
    "Headline": "\nඅපි කෙනෙක් මැරුවා කියාගෙන මන්නයක් අරගෙන යුවළක් පොලිසි ඇවිත්\n",
    "News Content": "\nතියුණු ආයුධයකින් ගෙල කපා පුද්ගලයෙකු ඝාතනය කිරීම  සම්බන්ධයෙන් ගුවන් හමුදා සෙබළකු සහ ඔහුගේ බිරිද තියුණු ආයුධය ද සමග ඊයේ (30දා) අලුයම පොලීසියට පැමිණ භාර වී ඇතැයි සීගිරිය පොලීසිය පවසයි.  අලුත්ගම, මැල්සිරිපුර ප්‍රදේශයේ පදිංචි අනූෂ උදය කුමාර නමැත්තෙකු මෙම සිද්ධියෙන් පිවිතක්ෂයට පත්ව තිබේ. මේ අතර සීගිරිය නව නගරය ආසන්නයේ ප්‍රධාන මාර්ගයේ තිබී එම පුද්ගලයාගේ සිරුර ඊයේ (30දා) අලුයම සීගිරිය පොලීසිය මගින් සොයාගෙන තිබිණි. \n \n  \nපොලීසියට භාර වී ඇති සීගිරිය ගුවන් හමුදා කඳවුරේ සේවය කරන  අයෙකු සහ ඔහුගේ බිරිද සීගිරිය නව නගරය ආසන්නයේ කුලී නිවසක පදිංචිව සිට ඇතැයි පොලීසිය පවසයි.  සැකකාර ගුවන් සෙබළාගේ බිරිද සමග මියගිය පුද්ගලයා අතර කාලයක්  තිස්සේ අනියම් ඇසුරක් පවත්වා  තිබෙන බවත් එම ඇසුර නිසාම මැල්සිරිපුර ප්‍රදේශයේ සිට ගුවන් හමුදා  සෙබළා නිවසක් කුලියට ගෙන දරුවන් දෙදෙනාත් සමග සීගිරියේ පදිංචියට පැමිණ දින පහළොවකට ආසන්න වන බවද පොලිස් පරික්ෂණවලදී හෙළි වී තිබේ. දිගින් දිගටම තමන්ට කරදර කිරීම්  හේතුවෙන් මෙම ඝාතනය සිදු කොට ඇති බව පොලීසියට භාර වූ යුවළ ප්‍රකාශ කොට ඇතැයි පොලීසිය පවසයි. ඝාතනය සිදු වූ ස්ථානයට දඹුල්ල සහකාර පොලිස් අධිකාරී ඒ.එස්.කේ. බණ්ඩාර මහතා සීගිරිය පොලීසියේ ස්ථානාධිපති ප්‍රධාන පොලිස් පරීක්ෂක  එස්.එස්.ඩබ්ලිව්.එම්.යූ. කොබ්බෑකඩුව අපරාධ අංශ ස්ථානාධිපති එච්.එම්  හේරත් යන මහත්වරු සහ තවත් පොලිස් කණ්ඩායම් කිහිපයක් පරීක්ෂණ පවත්වන්නට වූහ. \n \n  \nමෙම පුද්ගලයන් රැදී සිටි බව කියන  නිවස ද පොලීසියේ දැඩි පරික්ෂවට ලක් වූ අතර එහි සිට මීටර් 200ක් පමණ දුරින් සිගිරිය පව්ව ආසන්නයේ ප්‍රධාන  මාර්ගය අසල තිබී ගෙල කපා ඝාතනය  කොට තිබූ පුද්ගලයාගේ සිරුර සොයා  ගත් බවද පොලීසිය පවසයි. මේ අතර මියගිය පුද්ගලයාගේ බිරිද සහ ඥාතීන් පැමිණ එම ස්ථානයේ හඩාවැටෙන්නට වූහ. පසුව පොලීසිය එම පිරිස පාලනය කිරීමේ දී ඥාතීන් සමග උණුසුම් තත්වයක් ද ඇති විය. මියගිය පුද්ගලයාගේ ඥාතීන් කියා සිටියේ මියගිය පුද්ගලයා සහ ඝාතනයට භාර වූ කාන්තාව අතර වසර ගණනාවක සිට ප්‍රේම සම්බන්ධතාවක් පැවති බවය.මීට ඉහතදී මෙම මියගිය තරුණයා ගුවන් හමුදා සෙබළාගේ බිරිද සමග  වෙනත් ප්‍රදේශයකට පැනගොස් සිටි බවත් පසුව නැවත පොලීසිය හරහා  සමාදාන වී පැමිණි බවද කියයි. මියගිය පුද්ගලයාගේ බිරිද ඇයගේ මවගේ නිවසේ දරුවන් සමග රැදී සිටින බවත් මෙම මියගිය පුද්ගලයා තනිවම නිවසේ රැදී සිටින බව ද ඥාතීහු පැවසූහ. සීගිරිය පොලීසියේ ස්ථානාධිපති ප්‍රධාන පොලිස් පරික්ෂක එස්.එස්. ඩබ්ලිව්.එම්.යූ. කොබ්බෑකඩුව මහතා ඇතුළු නිලධාරිහු පිරිසක් සිද්ධිය පිළිබද වැඩිදුර පරික්ෂණ පවත්වති. -එස්.කරුණාරත්න- \n",
    "URL": "https://www.gossiplankanews.com/2021/03/blog-post_993.html\n",
    "Category": "N/A",
    "comments": [
        {
            "comment": " කොටු පැන්නනම් විදවන්නම ඕන. පවු ගුවන් හමුදාවෙ කෙනා, රටම රකින්න ඉන්න මිනිහගෙ සෙවනෙ ඉදන් මිනිහටම ද්‍රෝහි වෙන ජරා ගෑනු. ",
            "likes": "+82"
        },
        {
            "comment": " ලොල් ලාල්ට ඔච්චර හරියක් කරන්න බැරි නිසා මටනම් කිසි අවුලක් නෑ. ",
            "likes": "-3"
        },
        {
            "comment": " Most of the family related deaths in recent past is due to adulting. Think about this before having such an offence ",
            "likes": "+9"
        },
        {
            "comment": " Thawath policiya samadana kala kathawak. ekek marunahama dan wade hari. ",
            "likes": "+6"
        },
        {
            "comment": " Hela jaana scene ",
            "likes": "-7"
        },
        {
            "comment": " Nirmala hela. Unge anduwane ",
            "likes": "-11"
        }
    ]
}