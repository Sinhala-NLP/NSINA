{
    "Source": "https://www.gossiplankanews.com/",
    "Timestamp": "12/30/2021 03:00:00 PM",
    "Headline": "\nහමුදා මේජරර්වරයකුගේ බිරිඳ ලෙස රඟපා මෙඩිකල් පාස් කරනවා කියා ලක්ෂ 8ක් වංචා කරලා\n",
    "News Content": "\nයුද හමුදා ස්වෙච්ඡා කැඩෙට් නිලධාරි තනතුර සඳහා බඳවා ගැනීමේ සම්මුඛ පරීක්ෂණයේ වෛද්‍ය පරික්ෂණයෙන් සමත් කර දීමට යැයි කියමින් තරුණයකුගෙන් රුපියල් ලක්ෂ 8 කට ආසන්න මුදලක් ලබාගෙන වංචා කළ කාන්තාවක අත්අඩංගුවට ගැනීම සඳහා අලුත්ගම පොලිසිය පරීක්ෂණේ ආරම්භ කර ඇත. පොකුණුවිට ප්‍රදේශයේ පදිංකාරියක වන මෙම කාන්තාව තමා යුද හමුදා මේරයකුගේ බිරියක බවට හඳුන්වා දෙමින් මෙම වංචාව සිදුකර ඇති බවද පොලිසිය පවසයි.\n \n\n\n \nවිශ්‍රාමික පොලිස් නිලධාරියකු මේ සම්බන්ධයෙන් පැමිණිල්ලක් කර ඇති බව පොලිසිය පවසයි. ඔහු තම 25 හැවිරිදි පුතා සමග ස්වේච්ඡා කැඩෙට් නිලධාරි සම්මුඛ පරීක්ෂණය සඳහා ඉකුත් අප්‍රේල් කොස්ගම යුද හමුදා කඳවුරට ගොස් සිටියදී සැකකාර කාන්තාව එහිදී හඳුනාගෙන ඇති බව පොලිසිය කියයි. තමාගේ ඥාති පුතකු සමග සම්මුඛ පරීක්ෂණ සඳහා පැමිණි බවත්, ඇයගේ සැමියා යුද හමුදා මේජර්වරයකු බවත් පවසා ඇති මෙම සැකකාරිය, පැමිණිලිකරු සමග හිතවත් වී උපකාරයක් අවශ්‍ය නම් කතා කරන ලෙසට දන්වා ඇගේ ජංගම දුරකතන අංකය පැමිණිලිකරුට දී ඇත.  පැමිණිලිකාර විශ්‍රාමික පොලිස් නිලධාරියා ගේ පුතා දෙවැනි සම්මුඛ පරීක්ෂණයට ද සහභාගි වී ඇති අතර, වෛද්‍ය පරික්ෂණයේදී ඔහුගේ උරහිසේ කිසියම් ආබාධයක් ඇති බවට  වෛද්‍ය පරීක්ෂණ සිදුකළ වෛද්‍යවරුන් තරුණයාට දැනුම් දී  ඇති බව පොලිසිය පවසයි.  \n \n\n\n \nතරුණයා මේ පිළිබඳව සිය පියාට දැනුම් දීමෙන් පසු පියා මේවරයකුගේ බිරිඳ නමින් පෙනී සිටි කාන්තාවට කතා කර සිද්ධිය දැනුම් දී වෛද්‍ය පරික්ෂණයෙන් සමත් වීමට උපකාර කරන ලෙසට ඉල්ලා සිට ඇති බවද පොලිසිය සඳහන් කරයි. එම ඉල්ලීම අනුව තරුණයාට උපකාර කිරිමට සැකකාරිය කැමැත්ත පළකර ඇති අතර ඒ සඳහා සම්මුඛ පරීක්ෂණ මණ්ඩලයේ සිටින මේජර්වරුන්, කර්නල්වරුන්, කිහිප දෙනකුට මුදලක් ලබාදිය යුතු බවද පැමිණිලිකරුට දැනුම් දී ඇත.  ඒ අනුව පැමිණිලිකරු කාන්තාව දුන් බැංකු ගිණුමකට අවස්ථා ගණනාවකදී වරින්වර රුපියල් ලක්ෂ 8 ට ආසන්න මුදලක් බැරකර ඇත.  සැකකාරිය මෙවැනි වංචා රැසකට සම්බන්ධ බව පොලිසිය පවසයි. ඉන්දිකා රාමනායක \n",
    "URL": "https://www.gossiplankanews.com/2021/12/police-investifation.html\n",
    "Category": "N/A",
    "comments": [
        {
            "comment": " අනිවාර්යෙන්, හමුදාවේ ඉහල නිලයන්ට වාහන කියක් නම් දෙනවද , ගෙදර වැඩට සෙබළු කියක් දෙනවද. යුද්දේ තිබුන කාලේ නම් කමක් නැහැ කියමු. එත් දැන් ? ",
            "likes": "+11"
        },
        {
            "comment": " හමුදාවෙ ලෙෆ්ටිනන් කර්නල් ට සහ ඊට ඉහලින් ඉන්න කට්ටියට නිල වාහනයක් සහ ඩ්‍රයිවර් කෙනෙක් ලැබෙනවා. බ්‍රිගේඩියර් සහ ඊට ඉහලින් ඉන්න කට්ටියට තමයි වරදාන වරප්‍රසාද ඔක්කොම ලැබෙන්නෙ. හැබැයි ඉතිං පැන්ෂන් ගියාට පස්සෙ ඒ ගොඩක් දේවල් නැති වෙනවා. අවංක හමුදා ලොක්කන්ට වැඩිය හම්බකර ගන්න බැහැ. පරම්පරාවෙන් ධනය ලැබුණෙ නැති රජයේ සේවකයෙක් අසාමාන්‍ය විදිහට ලොකු පොහොසතෙක් වුණොත් මිනිහා ලොකු හොරෙක් කියල කියන්න පුළුවන්. ",
            "likes": "+4"
        },
        {
            "comment": " හරියට පඩිය හොයල කියපන්. නැතිව හිතළු කියන්න එපා ",
            "likes": "+3"
        },
        {
            "comment": " විශ්‍රාමික පොලිස් තාත්තා ෂුවර් එකටම ට්‍රැෆික් පොලිස් කාරයෙක් වෙන්න ඕනැ. උන් හැමවෙලේම බලාගෙන ඉන්නෙ වාහන වලින් ගානක් කපාගන්න නිසා මේ ගෑණිත් ඒ වගේම කියල හිතන්න ඇති. ",
            "likes": "+20"
        },
        {
            "comment": " පොලිස් නිලදාරියාවත් අතඩ0ගුවට ගන්න ඕනේ හරිනම් අල්ලස් දුන්නට ",
            "likes": "+14"
        },
        {
            "comment": " පොලිස් කියන්නෙ නීතිය හා සාමය රකින්නට ඉන්නවා කියන අයනේ.ඔවුන්ට පුළුවන් ගොරකා දඩමස් කරන්න .එහෙම අය තැනේ හැටියට ඇණේ ගහන්න දක්ෂයි .මේජර් බිරිඳ වංචා නොකලානම් කථාව අපි දන්නෙ නැහැනේ ",
            "likes": "+4"
        },
        {
            "comment": " Polis Karayage Jarawa Kapu Salli Wenda ethi ",
            "likes": "+3"
        },
        {
            "comment": " Lol.... ",
            "likes": "0"
        }
    ]
}