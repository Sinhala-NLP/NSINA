{
    "Source": "https://www.gossiplankanews.com/",
    "Timestamp": "11/28/2022 02:46:00 PM",
    "Headline": "\nරුහුණු විද්‍යා පීඨයේ පුහුණු ගුරුවරු ගුටි ඇනගෙන 12ක් රෝහලේ\n",
    "News Content": "\nගාල්ල, අක්මීමන, රුහුණු ජාතික අධ්‍යාපන විද්‍යාපීඨයේ සිසුන් දෙපිරිසක් අතර ඊයේ (27) අලුයම ඇති වූ ගැටිබැට හුමාරුවකින් විද්‍යා පීඨයේ පළමු වසරේ ඉගෙනුම ලබන සිසුන් 12 දෙනකු තුවාල ලබා ගාල්ල කරාපිටිය ශික්ෂණ රෝහලට ඇතුළත් කර ඇති බව අක්මීමන පොලිසිය පවසයි.  රුහුණු ජාතික අධ්‍යාපන විද්‍යා පීඨයේ සීමාවාසික පුහුණුව ලබන සිසුන් කණ්ඩායමේ සීමාවාසික පුහුණුව ලබන 30 වැනිදායින් අවසන්වීමට නියමිතව ඇති බැවින් එම සිසුන් කණ්ඩායම ඒ වෙනුවෙන් පිටත වෙනත් ස්ථානයක පෙරේදා (26) රාත්‍රියේ සාදයක් පවත්වා ඇතැයි පොලිසිය කියයි.බීමත්ව සිටි සිසුන් හතළිහක, පනහක පමණ පිරිසක් එම සාදයෙන් පසුව ඊයේ (27) අලුයම පළමු වසරේ සිසුන් රැඳී සිටින නේවාසිකාගාරයට කඩාවැදී පළමු වසරේ සිසුන් ඔවුන්ගේ ග්‍රහණයට ගෙන ඇති අතර සීමාවාසික සිසුන් විසින් පළමු වසරේ සිසුන්ගේ ජංගම දුරකතනද ඔවුන්ගේ භාරයට ගෙන තිබූ බව පොලිසිය කියයි.\n \n\n\n \n\n නේවාසිකාගාරය සම්බන්ධයෙන් දේපාර්ශ්වය අතර ඇතිවූ බහින් බස්වීමක් ගුටිබැට හුවමාරුවක් දක්වා දික්ගැස්සී ඇති බව පොලිසිය පවසයි. අවසන් වසරේ සීමාවාසික පුහුණුව අවසන් කිරීමට නියමිතව සිටි සිසුන් පහරදීම නිසා පළමු වසරේ සිසුන් 12 දෙනෙකු තුවාල ලබා රෝහල්ගත කර ඇති අතර කොවිඩ් සමයේ දී සීමාවාසික පුහුණුව ලබමින් සිටි සිසුන්ට නේවාසිකාගාරවල රැඳී සිටීමට අවස්ථාව නොලැබීම මතභේදයට හේතුවී ඇතැයි පොලිසිය කියයි. සාදයේ දී බීමත්ව සිටි සීමාවාසික සිසුන් නේවාසිකාගාරයට කඩාවැදී පළමු වසරේ සිසුන්ට පහර දී ඇති අතර ඒ පිළිබඳ පළමු වසරේ සිසුන් නියෝජ්‍ය පීඨාධිපති එච්.ඩී. සරත් මහතාටද පැමිණිලි කර ඇති අතර පසුව නියෝජ්‍ය පීඨාධිපතිවරයා පහරකෑමට ලක්වූ සිසුන්ගේ ප්‍රකාශ සටහන් කරගෙන ඔවුන් රෝහල්ගත කිරීමට කටයුතු කර ඇතැයි පොලිසිය කියයි.\n \n\n\n \n\n ඔහු මේ පිළිබඳව පොලිසියට පැමිණිලි කළ බවද අක්මීමන පොලිසිය සඳහන් කරයි.විද්‍යාපීඨයේ නේවාසිකාගාරය තුළ ඊයේ (27) අලුයම 5.00ට පමණ ගැටුමක් ඇති වී තිබෙන බවට වාර්තා වූ බවත් පසුව තමන් නේවාසිකාගාරයට ගොස් පහරකෑමට ලක්වූ සිසුන් සමග කථාබස් කළ බවත් සීමාවාසික සිසුන් පිරිසක් පැමිණ ආරවුලක් ඇතිකරගත් බවට එම සිසුන් ප්‍රකාශ කළ බවත් නියෝජ්‍ය පීඨාධිපතිවරයා පොලිසියට කළ පැමිණිල්ලේ සඳහන් වේ. අක්මීමන පොලිසිය මේ සම්බන්ධයෙන් රුහුණු ජාතික අධ්‍යාපන විද්‍යාපීඨයේ පීඨාධිපතිවරයාගෙන් ද ප්‍රකාශයක් සටහන් කරගෙන ඇති අතර අක්මීමන පොලිසිය සිද්ධිය සම්බන්ධයෙන් පරීක්ෂණ පවත්වයි.ජේ.කේ.එල්. චාමින්ද\n",
    "URL": "https://www.gossiplankanews.com/2022/11/ruhunu-national-college.html\n",
    "Category": "N/A",
    "comments": [
        {
            "comment": " අපට ජාතියක් වශයෙන් කොයි අරමුණ සාර්ථක කර ගන්න බැරි වුනත් කම්කරුවා, ගොවියා, ඉංජිනේරුවා, ගුරුවරයා, ශිශ්‍යයා, දුප්පතා, පෝසතා, මහල්ලා, තරුණයා, මන්ත්‍රී වරයා, ඇමති වරයා, සාර්ථක මිනිහා, කාලකන්නියා කියලා වයස් භේදයක්, පලාත් භේදයක්, ජාති භේදයක් නැතුව සකල ශ්‍රීලාංකිකයින්ම නොබර 1 බේබද්දො බවට පත් වෙලා තිබීම නම් බොහෝම සතුටු හිතෙන දෙයක් නේද? ",
            "likes": "+26"
        },
        {
            "comment": " පිරිහෙන කාලකන්නි කුහක ජාතිය. දැන් දැන් හැමදේම කෙලවර වෙන්නෙ බෝතලෙන්. අලුත් උන් අයිස් වලින්. මළ ගෙදරත් කන්න දෙන්නෙ මත් වතුර පොවල. ගෑනියි මිනිහයි බොතලේ ගහන්නෙ එකට ගෙදර. උන්ට කියන්නෙ \"අනිත් උන්ට බම්බු ගහන්න කියල ජීවිතෙ විඳින උන්\" කියල. ජීවිතේ වහ කදුරු කරගන්න උන් වැහි වැහැල. ආගමක්, දහමක් නැති අමු තිරිසන් ජාතියක් බවට පත්වෙමිනුයි යන්නෙ. ",
            "likes": "+17"
        },
        {
            "comment": " එකමුතු ජාතියේ අනන්‍යතාව....මැනවින් පෙන්වා ඇත . ",
            "likes": "+2"
        },
        {
            "comment": " Me yakkuda anthimata lamayinta ugannanna yanne? mun saththu elawala danna one ",
            "likes": "+2"
        }
    ]
}