{
    "Source": "https://www.gossiplankanews.com/",
    "Timestamp": "7/30/2021 09:30:00 AM",
    "Headline": "\nදිලුම් අමුණුගමගේ නම විකුණා ලක්ෂ 120ක් වංචා කළ සැකකරු දැලේ\n",
    "News Content": "\nප්‍රවාහන රාජ්‍ය අමාත්‍ය දිලුම් අමුණුගම මහතාගේ  සම්බන්ධීකරණ ලේකම්වරයකු ලෙස පෙනී සිටිමින් රුපියල් එක්කෝටි විසි ලක්ෂයක මුදලක් වංචා කළ බව කියන පුද්ගලයකු කැලණියේ දී අත්අඩංගුවට ගත් බව කොළඹ අපරාධ කොට්ඨාසය කියයි.   \n \n  \nසැකකරු සන්තකයේ තිබී ප්‍රවාහන අමාත්‍යාංශයෙන් නිකුත් කළ බවට හැඟවෙන ව්‍යාජ හැඳුනුතක් ද සොයාගත් බව  පොලිසිය කියයි. විදේශ රටකින් සුඛෝපභෝගී වාහනයක් ආනයනය කර ලබාදෙන බව පවසා බදුල්ල ප්‍රදේශයේ පුද්ගලයකුගෙන් මීට මාස හයකට පමණ ඉහතදී මෙම මුදල් ලබාගෙන ඇති බව පොලිසිය කියයි.  වාහනය ලබාදීම විවිධ හේතු දක්වමින් දිනෙන් දින ප්‍රමාද  කිරීම සම්බන්ධයෙන් ගැනුම්කරු විසින් කොළඹ අපරාධ කොට්ඨාසයට කරන ලද පැමිණිල්ලක් අනුව විමර්ශන සිදු කිරීමෙන් අනතුරුව සැකකරු අත්අඩංගුවට ගත් බව පොලිසිය කියයි. අත්අඩංගුවට ගත් 28 හැවිරිදි සැකකරු ප්‍රවාහන අමාත්‍යවරයාගේ සම්බන්ධීකරණ ලේකම්වරයකු හෝ අමාත්‍යාංශයේ සේවය කරන අයකු නොවන බව පොලිස් නිලධාරියෙක් පැවැසීය. -බිමල් ශ්‍යාමන් ජයසිංහ- \n",
    "URL": "https://www.gossiplankanews.com/2021/07/dilum-fake-nabbed.html\n",
    "Category": "N/A",
    "comments": [
        {
            "comment": " මූට නමක් තියෙනවද බං විකුණන්න...තනිකරම අපතයෙක්නෙ ",
            "likes": "+28"
        },
        {
            "comment": " Yako, muta onenam puluwan eka teacher kenek dala ratatama online ugannanna. aparade uta me amathikama labune. naththam ithin rata hadila. haha. ",
            "likes": "+6"
        },
        {
            "comment": " මෙතුමා අප්පොචාගේ නම විකුණුවා ",
            "likes": "+4"
        },
        {
            "comment": " මුගෙ පංගුව දුන්නනම් වීරයෙක් වගේ එලියෙ ඉන්න තිබ්බ ",
            "likes": "+13"
        },
        {
            "comment": " අනික ඕක සුලු දෙයක් මහ උන් අපිත් නොදැන අපිව චීනාට විකුනලා තියෙන්නේ ",
            "likes": "+11"
        }
    ]
}