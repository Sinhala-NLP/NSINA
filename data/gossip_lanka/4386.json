{
    "Source": "https://www.gossiplankanews.com/",
    "Timestamp": "11/28/2023 11:33:00 AM",
    "Headline": "\nකඨින පිංකම දැන් බිස්නස් එකක්  - අන්තිමට වෙන්නෙ ශ්‍රී ලංකා ක්‍රිකට් වලට වෙච්ච දේ - මාවරලේ භද්දිය හිමි\n",
    "News Content": "\nපූජ්‍ය මාවරලේ භද්දිය හිමි පසුගියදා පැවැත්වූ අනුශාසනාවකදී වර්තමාන කඨින පිංකම වාණිජකරණය වීම නිසා අත්ව ඇති විනාසකාරී තත්වය පැහැදිලි කරමින් අදහස් දැක්වූ අතර එහි උපුටනයක් මේ සමග පළවේ.“වර්තමාන කඨින පින්කම් දිහා බලලා බොහෝ ගිහියෝ ඇතිවෙලා තියන අසතුට කතා කරනවා.මොකද්දෝ අවුලක් පෙනෙමින් තියෙන නිසා පැවිදි භික්ෂූන් වහන්සේලා වන අප  අනිවාර්යෙන්ම පිළිගන්නවා වරදක් වන බව ඒක නිවැරදි කරන්න අපි මැදිහත් වෙන්න ඕන. මොකක්ද මේ කඨින චීවර පූජා ?මේ කඨින චීවර පූජාව ශාස්තෘ ගෞරවයෙන් ධර්ම ගෞරවයෙන් ආර්ය මහා සංඝයා කෙරෙහි ගෞරවයෙන් කරන උතුම් පින්කමක් බවට පත් කරගන්ට දැන් අපිට මැදිහත්වීමක් බරපතල ලෙස කරන්න කාලය ඇවිත්.මේ වඩම්මන් එනකොට හේවිසි ගහන මල්ලිලා ටිකක් හම්බු වුණා මං ඒගොල්ලන්ගෙන් විශේෂ ඉල්ලීමක් කරා අනේ සමා වෙලා ඔය නලාවෙන් සිංදු නං ගහන්න එපා කියලා.  එක දවසක්  යනකොට නලාවෙන් ගහනවා ‘හනික යමන් පුල්ලි ගොනෝ මෙල්ල නොවී තරගෙටා‘ එදා මගේ කකුල්  දෙක පණ නැතුව ගියා. මේ යකා මට කියන්නේ හරකා කියලද ගොනා කියලද?සහතික ඇත්ත මේ මිනිහට තේරුමක් නෑ. ධාතු කරඬුව ඉස්සරහින් යනවා. ඒ පිටිපස්සෙන් හාමුදුරුවරු මුතු කුඩ යටින් වඩම්මනවා. නළාව ගහන එකා වාදනය කරනව හනික යමන් පුල්ලි ගොනෝ මෙල්ල නොවී තරග ටා.‍බලන්ඩ එතන මොකක්ද? ශාස්තෘ ගෞරවය.එතන මොකක්ද? ධර්ම ගෞරවය එතන මොකක්ද ආර්ය මහා සඟ ගෞරව.තාලය අල්ල ගෙන බෙර ගහන මල්ලිලත් දෙකට නෑමිල ගහනවා ඉතින් එක එක විදිහට ගහනවා.ගහලා තමන් උපරිම වැඩ කරුවන් බව පෙන්වනවා. ඊට පස්සේ ඒකේ පොඩි කට් එකක් කපලා ආ ෆේස්බුක් දානවා. මේවා දිහා බලන් ඉන්නකොට අපිට අපි ගැන විශාල පසුතැවීමක් අති විශාල කලකිරීමක්.අද කඨින චීවරය වඩම්මන පෙරහැර අනවශ්ය දේවල් වලින් පිරුණු එකක් බවට පත්වෙලා මේක අපි නවත්තන්න ඕන.මේකට  පපරෙ ඩී ජේ කාවඩි ඕන නෑ.අද අපිට පේනවා මේවා මෙහෙම ගියොත්. මේ උතුම් පිංකම පිරිහිලා ම මිනිස්සුන්ට එපා වෙලාම යනව  නැතිව යනවා.මේක කවුරුත් ආණ්ඩුවේ නීති ගෙනල්ලා කඨින පෙරහැරේ ප්රමිතිය මේකයි කියල එකක් එහෙම බෑනෙ නේද දන්සල්වලට නම් එහෙම ප්රමිතියක් කවුද පීඑච්අයි මහත්තයා දෙනවා.කඨින පෙරහරට ප්රමිති දෙන්න එහෙම ප්රමිති ආයතනයක් නෑනෙ.දැන් මේවා අපි හදාගන්න ඕන සංවාද කරලනේ.  අවුරුද්දෙන් අවුරුද්දට මේක ඇතුළේ විශාල නරක වල් නිර්මාණය වෙනවා. අපි මේ උතුම් පිංකම ගැන ගෞරවයක් නැති වෙනවා. අපේ මිත්රයෙක් කතා කරලා ඇහුවා. පැය විසිහතරක් කඨින සිවුර ගෙදර තියා ගන්න අවස්ථාවක් තියෙනවා. හැබැයි ලක්ෂයක් දෙන්න ඕන කියලා.ලැජ්ජ නැද්ද? මොකද්ද මේ?මොකක්ද ඒක? ගෙවල් දහයකට කඨින සිවුර යවල ලක්ෂ ලක්ෂ හොයන්න.මොකටද? අපි එච්චර පහත් තත්වයට වැටිලද?පන්සලට ආධාරයක් කවුරුහරි ගෙනවිත් දෙනවා නම් පන්සලේ චෛත්ය හුණු ටික ගාල දෙනවානම් බෝ ගහේ බෝධි ප්රාකාරය හුණු පිරියම් කරන එක වෙනම කතන්දරයක් නේ.හැබැයි මේ සිවුර අරගෙන ගිහිල්ලා ගෙදර තියාගෙන ඒකට ලක්ෂයක් ගෙවලා. බිස්නස් එකක්ද මේක?මට තේරෙන්නේ නෑ. මොකක්ද මේ කරන්න යන්නෙ.ඇයි අපි එච්චර පහත් තත්වෙට මේ උදාර පින්කමක් ඇදල දාන්නෙ. ඔය ඇත්තන්ට කවුරුහරි එහෙම කතා කරලා කිව්වොත් ඒ කතා කරලා කියන කෙනා ගිහියෙක් වුණත් කමක් නෑ. පැවිදි කෙනෙක් වුණත් කමක් නෑ කියන්ඩ. අනේ අපිට නම් ඒ වගේ බිස්නස් එකට සම්බන්ධ වෙන්න ඕන නෑ කියල කොන්ද කෙළින් තියාගෙන කියන්න.මේක අමුතු රැල්ලක් බහුතරයක් හාමුදුරුවන්ගේ ව්යාපාරයක් විය යුතු දෙයක් නෙමෙයි . හැබැයි ඉතාම අනුවණ වැඩ කරන සුළු පිරිසක් නිසා සමාජ ගතවෙමින් මේක අනිත් අයටත් ටික ටික බෝ වෙනව.බෝ වෙන මේක වෙන්න බෑ. ඒක නම් ඉතින් වෙනස් විය යුතුමයි නේද? කැමති වුණත් අකමැති වුණත් වෙනස් විය යුතුමයි.මැච් බලන අයට මේ කතාව හොඳටම තේරෙනවා. මොකක්ද අනාගතේ පින්කම් වලට වෙන්නෙ කියලා.කොන්දක් තියෙන හාමුදුරුවෝ ඉන්නවා. මේවට කැමති නෑ. මේ වෙන වැඩේ ගැන පුදුම කලකිරීමකින් ඉන්නේ.අසතුටකින් ඉන්නෙ. මෙහෙම ගියොත් අපි ඉවරයි කියන එක මම කියන්න කැමතියි.මෙහෙම ගියොත් කටිනෙට වෙන්නෙත් ශ්රී ලංකා ක්රිකට් වලට වෙච්ච දේ ම.මං අද කිව්වා කියලා ලියලා තියාගන්න ලියලා තියාගන්න.ශ්රී ලංකා ක්රිකට් ඉවර වුණෙත් මේ වගේම අනවශ්ය තරම් වාණිජ  වැඩක් බවට වෙළඳ වැඩක් බවට සූදු කාරයින්ගෙ වැඩක් බවට ගේම් කාරයන්ගේ වැඩක් බවට පත් කරලා ඒ ගොල්ලොන්ට වෙනම රැකවරණයක්. ඒක ඇතුලේ හොයාගන්න ඒගොල්ලන්ගේ සුරපුර ජීවිතය හදාගන්න මේක පාවිච්චි කරන්න ගියා. ක්රිකට් ඉවරවුනා. ඒකම කඨින ටත් වෙනබව. මෙහෙම ගියොත් මේක වෙනස් නොකළොත්.ඒකම කඨින ටත් වෙන බව මතක තියාගන්න. “\n",
    "URL": "https://www.gossiplankanews.com/2023/11/mawarale-bhaddiya-speaks-katina.html\n",
    "Category": "N/A",
    "comments": [
        {
            "comment": " කටිනෙ විතරක් නමෙයි අපේ හාමුදුරුවනේ . පන්සල් සහ හාමුදුරු වරු කියන්නමේම බිස්නස් එකක් තමයි හමුදුවනේ . ",
            "likes": "+125"
        },
        {
            "comment": " මේ රට මේ තත්වෙට වටෙන්න් දේශපාලුවෝ විතරක් නෙමයි පන්සල් සහ හාමුදුරුවරු හරි හරියට වගකියන්න ඕනේ ",
            "likes": "+70"
        },
        {
            "comment": " හරියට හරි! ",
            "likes": "+18"
        },
        {
            "comment": " අනේ කඨින පැත්තකට දාන්න. පන්සලේ හැම දේකටම මිලක් තියෙනව. දානෙට බනට. හාමුදුරුවෝ ඔලුව උඩින් තියාගෙන ඉන්නේ ඒ ගනන් ගෙවන්න පුලුවන් හාමුලා විතරයි. දුප්පත් මිනිස්සුන්ට දැන් පන්සල් වල කරන්න දෙයක් නෑ. ",
            "likes": "+33"
        },
        {
            "comment": " අවසර හාමුදුරුවනේ, මම දැකපු පන්සලක කඨින පෙරහැරේ මහ පාන්දර චූටි ළමයි මල් බයිසිකල් පැදන් ගියා, ගිනි බෝල කරකවා, මල් වෙඩි ගසමින්, මැණිකේ මගේ හිතේ තාලයට නලා පිඹිමින් තමයි පෙරහැර ගියෙ. මට අනේ අපොයි කියවුනා. කඨින පිංකම මේ තරම් ආත්මාර්ථකාමී වෙලා තියෙන්නෙ ඇයි කියලා මට නම් තේරෙන්නෙ නෑ. අහළ පහළ මිනිස්සුන්ගෙ නින්දට බාධාවක් නේද, අසනීප වලින් පෙළෙන අයට වගේම වයෝවෘද්ධ අයට, සැත්කම් වලට භාජනය වුන අය මේ ශබ්දය නිසා අපහසුතාවයට පත් වෙනවා ඇති නේද කියලා හිතලා වැඩක් කරන්න කිසිම කෙනෙක් ඉදිරිපත් වෙන්නෙ නෑ. අවිහිංසාවාදී ආගමකට ගිය කල! ",
            "likes": "+21"
        },
        {
            "comment": " සුමනරත්න මැතිතුමා මම මේ කියන්නෙ මීට අවුරුදු 50 කට පමණ පෙර අපි සහභාගි වුනු කඨින පිංකමක් ගැන තමයි ඉතින් කුඩා ළමයෙක් හැටියට මමත් ඔය පෙරහැරේ ගියා අපිට යන්න පාරවල් නැහැ ගියේ කුඹුරු වතුපිටි හරහා තමයි මට මතක හැටියට හේවිසි කණ්ඩායම් ගියා ඒත් ලොකුම ශබ්දයක් ආවේ මුලින්ම යනකෙනා හක් පිඹීම තමයි ඔවුන් එක දිගට හුස්ම අල්ලාගෙන දිගු වේලාවක් ඒක පිඹිනවා දැක්කා ඒත් ඒකාලේ දැන් වගේ මෙහෙම මුදල් එකතුකලේ නම් නැහැ එම පෙරහැර රාත්‍රියේ දොළහට පමණ ආරම්භ කර හුලුඅතු පන්දම් විලක්කු එළියෙන් ගමේ අස්සක් මුල්ලක් නෑර ඇවිදලා උදේ එළිවෙන්න පෙර පංසලට එනවා කිසිවකු දොස් කිව්වෙ නැහැ සාදුකාරයක් දුන්නා පමණයි එහෙම සතුටක් ලබන්න දැන් කාලයේ කාටවත් බැහැ ",
            "likes": "+8"
        },
        {
            "comment": " ඔබගේ කමෙන්ට් එක දැක්කහම මෙහෙම කියන්න හිතුණා. භාවනා කරන්න, එසේත් නැත්නම්, දුක් සසර තේරුම් ගෙන බුදුන් වහන්සේ දෙසූ පරිදි භාවනායෝගීව සසර කෙටි කර ගැනීමට යනවා නම්, එක්කෝ ශුනයාගාර ගතවෙන්න (කිසිවකුගෙන් කරදරයක් නැති, ශබ්ධයෙන් තොර ස්ථානයක්, එහෙමත් නැතිනම් පාලු ගෙයක් වැනි ස්ථානයක් එසේ හැඳින්වේ) එසේත් නැත්නම්, වන ගත වෙන්න කියා, බුදුන් වහන්සේ දේශනා කර ඇති බව කියවා ඇත්තෙමි. නමුත්, අද වන විට, සෑම විහාරයකම පාහේ එකකට නොදෙවෙනි ලෙස ශබ්ධ දූෂණය සිදු කරයි. එය ඇත්තෙන්ම සිතාමතාම කරන, තම ව්‍යාප‍ාර අරමුණු කරගත්, තමාගේ ඉදිරි සුබසිද්ධිය තකා සිදු කරන දේවල් බව කණගාටුවෙන් වුවද කිව යුතුය. ",
            "likes": "+4"
        },
        {
            "comment": " Do you hear only the noise from the temples? Even from distant Europe, I hear the Muslim Lebbe's non stop scream each time when a cricket game is played at Kettarama.Why SLC idiots cannot tell that lebbe to avoid the match days to slow down.Europeans are laughing at that wail, we become a laughing stock to outside world. ",
            "likes": "0"
        },
        {
            "comment": " මොන ආගමේ අය කලත් ශබ්ද දූෂණය කියන්නෙම වරදක්. තමා ගැන පමණක් සිතා කරන ආත්මාර්ථකාමී ක්‍රියාවක්. මෙතන මාතෘකාව පහුගිය දිනවල සිදු කළ කඨින පිංකම් වල ශබ්ද විකාශන යන්ත්‍ර දාගෙන නොනවත්වා සිදු කළ ශබ්ද දූෂණය ගැනයි. අපි මුස්ලිම් අයට බනිනවා නම් අදෝනා මඩු දාගෙන කෑගහනවා කියලා එතකොට අපි මේ කරන්නෙ මොකක්ද? මොන දේටත් නියාමනයක් තියෙන්න ඕනා. මම කියන්නෙ පන්සලක් ආසන්නයෙ අසනීප කාරයෙක්, විභාගයකට පාඩම් කරන දරුවෙක් හිටියා නම් කඨින පිංකම් කාලෙ අනේ දෙයියන්ගේ පිහිටයි. ",
            "likes": "+3"
        },
        {
            "comment": " කරුණාකරලා කඨින පිංකම් කාලෙට මුදල් එකතු කරන්න ගෙවල් ගානෙ එන්න එපා. මිනිස්සු කැමති නම් පන්සිලට ඇවිල්ලා ඒවට කැමැත්තෙන් දායක වෙයි. දරුවෙකුට පෙල පොතක් අරන් දෙන්න බැරිව ඉන්න මිනිසුන්ගෙ ගෙවල් වලට ඇවිල්ලා ඒ මිනිස්සුන්ව අපහසුතාවයට පත් කරන්න එපා. අතිශයෝක්තියෙන් වියදම් කරගෙන කරන කඨින පිංකම් වලට අත පය දිගහැරලා වියදම් කරන්න කැමති අය ස්ව කැමැත්තෙන් ඉදිරිපත් වෙනවා නම් ඒ අය කරගත්තුදෙන්. අද කාලෙ පන්සලකට ගියාම හාමුදුරුවෝ අපිට කියනවා අරයා මෙච්චරක් දුන්නා මෙයා මෙච්චරක් දුන්නා කියලා. හාමුදුරුවන් බලන්නෙ ගමේ මිනිස්සු අතරෙ තරඟයක් ඇති කරලා පන්සලට ගානක් කඩා ගන්න. ඔය වැඩේ වහාම නතර කරන්න 🙏🙏 ",
            "likes": "+1"
        },
        {
            "comment": " රත්මලානෙ එක ළඟ පන්සල් දෙකක කඨින පිංකම් තිබුනා දෙගොල්ලොම ලවුඩ් ස්පීකර් දාගෙන හතර වටේම දෙදරන්න. එක පන්සලක ස්පීකරයෙන් ගාථා ඇහෙනකොට අනිත් එකේ මහ හයියෙන් බොදු බැති ගීත සහ නොයෙකුත් announcement දානවා.අහල පහළ කිසිම කෙනෙකුට එකම දෙයක්වත් පැහැදිලිව ඇහෙන්නෙ නෑ. අනිත් එක තමයි එක පන්සලක මුළු කඨින පිංකම් කාලය පුරාම පන්සලේ පිංකම මුළු පලාතටම ඇහෙන්න ගාලුපාර දිගට තියෙන ලයිට් කණු වල ස්පීකර් වලින් ඇහෙන්න සළස්වා තිබුනා. එක ස්පීකරයකින් වචනයක් පිටවෙලා තත්පර කිහිපයකට පස්සෙ තමයි අනිත් ඒවයින් ඇහෙන්නෙ. ස්පීකර් 10ක් නම් එකම වචනෙ දහ පාරක් රිපීට් වෙනවා. අනුකම්පං පං පං උපාදාය උපාදාය පාදාය දාය ය නමෝ තස්ස තස්ස ස්ස සසස... බගවතෝ ගවතෝ වතෝ තෝ තෝ තෝ කියලා තමයි මේ අවට සිටින හැමෝටම ඇහුනෙ. බණ කියන කොටත් එහෙමයි. අනිත් එක පන්සලේ කියන බණ මුළු ගමටම බලෙන් අස්සවන්න ඕනද? ස්පීකර් සවි කලේ ගමටම පිංකම ඇහෙන්න වුනාට, ඒ ඇහෙන දේ එකපිට එක කළවම් වෙලා. කඨින පිංකමක් කරන්නෙ යහපත් චේතනාවෙන් නම් එහි ප්‍රතිඵලයත් යහපත් විය යුතුයි. ඒත් අහළ පහළ කිසිම කෙනෙකුට කිසිම දෙයක් පැහැදිලිව ඇහෙන්නෙ නැතිනම්, මොන කෙහෙල්මලටද ස්පීකර් සවි කලේ? ",
            "likes": "+69"
        },
        {
            "comment": " මචන් ඔය සුමනයගේ පුලිනතලාරාමෙ නේද. කියල වැඩක් නෑ. උදේ පාන්දර 5 වෙද්දි මුලු ගමම දෙදරන්න ස්පීකර් දාලා. ",
            "likes": "+2"
        },
        {
            "comment": " නැහැ. ගාලු පාරේ තෙලවල හන්දිය ළඟ. ",
            "likes": "+2"
        },
        {
            "comment": " සත්තයි මේ ප්‍රකාශ කළ අපේ හාමුදුරුවන් වහන්සේට නමස්කාර වේවා ",
            "likes": "+39"
        },
        {
            "comment": " සමහර හාමුදුරුවන්ට හරියට තරහා යනවා කඨින පිංකම් වල වැරදි පෙන්වා දෙනකොට. \"අපේ දායකයින්ගේ කැමැත්ත, ඒ අයගෙ සල්ලි, ඒ අය කැමති නිසයි ඒවා කරන්නෙ, අනිත් මිනිස්සු කට වහන් හිටියොත් හොඳයි\" කියලා බනිනවා. මම නම් කියන්නෙ ඔය කානිවල් ටයිප් කඨින සංදර්ශන කරන, කරවන, ඒවට අනුබල දෙන ගිහි පැවිදි සියල්ලෝම නිවැරදි බෞද්ධ දර්ශනය තේරුම් ගත් අය නොවේ. ",
            "likes": "+35"
        },
        {
            "comment": " බුදු දහම අවිහිංසාවාදී දර්ශනයක් . සොබාදහමට ආදරේ කරන්නක්. පන්සල් කරන ශබ්ද පූජාව සොබා දහමට මෙන්ම අපිට මෙන්ම අන්‍යාගමිකයන්ගේද දෝශ දර්ශනයට ලක්වීමක්. මේකට මුල් වන්නේ ගිහියන් නොව චීවරදාරීන්. ඔවුන් හට මහජනතාව ගේ අපහසුතා ගැන කිසිදු තැකීමක් නැහැ . දේශපාලකයන් හා සමානයි . ඒ නිසා බුදු පුතුන්ගේ විශාල පරිවර්තනයක් අවශ්‍යයි . හැබැයි ඔබ වහන්සේ කුමක් කීවද එය කිසිදා සිදු නොවෙයි .ඊට ඔබට නායකත්වයක් දීමට ද නොහැකියි . ",
            "likes": "+34"
        },
        {
            "comment": " කඨින චීවරය තායිලන්තයේ හදපු රුපියල් දහස් ගණනක් වෙන්නේ නැත්නම් පින් මදි කියන තැනට අපේ රට ගෙනාව හාමුදුරුවරුන් නිසා නමයි මේ විනාශය පටන් ගත්තේ. මේ විනාශයෙන් සාශනය බේරා ගැනීමට සමත් වන්නේත් හාමුදුරුවරුන්ට තමයි. දැන්වත් මේ සඳහා ඉදිරිපත් වෙන්න. ",
            "likes": "+23"
        },
        {
            "comment": " බිස්නස් එකේ කොටසක් විදියට පන්සල් සහ කොවිල් මේ දෙකම මහා ඝෝෂාකාරි ස්ථාන බවට පත් වෙලා ඉවරයි. වෙලාවක් අවේලාවක් නෑ සල්ලි හොයාගන්න පළාතම දෙදරන්න ස්පීකර් දාගෙන කෑ ගහනවා. ඉස්සර නම් ස්පීකර එකක් දාන්න කල්වේලා වෙන්කරගෙන පොලීසියෙන් අවසර ගන්න ඕන, රටක විනයක් තිබ්බා. දැන් රටක විනය හදන තැන්වල තමයි විනය පිරිහිලා තියෙන්නේ. මේ වගේ ඝෝෂාකාරි ස්ථාන ජනතාව ප්‍රතික්ෂෙප කරන්න ඕන. පෝය දවස ගත්තොත් තියෙන ඝෝෂාව.. ඇතටම දවසෙම කරන්ට් එහෙම කැපුවා කියන්න බොහෝම නිස්කලංක දවසක්.. ",
            "likes": "+23"
        },
        {
            "comment": " අවසරයි මහානායක මාහිමිපාණන්ස, වහාම ලබන වසර කඨින පිංකම්වලට පෙර අවශ්‍ය සුදුසු ක්‍රියාමාර්ග ගැනීමට කාලය පැමිණ ඇත.තෙරුවන් සරණයි!!! ",
            "likes": "+16"
        },
        {
            "comment": " මහානායකලා දැනගන්න ඕනෙ කඨින පිංකම්වලට ප්‍රමිතියක් සහ නියාමනයක් ඇති කරන්න. ",
            "likes": "0"
        },
        {
            "comment": " mahanayakaya hamuruwanta koheda ewata welawk thiyenne.a ayata desapaluwo gena palathuru wattiya gantai unta nuul bandintai arunama wena welawak nehe. ",
            "likes": "+1"
        },
        {
            "comment": " DOCTORS. LAWYERS POLITICIANS MILLION EARS UNDER GROUND THUGS  welcome to. POOJA AS they r beyond. LOARD BUDDA  money minded yellow 🟡 pets. DISTROY. BUDDHA'S SPEECH n VIEW So sad ",
            "likes": "+11"
        },
        {
            "comment": " හාමුදුරුවනේ සහතික ඇත්ත. බුදුහාමුදුරුවන්ගේ කාලේ ඇයි කටින චීවරයක් පුජා කලේ. ලොකු තේරුමක් ඇතුව. ඒ කාලේ හාමුදුරුවෝ පිණ්ඩපාතේ වැඩියා. දැන් වගේ BMW, Volvo වල නෙමෙයි ගියේ. වැස්ස පටන් ගත්තම පිණ්ඩපාතේ වඩින්න බැහැ. ගල්ලෙන වල ඉන්නේ. එකම සිවුර අදින්නෙ සෝදාගන්න විදියක් නැහැ. ඒකනිසා තමයි අලුත් සිවුරක් පුජා කරන්නෙ. මේක මහා විහිළුවක් වෙලා. මොන විකාරද මේ කටින සිවුර ගෙදර තියාගන්නේ. උපාසක අම්මලාට ඔළුව හොදම නැහැ. මේක වහාම නැවත්තිය යුතුමයි. බුද්ධ ධර්මය කියන්නෙ ඕක නෙවෙයි. එය අදහන ආගමක් නොවෙයි. බුදුහුමුදුරුවෝ දේශනා කලේ දර්ශනයක් නිවන් මගට යන්න. ඒක දන්නෙ නැති ගොන් මීහරක් රැලක් ඔහේ රැල්ලට යනවා නම ප්‍රසිද්ද කරගන්න සහ ගමට පොරවල් වගේ පෙන්නන්න ",
            "likes": "+5"
        },
        {
            "comment": " මේවාට මුල් තැන ගන්නේ උපාසක අම්මලා නෙවේ. පුරුදු පරිදි පිරිමි අය. රටේම තීරණ ගන්නේ, ගෙදර තීරණ ගන්නේ පිරිමි අය. කරුණා කරල දැන්වත් මෝඩයෝ වගේ තීරණ ගන්නේ නැතිව පිරිමි හිතලා බලලා තීරණ ගන්න. ",
            "likes": "+1"
        },
        {
            "comment": " පන්සල්, පල්ලි ( 🕌🏥💒🛕), කෝවිල්, දේවාල, මිනිසුන් අතර අසමගිය, වෛරය, බෙදීම් ඇතිකර අහින්සක මිනිස්සුන්ව කඩේ යවලා, දේශපාලුවන්ට කඩේ ගියා මිස රටටවත් මිනිස්සුන්ටවත් ආගම, ජාතියටවත් කරපු දෙයක් නැහැ. එක ගමකට එක පනසලක් එක පල්ලියක් හොදටම ඇති දේවාල ඕනම නැහැ. මේ වෙනසත් අරගලයකින් මිස කල නොහැක. ",
            "likes": "+1"
        },
        {
            "comment": " ඒක මෙහෙමනේ උදේශ් මහත්තයෝ වෙහෙර විහාර හැදීමත් ලොකු පිංකමක් කියලා අදහන මිනිස්සු නිවන් යන්න කපුටු බෝ පැලයක් තියෙන තැනක ආවරණයක් හදල පිළිමයක් තැන්පත් කරනවා ටික දවසකින් පොඩි කාමර දෙකක් හදල කොහෙන්හරි සිවුරක් ඇන්ද කෙනෙක් ගෙනවිත් නතර කරනවා එහෙම කරල තමන්ගෙ පංසලට නොයා අලුත් තැන නවතිනවා ගහක් ගලක් ගානෙ එහෙම පංසල් හැදෙනවා මිනිස්සු ගුණ දහමින් පිරිහෙද්දී පිරිසක් බුද්ධාගෙමේ පාස්ටර්ලා සොයාගෙන යනවා ෂාප්ටර්ලා ආගම පෝෂණය කර ගන්නවා ",
            "likes": "+2"
        },
        {
            "comment": " අවසර අපේ හාමුදුරුවනේ , උතුම් ආනිසංස ලැබෙන පිංකමක් බහුතරයක් ජනතාව විසින් වෙළඳාමක් කරගෙන තියෙනවා . අපේ ගමේ උපාසක අම්මලා කියන ලේබලය ගහ ගත්ත කොටසක් file සකසා ගෙන එදා වේල කන්න හොයා ගන්න අමාරු අහිංසක මිනිස්සු ගෙනුත් සල්ලි , බඩු එකතු කරනවා . හාමුදුරුවෝ 10 නමක ට දානය කියලා 20 නමක ට හාල් , පරිප්පු , සහ අනිකුත් දේවල් එකතු කරනවා . වෙන්නේ මොනවා ද කියලා කියන්න ඕනෑ නැහැනෙ අපේ හාමුදුරුවනේ . මේ වැඩ වලින් පිරිහීමට ලක් වන්නේ බුද්ධ ධර්මය . ",
            "likes": "+1"
        },
        {
            "comment": " .. දැන් පෙරහැරට අලි ඇත්තු උඩරට නැට්ටුවො නැටුම් කන්ඩායන් සිටිනව සිඋරට පිරිත් කිය කිය දුන් අල්ල අල්ල ඉන්නව මෙව කටිනෙට සම්බන්ස කරෙ කවුද මෙව කටිනෙ කියන එකට අදාල කාරණා ද.අනික සිඋර මහලා පඩු ගහලා කටින සිඋරක් විදිහට බාර ගත්තාම තමයි ඒක කටින සිඋර වෙන්නෙ එතකන් එක කටින සිඋරක් උදෙසා රෙදි කැබැල්ලක් විතරයි එක ඔලුවෙ තියාගෙන දුන් අල්ලන අයගෙ මොලෙ තමෛ මොලෙ. සිඋරට එහෙම උනාට හාමුදුරුවන්ට දවල්ට දානය තියනවද අසනිපයක් තියනවද බෙත් ගත්තද ඒව වැඩක් නැ අවසරයි ස්වාමින් වහන්ස .මෙව මිනිස්සුන්ට කියන්නැ ලබ ප්‍රයොජන තකා සමහර අය මෙක. දැන් ගිහියො වයින් කර කර සල්ලි ගරන ක්‍රමයක් මෙ යන ක්‍රමෙට තව ටික කාලෙකින් කටිනයක් කරන්න IMF ලොන් එකක් ගන්න වෙනව. පන්සල් වලට කටින බාරගන්න කෙනෙක් නැතුවාම තෙරෙයි කරපු ගොන්කම ",
            "likes": "0"
        },
        {
            "comment": " ගමෙ වස් වසපු ස්වාමින් වහන්සෙ සදහා උන් වහන්සෙගෙ ප්‍රයොජනය සදහා උන් වහන්සෙ අර්ථයෙන් දර්මයෙන් දෙශනා කරපු නිසා ඒනිසා අරමුනු වෙන්නෙ ඒ ස්වාමින් වහන්සෙ පමනයි මොකද අපි දන්න්නනව ඒ පරන සිඋරු ඉරුන ඒව පොරවගෙන චාරිකාවෙ වඩින්න බැ කියල එ නිස මෙ සිඋර උන් වහන්සෙ පොරවයි කියල බලපොරොතුවක් තියනව (පෞද්ගලික දාන අතර අග්‍ර බුදුරජාණන් වහන්සෙ) සමහරවිට හික්ශුන් පිරිසකට පුජා කරනව ඉටපස්සෙ ඒ භ්ක්ශුන් තිරනය කරල එක භික්ශුවකට එක පිරිනමනව. එචරයි කටිනය. පන්සල්වල හාමුදුරුවො කිව සිඋරට ගහන එක මැහුමක් ගානෙ සක්විති රජ වෙනව කිව අපෙ උන්දැලා සක්විති රජවෙන්න කටිනෙ සිඋර මැහුවා නිකන් හිතුවොත් එක කටින සිඋරක මැහුන් කොචර තියනවද එක්කෙනෙක් මැහුම් 100ගැහුවොත් එයා සක්විති රජ වරයන් 100වෙනකන් අනිත් කෙනා (pending ) පොරොත්තු ලෙකනයෙ ඉන්න එපයැ ඇත්ත්ටම සක්විති රජකම ලැබුනොත් එහෙම කල්ප කියක් එක්කෙනෙකුට එකකටින සිඋරක් නිසා සන්සාරෙ යන්න වෙයිද ඇසිපිය හෙළන මොහොතක්වත් සසරගමන වර්නා නොකළ බුදුරජනන් වහන්සෙ දෙශනා කලෙ අසුච් පොඩ්ඩක් තිබ්බත් ගදයි කියල.. ",
            "likes": "0"
        },
        {
            "comment": " ) ඉතින් ස්වාමින්වහන්සෙලා ට නවතින්න තැනක් නැ ඒක නිසා කොහ් හරි ගමක හරි කැලෙක හරි ගැලපෙන තැනක වස් වසනව ඉටපස්සෙ ඒ ගමෙ අය ඒ ස්වාමින්වහන්සෙව හොයාගෙන ගිහින් උපස්ථාන කරනව සමහරු ආරාධනා කරනව අපෙ ගමට වඩින්න කියල ඉටපස්සෙ ස්වාමින්වහන්සෙලා ඒ වස් කාලයෙ සුවසෙ දර්මයෙ හැසිරෙනව ගිහියන් උපස්ථාන කරනව ඉටපස්සෙ තුන් මාසය ඉවර වෙනවත් සමග ස්වාමින්වහන්සෙ වෙන තැනකට වඩිනව හැබැයි වස් ඉවරවෙලා වඩින ස්වාමින්වහන්සෙලා ගෙ සිඋරු පිරිකර අබලන් වෙලා තියෙන්නෙ වැස්සට තෙමිල පුස් කාල එහෙම එකනිසා ගිහියන් විසින් ස්වාමින්වහන්සෙලාට නැවත සිඋරු පිරිකර පිලිගන්නවනව .වස් 3 මාසය ශිලයක් ආරක්ශා කරනින් මාර්ගය වඩපු ස්වාමින් වහන්සෙට පුජාකරල මහත් පිනක් රැස් කරගන්නව එචරයි. මුලින් දිය සලු පුජා කරනව පස්සෙ කටින චීවරය පුජා කරනව මෙ සිඋර පුජා කරන්නෙ ඒ ස්වාමින් වහන්සෙ උදෙසා පමනයි.ආර්‍ය මහා සංඝරත්නය උදෙසා නෙමෙ. ",
            "likes": "0"
        },
        {
            "comment": " ඉස්සරලම කටිනය කියන්නෙ මොකක්ද කියල මිනිස්සුන්ට කියල දෙන්න ඔනෙ ස්වාමින්වහන්සෙලා.එතනින් පටන්ගන්න ඔනෙ මෙ වැඩපිලිවල නෙත්නම් මිනිස්සුන්ගෙ මොඩ සර්දාව ඉස්සරහට ද්දාල මිනිස්සුන්ගෙ පින සහ සල්ලි දෙකම සුරගෙන කනව. බුදුරජාණන් වහන්සෙ වස් කාලය පැනෙව්වෙ නිගන්ටයින් වැහි කාලෙ එකතෙන ඉන්නව ඒ කලෙට ඇවිදින්න්නැ පොඩි පොඩි තණකොළ පැල ආදිය පැගෙන නිසා ඒයල ඒතරම් අවිහින්සාවාදි🤣 ඉතින් මෙ අය චොදනා කරා බුදුරජනන් වහන්සෙගෙ ස්‍රාවකයො එහෙම නැ කියල ඉටපස්සෙ තමයි විනය නිතියක් පැනෙව්වෙ වැහි තුන් මාසෙ කොහෙවත් ඇවිදින්න යන්න එපා එකතැනක ඉදල මාර්ගය වඩන්න කියල .ඉස්සර පන්සල් හදාගෙන එක තැනකට වෙලා හිටියෙ නැ (චරත භ්ක්කවෙ චාරිකන් බහුජන හිතාය බහුජන සුකාය) ",
            "likes": "0"
        },
        {
            "comment": " ලොක්ක ඔයත් චූන් බන කියල සම්තිං හොයන බිස්නස් කාරයෙක් තමයි ",
            "likes": "0"
        },
        {
            "comment": " මුට්ටිය කිව්වලු කෙතලේ කලුයි කියල ",
            "likes": "-14"
        },
        {
            "comment": " ගිහි අපට දවස් 2ක් 3ක් නිකම් ගෙදර ඉන්නකොට කොච්චර කම්මැලි ද? ජීවිතේම පන්සලේ ඉන්නකොට හාමුදුරුවන්ට කොච්චර කම්මැලි ඇතිද? ඉතින් කටින, බෝධි පුජ, පෙරහැර, සල් පිල්, ලවුඩ්ස්පිකර නැතිව කොහොමද? ",
            "likes": "-17"
        },
        {
            "comment": " 100 true ",
            "likes": "-2"
        }
    ]
}