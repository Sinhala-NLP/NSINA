{
    "Source": "https://www.gossiplankanews.com/",
    "Timestamp": "2/27/2020 08:27:00 AM",
    "Headline": "\n මෛත්‍රී ශ්‍රීලනිප - පොහොට්ටු සන්ධානයේ සභාපති වීම නිසා 2/3ක බහුතරය ලබාගත හැකිය\n",
    "News Content": "\n\n\n\nමෛත්‍රීපාල සිරිසේන මහතා ශ්‍රී ලංකා නිදහස් පොදුජන පෙරමුණේ සභාපති ලෙස පත්කිරීම තුළින් තම පක්‍ෂයට 2/3 බහුතරය ලබාගත හැකි බව තොරතුරු සහ සන්නිවේදන තාක්‍ෂණ රාජ්‍ය අමාත්‍ය ලක්‍ෂමන් යාපා අබේවර්ධන මහතා පැවසීය.\nරාජ්‍ය අමාත්‍යවරයා මේ බව ප්‍රකාශ කර සිටියේ, 25දා තොරතුරු සහ ජනමාධ්‍ය අමාත්‍යාංශ ශ්‍රවණාගාරයේ පැවැති මාධ්‍ය සාකච්ඡාවකට එක්වෙමිනි.\n\nහිටපු මහ බැංකු අධිපති අර්ජුන් මහේන්ද්‍රන් මහතා නොමැතිව වුවද මාර්තු මස නඩු වාරයේදී අදාළ දඩුවම් නියම කරන ලෙසද රාජ්‍ය අමාත්‍යවරයා ජනාධිපති ගෝඨාභය රාජපක්‍ෂ මහතාගෙන් ඉල්ලා සිටියේය.\n\n\n\n\n\nඑහිදී වැඩිදුරටත් අදහස් දැක්වූ රාජ්‍ය අමාත්‍යවරයා,\n\n\"අලුත් ආණ්ඩුවට 25දා 100ක් පිරෙන වෙලාවේ අපි තීරණය කරලා තියෙනවා මානව හිමිකම් කොමිෂන් සභාවෙන් ඉවත් වෙන්න. මේ පිළිබඳ ජනතා විමුක්ති පෙරමුණේ ප්‍රචාරක ලේකම් ටිල්වින් සිල්වා මහතා ප්‍රකාශ කරලා තියෙනවා මේ පිළිබඳ පැහැදිලි කිරීමක් කරන්න කියලා.\n\nජිනීවාවල ගිහින් සම අනුග්‍රහය දැක්වූයේ ඇමෙරිකාවත් සමඟ එකඟ වුණේ කැබිනට් මණ්ඩලයේ අනුමැතියවත් නැතිව. සම අනුග්‍රහයක නිරත වෙනකොට ඕනම රටක නීතියක් තියෙනවා. විශේෂයෙන්ම කැබිනට් මණ්ඩලයෙත් රජයෙත් එකඟත්වයකට පත් වුණාට පස්සේ තමයි සම අනුග්‍රහය දක්වන්නේ. තිස් වසරක යුද්ධයේදී සිංහල, දෙමළ, මුස්ලිම්, ජනතාවගේ ආරක්ෂාව තහවුරු කරන්න අපේ හමුදාව ලෝකයේ දරුණුම ත්‍රස්තවාදී කණ්ඩායම සමඟ සටන් කළා. මේ සඳහා වෙනත් රටවල අතපෙවීමකට ඉඩ දිය නොහැකි නිසා අපට ගන්න පුළුවන් පළමුවැනි අවස්ථාවේදි අපි මේ සම අනුග්‍රහයත් ඉවත් වෙන්න තීන්දු කරලා තියෙනවා.\n\n\n\n\n\nඒත් එක්කම මහ බැංකු බැඳුම්කරයට 27 වැනිදාට අවුරුදු 05ක් පිරෙනවා. නමුත් අවුරුදු 05ක් ගිහිනුත් තවමත් අදාළ පාර්ශවයන්ට දඬුවම් නැති එක ගැන කනගාටු වෙනවා. ඒ නිසා අවුරුදු 05 පිරෙන වෙලාවේ ජනාධිපතිතුමාගෙන් අපි ඉල්ලා සිටින්නේ සිංගප්පුරුවේ නීතිපතිවරයා අර්ජුන් මහේන්ද්‍රන් මහතා ලංකාවට භාරදීම පිළිබඳ තවත් නීතිමය ප්‍රශ්න තියෙනවා නම්, දැන් මාර්තු මාසයේ නඩු අහන්න දින නියම කරලා තියෙනවා. කරුණාකරලා මේ මහ බැංකු හිටපු අධිපතිවරයා නැතිව නඩු අහලා දඬුවම් තීන්දු කරන්න ඕන. එතකොට අපට ඉදිරි පියවරට යන්න පුළුවන්” යනුවෙන් පවසා සිටියේය.\n\nශ්‍රී ලංකා නිදහස් පොදුජන පෙරමුණ සභාපති ලෙස හිටපු ජනාධිපති මෛත්‍රීපාල සිරිසේන මහතා පත්කිරීම සම්බන්ධයෙන් මාධ්‍යවේදියෙකු ඇසු ප්‍රශ්නයකට පිළිතුරු දුන් රාජ්‍ය අමාත්‍යවරයා,\n\n“මෙහි පැහැදිලිව බලය තියෙන්නේ නායකයාට සහ ප්‍රධාන ලේකම්වරයාට. අපට 2/3 බලය ලබාගන්න පුළුවන් වෙන්නේ සියලු දෙනාම එකතු කරලා. මං හිතනවා අපට ඒ දේ කරන්න පුළුවන් වෙන්නේ මේ කටයුත්තත් එක්ක කියලා” යනුවෙන් ප්‍රකාශ කර සිටියේය.\n\n-ෂවින්ද්‍යා එරන්දතී -\n",
    "URL": "https://www.gossiplankanews.com/2020/02/23-lakshman-yapa-speaks.html\n",
    "Category": "N/A",
    "comments": [
        {
            "comment": " අපේ ලක්‍ෂමන් ස​.. ට, මදුෂ් ස​..ගේ පිහිට ආරක්‍ෂාව තියෙනවා නොවැ......... ",
            "likes": "+217"
        },
        {
            "comment": " 2/3 තියා මෙයාට මාතර ඇපත් නැහැ. ",
            "likes": "+45"
        },
        {
            "comment": " Yes, you can get more than that in day dreaming.  However, you can still cheat uneducated voters as you have no shame ",
            "likes": "+8"
        },
        {
            "comment": " \"හිටපු මහ බැංකු අධිපති අර්ජුන් මහේන්ද්‍රන් මහතා නොමැතිව වුවද දඩුවම් නියම කරන ලෙසද රාජ්‍ය අමාත්‍යවරයා ජනාධිපති ගෝඨාභය රාජපක්‍ෂ මහතාගෙන් ඉල්ලා සිටියේය.\" ඒ කියන්නෙ දැන් නඩුකාරයා ගෝඨාභය ",
            "likes": "+57"
        },
        {
            "comment": " Appe ! nidahas pakseta tiyena chanda goda ! ",
            "likes": "+17"
        },
        {
            "comment": " ඇයි මේ තුන සහ දෙක ගැන කියවන්නේ තුන නැතිව මොකුත් කරන්ඩ බැරිද ",
            "likes": "+44"
        },
        {
            "comment": " 2/3 නැතුව රට සංවර්ධනය කරනවා තියා වැසිකිලි යන්නත් බෑ කියන්නේ මුන්ට.. ",
            "likes": "+40"
        },
        {
            "comment": " 2/3 තියා මෙයාට මාතර ඇපත් නැහැ,අපිනේ චන්දෙ දෙන්නේ , වරෙන්කො මෙසරේ , ඉලපත තමයි ",
            "likes": "+26"
        },
        {
            "comment": " මට ලැට් බරක් තියෙනවා. නෝනේ මට තුනෙන් දෙකක් දෙනවද ගිහිල්ල එන්න ",
            "likes": "+15"
        },
        {
            "comment": " ay me baya wela ? sajith poranam 2/3 ganine mokatada baya wenne.........  :D :D :D jeppo nam ithin kohomath sada lide ne ",
            "likes": "-14"
        },
        {
            "comment": " අයියෝ බං යාපා උඹට පිස්සු හැදිලද විකාර දොඩවන්නේ ",
            "likes": "+34"
        },
        {
            "comment": " මාතර මිනිස්සු ගිය පාර මුව පරැද්දුවා. එත් අර කාලකන්නියා මුව list එකේන් ගත්තා. මේ පාර මුව list එකෙ අන්තමටම දාන්න මාතර මිනිසුන් ට මොලේ පෑදේවා!!!!! ",
            "likes": "+29"
        },
        {
            "comment": " මම බලන් ඉන්නේ මේ කරුමක්කාර මිනිස්සුන්ගේ මුහුණු නැතුව නිවුස් එකක් බලන්න. සෑම දිනම එකම කතාව. ගිය රජය කරපුව සහ ඉස්සරහට බලය ගන්න ඕනෑ කරන විදිහ. ",
            "likes": "+29"
        },
        {
            "comment": " අනිවාර්යයෙන්ම සියළුදෙනාගේම එකම අපේක්ෂාව එයයි ",
            "likes": "+7"
        },
        {
            "comment": " Fun දෙන්න එපා ඕයි මෙහෙම...😂😂 ",
            "likes": "+28"
        },
        {
            "comment": " හප්පට උඩූ බුදුඅම්මෝ ඔය කරා කියන සවර්දනය කරන්න තුනෙන් දෙක තිබුනෙ නෑනේ. කරුනකර 2/3 නම් දෙන්නඑපා චන්දෙ පොහොට්ටුවට නොදී ගෙදර ඉන්න. එතකොට සෙට් එක කෙලින පිස්සු වලට දායක උනේ නෑ කියල සතුටු විය හැකියි. සැකයක් තියෙනවනම් සජිත්ට දෙන්න. ",
            "likes": "+15"
        },
        {
            "comment": " hitu dennam 2/3 warellako.... ",
            "likes": "+15"
        },
        {
            "comment": " MY3 ta denda thamai inne ",
            "likes": "+12"
        },
        {
            "comment": " As per my opinion this politician is already expired and useless one and should be kicked out from the political field. with followings. S.B, Dilan,Ranaweera,Jonsten,Jhons are in both parties,Maythreepala,Ranil,Gayantha,Rabukwella,Wajira,Senanayake,Sujeewa,Gommanpila and all actresses in parliament. ",
            "likes": "+3"
        },
        {
            "comment": " අනේ මහත්තයෝ, ඔබ තුමන්ලා \" 2/3, දැවැන්ත සංවර්ධනය , පොදු ජනතාව, රටේ අනාගතය, පඩි වැඩිකරනව, රටේ ස්වෛරීභාවය, බවුමික අඛණ්ඩතාවය, පොදු ජනතාවගේ ගැලවුම් කාරයා, මෙකී නොකී තවත් දෑ කියව කියව ඉන්නව මිසක් කෝ කරපු මගුලක් නෑනෙ, ඔහොම ඉදලා ඔබතුමන්ලාත් හරිහම්බ කරගෙන හොදටම නාකිවුනාට පස්සේ තරුනයන්ට ඉඩදීල කියල ගෙදර යයී.  රටට නම් වෙන යහපතක් පේනතෙක් මානයක නැතිබවයි මගේ හැඟීම. ",
            "likes": "+2"
        },
        {
            "comment": " ශ්‍රී ලංකා නිදහස් පක්ෂෙ තමයි ලංකාවෙ එදා මෙදාතුර බිහිවෙච්ච අජූතම පක්ෂෙ. හැම ආණ්ඩුවෙම උන් ඇමතිලා. ප්‍රතිපත්තියක් ගෑවිලාවත් නැති මේ වගේ කොන්ද පණ නැති පක්ෂෙකට මේ මැතිවරණෙන් ආසන හම්බුණොත් ලංකාව හැදෙයි කියලා තියෙන ආසාව අතහැරගන්න ",
            "likes": "+2"
        },
        {
            "comment": " Den yanavidiyata umbalage thuna thiyaa wallawath ithuru weida kiyaa sakkarayage puthaa viymata wath miyayanna bea ooiy ! ",
            "likes": "+2"
        },
        {
            "comment": " රට කාපු මයි 3 නිසා අපට නම් ඡන්දය මොන විදියට වත් දෙන්න කියලා හිතෙන්නේ නෑ. ඔයි යක් පරදින ඒක අනිවාර්ය දෙයක්. නමුත් ගෝඨාභය මතිදුන් ට අපගේ හද පිරි ආශිර්වාදය. ",
            "likes": "+1"
        },
        {
            "comment": " 3days were given to remove the wall ++++ ,,,???? ",
            "likes": "0"
        },
        {
            "comment": " මෙවර මහා මැතිවරණය ඉතා තීතීරණාත්මකයි මහින්ද රාජපක්ෂ මහතා පිටුපා ගිය සියළුම පුද්ගලයන් ජනතාව විසින් ප්‍රතික්ෂේප කරන බව ඒකාන්තයි ලක්ෂ්මන් යාපා ඩිලාන් පෙරේදා ඇස් බී දිසානායක අනිවාර්යයෙන්ම ගෙදර යවනු ඇත අප රටෙහි ජීවත් වන්නේ කලගුණ දන්නා පුද්ගලයන්යය. ",
            "likes": "-7"
        },
        {
            "comment": " කලගුන සහරාන්ට නම් හොදට සැලකුව. තොපි වගේ බයියන්ට ජනතාව මේ පාර හොදට කලගුන සලකයි. ",
            "likes": "+31"
        },
        {
            "comment": " saharanta slakapu un ne dan plane karanne ban ",
            "likes": "0"
        }
    ]
}