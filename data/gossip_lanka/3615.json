{
    "Source": "https://www.gossiplankanews.com/",
    "Timestamp": "8/30/2022 03:30:00 PM",
    "Headline": "\nශ්‍රි ලන්කන් සමාගම කොටසක් විකුණයි\n",
    "News Content": "\nශ්‍රී ලංකන් ගුවන් සේවාව හා එහි පාලිත සමාගම් කඩිනමින් ප්‍රතිව්‍යුහගත කිරීමට කටයුතු කරන බව වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා මහතා කොළඹ දී ඊයේ(29) පැවසීය. ඒ අනුව ශ්‍රී ලංකන් කෙටරින් සමාගමෙන් සහ ගුවන්තොටුපොළ මෙහෙයුම්වලින් සියයට 49ක කොටස් ආයෝජකයකු වෙත ප්‍රදානය කිරීමට කටයුතු කරන බවද අමාත්‍යවරයා සඳහන් කළේය.ශ්‍රී ලංකන් ගුවන් සමාගමේ සියයට පනස් එකක බහුතර කොටස් රජය සන්තකයේ තබා ගනිමින් සියයට 49ක කොටස් එලෙස ආයෝජකයකුට විකිණීමට තීරණය කළ බව ඇමැතිවරයා ශ්‍රී ලංකන් ගුවන් සමාගම ප්‍රතිව්‍යුහගත කිරීම සම්බන්ධයෙන් වරාය අමාත්‍යාංශයේ ඊයේ පැවැති මාධ්‍ය හමුවකදී පැවසීය. කැබිනට් මණ්ඩලය විසින් පත් කරනු ලබන කමිටුවක් හා තාක්ෂණික කමිටුවක් මගින් ඒ පිළිබඳ තීන්දුව කඩිනමින් ගන්නා බවත් අමාත්‍යවරයා කීවේය. ශ්‍රී ලංකා ගුවන් සමාගමේ සේවකයන්ගේ රැකියා සහ සේවක අයිතිවාසිකම් ආරක්ෂා වන පරිදි එම තීරණ ගන්නා බවද හෙතෙම කීවේය.   ඩොලර් හිගය සහ ආර්ථික අර්බුදය අනුව විශාල වශයෙන් පාඩු ලබන ආයතන ප්‍රතිව්‍යුහගත කර රැකියා සුරක්ෂිත කිරීමට රජය බැඳී සිටින බවත් අමාත්‍යවරයා කීවේය. ශ්‍රී ලංකන් ආයතනය ගෙවීමට ඇති සම්පූර්ණ ණය ප්‍රමාණය ඇමරිකානු ඩොලර් කෝටි 105ක් රුපියල් කෝටි 40,100ක් පමණ වන බවද අමාත්‍යවරයා පැවසීය. ශ්‍රී ලංකන් කොක්ටරින් සමාගම පසුගිය වසර 10 තුළ රුපියල් කෝටි 2ක් පමණ සහ ගුවන්තොටුපොළ මෙහෙයුම්වලින් රුපියල් කෝටි 01ක ලාභයක් ඉපැයූ බවද අමාත්‍යවරයා කීවේය. ශ්‍රී ලංකා කේටරින් සමාගමෙන් සහ ගුවන්තොටුපොළ මෙහෙයුම්වලින් ලාභයක් ඉපයුවත් ශ්‍රී ලංකන් ගුවන් සමාගම සමස්තයක් වශයෙන් සෑම වර්ෂයකම දැඩි පාඩුවක් ලබන බව ඔහු පැවසීය. ඒ අනුව පසුගිය වසර 10 තුළ ශ්‍රී ලංකන් ගුවන් සමාගම ලැබූ සමස්ත පාඩුව රුපියල් කෝටි 16,473ක් බවත් අමාත්‍යවරයා සඳහන් කළේය. පවතින ආර්ථික අර්බුදය හා ඩෙලර් හිගය මත ශ්‍රී ලංකන් ගුවන් සමාගම සඳහා මුදල් ලබාදීමට රජයට තවදුරටත් හැකියාවක් නොමැති බව ඔහු පැවසීය. ඒ අනුව, ශ්‍රී ලංකන් ගුවන් සමාගමට සහ රජයට වැඩිම වාසි ලබා ගැනීමට හැකි කණ්ඩායම තෝරා ගැනෙන බවත්,   ප්‍රතිව්‍යුහගත කිරීමෙන් ලැබෙන මුදල් වලින් ශ්‍රී ලංකන් ගුවන් සමාගම ණය බරින් නිදහස් කිරීමට පියවර ගන්නා බවත් අමාත්‍යවරයා කීවේය. ඒ සඳහා පාරදෘශ්‍යභාවයකින් යුතු ක්‍රමවේදයක් සකස් කර ඇති බවත් කැබිනට් මණ්ඩලය පත් කරන කමිටුවක් හා තාක්ෂණිෂක කමිටුවක් මගින් ඒ සම්බන්ධයෙන් වන තීන්දු ගන්නා බවත් ඔහු පැවසීය. ශ්‍රී ලංකන් ගුවන් සමාගමේ අධ්‍යක්ෂ මණ්ඩලය, වෘත්තීය සමිති ඇතුළු ක්ෂේත්‍රයේ විද්වතුන් සමඟ සාකච්ඡා කර මෙම තීරණය ගත් බව හෙතෙම කීවේය.මේ අතර ශ්‍රී ලංකන් ගුවන් සමාගමට පරම අයිතිය ඇති ගුවන් යානා කිසිවක් දැනට නොමැති අතර, බද්දට ලබා ගන්නා ලද ගුවන් යානාවලින් සිය ගුවන් මෙහෙයුම් කටයුතු සිදුකරනු ලබයි. ශ්‍රී ලංකන් ගුවන් සේවාව ශ්‍රී ලංකාවේ සිට ගමනාන්ත 37 ක් සදහා රටවල් 23 ක් ආවරණය කරමින් ගුවන් ගමන් සිදුකරයි. ශ්‍රී ලංකන් ගුවන් සමාගමේ සභාපති අශෝක පතිරගේ මහතා එහි අධ්‍යක්ෂ මණ්ඩල සාමාජිකයෝ ද මෙම මාධ්‍ය හමුවට එක්ව සිටියහ.නිමල කොඩිතුවක්කු  \n",
    "URL": "https://www.gossiplankanews.com/2022/08/sri-lankan-air-sell.html\n",
    "Category": "N/A",
    "comments": [
        {
            "comment": " අන්තිමට මත්තලා හදලා කටුනායකත් නැතිවුනා නේත...  රාජපක්ශලා අත ගැහුවා කියන්නේ ඉතින්...බඩු බනිස් තමා ",
            "likes": "+26"
        },
        {
            "comment": " ඔය විකුණුම් කොන්ත්‍රාත්තුවේ කොහේ හරි බේබිලට ලැබෙන්න ඕනෙ වරප්‍රසාද තියනවද දන්නේ නෑ...මොනවහරි වාසියක් නැත්නම්, ඔය පාර්ලිමේන්තුවේ නාකි කාළකන්නි ටික කට වහගෙන ඉන්නේ නෑ...විකුනණවෝ, අය්යෝ කියල කඩාකප්පල් කරල දානව... ",
            "likes": "+23"
        },
        {
            "comment": " මහජන මුදල් කාබාසිනියා කරන මේ ආයතන සම්බන්දයෙන් ගන්නා මෙම පියවර අගය කල යුතුයි. හැබැයි මෙය කිසිම දූෂනයකින් තොරව කල යුතුයි. ",
            "likes": "+44"
        },
        {
            "comment": " ඕකෙ මොනරගෙ තමයි අවුල තියෙන්නෙ. මොනර සලකුන අයින් කරල මයින ගැහුවනම් හරි ",
            "likes": "+41"
        },
        {
            "comment": " මයිනා ගැහුවා මතකනෙ මිහින් ලංකා කියලා මාර ගැහිල්ලක්. චීන පයිලටි ලා , කොක් පිටි එකේ බංකු තියන් වාඩි වෙලා ප්ලේන් එලෙවිවෙි... උඩ යද්දි තටු දෙක බර බර ගානවා... බුදු අමිමෝ වියදමි කරපු සල්ලි කන්දරාවක්... හිටපු ගුවන් සේවිකාවන්ට ලමයි හමිබු වෙචිච එක විතරයි වැඩකට ඇති දේකට උනේ.... ",
            "likes": "+22"
        },
        {
            "comment": " කපුටත් හොඳයි...Fly with කපුටු කාක් කාක් කියල නැගල යන ප්‍රමෝශන් එකක් කරන්න පුලුවන්... ",
            "likes": "+10"
        },
        {
            "comment": " Emirates ආයතනයෙන් පාලනය කරන විට ලාභ ලැබූ මේ ආයතනය 2007 තේ, මහින්ද රාජපක්ෂ විසින් මුදල් දී රජයට පවරා ගැන, තමන්ගේ මස්සිනාලා සහ හෙන්චයියන් දාලා බිලියන ගණන් රටට පාඩුව ගැන දෙන ආයතනයක් ලෙස පත්කර රටේ ආර්ථිකයට විශාල පාඩුවක් කල විනාසයට කවුද වන්දි ගෙවන්නේ? ඒ වගේ වගකීමක් නැති තීරන ගත්ත නිසා තමයි රට බංකොලොත් වුනේ. ඒ අය තමයි තවම රට පාලනය කරන්නේ. විකුනනකොටත් කොමිස් ගන්ඩ පුළුවන්. ",
            "likes": "+29"
        },
        {
            "comment": " යකෝ Emirates ආපහු දෙනකොට ලන්කාවට අයිති aircraft එකක්වත් තිබුනෙ නැති වග දන්නෙ නැද්ද. Emirates එන්ඩ ඉස්සෙල්ලත් ඕකෙන් ලාබ ලබපු කාල ඕනතරම් තිබුන. ",
            "likes": "-2"
        },
        {
            "comment": " IMF proposals are in act.  We would have taken this decision twenty years ago. ",
            "likes": "+26"
        },
        {
            "comment": " 49% ක් කොටස් ගැනීමෙන් පාලන බලය හිමි කරගත නොහැකිය. එම නිසා කොටස් 51% ක් විකිණීම කල යුතුය. ",
            "likes": "+16"
        },
        {
            "comment": " 49% ⁣නෙමෙයි 100% දිලා දාපල්ලා. තිබුනයි කියලත් ඇති සෙතක් නැනේ පාඩුවයි හොරකමයි වංචාවයි දුෂණයයි ඔක්කොටම ගෙවන්න ඔනි ප්ලේන් එකක හත්මුතු පරම්පරවෙම එකේකවත් ගිහින් නැති දුප්පත් මිනිසුසු. ",
            "likes": "+13"
        },
        {
            "comment": " Ayojakayagen commis eka kiyak illuwada dan na...... ",
            "likes": "+11"
        },
        {
            "comment": " කොටි එළවලා මයිනා රජ වුණාම අපි ඔක්කොම සතුටු වුණා. බලාගෙන යනකොට මයිනා ප්‍රභාකරන් ට වඩා ආර්ථික විනාශයක් රටට කරලා තියෙනවා. ",
            "likes": "+10"
        },
        {
            "comment": " Emirates walata wada api oya hondatoma koley ! Than ithin kotas deela hariyanney nehe serama tika kudalagena yanna kata hari denawa herenna. THu nodokin mehema goo ratak.Karumeta mekey ipaduna ney ! Wena ekaka ipaduna nama hebeie amma appa wenas wenawa ekaie prashnaya. HI Hi HI ",
            "likes": "+5"
        },
        {
            "comment": " Mewa okkotama waga kiyanna ona Rajapaksala wath unge kawuruth nevei . Epa kiyaddi nayawela Plane enne nathi airport hadala, naw enne nathi warayawal hadala , Nelum Pokunu , Nelum Kulunu hadala , Play grounds hadala, Sri Lankan Airline eka kaala , Mihin Lanka kaala , Hedging givisum athsan karala, bankoloth vechcha Greeciye dollar ayojanaya karala rate thibunu Dollar tike kabasiniya karapu unwa Rata beraganna kiyala newathawarak balayata gena apu 69 lakseyak sadaha waththu noweida ? Rajapaksalata , Ranillata benala athi wedak nehe. Kumbala maalu kewanam windawapan balalo kiyala kiyamanak thiyenawane. ",
            "likes": "+3"
        },
        {
            "comment": " Sri Lankan catering and ground handling are the profitable parts of Sri Lankan. Dont sell those without the loss making airline. ",
            "likes": "+1"
        },
        {
            "comment": " ඔය එක්කම නිමල් සිරිපාලවත් විකුණලා දාපන්කො,පේන්න බැරි එකෙක් ",
            "likes": "0"
        },
        {
            "comment": " එක එක වෙලාවට රටේ තියෙන දේවල් විකුණනව ඇහෙනකොට හිතට දුකයි. රටම එකපාරටම විකුනල දැම්ම නම් හරි. ",
            "likes": "-5"
        }
    ]
}