{
    "Source": "https://www.gossiplankanews.com/",
    "Timestamp": "3/29/2023 04:30:00 PM",
    "Headline": "\n සේවක තරුණියකට කතුන් දෙදෙනකුට අතවර කළැයි රක්ෂණ කළමනාකරුවෝ දෙදෙනෙක් මාට්ටු\n",
    "News Content": "\nපුත්තලම ප්‍රදේශයේ පිහිටි රක්ෂණ ආයතනයක සේවය කරන තරුණියකට සහ කාන්තාවන් දෙදෙනකුට එම රක්ෂණ කාර්යාලයක දී ලිංගික අතවර කළේ යැයි කියන එහි අංශ දෙකක කළමනාකරුවන් ලෙස කටයුතු කරන දෙදෙනකු ඊයේ (28) අත්අඩංගුවට ගන්නා ලදැයි පුත්තලම මූලස්ථාන පොලිසිය පවසයි.  ලිංගික අතවරවලට පත්වූ බව කියන තරුණිය සහ කාන්තාවන් දෙදෙනා වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කරන ලදැයි පොලිසිය සඳහන් කරයි.\n \n\n\n \nලිංගික අතවරයට ලක්වූ බව කියන මෙම තරුණිය සහ කාන්තාවන් දෙදෙනා ගැන පොලිස්පති සී.ඩී. වික්‍රමරත්න මහතාට නිර්නාමික පෙත්සමක් ලැබී ඇත. පොලිස්පති වික්‍රමරත්න මහතා මේ ගැන විමර්ශනයක් පවත්වන ලෙස උසස් පොලිස් නිලධාරීන්ට දැනුම්දී තිබේ. ලිංගික අතවරයට පත්වූ බව කියන තරුණිය හා කාන්තාවන් දෙදෙනාගෙන් ප්‍රශ්න කර හෙළි කරගත් තොරතුරු මත පරීක්ෂණ පවත්වා රක්ෂණ කළමනාකරුවන් දෙදෙනා සැකපිට අත්අඩංගුවට ගන්නා ලදැයි ප්‍රදේශයේ උසස් පොලිස් නිලධාරියෙක්  පැවැසීය.ශ්‍රීනාත් ප්‍රසන්න ජයසූරිය \n",
    "URL": "https://www.gossiplankanews.com/2023/03/puttalam-incident.html\n",
    "Category": "N/A",
    "comments": [
        {
            "comment": " රක්ෂණය කරන්න පරීක්ෂා කරන්න ඇති ෆිට්නස් නැතුව රක්ෂණය කරලා පාඩුව පියවා අලාභයක් විදින්න රක්ෂණ ලොක්කො කැමති නැහැ නොවැ වැටත් නියරත් ගොයම් කා නම් කාට පවසමි ඒ අමාරුව කිව්වලු ",
            "likes": "+5"
        },
        {
            "comment": " යකෝ එහෙමත් පුලුවන්ද ",
            "likes": "+4"
        },
        {
            "comment": " නිර්නාමික ලියුමක් ලැබුණේ නැත්නම් මෙතන කෙස් එකක් නැහැ. තුන්දෙනාම වැඩිහිටි ගැහැණුන් (අවුරුදු 18 ට වැඩි) නිසා ඔවුන්ගේ කැමැත්තෙන් කායික සම්බන්ධතා පැවැත්වීම සිදුවුණා නම් නඩු දාන්න බැහැ. ඔවුන්ගේ කැමැත්ත නැතුව බලහත්කාරයෙන් දූෂණය කළා නම් නඩු දාන්න පුලුවන් නමුත් ස්ත්‍රී දූෂණය ඔප්පු කරන්න එච්චර ලේසි නැහැ.. ",
            "likes": "+4"
        }
    ]
}