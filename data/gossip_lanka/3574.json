{
    "Source": "https://www.gossiplankanews.com/",
    "Timestamp": "7/29/2022 02:30:00 PM",
    "Headline": "\nඅපි ඡන්ද තියන්නේ තෙල් පෝලිම් ළඟට ගිහිල්ලාද - මැතිවරණ කොමිෂන් සභාවේ සභාපති \n",
    "News Content": "\nබොහෝදෙනෙකු මහ මැතිවරණයක් පවත්වන ලෙස ඉල්ලා සිටියද ඒ සඳහා සුදුසු මානසිකත්වයක රටේ ජනතාව නොමැති අතර, ජනතාව දැන් සිටින්නේ දැඩි පීඩාවකින් සහ ආවේගයකින් බවත් මැතිවරණ කොමිෂන් සභාවේ සභාපති නීතිඥ නිමල් පුංචිහේවා මහතා පැවසීය.එම නිසා මහ මැතිවරණ පවත්වන්නේ ඉන්ධන, ගෑස් පෝලිම් ළඟට ගොස්ද යනුවෙන්ද ඔහු විමසා සිටියේය.  මැතිවරණ කොමිෂන් සභාවේ නියෝජිත පිරිසක් ඊයේ (28දා) මතු අස්ගිරි මහනාහිමිවරුන් බැහැදැක මැතිවරණ කොමිෂන් සභාව විසින් පාර්ලිමේන්තුව වෙත ඉදිරිපත් කොට ඇති මැතිවරණ සංශෝධන කෙටුම්පතේ පිටපතක් උක්වහන්සේග්ලාට පිළිගැන්වීමෙන් අනතුරුව මාධ්‍ය හමුවේ අදහස් දක්වමින් ඔහු මේ බව කීය.\n\n \n\n\n \n වැඩිදුරටත් අදහස් දැක්වූ ඒ මහතා, \"මැතිවරණ නිදහස් සහ සාධාරණ  අයුරින් පැවැත්වීම සඳහාත්, සැබෑ ජනතා නියෝජිතයන් පත් කර ගැනීම සඳහාත් සකසා ඇති පනත් කෙටුම්පතේ පිටපතක් මල්වතු අස්ගිරි මහනාහිමිවරුන්ට පිළිගැන්වීමටයි අද අපි මෙහි පැමිණියේය. එම යෝජනාවලිය මේ වනවිට පාර්ලිමේන්තු තේරීම් කාරක සභාව පිළිඅරගෙන එය පාර්ලිමේන්තුගත කරලයි තිබෙන්නේ. දැන් එය නීතිගත කරගැනීමටයි තිබෙන්නේ. ඒ සඳහා ජනමතයක් ඇති කළ යුතුයි. එම යෝජනාවලියේ ප්‍රධාන කාරණාවක් හැටියට මැතිවරණය සඳහා ඉදිරිපත් වන අපේක්ෂකයන්ගේ වියදම් පාලනය සඳහා නීති යෝජනා කොට තිබෙනවා. මැතිවරණයකදී අපේක්ෂකයන් වියදම් කරන අති දැවැන්ත වියදම එහිදී පාලනය කිරීමක් සිද්ධ වෙනවා. ඒ සඳහා පනත් කෙටුම්පත් සකස් කොට තිබෙනවා. ජන්දයකින් තේරීපත් වී යන නියෝජිතයන් මහජන අපේක්ෂාවලට පටහැණිව ක්‍රියා කරනවා නම් ඒ අය නැවත කැඳවා ගැනීමට ක්‍රමවේදයක් සකස් කිරීමත් මෙහිදී සිද්ධ වෙනවා. එසේම ස්ථාවර තරුණ නියෝජනයක් ඇතුළත් කර ගැනීමත් මේ තුළින් සිද්ධ වෙනවා.යෝජනා අතර තවත් ප්‍රධාන යෝජනාවක් තමයි මැතිවරණ පැමිණිලි ඉතා ඉක්මනින් අසා නිවැරදි කිරීමට මැතිවරණ විනිශ්චය අධිකාරියක් ඇති කිරීමත් මේ යෝජනාවලියේ තිබෙනවා. එසේම වෛද්‍යවරුන්, හෙදියන්, ජනමාධ්‍යවේදීන්, නිරීක්ෂණ සංවිධානවල සාමාජිකයන්, වෙළෙඳ කලාපවල සේවකයන් ඇතුළු අත්‍යවශ7 සේවාවල යෙදී සිටින බොහෝ දෙනෙකුට ඡන්දය දීමේ අවස්ථාව මඟහැරේ යනවා. මෙවැනි අයට ඡන්දය දීමේ ක්‍රමවේදයක් සකස් කිරීමටත් මේ තුළ යෝජනා ඇතුළත්, මැතිවරණ කොමිසම තිබෙන්නේ මැතිවරණ පැවැත්වීමටයි. \n\n \n\n\n \nඅපි හැමවිටම මැතිවරණයක් පැවැත්වීමට  සූදානමිනුයි සිටින්නේ. නමුත් පවත්වන මැතිවරණය නිදහස් හා සාධාරණ මැතිවරණයක් විය යුතුයි. එවැනි මැතිවරණයක් පැවැත්වීමට නම් ජනතාව නිදහසේ සිටිය යුතුයි. නමුත් මේ මොහොතේ ජනතාව සිටින්නේ ඉතාමත් පීඩාවකින්, වේදනාවකින් සහ ආවේගයකින්. මිනිසුන් දැන් සිටින්නේ වැඩිපුරම තෙල් පෝලිම් සහ ගෑස් පෝලීම්වල. අපි ඡන්ද පොළවල් තියන්නේ තෙල් පෝලිම් ළඟට ගිහිල්ලාද? එම නිසා ප්‍රථමයෙන් කළ යුත්තේ මිනිසුන්ගේ දැවෙන ප්‍රශ්න ලිහිල් කිරීමයි. ඒ සඳහා කොතරම් කාලයක් යයිද කියන්න බැහැ. ප්‍රථමයෙන් ජනතාවගේ ගින්න නිවට පසු අනිත් දේ කතා කළාට කමක් නැහැ\" යනුවෙන්ද කියා සිටියේය. එහිදී අදහස් දක්වමින් මැතිවරණ කොමිෂන් සභාවේ අධ්‍යක්ෂ ජනරාල් සමන් රත්නායක මහතා මෙසේ පැවසීය.\"මැතිවරණ කොමිසම කියන්නේ නීත්‍යනුකූල ආයතනයක්. මැතිවරණ නීතිමය රාමුව තුළ මීළඟට පැවැත්වීමට තිබෙන්නේ පළාත් පාලන ඡන්දයයි. නමුත් රටේ විවිධ කණ්ඩායම්, විවිධ පාර්ශව මහ මැතිවරණයක් අවශ්‍යයි කියා කියනවා. ඒ පිළිබඳ නීතිමය රාමුව සහ වටපිටාව සකස් වෙනවා නම් අපි මහ මැතිවරණය පැවැත්වීමට ඕනෑම අවස්ථාවක සුදානම්. පාර්ලිමේන්තුව විසුරුවා හැරීමෙන් පසු මැතිවරණය පවත්වන දින අපට ප්‍රකාශයට පත් කරන්න පුළුවන්.\n\n \n\n\n \n නමුත් පාර්ලිමේන්තුව විසුරුවීමට බලය ලැබෙන්නේ ලබන මාර්තුවෙන් පසුවයි. වත්මන් පාර්ලිමේන්තුව වසර දෙකහමාරක් යනතුරු විසිරවීමට බලයක් නැහැ. මේ වනවිට මේ රටේ බල හුවමාරුවක් සිදු වුවත් ශ්‍රී ලංකා රජය කියන එක බිඳවැටී නැහැ. මැතිවරණයක් පැවැත්වීමේ වගකීම මණ්ඩලයටත්, පාර්ලිමේන්තුවටත්. ඔවුන් එම වගකීම නීත්‍යනුකුලව මැතිවරණ කොමිෂන් සභාවට භාරදෙනඕනෑම අවස්ථාවක ඔවුන් ඒ සඳහා අවශ්‍ය මුදල් සම්පාදනය කිරීමට බැඳී සිටිනවා. ඔක්තෝබර් මාසය අවසන් වනවිට 2022 ඡන්ද නාමලේඛනය සකස් කිරීමට හැකි වෙනවා. 2022 අංක 21 දරන පුද්ගලයන් ලියාපදිංචි කිරීමේ සංශෝධන පනතින් වයස අවුරුදු 18 සම්පුර්ණ වූ තරුණයන්ට වර්ෂයකදී අවස්ථා තුනක් ලබා දී තිබෙනවා තමන්ගේ ඡන්දය ලියාපදිංචි කරගැනීමට. ඒ තුළින් අපි බලාපොරොත්තු වෙනවා අවුරුදු 18 සම්පුර්ණ වූ සැණින් කැමැත්තෙන් ඕනෑම මැතිවරණයකදී ඒ අයට ඡන්ද අයිතිය ලබාදීමට තේරීම් කාරක සභාවෙන් අපි ඉල්ලීමක් කර තිබෙනවා මැතිවරණ වැරදි සම්බන්ධව වෙනම උසාවියක් පිහිටුවන ලෙස. එය පාර්ලිමේන්තුවේ සම්මත විය යුතුයි.”(ෂේන් සෙනෙවිරත්න) \n",
    "URL": "https://www.gossiplankanews.com/2022/07/nimal-punchihewa-speaks.html\n",
    "Category": "N/A",
    "comments": [
        {
            "comment": " රාජපස්ස ජුන්ටාවෙන් පත් කරපු එකෙක්ගෙන් මිට වඩා දෙයක් බලාපොරොත්තු වෙන්න එපා. ",
            "likes": "+95"
        },
        {
            "comment": " එතකොට කොවිඩ් අල්ල පනල්ලෙ මැතිවරන තිබ්බෙ, පාස්කු බෝම්බ අස්සෙ මැතිවරන තිබ්බෙ, මොන නිදහස් ද මොන සාධාරණ ද, ජනතාවට මොන මානසික තත්ත්වයක්ද? ",
            "likes": "+25"
        },
        {
            "comment": " I WILL GIVE OIL OR USD MONEY . would you do ?? මූ වගේ හිතුවොත් ලංකාවේ මිනීමරුවොත් කියයි ඒ වෙලවේ මන් හිටියේ සුදුසු මානසිකත්වයක නොවේ දැඩි පීඩාවකින් සහ ආවේගයකින් කියලා..  නියමිත විදිහට මැතිවරන තියපන් තොගේ හිතලු නැතිව   නාකින්ටම ගිය රට.. ආසියාවේ වේගෙන්ම මහලු වන රට... ඔන්න බලපල්ලා ලංකාවෙ නාකින්ට අනාගතේ වෙන දේ...  රට බංකොලොත් වෙලා යන එනමං නැතිවෙල්ලා ඉද්දිත් අරගල කරන්න එපා ලු .. බංකොලොත් කරපු එවුන්ම හොදයිලු  විසි එක්වන සියවසේ ලොකේ ඉන්න හොදම මෝඩම නිවටයෝ තමයි ලංකාවේ ඉන්නේ ",
            "likes": "+48"
        },
        {
            "comment": " සෑම මිනිසුන්ම සෑම සත්වයෙක්ම ක්ෂනයක් ක්ෂනයක් පාසා වයසට යනවා. ඔබටත් එය පොදුයි. තරුණ මදයෙන් මත්ව වැඩිහිටියන්ට ගැරහීම පාපයක්. ඔබව බිලිදු අවදියේ සිට හදා වඩාගත් අය ඔබව පෝෂනය කල අය ඔබට ඉගැන්වීම කල අය දැන් වයසට ගොස්ය. ඔවුන් කල කැපකිරුම් නොමැතිනම් අද ඔබලා නොමැත. අද වයසට ගොස් සිටින අය ඉපයු ඡාතික ධනයෙන් ඔබ නිදහස් අධ්‍යාපනය සෞඛ්‍ය පහසුකම් ඔක්කොම භුක්තිය විද ඇත. ඔබ වයසට ගියවිට ඔබේ දරුවන් ඔබට ඔය වීදියට ගැරහීම අනුමත කරනවාද ",
            "likes": "-9"
        },
        {
            "comment": " ඡන්ද පොලට යන්න තෙල් නැත්නම් කාගෙ හරි අන්ත වහලෙක් උනු කෙනෙක් ඇරෙන්න වෙන මනුස්සයෙක් අමාරුවෙන් ඡන්ද පොලට යන්නෙ නෑ. එතකොට එන්නෙ ලංකාවෙ ඡන්ද දායකයොන්ගෙන් 40%ක් විතර නියෝජනය වෙන විකෘති ඡන්ද ප්‍රතිඵලයක්. මට තියෙන ප්‍රශ්නෙ ඒක නෙවෙයි. 2020දි කොරෝනා බය නිසා මිනිස්සුන්ට ඡන්ද පොලට යන්න බෑ කියල ඡන්දෙ තියන්න ඕන කාලෙවත් ඡන්දෙ තියන එකටත් විරුද්ධ වෙච්ච උන් නේද දැන් මේ ඡන්දයක් තියෙන්න ඕන නැති කාලෙකකොහොමහරි ඡන්දෙ තියපන් කියන්නෙ? ඇයි ඒ? මිනිස්සුන්ට ආදරේට නේද? තමන්ගෙ පක්ෂෙට බලය ගන්න හොඳම වෙලාව කියල හිතෙන නිසා එහෙම නෙවෙයිනෙ? ",
            "likes": "-27"
        },
        {
            "comment": " දැන් මේ විදියට කොච්චර කාලයක් යන්න පුළුවන් ද? පරණ රාජපක්ෂ පාලනයම නෙමෙයි ද මෙි ක්‍රියාත්මක වෙන්නෙ.ඇයි මචං උඹලා වෙනස් වෙන්නෙ නැත්තෙ ",
            "likes": "+5"
        },
        {
            "comment": " අනික් දේවල් වගේම මිනිස්සු ජන්ද පෝලිමටත් ඇවිත් ජන්දෙ දෙයි. ඔයාට තියන්නෙ ජන්දෙ පවත්වන්න. එන නොඑන එක ජනතාව බලාගනී. ජනතාවගෙ මානසිකත්වය බල බලා ජන්දෙ තිබ්බෙ නෑනෙ ඉස්සරත්. ඔයා නිකං පු. දෙන්නෙ නැතිව ජන්දෙ තියන්න. කොහොමත් ජනතාව හොඳ සිහියෙන් ජන්දෙ දීපු බවක් පේන්නෙ නෑනෙ මේ වෙන දේවල් වලින්. ",
            "likes": "+38"
        },
        {
            "comment": " එහෙම නම් රජය මේ ප්‍රශ්නය විසඳුවේ නැත්නම් ඡන්දෙ තියෙන්නෙ නැද්ද? ",
            "likes": "+17"
        },
        {
            "comment": " Are you supporting this government who does not have peoples mandate. Don't talk rubbish to safe guard your position. ",
            "likes": "+16"
        },
        {
            "comment": " මහත්තයෝ ඔයා බය වෙන්න එපා මිනිස්සු ඡන්දය දාලා ආයෙත් පෝලිමට යාවි ",
            "likes": "+15"
        },
        {
            "comment": " ඔයාලත් පෝලිමේ ඉදල ඒ අත්දැකීම ගන්නත් එක්ක හිටිය නම් හරි කොල්ලො. ",
            "likes": "+11"
        },
        {
            "comment": " This idiot thinks that Ranil. Will control the crisis situation before going for an election. ",
            "likes": "+9"
        },
        {
            "comment": " no welawata avilla chandaya damala yayi ",
            "likes": "+8"
        },
        {
            "comment": " මේක තමයි හොඳම වෙලාව. මෙච්චරකල් මිනිස්සු සර්ව පිත්තල ලෝක මවන එවුන්ට තමයි චන්දෙ දුන්නේ. එහෙම නැත්තන් වැඩියෙන්ම බොරු ගොතල සහන දෙනවා කියන එවුන්ටයි.මේ වගේ වෙලාවක මිනිස්සු මොලේ හරියට පාවිච්චි කරාවි. මැ.කෝ කියනවා නිදහස් මැතිවරණයකට මේ වෙලාවේ මිනිස්සු නිදහසේ නැතිලු. මට පෙන විදියට මැ.කෝ ට වැරදිලා වගේ. නිදහස් මැතිවරණයක් කියන්නේ බලපෑම් නොකර තමන්ගේ අභිමතයට අනුව චන්දය පාවිච්චි කරන එකයි. එහෙම නැතුව මිනිස්සු සුව පහසුවෙන් ඉන්න එකට නෙමයි කියල දැන ගත්තොත් හොඳයි. ජනතාව සන්සුන් කිරීමට තියෙන හොඳම විදිය නං මේ වෙලාවේ චන්දයකට යාමයි. එවිට ජාත්‍යන්තරය උනත් උදව්වට ඒවි. ",
            "likes": "+7"
        },
        {
            "comment": " පුංචිහේවා මහතා මහින්ද රාජපක්ෂ ගේ මිතුරෙකි.ඵක ගමෙහි මිනිහෙකි. එබැවින් ඔහුගෙන් ස්වාධීන අදහස් ලබා ගත නොහැකිය. මැතිවරණයක් පැවත්වුවහොත් මිනිසුන් ඡන්දය දෙන හැටි පුංචිහේවා ට බලාගත හැකිය. ",
            "likes": "+5"
        },
        {
            "comment": " Immediate parlement election is needed. ",
            "likes": "+5"
        },
        {
            "comment": " Please send the money. ",
            "likes": "0"
        },
        {
            "comment": " මේ මොනවද කියලා තියෙන්නෙ. මෙ වගෙ කෙනෙකු ගෙන් සාදාරන මැතිවරනයක් බලාපොරොත්තු වෙන්නත් අමාරුයි. කරන්න තියන දේ පැහැදිලියි. අන්තර්කාලීන සර්වපාක්ශික ආන්ඩුවක් එක්ක මාස 6ක්. ඊට පස්සෙ මැතිවරනය. ",
            "likes": "+3"
        },
        {
            "comment": " Naha Gobbayo, Oya polim hadaapu ewunwa paraddanna. ",
            "likes": "+3"
        },
        {
            "comment": " Election commissioner is a damn fool. He should not decide whether to get the voters from the petrol queues or not. Do your damn job. If the majority of the people are asking for a change then get your staff and get your stupid act together. Do not go behind the politicians any more. People need a change and get ready for it. Parliament is filled with cut throats, drug dealers, ethanol dealers and corrupt politicians. This country has to get up on its own. We cant beg from other countries. Your job is to hold the election and bloody well do it. ",
            "likes": "+2"
        },
        {
            "comment": " තෙල් පෝලිම් ඉවර වෙන්නේ කවදා හරි මේ ආණ්ඩුව ගෙදර ගිය දවසට. එතකම් චන්දය තියන්න ඉන්නවයි කියල කියන්නේ තව අවුරුදු තුනක් බලන් ඉන්නවා කියන එක. ",
            "likes": "+2"
        },
        {
            "comment": " hora kanna , penalty charges gewanna salli thiyenawa. munenma penawa ape ratata godak adare ekek kiyala ",
            "likes": "+2"
        },
        {
            "comment": " Dan Thel ne kiyala anith ayath ape lagata ewithda e gollange sewaya sapayanne... Gon katha kiyanna epa.. thawa kade pala untama.. ",
            "likes": "+1"
        },
        {
            "comment": " 2024 දිත් මිනිස්සුන්ගේ ආවේගශීලිත්වය තිබුනොත් මොකද කරන්නේනේ එදාටත් ඔය විදිහමද? ",
            "likes": "+1"
        },
        {
            "comment": " d it is high time to open a separate counter for senior citizens over 75 years over because they cannot wait in queues for long times. ",
            "likes": "+1"
        },
        {
            "comment": " bloody donkey ",
            "likes": "+1"
        },
        {
            "comment": " Mehemai, Kalinma Chanda dina announce karala, edata shed walata petrol enne na kiwwot, mahajanayata, e dawasa plan kara ganna bari taram gonnu newe ne. Janathawage peedanaya yatapath wenna tama, Maha mathiwaranayak illanne. Maasa 12kata petrol prashne hariyanne na kiyala amathi waraya kiyala tyenawanam. kawada tibbath oka ekama thama.  habai, at least, aluth naayakaya ratata wadak karai kiyana balaporottuwa wath tiyei me inna Dictator Mr. Bean ta wada. ",
            "likes": "+1"
        },
        {
            "comment": " ව්‍යවස්ථා වෙනස් කිරීමකින් තොර ඡන්දයක් තැබීමෙන් කිසිදු ප්‍රතිඵලයක් නොලැබේ..පවතින ක්‍රමය වෙනස් කිරීමකට නම්,නව ව්‍යවස්ථා සංශෝධනයක් සහිතව ඡන්දයකට යා යුතුයි...මන්ත්‍රීවරු මුදලට ගැනීම,අධික මැතිවරණ වියදම්,ආදි සියලු දූෂිත ක්‍රම අයින් කළ යුතුයි ",
            "likes": "0"
        },
        {
            "comment": " Ne, Rajapaksa's la Kiyana dawasaka Election eka thiyanna. ",
            "likes": "0"
        },
        {
            "comment": " Very cortect sr ",
            "likes": "+1"
        },
        {
            "comment": " Sahathika aththa sir, ape Rani sir janathawa gana godak hithanwa kiyala me wage dewal walin pahadili. nanne nathi jeppo ekatath eka eka katha hadanwa. ",
            "likes": "-1"
        },
        {
            "comment": " ඒක හරි මැතිවරණ පැත්තකට දාල ජීවත් වෙන්න මඟක් හදා ගනිල්ලා. මේ වෙලාවේ මැතිවරණ ඉල්ලන්නේ බලයට කෑදර එවුන්. SJB/JVP ආව කියලා කරන්න පුළුවන් දෙයක් නැහැ. ",
            "likes": "-12"
        },
        {
            "comment": " Ape un tikata mokada une ban? dan godak dislike watenne. gini thibba dawase wage likes naha. ",
            "likes": "-1"
        }
    ]
}