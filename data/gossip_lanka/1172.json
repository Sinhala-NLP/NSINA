{
    "Source": "https://www.gossiplankanews.com/",
    "Timestamp": "7/31/2018 02:19:00 PM",
    "Headline": "\nබුලත්සිංහල දෙකෝටියේ කොල්ලයේ කොල්ලකරුවන් පැමිණි ජීප් රිය ඇමති ජෙයරාජ් භාවිත කළ එකක්\n",
    "News Content": "\n\n\n\n\nබුලත්සිංහල ප්‍රදේශයේ සිදු වූ රුපියල් දෙකෝටි විසි ලක්‍ෂයක මුදල් කොල්ලයට එම මුදල රැගෙන යමින් සිටි පෞද්ගලික ආරක්‍ෂක සේවාවේ සේවකයන් සම්බන්ධ බවට පොලිසිය සැක පහළ කරන බව උසස් පොලිස් නිලධාරියකු  පැවැසීය. පෞද්ගලික බැංකුවල ඒ.ටී.එම්. යන්ත්‍රවල තැන්පත් වී ඇති මුදල් එක්රැස් කරන \nනාරාහේන්පිට ප්‍රදේශයේ පිහිටි අදාළ පෞද්ගලික ආරක්‍ෂක ආයතනයේ සේවකයන් කිහිපදෙනකුගෙන් ඉදිරියේදී මීට අදාළව ප්‍රකාශ ලබා ගැනීමට නියමිත බවද එම නිලධාරියා සඳහන් කළේය.\n\nඑසේම මීට අදාළව අත්අඩංගුවට ගත් වෑන් රථ රියැදුරුගෙන් එහි සිටි ආරක්‍ෂක අංශ සේවකයගෙන් දීර්ඝ ලෙස ප්‍රශ්න කිරීම් සිදුකළ බව ද එම නිලධාරියා පැවැසීය. එසේම මෙම කොල්ලය සෙවීම සඳහා පොලිස් කණ්ඩායම් හයක් යොදවා ඇත. කොල්ලයට\n\n\n\n\n\nපැමිණි සුඛෝපභෝගී ජීප් රථයට යොදා ගෙන ඇත්තේ නුගේගොඩ ප්‍රදේශයේ පුද්ගලයකුට අයත් ජීප් රථයක අංකය බවට මූලීක පරීක්‍ෂණවලදී කරුණු අනාවරණය වූ බව උසස් පොලිස් නිලධාරීයක් පැවැසීය.මුදල් රැගෙන යමින් තිබූ වෑන් රථයේ රියැදුරු ආරක්‍ෂක නිලධාරියා හා මුදල් අයකැමිවරයකු ආහාර ගනිමින් සිටියදී ආපන ශාලාවට කඩා වැදී ඔවුන් දෙදෙනාට මිරීස් කුඩු ගසා අනතුරුව වෑන් රථයේ තිබූ මුදල් මලු දොළහක් කොල්ලකා පලාගොස් තිබිණි.\n\nඑම අවස්ථාවේදී එම මාර්ගයේ යතුරුපැදියකින් ගමන්ගත් යුවළක් වෑන් රථ රියැදුරුගේ දැනුම් දීම මත කොල්ලකරුවන් පැමිණි ජීප් රථයේ අංකය රියැදුරු වෙත ලබා දී තිබූ බව පොලිසිය කියයි. එම අංකය අනුව මෝටර් රථ දෙපාර්තමේන්තුව හරහා සිදු කළ පරීක්‍ෂාවේදී හෙළි වූ තොරතුරු අනුව නුගේගොඩ ප්‍රදේශයේ පදිංචි එම වාහනයේ ලියාපදිංචිය අයිතිකරු ගෙන්වා සිදු කළ ප්‍රශ්න කිරීමේදී මීට වසර දෙකකට පමණ ඉහත දී රාගම ප්‍රදේශයෙන් ජීප් රථය මිලදී ගත් බවට අනාවරණය වූ බව පොලිස් ආරංචිමාර්ග සඳහන් කරයි.\n\nඑම ජීප් රථය දිවංගත අමාත්‍ය ජෙයරාජ් ප්‍රනාන්දුපුල්ලේ මහතා මෙන්ම කළුතර දිස්ත්‍රික්කයේ \n\n\n\n\n\nනියෝජ්‍ය අමාත්‍යවරයකු කලකට ඉහතදී පරිහරණය කර ඇති බවට තොරතුරු ද අනාවරණය වූ බව එම පොලිස්  නිලධාරීයා කීය.කොල්ලකරුවන් හොරණ දෙස සිට බුලත්සිංහලට පැමිණ පහළ නාරගල ප්‍රදේශයෙන් නැවත හොරණ දෙසට පැමිණ ආපනශාලාව ඉදිරියෙන් යළි හොරණ දෙසට පැමිණි බවට සී.සී.ටී.වී. දර්ශන ඔස්සේ සිදුකළ පරීක්‍ෂණවලදී අනාවරණය වී ඇත. සැකකරුවන් අත්අඩංගුවට ගැනීම සඳහා බුලත්සිංහල පොලිසියට අමතරව පානදුර කොට්ඨාස නීතිය බල ගැන්වීමේ ඒකකය, කළුතර දිසා අපරාධ ඒකකය, කළුතර කොට්ඨාස අපරාධ විමර්ශන අංශය, මතුගම කොට්ඨාස නීතිය බල ගැන්වීමේ ඒකකයේ නිලධාරින් ද යොදවා ඇතැයි උසස් පොලිස් නිලධාරීයෙක් පැවැසීය.\n\n සැකපිට අත්අඩංගුවට ගත් මුදල් රැගෙන ගිය වෑන් රථයේ රියැදුරු හා ආරක්‍ෂක නිලධාරියා මතුගම අධිකරණය වෙත ඉදිරීපත් කිරීමෙන් පසු එක් අයකු රුපියල් ලක්‍ෂ 100 බැගින් වූ ශරීර ඇප දෙකක් මත මුදා හරින ලෙස මහෙස්ත්‍රාත් කෝසල සේනාධීර මහතා නියෝග කළේය. මෙලෙස ඇප මත මුදා හැරියේ වෑන් රථයේ රියැදුරු ලෙස කටයුතු කළ අකුරැස්ස පොරඹ පටුමග කොටගොඩවත්ත පදිංචි නුවන් රසික හා ආරක්‍ෂක නිලධාරියා ලෙස කටයුතු කළ මැදිරිගිරිය අඹගස්වැව යසරත්න බණ්ඩාර යන දෙදෙනාය.\n\n",
    "URL": "https://www.gossiplankanews.com/2018/07/bulathsinhala-robbery.html\n",
    "Category": "N/A",
    "comments": [
        {
            "comment": " දේශපාලුවෝ මැරෙන්නෙ නෑ. උන් දිවංගත වෙන්නේ. ඒ කියනනෙ අපායට වෙන්ඩ ඇති ",
            "likes": "+134"
        },
        {
            "comment": " ඒකානතයෙන්ම අපායට. ",
            "likes": "+22"
        },
        {
            "comment": " අපේ පාර්‌ලිමේන්තුවේ සෙට් එක,ඔයිට වඩා හොඳට අපිව මන්කොල්ල,කනවා ",
            "likes": "+76"
        },
        {
            "comment": " බලන්නකෝ පොලිසිය කරලා තියන හපන්කම.. සිද්ධියට අදාල නැති දෙන්නෙක් අල්ලලා ඇග බේරගෙන... ඒ මිනිස්සු ඕකට සම්බන්ධ නම් රැුදවුම් නියෝග අරන් පැය 48ක් ගහලා අත් දෙකෙන් එල්ලලා කොච්චි දාලා දස වද දුන්නම නොකියා ඉදීද ඕක... ",
            "likes": "+8"
        },
        {
            "comment": " Yako moo marilath ugey namin mankolla kanawane! ",
            "likes": "+22"
        },
        {
            "comment": " Me News eka hi karaganna Maruna minissunge Nam adala mekata dala thiyenne.... Moda mati Harak ewa dakkama kalabalawela kegahanawa aththa mokadda kiyala hoyala balanne nathuwa. ",
            "likes": "+3"
        },
        {
            "comment": " DIWANGATHA JEYARAJ THUMA Waha athadanguwata ganna APE NEETHIYATA WEDA ",
            "likes": "+1"
        },
        {
            "comment": " Moda hu****anna Thogey oluwey issagey wagey goo thamai Yako thiyenney magey namath kathakarana harakek oi ",
            "likes": "+1"
        },
        {
            "comment": " is this the, yasarathna Bandara, who is UNP Area Organizer for Madirigiriya seat? I hope not at all. ",
            "likes": "0"
        },
        {
            "comment": " Jayaraj apaye edan wede mehewanada danne ne. ",
            "likes": "-1"
        },
        {
            "comment": " Nathi bari akake gathte kamak na.mahinda karapu horakan hatiyate mewa monada ",
            "likes": "-2"
        },
        {
            "comment": " thamath mahindawa nathiwa ninda yanne naha neda????? xD :D ",
            "likes": "0"
        },
        {
            "comment": " RATHTARAN...katawak.. ",
            "likes": "-4"
        }
    ]
}