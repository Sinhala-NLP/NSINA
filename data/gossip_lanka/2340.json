{
    "Source": "https://www.gossiplankanews.com/",
    "Timestamp": "6/29/2020 04:00:00 PM",
    "Headline": "\nදුම්රිය ව්‍යාපෘති 2ක් දෙස් විදෙස් සමාගම්වලට දුන්නොත් දැඩි වෘත්තීය ක්‍රියාමාර්ග\n",
    "News Content": "\n\n\n\nදුම්රිය ප්‍රවේශපත් නිකුත්කිරීමේ සහ දුම්රිය සන්නිවේදන පද්ධතියක් ස්ථාපිත කිරීමේ ව්‍යාපෘති දේශීය සහ විදේශීය පෞද්ගලික සමාගම් දෙකකට ලබාදීමට බලධාරින් කටයුතු කළ හොත් දැඩි වෘත්තීය සමිති ක්‍රියාමාර්ගයකට එළැඹන්නට දුම්රිය සේවකයන් තීරණය කර ඇතැයි දුම්රිය ලොකොමෝටිව ඉංජිනියස් රියැදුරු සංගමයේ ප්‍රධාන ලේකම් ඉන්දික දොඩම්ගොඩ මහතා පැවසීය.\n\n\nදුම්රිය සන්නිවේදන පද්ධති ස්ථාපිත කිරිම සඳහා ප්‍රමුඛ පෙළේ පෞද්ගලික දුරකතන සමාගමකට දීමට අමාත්‍ය මණ්ඩල අනුමැතිය ලැබී ඇති බවත් ඊට අදාළ ගිවිසුම් අත්සන් කිරිම ඉකුත් 26 වැනිදාට යෙදී තිබූ නමුත් වෘත්තිය සමිතිවල විරෝධතාව හේතුවෙන් එය කල්දැමුණු බවත් හෙතෙම කියා සිටියේය.\n\n\n\n\n\nදුම්රිය ප්‍රවේශපත්‍ර නිකුත්කිරීම චීන සමාගමකට ලබාදීමට සැළසුම් කර ඇති බව කී දොඩන්ගොඩ මහතා, එය අමාත්‍ය මණ්ඩල අනුමැතිය සඳහා ඉදිරිපත් කර ඇතැයි ද සඳහන් කළේය.  මේවා වැඩකට නැති ව්‍යාපෘති යැයි කී ඔහු පසුගිය රජය සමයේ සැළසුම් කර ඇති මෙම ව්‍යාපෘති වත්මන් රජය බලයට ආ වහාම අහෝසි කරන බව කීවත් එය සිදුවන බවක් පෙනෙන්නට නැතැයි ද පැවසීය.\n\nතාක්ෂණය දියුණු වර්තමානයේ සන්නිවේදනය දියුණු කිරීම හා ප්‍රවේශපත් නිකුත්කිරීම වැඩිදියුණු කිරීමට දෙපාර්තමේන්තුවට හැකියාව ඇති බැවින් පෞද්ගලික සමාගම්වලට ඒවා දියයුතු නැතැයි ද දොඩංගොඩ මහතා පැවැසීය. මේ සඳහා ඩොලර් මිලියන 8.5ක් වැයවෙතැයි පැවැසෙන බවත් මෙම ව්‍යාපෘති දෙපාර්තමේන්තුව මගින් සිදුකළ හොත් වැයවන්නේ රුපියල් මිලියන 75ක් පමණක් බවත් ඔහු පෙන්වා දුන්නේය.\n\nනාරාහේන්පිට, අභයාරාමයේ පැවැති මාධ්‍ය හමුවකදී ඉන්දික දොඩම්ගොඩ මහතා මෙම කරුණු සඳහන් කළේය. මේ සම්බන්ධව දුම්රිය දෙපාර්තමේන්තුවේ දුම්රිය ප්‍රවේශපත් නිකුත් කිරිම කාර්යක්ෂම කිරීම සහ දුම්රිය සන්නිවේදන පද්ධතියක් ස්ථාපිත කිරීමේ ව්‍යාපෘතියේ ව්‍යාපෘති අධ්‍යක්ෂ පාලිත සමරසිංහ මහතාගෙන් ලංකාදීපය කළ විමසීමේදී ඔහු කියා සිටියේ, 2017 සැලසුම් කළ මෙකී ව්‍යාපෘති මේ වනවිට ආරම්භ කිරීමේ අදියර පැමිණ ඇති බවය.\n\n\n\n\n\nකිසිදු ව්‍යාපෘති සමිතියක් ඊට විරුද්ධ නොවුණු බවත් ඒ පිළිබඳ මුල සිට ඔවුන්ගේ සහය ලැබුණු බවත් කී සමරසිංහ මහතා, මෙම වැඩිදියුණු කිරීම ව්‍යාපෘති අනුව දෙපාර්තමේන්තු සේවක පිරිස්වල වෘත්තීය මට්ටම් ඉහළදැමීමේ වැඩපිළිවෙළක් සැලසුම් කර ඇති බවද කියාසිටියේය.\n\nමේ වනවිට සියලු වෘත්තිය සමිතිවල අදහස් ලබාගෙන ඇතැයි කී ඔහු ඒ සම්බන්ධව රැස්වීම් 14ක් පැවැත්වූ බවද පෙන්වා දුන්නේය. මේ වනවිටත් සන්නිවේදන පද්ධතිය දේශීය සමාගමකට ලබාදී ඇති බව සැබෑ යැයි පැවසු සමරසිංහ මහතා ප්‍රවේශපත්‍ර පිළිබඳ ව්‍යාපෘතිය කැබිනට් අනුමැතිය සඳහා ඉදිරිපත් කර ඇතැයි කියා සිටියේය.\nආසියානු සංවර්ධන බැංකුවේ ණය ආධාර යටතේ ක්‍රියාත්මක වත මෙම ව්‍යාපෘති දුම්රිය සේවාව ලබාගන්නා ජනතාවටත් එහි සේවක මඩුල්ලටත් ප්‍රතිලාභ රැසක් හිමි වන බවද සමරසිංහ මහතා කීය.\n\n(විනීතා එම්.ගමගේ සහ මහින්ද නිශ්ශංක)\n",
    "URL": "https://www.gossiplankanews.com/2020/06/train-action.html\n",
    "Category": "N/A",
    "comments": [
        {
            "comment": " මොකා හෑදුවත් කමක් නෑ ඕවා හරියට දිගටම වෑඩ කරනවා නම්. නෑත්නම් launch කරන සතියේ විතරයි වෑඩ කරන්නේ.. ඊට පස්සේ කියයි ඒක වෑඩ නෑ.. කොටුවට ඈවිල්ලා ටිකට් එක ගනින් කියලා.. මහලොකුවට ලොරි ටෝක් නම් තියෙනවා.. කියපන් බලන්න උබලගේ ඔය රේල්ලුවේ හරියට වෑඩ කරන එක ඔන්ල්යින් system එකක්? අනිත් රටවලට වඩා අපි අවුරුදු 50ක් විතර පිටිපස්සෙන් ඉන්නේ.. ",
            "likes": "+85"
        },
        {
            "comment": " තොපිට පුළුවන් ස්ටයික් කරන්න විතරයි ",
            "likes": "+34"
        },
        {
            "comment": " 50 ක් නෙවේ අවුරුදු 100 ක් විතර පිටිපස්සෙන් ඉන්නේ.. ",
            "likes": "+2"
        },
        {
            "comment": " Bank is asking 130000LKR interest fee for the 6 month moratorium. What a trap you put us in.  Gota Read this when you have a free time after losing the election. ",
            "likes": "+12"
        },
        {
            "comment": " ඔච්චර කල් එහෙනම් හදන්නෙ නැතුව දුම්රිය වල පල්ලට යනකම් පොල් ගෑවද බොලං..උඹ්ලත් නිකන් මහ උන් වගේමයි..අවුරුදු ගානක් ඔහෙ හිටන් ඉන්දල දැන් ආය හදන්නම් කියනව.. ",
            "likes": "+57"
        },
        {
            "comment": " If possible locally why not take initiative only talking seems. Also we need to give some railway lines to private entities which are based in Sri Lanka , like John keels, Hayllees ",
            "likes": "+5"
        },
        {
            "comment": " අනේ දොඩම්ගොඩයො, අපට මතකයි උඹල ගිය ආණ්ඩුව එලවන්න දඟලපු හැටි... හැමදාම ස්ට්‍රයික්.. උදේ ගිය මිනිහට හවසට එන්න නෑ.. ඒ මිනිස්සු අතේ ගෙදර එන්න සල්ලි තියේද කියලවත් උඹල හිතුවෙනෑ.. ආණ්ඩුව උඹලට කෝඳුරු තෙල් හත් පට්ටෙම දුන්නම උඹ ටොයිලට් එකට ගිහින් බැසිල් ට කෝල් කරනව දැන් මොකද කරන්නෙ කියල .. ඊ ලඟට ඇවිත් තව ටික ඉල්ලල අයෙත් ස්ට්‍රයික්... ඒත් උඹලගෙ ජොබ් එකේ කොටසක් වෙන රටකට ( චීනෙට ) දුන්නම උඹලගෙ කොටසකට රස්සාව නැතිවෙන නිසා විතරක් අපිට මේකෙන් කාලකණ්නි සංතෝසයක් ලබන්න බෑ... ඒත් අවංකවම අහන්න පුලුවන් වචන 2 ක් තියෙනව..... හූ...හූ ඌ...... දැන් ෂැපද .අ..අ..අ...... ",
            "likes": "+47"
        },
        {
            "comment": " “නාරාහේන්පිට, අභයාරාමයේ පැවැති මාධ්‍ය හමුවකදී” සිතන්නට යමක්..😂 ",
            "likes": "+29"
        },
        {
            "comment": " මොන රජය ආවත් හරි දේ කරන්න මේ කාලකන්නි ඉඩ දෙන්නෙ නැහැ . ගිය ආන්ඩුව කාලෙ මුන් ටික කොච්චර මනුස්සයොන්ට හිරිහැර කරාද. ",
            "likes": "+25"
        },
        {
            "comment": " 👏👏👏👏👏👏👏👏 ",
            "likes": "0"
        },
        {
            "comment": " ඕකුන් ජෙප්පෝ ! ",
            "likes": "-1"
        },
        {
            "comment": " හම්මෙ ඉතින් මගීන්ට ගුනාත්මක සේවයක් දෙන්නනෙ මේ තරම් නහින්නෙ මුන්  :p :p ",
            "likes": "+18"
        },
        {
            "comment": " tikkange job nathiwei kiyala bayata ",
            "likes": "+14"
        },
        {
            "comment": " මේවා නව රජය යටතේ වහාම නැවත සලකා බැලිය යුතුයි. මෙහි අක්‍රමිකතා ගැන දිවයින පිටුවක ලිපියක් පලකලා ... ",
            "likes": "+11"
        },
        {
            "comment": " දැන් ඉතින් ඔය සියලුම මුඛ වහගෙන හිටියත් කමක් නෑ. ",
            "likes": "+8"
        },
        {
            "comment": " Aho Sri Lanka... Becoming Chinese Colony ",
            "likes": "+5"
        },
        {
            "comment": " අලුත්දෙයක් කරන්න මේ ගොල්ලෝ කවදාවත් ඉඩදෙන්නැ.. එකම දේ රට නයවෙලා එන්ජින්, පෙට්ටි ගේනවා. අකාර්‍යක්ශමතාව නිසා ඒව කැඩෙනවා/ කඩනවා.කෝච්චි පීලි පනිනනවා. කොටුව ස්ටේශම අවුරුදු 50/ 60 ට පෙර තිබුන ලෙසමයි. සුදුස්සෝ සේවයට ගන්න ඉඩදෙන්නැ නුසුදුස්සෝ overstaff.. ඔන්න ජනදිපතිතුමා ඔබතුමාටත් බැරිවුනොත් කරන්න කෙනෙක් නැ. ",
            "likes": "+3"
        },
        {
            "comment": " these miserable rulers always kneel down in front of the china. Where is the 'pragathisile' thieves in this Government? where did they hide? ",
            "likes": "+3"
        },
        {
            "comment": " The government should take strict action against this issue and its better to go with the plan, since the railways have always let the public down by their demands with no improvement even after they have been given what they want. ",
            "likes": "0"
        },
        {
            "comment": " පහුගිය ආණ්ඩුව තියනකන් වර්ජන කර කර මේ ආණ්ඩුව බලයට ගෙනාවේ ඔහෙලාම නේද ....දැන් සැපද .......... ",
            "likes": "0"
        },
        {
            "comment": " වෙන්න බැ රාජපක්ෂ මහත්වරු විදේශීය කුමන්ත්‍රණ වලට විරුද්ධයි ",
            "likes": "0"
        },
        {
            "comment": " Ei thopita oka liyala deelada bola... nodakin... mun hariyata railway eke inna bahirawyo wage...  MRA tamai mekata waga kiyanna ona.. kabbanta union form karala den eken vidawanawa..  Api gotata chande dunne thopita natanna nevei wada palu apathayo... ",
            "likes": "0"
        }
    ]
}