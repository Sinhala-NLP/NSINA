{
    "Source": "https://www.gossiplankanews.com/",
    "Timestamp": "7/29/2021 09:01:00 PM",
    "Headline": "\nජනාධිපති මාධ්‍ය කේන්ද්‍රය විවෘත කිරීම  Photos\n",
    "News Content": "\nජනාධිපති මාධ්‍ය කේන්ද්‍රය (PMC) ජනාධිපති ප්‍රධාන උපදේශක ලලිත් වීරතුංග මහතාගේ ප්‍රධානත්වයෙන් අද (29) පෙරවරුවේ විවෘත කෙරිණි. කොටුව, ජනාධිපති මන්දිරය ඉදිරිපිට, පැරණි චාර්ටඩ් බැංකු ගොඩනැඟිල්ලේ බිම් මහලේ මාධ්‍ය කේන්ද්‍රය ස්ථාපනය කර තිබේ.“සෞභාග්‍යයේ දැක්ම” ප්‍රතිපත්ති ප්‍රකාශයෙන් ජනතාවට දුන් ප්‍රතිඥා යථාර්ථයක් කිරීමට ගෙන යන වැඩපිළිවෙළෙහි ප්‍රගතිය, ජනාධිපතිතුමාගේ සහ ජනාධිපති කාර්යාලයේ තොරතුරු නිවැරදිව හා කාර්යක්ෂමව  මාධ්‍යයට සහ ජනතාවට ලබාදීම ජනාධිපති මාධ්‍ය කේන්ද්‍රයේ අපේක්ෂාවයි.\n \n  \nසතිපතා පැවැත්වෙන මාධ්‍ය හමුවේ දී මාධ්‍යවේදීන්ට තෝරාගන්නා මාතෘකාවන් තුළ ජනාධිපතිවරයාගෙන්, ජනාධිපති මාධ්‍ය ප්‍රකාශකවරයාගෙන් සහ රජයේ නිලධාරීන්ගෙන්  සෘජුව හෝ මාර්ගගත ක්‍රමයට ප්‍රශ්න විමසීමට අවස්ථාව සැලසේ. මාධ්‍යවේදීන් 40 දෙනෙකුට එකවර අසුන්ගත හැකි සහ ඔවුන්ගේ අවශ්‍යතා සම්පූර්ණ කළ හැකි අංගෝපාංග රැසකින් මෙම මාධ්‍ය කේන්ද්‍රය සමන්විතය.මෙහිදී අදහස් දැක්වූ ජනාධිපති ප්‍රධාන උපදේශක, ලලිත් වීරතුංග මහතා සඳහන් කළේ “ජනප්‍රිය මාධ්‍ය භාවිතයෙන් ඔබ්බට ගිය පරිපූර්ණ මාධ්‍ය සංස්කෘතියක් ගොඩනැගීමට ජනාධිපති මාධ්‍ය කේන්ද්‍රය ඉවහල්වනු ඇතැයි” තමා විශ්වාස කරන බවයි.කොවිඩ් මර්දන එන්නත්කරණ වැඩපිළිවෙළ, ප්‍රගතිය සහ ඉදිරි සැලසුම් පිළිබඳ මාධ්‍යවේදීන් දැනුවත් කිරීම අද දිනයේ දී සිදු විය. මාධ්‍යවේදීන් ඇසූ ප්‍රශ්නවලට පිළිතුරු දෙමින් ලලිත් වීරතුංග මහතා සඳහන් කළේ සැප්තැම්බර් 15 වන දින වන විට වයස අවුරුදු 30ට වැඩි සියලු දෙනාට එන්නත්කරණය සිදු කර අවසන් කරන බවයි. එසේම  වයස අවුරුදු 18-30 අතර පිරිසට එන්නත්කරණයට අවශ්‍ය සියලු සැලසුම් සකස් කර ඇති අතර, ලෝක සෞඛ්‍ය සංවිධානයේ නිර්දේශ ලැබූ වහාම එය ක්‍රියාත්මක කරන බව ද පැවසීය.නවතම වාර්තාවකට අනුව එන්නත් බෙදී යාමේ දී  90% කට වැඩි ප්‍රමාණයක් ලෝකයේ ධනවත් රටවල් විසින් ලබාගෙන ඇති බවත්, දියුණුවන සෙසු රටවල් අතර 5% කට අඩු ප්‍රමාණයක් බෙදී ගොස් ඇති අතර ශ්‍රී ලංකාව ලබා ඇති ප්‍රගතිය විශාල ජයග්‍රහණයක් බව ද වීරතුංග මහතා පෙන්වා දුන්නේය. \n \n  \nවර්තමානයේ එන්නත්කරණය අතින් ලෝකයේ පළමු ස්ථානයට පත්වීමට ශ්‍රී ලංකාව සමත් වූ බව ද එතුමා පවසයි.සත්‍ය තොරතුරු හුවමාරු කර ගැනීමේ තෝතැන්නක් බවට “ජනාධිපති මාධ්‍ය කේන්ද්‍රය” පත් කර ගැනීම මාධ්‍යවේදීන් වන අප සියලු දෙනාගේ වගකීම බව ජනාධිපති මාධ්‍ය අධ්‍යක්ෂ ජනරාල් සුදේව හෙට්ටිආරච්චි මහතා කියා සිටියේය.ජනාධිපතිතුමාගේ “සෞභාග්‍යයේ දැක්ම” ප්‍රතිපත්ති ප්‍රකාශයේ සඳහන් කර ඇති,  ජනතාවට නිවැරදි තොරතුරු ලබාදීමේ ප්‍රතිඥාව ඉටු කිරීමට ගත් එක් පියවරක් ලෙස ජනාධිපති මාධ්‍ය කේන්ද්‍රය හඳුන්වාදිය හැකි බව ජනාධිපති මාධ්‍ය ප්‍රකාශක කිංස්ලි රත්නායක මහතා පෙන්වා දුන්නේය. කොවිඩ් මර්දන එන්නත්කරණ වැඩපිළිවෙළ ලබා ඇති ප්‍රගතිය සහ එන්නත්කරණ වැඩපිළිවෙළ වඩාත් කාර්යක්ෂමව සිදු කිරීමට ජනාධිපතිතුමා ගත් ක්‍රියාමාර්ග පිළිබඳ ඒ මහතා දීර්ඝ වශයෙන් මාධ්‍ය දැනුවත් කළේය. (ඡායාරූප : ඩී. සමරකෝන්, රොෂාන් බොතේජු - ජනාධිපති මාධ්‍ය අංශය) \n",
    "URL": "https://www.gossiplankanews.com/2021/07/photos.html\n",
    "Category": "N/A",
    "comments": [
        {
            "comment": " රටේ වඩාත්ම දැවෙන ප්‍රශ්නයක් විසදුවා රෙස්පෙක්ට් සර් . ",
            "likes": "+79"
        },
        {
            "comment": " පත්තර මල්ලිලාගෙන් බේරී ඉන්න බිත්තර කටුව ඇතුලේ රෙදි හෝදන්න විස්තර ඇතිව බොරු බේගල් පච දන්න චිත්තර පටියෙ විකටම නළුවා මෙන්න  ගිජුලිහිණි සංදේශය ",
            "likes": "+46"
        },
        {
            "comment": " අපි නොදන්න live විකාශය වන නවතම studio එක ",
            "likes": "+24"
        },
        {
            "comment": " මීට පස්සේ background කුරුල්ලෝ කෑගහන්නේ නැතෙයි ",
            "likes": "+20"
        },
        {
            "comment": " වර්තමානයේ එන්නත්කරණය අතින් ලෝකයේ පළමු ස්ථානයට පත්වීමට ශ්‍රී ලංකාව සමත් වූ බව ද එතුමා පවසයි. Lalith Weerathunga Patta Hora Dan oka Trillion pathiyek. Poddak hoyala balanna wathkam. ",
            "likes": "+5"
        },
        {
            "comment": " මම නම් කියන්නෙ මෙතැනට ගැලපෙනම කෙනා තමයි සජිත්. හැබැයි පිටිපස්සෙ ජාතික කොඩි තව වැඩි කරන්න ඕනා. ",
            "likes": "+4"
        },
        {
            "comment": " හැඩ ඇමරිකාවේ වැඩ තුම්පනේ... බයිලන්තය නිසා අවුලකුත් නෑ... ලබන සැරේ බැරි උනත් ඊලඟ පාරත් මල්ලි/අයියගෙ පුතා/හිච්චි බාප්පා/ ලොකු අයියා/ හිච්චි පුතා හරි සනුහරේ එකෙක්ම තමයි! ",
            "likes": "+44"
        },
        {
            "comment": " Chinese Government and Al Quaida had a very successful meeting yesterday.  It’s Afghanistan Sri Lanka and China against rest of the world. Are you ready guys? ",
            "likes": "+3"
        },
        {
            "comment": " අතුරුදහන් වුනු මාධ්‍ය වේදියො හොල්මන් වෙලා මේකට ආවොත් මේක හොල්මන් මන්දිරයක් වේවි ",
            "likes": "+21"
        },
        {
            "comment": " මෙනවද මේ ගොන් ජෝක්. කින්ස්ලිගේ නියම හැකියාවේ සහ හිතන්න පුළුවන් වපසරියේ දිග පළල හරියට පේන්නේ දැන්. නන්දෙ වගේ මයි. මුළු ආයතනයක්, දෙපාර්තමේන්තුවක්, ටීම් එකක් කරන වැඩ වලට තමන්ට් ලකුණු සහ මුණ දාගන පොර වෙනවා. ඉතින් ටික කාලෙකින් තමන්ටම හිතෙනවා මම තමා පොර කියලා. හිතලා තනියෙන් ගේම හෝ වැඩක් පටන්ගන්නවා. එවලේ ඉදන් නානවා. ගෝට පොර උනේ මහින්ද සහ SF නිසා. කින්ස්ලි පොර උනේ මියගිය මහරාජාගේ දැක්මේ වැඩ කරපු නිසා. ඒ බැකප් නැතිව මේ ඉන්නේ සූපින්ලා. ලහිරු සහ හරෙන්ද්‍ර මට නම් පොරවල් කින්ස්ලිට වඩා. මොකද එයාලා දැන් ගේමේ ඉන්නේ තනිකර ස්ව උත්සාහයෙන්. ",
            "likes": "+21"
        },
        {
            "comment": " heta harendrata lahiruta gota thanathurak dunnoth unuth ehema thama.maharaja kiyanne madya wediyek nemei.binas karayek.maharala nisa kinsli hedune nehe,kinslila nisa maharalala heduna.gota gawata giyanisa mehema kiyanne.sajith gawata giyanam kiyanne ithama honda theeranyak kiyala.mekata rajapaksa wiyraya kiyala. ",
            "likes": "+1"
        },
        {
            "comment": " Common machn. Maharaja is a leader and Kingsley is working on company agenda within his capacity. Mahinda is a leader and Gota is just a follower without any capacity. That is that simple. Just tell me one thing that Gotta did his own. ",
            "likes": "-1"
        },
        {
            "comment": " අනවශ්‍ය වියදම් කපා හරින්න කියලා , කරන දේවලද මේ? ",
            "likes": "+19"
        },
        {
            "comment": " NOW WE MUST FIND A PRESIDENT ",
            "likes": "+18"
        },
        {
            "comment": " දැන් ඉතිං හරි.....ලෝකයම ජයගත හැකියි. මෙචිචරයි අඩුවකට තිබුනේ. ඒකත් හරි කිහන්කො. ",
            "likes": "+18"
        },
        {
            "comment": " මං ඇමරිකාවේ ජනාධිපති වගේමයි කියල පොඩි ආතල් එකක් ගන්න කරපු දෙකයි පහහේ වැඩක්. ",
            "likes": "+13"
        },
        {
            "comment": " ශිකේ කුජීතයි ",
            "likes": "+8"
        },
        {
            "comment": " Big talk no action. Where is Sputnik V second vaccine for citizens who got their first vaccine one month ago. Sirasa too is silent on this matter may be because their ex employer and current bridge builder between great divide between government and Sirasa is the media director of president ",
            "likes": "+1"
        },
        {
            "comment": " Mehema gon pat nam aye ahanta dakinta wen nethi wey. Mewa kala yuthuwa thibbe wena kattiyak. egollowath ehema kale ne. ",
            "likes": "0"
        },
        {
            "comment": " නිවැරදි තොරතුරු මහජනතාව වෙත ලබාදීම රජයේ වගකීමක් , ජනතාවගේ බලාපොරොත්තුව. එසේ නොවුණහොත් සත්‍ය යටපත්ව, බොරුව රජ වනු ඇත .එබැවින් වර්තමානයේ සුදු සු ක්‍රියාවක්... මහා ඡන්ද යෙන් පරදින හැම කෙනාගෙම අරමුණ වී ඇත්තේ ඉදිරියට බල ය ගැනීමට උත්සාහ කිරීමයි .ජනතාවට කරන සෙතක් හෝ රටට වගකීම් ප්‍රකාශයක් කිරීම නොවේ. මෙම කටයුත්ත කාලීනයි. ",
            "likes": "-7"
        }
    ]
}