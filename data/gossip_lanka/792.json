{
    "Source": "https://www.gossiplankanews.com/",
    "Timestamp": "11/30/2017 02:16:00 PM",
    "Headline": "\nආපදාවක් නම් සහන සඳහා 1902ට කියන්න\n",
    "News Content": "\n\n\n\n පවතින අයහපත් කාලගුණ තත්වය හේතුවෙන් විපතට පත්වන පුද්ගලයන්ට අවශ්‍ය සහන සැළසීමටත් හානියට පත්වන දේපල සදහා වන්දි ලබාදීමටත් කඩිනමින් පියවර ගන්නා බව ස්වදේශ කටයුතු අමාත්‍ය ව‍ජිර අබේවර්ධන මහතා පවසයි.\nයම් හානියක් සිදුවුවහොත් ඒ බව ස්වදේශ කටයුතු \n\n\n\n\n\nඅමාත්‍යංශයෙය් ආපදා හදිසි ඇමතුම් අංකයවන 1902 අංකයට කඩිනමින් දැනුම් දෙන ලෙසද අමාත්‍යවරයා දැනුම් දෙයි.\n\nදිවයින පුරා පවතින අයහපත් කාලගුණ තත්ත්වය හේතුවෙන් දිස්ත්‍රික්ක රැසක ජනතාව පීඩාවට පත්ව සිටී. එබැවින් ඔවුන්ට කඩිනමින් සහන සේවා සැපයීමටත් අවශ්‍යතාවක් ඇත්නම් ආරක්‍ෂිත ස්ථානවල රදවන ලෙසත් දිසාපතිවරුන්ට උපදෙස් දී ඇතැයි ද වජිර අබේවර්ධන අමාත්‍යවරයා සදහන් කළේය.\n\nඅද(30) උදෑසන ලැබුණු වාර්තා අනුව පුද්ගලයින් සිව් දෙනෙකු ජීවිතක්‍ෂයට පත්ව ඇත. පුද්ගල ජීවිත ආරක්‍ෂා කර ගැනීම ඉතා වැදගත් බැවින් තම දරුවන් ද නිවෙස්තුළම රදවා ගනිමින් ආරක්‍ෂිතව සිටින ලෙස ස්වදේශ කටයුතු අමාත්‍යංශය දැනුම් දෙයි.\n\nහැනියට පත් වූ නිවාස හා අනෙකුත් දේපළ සම්බන්ධයෙන් තම පදිංචි ග්‍රාම නිලධාරී වසමේ ග්‍රාම නිලධාරී වෙත තොරතුරු ලබා දෙන ලෙසත්, එම තොරතුරු අනුව ඉදිරියේ දී කඩිනමින් වන්දි ලබාදීමට කටයුතු කරන ‍ලෙස ත් අමාත්‍යවරයා වැඩිදුරටත් සදහන් කරනු ලැබේ.\n",
    "URL": "https://www.gossiplankanews.com/2017/11/1902-hot-number.html\n",
    "Category": "N/A",
    "comments": [
        {
            "comment": " Mun boruwata wadak koranawa kiyala ratata pennanna. Oya paarey watichcha gass tika sudda karanna yakaa wagey wada, kalin owwa trim karaanam mechchara naasthiyak wenney naha. ",
            "likes": "0"
        },
        {
            "comment": " සතේකට වැඩක් නැහැ කෝල් කරාට ඊයේ රාත්තිරියේ වැස්සට අපේ පැපොල් ගහ ගෙඩි මහ ගොඩකුත් එක්ක බිම දොක්කං , මම ඔය නොම්මරේට කතා කලාම, පැපොල් ටික ඉදෝගෙන කාපන් බන් කියලා මුන් මට කෝචොක් කලා නොවැ ",
            "likes": "-1"
        },
        {
            "comment": " සංසාරේ ,සංසාරේ ,අනේ මෙහෙම තණ්හාවක්,අනේ මෙහෙම ආශාවක්....රාත්‍රිය පුරාවටම ඔහේ ජනේලයෙන් වත්ත දිහාම නොවැ බලාගෙන හිටියේ.කී සැරයක් නම් මම කීවාද ,ඔහේ වැටෙන ලබ්බක් උදේට අහුලගන්න බැරිය ඇවිත් නිදා ගන්න කියලා.කොහේ . කියන දෙයක් අහන එකක්යැ..නාහෙට නාහන මනුස්ස පරානේ නොවැ .. ",
            "likes": "+1"
        }
    ]
}