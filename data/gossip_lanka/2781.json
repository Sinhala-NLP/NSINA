{
    "Source": "https://www.gossiplankanews.com/",
    "Timestamp": "3/30/2021 11:30:00 AM",
    "Headline": "\nහෙට සිට භාවිතයෙන් ඉවත්වන ප්ලාස්ටික් හා පොලිතීන් වර්ග\n",
    "News Content": "\nහෙට (31) සිට ප්ලාස්ටික් හා පොලිතීන් ආශ්‍රිත නිෂ්පාදන වර්ග 06ක් මෙරට භාවිතය සඳහා නිෂ්පාදනය තහනම් කිරීමට පරිසර අමාත්‍යංශය පියවර ගෙන ඇත. ඒ අනුව එක්වරක් පමණක් භාවිතා කර ඉවත දමන පොලිතීන් හා ප්ලාස්ටික්, පෙට් බෝතල් PET bottles (PolyEthylene Terepthalate), මයික්‍රෝන 20ට අඩු ලන්ච් සීට්, සැෂේ පැකට් ( ආහාර හා ඖෂධ නොවන) , කොට්න් බඩ් ( වෛද්‍ය කටයුතු සඳහා යොදා නොගන්නා) ,\n \n  \nහා සුළං පුරවන ලද ප්ලාස්ටික් සෙල්ලම් භාණ්ඩ ද මෙයට අයත් වන බව පරිසර ඇමැති මහින්ද අමරවීර මහතා කියයි.මීට අදාල ගැසට් පත්‍රය මේ වනවිට නිකුත් කර ඇතැයිද ඇමැතිවරයා පවසයි.සමාගම් කිහිපයක් විසින් කරන ලද ඉල්ලීම් සළකා බලමින් දැනට නිපදවා අවසන් කර ඇති ඇති අදාල නිෂ්පාදන අලෙවි කර ගැනීම සඳහා පමණක් මාස තුනක් වැනි කෙටි කාලයක් ලබා දෙන බවත්, මෙම නිෂ්පාදන අපනයනය සඳහා කිසිදු බාධාවක් පනවා නොමැති බව ත් ඇමැතිවරයා අවධාරණය කරයි.දිනපතා එකතු කරන නාගරික ඝන අපද්‍රව්‍යවලින් සියයට 5.9 ක් පොලිතීන් හා ප්ලාස්ටික් වේ. එමෙන් අප රට තුළ දිනකට ප්ලාස්ටික් හා පොලිතීන් ටොන් 400ක් පමණ එකතු කරනු ලබයි. PET බෝතල් භාවිතය මාසයකට ටොන් 1,250ක් පමණ වේ යැයි ගණන් බලා තිබේ. ඉන් ප්‍රතිචක්‍රියකරණය කරනු ලබන්නේ ටොන් 250ක් පමණි. අප රටේ සමස්ත ප්ලාස්ටික් ප්‍රතිචක්‍රියකරණය දෙස බලන විට සමස්ත ප්ලාස්ටික් අපද්‍රව්‍යවලින් සියයට 15-20ත් අතරප්‍රමාණයකි.\n \n  \nදිනකට දහනය කරනු ලබන ප්ලාස්ටික් අපද්‍රව්‍ය ප්‍රමාණය ටොන් 232කි. මෙරටට ප්ලාස්ටික් අමුද්‍රව්‍ය ටොන් ලක්ෂ 03ක් ආනයනය කරනු ලබන අතර නිමි භාණ්ඩ ද විශාල ප්‍රමාණයක් ආනයනය කරනු ලබයි. ආනයනය කරන ලද ප්ලාස්ටික්වලින් සකසන ලද නිමි භාණ්ඩ වශයෙන් නැවත සියයට 30ක් පමණ අපනයනය කරනු ලැබේ. සමස්ත ආනයනයෙන් සියයට 24ක් පමණ ප්‍රතිචක්‍රියකරණය කරනු ලබයි.කෙසේ වුවද මෙමගින් සිදුවන පාරිසරික හා සෞඛ්‍ය ගැටළු අවධානයට යොමු කරමින් වත්මන් රජය විසින් මේ සම්බන්ධව අදාල පියවර ගත් බව ඇමැති මහින්ද අමරවීර මහතා පවසයි. \n",
    "URL": "https://www.gossiplankanews.com/2021/03/plastic-ban-sri-lanka.html\n",
    "Category": "N/A",
    "comments": [
        {
            "comment": " හදන්න තහන්ම් උනාට පිටකොටුවෙ අර අර ජාතියෙ කට්ටිය රටින් ගෙන්නල විකුනනව ශොපින් බෑග් තුනී ඒව. මෙයල අල්ලනෙ නෑනෙ. කයිය විතරයි. හරියටම නීති යට වැඩ කරන ආයතනයක පොඩි දෙයක් තිබුනොත් තමා රෙදි කරේ තියන් වැඩෙ එට බහින්නෙ. බහුතරය සින්හල එකටත් අඩුවට දෙනවනම් කොලබම දුවල ප්‍රමිතියට නැති ඒව ගන්නව. ඉතින් ලන්කාවෙ වියාපරිකය කෙල වෙනව. පකිස්තානෙන් ඉන්දියාවෙන් අහවල් කට්ටිය ගෙන්න ගෙන සැපේ ඉන්නව. ",
            "likes": "+44"
        },
        {
            "comment": " Balanna boruda kiya. Meya kisi thina sidu nowena deyak. ",
            "likes": "+3"
        },
        {
            "comment": " ඇත්ත කතාව ",
            "likes": "+1"
        },
        {
            "comment": " Are there any alternative for PET bottles. ",
            "likes": "0"
        }
    ]
}