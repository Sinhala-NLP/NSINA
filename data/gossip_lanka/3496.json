{
    "Source": "https://www.gossiplankanews.com/",
    "Timestamp": "6/30/2022 04:30:00 PM",
    "Headline": "\nඉන්ධන නොදුන්නත් සිපෙට්කෝ ෂෙඩ් ළඟ තාම දිග වාහන පෝලිම්\n",
    "News Content": "\nසිපට්කෝ ඉන්ධන පිරවුම්හල්වලට ඉන්ධන තොග නිකුත් නොකළ ද රට පුරා ඊයේ (29) මෙන්ම අද (30) දිනයේ ද සිපෙට්කෝ පිරවුම්හල් අසල තරමක දිගු වාහන පෝලිම් දැකිය හැකි විය. මෙම එම පිරවුම්හල්වල සිටින ජනතාවට ත්‍රිවිධ හමුදාව ‘ටෝකන්’ නිකුත් කළ ද ඔවුහු ටෝකන්’ පත ලබාගෙන තව දුරටත් පෝලිමේ රැඳී සිටින තත්ත්වයක් දැකිය හැකිය.  මෙම ජනතාව පවසන්නේ බොහෝ ස්ථානවල 'ටෝකන්’ ලබාදුන්න ද ඒ අනුව ඉන්ධන නිකුත් නොකරන බවයි. ඉන්දියන් ඔයිල් සමාගමේ (අයි.ඕ.සී.) පිරවුම්හල්වලට ඊයේ දිනයේ ද සීමිත ඉන්ධන තොග නිකුත් කළ අතර එම පිරවුම්හල්වලට ඩීසල් සහ පෙට්‍රල් සීමිත ප්‍රමාණයක් ලැබුණි. \n \n\n\n \nලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා පැවසුවේ ඊයේ වන විට සිපෙට්කෝ ඉන්ධන පිරවුම්හලට ඉන්ධන තොග නොලැබෙන බවත් අයි.ඕ.සී. පිරවුම්හල්වලට  සීමිත තොග ප්‍රමාණයක් ලැබෙන බවත්ය. පොලිසිය සහ සෙසු රාජ්‍ය සේවකයන් අතර ඉන්ධන ලබාගැනීම සඳහා මේ වන විට ගැටුම් නිරන්තරයෙන් වාර්තාවේ. ‘ටෝකන්’ පන්වලින් වැඩි සංඛ්‍යාවක් පොලිසිය ඇතුළු ආරක්‍ෂක අංශ ඔවුන්ගේ හිතවතුන්ට ලබාදීමට රඳවා ගන්නා බවට ජනතාවගේ චෝදනා වක්ද තිබිණි. \n",
    "URL": "https://www.gossiplankanews.com/2022/06/fuel-sri-lanka.html\n",
    "Category": "N/A",
    "comments": [
        {
            "comment": " මහින්ද රාජපක්ෂගෙ විදේශ මුදල් සංචිතයෙන් ඩොලර් බිලියනයක් ණයට ඉල්ලා ගත්තා නම් තෙල් ප්‍රශ්නය මාස දෙකකට ෂේප් කරගන්න පුළුවන් වෙයි. ",
            "likes": "+7"
        },
        {
            "comment": " තම බැංකු ගිණුම උපයාගත් ආකාරය හෙලි කරන තෙක් ජවිපෙ ගිණුම අත්හිටුවිය යුතුයි ",
            "likes": "-2"
        },
        {
            "comment": " බව්සරේ ලීටර් ගාන බලල පෝලිමේ වාහන ගාන ගැණල පෝලිමේ තමුන්ගෙ තැන ආරක්‍ෂා කරගෙනත් ලඟටම යද්දි තෙල් ඉවරවෙන එකේ මුන් ටෝකන් එකට අඩගහලම තෙල් දෙයි කියල බයයි... ",
            "likes": "+6"
        },
        {
            "comment": " මහ කාලකන්නිය රෑට TV එකේ තව හරක් රැලක් වට කරගෙන අත නටව නටවා පොර දෙන එක බලන්න හරිම අප්‍රියයි ",
            "likes": "+6"
        },
        {
            "comment": " ආණ්ඩුව, ජනාධිපති, අගමැති, විපක්‍ෂය, 225 යන සමස්ථ තුච්ඡ රැල ජනතාවගේ ඇස් වසා ජනතාවට හොරෙන් (බටහිර අණ පරදි) මීලග ණය වාරිකය ගෙවීමට සූදානම් වෙමින් සිටී. තම පැවැත්ම බටහිර විසින් සහතික කිරීමට නම් නොපිරිහෙලා ණය ගෙවීම කරගෙන යා යුතු බව මේ තුච්ඡයන් රැල දනිති.(ජනතාව ගැන හදවත උණුවී අතුණුබහන් අතට අරන් මොරදෙන සජිත්ලා අනුර කුමාරලා මේ ගැන කිසිවක් නොදන්නාසේ තුච්ඡ රඟපෑමක යෙදී සිටී). මේ මොහොතේත් රටට දිනපතා ලැබෙන ඩොලර් ප්‍රමාණය තෙල්, අත්‍යවශ්‍ය ආහාර ද්‍රව්‍ය,බෙහෙත් ගෙන ඒමට යොදා නොගෙන ඊළඟ ණය වාරික සහ පොලී ගෙවීමට ඉතිරි කරගනිමින් සිටීම මේ උග්‍ර තෙල් බෙහෙත් හිඟය සහ බියකරු උද්ධමනයට ප්‍රධාන හේතුවයි. දැනට අත්හිටුවා ඇති ණය ගෙවිල්ල, ණය පිළිබඳ පූර්ණ විගණනයකින් තොරව නැවත ගෙවීමට යාම මනුෂ්‍යත්වයට එරෙහි අපරාධයක් (Crime Against Humanity) බව ආණ්ඩුවටත්, විපක්ෂයටත්, ආණ්ඩුව එලවා බලය ගැනීමට කතා කරන අනුර කුමාර සහ සජිත් ප්‍රේමදාසටත් තරයේ මතක් කර දෙමු. ",
            "likes": "-5"
        },
        {
            "comment": " ලෝක බැංකුවට, IMF එකට, ADB එකට ගෙවන්න තියෙන ණය පොලිය සහ වාරිකය ගෙව්වෙ නැත්නම් ඒ ආයතන අපිට ණය සහ ආධාර දෙන්නෙ නැහැ. ඒවා දීර්ඝ කාලීන අඩු පොලී ණය නිසා එච්චර ලොකු ගණනක් ගෙවන්න නැහැ. ",
            "likes": "+1"
        },
        {
            "comment": " ඒ සමහර ණය ලෝක බැංකු හොර ගුඩ්ඩන් සහ ලංකාවේ හොරුන් අතර සිදුවුන කූඨ ගණුදෙනු. හරි ණය විගණනයක් කලොත් ඒක එලි වෙන නිසා IMF World Bank පූර්ණ ණය විගණනයක් කරන්න දෙන්නේ නෑ. මොකද ඒ බව තහවුරු වූ ගමන් එවැනි කූඨ ණය නොගෙවා ඉන්න අපට අයිතිය තියෙනවා. ",
            "likes": "+2"
        },
        {
            "comment": " 3 IDIOTS LOL LAL LANSI PAUL SINHAYA ",
            "likes": "-7"
        }
    ]
}