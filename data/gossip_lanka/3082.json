{
    "Source": "https://www.gossiplankanews.com/",
    "Timestamp": "9/29/2021 10:28:00 AM",
    "Headline": "\n පොදු ස්ථාන වලදී කෝවිඩ් එන්නත් කාඩ් එක ඕනැයි නීතියක් තවම නෑ  - හමුදාපති\n",
    "News Content": "\nපොදු ස්ථානවල ගැවසෙන පුද්ගලයන් කෝවිඩ් මර්දන එන්නත් මාත්‍රා දෙකම ලබාගෙන සිටිය යුතු බවට නීතියක් මෙතෙක් පනවා නොමැති බවත්, ඉදිරියේදී සුදුසු පරිදි පරික්ෂා කිරීම සිදුවිය හැකි බවත් යුද හමුදාපති ආරක්ෂක මාණ්ඩලික ප්‍රධානී සහ කෝවිඩ් මර්දන බළකායේ ප්‍රධානී ජෙනරාල් ශවේන්ද්‍ර සිල්වා මහතා පැවසීය.  ඔහු මේ බව පවසා සිටියේ ශ්‍රී ලංකා යුද හමුදාවට වසර 72ක් පිරීම නිමිත්තෙන් යුද හමුදාවේ රෙජිමේන්තු24ක ධජ ඓතිහාසික ශ්‍රී දළදා මැදුරට ගෙනැවිත් ආශිර්වාද ලබාගැනීමෙන් අනතුරුව මාධ්‍ය වෙත අදහස් දක්වමිනි. \n \n\n\n \nඑහිදී වැඩිදුරටත් අදහස් දැක්වූ හමුදාපතිවරයා,මේ වන විට මෙරටට ගෙන්වා ඇති කෝවිඩ් මර්දන එන්නත් මාත්‍රා ප්‍රමාණය තුන් කෝටි පහළොස් ලක්ෂයක්පමණ වෙනවා. එම එන්නත් ප්‍රමාණයෙන් එක් කෝටි දහසය ලක්ෂයකට වැඩි ප්‍රමාණයක් මේ වන විටත් එන්නත් කර තිබෙනවා. මේ වන විට ජනගහනයෙන් 52.3%ක ප්‍රමාණයකට එන්නත්  මාත්‍රා දෙකම ලබාදී අවසන්කර තිබෙනවා. එමෙන්ම වයස අවුරුදු 20ත් 29ත් අතර කාණ්ඩයෙන් 48.5%කට එන්නත් ලබාදී තිබෙනවා. සමහර අය හොඳ එන්නත් ලැබෙනතුරු බලාගෙන සිටිනවා. නමුත් හොඳම දේ ලැබෙන එන්නත ලබාගැනීමයි.සියලු එන්නත් මාත්‍රා එක සමානයි. පොදු ස්ථානවල ගැවසෙන අය එන්නත් මාත්‍රා දෙකම ලබාගෙන සිටිය යුතුයි කියා දැනට නීතියක් පනවා නැහැ. නමුත් මීට පෙර අප සාකච්ඡා කළා පොදු ස්ථානවල ගැවසෙන අයට එවැනි තත්වයක් ඇති කිරීමට. දැනට වයස අවුරුදු 30ට වැඩි. සියලු දෙනාට එන්නත් මාත්‍රා දෙකම ලබාදී අවසානයි.සුළු කොටසකට හැරෙන්න. පොදු  ස්ථානවල ගැවසෙන අය මෙම එන්නත් මාත්‍රා දෙකම ලබාගැනීම ඉතා වැදගත්.වයස අවුරුදු 12ත් 19ත් අතර වයස් කාණ්ඩයේ විවිධ රෝග, නිදන්ගත රෝගවලින් පෙළෙන දුදරුවන්ට එන්නත් ලබාදීම දිස්ත්‍රික්ක කිහිපයකදී ආරම්භ කර තිබෙනවා. \n \n\n\n \nඑය රටේ සියලු දිස්ත්‍රික්කවල ඉදිරිකාලයේ ආරම්භ කරනවා. එම දරුවන් යන සායනවලදී එම එන්නත් ලබාදීම සිදු කෙරෙනවා. ඔක්තෝම්බර් 01 වැනිදා සිට රට විවෘත කළ රාත්‍රී 10.00 සිට පාන්දර 04.00 දක්වා නිරෝධායන ඇදිරිනීතිය පැනවීමට ජනාධිපතිතුමා තීරණය කර තිබෙනවා. සෞඛ්‍ය අධ්‍යක්ෂ ජනරාල්වරයාට මේ වන විටත් දැනුම් දී තිබෙනවා රටේ පවතින තත්වය අනුව කෝවිඩ් පාලනය කරගැනීමට හැකිවන පරිදි අවශ්‍ය උපදෙස් මාලාව සකස් කර ගන්නා ලෙස ප්‍රවාහන ක්ෂේත්‍රය සහ අනෙකුත් ආයත‍න පවත්වාගෙන යන ආකාරය සම්බන්ධව සාකච්ඡා කර ඒ පිළිබඳ අවශ්‍ය උපදෙස් මේ වන විටත් ලබාදී තිබෙනවා රට විවෘත කළ පසු මොන ආකාරයටද හැසිරිය යුත්තේ කියා ජනතාවට හොඳ දැනුමක් තිබෙනවා. පැවැති ඩෙල්ටා උවදුර හමුවේ රටේ ජනතාවගේ කැපකිරීම නිසා එය පාලනය කරගැනීමට හැකියාව ලැබුණා. ඒ ආකාරයට බුද්ධිමත්ව ජනතාව කටයුතු කරයි කියා බලාපොරොත්තු වෙනවා\"යනුවෙන් පැවසීය.(ෂේන් සෙනෙවිරත්න) \n",
    "URL": "https://www.gossiplankanews.com/2021/09/shawendra-speaks.html\n",
    "Category": "N/A",
    "comments": [
        {
            "comment": " අත්‍යවශ්‍ය කොමසාරිස් ජෙනරාල් ට වෙච්ච් දේ දකින්න ඇති. තරු යුනිෆෝම් වලට ඔක්කොම කරන්න බැරි බව ",
            "likes": "+8"
        },
        {
            "comment": " මම දන්න මහත්මයෙක් ඉන්නව අවුරුදු 20න් පමන පෙනඩෝල් පෙත්තක්වත් අරගෙන නෙති.එතුමා මත්පෙන්,දුම්පානය නොකරන,සීනි,පාන්පිටි කන්නෙ නෙති දිනපතා වියායාම කරන,දේශීය වෙදකම පිලිබද මනා දෙනීමක් අති ඉතාම නිරෝගී අයෙක්.එතුමා දෙනට සති 6 විතර කලින් මාස්ක් 2ක් සහ ෆේස්ශීල්ඩ් එකක් පෙලදගෙන නුවර කොලබ බස් එකකට ගොඩවෙන්න හදපු වෙලාවෙ බස් කාරය එන්නත් කාඩ් නෙහෙ කියල නගින්න දීල නෙහෙ.ඒ බස් එක අතුලෙ හිටපු අනිත් අය එක මාස්ක් එකක් විතරක් දාගෙන හිටපු අය.එන්නත ගත්ත කියල කොරෝන හෙදෙන එකවත් තමුන්ගෙන් අනුන්ට බෝ වෙන එකවත් නවතිනෙ නෙතිනම් එන්නත ගත්ත එකාට එක විදිහකටත් නොගත්ත එකාට තව විදිහකටත් සලකන එක මානව හිමිකම් උල්ලංගනය කිරීමක්.අන්තනි ෆෞචිගෙ දෙවෙනිය(2nd in Command of the CDC)මාසයකට විතර කලින් තිබ්බ US Senate Hearings වලදි කියනව එන්නත් ගත්ත අයට කොරෝන හෙදුනම ඔවුන්ගෙ සිරුරෙ වෛරස් ලෝඩ් එක නොගත්ත අයට වඩා අඩුයි කියල විද්‍යාත්මකව ඔප්පු වෙලා නෙතිලු.නමුත් අපේ රටේ සමහර ඩොකාල කියනව එහෙම නෙමේලු. ",
            "likes": "+4"
        },
        {
            "comment": " එන්නත ගත්තු අයගෙන් නොගත් අයනේ පරිස්සම් වෙන්න ඕන? එහෙම තියෙද්දී මේ ගොන් තියරිය මටනම් තේරෙන්නේ නෑ, අන්තිමට කොන්දොස්තරලත් දොස්තරලා වෙලා දැන් ",
            "likes": "+7"
        },
        {
            "comment": " මෙි කාඩි පතත් ඩිජිටල් විධියට කුඩාවට තමයි සෑදිය යුත්තේ. අපේ රටෙි ගොඩක් අය මුදල් පසුමිබියේ තමයි ඔය කියන ලියකියවිලි හැම එකක්ම ඔබා ගන්නේ. උදා.. යතුරු පැදියක රැකියාවට යන කෙනෙකුට අරගන යා යුතු දේවල් අවම කල යුතුයි. 1 රියදුරු බලපත,2 රකෂණය,3 ආදායමි බලපත,4 දුමි සහතිකය, 5 උපැස් කුටිටම, 6 ජාතික හැදුනුමිපත, 7 පාසල් යන ලමයව, 8 රුකියාවට යන බිරිදව, 9 බෙහෙත් ගන්නවනමි තුන්ඩ්ව, 10 මුදල් තියන ගනන. ආදී වශයෙනි. හැමදෙනාටම මෙි රජයට පිංසිදු වෙන්න වාහන තිබුනත්...... වැඩිපුර යන්නේ යතුරු පැදියෙනි. ",
            "likes": "+1"
        },
        {
            "comment": " Hamudapathi Thumani mama hemadaama Budun wendala Deviyangen illanne , ennath card ekak aniwarya karanna epa kiyala. Godak aya innawa nirmaansawa indan bana baawana karana aya . Me wage ayata hiri hera wena widihata neethi sampadanaya kaloth ewani ayata thanathuru wala radenna bari wewi. Obathuma oya moda kriya kriyathmaka karanna daayaka wenna epa. Poddak indala balanna , covid hadenne ennath dekama gahapu ayatada kiyala. ",
            "likes": "-1"
        },
        {
            "comment": " බරපතල ප්‍රමාදයකට පසුව නමුත් හොඳ එන්නත් වැඩපිළිවෙලක් කෙරීගෙන යනවා ...අපේ කලාපයේ ඉහලම එන්නත් ආවරණය ශ්‍රී ලංකාව....පොදු ස්ථාන වල ගැවසීමට එන්නත අත්‍යවශ්‍ය කරන්න තවම එන්නත් ආවරණය මදි .....දිගට කරගෙන යමු .....ලොක් ඩවුන් නිසා රෝගීන් අඩුවෙලා ....මරණ අඩුවෙලා....මුළු මරණ 12000 විතර ...ඊට ඍජුවම වග කිව යුත්තෙකුට කොරෝනාව ලඟදි යුක්තිය ඉෂ්ට කළා ...ඔහොම යමු ",
            "likes": "-4"
        },
        {
            "comment": " අනේ උබ වගේ ගොන් වහලෙක් මෝඩ මූසලයෙක්. යකෝ අපි ලෝකේ අසාර්ථකම රාජ්‍ය වලින් එකක් වෙලා ඉවරයි බල්ලෝ ",
            "likes": "+1"
        },
        {
            "comment": " Portugal also recorded a high level of vaccination thanks to forces. Government health sector lack the motivationen ",
            "likes": "-8"
        }
    ]
}