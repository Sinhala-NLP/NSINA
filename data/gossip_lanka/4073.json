{
    "Source": "https://www.gossiplankanews.com/",
    "Timestamp": "5/30/2023 08:47:00 AM",
    "Headline": "\nරාජාංගණේ සද්ධාරතන හිමි රිමාන්ඩ්\n",
    "News Content": "\nජාතීන් හා ආගම් අතර සංහිඳියාවට සහ සහජීවනයට බාධා වන ආකාරයේ ප්‍රකාශයක් කළැයි පවසන සිද්ධියක් සම්බන්ධයෙන් රහස් පොලීසිය සැකපිට අත්අඩංගුවට ගෙන අධිකරණයට ඉදිරිපත් කළ රාජාංගණයේ සද්ධාරතන හිමියන් ලබන 07වැනිදා තෙක් රිමාන්ඩ් බාරයේ රඳවා තැබීමට කොටුව මහේස්ත්‍රාත් තිළිණ ගමගේ මහතා ඊයේ (29දා) නියම කළේය. සැකකාර හිමියන්ගේ බැංකු ගිණුම් කිහිපයක්ද පක්‍ෂා කිරීමට රහස් පොලීසියට අවසර දුන් මහේස්ත්‍රාත්වරයා, සැකකාර හිමියන් ඇප මත මුදාහරිනු ලැබුවහොත් සමාජයේ කැළඹීමක් සහ ජාතීන් අතර ගැටීමක් ඇති විය හැකි බවට කරුණු ඉදිරිපත් වී ඇති හෙයින් උන්වහන්සේ රක්‍ෂිත බන්ධනාගාරගත කරන බවද සඳහන් කළේය.\n\n \n\n\n \nපූජ්‍ය පාහියංගල ආනන්ද සාගර හිමියන් රහස් පොලීසියට කළ පැමිණිල්ලකට අනුව මෙම සිද්ධිය සම්බන්ධයෙන් විමර්ශන ආරම්භ කළ බව රහස් පොලීසියේ පරිගණක වෝහාරික විද්‍යා අංශයේ නිලධාරීහු සිද්ධියට අදාළව කළ විමර්ශනවල ප්‍රගතිය දැක්වෙන වාර්තාවක් ඉදිරිපත් කරමින් දැනුම් දුන්හ. සමාජ මාධ්‍ය ජාලා ඔස්සේ සැකකාර හිමියන් පළ කරන ලද වීඩියෝවලින් ජාතීන් හා ආගම් අතර නොසන්සුන්තාවක් ඇති කරන ආකාරයේ ප්‍රකාශ නිකුත් කර ඇති බවත්, ඇතැම් පුද්ගලයන්ට තර්ජනය කරමින් ප්‍රකාශ නිකුත් කර ඇති බවත් පවසා සිටි රහස් පොලීසිය, සැකකාර හිමියන් පිටුපස විශාල පිරිසක් සිටිමින් පෙළඹවීම් කරන බවට සැකයක් මතු වී ඇති බවත්, ගිණුම් හරහා විශාල වශයෙන් මුදල් හුවමාරු වී ඇති බවද අධිකරණය හමුවේ පැවසීය.\n\n \n\n\n \nඑසේම බැංකු ගිණුම් කිහිපයක ගනුදෙනු සිදු වී ඇති ආකාරය සම්බන්ධයෙන් එම ගිණුම් පක්‍ෂා කර තොරතුරු ලබාගැනීම සඳහා අදාළ බැංකුවලට නියෝගයක් නිකුත් කරන්නැයිද කළ රහස් පොලීසිය ඉල්ලා සිටියේය. සැකකාර හිමියන් සම්බන්ධයෙන් සිවිල් හා දේශපාලන අයිතිවාසිකම් පිළිබඳ සම්මුති පනත, පරිගණක අපරාධ පනත සහ දණ්ඩ නීති සංග්‍රහය යටතේ විමර්ශන කරන බවත්, උන්වහන්සේට ඇප නියම කරනු ලැබුවහොත් සමාජයේ කැළඹීමක් සහ ජාතීන් අතර ගැටීමක් ඇති විය හැකි බවත් සඳහන් කළ රහස් පොලීසිය, විමර්ශන කටයුතු මූලික අදියරේ පවතින හෙයින් උන්වහන්සේ රිමාන්ඩ් බාරයට පත් කරන්නැයිද ඉල්ලා සිටියේය.සැකකාර හිමියන් වෙනුවෙන් පෙනීසිටි නීතිඥ අමිල එගොඩමහවත්ත මහතා කරුණු ඉදිරිපත් කරමින් මෙරට විවිධ උප සංස්කෘතීන් ඇති බවත්, ඒවා තුළ විවිධ භාෂා රීතීන් ඇති අතර, ඇතැම් භාෂා විලාසයන් දරුණු විය හැකියැයිද පැවසීය. තම සේවාදායක හිමියන් ජාතීන් අතර නොසන්සුන්තාවක් ඇති කළ බවට හෝ ගැටුම් ඇති කළ බවට කිසිදු සාක්‍ෂියක් ඉදිරිපත් කර නැතැයි පෙන්වාදුන් නීතිඥ අමිල එගොඩමහවත්ත මහතා, සිය සේවාදායක හිමියන් ඕනෑම කොන්දේසියක් යටතේ ඇප මත මුදාහරින්නැයි ඉල්ලා සිටියේය. ඉදිරිපත් වූ කරුණු සලකා බැලීමෙන් අනතුරුව රහස් පොලීසිය ඉල්ලා සිටි බැංකු ගිණුම් පරීක්‍ෂා කිර්මට අවසර දෙමින් සැකකාර හිමියන් ඊර්මාන්ඩ් බාරයට පත් කළ මහේස්ත්‍රාත්වරයා, සිද්ධිය සම්බන්ධයෙන් කරන විමර්ශනවල ප්‍රගතිය අධිකරණයට දැනුම්දෙන ලෙස පොලීසියට නියම කළේය.බුද්ධිමාල් රුබේරු \n",
    "URL": "https://www.gossiplankanews.com/2023/05/saddarathana.html\n",
    "Category": "N/A",
    "comments": [
        {
            "comment": " සැකකාර හිමියන් ඇප මත මුදාහරිනු ලැබුවහොත් සමාජයේ කැළඹීමක් සහ ජාතීන් අතර ගැටීමක් ඇති විය හැකි බව කිව්වට කුඩු ජාවාරම් කාරයෝ නිදහස් කරන කොට එහෙම වෙන්නේ නැහැ. ",
            "likes": "+60"
        },
        {
            "comment": " මුලින්ම ඥානසාරවයි රතනවයි අත්අඩංගුවට ගන්න. මේ හාමුදුරුවො ජාතිභේද ඇතිවෙන විදියේ වෛරි ප්‍රකාශන කරලත් නෑ, මහා දවල් මහාපාරේ ලොකු ස්ටේජ් ගහාලා, දහස් ගණන් සෙනඟ රැස්කරලා මිනිස්සුන්ව ඇවිස්සුවෙත් නෑ. ",
            "likes": "+52"
        },
        {
            "comment": " VERY TRUE ",
            "likes": "+8"
        },
        {
            "comment": " මට දැනෙන විදියට මේ සාටක කාරයෝ ලොකු නාටකයක් නටන්න හදන්නේ.මොකද සිද්දීන් බොහොමයක මේ ආගම කියන දේ හැල්ලුවට ලක් කිරීමක් කර ඇත.බොහෝ කුමන්ත්‍රණ පිටුපස සාටකයක් තිබෙන බවනම් පැහැදිලියි.මොකද විමලෙත් පොත් ලියාගෙන ඇමරිකාවට බනිනවා කුමන්ත්‍රණයක් කරනවා කියලා .මේ දේවල් කියන්නේ සියලු දෙනාගේ බුද්දියේ විමසුමට.හාමුදුරු නමක් මේ විදියට හැසිරෙනවා කියන්නේ අසාමාන්‍යයි. ",
            "likes": "+21"
        },
        {
            "comment": " malik weerasingha namin peni sitina oba bikshunta apahasa kirimak kara athi begin CID me genath soya bala katayuthu karanna karunakara.mokada waradata nithiyen daduwam dima wenama deyak.ara buduhamuduruwanta apahasa kala kristhiyani minihata mokada une???? ",
            "likes": "0"
        },
        {
            "comment": " අමරිකාවට බැන්නම උබට රෙදෙනවද. මිෂනාරි ආගම පතුරවන්ද මේක උන්ගේ ගෙමක්ද දන්නේ නෑ. මොකා මේක පිටිපස්සේ හිටියත් ඇයි මේ වගේ ප්‍රකාශ කරන්නේ. දැන් ඊයේ එකෙක් දාල තිබ්බා නටෂා කියන එකී අරගලයේ හිටියලු, රාජපක්ෂලාට විරුද්දව විවේචනය කරාලු. එකලු සිරගත කලේ. ඒකටත් වැඩිම like. දැන් ඔයා මේ ගෑණි පිටිපස්සේ ඉන්නේ රාජපක්ෂ කිව්වත් ඒකටත් like. මොකක්ද අනේ ඔයාල දෙපැත්තටම තර්ක කරන්නේ. එක මතයක නෑනේ ",
            "likes": "-4"
        },
        {
            "comment": " Unsuccessful project start in different ways... Majority people are not fool. ",
            "likes": "+16"
        },
        {
            "comment": " තට්ටය බූ ගාලා සිවුරක් පොරවා ගත් පමණින් ඔවුන් භික්ෂූන් නොවන බවට හොඳම නිදසුනකි මේ. ",
            "likes": "+15"
        },
        {
            "comment": " ජෙරොම් හා නාතාෂාට බුදුදහමට විනාශ කිරීමට කලහැකි අබමල් රේනුවක් වත් නැහැ. නමුත් ඉහද පනුවෙකු වාගේ මේ හාමුදුරුවන්ට බුදුදහමට සිවුරු දරාගෙනම කල හැකි විනාශය අති මහත්ය. ",
            "likes": "+8"
        },
        {
            "comment": " Heenayakda mee ...... Oba awadhi wanne...... ",
            "likes": "+4"
        },
        {
            "comment": " අප්පේ අපේ සුදත්ත මහත්තයා එහෙම මේවට කිසිම සම්බන්ධයක් නෑ ඕං. ",
            "likes": "+2"
        },
        {
            "comment": " Ow Umabaata kohomath Loku ewunge Bank Accounts Pareeksha karanna behe ne... Podi podi Haalmassange Accounts hoyapalla... Ewa loku karala pennapalla...api rewatennam... ",
            "likes": "+2"
        },
        {
            "comment": " mehi kathru buddimal ruberuge agama mokadda?bikshun wena agamwala aya buddagamata harawa ganne nehe rawatala,salli dila,boru kiyala ",
            "likes": "0"
        },
        {
            "comment": " Moota ICCPR NA. NATASHATAY JEROME TA WITARSI ICCPR. ",
            "likes": "-3"
        },
        {
            "comment": " අද ලංකාවේ ප්‍රධාන පන්සල් වන්නේ අස්ගිරිය හෝ මල්වත්ත නොවේ. ඇස් පහේ රටවල සිට ක්‍රියාත්මක පන්සල්ය සහ විහාරයන්ය. Five Eyes හෙවත් \"ඇස් පහ\" ලෙස හැදින්වෙන UK US Canada Australia New Zealand රටවල් පහේ ඒකාබද්ධ බුද්ධි අංශය එම රටවල පිහිටුවා ඇති පන්සල් විහාර හරහා ලංකාවේ පන්සල්ද ඒවායේ භික්ෂූ ප්‍රජාවද යම් ආකාරයකින් තම ග්‍රහනය හා පාලනයට ගෙන හසුරවයි. මේ හරහා ලංකාවේ සමස්ත බෞද්ධ ප්‍රජාවම සිය Geopolitical අරමුණු සඳහා බැටලුවන් සේ දැක්කවීමට ඇස් 5 ඒකාබද්ධ බුද්ධි අංශය හෙවත් Five Eyes මේ වනවිට සමත්ය. සමස්ත බෞද්ධ ප්‍රජාවම අඩුවැඩි වශයෙන් මෙහෙය වෙන්නේ ඇස් 5හේ පන්සල් හරහා ක්‍රියාත්මක අධිරාජ්‍යවාදීන්ගේ Geopolitical සැලසුමකට අනුවයි. වත්මන් ආගමික නොසන්සුන්බවේ දෙපැත්ත තුන්පැත්තම Five Eyes පූර්ව සැලසුමකට අනුව ක්‍රියාත්මක වන බව පෙනේ. ",
            "likes": "-6"
        },
        {
            "comment": " නතාශා පිටුපස සිටින මංජු නිස්සංග ඇස් පහෙන් එකක් වන එංගලන්තයේ ඔත්තුකාරයෙක්. එතකොට නතාශාට එරෙහිව මහ හඬක් නගන රාජාංගනේ හාමුදුරුවන්ගේ පසුපස සිටින සුදත්ත ඇස් පහෙන් එකක් වන ඔස්‌ටේ්රලියාවේ ඔත්තුකාරයෙක්. දැන්වත් මේ ගේම මොකක්ද කියා තේරුම් ගනිමු. ",
            "likes": "-3"
        }
    ]
}