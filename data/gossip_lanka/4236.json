{
    "Source": "https://www.gossiplankanews.com/",
    "Timestamp": "8/29/2023 10:57:00 AM",
    "Headline": "\nකුඩු අල්ලන්න යද්දී කාන්තාවක් සාජන් මේජර්ගේ අත සපාකාලා  \n",
    "News Content": "\nමත්කුඩු ජාවාරමක් වැටලීමට ගිය පින්වත්ත පොලිසියේ සාජන් මේජර්වරයකුගේ අතක් සපාකෑ බව කියන කාන්තාවක හෙරොයින් තොගයක්ද සමග ඊයේ (28) අත්අඩංගුවට ගත් බව පින්වත්ත පොලිසිය පවසයි.මහවිල, මාදුපිටිය ප්‍රදේශයේ පදිංචි 25 හැවිරිදි කාන්තාවක මෙලෙස අත්අඩංගුවට ගෙන ඇති බව පොලිසිය කියයි. \n මහවිල, මාදුපිටිය ප්‍රදේශයේ නිවසක හෙරොයින් වැටලීමකට ගිය සාජන් මේජර් ජයසිංහ යන නිලධාරියාගේ අතක් මෙසේ සපාකා ඇති බව සඳහන් වේ.සැකකාර කාන්තාවකගේ ස්වාමි පුරුෂයා අයිස් මත්ද්‍රව්‍ය පැකට් තුනක් සමග පළමුව අත්අඩංගුවට ගෙන සිර මැදිරියේ රඳවා සිට ඇති අතර, ඔහු බැලීම සඳහා තවත් පුද්ගලයකු බත් පාර්සලයක්ද රැගෙන පැමිණි බව පොලිසිය පවසයි.පොලිසියට සැකසිතී බත් පාර්සලය පරීක්ෂා කර ඇති අතර එහි තිබූ මාළු කෑලි දෙකක සඟවා තිබූ අයිස් මත්ද්‍රව්‍ය කුඩා පැකට් පහක් එහිදී සොයාගත් බව පොලිසිය කියයි. බත් පාර්සලය රැගෙන පැමිණි පුද්ගලයාගේ ප්‍රකාශ මත එය ලබාදී ඇත්තේ සැකකරුගේ බිරිඳ බව අනාවරණයවීමෙන් පසු පොලිස් කණ්ඩායම ඇය පදිංචි නිවසට ගොස් ඇතැයිද පොලිසිය පවසයි.එහිදී පළමුව කාන්තා කොස්තාපල්වරියන් ලවා ඇය පරික්ෂා කර ඇති අතර සැකකාරිය කාන්තා නිලධාරිනියන් සමග පොරබදා ඇති බවද පොලිසිය සඳහන් කරයි. \n සැකකාරිය ඇය අසල සිටි සාජන් මේජර්වරයාගේ අත සපාකා ඇති බවත්, සැකකාරියගේ තිසරපට අස්සේ සඟවාගෙන සිටි හෙරොයින් මත්කුඩු ග්‍රෑම් පහයි මිලිග්‍රෑම් 300 ක් සොයාගැනීමට කාන්තා නිලධාරිනියන්ට හැකිවූ බවත්, පොලිසිය සඳහන් කරයි.ජ්‍යෙෂ්ඨ පොලිස් අධිකාරි සමන්ත වෙදගේ සහ සහකාර පොලිස් අධිකාරි කමල් ජයනෙත්ති යන මහත්වරුන්ගේ උපදෙස් පරිදි, වැඩබලන ස්ථානාධිපති පොලිස් පරීක්ෂක වී.ඩී.එස්. ලලිත් මහතාගේ මෙහෙයවීමෙන්, සාජන් මේජර් ජයසිංහ, සැරයන් චන්ද්‍රරත්න (39077) කාන්තා කොස්තාපල්වරියන් වන දිල්හාරා (1253) සහ අනුරාධා (1095) වැටලීමට එක්වූහ. පානදුර සුමිත් පොතුපිටිය සහ පානදුර සමන් කාරියවසම් \n",
    "URL": "https://www.gossiplankanews.com/2023/08/pinwatte-incident.html\n",
    "Category": "N/A",
    "comments": [
        {
            "comment": " I don't know anything about the rank of Sargent Major, but if you can remember the song NEINAGE SUDOOWA, there is a verse, which says, \"Sargent Major keruwa kothhene policiyata\". ",
            "likes": "+1"
        },
        {
            "comment": " Sprats are caught.Sharks swim freely.Who killed Makadure Madush?Why still police could not still apprehend the killer? ",
            "likes": "+1"
        },
        {
            "comment": " මාළු කෑල්ල අස්සේ කුඩු පැකට් පහක් හංගන්න, මාළු කෑල්ල පාන් කාලක් විතරයි ලොකු ඇති. ",
            "likes": "0"
        },
        {
            "comment": " ahh ban policey kohed Ehema rank??? ",
            "likes": "0"
        },
        {
            "comment": " උඹල දන්න හරිය තමයි ඒ. පොලීසියේ සාජන් මේජර් ලා ඉන්නවා. ඒ ඉතාමත් අතලොස්සක්. සාජන්ට ඉහල හා උප පොලිස් පරීක්ෂකට පහල. ",
            "likes": "+5"
        },
        {
            "comment": " එහෙම රෑන්ක් එකක් ශ්‍රීලංකා පොලිසියේ තියෙනවා. සාජන්ට් ට ඉහළ SI ට පහළ. ",
            "likes": "+3"
        },
        {
            "comment": " සාජන් මේජර්ල කොහෙද බං පොලිසියෙ.copy paste කලාට කමක් නෑ ටිකක් බලපං කියවල. ",
            "likes": "-6"
        }
    ]
}