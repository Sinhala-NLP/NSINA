{
    "Source": "https://www.gossiplankanews.com/",
    "Timestamp": "10/31/2021 08:18:00 AM",
    "Headline": "\nමේ යුගයට ගැලපෙන්නේ ගුරු සේවයද ගුරු වෘත්තියද?\n",
    "News Content": "\n කොළඹ එක් ප්‍රධාන පෙළේ පාසලක ආදි ගුරු සංගමයක සමරු කලාපයකට ගුරුවරයෙකු ලියූ ලිපියක කොටසකින් මේ ලිපිය ආරම්භ කරමි. කොරිඩෝව දිගේ පැමිණි ආදී ශිෂ්‍යයෙක් “ආයුබෝවන්\" කියා පහත් වී මට වැන්දේ. “ආයුබෝවන් බොහොම කාලෙකින් දැක්කේ.” “ඔව් සර්. නිවාඩුවට ලංකාවට ආවේ. කොලේජ් එකත් බලලා සර්ලත් හම්බවෙලා යන්න හිතුනා.\" “ඔයා දැන් ඉන්නේ ලංකාවේ නෙවෙයිද?\" ඔහු මට කාඩ්පතක් පිරිනැමුවේය. මම එය කියවීමි. ‘කැලින්නියා රාජ්‍ය විශ්වවිද්‍යාලය, ලොස් ඇන්ජලීස්, මහාචාර්ය හා පීඨාධිපති, ඉංජිනේරු විද්‍යාලය පරිගණක හා තාක්‍ෂණ.' “ඔයා අපටත්, රටටත් කීර්තියක්. සම්මානනීය. මහාචාර්යවරයෙක්, ඒත් මට වැන්දා.\" “සර් මහාචාර්යවරයා කියන්නේත් ගුරුවරයෙක්. කරන්නෙ උගන්වන එක. අනික සර්ලා අපිට ඉගැන්නුවේ පොතපතින් පමණක් නොවේ. පොතින් එහා ගිය සාරධර්ම, යුතු අයුතුකම්, මනාව දයාව උපදේශනයෙන් පමණක් නොවේ ආදර්ශයෙන්ද කියා දුන්නා. ඒ ශික්‍ෂණය මේ තත්වයට එන්න උදව් වුණා. පළමු ශ්‍රේණියේ සිට අපට ඉගැන් වූ අපේ ගුරු මව්වරු පියවරු අදත් අපේ වැඳුම් පිදුම් ලබන්න හැම අතින්ම සුදුසුයි.\"එය ඇසීමෙන් ගුරුවරයෙකු වශයෙන් සේවා කාලය තුළ මගේ මෙහවර සාර්ථකව ඉටු කර ඇති බව සනාථ වී ඇතැයි සිතා බෙහෙවින් තෘප්තිමත් වීමි..  අපේ රටේ පාසල් පද්ධතිය තුළ සිදුවෙමින් පවතින ශෝචනීය සිදුවීම් කන්දරාව දෙස බලනවිට අනාගතයේ සන්තුෂ්ටියෙන් යුතුව මෙවැනි සටහනක් තැබීමට ගුරුවරයකුට හැකිවේදැයි සැකයක් මතු නොවේද?අසමසම සම්මා සම්බුදුරජාණන් වහන්සේට හැරුණු විට පසග පිහිටුවා අප වැඳ නමස්කාර කරන්නේ දෙමාපියන්ටය. දෙවනුව ගුරුවරුන්ටය. ගුරු සේවාව වන්දනීය, පූජනීය උත්තරීතර වූවකි. පාසල පූජනිය ස්ථානයක් බදුය.\n \n\n\n \n ගුරුවරයා සැමවිටම විෂය කරුණුවලින් පමණක් නොව, සාරධර්මවලින්, ගුණ යහපත්කමින් බාහිර දැනුමෙන් පරිපූර්ණ විය යුතුය. ගුරුවරයා බහුවිධ චරිත නිරූපණයෙන් සමතෙකු විය යුතුය. වරෙක මවක, පියෙකු විය යුතුය. තවත් වරෙක සහෝදර සහෝදරියක, හිතවතකු හිතවතියක විය යුතුය. වැඩිහිටියෙකු උපදේශකයෙකු වන අවස්ථාද ඇත. හැම විටම ආරක්‍ෂකයෙකුද වේ. තමා වෙත පැමිණෙන දරුවන්ට ආදරය, දයාව, කරුණාව, සෙනෙහස පෑ යුතුය. මෙම මාර්ගෝපදේශකයෙකු විය යුතුය. සැබැවින්ම ආදර්ශමත් විය යුතුමය.එහෙත් උදෑසනින්ම පාසල් පැමිණ පන්ති කාමරයට වී සිටින දරුවාට බොහෝ ප්‍රමාද වී පැමිණෙන, එමෙන්ම පාසල් හැරීමට පෙරාතුව පාසලෙන් පිට වන ගුරුවරයා දෙන ආදර්ශය කුමක්ද? වෘත්තීය ප්‍රශ්නයක් මත තාප්ප බිත්ති දිගේ වහළයට නගින, ගුරුවරිය ලබාදෙන්නේ කුමන උපදේශකත්වයක්ද? එක් නිලධාරියෙකුට දේශපාලනඥයෙකු කළ තර්ජනයකට මුළු පළාතම පාසල් දොරගුළු ලා හදිසියේ ලෙඩ වන ගුරුවරුන් ජාතියේ දරුවන්ට පෙන්වන ආදර්ගය ශිෂ්ට සම්පන්න සමාජයකට පිළිගත හැකිද? දරුවන් කෙරෙහි වෛරය, ක්‍රෝධය ඉවත ලා මෛත්‍රී, කරුණා, දයා පෙන්වා ආදරයෙන් සෙනෙහසින් කටයුතු කළ යුතු ගුරුවරයා ශිෂ්‍යාවක දූෂණය කරන්නේ නම් එවැන්නන් තවදුරටත් ගුරු වෘත්තියේ තබාගත යුතුද? ගුරු භවතුන් සම්බන්ධයෙන් සාකච්ඡාවන මෙවන් අවස්ථාවක විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය සම්පත් අමරතුංග මහතා විශ්වවිද්‍යාල අධ්‍යාපන කටයුතු සම්බන්ධයෙන් පුවත්පතකට කළ ප්‍රකාශකයක මෙසේ සඳහන් විය. “කොවිඩ් වසංගතය තිබුණත්, අපේ රටේ විශ්වවිද්‍යාල පද්ධතියම සීයට සීයක්ම ක්‍රියාත්මකයි. විශ්වවිද්‍යාල ශිෂ්‍ය ශිෂ්‍යාවන් අන්තර්ජාලය ඔස්සේ, තම අධ්‍යාපන කටයුතු කරගෙන යනවා. ආචාර්ය මණ්ඩලවලට වෙනදාට වඩා තුන් ගුණයකින් විතර වැඩ වැඩියි. එහෙත් මේ දක්වා කිසිම ආචාර්යවරයකු මේ සම්බන්ධයෙන් කිසිම මැසිවිල්ලක් නගලා නැහැ. ඔවුන් විශ්වවිද්‍යාල දරුවන්ගේ අධ්‍යාපනය ගැටලුකාරී තත්වයකට ඇද දමන්නේ නැහැ. අපේ රටේ ප්‍රබල වෘත්තීය සමිතියක් වුවත් විශ්වවිද්‍යාල ආචාර්යවරුන්ගේ වෘත්තීය සමිතිය, ඔවුගේ වෘත්තීය අයිතිවාසිකම් වෙනුවෙන් පෙනී සිටියත්, මේ ගැටලුකාරී සමාජ වාතාවරණය තේරුම් අරගෙන, දරුවන්ගේ අධ්‍යාපනය වෙනුවෙන් මේ අවස්ථාවේ පෙනී සිටිනවා. මේ ප්‍රශ්න අතරේ ලෝකයේ ඕනෑම දියුණු රටක විශ්වවිද්‍යාල මේ අවස්ථාවේ භාවිත කරන ක්‍රමවේද භාවිත කරමින් අධ්‍යාපන කටයුතු නොකඩවා දරුවන් වෙනුවෙන් සලසනවා.” මම මහාචාර්ය සම්පත් අමරතුංග මහතා ප්‍රකාශ කරන අන්දමට විශ්වවිද්‍යාල අධ්‍යපනය එහි ආචාර්යවරුන්ගේ කාරුණික අනුග්‍රහයෙන්, අන්තර්ජාලය ඔස්සේ සාර්ථකව සිදු කරගෙන යයි. රටේ වත්මන් තත්වය අනුව එවැන්නක් අසන්නට ලැබීමත් සියල්ලන්ම සතුටට කරුණකි. විශ්වවිද්‍යාල ආචාර්ය මණ්ඩලයට හැමගේම ප්‍රශංසාව හිමි විය යුතුය. ධනවත් දෙමාපියන් මුදල් ගෙවා දරුවන් යවන ජාත්‍යන්තර සහ පෞද්ගලික පාසල් ද ඔවුගේ ගුරු මණ්ඩලය ලවා මාර්ගගත (Online) ක්‍රමයෙන් අධ්‍යාපනික කටයුතු සිදු කරගෙන යයි. අධ්‍යාපනයට තිත තැබී ඇත්තේ රජයේ පාසල්වල ඉගෙනීම් ලැබූ අපේ රටේ මධ්‍යම පාන්තික හා දුප්පත් පවුල්වල දෙමාපියන්ගේ දරුවත්ය. මේ දරුවන් බොහෝ දෙනකුට දුරකථන පවා දෙමාපියන් අරන් දී ඇත්තේ ඉතා අපහසුවෙන්ය. මේ අය අතර සිය කනකර ආභරණ උසස් කර හා ණය තුරුස් වී දරුවන්ට අවශ්‍ය පහසුකම් ලබා දුන් අය ද වෙති. \n \n\n\n \nමේ අතර රජයේ ගුර මණ්ඩල ඒ අධ්‍යාපනයත් අතරමග නතර කළේය. විදුහල්පති ශ්‍රේණි හා ගුරු ගැටලු රැසක් විසඳා ගැනීම වෙනුවෙන් අපේ රටේ ගුරු වෘත්තීය සංගම් දියත් කළ උඝෝෂණ, වැඩ වර්ජන මාස දෙකක් ඉක්මවා ගොස්ය. මේ අතර දිවයිනේ පාසල් දස දහසක පමණ ඉගෙනීම ලැබූ, හතළිස් ලක්ෂයකට ආසන්න දරුවෝ කොරෝනා වසංගතයෙන් වසර දෙකක් තිස්සේ නිවෙස්වලටම හිර වී කොටු වී සිටිති. වෙනදා මෙන් ඔවුන්ට සිය යහළු මිත්‍රයින් හමුවිය නොහැක. සියල්ලන් එක්ව එකට ක්‍රීඩා කළ නොහැක. සාමූහික හමුවීම් නොමැත. විහිළු තහළුවක් කර සතුටු විය නොහැක. පත්තියක් තුළ එක්ව විවිධ ව්‍යාපෘති කිරීමෙන් ජීවිතයට එක්කර ගත් අධ්‍යපනයට එහා ගිය අත්දැකීම් ඇතේත්ම නැත. සිර කූඩුවක මෙන් නිවස තුළට හිර වී දරුවන් ගත කරන කටුක ජීවිතය ඔවුන්ට විශාල මානසික ගැටලුවකි. අසහනයකි. මේ අසුභවාදී වාතාවරණය, දෙමාපිය වැඩිහිටියන් මෙන්ම ගුරුවරුන් ද තේරුම් ගත යුතුය. මේ විනාශ වෙන්නේ අපේ රටේ අනාගතය භාර වෙන බාල පරපුරයි. පාසල වැසීමෙන් ඇරඹූ Online අධ්‍යාපන ක්‍රමය ද නැවතී මාස දෙකක් ඉක්ම ගොස්ය. ගුරු වෘත්තීය සංගම් ඉදිරිපත් කළ ඉල්ලීම්වලට විසඳුම රටේ ආර්ථික තත්ත්වයට සරිලන අන්දමට ලබා දිය හැකි බව ඒ සඳහා කරුණු කාරණා ඉදිරිපත් කරමින් රජය පවසයි. වසර දෙකක් තිස්සේ කොරෝනා උවදුරෙන් මුළු රටම හෙම්බත් වී සිටින අවස්ථාවක වසර විසි හතරකට පෙර සිට විසඳී නොමැති ඉල්ලීම් ඉදිරිපත් කරමින් අපේ ගුරු සහෝදරවරු මේ සටන නොනවත්වාම ගෙන යති. මේ ඉල්ලීම් සියල්ලම ඒ ආකාරයෙන්ම ලබාගැනීමට උඝෝෂණ කිරීම, වර්ජනය කිරීම වැරදි යයි අපි කිසිවිටෙකත් නොකියමු. ඒ ගුරු වෘත්තීයේ ඔබ හැමට ඇති වෘත්තීමය අයිතියකි. අපි එයට ගරු කරන්නෙමු. එහෙත් ඉතා කරුණාවෙන්, ආදරයෙන් සෙනෙහසින් කියා සිටින්නේ මේ ඒ සඳහා යෝග්‍ය කාලවකවානුවක් නොවන බවය. රටේ මුළු මහත් ආර්ථිකයම අන්තයටම කඩා වැටී ඇත. මාරාන්තික කොරෝනා උවදුරින් මුළු රටම වෙලාගෙන තිබේ. අපේ රටේ රත්තරන් දරුවෝ පාසල් අධ්‍යාපනය නොමැතිව මානසිකව ඇද වැටී සිටිති. මෙවන් කාල පරිච්ඡේදයක කුමන වර්ජන ද? කුමන උද්ඝොෂණ ද? මොහොතක් ගුරු සේවය ගැන සිතන්නේ නම් කොතරම් අගනේ ද? මේ රටේ සියලුම විශ්වවිද්‍යාලවල ඉගෙනීම් කටයුතු සීයට සීයක්ම අන්තර්ජාලය ඔස්සේ සිදු වෙයි. විශ්වවිද්‍යාල ශිෂ්‍යයෝ නිවෙස්වල සිට සිය ඉගෙනීම් කටයුතු සිදු කරගෙන යති. ජාත්‍යන්තර සහ පෞද්ගලික පාසල්වල ඉගෙනුම් ලබන ධනය. ඇති දෙමාපියන්ගේ දරුවෝ Online ක්‍රමයෙන් නිවසේ සිට ඉගෙන ගනිති. මධ්‍යම පාන්තික සහ දුප්පත් දෙමාපියන්ගේ දරුවෝ Online ක්‍රමය නැතිව නිවෙස්වල කාලය මරති. අ.පො.ස. සාමාන්‍ය පෙළ දරුවන්ට සෞන්දර්ය විෂය ද ප්‍රායෝගික ලකුණු නැතිව ප්‍රතිඵලයක් ලබා ගැනීමට නොහැකිව ලත වෙති. රජය විසින් නොවැම්බර් මස පාසල් විවෘත කළත් වෘත්තීය ඉල්ලීම් සියල්ල ලැබෙන තුරු පාසල් නොයන වග ගුරු සංගම් නායකයෝ පවසති. දරුවන්ට කිසිම අධ්‍යාපනයක් නොමැතිව ගුරුවරු කෙරෙහි දැඩි වෛරයකින් යුතුව රජයේ පාසල්වලට දරුවන් යවන ඇතැම් දෙමාපියෝත් මැසිවිලි නගති. කිසිම අධ්‍යාපනයක් නොලබන දරුවන් ගැනවත් සිතා ගුරුභවතුන් නම්‍යශීලී වන්නේ නම් කොතරම් පුණ්‍යකර්මයක් ද? රජතුමා තමාගේ දේශයේදී පමණක් පැසසුම් ලබයි. නමුත් උගතා (ගුරුවරයා) දස දෙසින්ම පිදුම් ලබන්නේය. පැසසුම් ලබන්නට හැම ගුරුවරයකුම සුදුස්සෙකු විය යුතු නොවේද? \n \n\n\n \nගුරුවරයා ඉටු කරන්නේ ඉතාමත් බැරෑරුම් වූ ජාතිකයන් මෙහෙයකි. ඔවුන්ගේ සේවය අපේක්‍ෂිත පරිදි ඉටු කිරීමට ඇති යුතුකම් හා දැරීමට ඇති වගකීම් රාශියකි. මේවා පිළිබඳ සුළු වශයෙන් හෝ හැගීමක් සෑම ගුරුවරයකුටම තිබිය යුතුමය. ගුරුකම සේවයක් ලෙස සලකන ගුරුවරු අපේ රටේ කොතෙකුත් සිටිති. අනුන්ගේ යහපතම, පරමාර්ථයම උදෙසා ඒ අය ඇප වෙති. කැප වෙති. තමගෙන් ශිල්ප ශාස්ත්‍ර හැදෑරීමට පැමිණෙන දරුවන්ට අවශ්‍ය දැනුම ලබාදීම හා ඔවුන් පාසල් කාල සීමාව තුළදී රැක බලා ගැනීම ඇතුළු සිය යුතුකම් හා වගකීම් ඔහු සතුය.-කොළඹ රාජකීය විද්‍යාලයේ (හිටපු) නියෝජ්‍ය විදුහල්පති හේරස් ප්‍රනාන්දු-\n",
    "URL": "https://www.gossiplankanews.com/2021/10/sri-lanka-teachers-in-quistion.html\n",
    "Category": "N/A",
    "comments": [
        {
            "comment": " මෙච්චර සේවයක් ගුරුවරු කරන්නේ නම් ගුරුවරුන්ගේ ඉල්ලීම් වලින් අඩක්වත් රජය විසින් දිය යුතුයැයි නොසිතන්නේ ඇයි ",
            "likes": "+37"
        },
        {
            "comment": " ජුකියෝ ඇතුළු පුද්ගලික අංශය රෑ දවල් නැතුව වැඩ කරනවා රාජ්‍ය අංශයේ ඇති බහුතරයක් සැපේ ඉදගෙන රණ්ඩු කර කර වැඩි පඩි ඉල්ලනවා ගොඩක් කාන්තාවන් ගුරු කමට එන්නේ නිදහස සහ තමන්ගේ ළමයින්ගේ අභිවුර්දිය බලාගෙන.. එක ඉතින් ඔවුන්ට ලැබෙනවා .. රැවුලත් කැදත් දෙකම කාටවත් දෙන්න අවශ්‍ය නෑ විශේෂයෙන් රැවුලත් කැදත් දෙකම නැති දුක් විදින බහුතරයක් රටට ගෙන අදායමින් නම් එක දෙන්න වෙන්නේ ..  හැමෝටම වැඩි පඩි සැප ජිවිත ලැබෙනවා නම් හොදයි කරුමෙකට මේ රටේ එහෙම නෑ නේ කාවවත් හූරන් කන්න බලන්න එපා වැඩි පඩි දෙන්න සල්ලි අච්චු ගහන්න වෙනවා එතකොට බඩු මිල වැඩි වෙනවා.. අනන්ත දුක් විදින රෑ දවල් නැතුව වැඩ කරන පුද්ගලික අන්ශේ කම්කරුවොන්ගේ සාක්කු වලින් තමා පැය 6 + (2 කියමුකෝ ) වැඩ කරන, මාස 3ක් නිවාඩු ගන්න අයට ඔය පඩිය දෙන්න වෙන්නේ ඉතින්.. අනේ මන්දා ",
            "likes": "+14"
        },
        {
            "comment": " ගුරුවරුන්ට හොද වැටුපක් සහ සමාජ පිලිගැනීමක් ලැබෙන කල් ගුරු වෘත්තීයට බැදෙනුයේ රස්සාවක් නොමැති අය වලුන් පමණයි. Tution කඩ පස්සෙ දුවන ගුරුවරුන්ගෙන් පාසල් ලමයින්ට හොදක් වෙයි කියල හිතන්න අමාරුයි. සමහරු පාසල් එන්නෙ තමන්ගෙ tution එකට ලමයි ටික ඇද ගන්න. මුලින්ම free කාඩ්. පස්සෙ ගෙවන්න. අධාපන අමාත්‍යාංශයෙන් පාසල් පරීක්ෂා කරන්න එන්න කලින් sir ට call එක එනව. ඉස්කෝලෙ ලගම tution කඩේ හින්ද විනාඩියට ඉස්කෝලෙට එනව. මොකක් ද මේ රට. ",
            "likes": "+32"
        },
        {
            "comment": " මහ ලොකුවට විශ්ව විද්‍යාල ගිහිල්ලා, පිටරට MB උපාධි අර රටේ, උපාධි මේ රටේ, උපදේශක තනතුරට වැටුප ඩොලර් වලින්, මොකක්ද දෙන උපදේශය, \" රට පුරාම පාර්කින් ගාස්තුව ගන්න\" මේ වගේ නූගත් උපදේශ රත්තරං ඇමතිටත් දෙන්න පුලුවන්, ආන්ඩුව හරියට මරණාධාර සමිතියක් වගේ කිවුවෙ ආර්ථික ඔස්තාර් බලු බන්දුල, මරණාධාර සමිතියෙ කොමිස් තියෙනවද බල්ලෝ, ",
            "likes": "+7"
        },
        {
            "comment": " මෙයා ලංකාවෙ නෙවෙයි ද?lecturer කෙනෙක් ගෙ වැටුප ලක්ෂ ගණනක්. ඒ qualifications ම තිබෙන ගුරුවරයෙක්ගෙ වැටුප 30000.00 යි.එයාලට data නොමිලේ. ගුරුවරුන්ට දෙන්නේනෑ. එයාලට car permit. ගුරුවරු බස් එකේ හිටගෙන. එයාල lecture එක කරා ගියා. ගුරුවරු අමතර පංති. විෂය බාහිර කටයුතු. අතින් වියදම් කරල.අනික රෝයල් එකයි ගමේ දුප්පත් පාසලයි වෙන් කර ගන්න බැරි අමනුෂ්‍යයෙක්.එයාල දවසකට එක lecturer එකයි සමහර විට. ",
            "likes": "+25"
        },
        {
            "comment": " ඒ විතරද ලෙක්චර් පඩිය 140000 යි.. ( එක්ලක්ෂ හතළිස් දාහයි.. මහාචාර්ය දෙලක්ෂ පනස්දාහයි.. ගුරුවරුට 35000 යි.. ඉතින් කොරපංකො හිඟා කකා සේවය.. ",
            "likes": "+15"
        },
        {
            "comment": " ගොඩ දෙනෙකුගෙ මේ වැටුප් ප්‍රශ්නය විසදන්න පුලුවන් ලේසිම ක්‍රමය නම්. සියලුම දේදේශපාලකයන් ගෙ සියලු වැටුප් හා දීමනා නතර කිරීමයි. ",
            "likes": "+5"
        },
        {
            "comment": " මෙතන ප්‍රස්නය ඕකනෙමෙයි. මේක ඔය ඉල්ලීම් ගේන්න වෙලාවද කියන එක. ගෙදරට වෙලා ඉදගෙන නිකන් අවුරුදු දෙකක් ගත්ත පින් පඩිය මදි කියල පෙලපාලියයා උද්ගෝශන කරන්න ලැජ්ජාවක් කියල එකක් නැද්ද කියන එක. ",
            "likes": "+1"
        },
        {
            "comment": " Man nam kiyanne api hamowama rajya sewayata banda ganna one.. Kamaaathi kamaaathi hatiyata salli print kara kara padi wadi karala denna ona hamotama..😂  Wadath lesi. Padith wadi wenawa... Man nam yanne guru seweta.. Lesiy, paya 6i, niwadu masa 3i lamayata uganna gannat puluwan.. 😂 😂 ",
            "likes": "+2"
        },
        {
            "comment": " ඔන්ලයින් ගැන හසරක දැනුමක් නැතිව ස්වේච්චාවෙන් අතින් වියදම් කරන පටන් ගත්තෙ ගුරුවරු...අමාත්‍යාංශෙන් ඒ ගැන මොකුත් කරේ නෑ...අදටත් නෑ...ගුරුවරු පටන්ගත්ත එක අමාත්‍යාංශෙන් උන්ගෙ නමට දාගත්තෙ...ගුරුවරු ඒ ඒ අතින් කාල හරක් බැලිල්ල නැවැත්තුව...මොකද තේරුමක් නෑ....කෙලෙහි ගුනේකුත් නෑ.... ",
            "likes": "+23"
        },
        {
            "comment": " So now you get 100% of the salary, no transport cost, no any other costs like buying office clothes, stationary etc, and does absolutely nothing in return for the salary you get paid?  Are you the ones to teach future generation about ethics and responsibilities? .. Asking for 'කෙලෙහි ගුනේ' too.. Every job has issues.. Nobody is happy about the salaries.. Everybody does their job nevertheless. It's your obligation to the country. Teach some of these ethics and responsibilities to yourself first.  I'd say even without children you should be made to come to schools and spend the hours there. For the salaries you get paid. How about that? Many other workers getting half the salary u get travel to their workplaces amidst the pandemic putting their lives in risk everyday. Show some කෙලෙහි ගුනේ for that by teaching their children? ",
            "likes": "+4"
        },
        {
            "comment": " “රජය විසින් නොවැම්බර් මස පාසල් විවෘත කළත් වෘත්තීය ඉල්ලීම් සියල්ල ලැබෙන තුරු පාසල් නොයන වග ගුරු සංගම් නායකයෝ පවසති.“ ලංකාවේ නම් මෙහෙම වෙලා නෑ. මේ කොංගෝවේ වෙන්න ඔනෑ. ",
            "likes": "+18"
        },
        {
            "comment": " මේ මහත්තයා බලන්න දෙයක් නෑ ආණ්ඩුවට සම්බන්ධ කෙනෙක්. මෙයා කියන්නේ රු40000න් තමන්ගේ පවුලට සලකාගෙන. දෙමාපියන්ට සලකාගෙන ණය වාරික ගෙවාගෙන. සමාජ වගකීම් යුතුකම් ඉටුකරගෙන, වෘතීමය පැත්තට යන වියදම් එහෙමත් දරාගෙන . ලෙඩ දුක් වලට බෙහෙත් අරගෙන , ගෙදරක දොරක වැඩක් කරගෙන ජීවත් වෙන්න පුලුවන් කියලා වෙන්නඇති මේ මහත්තයා වැඩ කරන කාලේ තිබ්බ ආර්ථිකයද දැන් තියෙන්න. දෛනික වැටුපට සේවය කරන සියලු දෙනා වැඩි වන ජීවන වියදමට සාපේක්ෂව තම දෛනික වැටුප වැඩි කරලා තියෙන්නේ හැබැයි ගුරුවරයාගේ වැටුප එතමයි  ඇත්තටම කිව්වොත් ගුරුවරයා විතරක් නෙමේ ඊට සමාන සම ඊටත් වඩා අඩුවෙන් වැටුප් ලබන් රජයේ සහ පුද්ගලික අංශයේ සියලු දෙනාට මේ ප්‍රශ්නේ තියනවා. මේක කියවන සියලු දෙනා මදක් කල්පනා කරන්න ඔබ මේ අවුරුද්දෙ ජනවාරි මාසේ රු 40000න් ජීවත් වුනාම් දැන් අනිවාර්යයෙන් ඒ වියදමට තව රු 5000ක් වත් එකතු වෙලා තියෙන්නේ ඒ වැඩි වන 5000 ගෙවන්නේ කවුද? ගුරුවරු ඉල්ලන්නෙ වැටුප් වැඩි කරන්න ⁣නෙමේ ලබා දිය යුතු නියමිත වැටුප දෙන්න කියලා ",
            "likes": "+14"
        },
        {
            "comment": " හැමෝම ගුන ධර්ම කියලා දෙන්න හදන්නෙ එදා වේල කන දුප්පතාට. පාලකයාට හූරා කන්න පුරුදුකලේ කවුද ",
            "likes": "+11"
        },
        {
            "comment": " මේ ලිපිය ලිවුවට කීයක් ගෙවුවද දන්නෙ නෑ, දස බලු ආන්ඩුව, ඉස්සෙල්ලම කලේ අඩි 10 න් දහයට පාකින් අය කරන හිඟන්නො රැලක් බිහි කරපු එක, මේවා තමා නූගතා දන්න ආදායම් මාර්ග, ",
            "likes": "+10"
        },
        {
            "comment": " Well, even a probationary lecturer is paid about 130, 000 a month. Professor Sampath also knows how many hours each lecturer works. Some work only 4 hours a week and spend more hours in private universities. You can never compare the work of a school teacher and a university lecturer. What's more, this so called royalist working at the California State University too can contribute to the education of his mother country in various other ways. The writer of the above article needs to get his head checked first. However, teachers too need to do their job at least for what they are getting. You are playing with the future / lives of innocent children. You all are a curse to the country. ",
            "likes": "+8"
        },
        {
            "comment": " දේශපාලුවෝ හොරා කන හා මේ දක්වා කාල තියන සල්ලි පිල්ලි නිදහස් කලා නම් ගුරුන් ඉල්ලන වැඩිවීම දෙගුනයක් කරන්නට පුළුවන්. පිටරටවලත් හොරකමින් නම් තියලා ඉවරයි අපේ දේශපාලුවන්. ගුරුන් විතරක් මොකටද හිගන පඩියට වැඩියෙන් වැඩ කරන්නේ. ",
            "likes": "+6"
        },
        {
            "comment": " ehema nam hoda padiyak dena job ekakata palayanko thopith anik paththen rata kanne nathuwa, kalakanni ",
            "likes": "0"
        },
        {
            "comment": " මෙහි පෝස්ට් දමා ඇති බොහෝ ගුරුවුර්තියේ යෙදී සිටින්නන් ඔවුන්ගේ අමනුශික බවය තවදුරටත් සාධරනී කරනය කරමින් සිටිත්, ",
            "likes": "+4"
        },
        {
            "comment": " 6 hrs work. saturday sunday, public holidays, and school vacation holifays paid in full. How many hrs work for annum? get annula income and devide it by annula working hrs. Compare with other salarymen/women. Stricked on Covid vacation.Conducted online tution classes.  now schools are open. You must not foregt your duty. You joined this great service having known the salary etc........and free hrs also. ",
            "likes": "+3"
        },
        {
            "comment": " The government can get university lecturers to teach school students online. They are well paid and have enough free time for that. ",
            "likes": "+3"
        },
        {
            "comment": " ලොන්ත හේරස් ඕල්ඩ් මයින්ඩ් ලිව් රෝයල්ස් කම් ගම්ස්කූල්ස් ",
            "likes": "+2"
        },
        {
            "comment": " Teaching in Sri Lanka is a neglected profession. Having been a teacher as soon as I graduated I must say I enjoyed teaching Children. I liked interacting with my students. Helping out in extra curricular activities for which I had talent was also stimulating. Yes I was an exemplary teacher. Having said that I must also add that there was no stimulation for me to continue. I was an Assistant teacher with a paltry pay. There were no prospects for post graduate study. I would continue as a teacher and retire as such. Just like old soldiers who never die but simply fade away. So, soon after I married I gave up teaching. Better look after my own family. ",
            "likes": "+1"
        },
        {
            "comment": " වසර එක හමාරක් පමන නිකම් ගෙදර සිට වැටුප් ලබාගත් බව ඔවුන්ට අමතකය. ඔවුන් මෙතරම් හදිසියෙහි සටන් කරන්නෙ වසර 24ක් පැරනි ප්‍රශ්නයකට බවත්, මෙ මොහොතේ රටත් ජනතාවත් කොරොනා උවදුර හමුවේ ජීවිතයත් මරනයත් අතර සටනක සිටින බවත්, ඔවුන් තවත් අමානුශික ලෙස අසරන කිරීම සදාරන නොවන බව මොවුන්ට නොතෙරේ. රටෙහි ආර්ථිකය කඩාවැටී ජන ජීවිතය අඩාල වී, දින්පතා වටුප් ලබන දුප්පතුන් හමතේ සිටින විට ඔවුන්ගෙ දරුවන්ගේ අනාගතය ප්‍රාන ඇපයට ගැනීම මොවුන්ට අනුව වරදක් නැත .පාසලේ සිසුන්ට ඔන්ලයින් වර්ජනයකර පුද්ගලික පන්ති ඔන්ලයින් මගින් කිරීමද මොවුන්ට අනුව වරදක් නොමැත. පාසල් වල ඔන්ලයින් කරන්න ඩේටා නැත, දැනුම නැත, නමුත් ඔවුන්ගේ ට්යුශන් කඩයට මේ කිසිම දෙයක් ප්‍රශ්න නොවේ.මොවුන්ට විරුද්දව පොස්ට් දමන්නන් සියල්ලන් රජයෙහි අවශතා ඉටුකරන් බව පැවසීම හැර තම වැරදි හදා ගැනීමටවත් මොවුන්ට අවශ්ය බවක් නොපෙනේ. තව දුරටත් මෙසේ කටයුතු කිරීමට දුනහොත් සමහර ගුරන් සිදුකරන ලමා අපචාර, ශිශ්‍යාවන් දුශනය කිරීම ආදියද මෙම පිරිස හරි බව කියනු ඇත. ",
            "likes": "+1"
        },
        {
            "comment": " සිහින ලොවින් මිදී මහ පොළොවේ යථාර්ථය අනුව සිතමු.... ",
            "likes": "+1"
        },
        {
            "comment": " this not disclose the actual fact facing by government teacher .even he has to identify present prices of essential goods in the market.when teacher buying goods no body give discount ",
            "likes": "0"
        },
        {
            "comment": " මෙහෙම වෙලා තියෙනවා යයි වගකිවයුතු පාලන අධිකාරිය දන්නේවත් දැනගතයුතු වන්නේවත් නැද්ද? දරැවන්ගේ අධ්‍යාපනය ගැන වගකියන අධිකාරි පැලැන්තිය යනු රාජ්‍යෙය්ම කොටස් බව අමුතු වෙන් නොකිය යුතු යි. පාලකයාත් චන්ද දායකයාත් අතර පවතින ගනුදෙනුව කාරැණිකව සිහිපත් කරගනු මැනවි. ",
            "likes": "0"
        },
        {
            "comment": " ඒක තමයි සුද්දා කිව්වේ GIVE RESPECT, TAKE RESPECT කියලා. ගුරුවරු ඉස්සෙල්ලා තමන්ගේ රැකියාවට RESPECT කරන්න ඕනේ ඊට පස්සේ ඔවුන්ට ලැබිය යුතු RESPECT එක ඉබේම ලැබෙයි පරණ කාලේ වගේ. ",
            "likes": "-5"
        },
        {
            "comment": " අහිංසක මිනිසුන් රු.5000කින් දිවි ගෙවන අසීරු අවදියක ගෙදර ඉඳන් ඉහල වැටුප් ගත් ගුරුවරු විෂමතා කියමින් ජනතාවගේ මුදලින් තවත් ඉල්ලීම කැත වැඩකි.රටටම අන්තිම අමාරු මොහොතේ බෙල්ල මිරිකීම ගුරු නායකයින් ගේ නීව කමයි.දිනකට පැය 6 ක දින150 ,160 ක් අවැුද්දකට වැඩකල ගුරුවරු න්ද අවු.25-30ක් ඉහල විශ්‍රාම වැටුප් ලබති ඇතැම් ගුරුවරු.මාසයකට රු.50 000වැඩි වැටුප් ලබති.සටන සාධාරණ යයි සිතන්නේ නම් රට යහපත් වූ විටක නැවත අරඹන්න.දරුවන්ගේත් ජනතාවගේත් වෙෙරයෙන් ගුරුවරු මුදාගන්න. ",
            "likes": "-14"
        }
    ]
}