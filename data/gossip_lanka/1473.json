{
    "Source": "https://www.gossiplankanews.com/",
    "Timestamp": "1/31/2019 12:30:00 PM",
    "Headline": "\nරෝගී දැරියගේ ශල්‍යකර්මයක් කියමින් හොරට ටිකට් විකුණු කතුන් 3ක් මාට්ටු\n",
    "News Content": "\n\n\nරෝගී කුඩා දරුවකුගේ හදිසි ශල්‍යයකර්මයක් සඳහා යැයි ව්‍යාජ ටිකට්පත් ලබාදී ජනතාවගෙන් වංචනික ලෙස මුදල් එකතු කළ කාත්තාවන් තිදෙනකු ඇතුළු පස් දෙනකු වෙන් වෙන් වශයෙන් රුපියල් ලක්ෂ දෙක බැගින් වන ශරීර ඇප දෙකක් මත මුදාහරින ලෙස මතුගම ප්‍රධාන මහෙස්ත්‍රාත් නීතා හේමමාලී හාල්පන්දෙණිය මහත්මිය පසුගියදා නියෝග කළාය.\n\nකොරතොට නවගමුව පදිංචි ජේ. නදීකා ප්‍රියංගනී, දෙල්ගොඩ සියඹලාපේ පදිංචි පී.ඩී. ප්‍රියංගිකා, මුල්ලේරියාව, කැලණිනදී මාවත පදිංචි දයානි මංගලිකා කහවත්ත, බුත්ගිරිය පදිංචි ඩබ්ලිව් ගුණසේන සහ කුරුවිට, හංසගම පදිංචි සුජිත් ආරච්චිගේ යන සැකකාරියන් තිදෙනා හා සැකකරුවන් දෙදෙනාට \n\n\n\n\nමෙසේ ඇප නියම විය. කඩුවෙල අතුරුගිරිය ප‍්‍රදේශයේ තෙහැවිරිදි දැරියකට හදිසි ශල්‍යකර්මයක් සඳහා අවශ්‍ය වන  විශාල මුදල සඳහා යැයි කියමින් මතුගම නගරයේ ආධාර  පත්‍ර ලබා දෙමින් ජනතාවගෙන් මුදල් එකතු කරමින් සිටියදී ප්‍රෙද්ශවාසියකු ලබාදුන් තොරතුරක් මත මොවුන් අත්අඩංගුවට ගෙන රිමාන්ඩ් ගත කර තිබිණි.\n\nවැඩිදුරටත් සොයා බැලීමේදී හෙළි වී ඇත්තේ ඡායාරූප සහ විස්තරවල සඳහන් කුඩා දැරිය මේ වනවිට 16 හැවිරිදි බවයි. ජනතාව නොමග යවමින් අයුතු ජන රාශියක සාමාජිකයන් වෙමින්, ජනතාවට හිරිහැර වන ආකාරයට වංචනිකව මුදල් එකතු කිරීමේ චෝදනා යටතේ මොවුන්ට එරහි නඩු පවරා තිබිණි. ඒ අනුව මසක පමණ කාලයක් රිමාන්ඩ් ගත කර තබා අවශ්‍ය තොරතුරු සොයාගැනීමෙන් පසු පොලිසිය අධිකරණයට කරුණු වාර්තා කළේය.\n\nමතුගම මූලස්ථාන පොලිසියේ පොලිස් සැරයන් ජයතිලක මහතා අධිකරණයට කරුණු වාර්තා කළේය. ඇපකරුවන් දෙදෙනාගෙන් එක් අයකු මතුගම අධිකරණ බල ප්‍රදේශයේ ස්ථිර පදිංචි අයකු හා අනෙක් ඇපකරූ සැකකරුවන් පදිංචි ප්‍රදේශයක අයකු විය යුතු බවටද මහෙස්ත්‍රාත්වරිය නියෝග කළාය. පෙබරවාරි 20 වැනිදා යළි සැකකරුවන් අධිකරණයේ පෙනී සිටිය යුතු අතර වැඩිදුර විභාගය එදිනට පැවැත්වීමට නියමිතය.\n\n-වසන්ත කුමාර-\n\n",
    "URL": "https://www.gossiplankanews.com/2019/01/3-fraud-ticket-seller.html\n",
    "Category": "N/A",
    "comments": [
        {
            "comment": " මේක දැං වසංගතයක් වෙලා තියන්නෙ, සල්ලි ඉල්ලලා දුන්නේ නැති උනහම බනිනවත් එක්ක. ",
            "likes": "+39"
        },
        {
            "comment": " Train eke innawa ambanaka ....podi ewun wada genath enawa.... ",
            "likes": "+3"
        },
        {
            "comment": " මේ ජාවාරම රට පුරා ගජ රාමෙට කෙරීගෙන යනවා , නානාප්‍රකාර ලෙඩ -රෝග , දාන -මාන , ආධාර පත්‍ර අරගෙන කාණ්ඩ පිටින් රට වටේ , ටිකට් ගහගෙන , ත්‍රීවීල් -වෑන් වලින් ප්‍චාරය දීගෙන කරන හොද ලාභ ලබන වියාපාරයක් තමයි ඔය. මෙවගේ දේවල් මැඩලන්න පොලිසීය ගන්න ක්‍රියාමාර්ග ඉතාමත් අවමයි , ",
            "likes": "+18"
        },
        {
            "comment": " අඩු කුලේ පර හැත්ත ",
            "likes": "+9"
        },
        {
            "comment": " මොනවා කළත් දේශපාලකයන්ට තරම් ලේසි නැහැ හම්බකරන එක . ",
            "likes": "+7"
        },
        {
            "comment": " එකතු කරපු සල්ලිවලින් දඩ ගෙවහන්කො ",
            "likes": "+6"
        }
    ]
}