{
    "Source": "https://www.gossiplankanews.com/",
    "Timestamp": "4/29/2021 08:35:00 AM",
    "Headline": "\nඅද සිට විශේෂ සෞඛ්‍ය මෙහෙයුම් කරන  බස්නාහිරින් පිටවන සහ ඇතුළුවන ස්ථාන 12\n",
    "News Content": "\nබස්නාහිර පළාතෙන් පිටවන සහ පළාතට ඇතුළුවන ස්ථාන 12ක දී අද (අප්‍රේල් 29) දහවල් 12.00සිට සෞඛ්‍ය අංශ, පොලිසිය හා ත්‍රිවිධ හමුදාව එක්ව විවිධ පරීක්ෂාවන් සිදු කිරීමට නියමිත බව පොලිස්මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසයි.  \n\n \n  \nකොවිඩ්-19 රෝගය පළාත් අතර ව්‍යාපත්වීම වැළැක්වීම සඳහා මෙම පියවර ගෙන තිබේ.ඒ අනුව කොච්චිකඩේ තෝප්පුව පාලම, කොටදෙනියාව බඩල්ගම පාලම, නිට්ටඹුව හැලගල හංදිය,මීරිගම ගිරිඋල්ල පාලම, දොම්පේ සමනබැද්ද පාලම, හංවැල්ල වනහගොඩ පාලම, අලුත්ගම බෙන්තර පාලම,තිනියාවල - තිනියාවල හංදිය, ඉංගිරිය කැටකැදල්ල පාලම, බදුරලිය කලවාන සමන් දේවාලය අසල,මීගහතැන්න පොලිස් වසමේ ගොරකදූව අවිත්තාව පාලම  දක්ෂිණ අධිවේගී මාර්ගයේ වැලිපැන්න හුවමාරුවයන ස්ථානවලදී එම පරීක්ෂාවන් සිදු කෙරෙන බව පොලිස් මාධ්‍ය ප්‍රකාශකවරයා සඳහන්කළේ ය. එමෙන් ම, බස්නාහිර පළාතෙන් පිටවන හා පළාතට පැමිණෙන පුද්ගලයින් අහඹු ලෙස රැපිඩ් ඇන්ටිජන්පරීක්ෂණ සඳහා ද භාජනය කරන බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.  \n",
    "URL": "https://www.gossiplankanews.com/2021/04/western-province-12-places-health-check.html\n",
    "Category": "N/A",
    "comments": [
        {
            "comment": " දැන් ඉතින් ඔවා මග ඇරලා යයි. ",
            "likes": "+27"
        },
        {
            "comment": " දැන් මේ වයිරස් එක තියෙන්නෙ බස්නාහිර විතරද... කුරුණැගල , කුලියාපිටිය හෙමත් අයිති බස්නාහිරට වෙන්න ඇති නේද?... අල්ලමු අල්ලමු බස්නාහිරට යන එන උන් අල්ල අල්ල ඉමු... හමුදාපති දොස්තර මහත්තය ඉන්නකන් බයවෙන්න දෙයක් නැ......... ",
            "likes": "+19"
        },
        {
            "comment": " ඔය මොනවත් නෑ මන් කියපු ප්ලැකනිල් බිව්වා නං ",
            "likes": "+5"
        },
        {
            "comment": " aspaya pena giya pasu sthalaya wasima !!! ",
            "likes": "+1"
        },
        {
            "comment": " @Tikiri, aththatama lankawata awada? api hambemuda? ",
            "likes": "-1"
        }
    ]
}