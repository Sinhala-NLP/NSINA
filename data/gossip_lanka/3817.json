{
    "Source": "https://www.gossiplankanews.com/",
    "Timestamp": "12/29/2022 03:30:00 PM",
    "Headline": "\nදින 50ක් ඇතුළත හෝමාගම 11ක් සියදිවි හානි කරගෙන\n",
    "News Content": "\nහෝමාගම හදිසි මරණ පරීක්ෂක බල ප්‍රදේශය තුළ පසුගිය දින 50ක කාලය තුළ 15 හැවිරිදි පාසල් සිසුවියක් ඇතුළු 11දෙනෙකු සියදිවි හානි කරගෙන ඇතැයි හෝමාගම හදිසි මරණ පරීක්ෂක, සාම විනිසුරු බී.එච්. කේ. චින්තක උදය කුමාර මහතා පැවසීය. පනාගොඩ, හබරකඩ, නියදගල, පිටිපන, හිරිපිටිය, මීගොඩ, හංවැල්ල සහ හෝමාගම යන ප්‍රදේශවලින් මෙම සියදිවි හානිකර ගැනීම් වාර්තා වී තිබේ. එම පිරිස වයස අවුරුදු 15ත්, 65ත් අතර වයසේ පසුවන්නන් වන අතර, \n \n\n\n \nඉන් මරණ 07ක්ම සිදුවී ඇත්තේ මත්පැන් සහ මත්ද්‍රව්‍ය පානයට ඇබ්බැහි වූ පුද්ගලයන් බව පැවසේ.ඔවුන් අතරින් වැඩි පිරිසක් මත්ද්‍රව්‍ය සහ මත්පැන් පානය කිරීමෙන් පසුව බිරිඳ සමග ඇතිකරගත් ආරවුල් හේතුවෙන් සිය දිවි නසාගැනීමට හේතු වී ඇති අතර, තවත් මරණ කිහිපයක් සිත් තැවුල් හා මානසික පීඩනය හේතුවෙන් සිදුකරගත් මරණ බව සාම විනිසුරු චින්තක උදය කුමාර මහතා පැවසීය. ඊට අමතරව මීගොඩ ප්‍රදේශයේ පදිංචිව සිටි 15 හැවිරිදි පාසල් දැරියක් සියදිවි හානිකරගෙන තිබූ අතර, ප්‍රේම සම්බන්ධතාවක් හේතුවෙන් ඇති වූ මානසික  සිත් තැවුල එම සියදිවි හානි කර ගැනීමට හේතු වී තිබේ.මෙම සියලු මෘත දේහයන් පිළිබඳ පශ්චාත් මරණ පරීක්ෂණ හෝමාගම හදිසි මරණ පරීක්ෂක, සාමවිනිසුරු චින්තක උදය කුමාර මහතා සහ හදිසි මරණ පරීක්ෂිකා, \n \n\n\n \nසාමවිනිසුරු මානෙල් ගමගේ මහත්මිය ව්සින් හෝමාගම හදිසි මරණ පරීක්ෂණ උසාවියේදී සිදුකර තිබේ.එහිදී අනාවරණය වූ කරුණු අනුව පෙර වසරවලට වඩා මෙම වසරේ පසුගිය දින 50ක කාලය තුළ මෙසේ සියදිවි හානිකර ගැනීම් වාර්තා වීම වර්ධනය වී තිබූ අතර, ඊට කිසියම් ගැටලුවකදී සුදුසු පුද්ගලයකුගෙන් උපදෙසක් ලබානොගෙන චිත්ත පීඩාවෙන් පසුවීමත්, මානසික ආතතිය හා සිත් කලකිරීමෙන් පසුවීමත් මෙම මරණවලට හේතුව බවට තොරතුරු අනාවරණය වූ බව හදිසි මරණ පරීක්ෂකවරුන් පවසති.එබැවින් යම් ගැටලුවක් ඇති වූ විට ඒ පිළිබඳ තවත් කෙනෙකු හා පවසා තම මානසික පීඩනය සැහැල්ලු කරගෙන ජීවිතය නැතිකර ගැනීම නොව ජීවිතය ජීවත් කරවීමට උත්සාහ දැරීම සිදු කළ යුතු බව හදිසි මරණ පරීක්ෂක සාමවිනිසුරු චින්තක උදය කුමාර මහතා සඳහන් කළේය.ශාන්ත ප්‍රදිප් කුමාර කුලරත්න \n",
    "URL": "https://www.gossiplankanews.com/2022/12/homagama-sucide-rate.html\n",
    "Category": "N/A",
    "comments": [
        {
            "comment": " පන්සලකටවත් ගිහින් උපදෙස් ගන්න විදියකුත් නැහැ .එවයෙ ඉන්නෙත් වනචරයො. ",
            "likes": "+44"
        },
        {
            "comment": " තායිලන්තයේ සිරිතක් තියනව විවාහ වීමට පෙර කැමති පිරිමි අයට සතියක් දෙකක් හෝ මාසයක් තාවකාලික පැවිදි වන්න පුලුවන්.එතනදි ඔහුට ජීවිතයේ යතාර්තය පිලිබදව බෙහෝ දේ උගන්වනව,ඒ අත්දැකීම් සමග සමාජයේ හහැසිරිය යුතු විදිය පිලිබදව බොහෝ දේවල් ඉගෙන ගන්නව විශේෂයෙන් විනය පිලිබදව. මෙය ලන්කාවෙ ඉතා සුලු ලෙස කලද දැන් එය කිුයාත්මක වන්නෙ නැත නැවත ඒ පිලිබදව අවධානය යොමු කිරීම වැදගත්ය. . ",
            "likes": "+7"
        },
        {
            "comment": " මේ කාලෙ අපේ රටේ ජීවත්වෙන සාමාන්‍ය ජනතාවට සියදිවි නසාගන්න හිතෙන්නෙ නැත්නම් තමයි පුදුම වෙන්න ඕනැ. ",
            "likes": "+36"
        },
        {
            "comment": " ඉන්න හිතෙන රටක් නෙමේ,යන්න හිතෙන රටක්. ",
            "likes": "+24"
        },
        {
            "comment": " අපේ රටෙි බොහෝ දෙනෙක් ඉදිරිය ගැන නොසිතා කටයුතු කිරීම නිසා තමයි මෙහෙම වෙන්න. ගොඩක් අය තමන් කරන දේ පිලිබදව අවබෝධයක් නැහැ තමන් කරන වැඩෙි පිලිබදව තමන් විසින්ම තර්ක කලයුතුය, මෙහෙම කලොත් පුතිපලය කොහොම වෙයිද කියල . අද කාලෙ එහෙම ස්වයං තර්කයක් නැහැ .අපි නමි ඉස්සර යමක් කිරීමට පෙර සිතා බලනව මෙහෙම කරොත් කොහොම වෙයිද කියා දෙතුන් පාරක් සිතා බලනව . ",
            "likes": "+5"
        },
        {
            "comment": " Politicians are only rwsponsible persons for these We as idiiots cast our votes to these knwon criminsls. At last they sre having very supetior life by misusing public propoties. Inccont candidates have only option is to commited sucide.If they are coming to beggong votes in future we should kick them out. ",
            "likes": "0"
        },
        {
            "comment": " Brave people. ",
            "likes": "-6"
        }
    ]
}