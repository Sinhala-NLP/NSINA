{
    "Source": "https://www.gossiplankanews.com/",
    "Timestamp": "12/30/2019 02:20:00 PM",
    "Headline": "\nඕලෙවල් ඉහළින් සමත්වීමෙන් පසු පාසලෙන් අස්වී මාස 7න් ඒ ලෙවල් බාහිර කර ඒ තුනක් අරන්\n",
    "News Content": "\n\n\nඅප රටෙහි අධ්‍යාපන ක්ෂේත්‍රය පිළිබඳ වරින්වර විවිධ කතිකාවන් මතුවෙයි. සාමාන්‍ය පෙළ උසස් පෙළ හා සරසවි අධ්‍යාපනය දක්වා සාම්ප්‍රදායිකව ඉලක්ක ගත වයස් සීමාවන් පවතී. මේ අනුව සාමාන්‍ය පාසල් අධ්‍යාපනය තුළින් සරසවිය දක්වා ගොස් උපාධියක් ලබන විට සිසුවකුගේ වයස අවු: 25ක් වත් ඉක්ම ගොසිනි.\nමෙම සාම්ප්‍රදායික අධ්‍යාපන රටාව උඩු යටිකුරු කළ සිසු දරුවකු පිළිබඳව ඇඹිලිපිටිය පුරවරයෙන් අසන්නට ලැබේ. මාස හතකින් උසස් පෙළ වාණිජ විෂය ධාරාව හදාරා පළමු වරට ඒ සාමාර්ථ 3ක් ලබන්නට තරම් සුවිශේෂී දස්කමක් පාන්නට \nඑම සිසුවා සමත්ව සිටියි. ඔහු ඇඹිලිපිටිය ජනාධිපති විදුහලේ අපොස සාමාන්‍ය පෙළ දක්වා අධ්‍යාපනය ලද ඉන්දූප අරුනොද් සමරසිංහයි.\n\n2018 වසරෙහි සාමාන්‍ය පෙළ විභාගයෙන් ඉන්දූප ඒ සාමාර්ථ 9ක් සහිතව විශිෂ්ට ලෙස සමත් විය. සාම්ප්‍රදාය ඉක්මවා ගිය අවස්ථාව එළඹෙන්නේ එතැන් සිටය. මේ දරුවා සාමාන්‍ය පාසල් අධ්‍යාපන ක්‍රමය තුළ උසස් පෙළ හැදෑරුවේ නම් එහි ප්‍රතිඵලය දකින්නට තව වසර තුනක්වත් ගතවනු ඇත. එහෙත් පාසල් අධ්‍යාපනයෙන් මිදී උසස් පෙළ වාණිජ විෂය ධාරාවන් පළමු වරට හදාරා මාස හතක කාලයකින් ඒ සාමාර්ථ තුනක් ලැබීම දුර්ලභ සිද්ධියකි.\n\n\n\n\n\nමෙම දරුවාගේ පියා වන අරවින්ද ඩයස් සමරසිංහ නීතිඥවරයෙකි. මව සූරියවැව ජාතික පාසලේ ඉංග්‍රීසි භාෂා ගුරුවරියකි. ඉන්දූපගේ නැගණිය පූජනී විෂක්‍යා සමරසිංහ (13) ඇඹිලිපිටිය ජනාධිපති විදුහලේ 9 ශ්‍රේණියේ ඉගෙනුම ලබයි. මෙම පවුල තුළ නිතරම සාමූහික කතිකාවතක් පවතී. ඒ අනුව දරුවාගේ පියා ඇතුළුව සියලු දෙනාගේ එකඟතාව වූයේ ඉන්දූපට පාසල් අධ්‍යාපනයෙන් තොරව කෙටි කලකින් උසස් පෙළ හදාරා විශ්වවිද්‍යාල අධ්‍යාපනය උරුමකර දීමයි.\n\nඉන්දූපගේ පියා මෙලෙස අදහස් දැක්වීය.\n\nමම පාසල් අවධියේ ඉඳන් විවිධ දක්ෂතා සහිතව කටයුතු කළා. ඉතා සැහැල්ලුවෙන් සහ නිදහස් මනසක් ඇතිව අධ්‍යාපනය ලැබුවා. සරසවියටත් ගියා. අපේ පුතා මගේ ආභාසය ඒ අයුරින්ම ගෙන යමින් සාමාන්‍ය පෙළ දක්වා අධ්‍යාපනය ලබන කාලයේ විශේෂ දක්ෂතා පෙන්නුවා. ඒ අතරතුර රටේ විවිධ ස්ථානවල තිබුණු අධ්‍යාපන ප්‍රදර්ශනවලට දරුවා සම්බන්ධ කළා. එතැනින් ඔහුගේ මනසට යමක් ඇතුළු කරන්න හැකියාව ලැබුණා. සාමාන්‍ය පෙළ සමත් වීමෙන් පස්සේ මම සොයා බැලුවා ඉතා කෙටි කාලෙකින් අපේ දරුවාට උසස් පෙළ හදාරා එහි හොඳ ප්‍රතිඵල ළඟා කරගන්නට හැකිද කියා. මේ පිළිබඳ නිවසේ ඇතිවුණු අපේ පොදු සාකච්ඡාවක ප්‍රතිඵලය මත කිසියම් තීරණයකට එළඹුණා. සාමාන්‍ය පෙළ ප්‍රතිඵල එන්නටත් කලින් උසස් පෙළ හැදෑරීම ආරම්භ කළා. 2019 වසරේ උසස් පෙළ විභාගයට පෙනී සිටිමින් හොඳ ප්‍රතිඵලයක් ළඟාකර ගැනීම අරමුණ වුණේ.\n\nප්‍රදේශයේ පෞද්ගලික උපකාරක පන්තිවල ගුරුවරුන් තිදෙනකු සමග මේ පිළිබඳව කතා කළ පියා අවසානයේ එම අභියෝගයට මුහුණ දෙන්නට තීරණය කළේය. සාමාන්‍ය පෙළ ප්‍රතිඵල එන්නටත් පෙර දරුවාගේ අධ්‍යාපන මට්ටම පිළිබඳ අවබෝධයක් නොමැති එම ගුරුවරු තිදෙනා ඔහුට අධ්‍යාපනය ලබාදීම නිවසේ සිට ආරම්භ කරන ලදී. මේ දරුවාද සුවිශේෂ දැක්මක් සහිත වූ අයෙක් නිසා සාමාන්‍ය පෙළ ප්‍රතිඵල නිකුත් වන විටත් උසස් පෙළ වාණිජ විෂය ධාරාවේ විෂය නිර්දේශයෙන් සියයට පනහක් හදාරා තිබිණි.\n\nඉන්දූපට උසස් පෙළ විභාගයට අයැදුම් කිරීමේදී වයස පිළිබඳ ගැටලුවක් මතු වූයේ ඔහු ඒ වන විටත් පාසල් සිසුවකුව සිටි නිසාය. එබැවින් සියලුදෙනාගේ කැමැත්ත මත ඉන්දූප තම පාසලට සමුදෙන ලදී. ඉන් අනතුරුව ඔහුගේ ගමන තවත් වේගවත් විය. ගත වූයේ මාස හතකි. මෙවර උසස් පෙළ විභාගයෙන් ඒ සාමාර්ථ තුනක් සහිතව විශිෂ්ට ලෙස සමත්වූ අවම වයසින් සරසවි යන කඩඉමද පසුකර ඇත.\n\n\n\n\n\nඉන්දූප අරුනෝද් අප හා කතා බහට එක්වෙමින් මෙසේ පැවසීය.\n\nමම පාසලේ සෑම විෂයකින්ම ඉදිරියට එන්න උත්සාහ කළා. මවුපියන් මට අනවශ්‍ය නීති රීති දැම්මේ නැහැ. උපරිම නිදහස දුන්නා. ඒ නිසා ඉතා සැහැල්ලුවෙන් සාමාන්‍ය පෙළ දක්වාම පැමිණි මට හිතුණා පවුලේ අයගේ එකඟතාවත් එක්ව කෙටි කාලයකින් උසස් පෙළ හදාරා විශ්වවිද්‍යාලයට යන්න පුළුවන් වෙයි කියලා. එක ගුරුවරයකුගෙන් අධ්‍යාපනය ලබා ගත්තේ සතියකට පැය හතරක කාලයක්. ඒ අතර නිදහසත් උපරිම භුක්ති වින්දා. හැබැයි මගේ ඉලක්කයට අධිෂ්ඨානයෙන් ගමන් කළා.\n\nඋසස් පෙළ ලියද්දී විෂය ධාරාව සම්පූර්ණයෙන්ම හදාරලා තිබුණේ. නිවසින් වගේම ගුරුවරුන්ගෙන් ලැබුණු මග පෙන්වීම මට ලොකු ශක්තියක් වුණා. උසස් පෙළ ඉතා පහසුවෙන් මම ලිව්වා. ප්‍රතිඵලය වාණිජ විෂය ධාරාවෙන් මට ඒ 3ක් ලැබීමයි. මේක ලොකු සතුටක්. මම කියන්නේ අවස්ථාව එනතුරු බලා නොසිට අවස්ථාව සොයාගෙන යන්න. කැපවීමෙන් වැඩ කරන්න. වයස ගැන නොසිතා ජීවිතය වෙනස් විදියට දකින්න පුරුදු වෙන්න. ඒ තුළින් ජයග්‍රහණය ලබාගන්න පුළුවන්. මගේ අනාගත බලාපොරොත්තුව රටේ ඉහළ බුද්ධිමතෙක් බවට පත්වී මා ඉපදුණු රටට සේවයක් කිරීමයි.\n\nඉන්දූපගේ සම වයසේ අනෙක් දරුවෝ උසස් පෙළ ලියන්නට 2022 වසර තෙක් බලා සිටිය යුතුය. එහෙත් ඉන්දූප ඒ වන විට සරසවි අධ්‍යාපනය අවසන් කරන්නට ආසන්නයේ සිටිනු ඇත. ඕනෑම දරුවකුට අඩු වයසකින් මෙරටදීම උපාධිධාරියකු වීමට හැකියාවක් ඇති බව මේ සිසුවා කදිමට පෙන්වා දී ඇත. අපේ අධ්‍යාපන රටාව සුවිශේෂී වෙනසකට පරිවර්තනය කරන්නට මේ නැවුම් ගමන් මග ඔස්සේ ඉන්දූප කදිම පූර්වාදර්ශයක් සපයා ඇත. \n\n(තොරතුරු - ප්‍රගීත් ජනක - කොලොන්න සහ සුනිල් හරිස්චන්ද්‍ර - ඇඹිලිපිටිය)\n",
    "URL": "https://www.gossiplankanews.com/2019/12/age-17-al-a3.html\n",
    "Category": "N/A",
    "comments": [
        {
            "comment": " මොන සල්ලිය තිබ්බත් මෙහෙම දෙයක් කරන්න දක්ෂතාවය තියෙන්න ඕනිනේ. මේකේ ඉන්න කුහකයෝ ඒකටත් කතා කියනවා. මේ දරුවා සැබෑ දක්ෂයෙක්. ",
            "likes": "+184"
        },
        {
            "comment": " පුතෙ උඹ හරි අපේ ලමයි බොහෝ දෙනා පාස‍ලෙන් ගන්නේ නම විතරයි.ලමයාගෙ දක්ස තාවයෙන් පාසල නම දාගන්නවා. දක්ෂ කම තියනවානම් ඒක කල හැකියි.පුතේ .ඔබට පිට රට විශ්ව විද්‍යාලයකට මෙන විදියෙන්බහො යන්න පුලුවන් නම් 25 වන විට පිඑච්ඩී කාරල අවසන් කරන්න පුලුවන්. අපේ රටෙ බොහේා දෙනා කුහකයො තැනක් ගන්නවාට අකමැතියි ",
            "likes": "+15"
        },
        {
            "comment": " A / l එක්සෑම් එක ලන්ඩන් සිලබස් එකෙන් කලාමත් 17න් 18න් ඔක්කොම ඉවර කරගෙන, ඒ අවුරුද්දෙම සැප්තැම්බර් වල පිටරට ඩිග්රි එකක පලවෙනි සෙමිස්ටර් එකට ඇතුළු වෙන්න පුළුවන් (ලංකාවේ තියෙන පිටරට ඩිග්රි දෙන ආයතන වල පවා),  අනිත් උන් කාලේ නාස්ති කරලා අවුරුදු 26න් එලියට එනකොට මේ ළමයි රස්සාවෙත් ඉහලට ගිහින්, මාස්ටර් දිග්රියකුත් ඉවරකරගෙන ඉන්නවා ",
            "likes": "+12"
        },
        {
            "comment": " siriyawatha kollek, moonen penawa dhaksayek kiyala.. ",
            "likes": "+181"
        },
        {
            "comment": " Onna balapan den hemoma meka karanawa  A/L school walata bususaranay ",
            "likes": "+44"
        },
        {
            "comment": " This is not a surprise. There are so many kids who completes the first degree when they are 20 years old.  Here it has become a news.  Go to any top level international school and speak with the chairman. There are plenty of them.  I helped a kid recently moved to Stanford for Biomedical Engineering who completes edexcel at the age of 16 and now in the second year. ",
            "likes": "-3"
        },
        {
            "comment": " Congratulations Son. Great achievement. ",
            "likes": "+97"
        },
        {
            "comment": " Campus eken nangi kenek hoyagannam wenne ne . ",
            "likes": "+60"
        },
        {
            "comment": " උඹටත් මතක්වෙන දේවල්...😂😀 ",
            "likes": "+13"
        },
        {
            "comment": " Brilliant work son! ",
            "likes": "+33"
        },
        {
            "comment": " දක්ෂකමත් එක්ක මුදලුත් තිබ්බම මේ වැඩේ කරන්න පුලුවන්.ඒක නරක නම් නැ තමා.ඒත් දක්ෂ සල්ලි නැති ළමයි? ",
            "likes": "+29"
        },
        {
            "comment": " සල්ලි නැති දක්ෂ ළමයින්ට සාමාන්‍ය ක්‍රමයට උසස් පෙළ සමත් වෙලා සරසවි වරම් ලබාගන්න පුළුවන්නෙ. කාලය ටිකක් වැඩිපුර ගත වෙනවා තමයි. ඒකට කරන්න දෙයක් නැහැ. සල්ලි තියෙන සහ නැති ළමයින් දෙගොල්ලන්ටම ඉගෙනගෙන ඉස්සරහට යන්න සාම්ප්‍රදායික ක්‍රමයක් ලංකාවේ තියෙනවනෙ. ඒ වාගේම සල්ලිත් එක්කම දක්ෂකමත් තියෙන ළමයින්ට සාම්ප්‍රදායික ක්‍රමයෙන් බැහැරව ඉක්මනින් ඉදිරියට යන්න ක්‍රමයක් තියෙන එකෙත් වරදක් නැහැ. ",
            "likes": "+37"
        },
        {
            "comment": " සල්ලි නැති අයට නිදහස් අධ්‍යාපනේ තියෙනවා. ජයග්රගනයක් දැක්කම කතා හදන්නේ නැතිව ඉන්න දැනගන්න. ",
            "likes": "+7"
        },
        {
            "comment": " මෙවැනි බැබලෙන තරු වන් දරුවන්ගේ ආදර්ශය පාඩමට ගෙන, තරුණ කාලය අපතේ නොයවන අධ්‍යාපන පාඨමාලාවක් සකස්කිරීම බලධාරීන් නොපමාව ඉටුකළයුතු ක්‍රියාවකි. ",
            "likes": "+11"
        },
        {
            "comment": " පුතාට ජයෙන් ජය!!!!හරිම හපනෙක් ",
            "likes": "+6"
        },
        {
            "comment": " මේ දරුවට මම සුබ පතනවා. හැබැයි කවුරුත් මතක තියාගන්න ඕනෑ කාරණයක් තමයි,අධ්‍යාපනය කියන්නේ කොහොම හරි විභාගය සමත් වෙන එක විතරක් නෙමෙයි කියන එක. ",
            "likes": "+5"
        },
        {
            "comment": " ඕලෙවෙල් (O /L ) ලියන්න බලන්න බාහිර පන්ති ගිහින් 8 පන්තියේ වනවිට වත් ; ඊට පස්සේ අවුරුදකින් ඒලෙවෙල් (A /L ) ලියලා දෙය්යනේ කියල උපාධිය පටන්ගන්න පුළුවන්. ජීවිතේම ගොඩ. අඩුම තරමේ අවුරුදු 18 දී රසවට ගිහින් 24දි වත් බනිද ලෙවෙල් එකේ පැදියක් ගන්න පුළුවන්. මේ ක්‍රමය වෙන කර බලපන් නංගි. මල්ලි. අපිට හිතුනේ නැනේ.. මේක හොඳ business එකක් international පාසල් වලට. කරලා බලන්න. හුගක් ළමයි එයි. එතකොට හොදම පාසලට දාන තරගයත් ඉවරයි. ළමයිත් ගොඩ. අධ්‍යාපන ඇමතියෙක් ඕනෙත් නෑ.. ",
            "likes": "+3"
        },
        {
            "comment": " අනේ පුතේ ඔය A ටික අර රන්ජන් අන්කල්ට දීලා දාන්නකො. ඔයාට දෑනටමත් වෑඩිපුර A තියෙනවනෙ.. ",
            "likes": "+3"
        },
        {
            "comment": " Doing job or earning money is not the life However this is a new way of doing things differently ",
            "likes": "+2"
        },
        {
            "comment": " Congratulations son! You're a genius. All the very best for all your future. ",
            "likes": "+2"
        },
        {
            "comment": " Government school wala laminth me method eka introduce karanna puluwan nam, weda karayo thawa bihiwei,, ",
            "likes": "+1"
        },
        {
            "comment": " Great work... ",
            "likes": "0"
        },
        {
            "comment": " අධ්‍යාපනය වනසන කුමන්ත්‍රණයක් ",
            "likes": "0"
        },
        {
            "comment": " Mage hubby me widiyatama pass wela Engineering faculty select wanawita wayasa 16. Wayasa adui kiyala sarasavi waram labila naha..Awruddak yanawita lamayage watina kalaya nasthiwenawa kiyala Prnicipal saha pansale loku hamuduruwo sahenna mahansiwela wasarak yanawita wishesha awasarayakin sarasawi waram laba dunna.Daksha lamayinge kalaya nasthi kirima aparadayak.Samahara widesha ratawala sarasawi adyapanaya patan ganne wayasa 15 ho 16. ",
            "likes": "0"
        },
        {
            "comment": " Wish you All the best putha.i show when you small one day you will become a star.your mother father they are very good people.budu saranai. ",
            "likes": "0"
        },
        {
            "comment": " In most developed countries yout can earn a degree by 21. We have a funny rule that one need to be over 18 to enter uni. A friend of mine got selected below that age. He was not allowed to the engineering faculty. Funny thing is he was not even allowed next year. He had to pass the exam all over again. My year another funny thing happened. Few high achievers were admitted to the second year direct.The same age limit was kept as 18 but due to double promotion I was able be one of the youngest in the engineering faculty. ",
            "likes": "0"
        },
        {
            "comment": " Ekatath kujeeth koment dala mun ",
            "likes": "0"
        },
        {
            "comment": " මේ ළමයා දක්ෂයි ,නමුත් ටියුෂන් ගුරුවරු ගෙදරට ගෙනත් තනි අවධානයක් නොගත්තානම් පාස් වෙන්න පුලුවන්ද? විද්‍යා විෂය කලානම් ප්‍රැක්ටිකල් වලට අවශ්‍ය උපකරණ සපයා ගන්නේ කෙසේද? වාණිජ & කලා මේ විදිහට කරගන්න පුළුවන් . පාසල් නොගියත් ගුරුවරු ගෙදරට ගෙන්නුවා. දුප්පත් ළමයෙකුට මේක හිතන්නවත් බැරි නිසයි රජයේ පාසල් නොමිලේ අධ්‍යාපනය දෙන්නේ . ",
            "likes": "-4"
        },
        {
            "comment": " පාසල් කාලය තමයි ජීවිතේ සොදුරුම කාලය. ඒ සුන්දරම කාලය අවුරුදු දෙකකින් අඩු කරගත්තා කියලා හිතාගනින් කොල්ලෝ. ",
            "likes": "-123"
        },
        {
            "comment": " අනේ බන් ඕක බුක්තිවින්දා කියල රස්සාවක් හොයාගෙන පවුල් වෙලා කට්ට කනකොට ඇති වෙන සෙතක් නෑ. මෙහෙම හරි ගොඩ ගියොත් ජීවිතේ විඳින්න ඕනතරම් කල් තියෙනවා. ",
            "likes": "+17"
        },
        {
            "comment": " I also feel like that. Our children need to get A/L school experience They can get it only once in life time. Doing jobs or studying furthe you can after that Doing job and earning money is different story ",
            "likes": "-4"
        },
        {
            "comment": " මේවා රජයේ අධ්‍යාපන නීති වලට පටහැනි ක්‍රියාවකි ....ඔහුගේ විභාග ඉල්ලුම්පත්රයට අත්සන් කල යට පවා වැරදි වැටෙයි ...දෙමව්පියන්ද වග කිව යුතු වේ .......... ",
            "likes": "-132"
        },
        {
            "comment": " ඔච්චර කුහක වෙන්න එපා මනුස්සයෝ... ",
            "likes": "+11"
        },
        {
            "comment": " බොරු වැඩ තමයි ඉතින්...දෙමව්පියො රැවටීම....අලුත් ආන්ඩුව ආවත් හරි රටම කැලබිලා ",
            "likes": "-151"
        },
        {
            "comment": " Uba kochara nam walin comment karanwada ban. Mara cheetayak thami uba. ",
            "likes": "+5"
        }
    ]
}