{
    "Source": "https://www.gossiplankanews.com/",
    "Timestamp": "7/28/2023 02:00:00 PM",
    "Headline": "\nEPF හා ETF ගැන ඉදිරිපත් කළ පෙත්සමට නීතිපතිගෙන් විරෝධතා  \n",
    "News Content": "\nවැඩකරන කෝටි දෙකකට අධික ජනතාවකගේ සක්‍රිය ගිණුම් ඇති සේවක අර්ථසාධක අරමුදල සහ සේවා නියුක්තිකයන්ගේ භාර අරමුදලෙන් ලබාගත් ණය දේශීය ණය ප්‍රතිව්‍යුහගත කිරීමේදී කප්පාදු කිරීම වැළැක්වීමේ නියෝගයක් නිකුත් කරන්නැයි ඉල්ලමින් අන්තර් සමාගම් සේවක සංගමය ඉදිරිපත් කොට ඇති මූලික අයිතිවාසිකම් පෙත්සම විභාගයට නොගෙනම නිෂ්ප්‍රභ කිරීම සඳහා විරෝධතා ගෙනු කරන බව නීතිපතිවරයා ඊයේ (27දා) ශ්‍රේෂ්ඨාධිකරණයට දැනුම් දුන්නේය.අදාළ විරෝධතා දැනටමත් අධිකරණයේ ගොනුකර ඇතැයි නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් කණිෂ්කා ද සිල්වා මහත්මිය දැනුම් දුන් අතර පෙත්සම අගෝස්තු මස 03වැනිදා කැඳවීමට අධිකරණය නියම කළේය.රජය සේවක අර්ථසාධක අරමුදලෙන් සහ සේවා නියුක්තිකයන්ගේ භාර අරමුදලෙන් ලබාගෙන ඇති ණය කප්පාදු කිරීමට කටයුතු කළහොත් එම අරමුදල්වල සාමාජිකයන්ට දැඩි අගතියක් වන බව පවසමින් අන්තර් සමාගම් සේවක සංගමය ඉදිරිපත් කොට ඇති මූලික අයිතිවාසිකම් පෙත්සම කැඳවනු ලැබූ අවසථාවේදී එලෙස නියම කෙරිණ. ශ්‍රේෂ්ඨාධිකරණ විනිසුරුවරුන් වන ගාමිණ අමරසේකර සහ කුමුදුනී වික්‍රමසිංහ යන මහත්ම මහත්මීන්ගෙන් සැදුම්ලත් විනිසුරු මඩුල්ල හමුවේ මෙම පෙත්සම කැදවනු ලැබීය. \n අන්තර් සමාගම් සේවක සංගමය සහ එහි සභාපති වසන්ත සමරසිංහ, එහි ලේකම් ජනක අධිකාරි ඇතුළු හයදෙනෙකු ගොනු කොට ඇති මෙම පෙත්සමේ වගඋත්තරකරුවන් වශයෙන් අග්‍රාමාත්‍යවරයා ඇතුළු අමාත්‍ය මණ්ඩලය, ශ්‍රී ලංකා මහ බැංකුවේ අධිපති ආචාර්ය නන්දලාල් වීරසිංහ, එහි මූල්‍ය මණ්ඩලය, සේවක අර්ථසාධක අරමුදල සහ සේවා නියුක්තිකයන්ගේ භාර අරමුදලේ ප්‍රධානීන්, නීතිපතිවරයා ඇතුළු 46දෙනෙකු නම් කොට ඇත.සේවක අර්ථසාධක අරමුදල තුළ රටේ වැඩකරන කෝටි 02කට අධික ජනතාවකගේ සක්‍රිය ගිණුම් ඇති බවත්, සේවා නියුක්තිකයන්ගේ භාර අරමුදලේ තුළ ආසන්න වශයෙන් රටේ වැඩකරන කෝටි 2 1/2කට අධික ජනතාවකගේ සක්‍රිය ගිණුම් ඇති බවත් පෙන්වා දෙන පෙත්සම්කරුවෝ සේවක අර්ථසාධක අරමුදලේ ඇති මුදල්වලින් 93%ක් පමණ මහ බැංකුව නිකුත් කරන භාණ්ඩාගාර බිල්පත් සහ මහබැංකු බැඳුම්කරවල ආයෝජනය කර ඇතැයිද සේවක අර්ථසාධක අරමුදලෙන් අරමුදල්වලින් රු. බිලියන 2390.4 ක් රජයේ බැඳුම්කර හා සුරැකුම්පත්වල ආයෝජනය කර ඇතැයිද පෙන්වා දෙති.සේවා නියුක්තිකයන්ගේ භාර අරමුදලේ ඇති මුදල්වලින් 86% ක් පමණ (රු. මිලියන 352 544 වටිනා) රජයේ සුරැකුම්පත්වල සහ භාණ්ඩාගාර බිල්පත්වල ආයෝජනය කර ඇතැයි පෙන්වා දෙන පෙත්සම්කරුවෝ පසුගිය මාර්තු මස 22වැනිදා ජනාධිපති රනිල් වික්‍රමසිංහ මහතා ජාත්‍යන්තර මූල්‍ය අරමුදල සමග ඇතිකරගත් කාර්යමණ්ඩල මට්ටමේ ගිවිසුම පාර්ලිමේන්තුවට සභාගත කොට ඇතැයිද පෙන්වා දෙති. \n ජාත්‍යන්තර මූල්‍ය අරමුදල සමග ඇතිකරගත් එකගතාවට අනුව දේශීය ණය ප්‍රතිව්‍යුහගත කිරීමේ වැඩපිළිවෙළක් ක්‍රියාත්මක කිරීමට තීරණය කර ඇතැයිද, ජාත්‍යන්තර ණය හිමි ආයතනවලට ඒ බවට ප්‍රතිඥාවක් ලබාදී ඇතැයිද, පෙන්වාදෙන පෙත්සම්කරුවෝ දේශීය ණය ප්‍රතිව්‍යුහගත කිරීමේ කටයුතුවලට අනුමැතිය ලබාගැනීම සඳහා සති අන්තයේ විශේෂ පාර්ලිමේන්තු සැසි වාර 02ක් පැවැත්වීමට පක්ෂ නායක රැස්වීමේදී තීරණයක් ගෙන ඇතැයිද, ඒ යටතේ ජුනි මස 30වැනිදා විශේෂ බැංකු නිවාඩුවක්ද රජය ප්‍රකාශයට පත් කොට ඇති බවද පෙන්වා දෙති. සේවක අර්ථසාධක අරමුදල හා සේවා නියුක්තිකයන්ගේ භාර අරමුදලෙන් රජය ලබාගෙන ඇති ණය කප්පාදු කළහොත් කෝටි 02කට අධික එහි සාමාජිකයන්ට දැඩි අගතියක් වන බවත්, මෙවැනි කටයුත්තක් සඳහා රජය අදාළ අරමුදල්වල සාමාජිකයන්ගේ කැමැත්ත ලබාගෙන නැතැයිද පවසති. රජය එහි සාමාජිකයන්ගේ අදහස් විමසීම ප්‍රතික්ෂේප කිරීමෙන් රාජ්‍ය ප්‍රතිපත්තීන් උල්ලංඝනය කර ඇතැයිද, ඉන් පෙත්සම්කරුවන්ගේ මූලික අයිතිවාසිකම් උල්ලංඝනය කර ඇති බවට තීන්දුවක් ලබාදෙන්නැයිද, ඉල්ලා සිටින පෙත්සම්කරුවෝ සේවක අර්ථසාධක අරමුදලෙන් සහ සේවා නියුක්තිකයන්ගේ භාර අරමුදලෙන් රජය ලබාගත් ණය කප්පාදු කිරීම වැළැක්වීමේ නියෝගයක් නිකුත් කරන්නැයිද ඉල්ලා සිටිති. \n පෙත්සම කැඳවනු ලැබූ අවස්ථාවේදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් කණිෂ්කා ද සිල්වා මහත්මිය කරුණු ඉදිරිපත් කරමින් මෙම මූලික අයිතිවාසිකම් පෙත්සමක් විභාගයට නොගෙනම නිෂ්ප්‍රභ කරන්නැයි ඉල්ලා මූලික විරෝධතා මතු කිරීමට අපේක්‍ෂා කරන බවද ඊට අදාළ විරෝධතා මේ වන විටත් ගොනුකර ඇතැයිද කීවාය. ඉදිරිපත් වු කරුණු සලකා බැලීමෙන් අනතුරුව පෙත්සම ලබන අගෝස්තු 03වැනිදා කැඳවීමට නියම කළ විනිසුරු මඬුල්ල දෙපාර්ශ්වයේ කරුණු හා සැලකිරීම් එදින සලකා බලන බවද දැනුම් දුන්නේය.• බුද්ධිමාල් රුබේරු \n",
    "URL": "https://www.gossiplankanews.com/2023/07/epf-etf-government.html\n",
    "Category": "N/A",
    "comments": [
        {
            "comment": " People in the Attorney General's department receive a monthly pension from public money after they retire. So they do not understand the economic pain of private sector workers. ",
            "likes": "+33"
        },
        {
            "comment": " සිරාවට මුන් නම් මහ සක්කිලිම ජාතියක්. දේශපාලුවො ඇතුලු තක්කඩි නිලදාරියන්ට තියෙන අයිතිය මොකක්ද වැඩකරන ජනතාවට අයිති epf etf එකට අත තියන්න. ",
            "likes": "+10"
        },
        {
            "comment": " හරි වැඩක්නෙ යකෝ මේක.... පුළුවන් තරම් විරෝධතා ගොනු කරන්න ඕනි දේකට ඇයි මේ තහංචි දාන්නෙ? ",
            "likes": "+22"
        },
        {
            "comment": " වසර 75ක් සක්කිලි දේශපාලුවන් හොරකම්කල හිලව්වට අපේ EPF/ETF එක. රටේ ඉන්න කාලකන්නි අපත්යන්ගේ බඩවල් පිරවීමට අපේ මාසික වැටුපෙන් බදූ . ඉන්න හිතෙන රටක් ",
            "likes": "+2"
        },
        {
            "comment": " නීතිපති දෙපාර්තමේන්තුව කලයුත්තේ රටේ මහජනතාවගේ අයතිවාසිකම් සුරැකීම සඳහා නීතිය ක්‍රියාත්මක කිරීම. ලංකාවේ නීතිපති කරන්නේ අනික් පැත්ත. ",
            "likes": "+2"
        },
        {
            "comment": " Govt bonds are bought by big sharks of the private sector as well.The infamous Maha Badumkara Magadiya was a game plan of Rani's cronies to loot public funds.Ranil has spared these big sharks because they are his cronies.But has trimmed retirement benifits of private sector workers But Rani's dung eaters still praise him because whatever happens to these poor people does not matter to them.because they get lots of dung to eat. ",
            "likes": "0"
        },
        {
            "comment": " EPF, ETF තැන්පත් මුදල් වලින් ණය ප්‍රතිව්‍යුහගතකරණය කරන්න ආධාරයක් ලැබෙන්නෙ නැත්නම් බැංකු තැන්පත් කරුවන්ගේ පොලියෙන් 30% ක withholding tax එකක් ගැනීමට සිදුවෙනවා. එම tax එක EPF,ETF වලට ලැබෙන පොලියටත් බලපානවා. එහෙම කලොත් බැංකු ගණුදෙණු අඩාල වෙනවා.. බැංකු පද්ධතිය ම කඩාවැටෙනවා. EPF, ETF තැන්පතු වල වටිනාකම අඩු වෙනවා. ",
            "likes": "-27"
        },
        {
            "comment": " මෝඩයෝ , EPF, ETF කියන්නෙ social security funds එහෙම නැත්නම් සමාජ ආරක්ෂණ අරමුදල්. ඒවගේ අරමුදල් වෙන රටවලත් තියෙනව. ඒවගේ අරමුදල්වලට කිසිම රටක් මොන හේතුවකටවත් අත තියන්නෙ නැ අපේ රටේ ඇරෙන්න. ඒවා පාවිච්චි කරනවට අනිවාර්යයෙන් විරුද්ධ වෙන්න ඕනි. ඒවා නැත්නම් පුද්ගලික අංශයේ සේවකයෙක් විශ්‍රාම ගියාම මොනවද දෙන්න ඉතුරු වෙන්නෙ. ",
            "likes": "+14"
        },
        {
            "comment": " ඇයි හොරකම් කරපු සල්ලි, අර්ජුන් වෙඩිමට යන්න මහබැංකුව කඩපු සල්ලි ගජ මිතුරං ගසාකාපු සල්ලි එකතුකරන්න ඕනේ නැද්ද ? ",
            "likes": "+8"
        },
        {
            "comment": " You are right. We are in a bankrupt country. Our economy is bankrupted. So,this is the best of best option available.  No individual will loose his EPF or ETF when he retire. ",
            "likes": "-8"
        },
        {
            "comment": " But they loose the interest what they gain. Ruwan is a fool ",
            "likes": "+1"
        }
    ]
}