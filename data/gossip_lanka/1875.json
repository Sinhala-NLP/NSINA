{
    "Source": "https://www.gossiplankanews.com/",
    "Timestamp": "9/30/2019 01:30:00 PM",
    "Headline": "\nගෝඨාට සහාය දෙනවාද? ශ්‍රීලනිප තීන්දුව අද\n",
    "News Content": "\n\n\n\nමෙවර ජනාධිපතිවරණයේදී ශ්‍රි ලංකා පොදු ජන පරමුණේ ජනාධිපති අපේක්ෂිත ගෝඨාභය රාජපක්ෂ මහතාට සහාය දෙනවාද? නැද්ද? සම්බන්ධයෙන් ශ්‍රී ලංකා නිදහස් පක්ෂිය අද (30) අවසන් තීරණයක් ගැනීමට  \nනියමිතය.ඒ සඳහා ශ්‍රී ලංකා නිදහස් පක්ෂයේ මධ්‍යම කාරක සභාව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (30) රාත්‍රී 7.00ට ජනාධිපති නිල නිවෙසේදී රැස්වේ.\nජනාධිපතිවරණයේදී එක්ව කටයුතු කිරිම සම්බන්ධයෙන් ශ්‍රී ලංකා පොදු ජන පෙරමුණ හා ශ්‍රී ලංකා නිදහස් පක්ෂය අතර සාකච්ඡාවට නවයක් පමණ මීට පෙර පැවැති අතර එහිදී ප්‍රතිත්තිමය කරුණු සම්බන්ධයෙන් දෙපාර්ශ්වය එකගතාවකට පැමිණ තිබිණි.\n\n\n\n\n\nකෙසේ වෙතත් ජනාධිපතිවරණයේදී ගෝඨාභය රාජපක්ෂ මහතා තරග කරන පොහොට්ටුව ලකුණ සම්බන්දයෙන් දෙපාර්ශවය මත දෙකක සිටින නිසා මෙතෙක් අවසන් තීරණයක් ගැනීමට නොහැකි විය.\nපොහොට්ටුව ලකුණ වෙනස් කළ නොහැකි බව ශ්‍රී ලංකා ප‍ොදු ජන පෙරමුණ ප්‍රකාශ කර ඇති අතර එය වෙනස් කර වෙනත් පොදු ලකුණක් යොදා ගත යුතු බව ශ්‍රී ලංකා නිදහස් පක්ෂය ප්‍රකාශ කර ඇත.\n\nමේ අතර ශ්‍රී ලංකා නිදහස් පක්ෂයේ පාර්ලිමෙන්තු මන්ත්‍රී කණ්ඩායම ද ජනාධිපති මන්ත්‍රීපාල සිරිසේන මහතාගේ ප්‍රධානත්වෙයෙන් ඉකුත් සිකුරාදා (27) රාත්‍රියේ ජනාධිපති නිල නිවෙසේදී රැස් වූ අතර එහිදීත් ලකුණ සම්බන්ධයෙන් පැය තුනකට අධික කාලයක් තිස්සේ සාකච්ඡා වී ඇත.\nපොහොට්ටුව ලකුණ වෙනස් කර වෙනත් පොදු ලකුණකට යා යුතු බව එහිදී මන්ත්‍රීවරුන් වැඩි දෙනකු පවසා ඇති බව වාර්තා විය. මේ සම්බන්ධයෙන් විපක්ෂ නායක මහින්ද රාජපක්ෂ, ඡනාධිපතිවරණ අපේක්ෂික ගෝඨාභය රාඡපක්ෂ.පොදු ජන පෙරමුණේ නායක සංවිධාංයක බැසිල් රාඡපක්ෂ යන මහත්වරුන් සමග සියළුම කරන බව ජනාධිපතිවරයා එහිදී ප්‍රකාශ කර තිබිණි.\nමේ අතර ජනාධිපති මෛත්‍රීපාල සිරිසේන මහතා සහ ඒකාබද්ධ විපක්ෂයේ පක්ෂ නායකයීන් අතර හමුවක් ද පෙරේදා (23) පෙරවරුවේ ජනාධිපති නිල නිවසේ දී පැවැත්විණි. \n\n\n\n\nඒකාබද්ධ විපක්ෂයේ නායක දිනේෂ් ගුණවර්ධන, කොමියුනිස්ට් පක්ෂයේ ප්‍රධාන ලේකම් ඩිටී ගුණසේකර, ලංකා සම සමාජ පක්ෂයේ නායක මහාචාර්ය තිස්ස විතාරණ, පිවිතුරු හෙළ උරුමයේ නායීක උදය ගමන්පිල, ජාතික නිදහස් පෙරඹුණේ නායක විමල් වීරවංශ. ප්‍රජාතන්ත්‍රවාදී වාමාංෂික පෙරමුණේ නායක වාසුදේව නානායක්කාර, අසංක නවරත්න, ඩී. කලන්සුරිය යන පක්ෂ නායකයෝ ඊට සහභාගී වුහ.\nජනාධිපතිවරණයේදී ගෝඨාභය රාජපක්‍ෂ මහතාට සහාය දීමට ශ්‍රීලනිප මන්ත්‍රී කණ්ඩායමකි එකඟතාව පළ වි ඇති නමුත් ලකුණ සම්බන්ධයෙන් ගැටලුවක් ඇති බව ජනාධිපතිවරයා එහිදී පවසා ඇත. ඒ අනුව පොහොට්ටුව ලකුණ වෙනුවට දෙපාර්ශවයටම එකඟ විය හැකි වෙනත් ලකුණක් යොදා ගැනීම නම් මන්ත්‍රී කණ්ඩායමේ ඉල්ලීම බව ද ජනාධිපතිවරයා ප්‍රකාශ කර ඇත.\n  -අජන්ත කුමාර අගලකඩ-\n\n",
    "URL": "https://www.gossiplankanews.com/2019/09/slfp-gota.html\n",
    "Category": "N/A",
    "comments": [
        {
            "comment": " දැනටමත් SLFP එකේ 80% ක් පමණ පොහොට්ටුව එක් වි හමරයි..සිරිසේන ප්‍රමුඛ කණ්ඩායම කොහොම තීන්දු තීරණ ගත්තත් ගෝඨාට ඔවුන් සහයෝගය දක්වනවා ..ජනාධිපතිවරණයෙන් පසුව SLFP එක ත්‍රිවිල් පක්ශ්‍යක් බවට පත්වෙන එක අනිවාර්යයි ... ",
            "likes": "+45"
        },
        {
            "comment": " මහේෂ් නිසා ගෝටාගේ චන්ද කැඩෙයි කියා ඔබට බියක් සිතෙනවාද? බිය නොවන්න පුත! මහේෂ් මෙන් නොව ගොටාබය යනු සුපිරිසිදු, උගත්, බුද්ධිමත්, දේශප්‍රේමී, කිසිඳු වංචාවක්, මිනීමැරුමක්, හොර මගඩියක්, මැර වැඩක් කර නැති, ඔහු වැනිම පිරිසිදු චරිතවත් (වීරවංශ, එස් බී, මහින්දානන්ද, ජොන්ස්ටන්, බැසිල්, හිස්බුල්ලා, ප්‍රසන්න රණවීර, etc ...) රට සුකිත මුදිත කල හැකි අවංක ගෝල බාල පිරිසක් වටකොටගත් නායකයෙකි. ",
            "likes": "+1"
        },
        {
            "comment": " එක එකාට ඕනෑ ඕනෑ විදියට නෙවෙයි බහුතර ජනතාවට ඕනෑ විදියටයි ජනාධිපති තේරෙන්නේ දැනටමත් ගෝඨාභය මහත්තයාට තිබෙන ප්‍රතිචාරය අනුව එතුමා බහුතර ජනතාවගේ කැමැත්ත අරන් ඉවරයි දැන් තියෙන්නේ නීතිය අනුව ඡන්දය ලබාගන්න එක විතරයි ඒකට අකුල් හෙලන්න කාටවත් බැහැ එහෙම ආවත් කොහොමහරි මොනදේ කරලා හරි එතුමා දිනනවාමයි ",
            "likes": "-7"
        },
        {
            "comment": " උඹල උඹලට සහයෝගය දීගෙන සමගියෙන් කාපල්ලා. තව ටික දවසයි තියෙන්නෙ, ඊට පස්සෙ අපි අපේ ජනතාවට වග කියන ආණ්ඩුවක් හදනවා ",
            "likes": "+17"
        },
        {
            "comment": " මමත් ජනතා ජයක්ම පතනවා මිත්‍රයා.. හැබැයි මේ වෙනකම් අපේ මව්බිම මුන්ගෙ කැන්ටිම කරන් ඉන්න උන් දැනටමත් අහිංසක මිනිස්සුන්ව ලස්සනට නැවතත් ගොනාටම අන්දගෙන හිනාවෙවී යනවා.... යෝෂිත රාජපක්ෂ අසහාය යුධ විරැවාට ජය මංගලම්! ",
            "likes": "+6"
        },
        {
            "comment": " අපි මොනතරම් බෙදුනත් මේ ධනපති පංතිය සහයෝගයෙන් මේ රට සූරාකනව. ජාතික ජනබලවේගයට මේ සෑරේ ජනතාව එකතුවෙනවනම් රටක් විදිහට අපට දෙයක් කරන්න පුලුවන්, මුන්ගේ හොරකම නෑවෑත්තුවත් රටට විශාල මුදලක් ඉතිරි වෙනවා, මම අදහස් කලේ ඒකයි මචං ",
            "likes": "+2"
        },
        {
            "comment": " උඹලා සාත්තු කරන්නේ බෝ පැලවලට කියලා හරියටම විශ්වාසද? විස්තර මොනවත් දන්නැති නිසා විශ්වාස කරනවද? ",
            "likes": "0"
        },
        {
            "comment": " ආසයි බයයි ",
            "likes": "+8"
        },
        {
            "comment": " අද නාටකය \"රෙදි නැති, ජන පති\"! ",
            "likes": "+4"
        },
        {
            "comment": " නිතර වෙනස් වන තීන්දු දින ...හරිම හිනා  :D ",
            "likes": "+4"
        },
        {
            "comment": " sira netath sajja unp front eka 6 million plus gannawa. ",
            "likes": "+3"
        },
        {
            "comment": " තීන්දුව කල් දානවා ගෝථාභය ගේ 2 වන දා නඩුව ඉවර වෙන කං ",
            "likes": "+1"
        },
        {
            "comment": " Kohomat next president Mr.Gotabaya ! ",
            "likes": "-2"
        },
        {
            "comment": " Beautiful dream. Sleep well to see the end. ",
            "likes": "-2"
        },
        {
            "comment": " Kohomat next president Mr.Gotabaya ! puluwannam paraddala penwapan ! ",
            "likes": "-1"
        },
        {
            "comment": " මහින්ද රාජපක්‍ෂ මන්‍ත්‍රීවරයෙක් ඇමතිවරයෙක් විදියට ජනතාව අතර ඉදලා දේශපාලන අත්දැකීම් ලබාගෙන ජනාධිපතිත් වුනා නමුත් ඔහු වැරදි මාවතකට යොමු වූ නිසා බලය අහිමිකරගත්තා එතනදී කවුරුත් බැන්නේ එතුමා වටා රොක් වූ සහෝදර සමාගමට සහ පුත්‍ර සමාගමට ,සජිත් මෛත්‍රී රනිල් යන අයගේ දේශපාලන භාවිතය අපි හැමෝම දන්නවා නමුත් මන්ත්‍රීවරයෙක්වත් නොවුන ගෝඨාභයගේ දේශපාලන භාවිතයක් දන්නෙත් නැතිව එකපාරටම ජනපති පුටුවේ වාඩිකරන්න මේ රටේ ඉන්නේ ඇත්තටම මිනිස්සුද නැත්නම් හරක්ද ? ",
            "likes": "-3"
        },
        {
            "comment": " Me rate bahutharayak minissu kamal. Ema nisa Gota Janadhipathi wenne na. ",
            "likes": "-2"
        }
    ]
}