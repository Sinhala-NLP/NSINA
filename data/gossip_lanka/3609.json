{
    "Source": "https://www.gossiplankanews.com/",
    "Timestamp": "8/31/2022 10:15:00 AM",
    "Headline": "\n රාජ්‍ය ආයතනවලින් ජනතාවට ලැබෙන ප්‍රතිචාර ප්‍රමාද වීම වැළැක්වීමට චක්‍රලේඛයක්\n",
    "News Content": "\nරාජ්‍ය ආයතනවලට ජනතාව ඉදිරිපත් කරන ගැටලු හා විමසීම්වලට අදාළ රාජ්‍ය ආයතනය ප්‍රතිචාර ලබාදීමේදී මතු වී ඇති ප්‍රමාදයන් වැළැක්වීම සඳහා රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශය විශේෂ චක්‍රලේඛයක් නිකුත් කර තිබේ. අදාළ චක්‍රලේඛයට අනුව අවසන් පිළිතුරක් ලබාදිය නොහැකි මොහොතක ලිපියක් ලැබී සතියක් ඇතුළත ලිපිය ලද බවට වන අතුරු පිළිතුරක් අදාළ පාර්ශ්ව වෙත යැවිය යුතු බව සඳහන් වේ.\n \n\n\n \n එමෙන්ම සති හතරක් තුළ අවසන් පිළිතුරක් යැවීමද අනිවාර්ය කර ඇති අතර, අදාළ පිළිතුර ලිපියේ අත්සනට පහළින් විෂය භාර මාණ්ඩලික නිලධාරියාගේ ඍජු දුරකථන අංකය, ෆැස්සේ අංකය සහ විද්‍යුත් ලිපිනය සඳහන් කිර්මද අනිවාර්ය කර තිබේ.විද්‍යුත් තැපෑල සම්බන්ධයෙන් මෙම චක්‍රලේඛය මගින් දක්වා ඇත්තේ, කාර්යාලයන් වෙත ලැබෙන විද්‍යුත් ලිපි පරික්‍ෂාව නිතිපතා සිදුවිය යුතු සේම ඒ සඳහා වන නිලධාරියෙකු පත් කළ යුතු බවයි. එමෙන්ම ලැබෙන විද්‍යුත් ලිපි සඳහා එදිනම පිළිතුරක් ලබාදීමට රාජ්‍ය නිලධාරීන් වගබලාගත යුතු බවද මෙම චක්‍රලේඛය මගින් දක්වා ඇත. යම්හෙයකින් අවසන් පිළිතුරු දීමට ඒ මොහොතේම නොහැකි නම් පිළිතුර දෙන දින සඳහන් කර අතුරු පිළිතුරක් යැවීමේ අවශ්‍යතාවද අවධාරණය කර ඇත.\n \n\n\n \n මෙම චක්‍රලේඛය මගින් ලැබෙන සෑම දුරකථන ඇමතුමකටම පිළිතුරු ලබාදීම අනිවාර්ය කර ඇති අතර, වැඩි වශයෙන් දුරකථන ඇමතුම් ලැබෙන ආයතන හෝ අංශ වේ නම්, ඒ සඳහා වන නිලධාරියෙකු පත් කිරීමේ අවශතාවද තවදුරටත් පෙන්වාදී තිබේ. රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යවරයා ලෙස අග්‍රාමාත්‍ය දින්නේ ගුණවර්ධන මහතාගේ උපදෙස් මත මෙම චක්‍රලේඛය නිකුත් කළ බව එම අමාත්‍යාංශ ලේකම් ප්‍රියන්ත මායාදුන්න මහතා ප්‍රකාශ කළේය. \n",
    "URL": "https://www.gossiplankanews.com/2022/08/government-service-delay.html\n",
    "Category": "N/A",
    "comments": [
        {
            "comment": " මේවා අලුත් නීති නොවෙයි අතීතයේ ක්‍රියාත්මක නීති .මේවා නැතුව ගියේ 1999 සිට බදවා ගැනීම් කිරීමෙන් පසුවයි.ඒ අතර කියන්න ඕන ආයතන සංග්‍රහය පරිදි ලිපි ලිවීමත් කරන්න කියලා මතක් කරන්න කියලා .තවත් කියන්න වෙනවා යම් දෙපාර්තමේන්තුවක අභ්‍යන්තර විගණන අංශයක් තිබේනම් කෙනෙක් යම් පැමිණිල්ලක් කලොත් ලිපිය යැවූ කෙනාගෙන් තොරතුරු නොඉල්ලා අභ්‍යන්තර විගණන අංශය මගින් විමර්ශනය කරන්න උපදෙස් දෙන ලෙසයි ",
            "likes": "+8"
        },
        {
            "comment": " අනේ call එකක් answer කරන්නේ නැති එවුන් email එවයි. ",
            "likes": "+3"
        },
        {
            "comment": " Radjya ayathana wala niladarin hata janathawagen lebiya yuthu wana prathichara dekweemata wenama sthanayak ema ayathana idiripasa maha parey wen kala yuthuya. Than wath molaya oedunoth loku deyak. ",
            "likes": "+3"
        },
        {
            "comment": " Most of the government servents (99%) have zero or low computer literacy. They do not even know how to send a professional email.  If 1000 computer experts are appointed, surely 1 million can be sent home and save a lot of public money. It is a waste for paying salary otherthan Healthcare and education. ",
            "likes": "+7"
        },
        {
            "comment": " ප්‍රමාද වී හෝ මෙවැනි චක්‍රලේඛයක් අගමැතිතුමාගේ උපදෙස් පරිදි නිකුත් කිරීම් ගැන බෙහෙවින්ම ස්තූතියි ",
            "likes": "+2"
        },
        {
            "comment": " ජාඇල ප්‍රාදේශීය සභාවෙන් උප්පැන්න සහතිකයෙ ගන්න ගියා. 10ට කලින් ආපු අයට විතරක් application එක බාර ගෙන පහුවෙනිදට එන්න කිව්ව. අපහු පහුවෙනිද ගිහින් ගත්ත. ඔය printout එක ගන්න දවසක් ගන්න අයත් එක්ක මෙ රටවල් හැදෙයිද? ",
            "likes": "+1"
        },
        {
            "comment": " කොහේද මෝඩයෝ ප්‍රාදේශීය සභාව උප්පැන්න සහතික දෙන්නෙ .ඒකවත් හරියට නොදැන ඔහොම ලියන්න එපා බං.ඒ එක්කම කියන්න ඕන ප්‍රාදේශීය සභාවල වැඩකරන අය තරම් ඉහළම පිරිසක් තවත් නැහැ කියලා (පළාත් පාලන ආයතන වල) වැඩකරන ඒවායේ ජරාජීර්ණව පරම්පරාවෙන් උරුමය ඇතිව වැඩකරන අයනම් කියන්නෙ එම ආයතන උපතේ සිට මරණය දක්වා ඔක්කොම කොරන්නෙ උන් කියලා තමා ) ",
            "likes": "+1"
        },
        {
            "comment": " උප්පැන්න්නෙ කොපියක් බන් ",
            "likes": "0"
        },
        {
            "comment": " ඒ ගමන කියනවා කොපියක් කියලා කොපියක් වුනත් ගන්න වෙන්නෙ ප්‍රාදේශීය ලේකම් කාරයාලයෙන් තමයි උප්පැන්න නිකුත්කිරීමට සමහරක් අය කාලයක් ගන්නවා ඉස්සර එනම් ෆොටෝකොෆි නැතිකාලයේ අතින් ලියා දුන්නෙ ඒ කාලයේ කොපමණ දුරකින් ආවත් සහතික දුන්නෙ 3.45 පසුවෙලා.නමුත් ෆොටෝකොෆි යන්ත්‍රය ආවට පස්සෙත් ප්‍රාදේශීය ලේකම් කාරයාල ඇතිකර (1992) ඒවායින් සහතික දුන්නත් පරණ කණ්ඩායම් 3.45 දක්වා සහතික දුන්නෙ නැහැ නමුත් අපි එහෙම තිබුනු තත්වය වෙනස්කලා.ඒත් මෑතකදී නැවතත් එහෙම වෙනවා කියලා New ගේ අදහසින් පේනවා ",
            "likes": "0"
        },
        {
            "comment": " ජාඇල ප්‍රාදේශීය සභාවෙන් උප්පැන්න සහතිකයෙ ගන්න ගියා. 10ට කලින් ආපු අයට විතරක් application එක බාර ගෙන පහුවෙනිදට එන්න කිව්ව. අපහු පහුවෙනිද ගිහින් ගත්ත. ඔය printout එක ගන්න දවසක් ගන්න අයත් එක්ක මෙ රටවල් හැදෙයිද? ",
            "likes": "0"
        },
        {
            "comment": " ආපෝ ඕව මොන ක්‍රියා මාර්ගද ? ආයතනය ඉස්සරහට ගිහින් උද්ඝෝෂණය කරන්න ඕන. අපේ ලප නායක සහෝදරයාගේ විසඳුම ඕක ",
            "likes": "-5"
        }
    ]
}