{
    "Source": "https://www.gossiplankanews.com/",
    "Timestamp": "8/29/2022 11:30:00 AM",
    "Headline": "\nපාන් ගෙඩියක මිල රු 250 දක්වා ඉහළ යන ලකුණු\n",
    "News Content": "\nදිනපතා ඉහළ යන තිරිඟු පිටි මිල අද (29) දා දින සිට දින 03ක් තුළ පාලනය නොකළහොත් පාන් ගෙඩියක මිල රුපියල් 60කින් හා බනිස්, මාලුපාන් වැනි තිරිඟු පිටි ආශ්‍රිත කෙටි ආහාරයක මිල රුපියල් 30කින් ඉහළ දැමීමට කටයුතු කරන බව සමස්ත ලංකා බේකර් හිමියන්ගේ සංගමය සඳහන් කරයි. මෙරටට අවශ තිරිඟු පිටි සමාගම් 02ක් විසින් සැපයූ බවත්, එහෙත් පවතින ඩොලර් අර්බුදය නිසා අදාළ සමාගම් විසින් වෙළෙඳ පොළට නිකුත් කළ තිරිඟු පිටි ප්‍රමාණය 50%ක් දක්වා අඩු වූ බවත් එම සංගමයේ සභාපති එන්.කේ. ජයවර්ධන මහතා සඳහන් කළේය. \n\n \n\n\n \n\n මේ අනුව රුපියල් 200කට අඩුවෙන් අලෙවි වූ තිරිඟු පිටි කිලෝවක මිල රුපියල් 270ක් දක්වා ඉහළ ගිය බවත්, එහිදී පවතින තත්ත්වය සැලකිල්ලට ගෙන වින්දේශවලින් තිරිඟු පිටි ගෙන්වා අඩු මුදලට අලෙවි කිර්මට ව්‍යාපාරිකයන්ට අවස්ථාව ලබාදුන් බවත් ඒ මහතා පවසා සිටියේය.මේ අනුව අදාළ ව්‍යාපාරිකයන් තිරිඟු පිටි කිලෝවක් රුපියල් 200කට ආසන්න මුදලකට විදේශවලින් ගෙන්වා පසුගිය දිනවල සමාගම් විසින් ලබාදුන් මිලටම ලබාදුන් බවත්, එහෙත් මේ වන විට තිරිඟු පිටි කිලෝවක් රුපියල් 350ක මුදලකට අලෙවි කිරීමට කටයුතු කරමින් තිබෙන බවත්, වෙළෙඳ පොළේ තිරිගු පිටි හිඟයක් පවතින නිසාමෙම මුදලට. තිරිඟු පිටි මිලදී ගැනීමට සිදුව තිබෙන බවත් හෙතෙම සඳහන් කළේය. මෙම මුදලට තිරිඟු පිටි මිලදී ගෙන නිෂ්පාදන කටයුතු සිදු කළහොත් දැනට රුපියල් 190කට ලබාදෙන ග්‍රෑම් 450 පාන් ගෙඩියක මිල රුපියල් 250ක් දක්වා ඉහළ දැමීමට සිදුවන බවත්, මීට සාපේක්ෂව සියලුම පාන් වර්ගවල මිල දැනට පවතින මිලේ සිට රුපියල් 60කින් ඉහළ යන බවත් ජයවර්ධන මහතා පවසා සිටියේය.\n\n \n\n\n \n\n මීට අමතරව සාමාන්‍ය බනිස් ගෙඩියක මිල රුපියල් 70ක් බවත්, එම වර්ගයේ බනිස් ගෙඩියක මිල රුපියල් 100ක් දක්වා ඉහළ දැමීමට කටයුතු කරන බවත්, මීට සාපේක්ෂව දැනට අලෙවි කරන සියලුම කෙටි කෑමවල මිල රුපියල් 30කින් ඉහළ දැමීමට කටයුතු කරන බවත් ඒ මහතා සඳහන් කළේය. පවතින තත්වය පිළිබඳ ජනාධිපති රනිල් වික්‍රමසිංහ මහතාව ලිඛිතව දැනුවත් කළ බවත්, ඉදිරී දින තුන තුළ අදාළ ගැටලුවට විසඳුම් නොලැබුණහොත් මෙම නව මිල ගණන් ප්‍රකාශයට පත්කරන බවත් හෙතෙම පවසා සිටියේය. සමාගම් 02 විසින් මෙරටට තිරිඟු ඇට ගෙන්වා තිරිඟු පිටි බවට පත්කර අලෙවි කළ බවත්, එහෙත් පවතින ඩොලර් හිඟය නිසා තිරිඟු ඇට ගෙවීම් සීමා කර තිබෙන බවත්, මේ නිසා අදාළ සමාගම්වලට අවශ්‍ය ඩොලර් ලබාදී තිරිඟු පිටි සඳහා පාලන මිලක් නියම කළ යුතු බවත් ජයවර්ධන මහතා සඳහන් කළේය. මීට පෙර තිරිඟු පිටි සඳහා පාලන මිලක් නියම කර තිබුණත් මේ වන විට පාලන මිල ඉවත් කර තිබෙන බවත්, මේ නිසා සෘජුව රට තුළට තිරිඟු පිටි ගෙන්වන ව්‍යාපාරිකයන් දිනපතා තිරිඟු පිටි මිල ඉහළ දමමින් තිබෙන බවත් ඒ මහතා පවසා සිටියේස්ය. අදාළ සමාගම් විසින් තිරිඟු පිටි කිලෝග්‍රෑම් 50ක බෑගයක් රුපියල් 13,500කට අලෙවි කර බවත්, එහෙත් විදේශවලින් තිරිඟු පිටි ගෙන්වන පිරිස් තිරිඟු පිටි කිලෝග්‍රෑම් 50ක බෑගයක් රුපියල් 17,500කට අලෙවි කරන බවත් හෙතෙම සඳහන් කළේය.( ඉන්දික හේවාවිතාරණ)\n",
    "URL": "https://www.gossiplankanews.com/2022/08/bread-price-hike.html\n",
    "Category": "N/A",
    "comments": [
        {
            "comment": " පිටි කිලෝව 200/=නම් පාන් 180-90 මිල වුනේ කොහොමද. පාන්වල පිටි ග්රෑම් 250/=ක් වත් නෑ.ගෙඩිය ග්‍රෑම් 300 වගේ? දැනටම පාන් කෑම අතහැර ඇති අය බොහෝයි. ඉතින් අනාගතේ පාන් විකුනන්නේ කාටද ඔය මිලට?බේකරි හැඳිගෑවිලාම යයි. ",
            "likes": "+40"
        },
        {
            "comment": " රුපියල් 450ක් යූරෝ එකයි කියලා ගත්තොත් පාන් එකක් රුපියල් 250ක් වෙනවා කියන්නෙ මුදලේ අගය අනුව බලද්දී එංගලන්තයේ ත් ලක්කාවේ පාන් මිල සමානයි. ගැටලුව තියෙන්නෙ ආදායමේ. ලංකාවේ මනුස්සයෙක් ගෙ මාසික ආදායම රුපියල් ලක්ශයක් නම් එංගලන්තයේ ලක්ශ 3-4 වගේ ගානක්. ",
            "likes": "0"
        },
        {
            "comment": " UDEETA RATHU HAAL TIKAK EKKA POL SAMBOOLAYAK kaapalla ( pirimi ayath wife ta pol tika gaala deepalla)  Cancer nee sallith ithuruyi ",
            "likes": "+17"
        },
        {
            "comment": " හාල් කිාලා්වක් රු 195-210 අතර මිලකට ගන්න පුළුවන් වේලාවේ රු 250 ට පාන් කන්නේ කවුද? උඹලාගේ පාන් උඹලාම කාපල්ලා අපිට එපා. තන්හාය ජායතී සෝකෝ කියලා කිව්වේ කට කසනවාට නොවෙයි. ",
            "likes": "+10"
        },
        {
            "comment": " මේ ඔයාලා ආසයිද බිස්කට් කම්පැනි වලට වෙච්ච වැඩේ වෙනවා දකින්න. ",
            "likes": "+5"
        },
        {
            "comment": " 250 ක් නෙවේ 500ක් කරහන්ල. අපි දැන් පාන් කන්නෙ කලාතුරකින්. ඒකත් නැති කරපල්ලා. ඒ කරල උබලම කාපම්.මිනිස්සු ලෙඩ වෙන්නෙත් නෑ. පිටි කෙලලා.දැන් මරු.මුන් පිට් කිලෝ එක හමාරකින් පාන් හදනව නෙවේ නෙ. බිස්කට් වගේ ම බේකරිත් වඳ වෙලාම යනව බාගෙන කන වල ඉහගෙන කන මුන් නිසා. ඒ කරල මාද්‍යට ඇවිල්ල අඬහල්ල මිනිස්සුන්ට පාන් කන්න කියල ",
            "likes": "+4"
        },
        {
            "comment": " Who is going to buy a loaf of bread for Rs.250.00 ????? Let them eat their bread. Pol Sambol and rice is so much the better. ",
            "likes": "+4"
        },
        {
            "comment": " පාන් කියන්නෙ නරක ආහාරයක් නෙමෙයි .ලෝකෙ ජනගහනයෙන් අඩකට වඩා පරිබොජනය කරන්නේ තිරිඟු ආස්‍රිත ආහාර , ප්‍රශ්නය තියෙන්නේ අනුබව කරන විදිය , ගොඩක් රටවල පාන් කන්නෙ ටොස්ට් කරලා ,සොසෙජස්, බටර්, සහ බිත්තර , සමග , නමුත් කනගාටුවට කරුන අපේ රටේ බොහෝ අය , සම්බෝල සහ හොදි එක්ක කන්නෙ . එහෙම උනාම බොහෝ ලෙඩ රෝග වලට මූනපාන්න වෙනව. ",
            "likes": "+3"
        },
        {
            "comment": " උඹල හදල උඹලම කාපල්ලා ",
            "likes": "+1"
        },
        {
            "comment": " ආන්ඩුව තමන්ගේ වරදි වසා ගැනීමට නිලධාරීන් ට මඩ ගසමින් සිටියි. අපි එම නාට්‍ය බලා සතුටු වෙයි. බඩු මිල අහස උසට යයි. අපිට නොදැනෙයි. ",
            "likes": "0"
        },
        {
            "comment": " මහින්ද මහත්තයයි පවුලෙ සනුහරෙයි මේ දීපු සැපටඅම නම් කියන්නෙ ඊලග ජනාධිපති නාමල් කරලා, ඊලග ජනපති යෝශිත කරල ඊලග චිචී කොලුවා කරලා ඊ ලගට උන්ගෙ පුත්තු ජනාධිපති කරන්න ඕන. නැද්ද හා... හරි හරි පෝලිමේ ගිහින් චන්දෙ දෙමු රට බේරගන්න තියන අන්තිම මෙවුව එක කියලා .. හා... නැද්ද 🤣🤣🤣🎊️🎊️🎊️ ",
            "likes": "0"
        },
        {
            "comment": " ආණ්ඩු පෙරලීම කරන්න ශක්තිමත් පාන්ගෙඩිය දැනට ග්‍රෑම් 300 ක් නැහැ .අපිට රූපියල් තුනයි පනහට පාන් කන්න ඉඩ සැලසූ පාලිකාව මෙයට මුල්ම වැරදි කාරිය කියන්න අමාරුයි මොකද පාන් කන්න මිස රට හදන්න ජනතාව චන්දය නොදුන් නිසා .ඒ වුනත් රටේ හිටපු පාලිකාව බලයට කෑදරව මෙම අදහස ජනතාව වෙතට ඉදිරිපත් නොකලානම් ජනතාව පාන් කෑමට මෙතරම් ලැදීයාවක් ඇතිකර ගන්නෙ නැහැ ",
            "likes": "0"
        },
        {
            "comment": " 'Dan Shapada' kiyala ahapu eke cheap joliyata dura diga nohitha dunna neda pohottuwara ithin? Munra thama notherena eka thamai hora kama nisa kiyala meka une. Gederaka unath horek awith giyama kooamana paduwaksa. Methana sampoorna ratak. E ",
            "likes": "0"
        }
    ]
}