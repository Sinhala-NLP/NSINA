{
    "Source": "https://www.gossiplankanews.com/",
    "Timestamp": "5/30/2023 04:00:00 PM",
    "Headline": "\nපිටුවහල් කරන්න යන චීනාට චීන උසාවියෙන් වරෙන්තුවක්   \n",
    "News Content": "\nචීනයට පිටුවහල් කිරීමට නියම කර ඇති චීන ජාතිකයා මත්ද්‍රව්‍ය චෝදනාවට චීන අධිකරණයෙන් වරෙන්තු ලැබූවකු බව නීතිපති අභියාචනාධිකරණයට දැනුම් දුන්නේය. නීතිපති වෙනුවෙන් පෙනී සිටි නියෝජ්‍ය සොලිසිටර් ජනරාල් ජානක බණ්ඩාර මහතා මෙම දැනුම්දීම සිදු කරනු ලැබුවේ, චෝදනා ලැබ සිටින චීන ජාතිකයා ගොනු කළ රිට් පෙත්සමක් සලකා බැලූ අවස්ථාවේදීය.\n \n\n\n \n\nමෙම රිට් පෙත්සම නිශ්ශංක බන්දුල කරුණාරත්න සහ එම්.ඒ.ආර්. මරික්කාර් මහත්වරුන්ගෙන් සමන්විත අභියාචනාධිකරණ විනිසුරු මඬුල්ලක් හමුවේ සලකා බැලිණි.නීතිඥ අශෝක විජේවර්ධන මහතා මගින් චීන ජාතික ලී පෑන් නමැත්තා විසින් ගොනු කර තිබූ මෙම රිට් පෙත්සමෙහි වගඋත්තරකරුවන් වශයෙන්, ආගමන විගමන පාලක ඇතුළු පිරිසක් නම් කරනු ලැබ සිටිති. පෙත්සම්කරු වෙනුවෙන් පෙනී සිටි ජනාධිපති නීතිඥ සංජීව ජයවර්ධන මහතා කියා සිටියේ, තම සේවාදායකයා ගොනු කර ඇති පෙත්සම ඉල්ලා අස් කරගැනීමට අවසර ලබා දෙන ලෙසයි. නීතිපති වෙනුවෙන් පෙනී සිටි නියෝජ්‍ය සොලිසිටර් ජනරාල් ජානක බණ්ඩාර මහතා කියා සිටියේ, මෙම චීන ජාතිකයාට මත්ද්‍රව්‍ය චෝදනාවකට චීන අධිකරණයෙන් වරෙන්තු නිකුත් කර ඇති බවත්, \n \n\n\n \n\nඔහුට ආගමන විගමන නිලධාරීන් පහරදුන් බව සඳහන් චෝදනාව ව්‍යාජ බවත්, ඔහු විසින් එම තුවාල සිදු කරගෙන ඇති බවට අධිකරණ වෛද්‍ය වාර්තාවෙන් සනාථ වන බවත්ය. පෙත්සම ඉල්ලා අස් කරගැනීමට අවසර දුන් අධිකරණය, ඒ අනුව පෙත්සම නිෂ්ප්‍රභ කිරීමට නියෝග කළේය. ආගමන විගමන දෙපාර්තමේන්තුව මගින් තමන් අත්අඩංගුවට ගෙන චීනයට පිටුවහල් කිරීම වළකාලන අතුරු නියෝගයක් නිකුත් කරන ලෙස ඉල්ලා පෙත්සම්කාර චීන ජාතිකයා මෙම පෙත්සම ගොනු කර ඇත.රංජන් කටුගම්පොළ \n",
    "URL": "https://www.gossiplankanews.com/2023/05/china-court.html\n",
    "Category": "N/A",
    "comments": [
        {
            "comment": " දැන් අරුන්දික ප්‍රනාන්දු කව්ද කියල තේරෙනව නොවේද. මත්ද්‍රව්‍ය සඳහා චීන වරෙන්තුකාරයෙක් ලංකාවට ආයෝජකයකු වීදියට ගේන්න හදපු මොහුට පාර්ලිමේන්තුව නියෝජනය කිරීමට ඉඩ දිය යුතුද? ",
            "likes": "+63"
        },
        {
            "comment": " good....Apita barida china usaviyata paminillak danna me he amatiyek rakawarana dunna kiyala.....adu gane ehamawat kudalan yanna atei.... ",
            "likes": "+5"
        },
        {
            "comment": " තමන්ගෙ රටෙන් අපරාධ කාරයෙක් වෙච්ච මේ මිනිහට රටට එන්න ඉඩකඩ සලසා දුන්නු ඇමතියාට මොකුත්ම දඩුවමක් නැද්ද මෙහෙම එකෙකුට රැකවරණය සැලසීම අපරාධයක් නොවෙයිද ",
            "likes": "+31"
        },
        {
            "comment": " එහෙම කියන්න එපා, එයා ආයෝජකයෙක්නේ... මේ රටනම් දැන් විනාෂම වෙලා තියෙන්නේ, ලෝකේ කුජිතම රටක් වෙලා. මිනිස්සුන්ගේ නිදන් ගතව තිබ්බ ආගම් වාදය ජාතිවාදය වගේ අධර්ම ගති මතුකරලා තම දේශපාලනයට යොදාගත් දකුණෙන් ආපු මාෆියා පවුල සහ උන්වටා ඉන්න වන්දි බට්ටයෝ හින්ද තමා රට මේ තත්වයට වැටුනේ. ",
            "likes": "+19"
        },
        {
            "comment": " ආයෝජකයෙක් කිව්වා නේද ",
            "likes": "+16"
        },
        {
            "comment": " mun thama aayojakayo! buh hah hah haaaaa! ",
            "likes": "+8"
        },
        {
            "comment": " Kudda kuddawa nidahas karanne ai kiyala nai maddya kiyanne nette ai kiyala therenawada? ",
            "likes": "+5"
        },
        {
            "comment": " චීනයේ අපරාධ කාරයෙක් වෙච්ච මිනිහට රටට එන්න ඉඩකඩ සලසා දුන්නු ඇමතියාට මොකුත්ම දඩුවමක් නැද්ද? මෙහෙම එකෙකුට රැකවරණය සැලසීම අපරාධයක් නොවෙයිද ? ආගමනයෙන් පිටුවහල් කරන්න හදපු එක්ව ලියුමක් දීලා නවතුවේ \"අරුන්දි බෝක්කු කටා \" . එයම බරපතල වරදක් නොවෙයිද ? අනිවාර්යයෙන්ම \"අරුන්දි බෝක්කු කටා\" ගේ කුඩු ව්‍යාපෘතියකට ඩොලර් ගේනව එකම වරදක් නොවෙයිද ?මේ රටනම් දැන් විනාෂම වෙලා තියෙන්නේ, ලෝකේ කුජිතම රටක් වෙලා.සොරකමයි මැර බලයයි තම දේශපාලනයට යොදාගත් දකුණෙන් ආපු මාෆියා පවුල සහ උන්වටා ඉන්න වන්දි බට්ටයෝ හින්ද තමා රට මේ තත්වයට වැටුනේ. They are like God fathers of American Mafia ",
            "likes": "+3"
        },
        {
            "comment": " අරන්ඩිකගේ අායෝජන මොනවද කියලා පැහැදිලිනේ... ",
            "likes": "+3"
        },
        {
            "comment": " arundikaya ayojanaya karanne mevada ,,,,, thope heluva nikamma eliyata penuna lajjai ,munta daduvam karanna ekek vath naha berei kohoma hari ,thopi vage un rata kanne munta hena gahanna one ",
            "likes": "+1"
        },
        {
            "comment": " muu konde bendapu cheenekda ????????? ",
            "likes": "+1"
        },
        {
            "comment": " Oya keruwe Arundika nathuwa Rishad wowahoth... ",
            "likes": "0"
        }
    ]
}