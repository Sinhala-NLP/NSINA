{
    "Source": "https://www.gossiplankanews.com/",
    "Timestamp": "1/27/2023 03:30:00 PM",
    "Headline": "\n බිත්තරයටත් මිල සුත්‍රයක්\n",
    "News Content": "\nබිත්තරයක මිල තීරණය කිරීම සඳහා මිල සූත්‍රයක් වෙළෙඳ හා කෘෂිකර්ම අමාත්‍යාංශ නිලධාරීන් විසින් පොදු ව්‍යාපාර පිළිබඳ පාර්ලිමේන්තු කාරක සභාවට (කෝප් කමිටුව) පෙරේදා (25) ඉදිරිපත් කරනු ලැබීය. මෙම මිල සූත්‍රය සකස් කර ඇත්තේ බිත්තරයක් නිෂ්පාදනය සඳහා යන පිරිවැය සැලකිල්ලට ගෙනය.   මෙම මිල සූත්‍රය ක්‍රියාත්මක කිරීමේ දී ප්‍රායෝගික ගැටලු මතුවිය හැකි හෙයින් මිල සූත්‍රය නැවත සලකා බලන ලෙස කෝප් කමිටුවේ සභාපති මහාචාර්ය රංජිත් බණ්ඩාර මහතා එම නිලධාරීන්ට එහිදී උපදෙස් දුන්නේය.\n \n\n\n \n\nඔහු මෙසේ උපදෙස් දුන්නේ දේශීය කුකුළු නිෂ්පාදන කර්මාන්තය සුරක්ෂිත කරමින් බිත්තර සඳහා සාධාරණ මිලක් තීරණය කිරීම සම්බන්ධ කරුණු හතරක් සාකච්ඡා කිරීමට අදාළ නිලධාරීන් එම කමිටුව හමුවට කැඳවූ අවස්ථාවේදීය.  මේ අතර රටේ බිත්තර ලක්ෂ 30 ක තාවකාලික හිඟයක් පවතින හෙයින් පාරිභෝගික අවශ්‍යතා සැලකිල්ලට ගෙන සීමිත බිත්තර ප්‍රමාණයක් ආනයනය කිරීමට කටයුතු කරන බව වෙළෙඳ වාණිජ හා ආහාර සුරක්ෂිත අමාත්‍යාංශයේ නිලධාරීහු පොදු ව්‍යාපාර පිළිබඳ පාර්ලිමේන්තු කාරක සභාව  කෝප් කමිටුව හමුවේ ප්‍රකාශ කළහ.මේ අතර, පාරිභෝගිකයාට සාධාරණ වන ආකාරයෙන් බිත්තර මිල සම්බන්ධ ගැටලුවට විසඳුම් සෙවීමට සියලු පාර්ශ්ව උත්සාහ දැරිය යුතු බව කෝප් කමිටුවේ සභාපති මහාචාර්ය රංජිත් බණ්ඩාර මහතා පැවසීය.\n \n\n\n \n\n බිත්තරයක මිල රුපියල් 51 කට මාස එක හමාරක කාලයක් ස්ථාවරව පවත්වා ගෙන යෑමට හැකි නම් ඉදිරියේදී බිත්තර මිල අඩු කළ හැකි බව බිත්තර නිෂ්පාදන කර්මාන්තයට අදාළ පාර්ශ්ව දැනුම් දුන් බවද කෝප් කමිටු සභාපතිවරයා සඳහන් කළේය. මේ අතර දේශීය කුකුළු නිෂ්පාදන කර්මාන්තය ආරක්ෂා කිරීමට වැඩපිළිවෙළක් සකස් කරන ලෙස කෝප් කමිටුව අදාළ නිලධාරීන්ට උපදෙස් දුන්නේය.අංජුල මහික වීරරත්න \n",
    "URL": "https://www.gossiplankanews.com/2023/01/egg-formula.html\n",
    "Category": "N/A",
    "comments": [
        {
            "comment": " Sir ෆේල් වගේ ම, මේයත් ෆේල්. ",
            "likes": "+5"
        },
        {
            "comment": " KIKILI KEMATHIDA..❓ ",
            "likes": "+1"
        },
        {
            "comment": " FARM OIL OWNERS SUPPORT POHOOTUWA THERE IS CRISIS  EGG OWNERS SUPPORT POHOOTUWA THERE IS CRISIS  SUGAR OWNERS SUPPORT POHOOTUWA THERE IS CRISIS  RICE OWNERS SUPPORT POHOOTUWA THERE IS CRISIS ",
            "likes": "0"
        }
    ]
}