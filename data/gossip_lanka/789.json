{
    "Source": "https://www.gossiplankanews.com/",
    "Timestamp": "10/26/2017 11:22:00 PM",
    "Headline": "\nකිතුනු පියතුමකුට බීමතින් තර්ජනය කළ පාර්ලිමේන්තු මන්ත්‍රි\n",
    "News Content": "\n\n\nඅඹකඳවිල ප්‍රදේශයේ සිදු කරන වැලි ඉවත් කිරීමක් මඟින් සිදුවන මහ පරිමාණයේ පරිසර විනාශයට එරෙහිව අලවා තිබූ පෝස්ටරයකින් කුපිත වූ පුත්තලම දිස්ත්‍රික් පාර්ලිමේන්තු මන්ත්‍රි ශාන්ත සිසිර කුමාර අබේසේකර මහතා එම විරෝධතාවේ නායකත්වය ගෙන කටයුතු කළ කිතුනු පියතුමකු හමුවට ගොස් එම පියතුමාට දේවස්ථාන භූමිය තුළදීම තර්ජනය කළ බවට පැමිණිල්ලක් අද (26දා) ලැබී ඇති බව හලාවත පොලිසිය කියයි.\n\nමෙම පැමිණිල්ල දමා ඇත්තේ හලාවත, අඹකඳවිල මීසම් පාලනාධිපති පීටර් බොතේජු පියතුමාය.\n\nඑම පැමිණිල්ල අනුව අඹකඳවිල, සමිඳුගම ප්‍රදේශයේ පිහිටි බහුමාන් වත්තෙන් 2014 වසරේ සිට මාළුන් ඇති කිරීමට ටැංකි හදන මුවාවෙන් වැලි ඉවත් කිරීම හේතුවෙන් මේ වන විට එම ප්‍රදේශයේ ජනතාව උග්‍ර පාරිසරික ගැටලුවලට මුහුණදී\n\n\n\n\n\nසිටින බව පැවැසේ.\n\nවිවිධ අංශවලට මේ සම්බන්ධයෙන් දන්වා ඇතත් මේ දක්වා මෙම පරිසර විනාශය නතර කිරීමට වගකිවයුතු අංශ කිසිදු පියවරක් ගෙන නැති අතර වැලි ඉවත් කිරීමට දිගටම සිදුවන බවත් දක්වා ඇත.\n\nමෙම තත්ත්වය තුළ සමිඳුගම ජනතාව මේ වන විට උග්‍ර පානීය ජල ගැටලුවකට මුහුණදී සිටින නිසා තම මීසමේ දේවස්ථාන පහේ බැතිමතුන්ගේ දායක සභාව රැස්වී මෙම වැලි ඉවත් කිරීම නතර කිරීමට පියවර ගැනීම පිණිස පෝස්ටර් ව්‍යාපාරයක් ක්‍රියාත්මක කිරීමට තීරණය කළ බව දක්වා ඇති බවත් පොලිසිය කියයි.\n\nඑම තීරණය මත ඊයේ (25දා) රාත්‍රි අඹකඳවිල හා හලාවත ප්‍රදේශයෙහි එම පෝස්ටර් ඇලවූ බවත් පසුව රාත්‍රි අලවා ඇති පෝස්ටර් නැරැඹීමට ගිය අවස්ථාවේදී මැදවත්ත ප්‍රදේශයේ යතුරුපැදිවලින් පැමිණ සිටි තිදෙනකු අප ඇලවූ පෝස්ටර් ගලවමින් සිටියදී ඔවුන්ගෙන් දෙදෙනකු සමඟ කතාබහ කරද්දී ඔවුන් අතර සිටි අයකු තම යතුරුපැදියෙන් පලා ගිය බවත් ඒ මන්ත්‍රිතුමාගේ බාල පුතා බව තමන් සමඟ සිටි අය හඳුනාගෙන ඇති බවත් පියතුමා පොලිසියට කියා ඇත.\n\nඑම අවස්ථාවේදී තමන් ප්‍රශ්න කළ දෙදෙනා යළි යතුරුපැදියෙන් පිටව යන්න සූදානම් වෙද්දී ඔවුන් අඹකඳවිල දෙව්මැඳුර කරා ගෙන ආ බවත් එහිදී ඔවුන්ට පැමිණි දුරකතන පණිවුඩ අනුව පාර්ලිමේන්තු මන්ත්‍රි සිසිර කුමාර අබේසේකර මහතාගේ ලොකු පුතා බව දැන ගත් අතර ඔහුට විස්තරය කියා තමා පියතුමා බව කී අවස්ථාවේදී දුරකතනය විසන්ධි වූ බවත් ඒ වන විට විශාල ගම්වාසීන් පිරිසක් එහි රැස්ව සිටි බවත් කීය.\n\n\n\n\n\n\nපසුව ඩිපෙන්ඩර් රථයකින් පිරිසක් සමඟ පැමිණි මන්ත්‍රිවරයා තමන් හා සාකච්ඡා කළ අතර ඔහුට තමන් මෙම පරිසර විනාශය ගැන දන්වා සිටි බවත් මෙය නතර කර ගැනීම පිණිස පෝස්ටර් ගැසූ බවත් කී විට මන්ත්‍රිවරයා පෝස්ටරයේ ඇත්තේ කුමක්දැයි විමසූ විට පෝස්ටරයේ ඇත්තේ වැලි හොරුන්ට හෙනගහපියව් යන්න ඇති බව කී විට කුපිත වූ පාර්ලිමේන්තු මන්ත්‍රිවරයා තමාට අවිනීත ලෙසින් දෝෂාරෝපණය කරමින් එහි සිටි පිරිසටද තර්ජනය කරමින් හොඳයි මම බලා ගන්නම්කෝයි කියමින් පිටව ගිය බවත් සඳහන් කර ඇත.\n\nමෙම අවස්ථාවේදී මන්ත්‍රිවරයා අධික ලෙසින් මත්පැන් පානය කර සිටි බව ප්‍රදේශවාසීන් තේරුම් ගෙන ඒ බව තමාට දැන්වූ බවත් පියතුමා සිය පැමිණිල්ලට එක්කර ඇති අතර මේ සම්බන්ධයෙන් පරීක්‍ෂණයක් සිදුකර සාධාරණය ඉටුකර දෙන ලෙසද පොලිසියෙන් ඉල්ලා ඇත.\n\nමේ අතර පුත්තලම දිස්ත්‍රික් පාර්ලිමේන්තු මන්ත්‍රි සිසිර කුමාර අබේසේකර මහතා විසින්ද පැමිණිල්ලක් හලාවත පොලිසියට කර ඇති අතර ඒ මඟින් දක්වා ඇත්තේ පෙරේදා (25දා) රාත්‍රි තම හිතවතුන් පිරිසක් පෝස්ටර් ගැලවූ බව කියමින් පිරිසක් අල්ලාගෙන අඹකඳවිල දෙව් මැඳුර කරා ගෙන ගිය බව දැනගෙන පියතුමා සමඟ කතාබහ කර ඔවුන් කැඳවාගෙන පැමිණි බවයි.\n\nමේ සම්බන්ධයෙන් වැඩිදුර තොරතුරු දැන ගැනීමට තැත් කළ අවස්ථාවේදී මන්ත්‍රිවරයා නඩු කටයුත්තක් වෙනුවෙන් පුත්තලම අධිකරණය හමුවට ගොස් ඇති බව දැන ගත හැකිවිය.\n\nමේ සම්බන්ධයෙන් දෙපාර්ශ්වය කැඳවා පරීක්‍ෂණයක් සිදු කරන බව හලාවත මූලස්ථාන ප්‍රධාන පොලිස් පරීක්‍ෂක වසන්ත හේරත් මහතා කීය.\n\nකෙසේ වෙතත් මන්ත්‍රිවරයාගේ උපන් දින සාදයක් 25දා රාත්‍රි පැවැති බව දැනගත හැකි විය.\nහලාවත - ඔස්ටින් ප්‍රැන්සිස්\n",
    "URL": "https://www.gossiplankanews.com/2017/10/shantha-sisira-kumara.html\n",
    "Category": "N/A",
    "comments": [
        {
            "comment": " බුද්දිමත් චන්ද දායකයො පත් කරපු එඋන් නිසා මුකුත් කියන්නත් බෑ. ",
            "likes": "+88"
        },
        {
            "comment": " Hariyata hari ",
            "likes": "+13"
        },
        {
            "comment": " කවුරු කළත වැරදි වැඩේ වැරදිමයි. මෙතෙක් පත්වු දුර්වලම ජනාධිපති වරයේ මෛත්‍රි. මෙතරම් ශක්තිමත් ව්‍යවස්ථාාවක් තිබියදි වැඩ කරන යැටිද මේ. ආදර්ශයට ගන්න හිටපු ප්‍රේමදාස මහතා. ඔහු වරක් කොළඹ සිට පල්ලේ කැලේට යන ගමන් මහනුවර දච්චේරියේ පලාත් පාලන කාර්යාලයට ගොඩවැදුනා යම් කාරණයකට. උදේ 9 වෙලත් කාර්යාලය ඇරල තිබුනේ නැහැ. ඔහු වහාම ප්‍රධානියා මාරු කළා පුල් එකට. එහෙමයි වැඩ කළ යුතුතේ. ",
            "likes": "+57"
        },
        {
            "comment": " දේශපාලකයන්ට ආගමක්,දහමක්, මොලයක් ඇත්තෙම නැහැැ. තියෙන්නේ චන්ඩිකම, හොරකම, නුගත්කම, වගේ දේවල් පමණයි. ආගමික ස්ථාන වලට යන්නෙත් බොරුවට. ",
            "likes": "+50"
        },
        {
            "comment": " බය උනාම පිට රට හරි දේවාලෙකට යනවා. මෙරටදී සාක්ෂරතාවයෙන් ඉහල ජනතාව රවටන්න විහාර වලට මල් වට්ටි අරන් යනවා. මොවුන්ට කාගවෙත් පිහිට නැහැ. තිතුනුවෝ පල්ලියට යනවා දෙවියන් යදිනවා. ඒගොල්ලන්ගේ විශ්වාසය. මුස්ලිම් අය අල්ලා යදිනවා. නමුත් මොනම අමාරුවකදී වත් දේවාලෙකට පන්සලකට යන්නේ නැහැ. බොදුනුවො පන්සල් යනවා පින් ලබාගන්න. මොනවා හරි ලැබෙනවා කීවොත්පි හිට ලබාගන්න කිතුනු පල්ලියටත් යනවා, මුස්ලිම් පල්ලියටත් යනවා හින්දු කෝවිලටත් යනවා. මේ අයට කාගෙවත් පිහිට නැත්තේ නිසයි. ",
            "likes": "+7"
        },
        {
            "comment": " මේවගේ තිරිසන් බල්ලන්ව කුඩුපට්ටම් වෙලා යන්න ඕන. ",
            "likes": "+18"
        },
        {
            "comment": " God work in mysterious ways ",
            "likes": "+18"
        },
        {
            "comment": " රංගෙ බණ්ඩාරගෙ කකුල් කැඩෙන්න ගැහුවෙ මෙයානේ දැන් ටික කාලේකට කලින් ",
            "likes": "+24"
        },
        {
            "comment": " නෑ නෑ රංගේගෙ කකුල් නම් කැඩුවෙ නැහැ. නමුත් මාරාන්තික තුවාල නම් තිබුනා තමයි. රංගේ මරණයෙන් බේරුනේ හාස්කමකින් වගේ තමයි. ඔළුවෙත් කඩු කැපුම් තුවාල කකුල් වල යටිපතුලේත් විකුට් කූරු වලින් ඇනලා සිදුරු වෙලා තිබුනේ. ආණමඩුවේ යුඑන්පී කොල්ලො තමන්ගෙ ජීවිතය දීලා ඒ වෙලාවෙ රංගෙව ආරක්ෂා කලා. එහූ කලගුන රංගෙට මතක නෑ. ",
            "likes": "+14"
        },
        {
            "comment": " මොහු බස් ශාන්ත, බස් රියදුරකු.වසර ගනනාවක්දේශපාලනය කරනවා.හලාවත හා ඒ අවට සිදු වන සියලු මිනි මැරැම්,වැලි ොඩ දැමිම්,කසිප්පු,ගංජා,කුඩු,බස් රථ වලින් කප්පම් ගැනිම් සහනොයෙකුත් මැර කිුයාකාරකම් රාශියක් සිදු කරනවා.. ",
            "likes": "+16"
        },
        {
            "comment": " if it was a buddhist monk that put posters up then the whole internet will be for him. but since it's a catholic priest , no one cares ",
            "likes": "+8"
        },
        {
            "comment": " මොහු බස් ශාන්ත, බස් රියදුරකු.වසර ගනනාවක්දේශපාලනය කරනවා.හලාවත හා ඒ අවට සිදු වන සියලු මිනි මැරැම්,වැලි ොඩ දැමිම්,කසිප්පු,ගංජා,කුඩු,බස් රථ වලින් කප්පම් ගැනිම් සහනොයෙකුත් මැර කිුයාකාරකම් රාශියක් සිදු කරනවා. ",
            "likes": "+4"
        },
        {
            "comment": " Mole nathi harak parliament gihama ohoma wenawa ",
            "likes": "+4"
        },
        {
            "comment": " ටහිකෙනවා ",
            "likes": "+4"
        },
        {
            "comment": " Mole nathi harakwa parliament yawapuwahama ohoma wenawa ",
            "likes": "+2"
        },
        {
            "comment": " me bus shantage chandi kam nisa den halawata town aka ganna deyak na........rastiyadukara chandin town ake pirila ...... ",
            "likes": "+1"
        },
        {
            "comment": " hammoma tika tika ganiyi ethakota mokade wenne kiyala hithaganna baride? ",
            "likes": "0"
        },
        {
            "comment": " lanakawe thiyena pora sanskruthiya thamai hene. ugath ekath pora nugath ekath pora ",
            "likes": "0"
        },
        {
            "comment": " GMOA, මේවටත් වර්ජනයක් කරමුද තමන්ගේ බඩ ගොස්තරයම ගැන හිතන්නේ නැතිව? ",
            "likes": "-3"
        },
        {
            "comment": " අනේද කියන්නෙ මෙච්චර වැලි තියන රටේ අනික මෙච්චර මිනිස්සු ඉන්න රටේ උඹල වගේ උන් දෙතුන් දෙනෙක් මලත් මොකද ",
            "likes": "-6"
        },
        {
            "comment": " බීලා කියන ඒවා ගනන් ගන්නෙ කවුද? හිඳුනම සමාව ගයි... ",
            "likes": "-12"
        },
        {
            "comment": " වැරදි කාරයනව දේවස්ථානයට ගෙනල්ල නඩු ඇහිල්ල යුරෝපෙනම් දැන් නවත්තල තියෙන්නේ. ",
            "likes": "-22"
        },
        {
            "comment": " මේ පියතුමන්ලාටත් පන ලැබෙන්නේ යහපාලන ආණ්ඩුවකදි විතරයි. මහින්දගේ කාලෙත් මේව මේ විදියටම සිදුවුනා. නමුත් එකෙක් කථා කලේ නැහැ පන බයේ. ඔන්න ප්‍රජාතන්ත්‍රවාදයේ වෙනස. කොහොම වුනත් මේ වැලි කපන වැඩේ නම් ඉතාම කැතයි. ",
            "likes": "-29"
        },
        {
            "comment": " sahathika aththa cardinal thumath mahindatane wada kare madu maniyo mahindage hesata thiyala ashirwada kala mona tharam waradi wadakda? nokalanam samahara vita \"RIP\" thama. me kalakanni manthiyata weri hidunama mata mathaka ne kiwama siyalla sampuurnai piya thuma thama waradi. meka kiyanne duken mamath Romanu katholika. namuth waradanam waradama thama. ",
            "likes": "-7"
        },
        {
            "comment": " මූට පිස්සුද කොහෙද මේ පෝස්ටර් ගැලෙව්වා කියලා මිනිස්සුන්ව බලෙන් පල්ලියට ගේන්න. මොරුවට වීරයා වෙන්න ගියාට හොදම වැඩේ, අරුගෙන් ගුටි නොකා බේරුනා ඇති. ",
            "likes": "-34"
        },
        {
            "comment": " දේශනාවක් කරගෙන දේවස්ථානයට වෙලා ඉන්නේ නැතුව මෙයා මොකටද මේ මහා රෑ ඇවිදින්න ගියේ? තනිකරම අනවශ්‍ය වැඩක්. මමත් පුංචි රෝමේ (මීගමුවේ) ඉන්න නිසා දන්නවා පියතුමන්ලා ලෝගුව ගලවල රැට, රැට පල්ලියෙන් එලියට යන්නේ ඇය් කියලා. මේ ලිපියේම තියනවා මෙයාම අදුන්වා දුන්නලු තමන් පියතුමා කියලා. ඒ කියන්නේ පොර ඉදලා තියෙන්නේ ලෝගුව ගලවලා. ",
            "likes": "-35"
        },
        {
            "comment": " අගරදගුරුතුමනි, වහාම සොයා බලන්න මෙයා මේ මහා රෑ ලෝගුව ගලවලා ගමේ කරක් ගැහුවා හේතුව මොකක්ද කියලා? යන ගමන හොර ගමනය් නෙමෙය්නම්, ගියේ තමය ගස්සවපු පෝස්ටර් බලන්න නම් මෙයාට ලෝගුව ගෙන යන්න තිබුනනේ. අහක යන කුණු ඇගේ දා ගන්නවා මදිවට ඒවා පල්ලියටත් ගේනවා. ",
            "likes": "-37"
        },
        {
            "comment": " ලෝගුව දැම්මම පියා.. ලෝගුව නැත්නම් තාත්තා.. ",
            "likes": "-5"
        },
        {
            "comment": " මේක හොදින් කියෙව්වහම මොලේ ඇති එකෙකුට තේරෙනවා පූජකතුමා කරලා තියෙන්නේ ගම්වාසීන් විශාල පිරිසකුත් එකතුඋන හින්ද නීතිය අතට ගැනීමක් කියලා. එයාට කිසිම බලයක් නැහැ එයා ඇලෙව්ව පෝස්ටර් ගැලෙව්වා කියලා ඒ මිනිස්සුන්ව දේවස්ථානයට බලෙන් රැගෙන එන්න. එයාට තිබුනේ මේ සිද්ධියට සම්බධ පිරිස ගැන පොලිසියට පැමිණිලි කරන්න. අහක යන නය් පල්ලියට බලෙන් ගෙනල්ල දැන් නින්දෙන් නැගිටලා වගේ \"කෑවා, කෑවා, කෑවා\" කියලා ලෝගුවත් උස්සගෙන මොරදුන්නට වැරැද්ද මෙයාගේමය් ",
            "likes": "-38"
        },
        {
            "comment": " එහෙමද ආස?පියතුමා පැමිණිලි කරනකල් උන් ටික හිටපු තැනම ඉදියි පොලිිසියෙන් එනකම්, උඑකෙන් පේන්නෙ උඹත් මේකට හවුල් වගේ ",
            "likes": "+9"
        },
        {
            "comment": " හැමෝම ගාව ස්මාට් ෆොන් තියෙන කාලේ වීඩියෝ කරලා පොලිසියට දන්වන්න තිබුනා ",
            "likes": "+2"
        },
        {
            "comment": " මීමෝ, අපරාධයක් උනහම පොලිසියට කියන්න ඕන කියන්නේ නීතියක්, ඔය විදියටම හාමුදුරුවරු, පූසාරිලා, ලෙබ්බෙලා පල්ලි පන්සල් වලට මිනිස්සු ගෙනිහිල්ලා නඩු අහන්න ගියොත් මේ රටේ ආපහුම රජ වෙන්නේ කැලා නීතිතිය. මමත් කතෝලික, හැබය් උබ වගේ යකා එලවගන්න කියල මගුල් දවසට ඉස්සරින්දා රැට තමුන්ගේ ගැනිව ලගුම්ගෙට ගෙනත් බස්සල යන කතෝලිකයෙක් නෙමෙය්. මොලයක් තියෙන්නේ හිතන්න, භක්තිය තියෙන්නේ ආගම අදහන්න යන්න. ඒක තෙරුම්ගනින්,,, ",
            "likes": "-5"
        },
        {
            "comment": " යකෝ ලෝගුවක් තියෙන්නේ දාගෙන යන්නනේ? මොන මගුලටද ලෝගුව ගලවලා ගියේ. අඩුම ගානේ ලෝගුව තුබුනනම් පල්ලියේ ෆාදර් කියලවත් මිනිස්සු දන්නවනේ. හොදම වැඩේ පිස්සු නටන්න ගියාට. ",
            "likes": "-41"
        },
        {
            "comment": " වැලි ජාවාරමක් කරන බව පූජක තුමාගේ කට්ටිය හැර වෙනත් අය දැනගෙන හිටියේ නැත්ද? හැම දෙයකටම හේතුව පත්තරෙන් දැක්කොත් පමණයි හොයා බලන්නේ. ",
            "likes": "+14"
        }
    ]
}