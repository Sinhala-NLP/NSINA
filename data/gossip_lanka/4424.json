{
    "Source": "https://www.gossiplankanews.com/",
    "Timestamp": "12/05/2023 09:16:00 AM",
    "Headline": "\nයුද හමුදා ලාන්ස් කෝප්‍රල්වරුන් දෙදෙනෙක් එකම දිනයේ සිය දිවි නසාගෙන\n",
    "News Content": "\nයුද හමුදාවේ සේවය කරන දෙදෙනෙක් එකම දිනයක එකම ආකාරයට ගම්පොල සිය නිවෙස් තුළ සියදිවි හානිකරගෙන තිබේ. විසිඑක් හැවිරිදි තෙල්ගේ ලසන්ත පීරිස් ගම්පොල උනම්බුවේ නිවසේත් 42 හැවිරිදි ජයසිංහ දේවලයාගේ චන්ද්‍රපාල පල්ලේ දෙල්තොට සිය නිවසේත් මෙසේ සියදිවි හානිකර ගෙන තිබුණි. මොවුන් දෙදෙනාම යුද හමුදාවේ ලාන්ස් කෝප්‍රල් නිල දැරූ අය වෙති.යුද හමුදා ඉංජිනේරු බළකා පල්ලේකැලේ කඳවුරේ සේවය කළ ලසන්ත පීරිස් මියගියේ යුද හමුදාවේ එකට සේවය කරන පිරිස එල්ල කරන දැඩි පීඩනය දරා ගැනීමට නොහැකි ව බව ගම්පොල රෝහලේ හදිසි මරණ පරීක්ෂක නලින් ඒ.මැදිවක මහතා ඉදිරියේ ඔහුගේ මව හා පියා සාක්ෂි ලබාදෙමින් ප්‍රකාශ කළහ.   හමුදා කඳවුරේ අය මොහුගෙන් නිතර නිතර මුදල් ඉල්ලා සිදුකරන බලපෑම් හේතුවෙන් එම මුදල් සොයා දීමට ලසන්තගේ මව රන් භාණ්ඩ පවා උකස් කර ඇති බවද මෙහිදී අනාවරණය විය.මොහුගේ විසි එක්වන උපන් දිනය පසුගිය මස 23 දා සිය නිවසේ දී මහ ඉහළින් සමරා ඇති අතර ඊට පසුදා හමුදා කඳවුරෙන් ලැබුණ දුරකථන ඇමතුම් අනුව එම පිරිස් හට සාදයක් නොපැවැත්වීම පිළිබඳව මොහුට දැඩි ලෙස දෝෂාරෝපණය හා තර්ජනය කළ බව ද මෙහිදී මව පවසා සිටියේ පැමිණි දුරකථන අංක ද පෙන්වමිනි. ඔහුගෙන් බලෙන් මුදල් ලබාගැනීම ඇතුළු විවිධ බලපෑම නිසාම උනම්බුව නිවස තුළදී සිය දිවි නසාගෙන සිටියදී පසුගිය පළමුවන දින සොයාගෙන තිබුණි.මේ පිළිබඳව මරණ පරීක්ෂණය පැවැත්වූ නලින් මැදිවක මහතා පැමිණ සිටි යුද හමුදා පොලීසියට අවවාද කරමින් ප්‍රකාශ කර සිටියේ මෙවැනි සිද්ධීන්ගෙන් යුද හමුදාවේ විනය පිළිබඳව ගැටලු මතුවන බවත්,   බාල වයස්කරුවන්ට දරා ගැනීමේ සීමාවක් ඇති බවත්, ඉහළ නිලධාරීන් මේවා සොයා බැලිය යුතු බවත්ය.පල්ලේදෙල්තොට පදිංචි හමුදා සෙබළා නිවාඩුවට නිවසට පැමිණ සිටියදී ඇතිවූ පවුල් ආරවුලක් හේතුවෙන් සිය දිවි නසාගෙන ඇති බව පරීක්ෂණ පැවැත්වූ ගලහ පොලීසිය පැවසීය. දෙදරු පියෙකු වූ ඔහු බිරිඳ සමග ඇති වූ ආරවුලක් සමග ගලහ.පොලීසියට පැමිණ තිබූ අතර නිවසට ගොස් පළවෙනි දින අලුයම මෙසේ මියගොස් තිබුණි.මෙහි මරණ පක්ෂණය පාතහේවාහැට හදිසි මරණ පරීක්ෂක බී. ජී. ආර්යරත්න මහතා විසින් පැවැත් වූ අතර පශ්චාත් මරණ පරීක්ෂණය පේරාදෙණිය ශික්ෂණ රෝහලේ විශේෂඥ අධිකරණ වෛද්‍ය නිලධාරී ඩී.පී.පී.සේනසිංහ මහතා විසින් සිදු කරන ලදි.ගම්පොළ -සුරංග දිල්හාන්  \n",
    "URL": "https://www.gossiplankanews.com/2023/12/army-personal-death.html\n",
    "Category": "N/A",
    "comments": [
        {
            "comment": " ප්‍රමාද වී ජෙනරාල් වූ අයකු ඔහු යුධ හමුදා පති, ජනාධිපති ටත් වඩා ඉහළ යැයි සිතාගෙන ඔහුගේ රථය හමුදාවේ අන් නිලධාරියකු ටවත් මහාමාර්ග යේ දීවත් ඉස්සර කල නොහැකිය කියා  කසිප්පු කාලක් බි අමු තිත්ත කුනුහරුප කියමින් ලමා ලපටි බිරින් දෑවරු ඉදිරියේ හමුදා නිලයට අපහාස වන අයුරින් අසික්කිත ලෙස හැසිරුණු විට සියලු තරාතිරමකම අය බැන වැදුණේ ඔය ප්‍රමිතිය කතා කරන පුද්ගලයා ටයි.හේතුව නුසුදුසු බව නිසා යැවීමට සිටි පුද්ගලයා නැවැත්වූයේ කවුද කියා කවුරුත් දන්න නිසා. අද උසස් ම නිලයේ නිලධාරීන් අන් නිලධාරීන්ට අසාධාරණ ලෙස ප්‍රසිද්ධියේ ම්ලේච්ඡ ලෙස සලකයි නම්ම සෙබළුන් ගැන කවර කතා ද  ලැජ්ජයි ",
            "likes": "+8"
        },
        {
            "comment": " හමුදාවේ හෙංචයියන්ට තැන දීලා හමුදාවේ ප්‍රමිතිය බැහැලා කියා පසුගිය දා ෆිල්ඩ් මාශල් සරත් ෆොන්සේකා පාර්ලිමේන්තුවේ දි වැදි බන දේශනා කලා. යුධ් බිමේදී සෙබළුන් අතහැර පලාගිය නිසා සහ මියගිය සෙබළුන් ගේ ජිවිත 97ට වගකිවයුතු නිසා හමුදා සේවයෙන් ඉවත් කිරීමට නියෝග දි තිබූ නිලධාරියා එම නියෝග අවලංගු කර තනතුරු ලබා දි නැවතත් හමුදාවේ ස්ථාපිත කලේ ඔය ප්‍රමිතිය ගැන කතා කරන පුද්ගලයා ගේ හෙංචයියෙක් වූ නිසා ඔය ප්‍රමිතිය කතා කරන පුද්ගලයා විසින් නේද ? එය ට කලගුන සලකන්න අදාළ නිලධාරියගෙ බිරිඳ එස් එෆ්ට හිරගෙදරට කැඳ ඇද්ද බව හමුදාවේ ප්‍රසිද්ධ රහසකි  ශෝචනීය යි ",
            "likes": "-2"
        }
    ]
}