{
    "Source": "https://www.gossiplankanews.com/",
    "Timestamp": "10/28/2022 04:30:00 PM",
    "Headline": "\n අවුරුදු 20ක්ම අනුන්ගේ නිවෙසේ ඡන්ද ලැයිස්තුවේ සිටි අය ගැන පරීක්ෂණ\n",
    "News Content": "\nමහනුවර මේබල් කුරේ මාවතේ පදිංචි පුද්ගලයකුගේ ඡන්ද නාම ලේඛනයට වසර 20ක් පමණ තිස්සේ නිවසේ පදිංචි නැති තැනැත්තියකගේ නම වංචනික ලෙස ඇතුළත් කර ඇතැයි මහනුවර දිස්ත්‍රික්  ලේකම් චන්දන තෙන්නකෝන් මහතා පවසයි. මහනුවර දිස්ත්‍රික් මැතිවරණ කොමසාරිස් කාර්යාලයේ ඡන්ද හිමි නාම ලේඛනයට තම නිවසේ පදිංචි නොමැති තැනැත්තියකගේ නම ඇතුළත් කර ඇති බව එම නිවසේ හිමිකරු වන සුනිල් හර්ෂදේව රණතුංග මහතා මහනුවර පොලිස් මූලස්ථානයට පෙරේදා (26) පැමිණිල්ලක් ද කර ඇත.\n \n\n\n \nඅදාළ නිවසේ පදිංචි නොමැති තැනැත්තියකගේ නම ඡන්ද හිමි නාම ලේඛනයට ඇතුලත් කර ව්‍යාජ ලෙස මැතිවරණ කොමසාරිස්  කාර්යාලයට ඉදිරිපත් කිරීමේ මෙම සිද්ධිය සම්බන්ධයෙන් පරික්ෂණයක් පවත්වන බව මහනුවර දිස්ත්‍රික් ලේකම් චන්දන තෙන්නකෝන් මහතා පවසයි. මහනුවර පොලිස් මූලස්ථානයේ සුළු පැමිණිලි අංශයද සිද්ධිය සම්බන්ධයෙන් පරික්ෂණයක් ආරම්භ කර ඇත. මහනුවර මේබල් කුරේ මාවතේ පදිංචි පුද්ගලයකුගේ ඡන්ද නාම ලේඛනයට වසර 20ක් තිස්සේ නිවසේ ස්ථිර පදිංචි නැති තැනැත්තියකගේ නම වංචනිකව මහනුවර දිස්ත්‍රික් ලේකම් චන්දන තෙන්නකෝන් මහතාට ලද පැමිණිල්ලක් මත විශේෂ පරික්ෂණයක් ආරම්භ කර තිබේ. \n \n\n\n \nමහනුවර දිස්ත්‍රික් මැතිවරණ කොමසාරිස් කාර්යාලයේ ඡන්ද හිමි නාම ලේඛනයට තම නිවසේ පදිංචි නොමැති තැනැත්තියකගේ නම ඇතුලත් කර තිබීම සම්බන්ධයෙන් මහනුවර නගරවැසියකු වන සුනිල් හර්ෂදේව රණතුංග මහතා මහනුවර පොලිස් මූලස්ථානය වෙත (26 දින) පැමිණිලි කර ඇත.  මහනුවර තලඋයන්වත්ත පෙදෙසේ නිවසක පදිංචි නොමැති තැනැත්තියකගේ නම ඡන්ද හිමි නාමලේඛනයට ඇතුළත් කර ව්‍යාජ ලෙස මැතිවරණ කොමසාරිස් කාර්යාලය වෙත ලේඛන ඉදිරිපත් කිරිමේ සිද්ධිය සම්බන්ධයෙන් පරීක්ෂණයක් පවත්වන බවද මේ සම්බන්ධව කළ විමසීමකදී මහනුවර දිස්ත්‍රික් ලේකම්  චන්දන තෙන්නකෝන් මහතා කීය.  මහනුවර පොලිස් මූලස්ථානයේ සුළු පැමිණිලි අංශයද සිද්ධිය පිළිබඳ පරීක්ෂණ පවත්වයි.ජේ.එල්.එම්. ජයසිංහ  \n",
    "URL": "https://www.gossiplankanews.com/2022/10/election-list-fake-person.html\n",
    "Category": "N/A",
    "comments": [
        {
            "comment": " මේක අනුන්ගේ දේපොළ අයිතිකර ගැනීමට කරන උපක්‍රමයක් කියලා කියන්න පුළුවන් තමන් එම නිවසේ අවුරුදු විස්සක් සිටියා කියලා කිව්වම ඔහුට හෝ ඇයට පක්ෂ තීන්දු ලැබෙන්න බැහැ කියන්න කාටද පුළුවන් එය ගෘහ මූලිකයාගේ නොසැලකිල්ලත් ඔහුගේම පාඩුවට හේතුවක් වෙනවා එනිසා චන්ද හිමි නාමලේඛන මැතිවරණය හැර වෙනත් කිසිම දෙයකට නොගත්තොත් හොදයි කියන්න පුළුවන් ",
            "likes": "+3"
        },
        {
            "comment": " ❤❤මේව තමා හොයලා බලන්න තියෙන ලොකුම ප්‍රශ්න . මහ බැංකු මංකොල්ල කාපු දෙන්. පාස්කු බෝම්බ ගහලා තුන්සිය දෙමාපියන් දරුවන් ම රිච්චදෙන් .. මුන්ට තියෙන තියෙන ලොකුම ප්‍රශ්නේ මේව... ",
            "likes": "+2"
        },
        {
            "comment": " මේවා කරන්න පුළුවන් එකම කෙනෙකුට විතරක් නොවැ.සර්ව බලධාරී ඔවුන්ට දේශපාලන හයියක් ඇත්නම් කරන්න බැරි ගැහැණියක් පිරිමියකු කිරීමත් පිරිමියකු ගැහැණියක් කිරීමත් පමණයි සමහර අය මිහිපිට ගෙයක් නැතිවුණත් අංකයක් දමා ලියාපදිංචි කරනවා.කූඨලේඛන සැකසීම යටතේ ඔවුන්ට දඩුවම් දියයුතුය ",
            "likes": "+1"
        },
        {
            "comment": " කර්පට් වෙන්න අඩියක් ගහලා විස්තරේ ලියලා තියෙනවා. ගෘහමූලිකයා ත් ඩෝප් මරගාතෙ ඡන්ද ලේඛනය පුරවලා අත්සන් කරලා තියෙනවා. ",
            "likes": "+1"
        },
        {
            "comment": " තමන් ලියපු චන්ද නාමලේඛනයේ නමට යටින් තියෙන ඉඩ කපාහැරියොත් කාටවත් මොකුත්ම කරන්න බැහැ මම දන්න දෙයක් කියන්නම් මේක 2002 දී විතර සිදුවීමක් එක ග්‍රාම නිළධාරිණියක් සිටි වසමේ ගුරුවරියක් ඉස්ථාන මාරුවක් ගෙන ලොකු නගරයකට ගියේ දරුවන්ට ඉගැන්වීමට පහසුයි කියලා .ඔවුන්ගේ නිවස වසා තිබුනා එක මැරයෙක් එම නිවසට උගේ නම ඇතුළත් කර චන්දය ලියාපදිංචි කරන්න ග්‍රාම නිළධාරිට බලකලා එයා එය ප්‍රතික්ෂේප කිරීම නිසා මැරයා ස.මැ.කො ට පැමිණිලි කලා පරීක්ෂණ සදහා යාමට බියවූ ග්‍රාම නිළධාරි මගෙන් උපදෙස් ඉල්ලුවා මම කියප ආකාරයට කටයුතු කිරීමෙන් ප්‍රශ්නය විසදුනා.නැත්නම් වෙන්නෙත් ඔහොම තමයි ",
            "likes": "0"
        },
        {
            "comment": " මෙතනත් ඇත්තටම වෙලා තියෙන්නේ අල්ල ගත්ත මිනිහගේ නම චන්ද ලැයිස්තුවට දාල අයිතිකාරයාගේ නම් නොදා කලින් හිටපු ග්‍රාමසේවක.. ",
            "likes": "0"
        },
        {
            "comment": " අනුන්ගේ ගෙවල් නඩු වලින් පැරදිලත් හැමතැනටම අල්ලස් දිදි බලෙන් රැදිලා ඉන්නෙ කවුද කියලා හොයලා බැලුවා නම් හොදයි නේද දිසාපති සහ පත්තර වාර්තාකාරයො මෙහෙම බොරු නොදා ",
            "likes": "0"
        }
    ]
}