{
    "Source": "https://www.gossiplankanews.com/",
    "Timestamp": "6/27/2023 04:07:00 PM",
    "Headline": "\nචීනයට රිළවුන් යවන්නේ නැතැයි අධිකරණයේදී තහවුරුවේ\n",
    "News Content": "\nචීනයට මෙරටින් රිලවුන් ලක්ෂයක් යැවීම නතර කිරීමට තීරණය කර ඇතැයි වන සංරක්ෂණ දෙපාර්තමේන්තුව අභියාචනාධිකරණයට ඊයේ (26) දැනුම් දුන්නේය. වන සංරක්ෂණ දෙපාර්තමේන්තුව සොලිසිටර් වෙනුවෙන් පෙනී සිටි නියෝජ්‍ය ජනරාල් මනෝහර ජයසිංහ මහතා මෙම දැනුම්දීම කළේ මෙම සිද්ධිය සම්බන්ධව පෙත්සම අභියාචනාධිකරණය හමුවේ ඊයේ සලකා බැලූ අවස්ථාවේ දීය.\n \n\n\n \n\n මෙම රිට් පෙත්සම නිශ්ශංක බන්දුල කරුණාරත්න සහ එම්.ඒ.ආර්. මරික්කාර් යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ලක් හමුවේ සලකා බැලිණි.වනජීවි සංවිධාන 36ක් විසින් ගොනුකරන ලද මෙම රිට් පෙත්සමෙහි වග උත්තරකරුවන් වශයෙන් වනජීව සංරක්ෂණ අධ්‍යක්ෂ ජනරාල් ඇතුළු පිරිසක් නම් කරනු ලැබ සිටිති. පෙත්සම්කරුවන් වෙනුවෙන් පෙනී සිටි ජනාධිපති නීතිඥ සංජීව ජයවර්ධන මහතා කියා සිටියේ මේ පිළිබඳ ලිඛිතව දැනුම් දෙන ලෙසයි. ඒ අනුව මෙම පෙත්සම ජුලි 6 වන දින සලකා බැලීමට කල් තැබිණි. පරීක්ෂණ කටයුතු සඳහා මෙරටින් රිළවුන් ලක්ෂයක් චීන රජයේ පෞද්ගලික සමාගමකට ලබා දීමට ගෙන ඇති තීරණය බල රහිත කරන රිට් ආඥාවක් නිකුත් කරන ලෙස පෙත්සම්කාර සංවිධානය සිය රිට් පෙත්සමෙන් ඉල්ලා ඇත.රංජන් කටුගම්පොළ \n",
    "URL": "https://www.gossiplankanews.com/2023/06/china-monkey-issue-closed.html\n",
    "Category": "N/A",
    "comments": [
        {
            "comment": " ඔය රිලව් සේරම පටවපල්ලා ඔය පැමිණිලි කරුවන්ගෙ ගෙවල් වලට. ",
            "likes": "+22"
        },
        {
            "comment": " මෝඩ තීරණයක්. මුන් නිසා ජනතාවට ආර්ථිකයට වෙන හානිය ගැන හිතන්න ඕනෙ ",
            "likes": "-2"
        },
        {
            "comment": " රිලවුන්ට නිර්නායකයක් අවශ්‍යයි, රිලවු කියන්නෙ 225 නං හා ",
            "likes": "+19"
        },
        {
            "comment": " කෝ බන් අර ගොවි සංවිධානයි උන්ව ෆෝම් කරපු හිරුයි දෙරණයි? ",
            "likes": "+6"
        },
        {
            "comment": " ගොවි සංවිදාන වලට තියෙන්නෙ රිලව් 10 ගානේ ඔය පරිසර කාරයන්ගේ ගෙවල් වලට ගිහින් දාන්ට. අනුරයි වසන්තයි එක්කම. උන් දවස් 2 න් උසාවි යනවා තහනම ඉවත් කරන්ඩ කියල ",
            "likes": "0"
        },
        {
            "comment": " එහෙම නම්, .. පාර්ලිමේන්තුවේ ඉන්න පරිනාමනය නොවූ රිලව්, වඳුරෝ, ඔරං- ඔටං, බැබුන් ලා ටික පටවමු. ",
            "likes": "+6"
        },
        {
            "comment": " බයියන්ස්ලා ටික වත් පටවන්න බැරිවෙයිද... ",
            "likes": "+6"
        },
        {
            "comment": " එහෙනම් බල්ලොටික කොරියාවටවත් යවලා ඩොලර් හොයාගෙන 225 නඩත්තු කරමු. ",
            "likes": "+3"
        },
        {
            "comment": " රිලවුන් යවන්න හැදුවේ මරාගෙන කන්න වෙන්නැති වෙන අහවල් දේකට ද අහිංසක සත්තු ",
            "likes": "0"
        },
        {
            "comment": " කුකුළා , හරකා සහ එළුවා අහිංසක නැතේ. ",
            "likes": "-5"
        },
        {
            "comment": " එහෙම කිව්වේ නැහැනේ මම ",
            "likes": "+3"
        },
        {
            "comment": " Ayyooo. Mama recipes tikakuth lahasthi karagaththa. Dan Lankawatawath yanna wenawa tourist wage.  我什至做了一些收据。 现在我要去斯里兰卡 ",
            "likes": "0"
        }
    ]
}