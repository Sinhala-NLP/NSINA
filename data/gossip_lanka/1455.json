{
    "Source": "https://www.gossiplankanews.com/",
    "Timestamp": "12/28/2018 11:46:00 AM",
    "Headline": "\nඅධිවේගී අනතුරින් මියගිය ගාල්ලේ ගුරුමාතාව\n",
    "News Content": "\n\n\nපසුගියදා දක්ෂිණ අධිවේග මාර්ගයේ සිදුවූ රිය අනතුරකින් ගාල්ල ප්‍රදේශයේ ගුරු මාතාවක මියයාමේ සිද්ධිය එම ප්‍රදේශය තවමත් සසල කළ ආරංචියක් බවට පත්ව තිබේ. පිලියන්දල සිට ගාල්ල වලහන්දූව නිවසට වෑන් රථයකින් යමින් සිටියදී අධිවේග මාර්ගයේදී සිදුවූ මෙම අනතුර නිසා 49 හැවිරිදි ගුරු මාතාව මිය ගියාය. දරු තිදෙනා හා සැමියා \nබරපතළ තුවාල ලැබූහ. වැන් රථය පැදවූයේ නිර්මලාගේ පුතුය. ඉදිරිපස අසුනේ නිර්මලාගේ සැමියා අසුන්ගෙන සිටියේය. දියණියන් දෙදෙනා හා නිර්මලා ගුරු මාතාව වෑන් රථයේ පසුපස අසුන්ගෙන සිටියහ. වෑන් රථය අධිවේගී මාර්ගයේදී මාර්ගයෙන් ඉවතට පැන විදුලි කණුවක ගැටීමෙන් අනතර සිදුව තිබුණි.\n\n\n\n\n\nතිදරු මවක වූ නිර්මලා හෙට්ටිආරච්චි මහත්මිය ගාල්ල ජනාධිපති බාලිකා විද්‍යාලයේ සේවය කළාය. ඈ නිහඬ චරිතයකි. වැඩි කතා බහක් නැත. එහෙත් ඇය තම රාජකාරිය දේව කාරියක් ලෙස සැලකුවාය.\n\nදහස් ගණනක් වූ සිසු දරු දැරියගේ දෑස් පෑදවීමට මේ ගුරු මාතාව කටයුතු කළාය. ඇය පාසල් කාලය තුළ පමණක් දැයේ දරු දැරියන්ට තම දැනුම බෙදා දුන් ගුරුවරියක් නොවූවාය. ඈ පාසල් වෙලාවෙන් පසුවද අමතර පත්ති පවත්වමින් සිසු දරු දැරියන්ගේ නැණ නුවණ පෑදීම සඳහා කටයුතු කළාය. ජනාධිපති බාලිකාවේ සිසු දැන් ඇය හැදින්වූයේ නිර්මලා ටිචර් යනුවෙනි.  නොඑසේ නම් නිර්මලා ගුරුතුමිය කියාය.\n\nඈ ජනාධිපති බාලිකාවේ සිසු දැරියන්ගේ පමණක් නොව ගුරු මණ්ඩලයේ පමණක් නොව අනධ්‍යයන කාර්ය මණ්ඩලයේද සිත දිනාගෙන කටයුතු කළ ගුරු මාතාවකි. නිර්මලා ගුරු මාතාවගේ උපන් ගම කරන්දෙණියයි. ඇය ඉගෙනුම ලැබුවේ කරන්දෙණිය මධ්‍ය මහා විද්‍යාලයෙනි. ක්‍රියාශීලී ගුරු මාතාවක වූ නිර්මලා මහත්මිය එම පාසලේ ආදි ශිෂ්‍ය සංගමයේ ප්‍රබල ක්‍රියාකාරී සාමාජිකාවක වූවාය. ඇය තමන් අකුරු කළ පාසලටද දැක්වූයේ දැඩි ආදරයකි. නිර්මලා ගුරු මාතාවගේ සැමියා ආනන්ද ලාල්ය. ඔහු දුම්රිය දෙපාර්තමේන්තුවේ සේවය කළේය.\n\nමෙම යුවළගේ වැඩිමහල් දියණිය රුහුණ විශ්වවිද්‍යාලයේ අවසන් වර්ෂයේ ඉගෙනුම ලබන විශ්වවිද්‍යාල සිසුවියකි. පුතු පෞද්ගලික ආයතනයක සේවය කළේය. බාල දියණිය මෙතුලි දහම්සා (13) ජනාධිපති බාලිකා විද්‍යාලයේ නවය වසරේ ඉගෙනුම ලබන්නීය. නිර්මලා ගුරු මාතාව තම අනික් දරුවන්ට මෙන්ම තම දරු තිදෙනාට මෙන්ම සැමියාටද දැක්වූයේ දැඩි ආදරයකි. සෙනෙහසකි. නිරතුරුව දරුවන් ගැන සොයා බැලුවාය.\n\nනිර්මලා ගුරු මාතාවගේ සැමියා එක් අවස්ථාවකදී හදවත් රෝගී තත්ත්වයකින් පෙළුණාය. මේ නිසා ඔහුට හදවත් සැත්කමක් කිරීමට අවශ්‍ය වූයේය. ඒ අවස්ථාවේ ඇය තම සැමියා වෙනුවෙන් සෙවණැල්ලක් මෙන් පෙනී සිටියාය. ඒ සියලු අභියෝගයන්ට දිරිය ගැහැනියක ලෙස ඇය මුහුණ දුන්නාය.  සැමියා වෙනුවෙන් සිය යුතුකම් කොටස මනා ලෙස ඉටු කළාය. දරු තිදෙනාගේ අනාගතය සැපවත් කිරීම \n\n\n\n\n\nමේ ගුරු මාතාවගේ එකම බලාපොරොත්තුව වූවාය. 2018 වර්ෂයේ දෙසැම්බර් මාසයේ අවසන් දින කිහිපය ගෙවී යමින් පැවතුණි.\n\nනිර්මලා ගුරු මාතාව පවුලේ අය සමඟ දළඳා සමිඳුන් වැඳපුදා ගැනීම සඳහා නුවර යාමට සූදානම් කරගත්ත. මීට මාස 6-7කට පමණ පෙර නිර්මලා ගුරු මාතාවගේ නිවෙසට අලුතෙන් වෑන් රථයක්ද ගෙනැවිත් තිබිණි. නිර්මලා ගුරු මාතාවගේ සහෝදරීයක් පදිංචිව සිටින්නේ පිළියන්දල ප්‍රදේශයේය. ඇය පදිංචිව සිටියේ අක්මීමන වළහන්දුව සේනානායක මාවතේය. මොවුන් පදිංචි නිවෙසේ සිට දක්ෂිණ අධිවේගී මාර්ගයේ පින්නදුව මුරපොළ පිහිටා ඇත්තේ  අතේ දුරිනි. නිර්මලා ගුරු මාතාව ඇතුළු පවුලේ අය අලුතෙන් මිලදී ගත් වෑන් රථයෙන් මුලින්ම පිළියන්දල ප්‍රදේශයේ පිහිටි තම නැගණියගේ නිවෙසට ගියේය.\n\nඉන්පසු නැඟණියගේ පවුලේ අය සමඟ නුවර බලා පිටත්ව ගියහ. එදින අලුයම කාලයේ මොවුන් නුවර සිට පිළියන්දල ප්‍රදේශයේ නැගණියගේ නිවසට පැමිණියේය. ඒ වනතෙක් වෑන් රථය පදවාගෙන එනු ලැබුවේ නිර්මලා ගුරු මාතාවගේ නැඟණියගේ සැමියා විසිනි. ඔහු රියැදුරු අසුන නිර්මලාගේ පුතුට ලබා දුන්නේය. පුතා ප්‍රවේශමෙන් යන්න ඔහු කීවේය. නිර්මලා ගුරු මාතාව තම පවුලේ අය සමඟ යළි ගාල්ල බලා ඒමට පිටත් වූහ. වැන් රථය පැදවූයේ නිර්මලාගේ පුතුය. ඉදිරිපස අසුනේ  සැමියා අසුන්ගෙන සිටියේය. දියණියන් දෙදෙනා හා නිර්මලා ගුරු මාතාව වෑන් රථයේ පසුපස අසුන්ගෙන සිටියහ.\n\nඑහෙත් සිදුවුයේ කිසිවකුත් බලාපොරොත්තුව  නොවූ සිද්ධියකි. මොවුන් ගමන් ගත් වෑන් රථය අධිවේගී මාර්ගයේදී මාර්ගයෙන් ඉවතට පැන විදුලි කණුවක ගැටුණේය.  අනතුරෙන් නිර්මලා ගුරු මාතාව මිය ගියාය. දරු තිදෙනා හා සැමියා බරපතළ තුවාලය ලැබූහ. නිර්මලා ගුරු මාතාව මිය යන විට 49 හැවිරිදි වියේ පසුවූවාය. ඇයගේ සැමියා පුතු හා එක් දියණියක් නාගොඩ රෝහලේ ප්‍රතිකාර ලබති. බාල දියණිය කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබන්නීය.  මේ ඛේදවාචකයෙන් අක්මීමන වලහන්දුව ප්‍රදේශය ශෝකයෙන් ඇලළී ගොස් ඇත්තේය.\n\nනිර්මලා ගුරු මාතාවගේ හදිසි වියෝවෙන් ජානාධිපති බාලිකා විද්‍යාලයේ සිසු දැරියන් ආචාර්ය මණ්ඩලය හා ගම්වාසීහු දැඩි  ශෝකයට පත්ව සිටිති. \"අනේ මම නිසා අම්මා යන්න ගියා. අම්මා අපිව දාලා ගියා\" පුතු නාගොඩ රෝහලේදී ඔහු බැලීමට ගිය හිතවතුන් සමඟ කීවේය. දහස් ගණනක්වූ දරු දැරියන්ට නැණ පහන් දැල්වූ ඒ මිණිපහන අකාලයේ මිලින වී ගොසිනි. නිමලා හෙට්ටිආරච්චි ගුරු මාතාවන්ගේ දේහය පෙරේදා (26දා) රාත්‍රි වලහන්දුව සේනානායක මාවතේ පිහිටි ඇයගේ නිවෙසට රැගෙන එනු ලැබීය.\n\nඒ වන විටත් මෙම දුක්මුසු පුවත අසා ජනාධිපති බාලිකාවේ ගුරු භවතුන් හිතවතුන් ඥාතීහු ඇතුළු විශාල පිරිසක් නිමලා ගුරු මාතාවගේ නිවෙසට පැමිණ සිටියහ. එහෙත් මවගේ දේහය දකින්නට සැමියා හා දරු තිදෙනා නිවෙසේ නැත. ඔවුන් මෙම අනතුරෙන් තුවාල ලබා රෝහල් ගතව සිටි බැවිනි. නිර්මලා ගුරු මාතාවගේ අඩුව දැනෙන්නේ දරු තිදෙනාට හා සැමියාට පමණක් නොවේ. ඇය විසින් අකුරු කියා දුන් දහස් ගණනක් වූ සිසු දරු දැරියන්ට නිර්මලා ගුරු මාතාවගේ අඩුව පිරිමැසිය නොහැකිය.ඒ පහන නිවී ගොස් ඇත්තේය.\n\nටී විතානවසම් (ඉමදූව)\n",
    "URL": "https://www.gossiplankanews.com/2018/12/galle-teacher-accident.html\n",
    "Category": "N/A",
    "comments": [
        {
            "comment": " බොහෝ දුරට අදික වේගය වෙන්න ඇති හේතුව , මොකද van එක අලුත් නෙ. අත්දැකීම් අඩු අය වාහන පදවන කොට පරිස්සම් වෙන්න ඕනෙ. මම හම්බන්තොට වැඩ කරන කාලෙ, නත්තල් නිවාඩුව ට කතරගම ගියපු කට්ටිය ක් ආව. පියා car එක drive කරල පිතාට දුන්න විතර යි, පාරෙන් පිට පැන්න, එක්කෙන්ක් මැරුන. අනිත් අයට බරපතල තුවාල. පොදුසාදකය පේනව නේද? ",
            "likes": "+71"
        },
        {
            "comment": " \"අත්දැකීම් අඩු අය වාහන පදවන කොට පරිස්සම් වෙන්න ඕනෙ.\" මේ කතාව ඇත්ත. මම දැන් අවුරුදු 12ක් තිස්සෙ වාහන පදවනව. සමහර දේවල් ඉගෙන ගන්න මටත් අවුරුදු ගානක් ගියා. විශේෂයෙන්ම වාහනයක් ඉස්සර කරන්න යද්දි ඒ වාහනයේ වේගය, ඉදිරියෙන් එන වාහනයේ දුර සහ තමන්ගෙ වාහනයේ ඉන්ජින් ධාරිතාව අනුව කොච්චර කාලයක් යනවද කියන එක, ලේන් චේන්ජ් කරද්දි හරි පාර අයිනෙ අයින් කරද්දි හරි සිග්නල් දාල පිටිපස්සෙ එන කෙනාට දන්වන හැටි, එකපාරට බ්‍රේක් නොගහ පිටිපස්සෙ එන වාහනේට නවත්ත ගන්න කාලයක් දීල ස්ලෝ කරන එක, කවුරුහරි තමන්ව ඉස්සර කරන්න හදනව නම්, ඇක්සලේටරේ වෙනුවට බ්‍රේක් එක පාගල ස්ලෝ කරල ඉඩ දෙන හැටි, වේගෙන් යන එක වීරකමක් නොවන වග එහෙම ඉගෙන ගන්න අවුරුදු ගානක් ගියා. ",
            "likes": "+13"
        },
        {
            "comment": " තව දෙයක්. නිදි අනතුරු ගොඩක් වෙන්නෙ අත්දැකීම් වැඩි, පදවද්දි නින්ද යන්නෙ නෑ කියල හිතන් ඉන්න රියදුරන්ගෙන්. අනික ගමනාන්තයට ලං වෙනකොටත් නිදි අනතුරු වෙන ප්‍රවනතාවය වැඩී. මනසින් රිලැක්ස් වෙන නිසා වෙන්න ඇති. මේ දේවල් ඉගෙන ගන්න අවුරුදු ගානක යනව. ඇක්සලේටරේ පාගල වාහනයක් ඉස්සරහට ගන්න පුලුවන් උන පලියට හොඳ රියදුරෙක් වෙන්නෙ නෑ. ",
            "likes": "+5"
        },
        {
            "comment": " hamoooooooooooooooooooo ",
            "likes": "+3"
        },
        {
            "comment": " Adiwegi margayane wangu gannet lankawe adi wegayen ne.Wisi wela yana eka arumayakda? Samahara wangu thiyenawa asuwata hatata adu karanna ona. Wassa welawata itath wada adu karanna ona nathnam aniwa wisiwena eka wisi wenawama thamai. ",
            "likes": "0"
        },
        {
            "comment": " මමත් අධිවේගී මාර්ගයේ Drive කරලා තියනවා. අධිවේගී මාර්ගයේ උපරිම වේග සිමාව 100kph නිසා මම මුල් දවස්වල 100 ටම යන්න උත්සහ කෙරුවා. එහෙත් පසුව තේරුම් ගත්ත බොරුවට Stress වැඩක් නැති බවත් අධිවේගී මාර්ගය අපි භාවිතා කල යුත්තේ වේගයෙන් යාමට නොව traffic මගහැර යෑමටයි බවත් ",
            "likes": "+54"
        },
        {
            "comment": " e kiyanne oya than highway eke yanne 100 ta wadaa aduwenda? ",
            "likes": "-14"
        },
        {
            "comment": " අළුත් කාර් වලට පැ කිමී 100 කියන්නෙ නතිං. මගෙ සී 200 එක තප්පර 7 න් 100 ටච් කරනව. ස්පීඩ් කැමරා නීතිගත කරන්න ඉස්සර මං අධිවේගී මාර්ගයේ 120 ට තමයි ඩ්‍රයිව් කලේ. ",
            "likes": "-16"
        },
        {
            "comment": " වාහනයක් අතට ගත්තට පස්සෙ ජීවිත කීයක් තමන්ගෙ අතේ තියනවද කියලයි ඕනෙම කෙනෙක් හිතන්න ඕනෙ වෙදගත්ම දේ...මමනම් driving seat එකේ ඉදගත්ත ගමන් හිතන එකම දේ ඒක ආයුබෝවන්ඩ..... ",
            "likes": "+42"
        },
        {
            "comment": " I don't think they had seat belts on when traveling on highway. Everyone in vehicle should where seat belts not just driver and front passenger. Also front seat passenger should be in alert always. If you are sleeping, then just don't sleep by the driver. ",
            "likes": "+21"
        },
        {
            "comment": " Try to read more english books ,You can improve Malli ,Don't get disappointed ok ",
            "likes": "+10"
        },
        {
            "comment": " ow ow eka nam aththa where kiyala eya mean karanne wear . ",
            "likes": "-1"
        },
        {
            "comment": " උඹ මොන ඉස්කොලෙන්ද ඉංග්‍රීසි ඉගන ගත්තේ . අනේ අපිටත් කියපන්කො තරහ නැතුව ",
            "likes": "+4"
        },
        {
            "comment": " Mata theruneth na ban... ",
            "likes": "-5"
        },
        {
            "comment": " Its mandatory to put on the seat belt. So no need to worry about that. It’s not easy to fix the seatbelt for each passenger. So.. forget it too. If front passenger felt sleepy, must move to back seat. ",
            "likes": "0"
        },
        {
            "comment": " Obata Niwan Suwa Ath Wewa !................. ",
            "likes": "+21"
        },
        {
            "comment": " මං අළුත් වාහන 10 ක් පාවිව්චි කරල තියෙනව 6ක්ම බ්‍රෑන්ඩ් නිව් මට කොච්චර පලපුරුද්ද තිබුනත් අළුතෙන්ම ගත්තු වාහනේ අතට හුරු වෙනකම් එලවන්නෙ පැ.කිමී 80 ට අඩුවෙන්. අධිවේගී මාර්ගයේ වුනත් 80ට තමයි. ",
            "likes": "+16"
        },
        {
            "comment": " Matath ekak denna wasthu... ",
            "likes": "+4"
        },
        {
            "comment": " At last she worshiped the Sacred Relic of the tooth of Lord Buddha.Finally she made an excellent choice. May she attain the Supreme Bliss Of Nibbana !!! ",
            "likes": "+5"
        },
        {
            "comment": " විනයක් ඇතිව ධාවනය කිරීම ඉතා වැදගත්! ",
            "likes": "+4"
        },
        {
            "comment": " ඔබට නිවන් සුව ගුරුමෑණියනි.. ",
            "likes": "+3"
        },
        {
            "comment": " මමත් අධිවේගී මාර්ගයේ Drive කරලා තියනවා. අධිවේගී මාර්ගයේ උපරිම වේග සිමාව 100kph නිසා මම මුල් දවස්වල 100 ටම යන්න උත්සහ කෙරුවා. එහෙත් පසුව තේරුම් ගත්ත බොරුවට Stress වැඩක් නැති බවත් අධිවේගී මාර්ගය භාවිතා කල යුත්තේ වේගයෙන් යාමට නොව traffic මගහැර යෑමට බවත් . ",
            "likes": "+1"
        },
        {
            "comment": " Ethakota air bags walata mokada une? ",
            "likes": "0"
        },
        {
            "comment": " කවුරැ හරි පුද්ගලයෙක් තම සේවා ස්තානයේ අනික් අයගේ සිත දිනා ගනිමින් සුදන චරිතයක් රගපානවා එවැනි අය ඇතුලතින් ඉතා භයානක අය බව තේරැම් අරං පරිස්සමින් වැඩ කරන්න අත්දැකීම් අඩු රොන්ත පී ලා ඩිස්ලයික් දාලාම මේක කියවන්ඩ ",
            "likes": "-22"
        },
        {
            "comment": " පවුල් කඩන මම දන්න teacher කෙනෙක් ඉන්නවා ගාල්ලේ මම හිතුවෙ ඒ ගෑනි කියල. ඔය වයසම ඇති. අනේ මේ වෙන දරුවො ඉන්න අම්මා කෙනෙක් sorry. ",
            "likes": "-26"
        }
    ]
}