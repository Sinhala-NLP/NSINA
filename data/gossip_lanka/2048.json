{
    "Source": "https://www.gossiplankanews.com/",
    "Timestamp": "12/30/2019 01:30:00 PM",
    "Headline": "\nක්‍රිකට් සභාපතිකම නැවත ඉල්ලා තිලංග නඩු මගට\n",
    "News Content": "\n\n\nශ්‍රී ලංකා ක්‍රිකට් ආයතනයේ ආසන්නතම සභාපති වශයෙන් ක්‍රිකයි විධායක කමිටුව නියෝජනය කිරීමේ අවස්ථාව ලබාදෙන ලෙස ඉල්ලා ක්‍රිකට් ආයතනයේ හිටපු සභාපති තිලංග සුමතිපාල මහතා විසින් \nශ්‍රේෂ්ඨාධීකරණයේ මූලික මිනිස් අයිතිවාසිකම් (Fundamental Rights) නඩුවක් ගොනු කර ඇති බවට වාර්තා වේ.\n\nහිටපු සභාපති තිලංග සුමතිපාල මහතාට ක්‍රිකට් විධායක කමිටුව නියෝජනය කිරීමේ අවස්ථාව අහිමිව ගියේ හිටපු ක්‍රීඩා අමාත්‍යය හරීන් ප්‍රනාන්දු මහතා ක්‍රීඩා පනතට ගෙන ආ නව රෙගුලාසි සංශෝධනයක් හේත්තුවෙනි.\n\nඑනම් ගැසට් අංක 2137 /85 අතිවිශේෂ ගැසට් පත්‍රයේ සඳහන් වනුයේ,\n2016.10.27 දිනැති අංක 1990/23 දරණ අතිවිශේෂ ගැසට් පත්‍රයේ ක්‍රීඩා නියෝගයන්ට අදාළ 5(4) නියෝගය (ග) උපවගන්තිය ඉවත් කර ඊට පහත දැවෙන උපවගන්තිය ආදේශ කිරීමෙන්\n\"(ග) ඔට්ටු ඇල්ලීමේ, සූදු ක්‍රීඩාවේ, පරදු තැබීම් ව්‍යාපාරයක හෝ කිසියම් තරගයකට සම්බන්ධතාවක් ඇති ඔට්ටු ඇලීම් හෝ සුදු ක්‍රීඩාවේ හෝ පරදු තැබීම් වතාරයක හෝ එවැනි තරග සම්බන්ධයෙන් කටයුතු කරන ආයතනයක\nහෝ ආයතනයන්හි එදිනෙදා කටයුතුවල නියැළී සිටින තැනැත්තෙක් හෝ ඔහුගේ පවුල් ඕනෑම පුර්වාසන්න සාමාජිකයෙකු (කලත්‍රයා, මව, පියා, සහෝදරයෙක්,සහෝදරියක්, පුතා, දුව, බෑණා, ලේලිය) වන්නේ නම්,' එම පුද්ගලයාට ජාතික ක්‍රීඩා සංගමයක තනතුරක් දැරිය නොහැකිය බවයි.\n\n\n\n\n\n1973 අංක 25 දරන ක්‍රීඩා පනතේ 39(1) වගක්තිය යටතේ ක්‍රීඩා අමාත්‍යවරයාට පැවරී  ඇති බලතල අනුව හිටපු ක්‍රීඩා අමාත්‍යවරයා මෙම තීන්දුව ගෙන තිබුණි.\n\nක්‍රිකට් ආයතනය වෙත යොමු කළ අදාළ ලිපියේ සඳහන්ව ඇත්තේ හිටපු ක්‍රිකට් සභාපති තිලංග සුමතිපාල මහතාට ක්‍රිකට් ආයතනයේ ආසන්නතම හිටපු සභාපතිවරයා (Immediate past president) වශයෙන් ක්‍රිකට් විධායක කමිටු රැස්වීම්වලට සහභාගී වීම, එම රැස්වීම්වල පෙනී සිටීම, ඡන්දය භාවිත කිරීම, කුමනාකාරයේ හෝ කමිටු රැස්වීම් කටයුතුවල නියැළීම, කුමනාකාරයේ හෝ බලයක් ක්‍රියාත්මක කිර්ම, නියෝජිතයකු ලෙස කටයුතු කිරීම තාවකාලිකව අත්හිටුවා ඇති බවයි.\n\nඑමෙන්ම පිළියන්දල ක්‍රීඩා සමාජය (Piliyandala Town Sports Club)  යොමු කළ පැමිණිල්ලට අනුව මෙම තීන්දුව ගත් බවත්, එම පැමිණිල්ල විමර්ශනය සඳහා ත්‍රිපුද්ගල විමර්ශන මඩුල්ලක් පත් කළ බවත් හිටපු ක්‍රීඩා අමාත්‍යවරයා යොමු කළ ලිපියේ වැඩිදුරටත් සදහන්ව තිබුණි.\n\nඒ අනුව ක්‍රීඩා පනතේ 39(3) වගන්තිය ප්‍රකාරව ක්‍රීඩා අමාත්‍යවරයා පත් කළ ත්‍රිපුද්ගල විමර්ශන මඩුල්ලේ සභාපතිවරයා ලෙස ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල් ධම්මික මුතුගල මහතාද. එහි ලේකම් ලෙස ක්‍රීඩා අමාතරංශයේ නීති නිලධාරී ශිරෝමි රණවක මහත්මියද, සාමාජිකයකු ලෙස විශ්‍රාමික ජ්‍යෙෂ්ඨ පරිපාලන නිලධාරී, නීතිඥ එස්. ඩී. පියදාස මහතාවද පත් කර තිබුණු අතර, ඔවුන් විමර්ශනයේ අවසන් වාර්තාව ක්‍රීඩා අමාත්‍යවරයා වෙත ලබාදුන්නේ ක්‍රිකට් ආයතනයේ හිටපු සභාපති තිලංග සුමතිපාල මහතාට ක්‍රීඩා පරිපාලනය සදහා සහභාගි විය නොහැකි බව නිර්දේශ කරමිනි.\n\nපැතුම් ශ්‍රී විජේරත්න \n",
    "URL": "https://www.gossiplankanews.com/2019/12/thilanga-cricket.html\n",
    "Category": "N/A",
    "comments": [
        {
            "comment": " උඹල කොච්චර මේකෙ වැළලෙන්න හැදුවත් මූ SLC සභාපති වෙනවා වෙනවාමයි. මොනාද ඔට්ටු? ",
            "likes": "+46"
        },
        {
            "comment": " අනිවා මචන් මු SLC සුභාපති වෙනවමයි..අවුලක් නෑ රාජිතයටත් ඇප ලැබුනුඑකේ මෙයාටත් හම්බවෙයි.. ",
            "likes": "+40"
        },
        {
            "comment": " ඕනෑම තැනකට වදින්නම් මුව ආයෙත් SLCB ගන්න එපා. මූ සල්ලි විසි කරලා හැමෝම අල්ලා ගන්නවා. මුව ඕන්නං මාසෙකට ගාණක් ගෙවා ගෙදර ඉන්න කියන්න ",
            "likes": "+40"
        },
        {
            "comment": " අවුලක් නෑ අපේ රටේ අදිකරනය ස්වාධීනයි.. ",
            "likes": "+23"
        },
        {
            "comment": " බිංදුසාරයි, කුරුසවැල්ලයි ඉන්න හින්ඳා අපේ ක්‍රිකට් 50%ක් ඉවරයි.. බුකීපාල ආවම ඉතුරු 50%ත් ඉවරයි... ",
            "likes": "+81"
        },
        {
            "comment": " මූ නම් , කියන්න කුනු හරුප නැහැ . ",
            "likes": "+54"
        },
        {
            "comment": " මට දුක අර ඇත්තටම වැඩක් කරන්න ගිය හරීන් ගැන ",
            "likes": "+52"
        },
        {
            "comment": " ලැජ්ජා නැතිකම ඔය මොන තානාන්තරේටත් වඩා ලොකුයි ! ලැජ්ජාව වගේද ගොඩදාගත්තොත් නියම ඉල්ලම නේද ආයිබෝං . ඉස්සර කාලේ තානාන්තර සුදුස්සා හොයාගෙන එනවා.දැන් නුසුදුස්සෝ තානාන්තර ඉල්ලලා උසාවියට ත් යනවා. උත්පත්තියේ වැරැද්ද . ",
            "likes": "+46"
        },
        {
            "comment": " යකෝ මු සිරිසේනය වගේම ගෙවල ගෙම්බෙක් නේ ! කොච්චර පැන්නුවත් ගෙට එන්නමනේ හදන්නේ! ",
            "likes": "+5"
        },
        {
            "comment": " Gotage pahanen eliya balanna hadana Kamba horu ",
            "likes": "+28"
        },
        {
            "comment": " ක්‍රිකට් නම් පහලටම ගියත් සභාපති තරගය නම් හරිම උනුසුම්. කවුරු සභාපති වුනත් ක්‍රිකට් යන්නේ පහලට නම්, සභාපතිකමට දගලන්නේ මොකටද කියලා දන්න කෙනෙක් කියලා දෙනවාද. ",
            "likes": "+25"
        },
        {
            "comment": " Money money money!!! 💰 ",
            "likes": "+13"
        },
        {
            "comment": " සභාපතිකම ඕනෑ ඕනෑ ඕනෑමයි. නැත්නම් මම අසූචි බාල්දියේ ඔළුව ඔබාගන්නවා, ඔබාගන්නවාමයි.!  :'( ",
            "likes": "+23"
        },
        {
            "comment": " ඉතිං ඕක පාර්ලිමේන්තුවෙනුත් සම්මත වුනානේ? ",
            "likes": "+12"
        },
        {
            "comment": " GREEDY MAN !!! ",
            "likes": "+11"
        },
        {
            "comment": " හරියටම හරි ඒක තමයි කරන්න ඕන..දිගු දුර මෙහෙයුම් සදහා මොහු විෂිෂ්ටයෙකි ",
            "likes": "+3"
        },
        {
            "comment": " මේ සියලු දේවල් බලන්න කරන්න ගෝටා වගේ තව සිය දහස් ගුනයක් මිනිසුන් බිහි වේවා...නමුත් රාජපක්ශ පරපුර නැතිව .....සුදු වෑන් ....විරුද්ධ වාදීන් ගාතනය නොකරන මේ දවස් වල ගෝටා කරන වැඩ වගේ දේවල් කරන්න පුලුවන් මිනිස්සු අපේ රටේ පහල වේවා .. ",
            "likes": "+2"
        },
        {
            "comment": " Mun nam ratata aththatama barak ",
            "likes": "+1"
        },
        {
            "comment": " gota dinanakanma hitita mu supreme court yanna. Dan meyala nithiyath namaida danne naha. 69 ta dan sapada?  :) ",
            "likes": "+1"
        },
        {
            "comment": " buki pala ",
            "likes": "0"
        },
        {
            "comment": " People are beginning to appreciate the YAHAPALANAYA regime. Lot of Cheewaradharees apearing from the woodwork and behaving like Religious Police. ",
            "likes": "0"
        }
    ]
}