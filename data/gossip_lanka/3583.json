{
    "Source": "https://www.gossiplankanews.com/",
    "Timestamp": "7/29/2022 08:50:00 AM",
    "Headline": "\nසර්ව පාක්ෂික ආණ්ඩුව ගැන සති දෙකකින් රනිල් කියනවැයි කිව්වා – මෛත්‍රී\n",
    "News Content": "\nසර්ව පාක්ෂික ආණ්ඩුවක් සඳහා වන ශ්‍රී ලංකා නිදහස් පක්ෂයේ යෝජනා ජනාධිපතිවරයාට භාරදීම සඳහා හිටපු ජනාධිපති මෛත්‍රීපාල සිරිසේන මහතා සහ එම පක්ෂයේ නියෝජිතයින් ඊයේ දහවල් 12ට පමණ මුදල් අමාත්‍යාංශය වෙත පැමිණ තිබුණි. සර්ව පාක්ෂික ආණ්ඩුවක් පිහිටුවීම සඳහා ජනාධිපති රනිල් වික්‍රමසිංහ මහතා සමග ඊයේ (28) පැවති සාකච්ඡා ගැන\n\n \n\n\n \nසාකච්ඡාව අවසානයේ මුදල් අමාත්‍යාංශයෙන් පිටතට පැමිණි හිටපු ජනාධිපති මෛත්‍රීපාල සිරිසේන මහතා සඳහන් කළේ,“අපි ඉදිරිපත් කර තිබෙන යෝජනාවේ තිබෙන කරුණු ගැන සාකච්ඡා කළා. සති දෙකකින් ආයෙ හමුවෙලා කතා කරන්න දන්වනවා කියල කිව්වා”එහිදී මාධ්‍යවේදියෙක් විමසා සිටියේ, “යහපාලන ආණ්ඩු කාලයෙත් රනිල් වික්‍රමසිංහ මහතා සමග ආණ්ඩු කරන්න බැරිවුණා නම් දැන් පුළුවන් ද?”ඊට පිළිතුරු දුන් මෛත්‍රීපාල සිරිසේන මහතා,“ඔව් ඉතින්.. පක්ෂ ඔක්කොම නේ කැඳවන්න කියලා කියන්නේ සර්ව පාක්ෂික ආණ්ඩුවකට. ”සර්ව පාක්ෂික ආණ්ඩුවක් සඳහා සිය පක්ෂයේ නිර්දේශ ඇතුළත් කරමින් විමල් වීරවංශ මහතාගේ නායකත්වයෙන් යුත් ජාතික නිදහස් පෙරමුණ ද ජනාධිපතිවරයාට ලිපියක් යොමුකර තිබේ.එහි දැක්වෙන්නේ රටතුළ පවතින තත්ත්වය යටතේ ජනාධිපතිවරයාට කැමැත්තෙන් හෝ අකමැත්තෙන් විකල්ප දෙකකින් එකක් තෝරා ගැනීමට සිදුවන බවය.\n\n \n\n\n \nපවතින ආර්ථික අර්බුදය යොදාගනිමින් දියත්වන අධිරාජ්‍යවාදී මෙහෙයුම්වල ගොදුරක් බවට පත්වී රට හයිටියක් බවට පත්කරනවාද, ‍ඓතිහාසික වැරදි නිවැරදි කිරීමට ලැබී ඇති අවස්ථාව ප්‍රයෝජනයට ගනිමින් අර්බුදය විසඳීම සඳහා සමාජ ගිවිසුමක් ඇති කරගන්නවා ද යන්න එම විකල්ප දෙක බව නිවේදනයේ සඳහන් වෙයි.ජනාධිපතිවරයා අවංකව ඉහත කී දෙවන උපායමාර්ගික ප්‍රවේශය තෝරාගන්නා තත්ත්වයක් තුළ දේශපාලන වාදවිවාදවලින් හෝ ඓතිහාසික ගැටුම් යාවත්කාලින කිරීමෙන් තොරව ඊට මඟ පෙන්වීමට ජාතික නිදහස් පෙරමුණ ඉදිරිපත් වන බව මෙම නිවේදනයේ වැඩිදුරටත් සඳහන් කර ඇත. \n\n\n\n",
    "URL": "https://www.gossiplankanews.com/2022/07/maithripala-ranil.html\n",
    "Category": "N/A",
    "comments": [
        {
            "comment": " කියයි කියයි දත් මැද ගෙන බලන් ඉන්න ",
            "likes": "+2"
        },
        {
            "comment": " උබ නම් කොල්ලෝ අයෙත් රනිල්ට කියල පු# ඇරගන්නවා ශුවර් එකටම. විධායක ජනාධිපති වෙලාවත් රනිලා එක්ක හැරෙන්න බැරි උන උබ කොහොමද බන් නිකන්ම පාර්ලිමේන්තු මන්ත්‍රී වෙලා 10-15ක සෙට් එකක් එක්ක උගෙන් ඩිමාන්ඩ් කරන්නේ. ලොකු සීන් නැතිව රනිලා කියන දෙයක් උබේ පොඩි සෙට් එක එක්ක කරපන්. වැඩි සද්ද දැම්මොත් උබේ සෙට් එකෙන් 7ක් 8ක් ඌ කඩා ගන උබට තවත් යන එන මන් නැතිකරනවා. ",
            "likes": "+18"
        },
        {
            "comment": " මුන් ඔක්කෝම එකතුවෙලා මාරුවෙන් මාරුවට අපිව රවට්ටනවා. අපේ ගොන්නාම්බොත් කෙළවරක් නැතුව රැවටෙනවා. ",
            "likes": "+13"
        },
        {
            "comment": " ආයෙත් ආප්පයක් කන්න ලගයි වගේ.. ",
            "likes": "+9"
        },
        {
            "comment": " Thawa tikai...kala wathura tikak bonna....devi pihitai! ",
            "likes": "+1"
        },
        {
            "comment": " Easter bombing clan. ",
            "likes": "0"
        },
        {
            "comment": " මෛත්‍රී මුත්තේ, රනිල් මුත්තත් එක්ක සමගියෙන් කන්න ඕනේ හොදෙය් ",
            "likes": "-5"
        }
    ]
}