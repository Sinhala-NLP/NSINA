{
    "Source": "https://www.gossiplankanews.com/",
    "Timestamp": "12/27/2022 09:07:00 AM",
    "Headline": "\nබිත්තරයක් රු.55කට විකිණීමට එකඟතාවක්\n",
    "News Content": "\nදෙසැම්බර් මස අවසානයේ සිට බිත්තරයක් රුපියල් 55ක මිලක් යටතේ පාරිභෝගිකයන්ට සැපයීමට කුකුළු නිෂ්පාදන කර්මාන්තකරුවන් එකඟත්වය පළ කළ බව කෘෂිකර්ම අමාත්‍යාංශය ප්‍රකාශ කළේය.තමන් තවමත් බිත්තර සපයනු ලබන්නේ රුපියල් 49-55ත් අතර මිලකට බවත්, කෙසේ වුවද එක්තරා අතරමැදි පිරිසක් විසින් බිත්තර ගබඩා කර තබා ගනිමින් බිත්තර මිල ඉහළ නැංවීමට කටයුතු කර ඇති බවත් එම කර්මාන්තකරුවන් පෙන්වා දුන් බව අමාත්‍යාංශය වැඩිදුරටත් සඳහන් කර සිටියේය.\n \n\n\n \n\nමේ අතර දේශීය නිෂ්පාදකයා ආරක්ෂා කිරිම මෙන්ම පාරිභෝගිකයා ආරක්ෂා කිරිමද රජයේ වගකීම වන බැවින් දේශීය කුකුළු බිත්තර කර්මාන්තකරුවන් සාධාරණ මිලකට බිත්තර ලබා නොදෙන්නේ නම් අවම මිලක් යටතේ බිත්තර සැපයීම සඳහා බිත්තර ආනයනය කිරීමට සිදුවනු ඇති බවට විෂය භාර අමාත්‍ය මහින්ද අමරවීර මහතා විසින් එම කර්මාන්තකරුවන්ට අවධාරණය කර තිබේ.දේශීය වෙළෙඳ පොළ තුළ කුකුළු බිත්තර මිල රුපියල් 70 ඉක්මවා යමින් පවතින බැවින් අවම මිලක් යටතේ පාරිභෝගිකයන්ට බිත්තර ලබාදීම සඳහා අමාත්‍ය මහින්ද අමරවීර මහතා සහ කුකුළු නිෂ්පාදනකර්මාන්තකරුවන් ඇතුළු සංගම් කිහිපයක් අතර ඊයේ (26දා) විශේෂ සාකච්ඡාවක් පැවැත්විණි.\n \n\n\n \n\nඒ අනුව රුපියල් 55කට බිත්තර ලබාදීමේදී මූලික අදියරේදී බිත්තර රැගත් ලොරි 20ක් බැගින් දිනපතා කොළඹට රැගෙනවිත් ඒවා ජනාකීර්ණ ප්‍රදේශවලදී පාරිභෝගිකයන්ට අලෙවි කිරීමටත්, එසේම ක්‍රමයෙන් වෙනත් නාගරික ප්‍රදේශවලටද එම කටයුතු ව්‍යාප්ත කිරීමටත් එකඟත්වය පළව තිබේ.මීට අමතරව සියලුම ආර්ථික මධ්‍යස්ථාන හා සතොස පරිශ්‍ර ආශ්‍රිතව බිත්තර අලෙවි කිරීමේ පහසුකම් ලබාදීමටත්, කිසියම් පිරිසක් කඩාකප්පල්කාර් ක්‍රියාවල නිරත වුවහොත් අදාළ බිත්තර අලෙවිකරුවන් ආරක්ෂා කිරීම සඳහා ශ්‍රී ලංකා පොලිස් දෙපාර්තමේන්තුවේ සහාය ලබාදීමටත් අමාත්‍යවරයා එකඟත්වය පළ කර ඇත.නිදර්ශනි වික්‍රමසිංහ \n",
    "URL": "https://www.gossiplankanews.com/2022/12/egg-55-rupees.html\n",
    "Category": "N/A",
    "comments": [
        {
            "comment": " හැබැයි අමරවීර මහත්තයා කියන දේවල් නං සාමාන්‍යයෙන් සිද්ද වෙනවා අඩුයි. ",
            "likes": "+14"
        },
        {
            "comment": " දැන් මේක බලපාන්නේ නැද්ද Keells, Cargills වලට. ඒවායේ බිත්තර පැක් එකක් රුපියල් 650 යි ඒ කියන්නේ එක බිත්තරයක් රුපියල් 65 යි. මේව කට කැඩෙනකන් කිව්වත් එකෙක් ගනන් ගන්නේ නෑ. ඒකේ තේරුම ලොකු ලොකු ඇත්තන්ට නොමිලේම මේවා ලැබෙන නිසාද? එහෙම නැත්නම් ලොකු ඇත්තො පට්ට කොමිස් එකක් ගහන නිසාද? ",
            "likes": "+7"
        },
        {
            "comment": " Yes Totally agreed ",
            "likes": "+2"
        },
        {
            "comment": " ගිය අවුරුද්දෙ රු 30 ට ගත්ත බිත්තර !! ",
            "likes": "-1"
        },
        {
            "comment": " මම ලගදි ප්‍රසිද්ද හෝටලයක උත්සවයකට ගියාම දැක්කා හිතාගන්න බැරි සෙනගක් හයි ටී බොන්න ඇවිත්. එක්කෙනෙක්ට රු3840ක් ගන්නවා. නිකන් හිතපන් උබට මට පුලුවන්ද කියලා ඒ වගේ ගාණක් දීලා ටී එකක් බොන්න. දන්න එකෙක් කිවුවා ඩේලි එන කස්ටමස්ලත් ඉන්නවා කිලයලා. ඒ හින්දා මමනම් කියන්නේ බල්ලෝ මරලා හරි කමක් නෑ සල්ලි හම්බකරන්න බලපල්ලා. සල්ලි තයෙන උන්ට බිත්තරයක් 500ක් වුණත් දැනෙන්නෙ නෑ. ",
            "likes": "+3"
        },
        {
            "comment": " Laughs in Maxies and Happy Hen.... ",
            "likes": "+3"
        },
        {
            "comment": " අපි බිත්තර ගන්නෙ රුපියල් 64 ට. දවසකට බිත්තර 4 ඕනැ වෙනවා. ",
            "likes": "+3"
        },
        {
            "comment": " මම නම් අහල නෑ ගොන්නු බිත්තර කනව කියල. ",
            "likes": "+2"
        },
        {
            "comment": " සමහර අයට දැන් වටලප්පන් හදාගෙන කන්න බෙරි තත්වයක් තියන්නේ. හොඳ වැඩේ. ",
            "likes": "-6"
        },
        {
            "comment": " බෙරි නිසා කමක් නැ බැරි නෙවෙයි නේ ",
            "likes": "+6"
        }
    ]
}