{
    "Source": "https://www.gossiplankanews.com/",
    "Timestamp": "2/27/2018 07:45:00 AM",
    "Headline": "\nරිය අනතුර නැරඹීමට පැමිණි පිරිස යට කරමින් තවත් මෝටර් රථ අනතුරත්\n",
    "News Content": "\n\n\n\nබංගදෙණිය - ආණමඩුව මාර්ගයේ දෙමටපිටිය කුමාරකට්ටුව ප්‍රදේශයේදී ඊයේ (25)දා අලුයම සිදු වු අනතුරක් නරඹමින් සිටි පිරිසක් යටකරමින් ගමන් ගත් මෝටර් රථ අනතුරකින් තුවාල ලද 12 දෙනකු හලාවත දිස්ත්‍රික් මහ රෝහලට ඇතුළත් කළ බව \nහලාවත පොලීසිය සදහන් කරයි. \n\n\n\n\n\nඊයේ අලුයම 3ට පමණ මෙම අනතුර සිදු වී ඇත.\nඉන් එක් අයකුගේ තත්ත්වය අසාධ්‍ය වුයෙන් ඔහු වහාම කොළඹ ජාතික රෝහලට ගෙන ගොස් ඇත. තුවාලකරුවන් අතර වයස අවුරුදු 7ක් 9ක් වයසැති පාසල් සිසුන් දෙදෙනකු සිටින අතර ඉතිරී දස දනා වැඩිහිටියන්ය. අනතුර සිදුකළ මෝටර් රථයේ රියදුරුද ඒ අතර වන අතර ඔහු හලාවත ප්‍රදේශයේ පාසලක ගුරුවරයකු බව කියයි.\nකුමාරකට්ටුව ප්‍රදේශයේ පෙරේදා (24දා) රාත්‍රී සංගීත සංදර්ශනයක් පවත්වා ඇති අතර එය ඊයේ (25) දා අවසන් වූ පසු සංගීතය නැරඹීමට පැමිණ සිටි පිරිස සිය නිවෙස්වලට යමින් සිට ඇත. ඒ අතර සංගීතය නැරඹීමට පැමිණ සිටි තරුණයකු ගමන් ගත් යතුරු පැදියක් ලිස්සා ගොස් පෙරළී අනතුරකට භාජනය වී ඇත. එම අනතුර නැරඹීමට නිවෙස්වලට යමින් සිටි පිරීස එක් රොක් වී  සිටියදී පල්ලම දෙසින් පැමිණි මෝටර් රථයක් වේගය පාලනය කර ගත නොහැකිව පාරේ රොක් වී සිටි පිරීස යට කරමින් ගොස් කානුවට වැටී අනතුරට ලක්ව ඇති බව පොලිසිය කියයි.\nමෝටර් රථය පදවාගෙන ආ අය මාදම්පේ මැල්ලවගාවේ පදිංචි අයකු වන අතර තුවාලකරුවන් අවට ප්‍රදේශවල පදිංචිකරුවන් බව පොලීසිය කියයි. හලාවත පොලීසියේ රථවාහන ඒකකය මේ පිළිබඳ වැඩිදුර පරීක්ෂණ සිදුකරයි.\n",
    "URL": "https://www.gossiplankanews.com/2018/02/incident-after-accident.html\n",
    "Category": "N/A",
    "comments": [
        {
            "comment": " ගොන් පසුපස එන රියසක සේ කර්මය කොතැනදී කොයි මොහොතේ විපාක දේවිද කියා අප කව්රුත් නොදන්නෙමු..මේ සසර මහා බියකරුය..රහසින්වත් පව් නොකරමු.. පිං පොත පුරවාගමු ... සියලු සතුන් සුවපත් වේවා ... !! නිදුක් වේවා ... !! ",
            "likes": "+45"
        },
        {
            "comment": " තැනක් නොතැනක් නොබලා සෙල්ෆි ගහන හරක් හින්දා තමයි මේවා වෙන්නේ ",
            "likes": "+32"
        },
        {
            "comment": " අනුන්ගේ සිනි කිරන්න ගියාම තමුන්ට නිකම්ම දියවැඩියාව හැදෙනවා. ",
            "likes": "+13"
        },
        {
            "comment": " Yako anunge siini kirananevi. Help karanna gihin thiyenne ",
            "likes": "-1"
        },
        {
            "comment": " හැම දේම කර්මයට ඉඩ දෙන්නම බැහැ. අද වනවිට වාහන භාවිතය හීනමානයෙන් පිරි පිරිසක් වෙත යොමුව ඇත. බොහෝ දෙනකු අපිත් දැන් වාහනයක් භාවිතා කරනවා අපිටත් වැඩ දාන්න පුළුවන්, පයින් යන එවුන් මොක්කුද යන ආකල්පයෙන් පසුවන බවත් පෙනී යනවා. රටේ මාර්ග නීතිය පොලිසියේ ජරාව කන එක පිරිසකට මඩිය තද කර ගැනීමට යොදා ගන්න බවකුත් පෙනී යනවා. ",
            "likes": "+10"
        },
        {
            "comment": " නියම කතාව...... ",
            "likes": "0"
        },
        {
            "comment": " This type of tragic is not uncommon. Hope & pray for speedy recovery of affected. ",
            "likes": "+1"
        }
    ]
}