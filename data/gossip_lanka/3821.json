{
    "Source": "https://www.gossiplankanews.com/",
    "Timestamp": "12/29/2022 01:48:00 PM",
    "Headline": "\nඉන්දියාවේදී හදිසියේ ජනේලයෙන් වැටී මිය ගිය රුසියානු ධනවතා ගැන පරීක්ෂණ ඇරඹෙයි\n",
    "News Content": "\nඉන්දියාවේ සුඛෝපභෝගී හෝටලයක් තුළදී ජනේලයකින් ඇද වැටීමෙන් මරණයට පත් වූ බව පැවසෙන රුසියානු ජාතික ධනවතෙකු වන පාවෙල් ඇන්ටොව්ගේ මරණය සම්බන්ධයෙන් පරීක්ෂණ අරඹා ඇතැයි ඉන්දියානු බලධාරීන් පවසයි. 65 හැවිරිදි වියේ පසුවන ඇන්ටොව් රුසියානු දේශපාලනයටද සම්බන්ධ පුද්ගලයෙකු ලෙස සැලකෙයි. එසේම ඔහු රුසියාවේ යුක්රේන ආක්‍රමණය සම්බන්ධයෙන් රුසියානු රජය දැඩි විවේචනයට ලක්කළ පුද්ගලයෙකුවීම ඔහුගේ මරණය පිළිබදව විශේෂත්වයක් ගැනීමට හේතු වී තිබේ.\n\n \n\n\n \nඇන්ටොව් තවත් රුසියානු ජාතිකයන් තිදෙනෙකුද සමග පසුගියදා නිවාඩුවක් ගත කිරීම සඳහා මෙලෙස ඉන්දියාව වෙත පැමිණ තිබේ. ඔහු හෝටලයක කාමරයක ජනේලයකින් වැටී මියගොස් තිබුණි.ඔහුගේ මරණයට දින දෙකකට පෙරාතුව මේ අතරින් එක් අයෙකුද හදිසියේම ඇති වූ හෘදයාබාධයක් හේතුවෙන් රෝගාතුර වී ඇතැයි ඉන්දියානු බලධාරීන් පවසයි. මෙම මරණය පිළිබඳ පරීක්ෂණ යටතේ හෝටලයේ ආරක්ෂිත කැමරා දර්ශන නිරීක්ෂණය මෙන්ම, හෝටලයේ කාර්යමණ්ඩලයේ සාමාජිකයන්ගෙන් සිදුකරන ප්‍රශ්න කිරීම්ද ඇතුළත් බව ඉන්දියානු පොලීසිය සදහන් කරයි. මෙම මරණය හදිසි අතපසුවීමක් නිසා සිදුවූවක් බවට දැනට  විශ්වාස කෙරේ. \n",
    "URL": "https://www.gossiplankanews.com/2022/12/Russian-businessman-criticised-Putin-falls-hotel-window-India.html\n",
    "Category": "N/A",
    "comments": [
        {
            "comment": " කෙහෙළිය මැති යන යන තැන ඉදිවෙවා මෙහෙම කව්ළු ",
            "likes": "+17"
        },
        {
            "comment": " රුසියාවට විශේෂිත වෙච්ච අනාරක්ෂිත ජනෙල් ඉන්දියාවටත් ඇවිත් වගේ  :D ",
            "likes": "+10"
        },
        {
            "comment": " ශ්‍රී දේවි ඩුබායිවල බාත්ටබ් එකක ගිලිලා මැරුණා. පරීක්ෂණ ඔක්කොම යට ගියා. මේකත් ඒ වගේ වෙයි. ",
            "likes": "+4"
        },
        {
            "comment": " Putin ekka heppenawa boru..... ",
            "likes": "+3"
        },
        {
            "comment": " පුටින් විවේචනය කිරීම අභිරහස් මරණයකට ආරාධනයකි. ",
            "likes": "0"
        }
    ]
}