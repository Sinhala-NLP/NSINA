{
    "Source": "https://www.gossiplankanews.com/",
    "Timestamp": "8/29/2019 11:03:00 AM",
    "Headline": "\nදෙවන ටෙස්ට් තරග නවසීලන්ත ජයග්‍රහණයට යටින් උදව් කරපු අජිත් - තිරයේ පිටුපස කතාව\n",
    "News Content": "\n\n\nසරවනමුත්තු ක්‍රීඩාංගණයේ පැවැති ශ්‍රී ලංකා – නවසීලන්ත පස්දින ටෙසට් තරගයේ සිව්වන දින තරගය නිමාවන විට කණ්ඩායම් දෙකම මුල් ඉනිමවත් නිමාවට පත්කර තිබුණේ නොමැත. සිව්වන දින රාත්‍රි 7 සිට පසුදින අළුයම හය දක්වාම මේ ප්‍රදේශයට මහ වැසි ඇද හැළුණේ විදුලි සැර අකුණු සහිතවය. අළුයම හයවන \nවිට ක්‍රීඩාංගණය ආවරණය කර තිබු ආවරණවලට උඩින් ඈතට දිස්වූයේ වතුර විලක්ය. ආශ්චර්යයකි. හරියට උදේ 10.15 ක්‍රීඩාංගණයේ වතුර පොදක්වත් නොමැතිව තරගය ආරම්භවී නවසීලන්ත මුල් ඉනිමේ තවත් කඩුල්ලක් ද දැවී ඉනිමද නිමාවී සවස 4.45 වන විට තරගයේ ප්‍රතිඵලයක් ද වාර්තාවූයේ ශ්‍රී ලංකාවේ දෙවන ඉනිමේ ඉතිරි කඩුලු දහය ද දැවී යාමෙනි.\n\nවරින් වර ඇද හැළුණු වර්ෂාව මත මේ තරගයේ ප්‍රථම දිනයේ යැවුණේ ඕවර 36.3කි දෙවන දින යැව්වේ ඕවර 29.3කි. මේ දෙදිනම තරගය පැවැත්වූයේ ඕවර හැටහයකි. සිව්වැනි දිනයේ යැවුණේ ඕවර 48කි. මේ දවස් තුනේම යවන ලද්දේ ඕවර 114ක් වැනි අඩු සංඛ්‍යාවකි. ප්‍රථම දිනයේ සිට අවසාන දින උදෑසනතෙක්ම වරින් වර ඇද හැළුණු මහ වර්ෂාව අභිබවමින් තරග ප්‍රතිඵලයක් ද අත්කර දෙමින් මේ තරගය පැවැත්වූයේ කෙසේද?\n\nතරගයට පෙර දින (21) සිටම අවසානය තෙක් ගැටව් \n\n\n\n\n\nරෑනක් වර්ෂාව සමග පොර බදිමින් වර්ෂාවෙන් පිටිය ආරක්ෂා කරන අයුරු කදිම දර්ශනයකි. වර්ෂාව ඇද හැලෙනවිටම සිව්දෙසින් තරුණ පිරිස් දුවගෙනවිත් ආවරණ යොදා ක්‍රීඩාංගණය වසා ගනිති.වර්ෂාව නවතිනවාත් සමග යළි ක්‍රියාත්මක වන මේ තරුණයෝ යුහුසුළුව ආවරණ ඉවත්කර ක්‍රීඩාංගණය යළි භාරදෙති. මෙවැන්නක් සිදු නොවූයේ නම් සිද්ධවනුයේ මීට කළකට පෙර මෙන් ක්‍රීඩාංගණයේ තැනින් තැන ජලය පිරී තරග අත්හිටුවීමය. වෙනත් රටවල අද තවමත් මෙය එසේ පවතී.\n\nසරවනමුත්තු (ඕවල්) ක්‍රීඩාංගණයේ තණතිල්ලේ සිට හතරේ සීමාවතෙක් මුළු ක්‍රීඩාංගණයම වසා දැමීමට මේ තරුණයට අවශ්‍යවන්නේ යාර සියයක් දිග සියයක් පළල ආවරණ 24කි. වර්ෂාව පැමිණෙන විට ඔවුන් මුලින් කරන්නේ පිටියේ දෙපසින් ආවරණ දෙකක් රැගෙන දුවගෙනවිත් තණතිල්ල හා අවට ප්‍රදේශය වසා දැමීමයි. ඒ සමගම අනෙක් දෙපසින් තවත් ආවරණ දෙකක් දුවගෙනවිත් පන්දු යවන දෙපස ආවරණය කරයි. මේ සදහා ඔවුන් ගතකරන්නේ මිනිත්තු පහක කාලයකි. මේ කාර්යය මණ්ඩලයට 120ක පිරිසක් අයත්වේ. මුල් ආවරණ හතර යෙදු පසු කණ්ඩායමකට තරුණයන් 25 බැගින් හතරවටෙන්ම ආවරණ රැගෙන දුවවිත් පිටිය සම්පූර්ණයෙන්ම වසා දමයි. ඒ සදහා ඔවුනට ගතවන්නේ මිනිත්තු 15-20 ක කාලයකි.\n\nමේ කාර්යයේ ප්‍රධානියා අජිත් ප්‍රියන්තය. කවුරුත් ඔහු අමතන්නේ කුමාර් යන නාමයෙනි. මා මේ ක්‍රීඩාංගණයට ආවේ තණකොළ කපන්න සහ තණකොළ පැල සිටුවීමටයි. මා මෙහි එනවාට වයස අවුරුදු 17යි. දැන් වයස 35යි. මා එන විට ක්‍රීඩාංගණය සකස් කළේ අමරාවතී කියා ද්‍රවිඩ කාන්තාවක් ඇය දීර්ඝ කාලයක සිට මෙහි සේවය කරනවා. පසුව මා සමන් සිල්වා යටතේත් ඉන්පසු ජයරත්න යටතේත් මේ ක්‍රීඩාංගණයේ සේවය කළා. අද ක්‍රීඩාංගණයේ ග්‍රවුන්ඩ්ස්මන් මමයි යනුවෙන් කුමාර් කියයි.\n\n\n\n\n\n\nඅපට ආවරණ අයින්කරන්න වේලායන්නේ ඒවා උඩින් සම්පූර්ණයෙන් වතුර පිරී තිබෙන විට පමණයි. එවිට මිනිත්තු 40-45ක් ඊට ගතවනවා. ඉවත් කරන ජලය කාණු පද්ධති මගින් ඉදිරියේ ගලි දෙකකට යවනවා. වතුර මෝටර් දෙකක් යොදා අප මේ ජලය ඉදිරිපස අනෙක් ජලයත් සමග පිටිය ඉදිරිපිට වනාතමුල්ල කුණු ඇලට හරවායවනවා. ක්‍රීඩාංගණයේ කොතැනක හෝ ජලය ඉතිරිව ඇත්නම් ඒවා ස්පොන්ච් යොදා අරගෙන මිරිකා හැර ලී කුඩු එම ස්ථානවලට දමා ක්‍රීඩාංගණය අම්පයර්ලාට (විනිසුරුවන්ට) භාරදෙනවා යැයි කුමාර් මුව සරසාගෙන සැහැල්ලුවකින් පවසයි. මොනතරම් වැස්සත් පිට්ටනිය ආරක්ෂා කරගන්න අපට පුළුවන් යැයිද ඔහු කියයි.\n\nමොවුන්ගේ මෙම කාර්යයන් නොවන්නට නවසීලන්තයට දෙවන ටෙස්ට් තරගයෙන් ජයලැබීමට අවස්ථාවක් කොහෙත්ම උදාවන්නේ නොමැත.\n\nමේ  තරුණ පිරිස් මේ කාර්යයන් ඉටුකරන්නේ දැඩි උනන්දුවකිනි. තම කාර්යය නිමවී තරග ආරම්භ වූ පසු ඔවුන් පසෙක වාඩිවී තරග නරඹමින් ලංකා ක්‍රීඩකයන් උනන්දු කිරීමට අත්පොලොසන් දෙන ආකාරයත් ඔල්වරසන් හඩ නඟන ආකාරයත් ඈත සිට බලන අයෙකුට දක්නට ලැබේ.\n\nබන්දුල මොල්ලිගොඩ\n\n",
    "URL": "https://www.gossiplankanews.com/2019/08/story-behind-new-zealand-test-win.html\n",
    "Category": "N/A",
    "comments": [
        {
            "comment": " සේවය අකුරට ඉටුකරන ඔබ වැනි අය අන් අයට ආදර්ශයක්. එසේම වැස්ස නිසා අපේ එවුන්ට ගොඩ යාමට නොදුන් ඔබට අපගේ ප්‍රණාමය. ",
            "likes": "+290"
        },
        {
            "comment": " \"එසේම වැස්ස නිසා අපේ එවුන්ට ගොඩ යාමට නොදුන් ඔබට අපගේ ප්‍රණාමය. \" Good one  :) ",
            "likes": "+3"
        },
        {
            "comment": " Well-done Ajith & Group..!!  Sri Lankan Unity with the Sportsmanship ",
            "likes": "+84"
        },
        {
            "comment": " I always say even well developed countries like England can learn from Sri Lankan groundesman. in any stadium in this country you can have a full match even after a heavy rain. This is one of the bright things about SL cricket among many issues. ",
            "likes": "+54"
        },
        {
            "comment": " I remember once in Australia , ground staff deliberately didn't covered the ground just to avoid a defeat to australian team. Then SL captain Mahela was furious about that and Cricket Australia avoided answering ans slipped away. We should appreciate these guys' honest work ethics, who works their ass off for a fraction of a overseas groundsman's salary. ",
            "likes": "+26"
        },
        {
            "comment": " Well said. ",
            "likes": "+8"
        },
        {
            "comment": " Groudsman are really doing a great Job. Can SL Cricket board pay them for their true hard sweat. Please arrange to pay them. And dear Minister , arrange to give them awards in annaul cermoneies going farwad. ",
            "likes": "+17"
        },
        {
            "comment": " For Sri Lanka cricket everybody is doing good job except most of our top order batsmen. Ground staff, fans, sponsors, commentators, umpires .....etc, are great ",
            "likes": "+3"
        },
        {
            "comment": " Groundsman did their job properly but our players made damn sure that NZ got the victory. What a pathetic display of batting ",
            "likes": "+4"
        },
        {
            "comment": " how much did they get from NZ gamblers? ",
            "likes": "-39"
        },
        {
            "comment": " Jaliya, any relative of Mr.Sumathipala? ",
            "likes": "+22"
        },
        {
            "comment": " If you don't have something nice to say, keep quiet. Do not insult those people. They are poor workers who work for daily wages and they do not have anything to do with gamblers or bookies like players or administrators.... ",
            "likes": "+10"
        }
    ]
}