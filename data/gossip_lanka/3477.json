{
    "Source": "https://www.gossiplankanews.com/",
    "Timestamp": "5/30/2022 08:27:00 AM",
    "Headline": "\nදැරිය මඩේ එබු බවට සැක පුද්ගලයාගේ සරම කීරකොටු නිවසේ ඇඳක් යටින් හමුවේ\n",
    "News Content": "\nඅටලුගම ප්‍රදේශයේදී ඝාතනයට ලක්වූ නව හැවිරිදි ෆාතිමා අයිෂා පාසල් සිසුවියගේ ඝාතනය සම්බන්ධයෙන් සිදු කරන පොලිස් පරීක්ෂණ අනුව මේ වනවිට සැක සහිත එක් පුද්ගලයෙකු අත්අඩංගුවට ගෙන තිබේ. කීර කොටුවක සිටි මෙම පුද්ගලයා මින් ඉහත ලිංගික අතවර චෝදනා ලදුවෙකු වන අතර ඔහු දැරිය ගමන් ගත් මාර්ගයේ මුල්ලුවක්ද අතින් ගෙන ඇය පසුපසින් යන ආකාරය සීසීටීවී දර්ශන වලින් හදුනාගන්නට හැකිවී තිබේ. දැරිය හමුවූයේ ඔහුගේ නිවසට ඉතාම ආසන්න වගුරු බිමකිනි. නිවස පරීක්ෂාවේදී දැරිය හමුවූ අධික මඩ සහිත ස්ථානයේ සිටියදී පරිහරණය කරන්නට ඇතැයි සැලකෙන මඩ තැවරුණ සරමක්ද ඔහුගේ ඇද යටින් හමුව තිබේ. ඊට අමතරව පොලිසිය ඔහුගේ ශරීරය පරීක්ෂාවට ලක් කර තිබෙන අතර ඔහුගේ රහස් ප්‍රදේශයේ හා තැන් කීපයක සීරුම් තුවාල නිරීක්ෂණය වූ බවද ඒවා ඇතිවූ අයුරු ඔහුට පැහැදිලි කරන්නට බැරිව ගිය බවද පොලිසිය වාර්තා කර තිබේ.  මෙම පුද්ගලයා දැඩි ලෙස මත්ද්‍රව්‍ය වලට ඇබ්බැහි වූවෙකු වන බවත් මින් ඉහත මවක හා දියණියක සිටින නිවසකට රාත්‍රී කාලයේ ඇතුළුවී ලිංගික අතවරයක් කරන්නට උත්සාහ දැරීම නිසා පොලිස් අත්අඩංගුවට පත්වූවකු බවද පොලිසිය කියයි.මෙම පුද්ගලයා සිටි කීරකොටුවට යාබද ඉඩමේ මඩ යට සගවා තිබියදී සිසුවියගේ සිරුර සොයාගැනීමට පොලිසිය සමත් වූයේ දැරිය සොයන්නට ගම්මුන් කැලෑ පීරමින් මෙහෙයුමක් සිදු කරන අතර මඩේ තිබී මඩෙන් එළියට ආ දැරියකගේ පාදයක කොටසක් දැකීම නිසාය. දැරියගේ සිරුර අධික මඩ සහිත ස්ථානයක මුළුමණින් ඔබා ඝාතනය සගවන්නට උත්සාහ කර තිබූ බව ඒ අනුව පෙනී යයි. එම ස්ථානයට පොලිසිය ගමන් කර දැරිය පරීක්ෂා කර ඇත්තේ තාවකාලික පාලමක්ද ඇටවීමෙන් පසුවය.දැරිය හමුවීමෙන් පසු එම ස්ථානය වැඩිදුර විමර්ශනයේදී ඊට මීටර 300 ක පමණ දුරින් පිහිටි ඇළක් ආසන්නයේ දැරියගේ සෙරෙප්පු දෙක හමුවී තිබෙන අතර පොලිසිය සැකකළේ ඇයට හිරිහැරයක් සිදුකරන්නට ඇත්තේ එම ස්ථානයේදී වියහැකි බවය.බණ්ඩාරගම, අටුළුගම, අල් ගස්සාලි මහා විද්‍යාලයේ සිව්වැනි ශ්‍රේණියේ ඉගෙනුම ලැබූ මෙම දැරිය පෙරේදා පෙරවරු 10ට පමණ නිවසට මීටර 250ක පමණ දුරින් පිහිටි වෙළෙඳසැලකට ගොස් යළි නොපැමිණීම හේතුවෙන් අතුරුදන් බවට දෙමපියන් පොලිසියට පැමිණිලි කර තිබුණි. දැරිය වෙළෙඳසැලට ගොස් පිටතට පැමිණෙන ආකාරය සී.සී.ටී.වී කැමරාවක ද සටහන්ව තිබු අතර පොලිසිය දැරියගේ මව, පියා, ඥාතීන් ඇතුලු පුද්ගලයින් විසිදෙනෙකුගෙන් පමණ ප්‍රකාශ සටහන් කරගෙන තිබුණි. මෙම දැරිය එම පවුලේ 3 වන දරුවා බවද පැවසිණි.  පානදුර ප්‍රදේශයේ දැරියගේ ඥාතියෙකු ගැනත් දැරියගේ පියා ගැනත් දීර්ඝ අධ්‍යයනයක් කර තිබූ අතර පියාව සැක කළේ ඔහු දැඩි ලෙස අයිස් මත්ද්‍රව්‍ය භාවිතයට හුරුවූ අයෙකුවීම නිසාය. දැරිය කුකුළු මස් මිලට ගන්නට කඩයට යැව්වේ ඇයිද යන්නත් පියාට ඒවා රැගෙන එන්න බැරි ඇයිද යන්නත් පොලිසිය විමසා සිටි විට දැරියගේ මව කියා ඇත්තේ පියා ඒ අවස්ථාවේත් මත්ද්‍රව්‍ය ලබාගන්නට පිටතට ගොස් සිටි බවකි. මේ අතර පානදුර ප්‍රදේශයේ දැරියගේ ඥාති පිරිමි පුද්ගලයෙකු ගැනද පොලිසියට සැකයක් මතුවූ අතර ඔහුගෙන් ප්‍රශ්න කිරීම ඊයේ ඇරඹුවත් තවම සිද්ධිය ගැන හෝඩුවාවක් ඔහුගෙන් ලැබී නොතිබිණි.දැරියගේ අතුරුදන්වීම අවස්ථාවෙහි ඇය පිටකොටුවේ කාන්තාවක සමග සිටි බවට ලැබුණ ඡායාරූපයක් ඔස්සේ විමර්ශන ඇරඹුවත් එයින් වැදගත් යමක් හමු නොවූ බව පොලිසිය කියයි. දැරිය සම්බන්ධ පොලිස් සුනඛ පරීක්ෂාවේදී දැරිය කඩේ ගිය මංපෙත මිස ඉන් පසු දෙයක් සුනඛයා සොයානොගත් අතර ඇය කඩයෙහි සිට එලියට එන අයුරු සීසීටීවී පරීක්ෂාවෙන් හදුනාගත් නමුත් සුනඛයා එම මංපෙත නිරීක්ෂණය කර නොතිබුණි. කඩය අසළ නවතා තිබූ වෑන් රථයක් ගැනද පොලිසිය පරීක්ෂා කළත් වැන් හිමිකරු ඊට කිසිදු සම්බන්ධයක් නැති අයෙකු බව පසුව හෙළි විය.ජනපතිවරයාගේද අවධානය යොමුවූ ෆාතිමා අයිෂා දැරියගේ ඝාතනය සම්බන්ධ පරීක්ෂණ මේ වනවිට අපරාධ පරීක්ෂණ දෙපාර්තමේන්තුව මගින් පුළුල් ලෙස සිදු කරමින් පවතී.සිද්ධිය සම්බන්ධ පෙර වාර්තාඅතුරුදන් දැරියගේ මළ සිරුර නිවස අසළින් හමුවේඅටළුගමදී අතුරුදන් වූ දැරිය සොයාගැනීමට මහජන සහය පතයි\n\n\n\n",
    "URL": "https://www.gossiplankanews.com/2022/05/fathima-aysha-atalugama-update.html\n",
    "Category": "N/A",
    "comments": [
        {
            "comment": " ඛේදවාචක ඛේදවාචක රැසක් එකවිට එකපිට. මත්ද්‍රව්‍ය නිසා හරිහමන් පියෙකු අහිමි වූ නිවසක්. මත්ද්‍රව්‍ය නිසාම මනස විකෘති වූ කාමාතුරයින්. මත්ද්‍රව්‍ය ගෙන්වන්නන් නිදහසේ හැසිරෙන බංකොලොත් රටක්. මේවන් විපරීත පරිසරයක් තුල දරුවන්ට කන්නබොන්න දීගන්න තියා ඔවුන්ගෙ පනනල රැක ගැනීමත් ප්‍රශ්නයක් වූ මිනිසුන් ඉන්නා රටක්. ",
            "likes": "+133"
        },
        {
            "comment": " එක පාරක් ඔය වගේ චෝදනා ලබපු එවුන් අතහරින්න නරකයි. උන් ආයෙ ආයෙඕවා කරනවා. අවුරුදු 5ක් 10ක් ගිහින් හරි. අහුවෙන පලමු වතාවෙදිම අච්චු කලානම් ඉස්සරහට වෙන්න තියන අතවර දහස් ගනනක් නවතිනවා, දරුවන්ගේ ජීවිතත් රැකෙනවා. දැන් මූව ආපහු ඇප දීලා නිදහස් කරපන්, එතකොට ආයෙ අවුරුද්දක් ගිහින් තව ගෑනු දරුවෙක් ගැන news හොයන්න පුලුවන් 🤮 ",
            "likes": "+54"
        },
        {
            "comment": " මේ රටේ අපරාධකරුවන් ගැන පසුවිපරම ඉතා දුරුවලයි. දියුණු රටවල මෙවැනි පුද්ගලයින් නිතර මොනිටර් කරනවා. ඔවුන්ගෙන් සමාජයට විය හැකි අනතුරු වැලැක්වීමට. ",
            "likes": "+35"
        },
        {
            "comment": " තාම හරිම වැරදි කරු කියල තේර්නයක් ගන්න කලබල වෙන්න එප. පොලිසිය ඔය වගෙ ජවුසමක් නටල කොම්ඩය කියල එකෙක්ව ගෙනාව එක සරයක්. තව ටිකෙන් ඌට මිනිස්සු ගහල මරනව. ඊට සතියක් විතර ගිය ඇත්ත එකා අහිවෙන්න ",
            "likes": "+10"
        },
        {
            "comment": " Moo attatama අපරාධය kala නම් අනිවාර්යෙන්ම මරණ දඬුවම නියම viya yuthyi ",
            "likes": "+17"
        },
        {
            "comment": " Kruwala kutiya api wemu numba suwen nidi😥 ( lihini this is the most emotional poem of yours made me soo sad)  Punchi duwee SATHUTIN NIDANNA NIDAHASE ",
            "likes": "+14"
        },
        {
            "comment": " Hi Buja I didnt mean to make anyone sad but this just came into my mind . We as a society can not escape from our collective social responsibility to protect our own children I suppose. KIT🐦 ",
            "likes": "+10"
        },
        {
            "comment": " Yes exactly. we all ",
            "likes": "+6"
        },
        {
            "comment": " යකෝ. ඔච්චරම මූට අසහනයක් තියෙනවා නම් 4000ක් 5000ක් වියදම් කරලා බ#$ක් ගහපියකෝ. නැත්නම් ඕකටම හරියන්න ගැනියෙක් හොයාගනින්කෝ මේ වගේ සහගහන අපරාධ කරන්නේ නැතුව. ලාච්චුව තමයි හරියන්නේ මුගේ අමාරුව හොඳ කරන්න. ",
            "likes": "+38"
        },
        {
            "comment": " අත්‍යවශ්‍ය ද්‍රව්‍ය සියල්ල හිඟ රටේ මත්ද්‍රව්‍ය හිඟ නැහැ නේද ..කොහොමද එහෙම වෙන්නේ .....ඇබ්බැහියා මත නිසා හෝ විරලනය නිසා පිස්සුවෙන් වැඩකරනවා ....උන්ට දොස් පැවරීම අර්ථ විරහිතයි ....මත්ද්‍රව්‍ය ගෙන්නන ලොකු ලොක්කන්ට ඇඟිලි දික්කල යුතුයි....මතකද ලාංසාව එස් ටී එෆ් එකෙන් බේරාගත්තේ කව්ද කියල ....මම මුලින් අහපු ප්‍රශ්නෙට උත්තරේ එතන තියනවා ",
            "likes": "+26"
        },
        {
            "comment": " හාව වලහ කරන්නෙ නැතිව හරියට පරීක්ශන කරන්න. මීට කාලයකට පෙරත් මේ වගේ කුඩා ගැහැනු දරුවෙකුගෙ ගාතනයට එක එක කතා ගොතමින් කිහිප දෙනෙකුම අතඩංගුවට ගත්ත මතකයි. පසුව ඔවුන් නිදහස් වනවිට ඔවුන්ගේ මුලු අනාගතයම අදුරුවෙලා ",
            "likes": "+33"
        },
        {
            "comment": " කොටදෙනියාවෙ කොණ්ඩයා psrt 2 වගේ ",
            "likes": "+30"
        },
        {
            "comment": " අපරාධයක් සිදුවුන ස්ථානවලට මිනිස්සු සමූහ ලෙස එක් වීමෙන් අපරාධයෙ සාක්ෂි විනාශ වෙනවා(පාද සටහන්, ටයර්, පාවහන් ලකුනු), ඉව අල්ලන සුනඛයන්ට නිවැරදිව ඉව අල්ලන්න බැරිවෙනවා. ",
            "likes": "+28"
        },
        {
            "comment": " \"සියළුම දරුවන්ගේ ආරක්ෂාව තහවුරු කරන්නට අවශ්‍ය පියවර කඩිනමින් අරගන්නා ලෙසත් ඒ පිළිබඳව දීර්ඝකාලීන වැඩපිළිවෙළක් සකස් කර හැකි ඉක්මනින් තමාට ඉදිරිපත් කරන ලෙස අදාල අංශවලට උපදෙස් දීම හැර අනිත් හැම වැල් වටාරමක්ම ජනාධිපතිවරයා විසින් කරලා තියෙනවා මේ සිද්ධිය සම්බන්ධයෙන්. විමර්ශනය කරන්න ජනාධිපති කියන්න ඕන නෑනෙ. ළමාරක්ෂක අධිකාරිය කියලා ලබ්බක් තියෙනවා හැබැයි ළමයින්ගෙ ආරක්ෂාව තහවුරු කරන්න කිසි දෙයක් කරනවද? ඇත්තටම දන්නෙ නැති නිසයි අහන්නේ. ",
            "likes": "+22"
        },
        {
            "comment": " තමන්ට ඕන විදිහට ජීවිතේ විඳින්න දෙන්න නිදහස දෙන්න කියලා එෆ්බී එකේ ලොන්ත පොස්ට් දාන අක්කලා නංගිලා අයියලා තේරුම් ගන්න උබල නිසා අනාගත පරම්පරාව නැහැදෙනවා. අනාරක්ෂිත වෙනවා පොඩි කාලේ ඉඳලම විනය හැදිය යුතුමයි කොණ්ඩයෙන් පටන් ගන්න එකා සිගරැට් එකක් ගහලා අන්තිමේටම කුඩු ගහන තත්වෙට යනකං උගේ අම්මා අප්පා වත් දන්නෙ නෑ ",
            "likes": "+16"
        },
        {
            "comment": " මේ දරුව මැරුනෙත් දුක් විඳල, ජීවත් වෙලා ඉන්දැද්දිත් වැඩි වෙනසක් නැතුව ඇති, තාත්ත කුඩු ගහනවනම් ඉතින් ගේ අපායක් වගේ ඇති, තුන්වෙනි ළමය, තව හදයි, තව හදයි. ඕක තමයි මිනිසුනේ කියන්නෙ පවු කරන්න එපා කියල. ",
            "likes": "+15"
        },
        {
            "comment": " This child is only 9 for f* sake. Guess it should be allowed to give the fu*cker a taste of some of their sharia laws. publicly. ",
            "likes": "+11"
        },
        {
            "comment": " The suspect should be punished in public, so that incidents like this will never happen again. People should no the punishment for such actions  So sad about the little girl ",
            "likes": "+6"
        },
        {
            "comment": " so true.. should kill him in public ekat wada deela maranna oni. Amana wada karanna uta puluwan nam u marennath oni darunu widiyata duk widila. Ethakota ape ganu daruwo berei in future. ",
            "likes": "+1"
        },
        {
            "comment": " Ane pawu deviyane me daru patiya 😭😭😭😭😭 ",
            "likes": "+4"
        },
        {
            "comment": " Death sentence must be carried out to those who kill minors. When one convict is executed the problem can easily be solved. ",
            "likes": "+3"
        },
        {
            "comment": " all these tragic incidents occur day by day due to the big loop in the prevailing law. this system law should be amended: the culprits should be given severe punishment, that punishment should be a good lesson to others who are about to engage in such barbaric actions. punishment should be equal to all irrespective of their backgrounds. ",
            "likes": "+2"
        },
        {
            "comment": " Pls learn systems, procedures and how the law is enforced from Singapore......May be bring some officials from Singapore here and give our lethargic and inefficient government servants a lesson.... ",
            "likes": "+2"
        },
        {
            "comment": " ජනපති pambaya gena metana mention kale api anee shooi eya kiyay kiyalada.. Uuth mineemaruwa metana eka wagema. ",
            "likes": "+2"
        },
        {
            "comment": " Monawada me umathu aasha sahitha piriminta kudaa daruwekugen labaa gatha heki de?? Thirisannu munge a awayawaya Kapaa demuwaa nam hari daduwam vidiyata ethakota anith ewntath paadamak.eweni neethi thiyenna owne🤬🤬 ",
            "likes": "+2"
        },
        {
            "comment": " අනේ දරුවන්ව මේහේ ම අරින්න එපා මේ මනුස්සයෝ සත්තුනට වඩා අන්තයො මත්ද්‍රව්‍ය හැම කෙනෙක්ම පුනරුත්ථාපනය කළ යුතුය මේ විදියට පුංචි මල් කැකුළු පොඩිකර දානය ඉඩදීම සම්පූර්ණයෙන්ම වැරදියිඅසරණ දරුවො පලි නෑ මේ කිසිම දේකට.පාපතරයින්ගේ අහු නොවී තියාගන්න එක දෙමව්පියන්ගේද වගකිම බව තරයේ සිතට ගන්න ",
            "likes": "0"
        },
        {
            "comment": " මේ විස්තර ටික අති ගරු ජනාධිපතිතුමාට දන්වන්න. එතුමා ගොඩාක් සංවේදී වෙලා හිටියේ... ",
            "likes": "-2"
        },
        {
            "comment": " අපේ රටේ සංස්කෘතිය සදාචාරය ආගම දහම ගැන උඹලා සතුටු වෙන්න ඕනේ ගෑනියි මිනිහයි නෑ හැදුනම දරුවෝ දුක් විදින්න ඕනි උන්ගේ දරුවොත් නැ හැදුනාම අනිත් දරුවෝ සමාජයත් දුක් විඳින්න ඕන ඒ නිසා පොඩි කාලේ ඉඳන් ගුරුවරුන් එක එකතුවෙලා ළමයින්ව යහමගට ගන්න ",
            "likes": "-4"
        },
        {
            "comment": " මම නං ඔය වයසෙදි කොට කලිසම ඇඳගෙන ගම වටේ යනවා, කලින් කොමෙන්ටුවෙ මම මේක කිවුවම මට ලයික් පුරෝලා තිබුනා. අයියලා මොලේ උඩ ඉඳගෙන මේකටත් ලයික් දාන්න ",
            "likes": "-5"
        },
        {
            "comment": " මේකේ කොමන්ට් දාන එව්නුයි like දාන එව්නුයි ඔක්කොම එකම ඉත්තෙ බඩු... මම කියන්නේ වැරදි කරුවා හරියට හඳුනාගෙන විස්තර දෙන්න. දැන් අරුගේ ගේත් ගිනිතියල ඇති. ඔහු තාම සැකකරුවෙක් පමණයි. ",
            "likes": "+2"
        }
    ]
}