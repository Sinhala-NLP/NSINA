{
    "Source": "https://www.gossiplankanews.com/",
    "Timestamp": "3/31/2021 03:00:00 PM",
    "Headline": "\nISIS ඉස්ලාම් රාජ්‍ය සංවිධානයේ තර්ජනය අප්‍රිකාව තුල ඉහළට\n",
    "News Content": "\nආසන්න කාලසීමාවේදී මොසැම්බික් රාජ්‍ය තුළ සිදුවුණු ISIS ත්‍රස්තවාදී සංවිධානයේ ක්‍රියාකාරකම් අනුව මේ වනවිට එම සංවිධානයේ වැඩි තර්ජනය ඉරාකයෙන් සහ සිරියාවෙන් පිටත, අප්‍රිකාව වෙත විහිදී ඇති බව පැහැදිලි යැයි එක්සත් ජනපදයේ ආරක්ෂක ප්‍රධානියෙකු පවසයි. \n \n  \nISIS පරාජයට පත්කිරීමේ ගෝලීය ඒකාබද්ධතාවේ එක්සත් ජනපදයේ වැඩබලන විශ්මිත නියෝජිත ජෝන් ගොඩ්ෆ්‍රේ මෙම අදහස් පළ කර තිබෙ\"2019 වසරේදී ISIS සංවිධානයේ භූමිය පරාජයට පත් කරන්නට හැකි වූ බව ඔබ සියලු දෙනාම දන්නවා. එතැන් පටන් ඔවුන් තමන්ගේ ක්‍රියාකාරකම් සිය ශාඛා සහ ජාල වෙත ව්‍යාප්ත කිරීමට අවධානය යොමුකර තිබෙනවා. ආසන්න කාලසීමාවේද මොසැම්බික් රාජ්‍යයේ සිදුව ඇති ISIS සංවිධානයේ ක්‍රියාකාරකම් ඊට හොදම නිදසුනයි.” යනුවෙන් ඔහු පවසා තිබේ. ඒඅනුව ISIS තර්ජනය සම්පූර්ණයෙන්ම ලෝකයෙන් ඉවත් කිරීමට නම් මෙලෙස ඉරාකයෙන් සහ සිරියාවෙන් පිටත පිහිටි මෙම ISIS ශාඛා සහ ජාල සම්පූර්ණයෙන්ම පරාජයට පත් කිරීම වැදගත් බවද ඔහු පෙන්වා දෙයි. මොසැම්බික් රාජ්‍යයේ උතුරුදිගට වන්නට පිහිටි ප්‍රදේශයක් සිය ඉස්ලාම් රාජ්‍ය බවට පත්කිරීමේ කටයුත්තේ මෙම ISIS හිතවාදී කණ්ඩායම නිරතව සිටියි. 2017 වසරේ සිට මෙම අන්තවාදී මුස්ලිම් සංවිධානය එරට තුළ ප්‍රචණ්ඩ ක්‍රියා සිදුකරන අතර, ආසන්නතම සිදුවීම පසුගිය සතියේදී මොසැම්බික් හි පිහිටි බොරතෙල් පරිශ්‍රයකට එල්ල වූ ප්‍රහාරයයි. \n",
    "URL": "https://www.gossiplankanews.com/2021/03/isis-africa.html\n",
    "Category": "N/A",
    "comments": [
        {
            "comment": " ලෝකෙටම වදයක්වූ කාලකන්නි වසලයෝ... ",
            "likes": "+26"
        },
        {
            "comment": " ගණිතයේ එන සම්භාවිතාව දේව පැවැත්ම කියල හිතන මේ ත්‍රස්තවාදී ගොබ්බයන්ගෙන් මේ ලෝකය මිදී සුවපත් වේවා !! ",
            "likes": "+5"
        },
        {
            "comment": " Says the people whose funding them ",
            "likes": "+13"
        },
        {
            "comment": " මුස්ලිම් රටවල් දුර්වල කරන්න ඇමරිකාවේ උවමනාවට හදපු ඉස්ලාම් ත්‍රස්තවාදී ව්‍යාපාරය තමයි ISIS කියන්නෙ. දැන් ඒක විනාශ කරන්න ඇමරිකාවටත් බැහැ. ISIS එක ඇතුලට ඔත්තුකාරයෝ හොරෙන් රිංගවලා තොරතුරු අරගෙන පහරදීල විතරයි විනාශ කරන්න පුළුවන් වෙන්නෙ. ",
            "likes": "+2"
        },
        {
            "comment": " උඹ දන්න දේවල්, බලාගෙන ගියාම උඹ තමයි හොඳම ඔත්තුකාරයා, උඹව තමා රිංගවන්න ඕනෙ ",
            "likes": "+3"
        },
        {
            "comment": " correct ,isis haduwe amaricans la dan kanna dunnu atha hapa kana seen ekak une untama, ",
            "likes": "-1"
        }
    ]
}