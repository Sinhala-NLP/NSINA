{
    "Source": "https://www.gossiplankanews.com/",
    "Timestamp": "8/30/2021 02:03:00 PM",
    "Headline": "\nඩෙල්ටා ප්‍රභේදයේ වෙනස ‘පතුරා ඉවරවී රෝග ලක්ෂණ පෙන්වීම‘ නිසා තත්වය භයානකයි\n",
    "News Content": "\nඩෙල්ටා ප්‍රභේදය ආසාදනය වූ පුද්ගලයන්ට වයිරසය වෙනත් පුද්ගලයකුට පැතිරවීමේ හැකියාව ආරම්භ වී දින 2 ක් ගතවනතුරුත් රෝග ලක්ෂණ පෙන්නුම් නොකරන බව අන්තර්ජාතික නේචර් (Nature) සඟරාව අනාවරණය කරයි. ශ්‍රී ජයවර්ධනපුර විශ්වවිද්‍යාලයේ ආචාර්ය චන්දිම ජීවන්දර මීට අදාළ වාර්තාව උපුටා දක්වා ඇති අතර, එම වාර්තාවට අනුව හොංකොං විශ්වවිද්‍යාලයේ වසංගත රෝග විද්‍යාඥයකු වන බෙන්ජමින් කව්ලිං මීට අදාළ අධ්‍යයනයක නිරතව ඇත. \n \n\n\n \nඑම අධ්‍යයනයේදී හෙළිවී ඇති ආකාරයට ඩෙල්ටා ප්‍රභේදය ආසාදනය වූ පුද්ගලයන්ගේ රෝග ලක්ෂණ මතුවීමට පෙර වයිරසය ව්‍යාප්තවීම පැහැදිලිවම ආරම්භ වේ. ඒ අනුව මෙම ප්‍රභේදය ‘වැළැක්වීම වඩාත් අපහසු’ බව බෙන්ජමින් කව්ලිං ප්‍රකාශ කර තිබේ. ඩෙල්ටා ප්‍රභේදය පැමිණීමට පෙර සාමාන්‍ය කොවිඩ් ආසාදිතයකුට රෝග ලක්ෂණ මතුවීමට දින 6 කට වඩා ගතවන අතර පස්වන දිනයේ මැද භාගයේදී වයිරස ව්‍යාප්තිය (බෝකිරීමේ හැකියාව) ඇතිවේ. එහෙත් ඩෙල්ටා ප්‍රභේදයේදී වයිරස ව්‍යප්තිය සහ රෝග ලක්ෂණ පෙන්වීම අතර දින කිහිපයක පරතරයක් පැවැතීම බරපතළ තත්ත්වයක් බව මෙම පර්යේෂණය අනාවරණය කරයි. එසේම මෙම පර්යේෂණයට සහභාගි වූවන්ගෙන් 74% කටම ඩෙල්ටා ප්‍රභේදය ආසාදනය වී ඇත්තේ රෝග ලක්ෂණ නොපෙන්වන ආසාදිත පුද්ගලයන්ගෙනි. රටේ කොවිඩ් ඩෙල්ටා ප්‍රභේදයේ (බී. 1617.2) විකෘතිතා හඳුනා ගැනීම ඉහළ යෑමත් සමග පී.සී.ආර්. (PCR) පරීක්ෂණ මගින් රෝග විනිශ්චයට බාධා එල්ලවීමේ හැකියාවක් පවතී දැයි විශේෂඥයෝ අධ්‍යයනය කරමින් සිටිති.\n \n\n\n \nමේ වන විට ඩෙල්ටා ප්‍රභේදයේ එස්.එස්. 222වී, එස්.ඒ. 701 එස්, එස්.ඒ. 1078 එස් සහ ආර් - 24 යන විකෘතිවීම් මෙරටින් හඳුනාගෙන ඇති අතර කොළඹ මුළුමනින්ම ව්‍යාප්ත වන්නේ ඩෙල්ටා ප්‍රභේදය බව සෞඛ්‍ය අංශ විසින් අනාවරණය කර තිබේ.ශ්‍රී ජයවර්ධනපුර විශ්වවිද්‍යාලය මගින් සිදුකළ නවතම අධ්‍යයනයට අනුව ඩෙල්ටා ප්‍රභේදයෙන් ආසාදිත පුද්ගලයන් 292ක් අනුක්‍රමික දත්ත මගින් තහවුරු කර ඇත. දැනට හඳුනාගෙන ඇති නවතම විකෘතිතාව වන ආර් - 24 පිළිබඳ අදහස් පළ කරන ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ඒකකයේ අධ්‍යක්ෂ ආචාර්ය චන්දිම ජීවන්දර සඳහන් කරන ලද්දේ පී.සී.ආර්. (PCR) වැනි ඇතැම් රෝග විනිශ්චය කිරීමේ ක්‍රමවේදවලට මෙම නව විකෘතිතා බලපෑම් කිරීමේ හැකියාවක් පවතින බවයි. එම නිසා එන්නත් නිපදවීමේ දී මෙම නව ජාන විකෘතිතා පිළිබඳ වැඩි අවධානයක් යොමු විය යුතු බව ආචාර්ය ජීවන්දර පෙන්වා දෙයි. මේ අතර ඩෙල්ටා සුපිරි ප්‍රභේදයක්, පිළිබඳව පළකෙරෙන අනාවැකි පිළිබඳ අදහස් පළකරන ආචාර්ය ජීවන්දර පෙන්වා දෙන්නේ ‘සුපිරි ප්‍රභේදයක් යනු ජාන විකෘතිතා හේතුවෙන් නිර්මාණය විය හැකි’ නරකම තත්ත්වයක් බවයි.(නයන තරංග ගමගේ) \n",
    "URL": "https://www.gossiplankanews.com/2021/08/blog-post_567.html\n",
    "Category": "N/A",
    "comments": [
        {
            "comment": " සමාජ දුරස්ථ භාවය තියාගෙන, අනවශ්‍ය ගමන් බිමන් limit කරගෙන, ස්වයං විනයකින් වැඩකලානම්. මොන භයානක වයිරසයක් ආවත් භය වෙන්න දෙයක් නෙමිය්නේ. අපේ රටේ උඩ ඉඳන් පහළටත් - පහළ ඉඳන් උඩටත් ඉන්නේ මී හරක්. අපරාදේ අහිංසක හොඳ මිනිස්සුත් තැලෙනව මේකෙන්. ",
            "likes": "+51"
        },
        {
            "comment": " සම්පූර්ණ ජනතාව වැරදි, පවු අර ගෝඨාබයට කොපමන බනිනවද, ඒ අහින්සකයා මොනවා කරන්නද රට දෙයියන්ට බාර දෙනවා ඇරෙන්ඩ. ජනතාවට මහ ලොකු දෙයක් කිවුවද නෑනො, රු2500 න් මාසයක් කන්න කිවුවම, බුදු අම්මෝ බැනපු හැටි, මං පෙන්නනවා රු 250 න් මාසයක් කන හැටි, සම්පූර්ණයෙන්ම අර එස් බී වගේ බිරිඳ ගෙන් යැපෙනවැ, මට යන්නෙ රු 250යී, ",
            "likes": "+7"
        },
        {
            "comment": " රට ඇරියොත් කොරොනා ගෙරවනව, ගෙදරදි නොනා ගොරවනව, රට වැහුවොත් බඩ ගොරවනව. ",
            "likes": "+11"
        },
        {
            "comment": " ස්වයං විනය මේ රටො ඇත්තෙම නෑ, දැක්කද දුමින්ද සිල්වු ගෑනියෙකුට කනට ගහලා ඊට පස්සෙ ගන් ෆයිට් එක, හිරේ ගිහිල්ලා වත් හිටියද, ලොක්කට පගාව දීලා හිරෙනුත් පැන්නා, සුටුස් ගාලා පෝර තහනං කලා, ගොයියෝ පොලේ ගැහුවා වගේ, සීනි හංගලා මිල ඉහල ඇරියා, හයිවේ එකේ ඉඳලම පගාව, නෙලුම් කුලුනක් හැදුවා, කුරුල්ලන්ට කූඩු හදන්න, ඒකෙ වියදමෙන් රටටම අවුරුද්දක් නිකන් වතුර දෙන්න පුලුවන්, කෝ ස්වයං විනය, එකෙක් බැල්කනියකින් පැන්නා කෝ ස්වයං විනය ",
            "likes": "+10"
        },
        {
            "comment": " මේකනේ මුලින්ම තිබ්බේ.........මොකක්ද වෙනස දැන්. ",
            "likes": "+4"
        },
        {
            "comment": " අනිත් university මේ ගැන පරීක්ෂණ කරන්නෙ නැද්ද ? ජයවර්ධනපුර විතරද ? ",
            "likes": "+4"
        },
        {
            "comment": " හොදට කියවලා බලපන්. මේ පරීක්ශනය කරලා තියෙන්නෙ හොන්කොන්ග් විශ්වවිද්යාලයේ මහාචාර්ය වරයෙක්. අපේ මේ ජපුර ආචාර්ය තුමා කරලා තියෙන්නෙ ඒ පර්යෙශනය ගැන නේචර් සගරාවෙ පලවෙච්ච දෙයක් අපේ මාද්‍යවලට පැවසීමයි. ",
            "likes": "+5"
        },
        {
            "comment": " හරකො ලංකාවේ තව විශ්වවිද්‍යාල තියෙනවා, Colombo medical faculty, Peradeniya medical faculty, Rajarata university, Ragama medical faculty, KDU medical faculty. හැබැයි ජ්'පුර විතරයි මේ වෛරසය ගැන research කරන්නෙ. ඒකට හේතුවක් තියෙනවා ද කියලා ඇහුවෙ. ගොං බයියා ",
            "likes": "-1"
        },
        {
            "comment": " ජපුරෙත් කරන පරීක්ශනයක් නෑ හරකො. ඔය ප්‍රබ්ද අදුරගන්න පුලුවන් මැශින් එක ත්8යෙන්නෙ ජපුර විතරයි. මුන් ඒකෙන් බලලා එක එක උපකල්පනත් එක්ක මීඩියා වලට පොර ටෝක් දෙනවා. ",
            "likes": "+4"
        },
        {
            "comment": " කොරෝනා වල විවිද ප්‍රබේද හදුනගන්න පුලුවන් උපකරනය තියෙන්නෙ ජපුර විතරයි. මේවා තව ගෙන්වන්න ඕන කියල වයිද්‍යරසායනාගාර සන්ගම් බොහෝ කලක සිට කිව්වත් අපේ කොරෝනා මර්දන කමිටුව ඒ ගැන සැලකිල්ලක් දැක්වුවේ නෑ. අදටත් රට පුරා ඩෙල්ටා කොච්චර පැතිරිලාද කියලා හරියටම කියන්න බැරි පරීක්ශන කරන්න උපකරන නැති නිසා. ",
            "likes": "+3"
        },
        {
            "comment": " all the things happening according to the plan. Please order more & more covid vaccines and inject them o ppl as soon as possible. thank you ",
            "likes": "-1"
        },
        {
            "comment": " අනේ මගේ දෙමව්පියන් දෙන්නා ට Sputnik ගැහුවේ. Second dose එක නෑ. පලවෙනි එක ගහලා මාස තුනක් විතර වෙනවා. දෙන්නා ටම 60 ට වැඩියි. ඒගොල්ලන් ගේ ජීවිත අනතුරේ. ඇයි මෙහෙම කරන්නේ?🥺😥 අපි දෙකම ගැහුවත් ඇති වැඩක්ද ? 🥺😥 ",
            "likes": "+4"
        },
        {
            "comment": " Ashana do not warry, your parents will live longer , may god bless them with good health. ",
            "likes": "+3"
        },
        {
            "comment": " මොන භයානකද එන්නත් විදගෙන ගිහාම හරි. විදපු කට්ටියට හැදෙන්නෙ නෑ ඒ අයගෙන් බෝ වෙන්නෙ නෑ. ඒ නිසා කොවිඩ් සහමුලිම ඉවර වෙලා යනව. එහෙම නැතුව අළුත් ප්‍රභේද ඇති වෙලා වැඩේ වන වෙන සීන් එකක් නම් තියෙන්නෙ මෙහෙම ගහගෙන යන එකෙන් වැඩකුත් නෑ නෙ. වැඩේ ඇනුනත් ගන්න තියෙන එකම විසදුම මේක නම් කරන්න. හැබැයි සිංහල ශබ්ද කෝෂයේ විසදුම කියන වචනයේ නිර්වචනය වෙනස් කරන්න. ",
            "likes": "-6"
        },
        {
            "comment": " සිංහල ශබ්ද කෝෂයේ Wachana madi thopi watila inna wala gana kiyanna. Yako oya Chinese wahu kuna hariyanne naha. Hari haman Western vaccine ekak genath gahapiyaw. ",
            "likes": "+3"
        }
    ]
}