{
    "Source": "https://www.gossiplankanews.com/",
    "Timestamp": "5/29/2023 03:00:00 PM",
    "Headline": "\nලාංකිකයන් එංගලන්තයට යවා අතරමං කරන ජාවාරමක්  Sky News හෙළි කරයි\n",
    "News Content": "\nව්‍යාජ අධ්‍යාපන සහතික ඇතුළු ව්‍යාජ ලිපි ලේඛන භාවිත කරමින් ශ්‍රී ලාංකිකයන් රට යැවීමේ ජාවාරමක් පිළිබඳ තොරතුරු ස්කයි නිවුස් පුවත් සේවය විසින් අනාවරණය කරගනු ලැබ ඇත. විදේශයන් හි සිට එක්සත් රාජධානියට පැමිණීමට බලාපොරොත්තු සේවකයන් පුහුණු වෙනුවෙන් ලබා දෙන වීසා භාවිත කරමින් මෙම මිනිස් ජාවාරම සිදු කරනු ලබන බව එම පුවත් සේවය පෙන්වා දී ඇත. මෙම මිනිස් ජාවාරමට හසු වූ එක් කාන්තාවක ස්කයි නිවුස් පුවත් සේවයට පවසා ඇත්තේ තමන් එක්සත් රාජධානියේ රැකියාවක් ලබා ගැනීමට ස්ටර්ලින් පවුම් 65000 ක මුදලක් ජාවාරම්කරුවන්ට ලබා දුන් බවය. \n තමන්ට ඔවුන් ඉංග්‍රීසි භාෂාව සඳහා ඉහළ සමාර්ථයක් තිබෙන බව පෙන්වීම සඳහා ඔවුන් ව්‍යාජ ලෙස අධ්‍යාපන සහතික සහ අනෙකුත් සහතික සාදා දී එක්සත් රාජධානියට වීසා ලබා ගැනීමට අවස්ථාව ලබා දුන් බව ඇය පවසා ඇත. තමන් එක්සත් රාජධානියට පැමිණෙන විට වයස අවුරුදු 12ක නාඳුනන දරුවකු පුත්‍රයා ලෙස පෙන්වා දෙමින් එක්සත් රාජධානියට රැගෙන ආ  බවත් ගුවන් තොටුපොළේ දී පිරිසක් පැමිණ එම දරුවා රැගෙන ගිය බවත් ඇය පවසා ඇත. තමන්ට රැකියාව කිරීම සඳහා ඉංග්‍රීසි භාෂාව අවශ්‍ය නොවන බව ජාවාරම්කරුවන් පැවැසුවත් එක්සත් රාජධානියට පැමිණි පසු ඉංග්‍රීසි භාෂාව කතා කළ නොහැකි වීමෙන් තමන් අතරමං වූ බවද එම කාන්තාව පවසා ඇත. එසේම ජාවාරම්කරුවන්ට හසු වූ තවත් පුද්ගලයන් දෙදෙනකු පවසා ඇත්තේ එක්සත් රාජධානියට පැමිණෙන කාන්තාවකගේ සැමියා සහ දරුවා ලෙස පෙනී සිටිමින් එක්සත් රාජධානියට පැමිණි බවත් ඒ සඳහා ස්ටර්ලින් පවුම් 50,000 ක මුදලක් එක් අයකු ගෙවූ බවත්ය. \n  ගුවන් තොටුපොළේ දී නාඳුනන කාන්තාවක පෙන්වා ඇයගේ සැමියා සහ දරුවා ලෙස පෙනී සිටිමින් එක්සත් රාජධානියට ගමන් කළ යුතු බවත් එසේ කිරීමට අකැමැති නම් ඔවුන් ගෙවූ මුදල් නැවත නොලැබෙන බවත් ජාවාරම් කරුවන් ප්‍රකාශ කළ බව ඔවුන් පවසා ඇත. ශ්‍රී ලාංකිකයන් විශාල පිරිසක් මේ ආකාරයෙන් මෙම ජාවාරම්කරුවන්ට හසු වී ඇති බව ද ස්කයි නිවුස් පුවත් සේවය පෙන්වා දී ඇත. විමුක්ති එස්. රුද්‍රිගු \n",
    "URL": "https://www.gossiplankanews.com/2023/05/uk-sri-lanka-fraud-sky-news.html\n",
    "Category": "N/A",
    "comments": [
        {
            "comment": " IELTS විබාගය කියන්නේ ඉතාම වැදගත් විබාගයක්. දැන් මේකත් මිලියන 2ක් විතර ගෙවල හොර සහතික අරන් යන්න ලංකාවේ උන් පෙළඹිලා. ඇෆ්රිකානු රටවල් හරහා එවැනි හොර සහතික ගන්න පුළුවන් කමක් දැන් හැදිලා. මේවා ජාවාරම් වෙලා. නමුත් IELTS වලට හොඳ ගුරුවරයෙක් ගෙන් ඉගෙන ගෙන මහන්සි වෙලා වැඩ කලොත් සමත් වෙන්න පුළුවන්. ඒක කලොත් ඇත්තටම English හැදෙනවා. ඉතින් ඔය සුද්දන්ගේ රටවලට ඉංග්‍රීසි නැතිව ගිහින් හරි යනවද? අනාත වෙනවා මිසක් ",
            "likes": "+52"
        },
        {
            "comment": " හොර සහතික වලට මිලියන දෙකක් ගෙවන්ඩ කැමතියි. ඒ ගාන ගෙවලා ඉංග්‍රීසි ඉගෙන ගන්න කැමති නැහැ. ",
            "likes": "+26"
        },
        {
            "comment": " Mae balu weda nisa thamai 24 Jan indala igena ganna yana kenekutawath daruwek, husband/wife genna denne neththe. ",
            "likes": "+9"
        },
        {
            "comment": " ඒකට අපේ අය ඉතරක් නෙමේ, නයිජීරියා, සහ ඉන්දියා උනුත් සම්බන්ධයි. ලංකාවේ අය නම් බොහෝ අය ලංකාවේ දෙමල අයතමා සම්බන්ධ. ස්කයි නිවුස් වාර්තාව බලන්න. සමහරු කෝටි ගණන් දීල ගිහින් අහු වෙලා ",
            "likes": "+7"
        },
        {
            "comment": " සැමියා සහ දරුවා ලෙස එකවර පෙනී සිටින්නේ කෙසේද යි අහස පොළව ගැට ගසමින් සිටින මම...! ",
            "likes": "+4"
        },
        {
            "comment": " ගොන් විමලගෙ කට අරිනකොට උගෙ නට්ටෙ ඉදන්ම ගොම කියල ලස්සනට පේනව. මුන් වගේ ගොන්නු ",
            "likes": "-4"
        }
    ]
}