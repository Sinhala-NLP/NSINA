{
    "Source": "https://www.gossiplankanews.com/",
    "Timestamp": "1/30/2023 10:30:00 AM",
    "Headline": "\nකලුබෝවිල හත්බෝධි විහාරයේ රත්‍රං ඌර්ණ රෝමය අරන්ගිය සොරා හසුවේ\n",
    "News Content": "\nකලුබෝවිල හත්බෝධිය විහාරස්ථානයේ බෝධීන් වහන්සේ අසල තැම්පත් කර තිබෙන බුද්ධ ප්‍රතිමා වහන්සේගේ රනින් නිම කළ ඌර්ණ රෝම ධාතුව සොරා ගත් සැකකරු අත්අඩංගුවට ගත් බව බස්නාහිර පළාත් දකුණ අපරාධ කොට්ඨාසය කියයි.කළුබෝවිල ජය සමගි මාවත හංදියේ දී අත්අඩංගුවට ගත් සැකකරුගෙන් සිදුකළ ප්‍රශ්න කිරීමේදී අනාවරණය වූ තොරතුරු අනුව සොරා ගෙන තිබූ ඌර්ණ රෝම ධාතුව පොලිස් භාරයට ගෙන ඇත.\n\n \n\n\n \nඉකුත් 19 වෙනි දින අලුයම් කාලයේ දී විහාරස්ථාන භූමියට ඇතුල් වු පුද්ගලයකු කිසියම් උපකරණයක් ආධාරයෙන් ප්‍රතිමාව තැන්පත් කර තිබෙන කුටියේ දොර විවෘත කර රනින් නිම කරන ලද ග්‍රෑම් දහසීයක් බර ඌර්ණ රෝම ධාතුව සොරාගෙන ගොස් ඇති බවට විහාරාධිපති කරවනැල්ලෙ කස්සප හිමියන් කරන ලද පැමිණිල්ලකට අනුව සිදුකළ විමර්ශන වල ප්‍රතිඵලයක් ලෙස සැකකරු අත්අඩංගුව ගැනීමට හැකි වූ බව පොලිස් නිලධාරියකු පැවැසීය.විහාරස්ථානය ආසන්න නිවාස වල සීසීටීවී දර්ශන පරික්ෂා කිරීමේදී සැකකරු හඳුනා ගැනීමට හැකි වූ බව පොලිසිය කියයි.අත්අඩංගුවට ගත් සැකකරුගෙන් සිදු කළ ප්‍රශ්න කිරීමේදී සොරාගත් එම ඌර්ණ රෝම ධාතුව කළුබෝවිල ප්‍රදේශයේ රන් භාණ්ඩ නිෂ්පාදනය කරන පුද්ගලයකුට රුපියල් අසූ පන්දහසකට විකුණා තිබියදී සොයාගැනීමට හැකිවූ බව පොලිස් නිලධාරියා වැඩිදුරටත් පැවසීය.\n\n \n\n\n \nසැකකරු ලබාගත් මුදල් වලින් හොරෙන් මත්කුඩු පානය කර තිබූ බව පොලිසිය කියයි. බස්නාහිර පළාත් දකුණු අපරාධ කොට්ඨාසයේ අධ්‍යක්ෂ ජ්‍යෙෂ්ඨ පොලිස් අධිකාරී ලලිත් අබේසේකර,ජේෂ්ඨ පොලිස් අධිකාරි රොහාන් පෙරේරා,සහකාර පොලිස් අධිකාරි චන්දන ගමගේ මහත්වරුන්ගේ උපදෙස් මත ස්ථානාධිපති පොලිස් පරීක්ෂක සුමිත් ජයසිංහ මහතාගේ මෙහෙයවීමෙන් පොලිස් පරීක්ෂක හේමන්ත කුමාර,උප පොලිස් පරීක්ෂක අනුර පොලිස් සැරයන් 51885කරුණාතිස්ස,පොලිස් කොස්තාපල් කොස්තාපල්වරුන් වන87699චානක,70471 තෙන්නකෝන්,කාන්තා පොලිස් කොස්තාපල්10911ඩිලානි මහත්ම මහත්මීහු පරීක්ෂණ පවත්වයි.බණ්ඩාරගම – බිමල් ජයසිංහ \n",
    "URL": "https://www.gossiplankanews.com/2023/01/hathbodi-theft-nabbed.html\n",
    "Category": "N/A",
    "comments": [
        {
            "comment": " පොලිස් මල්ලිලා හරිම දක්ෂයි, මේ වගෙයි සියුම් හොරකම් පවා අල්ලන්නට. හැබැයි ඔයාලට මහ බැන්කුව හොරා කාපු අයියලා, චීනෙන් ණයට අරන් කරපු වැඩවලින් හොරකම් කරපු අයියලා තාම අල්ල ගන්න බැරි වුණා නේද? ඇත්තටම් ඇයි ඒ? ",
            "likes": "+39"
        },
        {
            "comment": " ග්‍රෑම් දහසීයක් කියන්නෙ කිලෝ එකක්ද..? ",
            "likes": "+15"
        },
        {
            "comment": " If this criminal was in Saudi and stole religious thing will be given death penalty according to kuram. ",
            "likes": "+5"
        },
        {
            "comment": " හොරා, කුඩ්ඩා අහුවුනා, ඌට මෙලොවදිත්, පරලොවදිත් ලැබෙන දේ ලැබෙයි. පැත්තක ඉඳලා බුදුන්ට රන් පූජා කලා කියලා බූරු කොමෙන්ටු දාලා ඉල්ලගෙන අහක යන පවු රැස් කරපු අය පවු. ",
            "likes": "+4"
        },
        {
            "comment": " ජේ වී පී එකෙන් එලවපු එකෙක් නේද උඹ ",
            "likes": "-4"
        },
        {
            "comment": " ෂුවර් එකටම ඡෙප්පෙක් වෙන්න ඇති ",
            "likes": "-24"
        }
    ]
}