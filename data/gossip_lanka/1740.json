{
    "Source": "https://www.gossiplankanews.com/",
    "Timestamp": "6/28/2019 10:56:00 AM",
    "Headline": "\nදෙමටගොඩ චමින්දගේ ඥාති පුත්‍රයා SF ගිනි අවියක් සමඟ මාට්ටු\n",
    "News Content": "\n\n\n\nකැලණියේ පට්ටිය කැලණිතිස්ස මාවතේ සුඛෝපභෝගී දෙමහල් නිවෙසක් තුළදී යුද හමුදා විශේෂ බළකාය පරිහරණය කළ විශේෂ ගණයේ ගිනි අවියක්, අයිස් මත්ද්‍රව්‍ය හා තියුණු ආයුධයක් සමඟ පුද්ගලයකු යුද හමුදාව \nහා පොලිසිය එක්ව කළ ඒකාබද්ධ වැටලීමකදී අත්අඩංගුවට ගත් බව පෑලියගොඩ පොලිසිය කියයි.\n\nඔස්ට්‍රේලියාවේ නිෂ්පාදිත නයින් එම්.එම්. වර්ගයේ ගිනි අවියක්, අයිස් මත්ද්‍රව්‍ය ග්‍රෑම් පනහක්, කඩුවක් හා බැටන් පොල්ලක් සැකකරු සමඟ අත්අඩංගුවට ගත් බව පොලිසිය කියයි. අත්අඩංගුවට ගත් \n\n\n\n\n\n\nමෙම පුද්ගලයා පාතාල නායක දෙමටගොඩ චමින්ද නමැත්තාගේ සමීපතම ඥාති පුත්‍රයෙක් බව පොලිසිය කියයි.\n\nඅත්අඩංගුවට ගත් මෙම සැකකරු මීට වසර හතකට පෙර අතුරුදන් වූ ප්‍රධාන පෙළේ මත්ද්‍රව්‍ය ජාවාරම්කරුවකු වන කුඩු මර්වින්  නමැත්තාගේ පුතකු බව පොලිස් නිලධාරියෙක් පැවැසිය. මත්ද්‍රව්‍ය චෝදනාවක් සම්බන්ධයෙන් සිරගතව සිට මිට වසරකට පෙර නිදහස් පැමිණ තිබූ මෙම පුද්ගලයා ඔහු සිදුකරන අනෙකුත් ව්‍යාපාරවලට මුවා වී අයිස් මන්ද්‍රව්‍ය ජාවාරම සිදුකරන බවට පෑලියගොඩ පොලිසියට ලද තොරතුරක් අනුව මට්ටක්කුලිය යුද හමුදා කඳවුරේ නිලධාරීන් සමඟ ඒකාබද්ධව සිදු කළ වැටලීමේදී දෙමහල් නිවෙසේ සඟවා තිබූ ගිනි අවිය හා අයිස් මන්ද්‍රව්‍ය ඇතුළු අනෙකුත්  දෑ හමු වූ බව පොලිසිය කියයි.\n\nඅත්අඩංගුවට ගත් පුද්ගලයාගෙන් ප්‍රශ්න කිරීමේදී පාතාල තර්ජන තිබෙන හෙයින් මිතුරකු ලවා ගිනි අවිය මිලදී ගත් බව පැවසී යැයි පොලිස් නිලධාරියකු පැවැසිය. 25 වැනි වියේ පසුවන සැකකරු ගරාජයක්, නිවාඩු නිකේතනයක් හා තවත් ව්‍යාපාරික ස්ථාන රැසක හිමිකරුවකු බව පොලිසිය සඳහන් කරයි. සැකකරු අධිකරණයට ඉදිරිපත් කිරිමට නියමිතය.\n\n-එම්.සී.පෙරේරා-\n",
    "URL": "https://www.gossiplankanews.com/2019/06/sf-dematagoda-chaminda.html\n",
    "Category": "N/A",
    "comments": [
        {
            "comment": " දෙමටගොඩ චමින්දගේ හොදම මිත්‍රයෙක් නේද අර අහවල් චැනල් එකේ අයිතිකාරයාගේ මරණ දඬුවම ලැබුනු මල්ලි? ",
            "likes": "+60"
        },
        {
            "comment": " කෙත කතා කියන්ඩෙපා ෂුඩේව​. ",
            "likes": "+15"
        },
        {
            "comment": " thawa tika dawasakin moo eliye. api nodanna YAHA (WAHA) PALANE .....lol  awayin aawe nehe mei wage chora aanduwak ...tuk nodakin ",
            "likes": "+10"
        },
        {
            "comment": " Wena andu wala digatama hireda hitiye? Nathnam athadanguwata gathema natuwda hitiye dakke neha wage? lewakanda epa ban. ",
            "likes": "0"
        },
        {
            "comment": " photo eke inna poranam mara handsome ! ",
            "likes": "-5"
        },
        {
            "comment": " සමනළයා මල හා ළමයා සේ ..... ",
            "likes": "+7"
        },
        {
            "comment": " @ 8 pass  2015 yahapalanetada dunne? samanal katha kiyana nisa kiwwe ",
            "likes": "+2"
        },
        {
            "comment": " ඔන්න මෙයාලා නම් එල්ලුම් ගහෙ යන්නෙ නෑහෑ,  මොකද බලය සමග අපරාධ කරන අයනෙ,මුන්ට පොලිසිය, බන්ධනාගාරය, පාර්ලිමේන්තුව තුලත් හොද හිතවතුන් ඉන්නවා, ",
            "likes": "+12"
        },
        {
            "comment": " ඉක්මනට අහගන්න තියෙන දෙවල්ටික අහගෙන හංගපු ආයුද පෙන්නන්න එක්කගෙන පලයව්... ",
            "likes": "+8"
        },
        {
            "comment": " APARAADA KAARAYO OKKOMA EWUNWA(KELLANWA DUSHANAYA KARAPU UNWATH EKKA) ELLANNA KIWWOTH SIRISENA MAHATHTHAYA GODAMA THAMAI. EELANGA JANADHIPATHI OYA YHAMAI. BALANNA NEDDA KIYALA. ",
            "likes": "0"
        },
        {
            "comment": " THAAMATH MITHYA DUSHTIKA HARAK HATHTHA LANKAWE INNAWANE DEYIYANE. ",
            "likes": "0"
        }
    ]
}