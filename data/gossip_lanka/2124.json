{
    "Source": "https://www.gossiplankanews.com/",
    "Timestamp": "2/28/2020 02:00:00 PM",
    "Headline": "\nසංස්කෘතික අමාත්‍යංශ අතිරේක ලේකම් රිය අනතුරකින් මරුට\n",
    "News Content": "\n\n\n\nකුරුණෑගල - මීගමුව මාර්ගයේ අලුත් මල්කඩුවාව ප්‍රදේශයේදී ඊයේ උදෑසන වෑන් රථයක ගැටීමෙන් සංස්කෘතික කටයුතු අමාත්‍යාංශයේ අතිරේක ලේකම් එල්.එච්. රම්‍යසිරි මහතා මිය ගොස් ඇතැයි කුරුණෑගල  \nපොලිසිය කියයි.  රම්‍යසිරි \n\n\n\n\n\nමහතා මෙම අනතුරට ගොදුරු වී ඇත්තේ රාජකාරිය සඳහා කොළඹ බලා ඒමට බස් රථයක් එනතුරු තම නිවස අසල බස් නැවතුමේ රැඳී සිටියදීය.\n\n නාරම්මල සිට කුරුණෑගල බලා ධාවනය වූ වෑන් රථයක් බස්පොළේ සිටි රම්‍යසිරි මහතාගේ ඇගේ ගැටී ඇති අතර බරපතළ තුවාල ලැබූ ඒ මහතා වෑන් රථයේ රියැදුරු විසින්ම කුරුණෑගල ශික්ෂණ රෝහලට ඇතුළත් කර ඇතත් ඒ වනවිටත් ඔහු මියගොස් සිටි බව පොලිසිය කියයි. වෑන් රථයේ රියැදුරා අත්අඩංගුවට ගනු ලැබ සිටින අතර රථය පදවද්දී ඔහුට නින්ද යෑමෙන් මෙම අනතුර සිදුවන්නට ඇති බවට පොලිසිය සැකකරයි.\n\n57 හැවිරිදි රම්‍යසිරි මහතා සංස්කෘතික අමාත්‍යාංශයේ අතිරේක ලේකම්වරයා ලෙස සේවයට ගොස් වසර දෙකක් ගතවී ඇති අතර කෙටි කලකින් විශ්‍රාම ගැනීමට නියමිතව සිටි බව පැවසේ. ශ්‍රී ලංකා පරිපාලන සේවයේ ජ්‍යෙෂ්ඨ නිලධාරියකු වූ ඔහු අලව්ව, නාරම්මල ප්‍රාදේශීය ලේකම්වරයා ලෙස ද කලක් සේවය කළ අතර රජයෙන් ක්‍රියාත්මක කළ සමාජ ආරක්ෂණ විශාම වැටුප් ක්‍රමයට වැඩිම පිරිසක් දායක කරගත් ප්‍රාදේශීය ලේකම්වරයා ලෙස ද ජනාධිපති සම්මානය හිමිකර ගත්තේත්ය. රම්‍යසිරි මහතා දෙදරු පියෙක් විය ඔහුගේ බිරිඳ කුරුණෑගල නගරයේ පාසලක ගුරුවරියක ලෙස සේවය කරයි.\n",
    "URL": "https://www.gossiplankanews.com/2020/02/ramyasiri-dies.html\n",
    "Category": "N/A",
    "comments": [
        {
            "comment": " අවන්ක අයට ඇත්තටම ලැබෙන ඉරනම තමයි ඔය. එතුමා විශාම යන්න ආසන්න ඉහල රාජ්‍ය නිලදාරියෙක් වුනත් ගමන් කරන්නෙ මගී බස් රතයෙන්. පගා ගහලා තිබුන නම් ගමන මෝටර් රතයෙන් දරුවන් ඉගෙන නොගත්තත් පිටරට යවල දොස්තර, ඉන්ජිනේරු . බෙහෙත් ගන්නෙ පිටරට ගිහින්. හැමෝම අර සන්ගිලියා වගේ අය දිහා බලලවත් ජීවිතය ජයගන්ඩ උත්සහ කලයුතුයි. ",
            "likes": "+162"
        },
        {
            "comment": " අමාත්‍යශයක අතිරේක ලේඛම් වරයෙක් කියන්නේ ඉතාම ඉහල තනතුරක්. මෙවැනි උසස් තනතුරක් දරන අයෙක් පොදු ප්‍රවාහන සේවයක ගමන් යනවා කියන්නේ අදහා ගැනීමටත් නොහැකිදෙයක්. ගොඩක් දේශපාලන තක්කඩින්ගේ නිවසේ සුනකයාටත් රජයේ වාහන වෙන්කර තිබෙනවා. ",
            "likes": "+126"
        },
        {
            "comment": " ගොන් වස්සනේ, ඔය මට්ටමෙ නිලදාරීන්ට වාහනයක්, තෙල්, ඩයවර් හෝ ඒ වෙනුවට මුදල් ගෙවනව රජයෙන්. මේ මනුස්සය සල්ලි අරගෙන බස් එකේ යනව. වානනයක් මේ තනතුරට අයිතයි. වාහනේ පුද්ග්ලික පාවිච්චි කරනවට මාසෙට 350/= පඩියෙන් කපනව. ",
            "likes": "-8"
        },
        {
            "comment": " nodanna deval kiyanna epa ",
            "likes": "0"
        },
        {
            "comment": " සිරාවට! කර්මය කියන්නෙත් බොරුවක්ද කියලා හිතෙනවා? ",
            "likes": "-14"
        },
        {
            "comment": " Owa bana witarai ban ! ",
            "likes": "-1"
        },
        {
            "comment": " අමාත්‍යවරුන්ගේ පුද්ගලික කාර්ය මණ්ඩලය සැප වාහන පාවිච්චි කරද්දි මෙතුමා පාරේ බස් එකේ කොළඹ එනවා කියල කියවන විට හරි තරහක් ඇති වුණා. ඔහුට නිවන් සුව ලැබේවා. ",
            "likes": "+76"
        },
        {
            "comment": " Mama ave 1 down million to go kiyanna  Baluwahama methuma avanka niladaariyek  Rest In Peace ",
            "likes": "+3"
        },
        {
            "comment": " In the cricket board of Sri Lanka : Secretaries go in helicopters and planes ( They went to Mattala to Katunaike to watch the recent match at Suriyaweva) ",
            "likes": "0"
        },
        {
            "comment": " May He Rest in Peace ",
            "likes": "+21"
        },
        {
            "comment": " MAN HITHUWA VAN EKA MONTERO EKEE HEPPILA kiyala MALADIWAAWE indala COLOMBO enna bus halt ekeedi Anathura WELA thiyenne.  Oya wage NILADAAREEN kalathurakin dakiina puluwan NIVAN SUWA PATHAMI..!!! ",
            "likes": "+10"
        },
        {
            "comment": " නිවන් සුව ලැබේවා ...!! ඔහු රජයේ වාහනයක් බාවිතා කිරීම වෙනුවෙන් රුප්‍රවාහන දීමනාව රජයෙන් ලබා ගන්නවා නම් , රජ වාහනයක් බාව්තා කල නොහැකිය.ඒ නිසා ඔහු බස් රථයෙන් ගමන් කරනවා විය හැකිය. ",
            "likes": "+8"
        },
        {
            "comment": " It’s like this He is entitled for an official car Instead of car he can take 50000 If he travels from Kurunegala daily he can’t affford to come by office car So he must have opted for Rs 50000 allowance monthly Lots of senior officers do that . No doubt he is an honest officer . Otherwise he could have become DG Customs or CG Motor Traffic If you don’t have political backing you end up as Addl Secretary of Cultire Ministry . May he attIn Nibvans ",
            "likes": "+7"
        },
        {
            "comment": " කොහොමත් හොද මිනිස්සු දෙවියො ඉක්මනට තමන් ලගට ගන්නවා ඒකටත් එක්ක රටටත් වැඩක් නැති තමන්ටත් වැඩක් නැති උන් ජීවත් වෙනවා ",
            "likes": "+6"
        },
        {
            "comment": " I dont know much about him, but if he was traveling by bus and has no car , he must be a genuine noncorrupt person. In Srilanka a minister gets Rs150000 , and if he even saves Rs25000 monthly, for a year 3 lacks saved, and for even 25 years his savings is only 75 lacks, so even a minister cannot but a new Toyota car, other than a small Maruti, and definitely he cant build a house too, but considering wealth these ministers have they seems have taken part in corrupt deals! Only Ranjan appears to be the uncorrupt politician. ",
            "likes": "+3"
        },
        {
            "comment": " ඔහුට නිවන් සුව ලැබේවා. ",
            "likes": "+2"
        },
        {
            "comment": " Nivan Suva Lebeva. ",
            "likes": "+1"
        },
        {
            "comment": " Obata nowan suwa ",
            "likes": "+1"
        },
        {
            "comment": " Niwan suwa labewa sir, mage jeewithe hambuna mama garu karana honada pudgalayek...harima dukai... ",
            "likes": "0"
        },
        {
            "comment": " මේවගේ ජේෂ්ඨ ලේකම් කෙනෙකුට මූලික වැටුප මාසෙකට රුපියල් 160000/- විතර ලැබෙනව. ඒනිසා වයිෆ්ට W&OP එකෙන් මාසෙකට රුපියල් 136000/- ලැබෙනව. පහුගිය අවුරුදු 5 ඇතුලත බදු සහන වාහන බලපත්‍රයක් ලබාගෙන නැත්නම් රුපියල් 2200000/- මිලියන 22 ක බලපත්‍රයක් ලබාගන්න පුලුවන්. එක රුපියල් ලක්ෂ 150 කට විතර විකුණලා 2020 C200 බෙන්ස් කාර් එකක් ගන්න පුලුවන්. ",
            "likes": "+5"
        }
    ]
}