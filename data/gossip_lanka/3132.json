{
    "Source": "https://www.gossiplankanews.com/",
    "Timestamp": "10/29/2021 01:37:00 PM",
    "Headline": "\nමංකොල්ලයක් සිදු කළ වඳුරඹ අපරාධ OIC රිමාන්ඩ්\n",
    "News Content": "\nවාහනයක් මිලදී ගැනීමට පැමිණි පුද්ගලයෙකුගේ රුපියල් දස ලක්ෂයක් කොල්ලකෑම සම්බන්ධයෙන් අත් අඩංගුවට ගෙන අධිකරණයට ඉදිරිපත් කළ වඳුරඹ පොලිසියේ අපරාධ විමර්ශන අංශයේ ස්ථානාධිපතිවරයා සහ කොස්තාපල්වරයා ලබන මස 03 වනදින දක්වා  රිමාන්ඩ් බන්ධනාගාර ගත කිරීමටත් අනෙක් සැකකරු රුපියල් ලක්ෂ දෙකක ශරීර ඇප මත මුදා හැරීමටත් බද්දේගම මහෙස්ත්‍රාත් එච්.යු.කේ. පැල්පොල ඊයේ (28දා) නියෝග කළේය. පොලිස් නිලධාරීන් දෙදෙනා එදින හඳුනාගැනීමේ පෙරෙට්ටුවකට ඉදිරිපත් කිරීමටද මහේස්ත්‍රාත්වරයා නියෝග කළේය.\n \n\n\n \nමෙම ප්‍රධාන පොලිස් පරීක්ෂකවරයා මෙයට පෙර මහරගම සේවය කරමින් සිටියදී වාහනයක් මිලදී ගැනීමට අවශ්‍යව සිටි පාදුක්ක වටරැක ප්‍රදේශයේ පුද්ගලයෙකුට මීගොඩ ප්‍රදේශයේ වාහන බ්‍රෝකර්වරයකු බව කියන පුද්ගලයෙකු හඳුන්වා දී ඇති අතර බ්‍රෝකර්වරයා පවසා ඇත්තේ කළුතර හොඳ වාහනයක් තිබෙන බවය. ඒ අනුව එම පුද්ගලයා බ්‍රෝකර්වරයාද සමග මේ මස 11 වන දින සවස කළුතරට පැමිණි අවස්ථාවේ වාහනය ගාල්ලට ගෙන ගොස් ඇති බව පවසා ගාල්ලට පැමිණ ඇත. පසුව එම දෙදෙනා මෝටර් රථයෙන් වඳුරඹ දෙසට ගමන් කරමින් සිටියදී නිල ඇඳුමෙන්ම වඳුරඹ පොලිසියේ ත්‍රිරෝද රථයෙන් පැමිණි සැකකාර පොලිස් නිලධාරියා සහ කොස්තාපල්වරයා මෝටර් රථය නවතා ඇති අතර ප්‍රධාන පොලිස් පරීක්ෂකවරයා එයට ගොඩවී හොර සල්ලි තිබෙන බව පවසා රුපියල් ලක්ෂ දහය උදුරා ඔහුගේ බාරයට ගෙන දවස් පහකින් උත්තරයක් දෙන බව පවසා අතර මගට ගෙනැවිත් දමා පලාගොස් ඇත.\n \n\n\n \nඑහෙත් පොලිස් පරීක්ෂකවරයා කතා නොකළ නිසා පසුව ඔහු 15වනදින වඳුරඹ පොලිසියට පැමිණිල්ලක් කර ඇති අතර වඳුරඹ පොලිසිය විසින් එය මීගොඩ පොලිසියට යොමුකර ඇත. පසුව නැවත මීගොඩ පොලිසිය විසින් එය වඳුරඹ පොලිසියට යොමුකර ඇත. ඒ අනුව ගාල්ල පොලිස් අධිකාරි මහේෂ් කුමාරසිංහ විසින් පරීක්ෂණ පවත්වා ප්‍රකාශ සටහන් කරගැනීමෙන් පසු සැකකාර ප්‍රධාන පොලිස් පරීක්ෂකවරයා ද එම අපරාධයට ආධාර අනුබල දීම සම්බන්ධයෙන් කොස්තාපල්වරයා ද අත්අඩංගුවට ගෙන ඇත. ගැමුණු චන්ද්‍රලල් - ගාල්ල \n",
    "URL": "https://www.gossiplankanews.com/2021/10/wanduramba-oic-remanded.html\n",
    "Category": "N/A",
    "comments": [
        {
            "comment": " මුන් වගේ පාදඩයන්ට අරාබි නීතිය අනුව කස පහර 100ක් ගහන්න ඕනෑ.රටේ නීතිය ක්‍රියාත්මක කරන අවංක නිලදරුවන්ට ත් මුන් වගේ කාලකන්නි හැත්ත නිසා අවනම්බු වක් ",
            "likes": "+41"
        },
        {
            "comment": " Totally agreed. ",
            "likes": "+3"
        },
        {
            "comment": " This is the reason public have no respect to police. Certain people do not like to give even glass water to policeman. I have personally oberved one police officer abuse his power when thounds of waiting in the que for buying milk powder striaght way go to the cashier and got milk powders. Some innicent people use to address jounior policeman to Sir. My opnion is police man should address to genral public sir. In western countries Police officeers address to general public by calling sir. ",
            "likes": "+17"
        },
        {
            "comment": " 90% percents of the police are malicious rouges of the kind. But very hardly they are revealed. When the hoodwinks of this kind are caught, they must be penalized in stripping their uniforms in public. ",
            "likes": "+7"
        },
        {
            "comment": " You are exactly correct. But most of the people are fear to talk agianst the police officers even though few of them have guts to talk agianst police officers. This is the reason general public use to address police officers sir. Why should that type if culture made in Sri Lanka. Policeman is not a person to respect. They are getting salaries out our tax payments. Best thing is to make complians to police commision if any policeman do injustis thing or wrongful act.Most of police officers suffer a lot before there are death.Because general public know that most of the police earn money in wrongful way by abusing power. ",
            "likes": "+2"
        },
        {
            "comment": " මූ පොලීසියට හරියන්නේ නෑ. අනිවාර්යයෙන්ම ගුරු වෘත්තීයට මමාරු කරන්න ඕනෑ ",
            "likes": "-2"
        },
        {
            "comment": " පොලිස් සේවයෙන් වෙනත් සේවයකට අනිවාර්යයෙන්ම මාරුකල යුතුය.සම්පූර්ණයෙන්ම විශ්වාසය කඩකොට ඇත.බරපතල වැඩ සහිත සේවයකට මාරු කලයුතුය.සේවය අහිමි කිරීම නොකළයුතු වන්නේ දරු පවුල් ගැන සිතන්නට අවශ්‍ය නිසාය. ",
            "likes": "-13"
        }
    ]
}