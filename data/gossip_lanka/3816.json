{
    "Source": "https://www.gossiplankanews.com/",
    "Timestamp": "12/29/2022 04:01:00 PM",
    "Headline": "\nබීලා ගාලුමුවදොර සංගීත වේදිකාවට නැංග කොස්තාපල් පිස්සු නටලා\n",
    "News Content": "\nකොළඹ ගාලුමුවදොර පිටියේ පෙරේදා (27 වැනිදා) රාත්‍රී සිට ඊයේ (28 වැනිදා) අලුයම දක්වා පැවැති සංගීත සංදර්ශනයක දී එහි වේදිකාව මතට නැග සංගීත කණ්ඩායමට හා ගායකයන්ට හිරිහැරයක් හා කරදරයක් වන ආකාරයෙන් බීමතින් කලහකාරී ලෙස හැසිරීමේ සිද්ධියක් සම්බන්ධයෙන් \n\n \n\n\n \n\nපොලිස් කොස්තාපල්වරයෙක් කොටුව පොලිසියේ නිලධාරීන් කණ්ඩායමක් විසින් අත්අඩංගුවට ගනු ලැබීය.වේදිකාව මතට නැග කලහකාරි ලෙස හැසිරුණු බව කියන පොලිස් කොස්තාපල් අල්ලා මෙල්ල කර ගැනීමට උත්සාහ කළ පොලිස් කොස්තාපල්වරයකුගේ දත්වලට හානි සිදුවී කොළඹ ජාතික දන්ත රෝහලට ඇතුළත් කර ප්‍රතිකාර ලබාගත් බව ද පොලිසිය පවසයි.පොලිස් කොස්තාපල්වරයාගේ තොල පුපුරා යෑම නිසා එයට මැහුම් දෙකක් දැමීමට සිදුවී යැයි කොටුව පොලිසියේ නිලධාරියෙක් පැවැසීය.අත්අඩංගුවට ගැනුණ කොස්තාපල්වරයා බොරලන්ද පොලිස් අභ්‍යාස විද්‍යාලයට අනුයුක්තව රාජකාරි කරමින් සිටිය දී කොළඹ විශේෂ රාජකාරි සඳහා යොදවා සිටි අයකු යැයි ද පොලිසිය සඳහන් කරයි. මෙම කොස්තාපල්වරයා සම්බන්ධයෙන් විනය පරීක්‍ෂණයක් ආරම්භ කර ඇතැයි ද උසස් පොලිස් නිලධාරියෙක් පැවැසීය. සැකකාරපොලිස් කොස්තාපල්වරයා ඊයේ කොළඹ අධිකරණ වෛද්‍ය නිලධාරී කාර්යාලයේ වෛද්‍යවරයකු හමුවට ඉදිරිපත් කිරීමට කටයුතු යොදා ඇතැයි පොලිසිය කියයි.ශ්‍රීනාත් ප්‍රසන්න ජයසූරිය \n",
    "URL": "https://www.gossiplankanews.com/2022/12/gale-face-musical.html\n",
    "Category": "N/A",
    "comments": [
        {
            "comment": " ඔය හාදය හිතන්න ඇති ඒකත් අරගලයේ උන්ගේ වැඩක් කියල. නැත්නම් බොරලන්ද පොලිස් අභ්‍යාස විද්‍යාලයට අනුයුක්තව රාජකාරි කරමින් සිටිය දී කොළඹ විශේෂ රාජකාරි සඳහා යොදවා සිටි අයකු කොළඹට ගේන්නේ මොකටද...  පොලිසියේ උන්ගෙ ඔලුවට විස පොවලා තියෙන්නේ, ඒක හින්ද උන් ට හැම එකෙක්ම පේන්නේ අරගලේ විදිහට. ",
            "likes": "+17"
        },
        {
            "comment": " මූ කොස්තාපල් පුන්නසෝම වෙන්න බැරිද ... ",
            "likes": "0"
        },
        {
            "comment": " \"කොළඹ විශේෂ රාජකාරි සඳහා යොදවා සිටි අයකු කොළඹට ගේන්නේ මොකටද...\"  මේ වගේ ගොන්නු තමා අරගලේ හිටියේ. ඉතිං ඕකුන් ඒඩ්ස් බෝකර ගන්න එක පුඩුම වෙන්ඩ දෙයක් නැහැ. කොළඹ විශේෂ රාජකාරි සඳහා යොදවපු එකා කොළඹට නැතුව යාපනේට හරි සයින්තමරිතු වලට හරි යවන්ඩ ඕනේද ? ",
            "likes": "-8"
        },
        {
            "comment": " සුද්දා ලංකාවට මත්පැන් පුරැදු කලා තමයි ඒක බොන විදියක් තියනව, අපේ එවිවෙ බෝතල් මටිටු කරන්න යනව.ඔිනවට වැඩිය බිවිවොත් ස්නායු පද්ධතිය දුර්වල කරනව, එතකොට පිස්සො වගේ තමයි හැසිරෙන්නෙ. මෙි ඒ එක් අවස්තාවක්, ",
            "likes": "+7"
        },
        {
            "comment": " Big salute for our Sri Lanka police who Jail the Drunk people who already drunk Out SL Police is the number one Public Toilert ",
            "likes": "+2"
        },
        {
            "comment": " බොන්නට බැරි කොස්ස මොකට බිව්වද මන්දා ... ",
            "likes": "+1"
        },
        {
            "comment": " අපේ බැච් එකේ කොඩිකාරයත් ඔහොම තමයි අරක්කු මූඩියක් පෑගුනත් ඌ පිස්සු කෙලිනවා. ",
            "likes": "0"
        }
    ]
}