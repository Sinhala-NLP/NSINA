{
    "Source": "https://www.gossiplankanews.com/",
    "Timestamp": "6/29/2020 01:00:00 PM",
    "Headline": "\nනාකොටික් ඇල්ලූ කුඩු විකුණා කෝටි 3 ක් සැරයන්ගේ මහව වත්තේ වළදමලා\n",
    "News Content": "\n\n\n\nපොලිස් මත්ද්‍රව්‍ය නාශක කාර්යංශය මගින් අත්අඩංගුවට ගත්තේ රුපියල් කෝටි 100ක් පමණ වටිනා හෙරොයින් තොගයක්, මත්ද්‍රව්‍ය ජාවාරම්කරුවන් කිහිප දෙනෙකුට විකිණු බවට සැකපිට අත්අඩංගුවට ගෙන සිටින පොලිස් මත්ද්‍රව්‍ය කාර්යංශයේම පොලිස් නිලධාරින් සිවුදෙනා අතුරින් පොලිස් සැරයන්වරයකුගේ මහව දළදාගම ප්‍රදේශයේ පිහිටි ඉඩමහි සුරක්‍ෂිත ලෙස\nසඟවා තිබු රුපියල් තුන් කෝටි එකොළොස් ලක්ෂයකට අධික මුදලක් පොලීසිය විසින් සොයාගනු ලැබ ඇත.\n\nඅත්අඩංගුවට ගත් පොලිස් නිලධාරීන්ට සිවුදෙනාගෙන් හෙළිකරගත් තොරතුරු මත රහස් පොලිස් කණ්ඩායමක් මහව ප්‍රදේශයට ගොස් මෙම මුදල් තොගය සොයාගෙන ඇත.අත්අඩංගුවට ගත් රුපියල් කෝටි 100ක් පමණ වටිනා හෙරොයින් මත්ද්‍රව්‍ය කිලෝ 100ක් ජාවාරම්කරුවන්ට විකිණූ බවට පොලිස් නිලධාරින් සිවුදෙනකු ඇතුළු සැකකරුවන් පස් දෙනකු අත්අඩංගුවට ගෙන ඇති අතර මෙම මුදල් ඔවුන් අතර බෙදාගන්නා තෙක් අදාළ පොලිස් සැරයන්වරයාගේ ඉඩමේ වළලා තබන්නට ඇතැයි පොලිස් මූලස්ථානයේ ජ්‍යෙෂ්ඨ පොලිස් නිලධාරියෙක් ඊයේ (28) පැවසීය.\n\n\n\n\n\n\nපොලිස් මන්ද්‍රව්‍ය නාශක කාර්යංශයේ උපපොලිස් පරීක්‍ෂකවරයකු, පොලිස් සැරයන්වරුන් දෙදෙනකු, පොලිස් කොස්තාපල්වරයකු සහ තවත් පුද්ගලයකු මෙලෙස අත්අඩංගුවට පත්ව සිටින අතර, ඔවුන් රැඳවුම් නියෝග යටතේ රඳවාගෙන රහස් පොලීසිය පරික්‍ෂණ පවත්වාගෙන යයි. මෙම ඉඩමේ තිබූ රුපියල් 3,11,45,000ක මුදලක් පොලීසියට හමුවී ඇති අතර ඒ ඔවුන් හෙරොයින් මත්ද්‍රව්‍ය විකිණීමෙන් ලබාගත් මුදලින්\nකොටසක් බව පරික්‍ෂණවලදී අනාවරණය වී ඇතැයි ද එම පොලිස් නිලධාරියා සඳහන් කළේය.\n\nරහස් පොලිස් අත්අඩංගුවේ පසුවන මෙම පොලිස් නිලධාරින් මත්ද්‍රව්‍ය තොගය  විකුණා ලබාගත් රුපියල් කෝටි ගණනක මුදල් ඔවුන්ගේ බැංකු ගිණුම්වල තැන්පත් කර ඇති බව පරික්‍ෂණවලින් පෙනීයන බව ද එම ජ්‍යෙෂ්ඨ පොලිස් නිලධාරියා කීවේය. අධිකරණ නියෝග ලබාගෙන එම ගිණුම් පරික්ෂා කර බැලීමට ද රහස් පොලිසිය කටයුතු කරගෙන යයි. මීට අමතරව මෙම පොලිස් නිලධාරින්ගේ වත්කම් හා දේපොළ සම්බන්ධයෙන් ද රහස් පොලීසිය පරික්‍ෂණ පවත්වාගෙන යයි.\n\nමොවුන් මත්ද්‍රව්‍ය ජාවාරම් කර රුපියල් කෝටි ගණනින් මුදල් උපයාගෙන ඒවායින් දේපොළ ලබාගෙන ඇති බවට ඇතිවූ සැකයක් මත මෙම පරික්ෂණ ආරම්භ කර ඇති බව පොලිස් මූලස්ථාන ආරංචි මාර්ග කියයි.\n\nමෙසේ අත්අඩංගුවට ගෙන ඇත්තේ මිනුවන්ගොඩ ප්‍රදේශයේ පදිංචි උපපොලිස් පරික්ෂකවරයකු, මහව දළදාගම ප්‍රදේශයේ පදිංචි පොලිස් සැරයන්වරයකු, අළුබෝමුලේ පදිංචි සැරයන්වරයකු, කරදෙණිය ප්‍රදේශයේ පදිංචි පොලිස් කොස්තාපල්වරයකු සහ එම කොස්තාපල්වරයාගේ ඥාති සහෝදරයෙකි.\n\nමීට පෙර 2017 වසරේදී මත්ද්‍රව්‍ය වැටලීමකට ගිය එවකට පොලිස් මත්ද්‍රව්‍ය නාශක කාර්යාංශයේ රාජකාරි කළ ප්‍රධාන පොලිස් පරික්‍ෂක නියෝමාල් රංගජීව මහතා ප්‍රධාන පොලිස් කණ්ඩායමකට පිළියන්දල ප්‍රදේශයේදී පාතාල මත්ද්‍රව්‍ය ජාවාරම් කල්ලියක් විසින් වෙඩි තැබීමේ සිද්ධිය පිටුපස ද මෙම නිලධාරින් සිටින බවට තොරතුරු ලැබී ඇති අතර ඒ සම්බන්ධයෙන් ද රහස් පොලීසිය පුළුල් පරික්‍ෂණ පවත්වාගෙන යයි.\n\nමෙම වෙඩි ප්‍රහාරයෙන් ප්‍රධාන පොලිස් පරික්ෂක නියෝමාල් රංගජීව මහතා බරපතළ තුවාල ලැබීය. අත්අඩංගුවට ගෙන සිටින පොලිස් කොස්තාපල්වරයාගේ ඥාති සහෝදරයා සැකකාර පොලිස් නිලධාරීන් සමග කුලී පදනම මත ලබාගත් වෑන් රථයකින් හෙරොයින් මත්ද්‍රව්‍ය තොග යම් යම් ප්‍රදේශවලට ප්‍රවාහනය කර ඇති බව ද රහස් පොලිසිය මෙතෙක් කළ පරික්‍ෂණවලින් අනාවරණය වී ඇතැයි පැවසේ.\n\n ඩුබායි රටට පළාගොස් සිටින ප්‍රධාන පෙළේ මත්ද්‍රව්‍ය ජාවාරම්කරුවකු මෙම පොලිස් නිලධාරින් එරට සිට මෙහෙයවා ඇති බව ද රහස් පොලිස් පරික්‍ෂණවලින් හෙළිවී ඇතැයි ද වාර්තා වේ. මෙම සැකකරුවන් කාර්යාංශය භාරයට ගෙන තිබූ හෙරොයින් මන්ද්‍රව්‍ය තොගය කොස්ගොඩ, බේරුවල, මහරගම, කොට්ටාව සහ මිනුවන්ගොඩ ආදී ප්‍රදේශවලදී මත්ද්‍රව්‍ය ජාවාරම්කරුවන් කිහිප දෙනකුට විකුණා ඇති බව පැවසේ.\n\n\n\n\n\n\nසැකකරුවන්ගෙන් ප්‍රශ්න කිරිමේදී මේ බව අනාවරණය විණියැයි පොලිස් ආරංචි මාර්ග කියයි. වැඩබලන පොලිස්පති සී.ඩී. වික්‍රමරත්න මහතාගේ පූර්ණ අධීක්‍ෂණය යටතේ, රහස් පොලිසියේ සහකාර පොලිස් අධිකාරි මෙරිල් රංජන් ළමාහේවා මහතාගේ උපදෙස් මත ක්‍රියාත්මක රහස් පොලිස් කණ්ඩායමක් සැකකරුවන් සම්බන්ධයෙන් තවදුරටත් පරික්‍ෂණ පවත්වාගෙන යයි.\n\n මිනුවන්ගොඩ පොලිස් ස්ථානාධිපති ප්‍රධාන පොලිස් පරික්‍ෂක ආර්.ඒ.ඩී. රොහාන් මහේෂ් මහතා ප්‍රධාන පොලිස් කණ්ඩායමක් මීට සති තුනකට පමණ ඉහතදී හෙරොයින් මත්ද්‍රව්‍ය ග්‍රෑම් පහක් සමග චමින්ද දයා ප්‍රියාන් හෙවත් ටයිල් චමින්ද නමැත්තකු අත්අඩංගුවට ගෙන ඇති අතර, ඔහු සම්බන්ධයෙන් පරීක්‍ෂණ කිරීමේදී මෙම පොලිස් නිලධාරින් සම්බන්ධයෙන් ද තොරතුරු හෙළි වී ඇතැයි පොලිස් මූලස්ථාන ආරංචි මාර්ග කියයි.\n\nටයිල් චමින්ද  නමැත්තාගෙන් ප්‍රශ්න කිරීමේදී රිසිටර් වර්ගයේ ගිනි අවියක් ද පසුව සොයාගෙන ඇති අතර, දිවුලපිටිය ප්‍රදේශයේ පෞද්ගලික බැංකුවක එම සැකකරුට අයත් ගිණුමකින් - රුපියල් කෝටි ගණනින් මුදල් හුවමාරු වන බවට ද තොරතුරු මිනුවන්ගොඩ පොලිසිය විසින් හෙළිකරගනු ලැබ ඇත. මේ අතර දකුණු පළාත භාර ජ්‍යෙෂ්ඨ නියෝජ්‍ය පොලිස්පති රොහාන් ජේ. සිල්වා මහතාගේ මාතර\nකාර්යාලයේදී පෙරේදා (27) පැවති මාධ්‍ය හමුවක් අමතමින් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ජාලිය සේනාරත්න මහතා පැවසුවේ අපරාධ පරික්‍ෂණ දෙපාර්තමේන්තුව මගින් අත්අඩංගුවට ගත් මෙම පොලිස් නිලධාරින් සිවුදෙනා 1979 අංක 47 දරන ත්‍රස්තවාදය වැළැක්වීමේ පනත යටතේ රඳවා තබාගෙන විමර්ශන සිදුකරන බවයි.\n\nඔවුන් මත්ද්‍රව්‍ය ජාවාරම්කරුවන් සමඟ එක්වී උපයාගත් මුදලින් කැබ් රථ, යතුරුපැදි ආදී යානවාහන හා දේපොළ විශාල වශයෙන්ම මිලදීගෙන ඇතැයිද පොලිස් මාධ්‍ය ප්‍රකාශකවරයා පැවසීය.  මෙයට සම්බන්ධ සියලු දෙනාට එරෙහිව වැඩබලන පොලිස්පති චන්දන වික්‍රමරත්න මහතාගේ උපදෙස් මත, තරාතිරම නොබලා නීතිය තදින් ක්‍රියාත්මක කරන බව ද සේනාරත්න මහතා සඳහන් කළේය.\n\n(ශ්‍රීනාත් ප්‍රසන්න ජයසූරිය, ක්‍රිෂාන් ජීවක ජයරුක් සහ අකුරැස්ස සුජීව සමරක්කොඩි)\n",
    "URL": "https://www.gossiplankanews.com/2020/06/3crore-mahawa-police.html\n",
    "Category": "N/A",
    "comments": [
        {
            "comment": " පොලිසිය යනු රජයේ ලයිසන් ලත් පාතාලයයි... ",
            "likes": "+119"
        },
        {
            "comment": " okkoma jada kan balu wada thiyenne policiye. issella munwa hama gahala inna one ",
            "likes": "+4"
        },
        {
            "comment": " බල්ලපාන හන්දියේ තියන ලොකුම හෝටලයේ අැතුලෙ තියන සිගරට් බොන්න තැනක් ඒකෙ බඩමහත මුදලාලිතමා බඩු සප්ලයිකරන්නෙ මගේ යාලුවෙක්ඉන්නව ගැරේජ්ඒකක පොරත්ඒක්ක ගාහින්තමා මාත්දැක්කෙ.මුදලාලිය පොලිසියට කැමදිල අල්ලගෙනලු ඉන්නෙ ",
            "likes": "+2"
        },
        {
            "comment": " Mun uniform adan mehema karanawanam ape deshapalakayo kohoma karanawa adda sudu andum walata muwa wewi? ",
            "likes": "+35"
        },
        {
            "comment": " බල්ලට කියපු දේට මොකද වෙන කෙනෙක් උත්තර දෙන්නේ?ඇයි බල්ලට ගට්ස් නැද්ද උත්තර දෙන්න. අහලා නැද්ද බල්ලගේ වැඩේ වැඩේ බූරුවා කරන කතාවක්.(සමාවෙන්න රනිල්ට නොවෙයි මම බූරුවා කියලා කීවේ.) වැදගත් වචන පාවිච්චි කරලා මට උත්තරයක් දෙන්න. ",
            "likes": "-11"
        },
        {
            "comment": " I HAD ENOUGH NOW....මිනිහෙක් එක තැනක ඉන්න එපාද? කොහෙද මේ හැම තැනම දුවන්නේ.?ඔය ඇස් දෙක ඇතිද හැම දේම බලන්න.?ඔයා රස්තියාදුවේ යනවා වැඩියී...කන්න බොන්නවත් වෙලාවක් තියෙනවාද ඔයාට...තරහ වෙන්න එපා, මම හිතුවා නිහඬ වෙන්න...මම ආයෙත් කොහේවත් එන්නේ නැහැ...ඔයාට හැම තැනම යන එක සතුටුයි නම් ඔයා යන්න.මම කවුද.?ඔයාගේ ඔය\" ATTITUDE \" එකට මම කැමති නැහැ.. ආයෙත් මාව හොයන්න එපා... ",
            "likes": "-20"
        },
        {
            "comment": " muta pissuda ",
            "likes": "+13"
        },
        {
            "comment": " නෑ හැටි........ ",
            "likes": "0"
        },
        {
            "comment": " නඩුත් හාමුදුරුවන් ගෙ, බඩුත් හාමුදුරුවන්ගෙ කියන්නේ මේවට. ",
            "likes": "+15"
        },
        {
            "comment": " පොලිසිය කියන්නේ ලංකාවේ තියෙන දුෂිතම ආයතනය, කසිප්පු අල්ලන්න ගියත් එතනට යන්න කලින් ජාවාරම් කාරයාට ඔත්තුව පොලිසියෙන්ම එනවා.අල්ලපු කසිප්පු හෝ ගංජා වෙන ජාවාරම් කාරයෙකුට විකුනනවා.නැතිනම් උන්ගෙන් සල්ලි අරගෙන යනවා.ඊට පස්සේ නීති පතා උන්ගෙන් සල්ලි ගන්නවා.අවසානයේදී ජාවාරම් කාරයා ජාවාරම නවත්වන්න ගියත් පොලිසිය ඒක නවත්වන්න දෙන්නේ නැහැ .ඕක තමයි තත්වය.මේ සිද්ධියත් එකට හොඳ උදාහරණයක්. ",
            "likes": "+7"
        },
        {
            "comment": " Come on Gota, great work. ",
            "likes": "+7"
        },
        {
            "comment": " Sarayanta 3,SIta 5,IP ta 7,CI ta 10,ASPta 15,SPta 18,.......cool ",
            "likes": "+6"
        },
        {
            "comment": " මේ වනතෙක් මා සිතුවේ කිසිම ප්‍රශ්නයක් නැතිව මුදල් තැන්පත් කළ හැක්කේ ස්විස් බැංකුවල විතරයි කියල​. දැන් බැලුවම ලංකාවෙත් පුලුවන් නේ. ",
            "likes": "+5"
        },
        {
            "comment": " මේ නිවුස් එකේ ආසම කෑල්ල තමයි මේක.  මෙයට සම්බන්ධ සියලු දෙනාට එරෙහිව වැඩබලන පොලිස්පති චන්දන වික්‍රමරත්න මහතාගේ උපදෙස් මත, තරාතිරම නොබලා නීතිය තදින් ක්‍රියාත්මක කරන බව ද සේනාරත්න මහතා සඳහන් කළේය.  අපි හැමෝම මේ අනුව තේරුම් ගතයුතු දෙයක් නම් තරාතිරම බලා නීතිය ක්‍රියාත්මක නොවීම්ද සිදුවී ඇති බව. ඒ කියන්නෙ නීතිය සාදාරණ නැති බවයි ",
            "likes": "+4"
        },
        {
            "comment": " නරින්ට කුකුල්ලු බාර දෙනව වගේ වෙඩ නෙ අම්මපල්ල මේ අබුද්දස්ස කාලේ සිද්ද වෙන්නේ ",
            "likes": "+2"
        },
        {
            "comment": " කොස්තාපල් ට සැරයන්ට සහ උපොප ට කෝටි 31 යි නම් කීයක් ඇත්ද? දන්න කෙනෙක් ඉන්නවානම් හරි ගාන කියලා තෑග්ගත් දිනාගන්න (පොලිසියෙන්ම ) ",
            "likes": "+2"
        },
        {
            "comment": " Pol Samana Eka nennam yako allanne. ",
            "likes": "+1"
        },
        {
            "comment": " දැන් නේ මේවා ඇල්ලුවේ කොටි වැලපු රත්‍රං අල්ල්පුව කෝ අබසරණ ",
            "likes": "-2"
        },
        {
            "comment": " Ai ban Gota Awahama mehema wenne na kiwwa ne?? Gota newei sakkaraya awath wadak na lankawata dan,, Ada patan gaththoth thawa awrudu 25 kin wage honda ratak labei ",
            "likes": "-7"
        },
        {
            "comment": " Awurudu ganak karapu dewal thama me allala thiyenne ",
            "likes": "-1"
        }
    ]
}