{
    "Source": "https://www.gossiplankanews.com/",
    "Timestamp": "12/06/2023 04:00:00 PM",
    "Headline": "\n ආර්ථික අර්බුදයක් තිබියදී විදුලි බිල පිට පිට තෙවරක් නැංවීම ගැන කරුණු කියන්නැයි PUCSLට  පාර්ලිමේන්තුව  දන්වයි\n",
    "News Content": "\nමේ වසර තුළ පමණක් විදුලි ගාස්තු තෙවතාවක්ම ඉහළ නැංවීම නිසා මෙරට ආර්ථික අර්බුදය තීව්‍ර වී ඇති හෙයින් ඒ සම්බන්ධයෙන් පැමිණ කරුණු ඉදිරිපත් කරන්නැයි ආර්ථික අර්බුදයේ බලපෑම සමනය කිරීම පිළිබඳ ආංශික අධීක්ෂණ කාරක සභාව මහජන උපයෝගීතා කොමිෂන් සභාවට දැනුම් දී ඇත.ඒ අනුව ශ්‍රී ලංකා මහජන උපයෝගීතා කොමිෂන් සභාවේ සභාපති අධ්‍යක්ෂ ජනරාල්   සහ එම කොමිෂන් සභාවේ ජ්‍යෙෂ්ඨ නිලධාරීන්ට හෙට (7) උදේ 10 ට පාර්ලිමේන්තුවට පැමිණෙන්නැයිද එම කාරක සභාවේ ලේකම්වරයා දැනුම් දී ඇත. විදුලි බිල්පත් වැඩිවීම හේතුවෙන් ශ්‍රී ලංකාවට බලපා ඇති ආර්ථික අර්බුදය වඩාත් තීව්‍ර වී ඇති බවත් එම ගැටලු විසඳීම සඳහා මහජන උපයෝගීතා කොමිෂන් සභාවේ කාර්යභාරය, වගකීම හා ඉදිරි සැලසුම් සාකච්ඡා කළ යුතු බවත් කාරක සභා ලේකම්වරයාගේ ලිපියේ සඳහන් කර ඇත.මේ වසරේ අවසන්වරට විදුලි ගාස්තු සියයට 18 කින් ඉහළ නැංවූ අතර ඉකුත් ඔක්තෝම්බර් මස 20 වැනි දින සිට නව ගාස්තු ක්‍රියාත්මක කෙරිණි. මීට මාස කීපයකට ඉහතදී ද විදුලිය ගාස්තු සියයට 35 කින් සහ සියයට 68 කින් ඉහළ නැංවීමට ලංකා විදුලිබල මණ්ඩලය පියවර ගත් අතර ඊට ශ්‍රී ලංකා මහජන උපයෝගීතා කොමිෂන් සභාවේ අවසරය හිමිව තිබිණ.  විදුලිය ගාස්තු අධික ලෙස ඉහළ නැංවීම නිසා භාණ්ඩ හා සේවා රැසක මිල ඉහළ ගිය අතර රටේ උද්ධමනය ඉහළ යෑමටද ඉන් දැඩි බලපෑමක් එල්ල විය. එවැනි තත්ත්වයක් හමුවේ විදුලිය ගාස්තු ඉහළ නැංවීමට එරෙහිව ජනතාවගෙන් දැඩි විරෝධතාවක්ද එල්ල වී ඇත. පාර්ලිමේන්තු මන්ත්‍රී ගාමිණී වලේබොඩ මහතාගේ සභාපතිත්වයෙන් යුත් ආර්ථික අර්බුදයේ බලපෑම සමනය කිරීම පිළිබඳ ආංශික අධීක්ෂණ කාරක සභාව ශ්‍රී ලංකා මහජන උපයෝගීතා කොමිෂන් සභාවේ බලධාරීන්ගෙන් කරුණු විමසීමට තීරණය කර ඇත්තේ මෙවන් පසුබිමකය.රංජන් කස්තුරි \n",
    "URL": "https://www.gossiplankanews.com/2023/12/power-pucsl-parliament.html\n",
    "Category": "N/A",
    "comments": [
        {
            "comment": " විදුලි බිල වැඩි කරන්න දුන්නෙ නැති එකාව පන්නපු පාර්ලිමේන්තුව දැන් උන් පත් කරපු එවුන් බිල වැඩි කරෙ ඇයි අහනව. ",
            "likes": "+71"
        },
        {
            "comment": " සිරාවට! මුන්ට දැනුයි මේක තේරිලා තියෙන්නේ. ආන්න උද්ධමනය ආයිත් වැඩි වෙලාලු. ",
            "likes": "+23"
        },
        {
            "comment": " Kaluwarayage pimpichanaa mahajanaya huuragena upayaagath salli ko? Inland Revanue eka mahajanayage vath pohosathkam gena hoyanna issella mun hariyata tax gevanawada kiyala balanna one. Mechchara vahinkota mun jalaviduliya nipadavala bila adukaranne neththe ei. ",
            "likes": "+1"
        },
        {
            "comment": " අමු කුනුහරුප ඕයී මේවා. ",
            "likes": "+40"
        },
        {
            "comment": " නඩුත් හාමුදුරුවන්ගේ බඩුත් හාමුදුරුවන්ගේ කිව්වලු ",
            "likes": "+26"
        },
        {
            "comment": " ඇති යාන්තන් පාර්ලිමේන්තුවේ ඉන්න එවුන්ටත් ආරංචිය ගිහින් එහෙනම් ලංකාවේ විදුලිබිල වැඩි කොරල කියලා ",
            "likes": "+23"
        },
        {
            "comment": " මුංගේ අම්$€ .. කියවෙන ඒවා ලියුවොත් බලධාරියා කමෙන්ටුව කපයි . පිංජනා ගේ ඇඹිත්තියෝ ඌ කියන, කියන දේ කරනවා. වැඩි කරපන් කියපු ඇමටියා, ජනාධිපතියා ට විරුද්ධව කතා කරපල්ලා . ජනක රත්නායක ගෙන් සමාව ගනිල්ලා. අලියට පෑගිච්ච එකාට ගූ ගියා ද කියලා හොයන්නේ නැතිව. රෙද්ද. ",
            "likes": "+14"
        },
        {
            "comment": " එහෙනම් මුලින්ම ප්‍රශ්න කරන්න ඔන පිස්සු නාකි පිනා ගෙනුයි, උද්දච්ච කක් කාංචනා ගෙනුයි නෙවෙයිද..? ",
            "likes": "+10"
        },
        {
            "comment": " This is Sri Lanka.. DO NOT WORRYY..... ",
            "likes": "+10"
        },
        {
            "comment": " ඇතුලෙ වැඩ කරන අයගේ දීමනා සියල්ල අවුරුදු දෙකකට වඩා කාලෙක ඉදලා කපලා පඩි වැඩිවීම් කපලා විදුලි ගාස්තුව තුන්ගුණයක් විතර වැඩි කරලා සේවකයගෙනුත් පාරිබෝගිකයගෙනුත් ගසාකාපු ඒ හොයපු සල්ලි කෝදැං ඇමතියෝ..මේ තරං කාලකන්නි ඇමතියක් ඉතිහාසෙම ඉදලා නෑ ..උගෙ මිනීමරු අප්පාට එහා පුතා.. ",
            "likes": "+7"
        },
        {
            "comment": " ඔය අවස්ථාවට ශෞරව පන්තියේ උපාධි හිමි ජනක රත්නායක මහතාද කැදවා අදහස් ලබාගෙන ඔබලා දැනුවත් වනවා නම් රට ගැන අවධානයේන් ඉන්න ජනතාව එයට එකඟ විමට ඉඩ ඇත. ",
            "likes": "+1"
        },
        {
            "comment": " විදුලිබලෙයි අදයම්බදුයි දෙකම එකයි. විදුලි බලේ එවුන් සියලු පහසුකම් වැඩි පඩි අරගෙන පාඩුව පියෝ ගන්න බිල වැඩි කරනවා. ආදායම් බද්දෝ අහිංසක මාස් පඩි කාරයෝ ටික හූර කන ගමන් කොම්පැනි සහ මුදලාලිලාගේ පයිල් ගොඩදාලා උන්ගෙන් ජරාව කනවා. ",
            "likes": "0"
        }
    ]
}