{
    "Source": "https://www.gossiplankanews.com/",
    "Timestamp": "10/27/2017 12:30:00 AM",
    "Headline": "\nවිභාග අක්‍රමිකතා හසුවී විභාග කොමසාරිස් අමාරුවේ\n",
    "News Content": "\n\n\n\nවිභාග දෙපාර්තමේන්තුව තුළ සිදුව ඇතැයි කියන විභාග අක්‍රමිකතා ගණනාවක් සම්බන්ධයෙන් විභාග කොමසාරිස් ජනරාල්ට එරෙහිව විශේෂ විමර්ශනයක් ආරම්භ කිරීමට අධ්‍යාපන අමාත්‍ය අකිල විරාජ් කාරියවසම් මහතා විසින් විශේෂ විමර්ශන කණ්ඩායමක් පත් කොට ඇත.\n\nකලක් තිස්සේ සිදුවූවා යැයි කියන අක්‍රමිකතා සහ පසුගිය කාලය තුළ විභාග දෙපාර්තමේන්තුව තුළ\nසිදුවූවා යැයි කියන දූෂණ පිළිබඳව මෙම විශේෂ විමර්ශනය ආරම්භ කළ බව අධ්‍යාපන අමාත්‍යාංශ\nප්‍රකාශකයෙක් පැවසීය.\nඅදාළ විමර්ශනය සඳහා මේ වන විට විශේෂ විමර්ශන කණ්ඩායමක්\n\n\n\n\n\nසම්බන්ධ කරගෙන ඇති අතර එම විශේෂ විමර්ශන කණ්ඩායම කරුණු ගණනාවක් ඔස්සේ විමර්ශන ආරම්භ කොට ඇති බවත් එම ප්‍රකාශකයා සඳහන් කළේය.\nඒ අනුව ප්‍රශ්න පත්‍ර නිර්මාණය කිරීම, උත්තර පත්‍ර පරීක්ෂා කිරීම, ප්‍රශ්න පත්‍ර මුද්‍රණය කිරීම\nඇතුළු ඊට අදාළ අංශ ගණනාවක් පිළිබඳව සහ විභාග දෙපාර්තමේන්තුවට අදාළ කාර්යයන් කිහිපයක් පිළිබඳව මෙහිදී විමර්ශනයක් සිදු කිරීමට අමාත්‍යවරයා විසින් අදාළ විමර්ශන කණ්ඩායමට උපදෙස් ලබාදී තිබේ.\nපසුගිය කාලය තුළ සිදුවූ රාජ්‍ය පරිපාලන විභාගයේ ප්‍රශ්න පත්‍ර කලින් පිටවීම එම ප්‍රශ්න වෙනත්\n‍පොතක අඩංගුවීම ඇතුළු කරුණු ගණනාවක් සම්බන්ධයෙන් ලැබුණු පැමිණිලි මත අධ්‍යාපන අමාත්‍යවරයා මෙම විමර්ශනය කිරීමට නියෝග කර තිබේ.\n\nඑමෙන්ම විභාග දෙපාර්තමේන්තුවට එල්ල වූ චෝදනා මෙන්ම ලැබුණු පැමිණිලිද මෙම විමර්ශන සිදු කිරීමට හේතු වූ බවත් අමාත්‍යාංශ ප්‍රකාශකයා වැඩිදුරටත් කියා සිටියේය.\n\nඒ අනුව මේ වන විට මෙම විශේෂ විමර්ශන කණ්ඩායම විභාග දෙපාර්තමේන්තුවේ ‍‍‍ජ්‍යෙෂ්ඨ නිලධාරීන් කිහිප දෙනකුගෙන්ද ප්‍රශ්න පත්‍ර සම්පාදනය කිරීමට සම්බන්ධ වන බාහිර පාර්ශ්වවලින්ද ප්‍රශ්න කොට ඇති බවත් එම ප්‍රකාශකයා කියා සිටියේය.\n\nඒ අනුව එම විමර්ශන කටයුතු සිදුවෙමින් පවතින බවත් විමර්ශන අවසන් වූ පසු යම් වරදක් සිදුකොට ඇත්නම් තරාතිරම නොබලා වැරදිකරුවන්ට දඬුවම් ලබාදීමට කටයුතු කරන බවත් අමාත්‍යාංශ ආරංචි මාර්ග සඳහන් කළේය.\n(සුජිත් කෝනාර)\n\n",
    "URL": "https://www.gossiplankanews.com/2017/10/commisioner-exam.html\n",
    "Category": "N/A",
    "comments": [
        {
            "comment": " අකිල නම් මොනාහරි දෙයක් අධ්‍යාපනයට කරන්න උත්සහ කරන බව පේනවා. විභාග දෙපාර්‌තමේන්තුවේ ඉන්න දූෂිතයෝ ටික එළවලා දාන්න ",
            "likes": "+116"
        },
        {
            "comment": " මූ පත්කරද්දිම ගොඩක් දෙනෙක් කිවුව මේක දූෂිතයි කියල. ඒත් ඒ ආණ්ඩුව පියවරගත්තෙ නෑ! ",
            "likes": "+17"
        },
        {
            "comment": " හැම දේකම අක්‍ර්මිකතා ඇති රටක විභාග විතරක් හරියට කරොත් තමා පුදුමේ. ",
            "likes": "+83"
        },
        {
            "comment": " යහපාලනය ගැන එතරම් පැහැදීමක් නැති උවත් අකිල විරාජ් ඇමතිතුමා නම් යමක් කරනා බව හැඟෙනවා... හොඳ අධ්‍යාපනයක් ලබා තිබීම හේතු වෙන්න ඇති. 8 පාස් උදවිය පාර්ලිමේන්තු යවා උන්ගේ පවුල් කෝටි පතියන් කර රට කාබාසිනියා කිරීම වෙනුවට බත් පතට, අරක්කු කාලට, රස්සා දෙන පොරොන්දු වලට නොරැවටී, සුදුසුකම් ඇති, උගතුන් පාර්ලිමේන්තුවට යැවීමට චන්ද දායකයන් කටයුතු කරනාතුරු මේ රට ගොඩ ගැනීමට නම් නොහැකි වනු ඇත යන්න මගේ හැඟීමයි. ",
            "likes": "+68"
        },
        {
            "comment": " අකිල විතරයි මේ ආණ්ඩුවෙ ඉන්න එකම වැදගත් ඇමතිවරයා. නමුත් ඉතිං එයාට අගමැතිගේ නිල නොවන බලය තියෙන බව අපි දන්නවා ",
            "likes": "+44"
        },
        {
            "comment": " උතුරේ නැගෙනහිර කොච්චර විභාග වංචා වෙනවාද burka වට මුවා වේලා bluetooth devices ගහගෙන උතුරේ කොච්චර ඉස්කෝල වල මිස් ලා sir ලා paper ලියන ව ද ඔන්න commissioner කමට තම්බ් යෙක් හරි තලයේ ක් හරි දාලා වැඩේ ඉවර කරලා දාන්න ඇමැති තුමා ",
            "likes": "+40"
        },
        {
            "comment": " This will be including North & East. Do you want to stop this? ",
            "likes": "+10"
        },
        {
            "comment": " GAJAN - that fu... is a SINHA le bat...d ",
            "likes": "-5"
        },
        {
            "comment": " හේතුව පෙන්නන හොඳම උදාහරණය මේ සැරේ උසස්පෙළ විභාගෙදි හෙළි උනා... මයික්‍රෝ කැමරා හයිකරගන උසස්පෙළ ලියපු එකම ළමයත් ඕව සිද්ද වුනු පලවෙනි වතාව ඒ සිදිධිය කියලත් කාටද කියන්න පුළුවන්... ඉස්කෝලවලට ගුරුවරුන්ටත් දෙමවුපියන්ටත් ඕන හොඳින් හෝ නරකින් වැඩි ප්‍රතිපල ගන්න ..අධ්‍යාපනයේ අනවශ්‍ය තරගය කෙලවරේ තියෙන්නේ ඔය වගේ දුෂණ අක්‍රමිකතා වංචා සාරධර්ම විනාශය වගේ දේවල් විතරයි.. ",
            "likes": "+23"
        },
        {
            "comment": " කොහොමත් ලංකාවෙි කිසිම රජයේ ආයතන ගැන විශ්වාසයක් නැහැ. හැමතැනම දුෂණය, වංචාව, හොරකම, අක්‍රමිකතා. හැබැයි මෙිවා කරල නැවත උපදින්නෙ නමි සතර අපායෙම තමයි. ",
            "likes": "+19"
        },
        {
            "comment": " Good job.. ",
            "likes": "+6"
        },
        {
            "comment": " Thank you Mr Akila Rich or poor if a student is bright he or she must get the due place in what ever school At present I think university selections are not in order Please check the U G C also ",
            "likes": "+3"
        },
        {
            "comment": " It's a well know fact that A/L question papers leak out from the exam department immediately prior to the exam. ",
            "likes": "+3"
        },
        {
            "comment": " අක්‍රමිකතා සිදුවෙලා නැත්නම් තමයි දඩුවම් දෙන්න ඕන ",
            "likes": "+2"
        },
        {
            "comment": " මේ හාදයාගේ මුණ දැක්කම ගල් ආඳක් වගේ හිතෙන්නේ මට විතරද? ",
            "likes": "+2"
        },
        {
            "comment": " Please try to stop school teachers having private Tution at their homes.this is corruption.they give the questions for these students and also child Abuse. ",
            "likes": "+2"
        },
        {
            "comment": " It is clear that there are corruption & rackets in Justice system among lawyers and Judges including Attorney Generals. This example goes down to other areas in government sector including Prime Minister & other politicians. Good example is a Treasury Bond racket & Prime Minister's direct involvement. ",
            "likes": "+2"
        },
        {
            "comment": " Dear Minister, Attempts to upgrade the education sector is very much appreciated. People think everything can be done overnight but it is not. Little effort counts a lot rather than doing nothing. Slow and steady you will win the race. ",
            "likes": "+1"
        },
        {
            "comment": " pataw bade innkota scan karala kellada, kollada kiyala balala, hora sahathika hadala janapriya pasalwalata dapu un loku unahama me ratata monawa weida manda.... ",
            "likes": "+1"
        },
        {
            "comment": " Meka vibaga karanna polisiyata be , aba gedi tunen pahala vitarai polisiyata puluwan ",
            "likes": "0"
        },
        {
            "comment": " adhapanaya harimagakata hari vidihata regenagiyoth samajaya hoda vidihata hedenawa mulata beheth nokara kadata beheth bendata palk ne. me karanne itha hoda kriyanak. hoda emathiwarayek ",
            "likes": "0"
        },
        {
            "comment": " අද්යාපන අමෙති තුමා ඉදල ඉදල හොද වැඩක් කලාමයි මන් හිතන්නෙ  හොද වැඩක් මේක ",
            "likes": "-13"
        }
    ]
}