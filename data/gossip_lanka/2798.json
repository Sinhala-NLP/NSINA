{
    "Source": "https://www.gossiplankanews.com/",
    "Timestamp": "3/29/2021 03:00:00 PM",
    "Headline": "\nකැසිනෝ ගසා නැති කළ මුදල් පියවන්න ආයතනයේම මුදල් කොල්ලකන්න හිතුණා\n",
    "News Content": "\nරුපියල් ලක්‍ෂ 23ක් පැහැරගත් බව කියමින් බියගම ප්‍රදේශයේ පෞද්ගලික ආයතනයක විධායක නිලධාරියකුමීගහවත්ත පොලිසියට බොරු පැමිණිල්ලක් කර ඇත්තේ ඔහු එම ආයතනයේ මුදල් ලක්‍ෂ ගණනක් කැසිනෝ සෙල්ලම් කොට පරාදවීම නිසා බව මීගහවත්ත පොලිසිය විසින් කරන ලද විමර්ශනයේදී අනාවරණය වී ඇත.බැංකුවේ තැන්පත් කිරීමට නියමිතව තිබූ එම මුදල් කැසිනෝ සෙල්ලම් කිරීමෙන් පරාදවීම නිසා එම මුදල්බැංකුවට තැන්පත් කිරීමට යෑමේදී කොල්ලකරුවන් දෙදෙනකු තමාට පහරදී පැහැරගෙන ගිය බවට ඔහුසැලසුම් සකස් කර ඇත්තේ ඔහුගේම මස්සිනා සමඟ එකතුවී බව පොලිසිය හෙළි කරගෙන ඇත.පොලිසිය පවසන අන්දමට රුපියල් ලක්‍ෂ 23ක් හා රුපියල් 84,000ක චෙක්පතක් ආයතනය මෙම විධායකනිලධාරියා මාර්ගයෙන් දෙල්ගොඩ පිහිටි පෞද්ගලික බැංකුවක තැන්පත් කිරීමට නියමිතව තිබිණි.එහෙත් කැසිනෝ සූදුවට හා තවත් වියහියදම් සඳහා මොහු ආයතනයේ මුදල්වලින් ලක්‍ෂ 20ක් පමණ වියදම්කර ඇත. ඉන් ලක්‍ෂ දහඅටක් පමණම මොහු වියදම් කර ඇත්තේ කැසිනෝ ක්‍රීඩාව සඳහාය.\n \n  \nආයතනයේ මුදල් පියවීමට නොහැකි බව දත්  විධායක නිලධාරියා සිය මස්සිනාට මේ බව පවසා සැලසුමක්සකස් කර ඇත. ඒ අනුව ඔහුගේ මස්සිනා සපුගස්කන්ද මාහේන ප්‍රදේශයේ මෙවැනි අපරාධවලට පළපුරුදුදෙදෙනකු මේ සඳහා තෝරාගෙන තිබේ. ඔවුන් රුපියල් පනස් දාහක් මේ වැඩයට දෙන ලෙස ඉල්ලා තිබේ.ඒ අනුව ආයතනයේ මුදල් 50,000ක් පමණක් දමාගත් බෑගයද රැගෙන ආයතනයේම වෑන් රියෙන් පැමිණබැංකුව ළඟින් බැසගත් විධායක නිලධාරියා ඔවුන් කලින් සිට සැලසුම් කළ පරිදි බැංකුව වෙත යද්දීදෙදෙනකු යතුරුපැදියකින් පැමිණ එම මුදල් සහිත බෑගය පැහැරගෙන ගොස් තිබිණි.විධායක නිලධාරියාගෙන් කළ ප්‍රශ්න කිරීමේදී ඔහු පොලිසියට පැවැසුවේ බැංකුගත කිරීමට ගෙනා රුපියල්ලක්‍ෂ 23 හා 84,000ක් වටිනා චෙක්පතද කොල්ලකරුවන් රැගෙන ගොස් ඇති බවය.පසුව සූක්‍ෂ්ම ලෙස කරන ලද ප්‍රශ්න කිරීමෙන් පසු හා සී. සී. ටී. වී. දර්ශන ඔස්සේ කළ ප්‍රශ්නකිරීමේදී එම කොල්ලය විධායක නිලධාරියා හා ඔහුගේ මස්සිනා එකතුව කළ සැලැස්මක් හා රඟපෑමක් බවමීගහවත්ත පොලිසිය අනාවරණය කර ගෙන තිබේ.පසුව සැකකාර විධායක නිලධාරියාගේ නිවෙස සෝදිසි කර ඇති පොලිසිය තවත් රුපියල් ලක්‍ෂ තුනහමාරකමුදලක්ද ඔහු විසින් කොල්ලකරුවන් පැහැරගෙන ගිය බව කී රුපියල් අසූ හතරදාහේ චෙක්පතද සොයා ගැනීමටසමත්විය.පසුව මොහුගෙන් කළ ප්‍රශ්න කිරීමේදී මොහුගේ මස්සිනාද මීගහවත්ත පොලිස් අත්අඩංගුවට පත්වූ අතර ඔහුවිදේශගතව සිට පැමිණ මුදල් පොලියට දෙන අයකු බවද හෙළිවිය.\n \n  \nඉන් අනතුරුව මෙම දෙදෙනාගෙන් කළ ප්‍රශ්න කිරීමේදී රුපියල් පනස් දහසක කොන්ත්‍රාත්තුවට පැමිණ එමමුදල් සහිත බෑගය උදුරාගෙන ගිය කොල්ලකරුවන් කවුදැයි හෙළිකර ගැනීමට මීගහවත්ත පොලිසියට හැකි විය.එම සැකකරුවන් දෙදෙනා පලාගොස් ඇති බවත් ඔවුන් කවුදැයි මේ වනවිට හඳුනාගෙන ඇති බවත් කළවිමසීමකදී මීගහවත්ත පොලිස් ස්ථානාධිපති ප්‍රධාන පොලිස් පරීක්‍ෂක නිශාන්ත හේරත් මහතා පැවැසීය.කැලණිය කොට්ඨාස භාර ජේ‍යෂ්ඨ පොලිස් අධිකාරි රොහාන් ඩයස් මහතාගේ උපදෙස් හා මෙහෙයවීමයටතේ සහකාර පොලිස් අධිකාරි සමන් පුස්සැල්ල මහතාගේ අධීක්‍ෂණය යටතේ මීගහවත්ත පොලිස්ස්ථානාධිපති නිශාන්ත හේරත් ඇතුළු කණ්ඩායමක් මේ පිළිබඳ විමර්ශන පැවැත්වූහ. කීර්ති මෙන්ඩිස් \n\n\n",
    "URL": "https://www.gossiplankanews.com/2021/03/mee.html\n",
    "Category": "N/A",
    "comments": [
        {
            "comment": " මිනිහගෙ ඇක්ටින් හොදයි, හැබැයි පාර පනිද්දි අරුන් දෙන්න ලගට මිනිහමයි යන්නෙ. මූණ බලල වැරදිකාරය කවුද කියන්න පුළුවන් තරම් දක්ෂයො පොළිසියෙ ඉන්න එකේ මේක මෙතනින්ම අල්ලගන්න ඇති. ",
            "likes": "+18"
        },
        {
            "comment": " මේ CCTV මඟුලත් එක්ක මොනවත් කරන්න බෑ අයිසෙ. නිදහස් චතුරශ්‍රයෙ ඇර අනිත් ඕන තැනක ඔය අටමගලෙ හයි කරල තියෙනවනෙ. ",
            "likes": "+19"
        },
        {
            "comment": " Ekanam Ette ! ",
            "likes": "+4"
        },
        {
            "comment": " ලංකාවේ පොලිසියට දිවැස් තියෙනවා. ඕනැ නම් ඕනැ එකක් සහ සුද්දෙට ඇගේ ඉදන් මූලට හොයන්න දස්කම් දක්වනව. හැබැයි යට ගහන්න හිතුනොත්. ....ඒකත්.... ",
            "likes": "+6"
        },
        {
            "comment": " අඩෝ... හරකෙක් කිව්වේ මේ උබේ නෑයෑක් ද ",
            "likes": "+1"
        }
    ]
}