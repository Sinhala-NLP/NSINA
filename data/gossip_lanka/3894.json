{
    "Source": "https://www.gossiplankanews.com/",
    "Timestamp": "1/27/2023 02:00:00 PM",
    "Headline": "\n විනිසුරුවන්ගේ උපයන විට බද්ද අධිකරණයෙන්ම අත්හිටුවාගනී\n",
    "News Content": "\nමහාධිකරණ විනිසුරුවරුන්, දිස්ත්‍රික් විනිසුරුවරුන් සහ මහේස්ත්‍රාත්වරුන්ගේ  වැටුපෙන් උපයන විට බදු අය කිරීමට දේශීය අදායම් දෙපාර්තමේන්තුව ගෙන ඇති තීරණය ක්‍රියාත්මක කිරීම තාවකාලිකව අත්හිටුවමින් අභියාචනාධිකරණය අතුරු තහනම් නියෝගයක් ඊයේ (26) නිකුත් කළේය. මෙම නියෝගය කරනු ලැබුවේ සිය වැටුපෙන් බදු අය කිරීමට එරෙහිව විනිසුරු සංගම් 2ක් ගොනු කළ පෙත්සමක් සලකා බැලීමෙන් අනතුරුවය.\n \n\n\n \n\nමෙම නියෝගය නිකුත් කිරීමෙන් පසුව අභියාචනාධිකරණයට පැමිණි නීතිපති සංජේ රාජරත්නම් මහතා කියා සිටියේ මෙම අතුරු නියෝගය සම්බන්ධයෙන් කරුණු දැක්වීමට අවශ්‍ය බවයි. සමහර විනිසුරුවරුන්ගෙන් මෙම බද්ද දැනටමත් අයකරගෙන ඇති බවත් කෙසේ නමුත් මේ පිළිබඳ කරුණු දැක්වීමට කල් අවශ්‍ය බවත් නීතිපතිවරයා කියා සිටියේය.ඒ අනුව මෙම පෙත්සම සලකා බැලීම ලබන මස 9 වැනිදාට කල් තැබිණි.මෙම පෙත්සම සෝභිත රාජකරුණා සහ ධම්මික ගනේපොළ යන මහත්වරුන්ගෙන් සමන්විත අභියාචනාධිකරණ විනිසුරු මඬුල්ලක් හමුවේ සලකා බැලිණි. මහාධිකරණ විනිසුරුවරුන්ගේ සංගමය සහ දිස්ත්‍රික් විනිසුරුවරුන්ගේ හා මහේස්ත්‍රාත්වරුන්ගේ සංගමය විසින් ගොනුකරන ලද මෙම පෙත්සමෙහි වගඋත්තරකරුවන් වශයෙන් අධිකරණ අමාත්‍යාංශයේ ප්‍රධාන ගණකාධිකාරි සහ අධිකරණ අමාත්‍යාංශයේ ලේකම්වරයා නම් කරනු ලැබ සිටිති.\n \n\n\n \n\nපෙත්සමේ මෙසේද සඳහන් වේ.පෙත්සම්කාර විනිසුරුවරුන්ගේ වැටුපෙන් උපයන විට බද්ද අඩු කිරීමට දේශීය අදායම් දෙපාර්තමේන්තුව තීරණයක් කර ඇත. විනිසුරුවරුන්ගෙන් බදු අයකිරීම ව්‍යවස්ථාවට සහ නීතියට පටහැනි වේ. එබැවින් වග උත්තරකරුවන්ට නොතීසි නිකුත් කරන ලෙසද අදාල තීරණය බල රහිත කරන රිට් ආඥාවක් නිකුත් කරන ලෙසද එම තීරණය ක්‍රියාත්මක කිරීම වළකාලන අතුරු නියෝගයක් නිකුත් කරන ලෙසද පෙත්සම්කාර විනිසුරුවරුන් සිය පෙත්සමෙන් ඉල්ලා  ඇත. පෙත්සම්කරුවන් වෙනුවෙන් ජනාධිපති නීතිඥ රොමේෂ් ද සිල්වා මහතා පෙනී සිටියේය.රන්ජන් කටුගම්පොළ \n",
    "URL": "https://www.gossiplankanews.com/2023/01/court-tax-removal.html\n",
    "Category": "N/A",
    "comments": [
        {
            "comment": " සිරා ජොබ් යකෝ. උන්ගේ නඩුව උන්ම අහලා උන්ම උන්ට කැමති තීන්දුව දෙනවා. ඒවගේම දැන් මේ බදු ගහන සිද්දියට පිනට සමුර්ධි සහ පින් පඩි කකා ඉන්න එවුන් හෙන කැමතියි. ඇයි උන් සල්ලි හම්බ කරන්නේ නැහැ නේ. බලපන් ගමේ සමුර්ධි සෙට් එක හෙන ගැම්මෙන් ඉන්නේ බදු සීන් එකට. ",
            "likes": "+165"
        },
        {
            "comment": " නොදකින් ",
            "likes": "+60"
        },
        {
            "comment": " hethuwa pahadili karanna badu aya nokaranna? ",
            "likes": "+42"
        },
        {
            "comment": " නඩුත් හාමුදුරුවන්ගේ, බඩුත් හාමුදුරුවන්ගේ, හෙ. හෙ බදුත් හාමුදුරුවන්ගේ ",
            "likes": "+30"
        },
        {
            "comment": " රන්ජාට අපගේ උපහාරය! ",
            "likes": "+19"
        },
        {
            "comment": " මේකට මට සාධාරනව හිතෙන දේ දැම්මොත් සමහර විට අධිකරණ අපහාසයක් වෙන්න පුළුවන්. ඒ නිසා නිහඬව සිටීම ඔබට යහපත ",
            "likes": "+18"
        },
        {
            "comment": " මම අහල තියනව සිංගප්පූරුවෙ ජනාධිපති කරපු බදු වෙනසක් නිසා ඔහුගෙ පවුලේ බිස්නස් එකකට ලොකු ලාබයක් ලැබුනලු. ඒ නිසා ඔහු ඒ සියලු මුදල් නැවත රජයට ගෙව්වලු. ඔන්න ඕවට තමයි Ethics කියන්නෙ . ඕව පොත්වල ලියල නැහැ. ඇගෙන්ම එන්න ඔන  :D ",
            "likes": "+16"
        },
        {
            "comment": " නඩුත් හාමුදුරුවන්ගේ බඩුත් හාමුදුරුවන්ගේ කිව්වේ නිකං නෙවෙයි. ",
            "likes": "+16"
        },
        {
            "comment": " අධිකරණය උත්තරීතර වේ. එහි කිසිඳු සැකයක් නැත. නමුත් පුද්ගලික අරමුණු වෙනුවෙන් පෙනී සිටීම නින්දිතය. ",
            "likes": "+14"
        },
        {
            "comment": " හැමෝම කීයක් හරි හොයාගන්නෙ මහන්සිවෙලා.හැමෝටම ඔය නීතිය අදාල නැත්ද අනේ අනිච්චං ",
            "likes": "+13"
        },
        {
            "comment": " It's an absurd and somewhat funny judgement. In Sinhalese we say \" horage ammagen pena ahanawa wage \" This is nothing but same. How come they don't pay the income taxes where as all other Sri-Lankan citizens are obligated to pay their taxes? I don't know how, mehema wenne ai? It's seems this us a funny country. What difference does a general public has against the judiciary and the judges when compared with basic human rights? Shameful act....The government should not giving up on this issue? If the judges don't want to pay their taxes, then why should we pay? Why? Why? Where is the justification? Shame on you. It's a such a disgusting, disgraceful and shameful act. ",
            "likes": "+11"
        },
        {
            "comment": " What a country is Sri Lanka? ",
            "likes": "+10"
        },
        {
            "comment": " මේක හරියට තුවක්කුව මානලා රොබරියක් දෙනවා වගේ තගරි ගේමක්. ",
            "likes": "+7"
        },
        {
            "comment": " Mee wage kalakannida rate nithiya hasurawanne? ",
            "likes": "+6"
        },
        {
            "comment": " අපේ රටේ නීතියනම් හරිම උත්තරීතරයි කියල වැඩක් නෑ. නීතිඥයො කියන්නෙ අමුතුම ජීවී ‌කොට්ඨාශයක්නෙ. කන්නෙත් බත් නෙවෙයි මගෙ හිතේ. අවුරුදු විසි තිස් ගානක් යනකන් ඉඩං නඩුවක්වත් විසඳන්න බැරි ගොං හැත්ත. ඔක්කොගෙම ෆොටෝස් ගහල දියල්ලකො දේව මණ්ඩලේ වගේ බිත්තියෙ එල්ලල උදේ හවස මල් පහන් පූජ කරන්න. ඒ තරං උත්තරීතරීතරයි නීතිඥයො. උංම ආරූඩ කරගත්තු ගෞරවයක් තියාගෙන මිනිස්සුංව හූරං කන කාලකණ්නි. ",
            "likes": "+5"
        },
        {
            "comment": " You can not run a country like this. If government decides a policy, there are no exceptions. Either take it or leave it. Mark my word....Sri Lanka will not develop if you'll follow this path. ",
            "likes": "+5"
        },
        {
            "comment": " නඩුත් හාමුදුරුවන්ගේ බඩුත් හාමුදුරුවන්ගෙ😑 ",
            "likes": "+3"
        },
        {
            "comment": " තීරනය හරියට හරි. මේ තරම් බදු ගෙවන්න අපහසුයි. ",
            "likes": "-2"
        }
    ]
}