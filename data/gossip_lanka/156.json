{
    "Source": "https://www.gossiplankanews.com/",
    "Timestamp": "9/27/2016 03:00:00 AM",
    "Headline": "\nවිකට්‌ කූරෙන් ගැසූ පන්තියේ යාළුවෙකු නිසා මියගිය සිසුවා\n",
    "News Content": "\n\n\n\n\nක්‍රිකට්‌ ක්‍රීඩා කරමින් සිටියදී 15 හැවිරිදි පාසල් ශිෂ්‍යයකුට විකට්‌ කූරකින් පහරදී ඝාතනය කිරීමේ සිද්ධියේ සැකකාර බාල වයස්‌කාර සිසුවා ඔක්‌තෝබර් මස 4 වැනිදා දක්‌වා පයාගල පඹේ ජයන්ති ළමා \nනිවාසයේ රඳවා තබන ලෙස මතුගම ප්‍රධාන මහෙස්‌ත්‍රාත් වසන්ත කෝසල සේනාධීර මහතා ඊයේ (26 දා) සවස නියෝග කළේය.\nවැලිපැන්න වැඩබලන පොලිස්‌ ස්‌ථානාධිපති පොලිස්‌ පරීක්‌ෂක ඩබ්. කරුණාරත්න මහතාගේ උපදෙස්‌ පිට සැරයන් (48471) ජයලත් මහතා මෙම මරණය පිළිබඳව වාර්තාවද පශ්චාත් මරණ පරීක්‌ෂණ වාර්තාවද අධිකරණයට ඉදිරිපත් කළේය.\nනීතිඥ ගාමිණී නල්ල පෙරුම මහතා සැකකාර බාලවයස්‌කාර සිසුවා වෙනුවෙන් පෙනී සිටියේය.\n\n\n\n\n\nසිසුවාගේ බෙල්ලේ වම් පැත්තට තදින් පහරක්‌ එල්ල වීමෙන් මොළයට රුධිරය වහනය වීම නිසා මෙම මරණය සිදුවී ඇතැයි සිසුවාගේ පශ්චාත් මරණ පරීක්‌ෂණය පැවැත්වූ නාගොඩ රෝහල් අධිකරණ වෛද්‍ය නිලධාරී එල්. බී. බී. එම්. ප්‍රනාන්දු මහතා විසින් නිගමනය කර තිබිණි.\nමෙසේ ඝාතනයට ලක්‌ව ඇත්තේ වැලිපැන්න ඕවිටිගල විද්‍යාලයේ 10 වැනි ශ්‍රෝණියේ ඉගෙනුම ලබමින් සිටි 15 හැවිරිදි මාලිංග චන්දන ලක්‌ෂාන් නමැති ශිෂ්‍යයෙකි.\nපෙරේදා (25 දා) සවස වෑත්තෑව රෝහලට ඇතුළත් කරන විටත් මරුමුවට පත්වී සිටි නිසා මෙම සිසුවාගේ දේහය පශ්චාත් මරණ පරීක්‌ෂණය සඳහා කළුතර නාගොඩ රෝහලට යවා තිබූ අතර කළුතර නාගොඩ රෝහල් මෘත ශරීරාගාරයේදී මරණ පරීක්‌ෂණය පැවැත්විණි.\nකළුතර කොට්‌ඨාස භාර පොලිස්‌ අධිකාරි උපුල් නිල්මිණි ආරියරත්න මහතාගේ උපදෙස්‌ පරිදි වැලිපැන්න වැඩබලන පොලිස්‌ ස්‌ථානාධිපති පොලිස්‌ පරීක්‌ෂක ඩබ්ලිව්. කරුණාරත්න මහතා පසුගියදා සවස මතුගම වැඩබලන මහෙස්‌ත්‍රාත් සනත් එදිරිසිංහ මහතා වෙත මෙම මරණය පිළිබඳ වාර්තාවක්‌ ඉදිරිපත් කළේය.\nපාසල් සිසුන් ක්‍රිකට්‌ ක්‍රීඩා කළ ක්‍රීඩා පිටියද වැඩබලන මහෙස්‌ත්‍රාත්වරයා නිරීක්‌ෂණය කළේය.\nමළ සිරුර පිළිබඳ පශ්චාත් මරණ පරීක්‌ෂණය පවත්වන ලෙස කළුතර නාගොඩ රෝහලේ අධිකරණ වෛද්‍ය නිලධාරිවරයාට මහෙස්‌ත්‍රාත්වරයා විසින් නියෝග කර තිබිණි.\n\nවිජයසිරි විද්‍යාසේකර - කළුතර \n\n\n\n\n\n",
    "URL": "https://www.gossiplankanews.com/2016/09/student-murdered-by-friend.html\n",
    "Category": "N/A",
    "comments": [
        {
            "comment": " ක්‍රීඩාව යනු ජයග්‍රහනය උදෙසාම කරන්නක් නොවන බව අප කුඩා දරුවන්ට මුල සිටම කියාදිය යුතුය. ක්‍රීඩාව තුලින් විනය සහ හික්මීම පුරුදු පුහුණු කල හැකි බව ඔවුන්ට කියා දිය යුතුය. එසේ වූවානම් මෙවන් විපත් අපට අසන්නට නොලැබෙනු නොලැබෙනු ඇත. ",
            "likes": "+45"
        },
        {
            "comment": " ක්‍රීඩාව ඇත්තෙන්ම හොඳ හික්මීමක් නැති උන් හදන්න. නමුත් ඒක එහෙම වෙන්නේ කලාතුරකින්. හික්මීමක් තියෙන උනුත් වලිකාරයෝ වෙනවා ක්‍රීඩා කරනකොට. තීන්දුව දුන්න විනිසුරුවරුන්ට ගහන්න ගිය අවස්තා ගොඩක් තියෙනවා. විභාගෙ ෆේල් උනාම ගුරුවරයටවත් පාස් උන්ටවත් ගහන්න යන්නේ නැහැනේ. ",
            "likes": "+1"
        },
        {
            "comment": " අවාසනාවන්ත මරණයක් ",
            "likes": "+37"
        },
        {
            "comment": " වැඩිහිටියන්ගෙ ලෝකයෙන් ලමයින්ට ලැබෙන ආදර්ශ වල ප්‍ර‍තිඵල තමයි ඔය ",
            "likes": "+32"
        },
        {
            "comment": " dear all,  i would say a very unfortunate incident, when we play any game that you are interested in you play with seriousness, even for a slightest mishap , can have agreement / disagreement.  for this boy to remove the stump and go behind the batsmen, batsmen too must have been very aggressive .  in grade 10 we all in our youth go thru same sentiments. nothing meant to take a life but youthfull fights. Bad time, trust deceased family will understand the situation and will not want to spoil this child life. ",
            "likes": "+17"
        },
        {
            "comment": " Totally agreed  :) ",
            "likes": "+3"
        },
        {
            "comment": " Agreely totalled  :) ",
            "likes": "+2"
        },
        {
            "comment": " කිසිම දෙයක් සාමයෙන් විසඳාගන්න බැරි තරමට සමාජය පිරිහිලා. දැවැන්ත දියුණුව ගැන කතා කරන පාලකයන් තගරියෙන් ප්‍රශ්න විසඳන හැටි සමාජගත කරපුවගෙ ප්‍රතිඵල තමයි මේ.  සුභ අනාගතය ක්.... . ",
            "likes": "+13"
        },
        {
            "comment": " මේවා ගැන කියන්න දෙයක් නැහැ. ",
            "likes": "+5"
        },
        {
            "comment": " bala wayas kiyanne, aurudu 8 witara pahala kala uthui...godak awala kollo kello wda patan ganne 14 15 wenakota.. ",
            "likes": "+4"
        },
        {
            "comment": " Munwa me kaledema elluwe nathnam ratata wishala pililayak wenawa loku unama. Shouldn't take these incidents lightly. ",
            "likes": "-3"
        },
        {
            "comment": " Sinhala patau ",
            "likes": "-8"
        },
        {
            "comment": " විකට් කූර කියන්නේ මක්කටයි බන් ? එනි වේ නිවන් සුව ඔබට... මෙවන් අකල් විපත් සිදු නොවේවා මින් මනතට.. ",
            "likes": "-31"
        },
        {
            "comment": " ඉස්කෝලේ ගිහිල්ලම නැතෙයි? ",
            "likes": "+16"
        },
        {
            "comment": " විකට් කූර කියලා එකක් අහලම නෑනේ බන්.. ස්ටම්ප් එකද ...? ",
            "likes": "+5"
        },
        {
            "comment": " මොකක්ද යකෝ ඇත්තටම මේ විකට් කූර කියන්නේ ... දන්නේ නැහැ යකෝ ඇත්තටම.. ",
            "likes": "0"
        },
        {
            "comment": " කියල දීපල්ලකෝ යකුනේ මුට,විකට් කූර කියන්නේ මොකක්ද කියලා.මු මෙච්චරටම නැහීගෙන අහන එකේ.අම්මප මමත් දන්නේ නැහැ බොල මොකක්ද ඇත්තටම විකට් කුර කියන්නේ....? ",
            "likes": "+1"
        },
        {
            "comment": " බොලා ඕක දන්නෙම නැතෙයි? ",
            "likes": "0"
        }
    ]
}