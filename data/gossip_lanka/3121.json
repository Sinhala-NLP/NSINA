{
    "Source": "https://www.gossiplankanews.com/",
    "Timestamp": "10/30/2021 09:55:00 AM",
    "Headline": "\nජනපති ගෝඨාභය ස්කොට්ලන්තයට\n",
    "News Content": "\nඑක්සත් රාජධානියේ ස්කොට්ලන්තයේ ග්ලාස්ගොව් හි පැවැත්වෙන COP : 26 එක්සත් ජාතීන්ගේ දේශගුණික විපර්යාස පිළිබඳ සමුළුවට සහභාගී වීම සඳහා ජනාධිපති ගෝඨාභය රාජපක්ෂ මහතා අද (30) අළුයම දිවයිනෙන් පිටත්ව ගොස් ඇත. \n \n\n\n \nදේශගුණික විපර්යාස සහ ඊට මුහුණ දෙමින් කටයුතු කිරීමට රටවල් සැලසුම් කරන ආකාරය පිළිබඳ සාකච්ඡා කෙරෙන එක්සත් ජාතීන්ගේ දේශගුණික විපර්යාස පිළිබඳ සමුළුව හෙට (31) සිට නොවැම්බර් 12 දක්වා ග්ලාස්ගොව් නුවරදී පැවැත්වේ.නොවැම්බර් 01 සහ 02 යන දෙදින එහි ලෝක නායකයන්ගේ සමුළුව සඳහා වෙන්කර තිබේ.“දේශගුණික විපර්යාසයන්ට එරෙහි සටනේ තීරණාත්මක අවස්ථාව” ලෙස පැවැත්වෙන මෙම සමුළුවට ලොව පුරා රටවල් 197ක රාජ්‍ය නායකයෝ, රාජ්‍ය නියෝජිතයෝ, විද්වත්හු, ව්‍යාපාරිකයින් ඇතුළු ක්‍ෂේත්‍ර රැසක් නියෝජනය කරන විසිපන්දහසක පමණ පිරිසක් සහභාගී වෙති. එක්සත් රාජධානියේ මෙතෙක් පැවති විශාලතම සමුළුව මෙය බව ද වාර්තා වේ.පරිසර අමාත්‍ය මහින්ද අමරවීර, සූර්යබල, සුළං හා විදුලි ජනන ව්‍යාපෘති සංවර්ධන රාජ්‍ය අමාත්‍ය දුමින්ද දිසානායක, ජනාධිපති ප්‍රධාන උපදේශක ලලිත් වීරතුංග, විදේශ ලේකම් අද්මිරාල් මහාචාර්ය ජයනාත් කොළඹගේ, පරිසර අමාත්‍යාංශයේ ලේකම් වෛද්‍ය අනිල් ජාසිංහ ද ජනාධිපතිතුමා සමග සංචාරයට එක්ව සිටියි. \n",
    "URL": "https://www.gossiplankanews.com/2021/10/President-Gotabhaya-to-visit-Scotland.html\n",
    "Category": "N/A",
    "comments": [
        {
            "comment": " Loka samulu walata gihin pammpori gahala enaa. Lankawa thama gal ugaye... ",
            "likes": "+42"
        },
        {
            "comment": " මේකාගෙ මූන දකිනකොටත් අප්පිරියයි ! ",
            "likes": "+35"
        },
        {
            "comment": " මූ හොඳයි ගජ මිතුරු ධනපති පන්තියට. මහින්ද අඩු ගානෙ පෙලපාලිවල පයින් ගිහිල්ලා සජිත් වගේ දහඩිය ගඳ දන්නවා, නමුත් ගෝටා මහජන ආශ්‍රය නැතිව හැමෝම සැලියුට් ගහන හමුදා උසස් නිලයකින් ආපු කෙනෙක්, ",
            "likes": "+1"
        },
        {
            "comment": " යුද්දෙ කලේ සෙබලු, රටේ ජනතාව, බදු ගෙවාගෙන, නමුත් නම යන්නෙ එක පවුලක විතරයි, ",
            "likes": "+28"
        },
        {
            "comment": " \" පල්ලන් සේන යන්නේ හොඳටම නාලා, \"  වනක්කම් ලීනියා poem ",
            "likes": "+19"
        },
        {
            "comment": " Loketa parakaase gedarata maragaathe.Lankaawe mugey evun akkara ganan kele kapanawa moo nikan innawa, ",
            "likes": "+17"
        },
        {
            "comment": " යන යන තැන කටින් බතල කොල හිටවලා එයි. ",
            "likes": "+14"
        },
        {
            "comment": " All the President . Sri Lanka is mooving to Coridor List from 01st of November - Great Acivemnt . ",
            "likes": "-19"
        }
    ]
}