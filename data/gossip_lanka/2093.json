{
    "Source": "https://www.gossiplankanews.com/",
    "Timestamp": "1/30/2020 12:00:00 PM",
    "Headline": "\nකොරෝනා බියට ජාතික උණ රෝහලේ  කනිෂ්ඨ කාර්යමණ්ඩල පැමිණීම අඩුවෙලා\n",
    "News Content": "\n\n\nකොරෝනා වෛරසය ශරිරගත වූ බවට සැකකරන රෝගීන් රඳවා සිටින හා වෛරසය ශරීරගත වූ රෝගියා රඳවා සිටින අංගොඩ ජාතික උණ රෝහලේ කාර්යමණ්ඩලවලට ආරක්ෂිත ඇඳුම් හා උපකරණ නොමැති බව සෞඛ්‍ය සේවකයෝ පෙන්වා දෙති.\n\nපවතින තත්වය නිසා ඊයේ (29දා) දිනයේදී රෝහල් කනිෂ්ඨ කාර්යමණ්ඩලවල පැමිණීම ඉතා විශාල ලෙස අඩු වී තිබූ බවත්, මේ නිසා කනිෂ්ඨ කාර්යමණ්ඩල කටයුතු වෛද්‍යවරුන්ට සිදුකිරීමට සිදු වූ බවත් වාර්ත වේ.\n\nකොරෝනා වෙරසය පිළිබඳ අනතුරුදායක තත්වයක් ඇති වුවහොත්\n\n\n\n\nඑයට සුදානම් කර තිබෙන අනෙකුත් රෝහල් 11ටත් ඊයේ (29දා) දිනය වනවිට නිසි පහසුකම් නොලැබුණ බවද රෝහල් සේවකයෝ සඳහන් කරති.\n\nජාතික උණ රෝහලේ කනිෂ්ඨ කාර්යමණ්ඩල ඊයේ සේවයට වාර්තා නොකිරීම නිසා ගැටලු ගණනාවක් ඇති වූ බවත්, මේ නිසා ඔවුන්ට පහසුකම් ලබාදෙන ලෙස ඊයේ (29දා) දින සෞඛ්‍ය සේවා අධ්‍යක්‍ෂ ජනරාල්වරයාගෙන් ලිඛිතව ඉල්ලා සිටි බවත් රජයේ වෛද්‍ය නිලධාරින්ගේ සංගමයේ ලේකම් වෛද්‍ය හරිත අලුත්ගේ මහතා පැවසීය.\n\nමීට අමතරව හෙද නිලධාරින්ගේ ආරක්‍ෂවට අවශ්‍ය වන ආරක්‍ෂිත ඇඳුම් හා උපකරණ නොමැති බව සමස්ත ලංකා හෙද සංගමය පවසා සිටියි.\n\nමේ නිසා අංගොඩ ජාතික උණ රෝහල තුළ හා නම් කර තිබෙන අනෙකුත් රෝහල් 11 සේවය කරන හෙද නිලධාරීන්ට අවශ්‍ය ආරක්ෂිත ඇඳුම් හා උපකරණ ලබාදෙන ලෙස සෞඛ්‍ය සේවා අධ්‍යක්‍ෂක ජනරාල්වරයාගෙන් ඊයේ (29දා) දින ලිඛිතව ඉල්ලා සිටින බව එම සංගමයේ සභාපති හෙද නිලධාරී එස්.බී. මැදිවත්ත මහතා පැවසීය.\n\nරෝහල්ගත වන රෝගියාට අවශ්‍ය සියලු සත්කාර කටයුතු හෙද නිලධාරීන් විසින් සිදුකරන බවත්, මේ නිසා ආරක්ෂිත ඇඳුම් හා උපකරණ ලබාදීම කඩිනම් කළ යුතු බවත් හෙතෙම පවසා සිටියේය.\n\nඉන්දික හේවාවිතාරණ \n\n",
    "URL": "https://www.gossiplankanews.com/2020/01/idh-hospital-staff.html\n",
    "Category": "N/A",
    "comments": [
        {
            "comment": " ෆේස් බුක් එකේ වීරයෝ ටික යැව්වා නම් හරි වැඩ කරන්න ",
            "likes": "+89"
        },
        {
            "comment": " මේක උබලගෙ යූනියන් එකෙන්ද ඕගනයිස් කරේ .. නියමෙටම කරලා තියෙනවා දැං දිරි දීමනාව හම්බෙයි ..ඩොකාලට දුන්නු නිසා වැඩියෙනුත් ටිකක් දෙයි කට ඇරගෙන බලං හිටපං ",
            "likes": "-3"
        },
        {
            "comment": " යකෝ මුං ගෝඨා සර් කියන දෙයක්වත් පයිසෙකට අහන්නේ නෑනේ...වහාම මේ රෝහල් වලට හමුදා වෙෙද්‍ය සේවය යොදවා කටයුතු යතා තත්වයට පත් කල යුතුයි.මේ වෙලාවට තමා රණවිරැවන්ගේ අගේ තේරෙන්නේ. ",
            "likes": "-32"
        },
        {
            "comment": " මුරුත්තෙට්ටුවේ පොර හෙද හෙදියන්ට අවශ්‍ය දේවල් ගැන වත් බුදු බන ගැනවත් කතාකරන්නෙ නැහැ, එයා කතාකරන්නෙ රාජපක්ෂලා ගැන විතරයි. ",
            "likes": "+17"
        },
        {
            "comment": " ගොසිපේ පොර ටෝක්ස් දෙන සෙට් එකක් ඉන්නවා ඩොකාලටත් ඉහලින් අයිඩියාස් දෙන ..... අන්න උන්ටික පලයල්ලා ට්‍රොලි ටික තල්ලු කරන්න .... උඹලාට අන්න ආණ්ඩුව ගානේ මාක්ස් එකක් දෙයි .... ",
            "likes": "+48"
        },
        {
            "comment": " පුදුමයට කාරණයක් නොවෙයි කවුරුත් තමන්ගේ ජීවිතයට ආදරෙයි. ",
            "likes": "+13"
        },
        {
            "comment": " Meth minissu ,rakiyawa nisa eyalata marenna wenawane.awshya arakshitha adum kattala nolabenam kohomada duty karanne.anivaryen me sewakayange arakshawa thahawuru kala utui. ",
            "likes": "+5"
        },
        {
            "comment": " රෝහල්වල කනිෂ්ඨ කාර්යමණ්ඩලය කොහොමටත් වැඩට එන්නෙ ඔහොම තමයි. වැඩ කරන එකා මැරීගෙන වැඩකරනවා. අනික් උන් තමන්ගෙ වැඩක් බලාගෙන කූල් එකේ ඉන්නවා. පනිෂ්මන්ට් එකක් දුන්නොත් රස්සාව දුන්න පලාත් ඇමතියාට කියල රෝහල් පරිපාලනයට තර්ජනය කරනවා. ",
            "likes": "+2"
        },
        {
            "comment": " ඔය එන්නේ එයාලට දීමනාව එපා ඩොකාලට දුන්නනං ඇති කියන්ඩ..අනේ මෙහෙමත් ලංකාවක් ",
            "likes": "+2"
        },
        {
            "comment": " leda walata bayanam mokatada hospital job walata giye.. mekata FB admin la pali naha..munge thiyana sakkili kama .. padi ganna dawasata aniwaryen enawane.....wadakaranna bari un gedara palayalla ..as karalama daanna ",
            "likes": "-2"
        },
        {
            "comment": " Aarassaka upaanga dunna kiela aanduwa kienawa , mea aya kienawa dunne nea kiela . Kawda aththa kieenne ? ",
            "likes": "-2"
        },
        {
            "comment": " Habai buddhism wala kiyanne \"gilan wu ayata upasthana keerima\" gana maha ihalin. Nightingale dannawa nam mini wale peralei ",
            "likes": "-5"
        },
        {
            "comment": " Gilan upasthane karanawanam onna oyata welawa.ghin swchchawen sewaya karanna. ",
            "likes": "+1"
        },
        {
            "comment": " මේ බොරදියේ මාළු බාන , අවස්ථාවාදී union කාරයෝ ටික පන්නලා දාල , වැඩ කරන්න කැමති අයව ගන්න. ඕනෑම ආපදාවකට රෙඩි කියල අමුඩ ගහගෙන ඉන්න සෞඛ්‍ය හා දේශපාලු හා උන්ගේ බත් බැලයොත් මේවට වග කියන්න ඕනේ. චීනා දවස් 6 කින් ඉස්පිරිතාලෙකුත් හැදුවා. අපිට ඒවා හීන විතරයි මුන් එක්ක. (කළුබෝවිල රෝහලේ ගොඩනැගිල්ල තවම අවරුදු 25ක් තිස්සේ හදනවා) ",
            "likes": "-6"
        },
        {
            "comment": " ආං උන්ගෙ එකෙක් පාර්ලිමේන්තු මන්ත්‍රී වෙලා ",
            "likes": "+8"
        },
        {
            "comment": " ඕක තමා කිව්වේ දිරි දීමනාවක්වත් දෙන්න කියලා. කොරෝනා හැදුණොත් බෙහෙත් ගන්න කොච්චර සල්ලි වියදම් වෙනවද? ",
            "likes": "-14"
        },
        {
            "comment": " චීනෙට යන්න එයාර් ටිකට් එකකුත් ඕනැද? ",
            "likes": "0"
        }
    ]
}