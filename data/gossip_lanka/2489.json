{
    "Source": "https://www.gossiplankanews.com/",
    "Timestamp": "9/29/2020 10:59:00 AM",
    "Headline": "\nක්‍රීකට් ක්‍රීඩක ඩීන් ජෝන්ස් ඉන්දියාවේදී හදිසියේ මියයාම ගැන බිරිඳ ජේන් ගෙන් ප්‍රකාශයක්\n",
    "News Content": "\n\n\n\n\nඕස්ට්‍රේලියානු ක්‍රිකට් ක්‍රීඩක ඩීන් ජෝන්ස් අයිපීඑල් වැඩකටයුතු සඳහා මුම්බායි වෙත පැමිණ සිටියදී මින් දින කිහිපයකට පෙර මියගියේය. ජෝන්ස් සිය හෝටලයේදී හෘදයාබාධයකට ලක්ව මියගිය බව වාර්තා කර තිබිණි.\nඔහු හෝටල් ලොබියේ බ්‍රෙට් ලී සමඟ සිටි බව අවසන් වරට හඳුනාගෙන තිබූ අතර ජොන්ස් ගිලන් රථයක් \nමගින් රෝහලට ඇතුළත් කිරීමෙන් පසු මියගියේය.\nහිටපු ඕස්ට්‍රේලියානු ක්‍රිකට් ක්‍රීඩක ඩීන් ජෝන්ස්ගේ බිරිඳ වන ජේන් ජෝන්ස්, තම ස්වාමිපුරුෂයාගේ හදිසි මරණය පිළිබඳව කරුණු කිහිපයක් හෙළිකර තිබේ. විවාහයෙන් වසර 34 කට පසු The Sunday Age වෙත ප්‍රකාශයක් නිකුත් කරමින් ජේන් තම නිහඬතාවය බිඳ දැමූයේ 59 හැවිරිදි සිය ස්වාමිපුරුෂයා වන ඩීන් ජෝන්ස් හෘදයාබාධයක් හේතුවෙන් බ්‍රහස්පතින්දා දින මුම්බායිහිදී මරණයට පත්වීමත් සමඟයි.\n\n\n\n\n\nඉන්දියාවේදී ඩීන්ගේ මරණය සිදුවුණායැයි අසන්නට ලැබුණු නමුත් එය තමන් හා තම දියණියන් විශ්වාස නොකළ බව පවසන ජේන් එම ආරංචිය හේතුවෙන් ඔවුන් දැඩි සේ කම්පාවට පත් වුණු බවද පවසා ඇත.\nඉන්දියානු ප්‍රිමියර් ලීග් තරඟාවලියේ සත්කාරක විකාශකයා වන ‘ස්ටාර් ස්පෝර්ට්ස්’ සමඟද ඩීන් අදහස් දක්වා තිබුණි. එමෙන්ම ඔහු බදාදා රාත්‍රිය වන තුරුම ස්ටූඩියෝව වෙත ද පැමිණ තිබුණි.\n සිය අවසන් මොහොතේදී ඩීන්ට උපකාර කළ හිටපු වේග පන්දු  ක්‍රීඩක බ්‍රෙට් ලීටද ජේන් එහිදී  සිය ස්තූතිය පුද කර තිබේ.\nඑමෙන්ම තම ආදරණීය සැමියාගේ මතකයන් ආවර්ජනය කරමින් ඔහුගේ ආදරය හා ශක්තිය සෑම විටම තමන්ව දිරිමත් කළ බවත් දැන් ඔහු අපෙන් සමුගත්ත ද අපූරු මතකයන් රාශියක් සදාකාලිකව පවතිනු ඇති බවත් ඇය පවසා තිබේ. තම ස්වාමිපුරුෂයාගේ අභාවය වෙනුවෙන් ශෝකයයට පත් බොහෝ දෙනා තමන්ට වේදනාව යටපත් කරගැනීමට විශාල සහයෝගයක් ලබාදෙන බවද පවසන ඇය ඒ සම්බන්ධයෙන් සහයෝගීතාවය ලබාදෙමින් පල කරනු ලැබූ පණිවුඩ ඔවුන්ට විශාල සැනසීමක් ලබා දුන් බවද ප්‍රකාශ කර තිබේ.\nඩීන්ගේ අභාවයත් සමඟ ඉන්දියාව, පාකිස්තානය, ශ්‍රී ලංකාව සහ ඇෆ්ගනිස්ථානය ආදී බොහෝ රටවල් වල ඔහුට ආදරය කරන පිරිස් ඒ සම්බන්ධයෙන් සිය ශෝක පණිවුඩ ප්‍රකාශ කර තිබීම විශේෂ කරුණක් වූ බව විදෙස් මාධ්‍ය වාර්තා කරයි. ඔහුගේ බිරිඳ ද සියලු දෙනා දැක්වූ එම ප්‍රතිචාරයන් හේතුවෙන් ඔවුන් පුදුමයට පත් වූ බවත් ඒ සම්බන්ධයෙන් සියලු දෙනාට කෘතඥ වන බවත් පවසා තිබුණි.\n\n\n\n\n\nමේ වන විට ඉන්දියාවේ ඕස්ට්‍රේලියානු මහ කොමසාරිස් කාර්යාලය විසින් ඩීන්ගේ දේහය ඉක්මනින් මෙල්බර්න් නගරය වෙත ගෙන ඒමට එම පවුලට සහාය වන බවද පවසා ඇත. කෙසේවෙතත් මේ මොහොතේදී ඩීන්ගේ පවුලේ පෞද්ගලිකත්වයට ගරු කරන ලෙස ක්‍රිකට් ලෝකයෙන් ඉල්ලා සිටින බවත්, ඩීන්ගේ අනුස්මරණ සැමරුම පිළිබඳ තොරතුරු නියමිත වේලාවට නිකුත් කරන බවත්, එබැවින් ඔහුගේ සමුගැනීම සම්බන්ධයෙන් දැනගැනීමට සෑම කෙනෙකුටම අවස්ථාව හිමිවන බවත් ඔහුගේ බිරිඳ වන ජේන් පැවසා ඇත.\n\nඩීන් විසින් ඕස්ට්‍රේලියාව වෙනුවෙන් ටෙස්ට් තරඟ 52 ක් සහ එක්දින තරග 164 ක් ක්‍රීඩා කර ඇත. ලොවෙන් සමුගත් ඩීන්ගේ අභාවයෙන් බොහෝ දෙනෙක් ශොකයට පත්වී සිටින මොහොතක ඔහුගේ සම-සාමාජිකයින් සහ මිතුරන් වන බ්‍රෙට් ලී සහ ස්කොට් ස්ටයිරිස් විසින් බ්‍රහස්පතින්දා පැවති පූර්ව තරඟ ප්‍රදර්ශනයේදී ද ඔහුව සිහිපත් කර තිබේ.\n\nරිෂ්මි ඉෂාරා\n\n\n\n\n\n\n",
    "URL": "https://www.gossiplankanews.com/2020/09/dean-johns-wife-statement.html\n",
    "Category": "N/A",
    "comments": [
        {
            "comment": " කිට්ටුම රෝහලට කිලෝමීටර 100 ට වඩා දුර තියන තැන් ඉන්දියාවේ තියනවා .....වන්දනාවේ යන අය පරිස්සමින්...බරපතල අසනිපෙකදී සොරේ සොරි.....(ඉන්දියාව අපට ලබා දුන් 1190 ගිලන්රථ ජිවිත ගණනාවක් ගලවා ඇති බවත් කෘතවේදීව ලියමි) ",
            "likes": "+26"
        },
        {
            "comment": " \"ඩීන්ගේ අභාවයත් සමඟ ඉන්දියාව, පාකිස්තානය, ශ්‍රී ලංකාව සහ ඇෆ්ගනිස්ථානය ආදී බොහෝ රටවල් වල ඔහුට ආදරය කරන පිරිස් ඒ සම්බන්ධයෙන් සිය ශෝක පණිවුඩ ප්‍රකාශ කර තිබීම\" රැවුල වවා ගත් පමණින් අම්ලා ත්‍රස්තවාදියකු ලෙස නම්කළ ඩීන් ජෝන්ස් ගැන ලංකාවේ අපි කෙසේ වෙතත් පකිසෝ ඇෆ්ගනියෝ බන්ගලියෝ කණගාටු වෙන එකක් නැහැ (ඔහු සිය ප්‍රකාශය ගැන අම්ලාට පුද්ගලිකවත් ප්‍රසිද්දීයෙත් කණගාටුව ප්‍රකාශ කිරීම අගය කරමි) ",
            "likes": "-6"
        },
        {
            "comment": " You don't know much do you? They LOVED him in Pakistan, esp in Islamabad, whose team he coached to 2 title wins. He was also appointed interim coach of the Afghan national team for one tour. All this a decade after that throwaway \"terrorist\" comment for which he fully apologised. ",
            "likes": "+7"
        },
        {
            "comment": " Brett Lee might be the suspect ",
            "likes": "-11"
        }
    ]
}