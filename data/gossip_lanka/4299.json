{
    "Source": "https://www.gossiplankanews.com/",
    "Timestamp": "10/31/2023 04:00:00 PM",
    "Headline": "\nරජයේ ගබඩා දෙකක කෝටි 70 ක වී අතුරුදන් සිද්ධියේ භාරකරු දෙදෙනා වැඩ තහනම්\n",
    "News Content": "\nකුරුණෑගල මහව සහ නිකවැරටිය රජයේ වී ගබඩා දෙකකින් රුපියල් කෝටි 70 කට අධික වටිනාකමින් යුත් වී කිලෝ ලක්ෂ හතක් පමණ අස්ථානගතවී ඇතැයි කියන සිද්ධියක් සම්බන්ධයෙන් එම ගබඩා දෙකේ භාරකරුවන් දෙදෙනාගේ වැඩ තහනම් කළ බව වී අලෙවි මණ්ඩලයේ සභාපති නීතිඥ බී.සී. ඩබ්ලිව්. ඉද්දමල්ගොඩ මහතා පැවසීය.   සිද්ධිය සම්බන්ධයෙන් වී අලෙවි මණ්ඩලය අපරාධ පරික්ෂණ දෙපාර්තමේන්තුවට ද පැමිණිල්ලක් කර ඇත.එම ගබඩා දෙකට අමතරව පොල්ගහවෙළ ගබඩාවේදී වී තොග අස්ථානගත වීමක් සිදුවී ඇත්දැයි සෙවීමට අද (31) කිරුම් මිනුම් පරික්ෂාවක් කිරීමට නියමිතය. ගබඩා දෙයක් වී තොග අස්ථානගතවීම සම්බන්ධයෙන් වී අලෙවි මණ්ඩලය මූලික පරික්ෂණයක් පවත්වන අතර එහි වාර්තාව කෘෂිකර්ම අමාත්‍ය මහින්ද අමරවීර මහතාට අනිද්දා ( 2 ) බාරදෙන බවද සභාපතිවරයා කීවේය.   මෙසේ අස්ථානගතව ඇතැයි පැවසෙන්නේ 2020-21 මහ කන්නයේ වී අස්වැන්නෙන් ගබඩා කෙරුණු කොටසක් බව පැවසෙයි. කෘෂිකර්ම අමාත්‍යවරයා පසුගියදා කළ සොයා බැලීමකදී මෙම වී තොග අස්ථානගතවීම පිළිබඳ තොරතුරු අනාවරණයවී ඇත. ඒ අනුව අමාත්‍යවරයාගේ උපදෙස් මත වී අලෙවි මණ්ඩලයේ සභාපති නීතිඥ බී.සී.ඩබ්ලිව්. ඉද්දමල්ගොඩ මහතාගේ නියමයෙන් පරීක්ෂණ ආරම්භ විය.සුජිත් හේවාජුලිගේ \n",
    "URL": "https://www.gossiplankanews.com/2023/10/paddy-stock-issue.html\n",
    "Category": "N/A",
    "comments": [
        {
            "comment": " කෝටි 70 හොරකම් කරල සේවා අත්හිටවලමොනව කරන්නද මොකද එයාලා දැන් රැකියාවේ ගාන හොරකම් කරල නේ ඉතිං..... කරන්න ඕන අල්ල හිරෙදමන එක නේද අනේමන්දා අනික මෙච්චර වී ගෙනියනකම් වෙන කව්රුත දන්නේ නැද්ද ",
            "likes": "+32"
        },
        {
            "comment": " ඔය වී ටික ඕකුන් මියෝ කෑව කියලා කිව්වේ නැත්නම් මේක ලංකාව නෙමෙයි... ",
            "likes": "+30"
        },
        {
            "comment": " ගබඩා භාරකරුවන් ජිවිත කාලෙම රස්සාව කලත් කෝටි 35ක් හොයන්න බෑ. හිරේ දාන්නේ නැතුව වැඩ තහනම් කරලා තේරුමක් තියෙයිද ? ",
            "likes": "+24"
        },
        {
            "comment": " තව ටික දවසකින් , නැවත සේවයේ පිහිටවාවී , සිද්දිය යට ගියාට පසුව. ",
            "likes": "+7"
        },
        {
            "comment": " හැම ආණ්ඩුවක් හොරුන්ට බයයි නැතිනම් හොරුන්ට ස්පෝට්ස්! නැතිනම් ආණ්ඩුවත්ස හොරු එක්ක එකතුවෙලා සූරා කනවා! සල්ලි අච්චු ගහලා මහ ලොකුවට සද්ද දමලා වී අරගෙන පඩි ගෙවලා තියාගෙන ඉන්න හොරුන්ටම ඒවා අරගෙන යන්න කියලා තව පඩි වැඩි කරලත් දෙන කාලකන්නි ආණ්ඩු!! හොරු රජ වීමෙන්යහපත් පුරවැසියන්ට යුක්තිය අහිමියි!! ",
            "likes": "+2"
        },
        {
            "comment": " 1000 Rs one Kg ",
            "likes": "0"
        }
    ]
}