{
    "Source": "https://www.gossiplankanews.com/",
    "Timestamp": "8/30/2022 12:50:00 PM",
    "Headline": "\nයළි රට වැසීමේ අවදානමක් ඇතිවිය හැකියි - උපුල් රෝහණ\n",
    "News Content": "\nවර්තමානයේ පවතින තත්ත්වය අනුව ඉදිරියේදී නැවත වතාවක් රට වසා දැමීමේ අවදානමක් ඇති විය හැකි බව ශ්‍රී ලංකා මහජන සෞඛ්‍ය පරීක්ෂක සංගමයේ සභාපති උපුල් රෝහණ පැවසීය.මාධ්‍ය හමුවේ වැඩිදුරටත් අදහස් දැක්වූ ඒ මහතා මෙසේද කීවේය.‘‘මේ වන විට කොවිඩ් වයිරසය සීඝ්‍රයෙන් සමාජය තුළ පැතිර යමින් පවතින බව අපි පිළිගත යුතුයි. නමුත් අවාසනාවකට කොවිඩ් ආසාදිතයන් වාර්තා වන්නේ ඉතාමත්ම සුළු වශයෙන්. එයට හේතුව පෙර පරිදි රට පුරා ආසාදිතයන් සොයා පරීක්ෂණ සිදු නොකිරීමයි. විධිමත් ලෙස පරීක්ෂණ සිදු කළහොත් ලැබෙන ප්‍රතිඵලය වෙනස් වීම සහතිකයි.බොහෝදෙනකු හිතා ගෙන ඉන්නවා තමන් කොවිඩ් ප්‍රතිශක්තීකරණ එන්නතේ කුමන හෝ මාත්‍රාවක් ලබා ගෙන සිටීම නිසා ආරක්ෂාකාරීයි කියලා.   නමුත්, ප්‍රතිශක්තිකරණ එන්නතක ක්‍රියාකාරීත්වය තිබෙන්නේ මාස 06ක පමණ කාලයක්.ඒ අනුව තමන් කුමන මාත්‍රාව ලබා ගෙන තිබුණත්, ඒ මීට මාස 06කට පෙර හෝ ආසන්න කාල සීමාවක නම් ඊළඟ මාත්‍රාව ලබා ගන්නා ලෙස අපි ජනතාවගෙන් ඉල්ලා සිටිනවා.එමෙන්ම කිසිවෙකුත් පාලනය කරන තුරු නොසිට තම තමන් විසින්ම ස්වයං පාලනයක් ඇති කර ගතහොත් පමණයි අපට ආරක්ෂා විය හැක්කේ.   ඒ නිසා ජනතාවගෙන් අපි නැවත නැවතත් ඉල්ලා සිටින්නේ මහජනතාව වැඩි වශයෙන් රැස්වන ස්ථානවලදී දැඩි සෞඛ්‍ය ආරක්ෂිත ක්‍රමවේදයන් අනුගමනය කරන ලෙසයි. එසේ නොකර කොවිඩ් වසංගතයක් අප රට තුළ තිබූ බව අමතක කර කටයුතු කරන්න ගියහොත් සිදු වන්නේ නැවත වතාවක් රට වසා දැමීමට සිදුවීමයි. රට වසා දමනාවද නැද්ද යන තීරණය තිබෙන්නේ මහජනතාව සතුවයි.’’ (ජුඩ් සමන්ත - පුත්තලම) \n",
    "URL": "https://www.gossiplankanews.com/2022/08/upul-rohana-speaks.html\n",
    "Category": "N/A",
    "comments": [
        {
            "comment": " මෙ PHI ලා අති බහුතරයක් රට පන්ඩිතයො. තව කොටසක් ගං කබරයො. යකො හොටල්වල කැම වල බලල් අසුචිලු. කැම අස්ප ගනන් උනාට පිරිසුදුව හදන තැන් ඉතා සිමිතයි. පොඩ්ඩක් එවා වටලපන්. පගා අරගන්නෙ නැතුව නීතිය හරියට ක්‍රියාතමක කරපන්. කොරොනා ගැන කිය කියා ආයෙත් ටීවි එකට මුහුන පෙන්න දගලන්නෙ නැතුව. ",
            "likes": "+72"
        },
        {
            "comment": " හොඳ වැඩේ අරගල කරාට ! ",
            "likes": "-6"
        },
        {
            "comment": " ඩීසල්, පෙට්‍රිල් පෝලිම් වැඩිවෙලා ආපහු විරෝධතා රැල්ලක් එනකොට තමයි, කොවීඩ් ලොක්ඩවුන් මතක්වෙන්නේ. වැඩිකල් යන්න කලින්, කොවීඩ් නිසා නෙමෙයි මිනිස්සු බඩගින්න නිසයි මැරෙන්නේ. ",
            "likes": "+40"
        },
        {
            "comment": " True. Salmon tin ekak ada mila Rs.950.00. Naki Mynah Salmon kawada kiyala apen ahala onna un korapu hariya. ",
            "likes": "-1"
        },
        {
            "comment": " රට වසන්න රට වසන්න කිය කිය 2020 - 2021 ලංකාව නැත්තටම නැති කරේ මේ කියන 'දැන්වත් Lockdown කරපියව්, දැන්වත් Lockdown කරපියව්' කණ්ඩායම. දැන් රට ඇරගෙන වත් ජීවත් වෙන්න බැරි තරමට රට අගාධයට වැටිලා. ඒ මදිවට තවත් Lockdown ඉල්ලනවා. ",
            "likes": "+39"
        },
        {
            "comment": " රටට කෙල වුනා හොහොඳටම ඇති. වැඩ කරපල්ලා මහන්සියෙන් . රට වහල මේක ගොඩදාන්න බැහැ. දන්න දෙයක් කියල , දන්න වැඩක් කරන් ඉදින් . නොදන්නා පු*** ගැන පොරටෝක් නොදී..... ",
            "likes": "+29"
        },
        {
            "comment": " තම තමන්ගේ ආරක්ෂාව බලාගන්න තම තමන් දැන ගන්න ඕනේ රට වහලා රටේ ආර්ථිකයට කෙල උනහම ඉවසාගෙන ඉන්න බැහැ රනිල් මහත්තයෝ, ආයේ රැළි එකක් නෙමෙයි රැළි පිට රැළි ආවත් රට වහන්න එපා , රුපියල් 5000 දෙන්නත් එපා මොකද අපේ උන් ජීවිතේට වඩා රටේ ආර්තිකෙට ආදරෙයි ",
            "likes": "+11"
        },
        {
            "comment": " Well said bro... Mun thama rata kawe paga gagaha ",
            "likes": "+9"
        },
        {
            "comment": " \" ප්‍රතිශක්තිකරණ එන්නතක ක්‍රියාකාරීත්වය තිබෙන්නේ මාස 06ක පමණ කාලයක් \"  :D  අනේ බොරු නොකිය පලයන් බං යන්න. IgM , IgG ගැන ඉගෙනගෙන වරෙන්. නැතිනම් උබට පොඩිකාලෙ ගහපු ඉන්ජෙක්සන් තොට ආයිත් ගහනව ",
            "likes": "+22"
        },
        {
            "comment": " අනේ පලයන් ඩෝ යන්න. උඔ ගෙදරට වෙලා හිටපං ",
            "likes": "+13"
        },
        {
            "comment": " රට වහන්න කතා කරන්නවත් එපා . කීපසැරයක් රට වහගෙන කරගත්ත විනාසේ විපාක තමයි අද අපි විඳින්නේ . රටවිරුවන්ට රටට එන්න එපා කියලා ,සංචාරකයෝ එන එක සම්පූර්ණයෙන් නවත්තලා ,විදේශ විනිමය ලබන කර්මාන්තශාලා අඩපණ කරලා රටේ ඩොලර් නැත්තටම නැති කලා අද විඳින විපාකය තේරෙන කෙනෙක් කවදාවත් රට වහන අනුමත කරන්නෑ . covid එක ජීවත් විය යුතුයි .නැත්තං සිද්ධවෙන්නේ තවදුරටත් මැරි මැරී ජීවත් වෙන එක . වැහුවොත් නං ආයෙත් තෙල් ගේන එක බොරු, ගෑස් ගේන එක බොරු, කරුවලේ වතුරත් නැතුව තමයි ඉන්න වෙන්නේ . ",
            "likes": "+13"
        },
        {
            "comment": " This is real media showman. Only word he knows LOCKDOWN. Most of PHI fellows are bribe kings. ",
            "likes": "+6"
        },
        {
            "comment": " mun hithan inne hari vadagath vidiyata rate sevaya karanava kiyala. mun thamai rate inna anith paga karayo. Bahutharayak amu horu. lajjayi kiyanna, ",
            "likes": "+6"
        },
        {
            "comment": " ආයි රට වහන එකක් නෑ මිනිස්සු මැරිලා යයි එච්චරයි වෙනෙ මේවගෙ comment කරන අය රට වැනසෙනකන්ද බලන්ඉන්නෙ කඩාකප්පල් වැඩකරන්න එපා ",
            "likes": "0"
        }
    ]
}