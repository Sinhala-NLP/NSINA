{
    "Source": "https://www.gossiplankanews.com/",
    "Timestamp": "12/06/2023 02:42:00 PM",
    "Headline": "\nකිඹුලාවල කුණු කෑම කඩ 14කට නඩු\n",
    "News Content": "\nතලවතුගොඩ, කිඹුලාවල හන්දිය ආසන්නයේ පවත්වාගෙන යන රාත්‍රී වීදි ආහාර වෙළඳසල්වල සිදුකළ හදිසි ආහාර වැටලීමකදී සෞඛ්‍ය ආරක්ෂිත බවින් තොර මනුෂ්‍ය පරිභෝජනයට නුසුදුසු ආහාර අලෙවි කළ ස්ථාන දාහතරකට නඩු පවරා ස්ථාන හයකට එරෙහිව නිවේදන නිකුත් කළ බව මහරගම සෞඛ්‍ය වෛද්‍ය නිලධාරී වෛද්‍ය කෝසල මුතුකුමාරණ මහතා පැවසීය.නිවේදන නිකුත් කළ ස්ථාන හයකට ලබා දුන් උපදෙස් දින 14 ක් ඇතුළත නිසි ලෙස සම්පූර්ණ නොකළහොත් එම ස්ථානවලට එරෙහිව අධිකරණයේ නඩු පැවරීමට පියවර ගන්නා බව සෞඛ්‍ය වෛද්‍ය නිලධාරිවරයා වැඩිදුරටත් කීය.මෙම වැටලීමේ දී තලවතුගොඩ සහ කොට්ටාව යන මහජන සෞඛ්‍ය පරීක්ෂක වසම් දෙකෙහි රාත්‍රී කාලයේ පමණක් පදිකවේදිකාවේ පවත්වාගෙන යන ජංගම වෙළඳසැල් 55 පරීක්ෂාවට ලක් කෙරුණු බව මහරගම සෞඛ්‍යය වෛද්‍ය නිලධාරී කාර්යාලය පවසයි.   ඒ අතර කිඹුලාවල හන්දියේ street food අලෙවිසල් 35 පමණ වූ බවත් පැවසේ.මෙම පරික්ෂාවේ දී කිඹුලාවල හන්දියේ පවත්වාගෙන යන සෑම වෙළඳ සළකම ආහාර අලෙවිය සඳහා කිසිදු සෞඛ්‍ය ආරක්ෂිත ක්‍රමවේදයක් භාවිතා නොකරන අයුරු දක්නට ලැබූ බවත්, මුව ආවරණ අත් ආවරණ හා හිස් වැසුම් පැළඳ නොසිටි බවත් පැවසේ. පිටි කෑම, මස් මාලු, මාළු කෑම, නූල්ස්, සොසේජස් ඇතුළු කෑම වර්ග විවෘතව මේස මත ප්‍රදර්ශනය කර අලෙවි කිරීම නිසා එම ආහාරවලට දූවිලි සහ වාහනවලින් පිටවන අධික දුමාරය සෘජුවම මිශ්‍ර වීමෙන් ආහාර දූෂණයට ලක්වන අයුරු දක්නට ලැබුණු බවත් පරිපාලන මහජන සෞඛ්‍ය පරීක්ෂක නලින් කල්දේරා මහතා පැවසීය.ඊට අමතරව පිසූ ආහාර, අමු ආහාර සමඟ එකට තැබීම, මලකඩ බැඳුණු යකඩ තැටි මත මස් බැදීම, ඒ සඳහා භාවිත කරන තෙල් දින ගණනක් භාවිතා කිරීම නිසා කළු පැහැ ගැන් වූ තෙල් භාවිතා කිරීම, කොත්තු, රයිස්, නූඩ්ලස් වැනි අමු ආහාර ලෑලි මත තබා පරිසරයට නිරාවරණය කරමින් ප්‍රදර්ශනය කර තැබීම,   ඒවාට දැඩි ලෙස දූවිලි වැදීම දක්නට ලැබුණු බවත් කල්දේරා මහතා පැවසීය.වෙළඳ සල් වලින් බැහැර කෙරෙන අප ජලය ජල බස්නා පොදු කානුවට බැහැර කිරීම, කසළ බඳුන් විවෘතව තැබීම හා වෙළඳසැල් අපිරිසිදුව පවත්වාගෙන යාම යන කරුණු අනාවරණය වූ බවත් පැවසේ.ඊට අමතරව කොට්ටාව ප්‍රදේශයේ පදික වේදිකාවේ පවත්වාගෙන ගිය වෙළඳසලක නරක් වූ කුකුළු මස් කිලෝ එක හමාරක් හා කෘමීන් සහිතව භාවිතා කළ රසකාරක යුෂ බෝතල් කිහිපයක් ද විනාශ කිරීමට පියවර ගත් බව පරිපාලන මහජන සෞඛ්‍ය පරීක්ෂක නලින් කල්දේරා මහතා කීය. දොඩම් බීම සෑදීමට පෙර එහි යුෂ ලබාගැනීමට භාවිත කරන යන්ත්‍රයක අධික ලෙස මලකඩ බැඳී තිබීමත්, කොට්ටාව නගරයේ පදික වේදිකාවේ දූවිලි සහිතව ත්‍රිරෝද රථයක තබාගෙන ඉදිආප්ප අලෙවි කළ ස්ථානයක් හමු වූ බවත් පැවසේ.   ඒ අනුව ආහාර පනත උල්ලංඝනය කරමින් සෞඛ්‍යාරක්ෂිත බවින් තොර මනුෂ්‍ය පරිභෝජනයට නුසුදුසු ආහාර ප්‍රදර්ශනය කිරීම, අලෙවි කිරීම යන චෝදනා යටතේ රාත්‍රී වීදි ආපන ශාලා 14 එරෙහිව කඩුවෙල අධිකරණයේ නඩු පැවරූ බවත් ස්ථාන 6 කට නිවේදන නිකුත් කොට දින 14ක් ඇතුළත ස්ථාන පිරිසුදු කර ගන්නා ලෙසට උපදෙස් දුන් බවත් පැවසේ. මහරගම සෞඛ්‍ය වෛද්‍ය නිලධාරී කෝසල මුතුකුමාරණ මහතාගේ අධීක්ෂණය යටතේ පරිපාලන මහජන සෞඛ්‍ය පරීක්ෂක නලින් කල්දේරා මහතාගේ මෙහෙයවීමෙන්, මහජන සෞඛ්‍ය පරීක්ෂක නිලධාරීන් වන විජේසූරිය, මාධව, තිලකරත්න, වන්නිආරච්චි, ගයාන්, ෂෙහාන්, කාන්ත්, රණසිංහ, රවීන්ද්‍ර ඇතුළු නිලධාරීහු වැටලීම සිදුකර ඉදිරි පරීක්ෂණ පවත්වති.මත්තේගොඩ ශාන්ත ප්‍රදීප් කුමාර කුලරත්න \n",
    "URL": "https://www.gossiplankanews.com/2023/12/kimbulawala-court-case.html\n",
    "Category": "N/A",
    "comments": [
        {
            "comment": " තිබූලාවල විතරක් නෙමෙයි මුලු ලංකාවෙන් හතරෙන් තුනක් හෝටල් අපිරිසිදුයි. සමහර හෝටල් වල කෑම මේසය පිහදානව කුනු රෙදි කෑලි වලින්, අතවත් හෝදන්නේ නැතිව කෑම අල්ලන්නව. කන්න ආපූ අය කෑම අත්පත් ගාල තමයි කෑම එකක් තෝරගන්නෙ. රොටි හදල රෙජිෂෝම් පට්ටියට දානව.ඒ පෙට්ටිය කවරදාකවත් හෝදන්නේ නැහැ. මේව ඔක්කොම දැක දැක. මිනිස්සු ඒ ජරාවම කන්න. ",
            "likes": "+109"
        },
        {
            "comment": " As perfectly mentioned in previous comment, this should be carried out island wide.. ",
            "likes": "+37"
        },
        {
            "comment": " ඔය වගේම අලුත් කඩේ පැත්තේ ඉන්න PHI මහත්තුරුත් පොඩි විසින් එකක් දාල බැලුවොත් නරකද. ",
            "likes": "+33"
        },
        {
            "comment": " ඌරන්ට කන්න ඌරෝ හදන කෑම වලට මොකටද මචං පිරිසිදුකම. ",
            "likes": "+8"
        },
        {
            "comment": " පාර අල්ලගෙන වැඩි මිලට ජරාව විකුණනවා. ",
            "likes": "+33"
        },
        {
            "comment": " ඉතාමත් හොඳ වැඩක්. මගේ පවුලේ අයට සුමානයක් බඩ ගියා ඔතන තැනකින් කාලා. පුළුවන් නම් ලොකු දඩයක් ගහන්න. නැත්නම් වහලා දාන්න. ",
            "likes": "+28"
        },
        {
            "comment": " ඔය විච්චූර්ණ ආහාර කියන්නෙම ජරාව. නොකා ඉන්න පුලුවන් නම් තමයි හොඳ. තරුණ මරන බොහෝමයකට මුලත් ඕවමයි. ",
            "likes": "+27"
        },
        {
            "comment": " ඇත්ත. ඊටපස්සෙ කොහෙවත් යන වැක්සීන් එකකට බනිනවා! ",
            "likes": "+7"
        },
        {
            "comment": " පන්නිපිටිය කොට්ටාව අතර ප්‍රදේශය ක්‍රම ක්‍රමයේ රතු කලාපයක් බවට පත්වී ඇත. මේ සම්බන්ධයෙන් මහරගම හා කොට්ටාව පොලිසි ආශ්‍රිත අංශ ඇල් මැරුණු ස්වරූපයෙන් කටයුතු කෙරේ. ඔවුන්ට මාස් පතා යම් මුදලක් ලැබෙන බව පෙනේ. ස්පා යන නාමයෙන් පවත්වාගෙන යන නීතිවිරෝධී ගණිකා මඩම් මේ ප්‍රදේශයේ ඇති ප්‍රසිද්ධ පාසල් ව්ල සිට මීටර් 300ක් පමණ ලඟින් පවත්වාගෙන යයි. මේ අපේ රටේ අනාගතයද? පොලිසියේ ඈවුන්ගෙ දරුවන්ගෙත් අනාගතය මේකමයි . ",
            "likes": "+15"
        },
        {
            "comment": " බත්තරමුල්ලෙ ඉඳලා කොට්ටාවට එන පාර දිගේ එනකොට රෑට රතු පාටින් ඊතලයක් සමග පත්තුවෙන බෝඩ් ගනන ගනන් කරලා බලන්න. ලංකාවෙ තව ඔහොම පලාතක් තියෙනවද? අපරාදෙ කියන්න බෑ පදිංචි වෙන්න හරී නම්බුකාර පලාත. 😛😛 ",
            "likes": "+9"
        },
        {
            "comment": " ඇයි උඹට න*න්නේ නැද්ද? බංකොලොත් ආර්ථිකයක් ඇති රටක ඔවැනි ජීවනෝපායන් ඇති වීම සාමාන්‍ය තත්වයක්. ",
            "likes": "-5"
        },
        {
            "comment": " බලෙන් විකුණන්නෙත් නැතිනම්,නිකන් දෙන්නෙත් නැතිනම් දැන දැනම දැක දැකම සල්ලි දීලා ජරාව අරන් කන උන්ට මොනව උනත් මොකද? ",
            "likes": "+11"
        },
        {
            "comment": " සේරටම කලින් මේවායින් කන එවුන්ට මොළයක් තියෙනවද බලන්න ඕනා. මළ පෙරේතයන්ට කන්න හදන දහ ජරාව පාර අයිනෙ කාර් එක නවත්තගෙන කන හැටි බලපල්ලකො. අය්යෝ සංසාරේ. ",
            "likes": "+10"
        },
        {
            "comment": " අර ළඟදී you tube ජෝඩුවක් පවුල පිටින් ගිහින් සෑහෙන publicity එකක් දුන්නා ඔය කියන තැනට , එත සල්ලි දීලා ජරාව කන මිනිස්සු ඕවර් ට යනවා . ලංකාවේ බහුතරයක් කෑම කඩ හරිම ජරාව. ",
            "likes": "+7"
        },
        {
            "comment": " යට ඉදන් උඩට මුලික මිනිස් අයිතිවාසිකම් නැතුව තමයි ජිවත් වෙන්න වෙලා තියෙන්නේ එම නිසා මානව හිමිකම් කොමිසමට  දඩුවම් දිමේ බලතල ප්‍රමාණයක් ලබා දි තිබුණා නම් මෙසේ වන්නේ නැහැ. මේ නිතිය පාර්ලිමේන්තුවේ සම්මත කර දෙන්න. කාටවත් බලය වැරදි විදියට පාවිච්චි කරන්න බැහැ. මෙම නිතිය නැති නිසා තමන්ගේ වගකිම්, යුතුකම් මෙන්ම අයිතිවාසිකම් ගැනද අවබොධයක් නැතුව බලය පාවිච්චි කරනවා.මෙම නිතිය තියෙනවා නම් අනාගතයේ මානව අයිතිවාසිකම් කඩවීම්  උපරිමයෙන් අඩුවි දියුණු සමාජයක් ඇති වනවා.මෙම නිතිය ගෙනෙන අයට පමණයි චංදය දෙන්නේ ",
            "likes": "+3"
        },
        {
            "comment": " Ko අර pinata කෑම කන you tubers ල, anna මේ ව ගැනත් programs කරන්න , මේ වත් රටට පෙන්වන්න සමාජ සත්කාර හැටියට . ",
            "likes": "+2"
        },
        {
            "comment": " should be done on all island ",
            "likes": "+1"
        },
        {
            "comment": " also they have to inspect behind the scen as well. random check on the preperations, also check small hotels, mall food courts as well.. ",
            "likes": "+1"
        }
    ]
}