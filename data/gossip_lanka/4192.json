{
    "Source": "https://www.gossiplankanews.com/",
    "Timestamp": "7/27/2023 12:00:00 PM",
    "Headline": "\nහිටපු හමුදා මේජර්වරිය ගිහිගෙය එපාවී පැවිදි දිවියට\n",
    "News Content": "\n ශ්‍රී ලංකා යුධ හමුදාවේ විශ්‍රාමික මේජර්වරියක වන මනීෂා ඉන්දීවරී වික්‍රමසිංහ මෙනවිය වැල්ලවාය බුලුගල ආරණ්‍ය සේනාසනයේදී කරන්දෙණියේ ධම්ම නිරෝධා යන නමින් අද (27) උදෑසන සුබ මොහොතින් සසුන්ගත වීමට නියමිතය.බුලුගල ආරණ්‍ය සේනාසනයේ නිර්මාතෘ රතුපස්කැටියේ විමුක්ති රතන, ගලඋඩහේනේ විශුද්ධි රතන සහ බද්දේගම ජිනසාර යන හිමිවරුන්ගේ උපාධ්‍යයත්වයෙන් යුතුව ඇය සසුන්ගත වීමට නියමිතව ඇත. \n තිස් පස් වන වියේ පසුවන ඇය ශ්‍රී ලංකා යුද හමුදාවේ සිටි නිදහස් ආර පැරිෂුට් පැනීමේ ප්‍රථම කාන්තා නිලධාරිනිය ද වූවාය.යුද හමුදාවේ රාජකාරි කරන සමයේ විවිධ අවස්ථාවලදී ඉහළ අහසේ සිට වාර හාරසිය අනූවක් පැරිෂුට් ආධාරයෙන් බිමට පැන ඇති බව විශ්‍රාමික මේජර් වික්‍රමසිංහ මෙනෙවිය පැවසුවාය.එංගලන්තය, ජර්මනිය සහ දෝහාකටාර්වල පැවති ලෝක පැරිෂුට් තරගවලට ද සහභාගි වී ඉහළ අහසේ සිට බිමට පැන දස්කම් දක්වා ඇති ඇය, ශ්‍රී ලංකා මාතාවට ගෞරවයක් හා අභිමානයක් ලබාදී ඇති නිලධාරිනියකි.කරන්දෙණියේ පදිංචි ඇයගේ පියා ටී.ඩී. මාටින් මහතා වන අතර, මව ටී.ඩී. සෝමාවතී මහත්මියයි.  \n දරුවන් තිදෙනකුගෙන් යුත් පවුලේ එකම දියණිය වන්නේ මනීෂාය. ඇයගේ සහෝදරයෙක්ද ශ්‍රී ලංකා යුද හමුදාවේ සෙබළකු ලෙස සේවය කරයි.ගාල්ල, මඩකුඹුර ජාතික පාසලේ සහ ගාල්ල සංඝමිත්තා බාලිකා විද්‍යාලයේ දීප්තිමත් ආදි සිසුවියක වන ඇය, 2008 වසරේදී කැඩේට් නිලධාරිනියක ලෙස දියතලාව යුද හමුදා විද්‍යාපීඨයට ඇතුළත් වී නියමිත පුහුණුවීම් ලබා දෙවැනි ලුතිනන් නිලයට පත් වූවාය.ඇය යුද හමුදාවේ විශ්‍රාම ලැබුවේ මෙම වසරේ ජනවාරි මස 4 වැනිදාය.ඇය වන්නි මානුෂීය මෙහෙයුමේ අවසන් සටන් පැවති කාලයේ මුලතිව් පුදුමාතලන් ඉදිරි ආරක්ෂක වළල්ලේ ද රාජකාරි කළාය. \"අපේ ගෙදර තිබුණේ තනිකරම බෞද්ධ පරිසරයක්. මම පුරුද්දක් වශයෙන් කුඩා කාලයෙහි සිටම පන්සල් යනවා. \n  ධර්ම දේශනාවලට සවන් දෙනවා. බුදු පිළිම වන්දනමාන කිරීම සහ බෝධි පූජා පැවැත්වීමට එහා ගිය ගැඹුරු දහමක් බුදු දහමේ තිබෙන බව මට කලක් යද්දී අවබෝධ වුණා. මම හැකි සෑම අවස්ථාවකම බුදු දහම ගැන ලියවුණු පොත්පත් කියෙව්වා. ඒ අනුව මනමාලියක් වීමේ සිහිනය අතහැර පැවිදි දිවියට ඇතුළත් වීමට තීරණය කළා’” යැයි ද ඇය පැවසුවාය. ඕනෑම කෙනකුට ජීවිතයේ ඇතිවන ඕනෑම ගැටලුවකට ප්‍රශ්නයකට බුදු දහමේ විසඳුම් තිබෙන බව තමා අවබෝධ කරගත්තේ යැයි ද ඇය කීවාය.ශ්‍රීනාත් ප්‍රසන්න ජයසූරිය \n",
    "URL": "https://www.gossiplankanews.com/2023/07/army-lady-monk.html\n",
    "Category": "N/A",
    "comments": [
        {
            "comment": " මේ කියන්නේ ගිහිගෙය එපා වී පැවදිවීම නොව ජීවිත අවබෝධයෙන් ගිහිගෙය හැරයාමයි. දිනක ඔබට නිර්වාන සම්පත්තිය උදාවේවා. ",
            "likes": "+203"
        },
        {
            "comment": " රටටම අඩබෙර ගහල social media වල දාගෙන ගිහිගෙය හැරයාම කියන්නෙ ජීවිත අවබෝධයෙන් ගිහිගෙය හැරයාම නොවේ.... ",
            "likes": "-2"
        },
        {
            "comment": " පැවිදි උනාට පස්සේ තේරෙයි එකෙ රගේ. ගිහිජිවිතේ දහස් වාරයක් හොදයි කියලා ඉට වඩා ",
            "likes": "-23"
        },
        {
            "comment": " gon katha kiyanna epa halo ",
            "likes": "+2"
        },
        {
            "comment": " මා ඉතා ලගින් ඇසුරු කල ඉතා උසස් ඇවතුම් පැවතුම් ඇති ගති ගුන අතින් ඉතා පොහොසත් නිලදාරියකි.. යුද හමුදාව තුලද ඉතා හොද විනයක් පවත්වාගෙන ගිය තරුනියකි. සැබවින්ම ගිහි ගෙය කලකිරි යන වචනයට වඩා,ඇය ඉතාම අවබෝදයකිනි මේ තීරනය ගත්තෙ. අවුරුදු 35දී මේ ලබා ගත් අවබෝධය ඇයගේ විමුක්ති මාර්ගයට ඉතාම රුකුලකි.. ජීවිතේ උපරිමයෙන් වින්දා. උසස් රැකියවක් කලා. දෙමව්පියො පෝශනය කලා යුතුකම් ඉටු කලා. බැදීමක් නැති ජීවිතයක වටිනාකම මෙයයි.. ඔබට චතුරාර්‍ය සත්‍ය අවබෝධ වේවා... ",
            "likes": "+75"
        },
        {
            "comment": " අපේ ඉස්කෝලෙ නංගි කෙනෙක්. ගාල්ලෙ සංඝමිත්තෙ. දකුණු පළාතෙ උසස්ම බෞද්ධ බාලිකාව . ඔබට චතුරාර්ය සත්‍ය අවබෝධ වේවා නංගි පැටියෝ...හරිම ආඩම්බරයි ඔයා ගැන ",
            "likes": "+10"
        },
        {
            "comment": " ලැබෙන ලැබෙන අවස්ථාවේ දීම තමන්ගේ මඩිය තර කරගන්න නිලධාරීන් ඉන්නා මේ වගේ රටක ඔබ වැනි අය උතුම්. ",
            "likes": "+74"
        },
        {
            "comment": " මඩිය තර කරගෙන වැදි බණ කිය කිය අහිංසක සෙබලුන් ට හා කණිෂ්ඨ නිලධාරීන් ට ද ඉතා අශිශ්ඨ ලෙස සලකා යුද්ධයේ දි ඇබ්සන්ට් උව ද ගෑනිගේ අතේ එල්ලි ගිය විට උසස් වීම් ලබා දෙන කිසිදු පැහැදිලි ක්‍රියා පටිපාටිය ක් නොමැති ක්‍රමය නිසා නිලධාරීන් කල කිරී සිටිති. ",
            "likes": "+5"
        },
        {
            "comment": " ඔව්, අද නිලධාරීන් ගේ නිලයෙන් ඔවුන් කවුද යැයි සමාජයට වටහා ගත නොහැකි ය.යුද්ධයේ දි සැඟවී සිට සාමය උදා වූ විට පෙරට පැමින නීත්‍යානුකූල නොවන යම් වාසි ලබා ගෙන ඒවා අසු වී නිසි තනතුරු නොලැබ නිලයේ ගෞරවය රැකෙන ලෙස හැසිරීම ට නොදන්නා විනය විරෝධී ලෙස හැසිරී නිලයට කැලැල් ඇති කලවුන් ද ඉහළ එවුන් ගේ ආශිර්වාද යෙන් වැජම්බෙන රැකියා ඇත්තේ හමුදාවේ පමනි. එම තත්ත්වය ඇති වූයේ මෑත කාලයේදී ය. ",
            "likes": "+11"
        },
        {
            "comment": " Great Ms Maneesha Lots of Blessings to you Theruwan Saranai ",
            "likes": "+23"
        },
        {
            "comment": " Gihigeya epa wee ho kalakiree kiyannepa. A awabodayen gatta theeranayak. A gana sathutu wenawa hara duk wenne ai. Ek kenek ho sasara gamana ketikara gannawa kiyana ekama loku deyak. Sansare pin tiyena daruwek ekai ehema hithune. 🙏🙏🙏🙏🙏🙏🙏🙏🙏🙏🙏 Obe niwana wadi aathaka nowewa ",
            "likes": "+12"
        },
        {
            "comment": " kese uwada diyaniyani hadisiyenwath ayale yana sitha san sun karaganna...ruwethi diyaniyak..deneth wasagena lokaya desa balanna niwan suwata maga pahada ganna .thrywan saranai ",
            "likes": "0"
        },
        {
            "comment": " Ai akka oyawa man dannawa.oyage awanka kathawata man asai.eth dukai godak ",
            "likes": "0"
        },
        {
            "comment": " Kalakanni kama kiyanne oka thama gon kamata karanam... andayek nam ithn okk ",
            "likes": "-11"
        },
        {
            "comment": " Sadhu kenek wenna maara lesi ne ban. Ape ehema ba, hondata igena ganna oney. Oney oney ewunta fathers la wenna ba. Ekata munge salli na, kanna na, inna wahalayak na, gf/bf daala giya, kelinma pansale. ",
            "likes": "-12"
        },
        {
            "comment": " සෑම අතින්ම හමුදා වේ සිටින අය කලකිරී සිටින්නේ. කැපී පෙනෙන සංක්‍යාව ක් මෑතකදි හමුදාව හැර ගොස් සිටිනවා .ඇය ත් හමුදාව තුලිනුත් ලද කලකිරීම් නිසා මේ මාර්ගය තෝරා ගන්න ඇති ",
            "likes": "+29"
        }
    ]
}