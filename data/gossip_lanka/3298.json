{
    "Source": "https://www.gossiplankanews.com/",
    "Timestamp": "2/28/2022 03:30:00 PM",
    "Headline": "\nරජරට ගුවන් විදුලියෙන් සොරාගත් ජංගම පටිගත යන්ත්‍රය යළිත් ගෙනත් දමලා\n",
    "News Content": "\nගුවන් විදුලි සංස්ථාවේ රජරට සේවයේ පාලන මැදිරියෙන් සොරා ගන්නා ලද මරාන්ටිස් වර්ගයේ පෝර්ටබල් රෙකෝඩරය සොරාගත් යම් පුද්ගලයෙකු  යළිත් එය සුක්ෂිතව තිබූ ස්ථානයටම ගෙනවිත් දමා ගොස් ඇති බව අනුරාධපුර පොලීසිය පවසයි.   භාණ්ඩය යළි ගෙනවිත් දැමීම තුළින් අපරාධය අවසන්ව නොමැති බවත්,\n \n\n\n \n මේ වනවිටත් මෙම සිද්ධිය සම්බන්ධයෙන් අධිකරණයට කරුණු වාර්තා කර ඇති බවත් පොලීසිය පවසයි. සොරකම් කිරීම සම්බන්ධයෙන් පසුගිය 24 වැනිදා හෙළිදරව් කළ දිනයේම රාත්‍රී කාලයේ මෙම පටිගත කිරීමේ යන්ත්‍රය නැවතත්  ගෙනවිත් දැමීම විශේෂත්වයකි..  මේ සම්බන්ධයෙන් විශේෂ ප්‍රකාශයක්  සිදු කරමින් ශ්‍රී ලංකා ගුවන් විදුලි සංස්ථාවේ සභාපති හඩ්සන් සමරසිංහ මහතා පවසා සිටියේ, \n \n\n\n \nමෙම ප්‍රවෘත්තිය දැක බියට පත් වූ සොරා, යළි මෙම හඬ පටිගත කිරීමේ යන්ත්‍රය නැවත රජරට සේවය තුළට ගෙනවිත් දමා ඇති බවයි. අදාළ පටිගත කිරීමේ යන්ත්‍රය මේ වනවිට පොලීසිය භාරයට ගෙන ඇති අතර, මෙය පැහැර ගෙන ගොස් නැවතත් ගෙනවිත් දැමූ පුද්ගලයා කවුරුද? යන්න අනාවරණය කර ගැනීම සඳහා පුළුල් විමර්ශනයක් ආරම්භ කර ඇති බවත් පොලීසිය සඳහන් කරයි. \n",
    "URL": "https://www.gossiplankanews.com/2022/02/rajarata-sewaya.html\n",
    "Category": "N/A",
    "comments": [
        {
            "comment": " මරාන්ට්ස් බඩු, උඩ සාක්කුවෙ දාගෙන යන්නත් පුළුවන් . ",
            "likes": "+5"
        },
        {
            "comment": " හොරා ඔය අන්තිමට නම තියෙන එකාම වෙන්නත් පුලුවන්. නැත්නම් CCTV නැතුවද ඔය වගේ තැනක. ",
            "likes": "+9"
        },
        {
            "comment": " පිටින් කවුරුහරි එනවයේ? හොරා ඉන්නේ ඇතුලෙමය් ",
            "likes": "+7"
        },
        {
            "comment": " පව් යකෝ අපේ පොලිසිය. මට අර මල්ගුඩි දවස කථාවක් මතක් උනා. ඒ කථාවෙ නම් හෝරා, හොරකම් කරපු දේ ආපසු තිබූ තැන තබන්න යනකොට මාට්ටු වෙනවා. ",
            "likes": "+6"
        },
        {
            "comment": " Ow ban pitpocket gahala return karaddi athatama.maattu...api podi kale baluwa ada wage mathakayo..lankawath ekama mal gudiyak thamayi ",
            "likes": "+2"
        },
        {
            "comment": " දශක දෙකකට ඉස්සර මේ වගේම සිද්ධයක් කෑගල්ල සෞඛ්‍ය සේවා අධ්‍යක්ෂ කාර්යාලයෙත් සිදුවුණා. සෞඛ්‍ය අධ්‍යාපන උදෙසා ගෙනාව වටිනා වීඩියෝ යන්ත්‍රයක් (ඒ දවස්වල වටිනාකම රුපියල් දස ග65000/- අද ලක්ෂ 6 ක් මුදල් වටිනාකම) ඉන්වෙන්ටරි එකට දැම්ම දවසෙම අතුරුදහන් වුනා. පොලිසියේ දැම්ම පැමිණිල්ලට ඔෆීස් එකේ හැමෝගෙන්ම ප්‍රශ්න කළා. ඊට පස්සෙ දවසෙ පාර්සල් එකක් තියල ගිහිල්ලා තිබුණා සෞඛ්‍ය සේවා අධ්‍යක්ෂකගෙ නිල ජීප් රථයේ බොනට් එක උඩ. බෝම්බයක් ද දන්නෙ නැති නිසා පොලිසිය ඇවිත් පාර්සලය ඇරලා බලනකොට ඒකෙ තිබුණෙ අර උස්සපු වීඩියෝ යන්ත්‍රය. ",
            "likes": "+4"
        },
        {
            "comment": " CCTV footage should be there, why they don't check CCTV, it should be done by someone working there ",
            "likes": "+3"
        }
    ]
}