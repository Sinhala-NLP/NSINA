{
    "Source": "https://www.gossiplankanews.com/",
    "Timestamp": "3/31/2021 04:30:00 PM",
    "Headline": "\nතිරිඟු ඇට කියා ගෙන්වූ තුන්කෝටි අසුලක්ෂයක උඳු තොගයක් වරායේදී රේගු දැලේ\n",
    "News Content": "\nතිරිගු ඇට ගෙන්වන මුවාවෙන් ගෙන්වා තිබූ රුපියල් තුන් කෝටි අසූ ලක්ෂයක් පමණ වටිනා උඳු තොගයක් කොළඹ වරායේ පෙරේදා (29) අත්අඩංගුවට ගත් බව රේගු අධ්‍යක්ෂ ජනරාල් විශ්‍රාමික මේජර් ජෙනරාල් විජීත රවිප්‍රිය මහතා පැවැසීය.    \n \n  \nකිලෝ ග්‍රෑම් 55,000ක් බරැති මෙම උඳු තොගය ඉන්දියාවේ නවසිවා වරායේ සිට බහාලුම් 4ක බහා කොළඹ වරායට ගෙනැවිත් තිබූ බව ඔහු කීවේය.  රේගුවේ ආදායම් අධීක්ෂණ බලකායේ ජංගම ඒකකයේ නිලධාරින් විසින් මෙම උඳු තොගය අත්අඩංගුවට ගනු ලැබීය. උඳු ආනයනය කිරීම ආනයන අපනයන පාලක විසින් තාවකාලිකව අත්හිටුවනු ලැබ තිබේ. අංගොඩ ප්‍රදේශයේ පදිංචි ආනයනයකරුවකු මෙම උඳු තොගය, නීතිවිරෝධී ලෙස ශ්‍රී ලංකාවට  ගෙනැවිත් ඇති අතර ඔහු රේගු නිලධාරින් විසින් එම අත්අඩංගුවට ගනු ලැබීය.  රේගු අධ්‍යක්ෂ ජනරාල්, විශ්‍රාමික මේජර් ජෙනරාල් විජිත රවිප්‍රිය මහතාගේ අධීක්ෂණය මත රේගු ආදායම් අධීක්ෂණ බලකායේ රේගු අධ්‍යක්ෂ රුවන් ජයසිංහ, රේගු අධිකාරි ඒ. දෙහිගස්පගේ, ගාමිණී  විජේතුංග, නියෝජ්‍ය රේගු අධිකාරි දුමින්ද ධර්මසේන, සහකාර රේගු අධිකාරිවරුන්  වන ඒ.ජි. මලින්ද, පී.බී. අමරසිංහ, සිසිර කුමාර, ජී.  රෙංගරාජ් සහ කනිෂ්ක විජේම්සුරිය යන මහත්වරු මේ පිළිබඳ වැඩිදුර පරික්ෂණ පවත්වති. - ටී.කේ.පී. කපිල- \n",
    "URL": "https://www.gossiplankanews.com/2021/03/custom-raid_31.html\n",
    "Category": "N/A",
    "comments": [
        {
            "comment": " මෙව්වා කරන්න පුළුවන් අපේ සෑර්ලගේ වියතුන්ට විතරයි හරිය.. ",
            "likes": "+23"
        },
        {
            "comment": " අගමැතිට පැණි වළලු කන්න ගෙනාව කිව්වොත් ගැසට් එකක් ගහල වැඩේ ෂේප් කරගන්න පුළුවන් වෙයි. ",
            "likes": "+22"
        },
        {
            "comment": " ලංකාවේ කොයි පළාතෙද උඳු වවන්නේ ? ඇපල් ගෙන්න පුළුවන්, උඳු තහනම් ",
            "likes": "+9"
        },
        {
            "comment": " රට තුළ ඕරිඩ් පරිප්පු සැපයුමක් නැති තරම්ය. ඔවුන් මෙම භාණ්ඩ ආනයනය කිරීම තහනම් කරන්නේ මන්දැයි මට තේරෙන්නේ නැත.  තෝසායි වරෙක අඩු මිලට ආහාරයක් ලෙස සලකනු ලැබූ නමුත් දැන් එය සුඛෝපභෝගී ය. ",
            "likes": "+7"
        },
        {
            "comment": " විනාශ කරලා දාමූ නේද ඔය ටිකත් ",
            "likes": "+1"
        },
        {
            "comment": " කහ ගිනි තිබ්බ වගේ මේවත් ගිනිතියාපල්ලා. ",
            "likes": "0"
        },
        {
            "comment": " මං හිතන්නෙ ,පරීක්ෂණයට දාල ඉන්න සෙටි එකේ ඔලු ගෙඩි ගාන වැඩියි වගේ. ඔිඩර් කරපු කොල සෙටි එ⁣කේ තියෙන බඩු වෙනුවට ආවෙ වෙන ලබිබක් කියල පේන්න තියෙනවා නමි, මෙිකට දඩුවමි දෙන්න නීතියක් මෙි රටෙි නැද්ද ? ඇල්ලුවත් බොරැව, යටින් පාස් කරත් බොරැව. අපි නොදන්න රේගුව ! මෙවැනි කොමිපැනි , සදා කාලිකව වහලා දැමිය යුතුයි. කාටවත් මෙිවා සදහට නතර කිරීමට අවශ්‍ය නැත. ",
            "likes": "0"
        },
        {
            "comment": " උඳු කන්නෙ හරක්. ඒකයි උඳු ගෙන්නල තියෙන්නෙ. 69 ලක්ෂෙ හරක්ට කන්න දෙන්න. ",
            "likes": "-3"
        }
    ]
}