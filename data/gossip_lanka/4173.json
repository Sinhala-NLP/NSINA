{
    "Source": "https://www.gossiplankanews.com/",
    "Timestamp": "7/29/2023 08:52:00 AM",
    "Headline": "\nසී.අයි.ඩී නිලධාරියෙක් කුඩු සලිඳුගෙන් කෝටි 13ක් පගා ඉල්ලලා\n",
    "News Content": "\nඅපරාධ පරීක්ෂණ දෙපාර්තමේන්තුව  භාරයේ රැදවුම් නියෝග මත රඳවාගෙන ප්‍රශ්න කරමින් සිටින මහාපරිමාණ මත්ද්‍රව්‍ය ජාවාරම්කරුවකු මෙන්ම සංවිධානාත්මක අපරාධකරුවකු බව කියන සලිඳු වල්ලික ගුණරත්න නොහොත් පානදුරේ කුඩු සලිඳු යන අයගෙන් රුපියල් කෝටි 13ක අල්ලස් මුදලක් ඉල්ලූ බව කියන අපරාධ පරීක්ෂණ දෙපාර්තමේන්තුවේ නිලධාරියෙකු සම්බන්ධයෙන් වහාම පරීක්ෂණයක් කරන  ලෙසට කොළඹ කොටුව මහේස්ත්‍රාත් තිළිණ ගමගේ මහතා පොලිස්පතිවරයාට නියෝගයක් නිකුත් කර ඇත. නඳුන් චින්තක වික්‍රමරත්න නොහොත් “හරක් කටා” සහ සළිඳු මල්ෂික ගුණරත්න නොහොත් “පානදුරේ කුඩු සළිඳු' යන දෙදෙනා නිරීක්ෂණය කිරීම සඳහා මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට පසුගියදා (26) ගිය අවස්ථාවේ දී මෙම කරුණු අනාවරණය වී ඇති අතර පසුව මෙම නියෝගය නිකුත් කර ඇත. \n මැඩගස්කර ආරක්ෂක අංශ විසින් අත්අඩංගුවට ගනු ලැබීමෙන් පසු ඉකුත්  පෙබරවාරි මස 15 වැනිදා මෙරටට රැගෙන ආ මෙම සැකකරුවන් දෙදෙනා ආරක්ෂක අමාත්‍යවරයාගෙන් ලබාගත් නියෝග මත දින 90ක කාලයත් තම දෙපාර්තමේන්තුව තුළ රඳවා තබාගෙන ප්‍රශ්න කිරීමට අවසර ලබාගෙන ඇතැයි අපරාධ පරීක්ෂණ දෙපාර්තමේන්තුව බී වාර්තාවක් මගින් අධිකරණයට කරුණු ඉදිරිපත් කර තිබිණි. මෙම සැකකරුවන් මෙරටට රැගෙන ඒමේ දී කලහකාරී ලෙස හැසිරි ඇති බවත් මේ හේතුවෙන්ම ඔවුන්ගේ ආරක්ෂාව සඳහා  රැඳවුම් නියෝග මත දැඩි ආරක්ෂිතව රඳවා තබා ඇති බවත් අපරාධ පරීක්ෂණ දෙපාර්තමේන්තුව අධිකරණයට කරුණු  වාර්තා කර තිබිණි. \n ඒ අනුව සැකකරුවන් දෙදෙනා නිරීක්ෂණය කිරීම සඳහා තම දෙපාර්තමේන්තුවට පැමිණෙන ලෙසට අපරාධ පරීක්ෂණ දෙපාර්තමේන්තුව අධිකරණයෙන් කළ ඉල්ලීමකට අනුව මහේස්ත්‍රාත්වරයා ඉකුත් මැයි 16 වැනිදා අපරාධ පරීක්ෂණ දෙපාර්තමේන්තුවට ගියේය. මහා පරිමාණ මත්ද්‍රව්‍ය ජාවාරම් කරුවන් මෙන්ම සංවිධානාත්මක අපරාධකරුවන් බව කියන සැකකරුවන් දෙදෙනා මැඩගස්කර ආරක්ෂක අංශ විසින් අත්අඩංගුවට ගනු ලැබ ඉකුත් ජනවාරි මස 01 වැනිදාය.නිමන්ති රණසිංහ \n",
    "URL": "https://www.gossiplankanews.com/2023/07/kudu-salindu-cid.html\n",
    "Category": "N/A",
    "comments": [
        {
            "comment": " කෝටි 13ක් අරං ගෙදර ගියත් මොකද කියා මේ නිලදරුවා සිතන්නට ඇත..එනිසා මෙවැනි ක්‍රියාවන්ට දඩුවම ගෙදර යැවීමකින් නතර නොවී දඩ ගසා සිරගත කිරීමයි..එය අපරාධමය වරදකි.. ",
            "likes": "+24"
        },
        {
            "comment": " රුපියල් කෝටි ගණන් මුදල් ගනුදෙනු වෙන කුඩු බිස්නස් වගේ නීති විරෝධී බිස්නස් සම්බන්ධව විමර්ශන කරන පොලිස් නිලධාරීන්ගේ සහ ඔවුන්ගේ පවුලේ වත්කම් සෑම මාස 6 ට වරක් පරීක්ෂා කලයුතුයි. ",
            "likes": "+20"
        },
        {
            "comment": " මේ රටේ සිදුවන දරුනු හොරකම් අපරාධ ස්ත්‍රී දූෂනලකුඩුජාවාරම් පිටුපස 80% ක පමන ලංකා පොලීසියේ අය සම්බන්ද වී සිටුන බව මට ලැබෙන තොරතුරු වලින් විස්වාසයි. මේ රටේ සිටින ජනාධිපත් පොලිස්පතිට අවශ්‍යනම් මේවා නතර කල හැකියි. මම මේ රටේ සාමාන්‍ය පුරවැසියෙක් හැබැයි බලය සහිතව ඉහත තනතුරුවලින් එකක් මට ලැබෙනවනම් කරල පෙන්වනව(මිනිසුන් නොමරා) ඕව නතර කරනහැටි ",
            "likes": "+17"
        },
        {
            "comment": " මුලින්ම පාර්ලිමේන්තුවෙ හොරැටික එළවලා පොලිසිය සුද්ද කරන්න ඹ්න... පසුව රජයේ ආයතන ..නැත්නම් මේ රට සදා අදුරෙ. ගොඩ එමක් නැ. ",
            "likes": "+10"
        },
        {
            "comment": " කුඩු ගෙන්වන ප්‍රධාන කුඩු ව්‍යාපාරිකයන් අහු නොවෙන්නේ ඇයි කියලනේ අහන්නේ.  ඒකට හේතුව ඔවුන් විසින් දේශපාලකයින්ට , ආරක්ෂක නිලධාරීන්ට අහක බලන් ඉන්න annually දෙන ගත මනාව.  අහුවුනොත් ඒ වගේ තුන් ගුණයක් විතර දෙනවා. කෝටි ප්‍රකෝටි ගණන්.  ඒ හින්දා නමක් වත් එළියට එන්නෙ නැතිව සත්ගුණවත් ව්‍යාපාරිකයෝ , දේශපාලුවෝ ලෙස ඉන්න ලැබෙනවා. ඉදලා හිටලා දෙවෙනි layer එකේ මූ වගේ උන් සහ පොලිස් බට්ටෙක්ව මාට්ටු කරනවා. ",
            "likes": "+2"
        }
    ]
}