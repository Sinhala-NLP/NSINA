{
    "Source": "https://www.gossiplankanews.com/",
    "Timestamp": "7/28/2023 07:08:00 AM",
    "Headline": "\nඅස්වැසුම පෝලිමේ සිටි දෙදරු පියා ඇද වැටී මරුට\n",
    "News Content": "\nරජයේ අස්වැසුම ප්‍රතිලාභ ලබාගැනීමට අවශ්‍ය ලියකියවිලි ලබාදීමට ෙපා්ලිමක රැඳී සිටි රාමකම් කුලන්දවේලු (78) නමැති දෙදරු පියකු ඊයේ (27) පෙරවරුවේ ඇදවැටී මියයාමේ සිදුවීමක් වාර්තාවේ. මෙසේ QR කේතය ලබාගැනීමට ඇල්ල ප්‍රාදේශීය ලේකම් කාර්යාලයේ පෝලිමේ රැඳී සිටි මොහු නමුණුකුල පිංඅරාව වත්තේ කර්මාන්ත ශාලා කොටසේ පදිංචිව සිටි අයෙකි.  \n දිළිඳු ජනතාවට රජයෙන් දෙන අස්වැසුම ප්‍රතිලාභ ලබා ගැනීමට අවශ්‍ය ලියකියවිලි බාර දී ඊට අදාළ කිව් ආර් කේතය ගැනීමට ඔහු ඇල්ල ප්‍රාදේශීය ලේකම් කාර්යාලයට ඊයේ උදේ පැමිණ පෝලිමේ රැඳී සිටියදී ඔහු එක් වරම බිමට ඇද වැටී ඇතැයි පොලිසිය කියයි.ඒ වන විට 150ක පමණ පිරිසක් පෝලිමේ සිට ඇතැයි පොලිසිය සඳහන් කරයි.පසුව 1990 සුව සැරිය ගිලන් රථයක් ගෙන්වා රෝගියා රෝහලට ගෙනයාමට සූදානම් වුවද ඔහු ඒ වන විටත් මියගොස් සිටි බව පොලිසිය කියයි.ඇල්ල ප්‍රාදේශීය ලේකම් කාර්යාලය මේ සම්බන්ධයෙන් ඇල්ල පොලිසිය දැනුවත් කිරීමෙන් අනතුරුව පොලිසිය ඇල්ල නාගරික හදිසි මරණ පරීක්ෂක එස්. ජයසේකර මහතා පැමිණ නිරික්ෂණ සටහන් කරගෙන දේහය පශ්චාත් මරණ පරීක්ෂණය සඳහා බදුල්ල මහ රෝහලට රැගෙන යන ලෙසට පොලිසියට නියම කළේය.පශ්චාත් මරණ පරීක්ෂණය බදුල්ල මහ රෝහලේදී පැවැත්වීමට නියමිතව තිබිණි. \n බණ්ඩාරවෙල පොලිස් අධිකාරි ප්‍රදීප් කලුපහන, පොලිස් අධිකාරි බී.එම්.එම්. දසනායක යන මහත්වරුන්ගේ උපදෙස් මත ඇල්ල පොලිස් ස්ථානාධිපති ප්‍රධාන පොලිස් පරික්ෂක ටී.කේ.යූ. ඩබ්ලිව් අබේගුණවර්ධන මහතා ඇතුළු නිලධාරීහු මේ පිළිබඳ පරීක්ෂණ පවත්වති. \n",
    "URL": "https://www.gossiplankanews.com/2023/07/aswesuma-death.html\n",
    "Category": "N/A",
    "comments": [
        {
            "comment": " කාලකන්නි පාලකයෝ රට පත් කරගත්තම මෙවැනි විපත් සිද්ධ වෙනවා.  \"මුරුත්තෙටුවේ ආනන්ද හිමිගේ පඬි වදනකි\"  * COVID වසංගතය * තෙල් පෝලින් වල මරණ සිදුවීම * ගැස් පුපුරා ගෙවල්වල ජීවිත අහිමි වීම. * නැව් ගිනි ගෙන පරිසර විනාශවීමෙන් මුහුදු ජීවීන් සිය ගණනක් සහ පාරිසරික හානි වීම. * වගා පාලු වීම් / වගා විනාස වීම් * උද්දච්ච පාලනයන කිරීම. * හොරුන් තක්කඩින් බලය පත් උනාම. * ජනතාව ප්‍රතෙක්ෂේප කල උන් බලයට පත් උනාම.  ඔය ටිකක් පමණයි. කවදා අපේ රටේ ජනතාව මේ හිරවෙච්ච මානසිකත්වයෙන් ගොඩ එයිද........ බල පෙරේතයෝ ඉන්නා තුරු අපත් සමග රටත් අඳුරේ.... ",
            "likes": "+15"
        },
        {
            "comment": " දැන් ලංකාවේ තියෙන අලුත්ම පෝලිම් දෙක තමයි අස්වැසුම QR පෝලිම සහ අස්වැසුම බැංකු පෝලිම. ",
            "likes": "+13"
        },
        {
            "comment": " මරුට නොමැත කිසිවිටකදී බාධා ඔබට නොදන්වා මරු මෙහි ආදා ",
            "likes": "+7"
        },
        {
            "comment": " අස්වැසුම සමීක්ෂණ කරපු අය ගංජ ගහල සමීක්ෂණය කරල තියෙන්නේ. දුප්පතුන් කපල පොහොසත් අයට දීල . ",
            "likes": "+4"
        },
        {
            "comment": " සහතික ඇත්ත ඔය සමීක්ෂණ කරපු අවුරුදු 18 ක් සංවර්ධන නිළධාරි සේවයේ හිටපු කෙනෙකුගේ අක්කා කෙනෙක් කියපු කතාවක් මේ කියන්නෙ ඔවුන් නිර්දේශ කලේ ගෙවල් කපරාරු නොකල අයට දෙන්න කියලලු ඉතින් මම කියන ගෘහ මූලිකයාගේ හොද ගෙයක් වෙනත් වසමක තේ හා රබර් වත්තක තියෙනවා ලක්ෂ ගණනක් ආදායම් ලබනවා වැඩ අවසන් නොමැති ගෙදර ඉන්නෙ දරුවො නගරෙ පාසැල් යවන්න තමයි ඇත්තටම ව්‍යාපාර ලියාපදිංචි අවිවාහක උසස් තනතුර දරණ දරුවො ඉන්න අයටත් දීලා තියෙන්නෙ තමන්ගෙ වැඩවල පහසුකම් සදහා කියන්න තැනුත් තියෙනවා ඉතින් කාගෙන්ද මහත්තයෝ ආදායම් බදුගන්නෙ කියලා දෙන්නකෝ ",
            "likes": "0"
        },
        {
            "comment": " oke aluthen path karapu lokka manasika rogayakata beheth ganna ledek.hodata ayathana wala pissu natapu horek ",
            "likes": "-2"
        },
        {
            "comment": " Poverty has become a game plan for the politicians.But a struggle for the pooer. ",
            "likes": "+2"
        },
        {
            "comment": " Lankawe pirimi hawo wagey. Pin padiyen kaka indala body eka hora wela. Polimaka hitiyath dara ganna be ",
            "likes": "+1"
        },
        {
            "comment": " QR code for a social security programme? Can the beneficiaries afford a phone to read a QR code? ",
            "likes": "0"
        }
    ]
}