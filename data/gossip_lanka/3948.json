{
    "Source": "https://www.gossiplankanews.com/",
    "Timestamp": "3/31/2023 03:00:00 PM",
    "Headline": "\nහිටපු අටමස්ථානාධිපති හිමිගේ දේපළ බෙදීමේ නඩු තව ඉවර නෑ  \n",
    "News Content": "\nඅනුරාධපුර හිටපු අටමස්ථානාධිපති  පූජ්‍ය පල්ලේගම සිරිනිවාස නාහිමියන් අපවත් වීමට දින පහකට පෙර  තමන්ට තෑගි කළ රුපියල් කෝටි 10ක වටිනාකමක් ඇති ඉඩමට අදාළ තෑගි ඔප්පුව ලියාපදිංචි කිරීම සම්බන්ධයෙන් වන නඩුවට අදාළව විරෝධතා ලබන ජූනි මස 22වැනිදා ගොනු කරන ලෙස අනුරාධපුර දිසා විනිසුරු සහ අතිරේක මහේස්ත්‍රාත් නදීකා ඩී. පියරත්න මහත්මිය රජයේ රෙජිස්ට්‍රාර් ජනරාල්වරයාට සහ අනුරාධපුර දිස්ත්‍රික් ඉඩම් රෙජිස්ට්‍රාර්වරයාට ඊයේ (30දා) නියෝග කළාය.රුපියල් කෝටි 10ක වටිනාකමක් ඇති ඉඩමට අදාළ තෑගි ඔප්පුව ලියාපදිංචි කිරීම රජයේ රෙජිස්ට්‍රාර් ජනරාල්වරවරයා විසින් ප්‍රතික්‍ෂේප කිරීම අභියෝගයට ලක් කරමින් එම තෑගි ඔප්පුව ලියාපදිංචි කරන ලෙස රජයේ රෙජිස්ට්‍රාර් ජනරාල්වරයාට නියෝග කරන මෙන් ඉල්ලා අනුරාධපුරයේ ව්‍යාපාරිකයෙකුගේ බිරියක අනුරාධපුර දිසා අධිකරණය හමුවේ පවරා ඇති නඩුව සම්බන්ධයෙන් විනිසුරුවරිය මෙලෙස නියෝග කළේය. දිසා විනිසුරුවරිය මෙසේ නියෝග කළේ, අනුරාධපුර, නිදහස් මාවත, ඉසුරුපුර අංක 03/2 ඒ/260 ලිපිනයේ පදිංචි එච්.එම්. දුලාංජලී දිනේෂා කුමාරි හේරත්, නීතිඥ ආලෝක බණ්ඩාර ප්‍රේමරත්න මහතා මගින් අනුරාධපුර දිසා අධිකරණය හමුවේ පවරා ඇති නඩුවක් යළි කැඳවූ අවස්ථාවේදීය. \n\n \n\n\n \nමෙම නඩුවේ වගඋත්තරකරුවන් ලෙස නම් කර ඇත්තේ, රජ්යේ රෙජිස්ට්‍රාර් ජනරාල්වරයා  සහ අනුරාධපුර දිස්ත්‍රික් ඉඩම් රෙජිස්ට්‍රාර්වරයායි. පෙත්සම්කාර දුලාංජලී දිනේෂා  කුමාරි හේරත් යන අය නීතිඥ ආලෝක බණ්ඩාර ප්‍රේමරත්න මහතා මගින් ස්වකීය පෙත්සමෙන් අධිකරණයට පවසා ඇත්තේ, තමා ත්‍යාගලාභියා වෙමින්ද හිටපු අටමස්ථානධිපති පල්ලේගම සිරිනිවාස හිමියන් ත්‍යාග දීමනාකරු වෙමින්ද අනුරාධපුරයේ ප්‍රසිද්ධ නොතාරිස්වරයෙකු විසින් ලියා සහතික කරන ලද අංක 5493 සහ 2022.10.13 දින දරන තෑගි ඔප්පුව (අනුරාධපුර මහ නගර සභා සීමාව තුළ පිහිටි අනුරාධපුර නව නගරයේ පළමු පියවරෙහි ඇලබොඩ කැලේ නමින් හඳුන්වන ඉඩම) නිසි පරිදි සහතික කර උතුරු මැද පළාත් සභාවට ගාස්තුද ගෙවා ලියාපදිංචිය සදහා රජයට ගෙවිය යුතු ගාස්තුද නිසි පරිදි ගෙවා ලියාපදිංචිය සදහා දෙවැනි වගඋත්තරකාර අනුරාධපුර දිස්ත්‍රික් ඉඩම් රෙජිස්ට්‍රාර් වෙත ඉදිරිපත් කළ බවයි.එම ලේඛන ලියාපදිංචි කිරීම සදහා දිනපොත් අංක ඩී/බී 4787 සහ 2022.12.18 (අටමස්ථානාධිපති හිමියන් අපවත් වූ දින) දිනැතිව භාරගත් බවද අධිකරණයට සැළ කර සිටින පෙත්සම්කාරිය, එසේ ලියාපදිංචිය සදහා භාරගත් අංක 5493 හා 2022.10.13 දින දරන, ප්‍රසිද්ධ නොතාරිස් විසින් සහතික කරන ලද තෑගි ඔප්පුව දෙවැනි වගඋත්තරකාර අනුරාධපුර දිස්ත්‍රික් රෙජිස්ට්‍රාර්වරයා විසින් ඔහුගේ අංක අනු/ඊ රෙ/2/ රපො/06/2021/42/2022 හා  2022.10.20 යන දින දාතමින් යුක්තව ඉඩම ලියාපදිංචිය ප්‍රතික්‍ෂේප කරමින් ප්‍රසිද්ධ නොතාරිස් වෙත ආපසු එවා ඇති බවද සදහන් කර තිබේ.දෙවැනි වගඋත්තරකාර අනුරාධපුර දිස්ත්‍රික් ඉඩම් රෙජිස්ට්‍රාර්වරයා විසින් ඉහත සඳහන් කරන ලද තෑගි ඔප්පුවේ ලියාපදිංචිය ප්‍රතික්‍ෂේප කිරීමට හේතුව වශයෙන් සඳහන් කර ඇත්තේ, ඔප්පුවේ පාර්ශ්වකරුවන් සහ සාක්‍ෂිකරුවන් කොළඹදී (සිරිනිවාස හිමියන් ප්‍රතිකාර ලබමින් සිටි කොළඹ පෞද්ගලික රෝහලේදී) අත්සන් කළ බව නොතාරිස් සහතිකයේ සඳහන් වන නමුත්, නොතාරිස්වරයාගේ අධිකරණ කලාපය අනුරාධපුර අධිකරණය කලාපය වීම යනුවෙන් බවද පෙත්සම්කාරිය ප්‍රකාශ කර ඇත. පසුව මෙම තෑගි ඔප්පුව ලියාපදිංචි කිරීම ප්‍රතික්‍ෂේප කිරීමට වගඋත්තරකරුවන් විසින් ගෙන  ඇති තීරණය පිළිනොගන්නා බවත්, තෑගි ඔප්පුව පාර්ශ්වකරුවන් සහ සාක්‍ෂිකරුවන් නිසි ලෙස අත්සන් කර නිසි අධිකරණ කලාපය තුළදී සහතික කර ඇති නිසා එය ලියාපදිංචි කර දෙන ලෙස ඉල්ලමින් ප්‍රසිද්ධ නොතාරිස්වරයා මගින් වගඋත්තරකරුවන්ට නැවත අභියාචනයක් ඉදිරිපත් කළ බවත් පවසා සිටින පෙත්සම්කාරිය,  එම අභියාචනයට අනුවද වගඋත්තරකරුවන් 5493 අංක දරන තෑගි ඔප්පුව ලියාපදිංචි කිරීම ප්‍රතික්‍ෂේප කර ඇති බවද සැළ කර සිටියි.\n\n \n\n\n \nපාර්ශ්වකරුවන් සහ සාක්‍ෂිකරුවන් නිසි ලෙස අත්සන් කර නිසි අධිකරණ කලාපය තුළදී සහතික කර ඉදිරිපත් කරන ලද අංක 5493 දරන තෑගි ඔප්පුව ලියාපදිංචි කිරීම වගඋත්තරකරුවන් ප්‍රතික්‍ෂේප කිරීම නිසා තමා දැඩි ලෙස අගතියට පත්ව සිටින බවද සදහන් කරන පෙත්සම්කාරිය, වගඋත්තරකරුවන් විසින් මුල් අවස්ථාවේදී මෙන්ම අභියාචනයේදීද තම නමින් ඇති ඔප්පුවේ ලියාපදිංචිය ප්‍රතික්‍ෂේප කිරීම නීතියට පටහැණි බවද පවසා ඇත. ඒ අනුව නොතාරිස්වරයා විසින් ලියා සහතික කරන ලද 5493 දරන  තෑගි ඔප්පුව නොතාරිස් ආඥා පනතේ විධි විධානයන්ට අනුකූලව සහතික කර ඇති ඔප්පුවක් බවට තීන්දු කරන ලෙසද පෙත්සම්කාරිය අධිකරණයෙන් අයැද තිබේ. තෑගි ඔප්පුව ලියාපදිංචි කිරීම  වගඋත්තරකරුවන් විසින් ප්‍රතික්‍ෂේප කිරීම නීතියට පටහැණි බවට තීන්දු කරන ලෙසත්, තවදුරටත් අධිකරණයෙන් ඉල්ලා ඇති පෙත්සම්කාරිය 5493 අංක දරන තෑගි ඔප්පුව ලියාපදිංචි කරන ලෙස වගඋත්තරකරුවන්ට නියෝග කරන්නැයිද ඉල්ලා තිබේ.  පෙත්සම්කාර පාර්ශ්වය  වෙනුවෙන් නීතිඥ ආලෝක බණ්ඩාර ප්‍රේමරත්න මහතා පෙනීසිටි අතර, වගඋත්තරකරුවන් වෙනුවෙන් ජ්‍යෙෂ්ඨ නීතිඥ මාලනී රණේපුර මහත්මිය පෙනීසිටියාය.මෙම තෑගි ඔප්පුවේ සඳහන් කරුණුවලට අනුව එච්.එම්. දුලාංජලී දිනේෂා කුමාරි හේරත්ට 5493 අංක දරන අනුරාධපුර නගරයේ පළමු පියවරේ පිහිටි ඉඩමකට අදාළ ඔප්පුව හිටපු අටමස්ථානාධිපති පල්ලේගම සිරිනාවස හිමියන් විසින් තෑගි කර ලියාදී ඇත්තේ, 2022.10.13 වැනිදා සහ උන්වහන්සේ අපවත් වූයේ, 2022.10.18 වැනිදාය. ඒ අනුව මෙම තෑගි ඔප්පුව සිරිනිවාස හිමියන් විසින් උන්වහන්සේ අවසන් වරට ප්‍රතිකාර ලබමින් සිටි කොළඹ පෞද්ගලික රෝහලේදී ඇයට තෑගි කරදී ඇත්තේ, උන්වහන්සේ අපවත් වීමට දින පහකට පෙරය.උපාලි ආනන්ද \n",
    "URL": "https://www.gossiplankanews.com/2023/03/pallegama-siriniwasa.html\n",
    "Category": "N/A",
    "comments": [
        {
            "comment": " දායකයන්ගෙන් එකතුකරගෙන චිංචිමානවිකාවන්ට පිං තකා පූජා කරන අපිට හැදෙන්න බන කියන සිවුරු හොරු ! ",
            "likes": "+103"
        },
        {
            "comment": " මැරෙන්න කලින් හොර ශොට් එකේ දුවට, නෑ වඇරදුනා, දුවෙක් වගේ බලාගත්ත උපාසක අම්ම්ට ඉඩම් පුතෙක් වගේ බලාගත්ත උපාසක මහත්තයට වාහනේ ලියල දෙන්නැතිව උබට ලියල දෙන්නද කියන්නෙ. 😂 ",
            "likes": "+36"
        },
        {
            "comment": " LOL🤣 ",
            "likes": "+6"
        },
        {
            "comment": " සාදු කියන්න පින්වතුනි..... වෙන මොනවත් කිව්වොත් ආගමට අපහාස වෙලා හිරේ විලන් ගුවේ තපින්න වෙයි... ",
            "likes": "+58"
        },
        {
            "comment": " ඔය ඉතින් අපට බන කියන අය. ",
            "likes": "+37"
        },
        {
            "comment": " ගණින්නාන්සේලා. ",
            "likes": "+32"
        },
        {
            "comment": " හාමුදුරුවෝ ධාතු ප්‍රදර්ශන තියල වටේම... ",
            "likes": "+27"
        },
        {
            "comment": " පබා කුමරියෙ පබා කුමරියෙ අරුමැකි හඩ නගනා.....// ",
            "likes": "+22"
        },
        {
            "comment": " “ හිටපු අටමස්ථානාධිපති හිමිගේ දේපළ බෙදීමේ නඩු” ප්‍රශ්න තියෙනවද ප්‍රශ්න? 😂🙈🖕😂 කැම්‍රි තට්ටයෙ යකූ මුන් 🙈😁😂🖕 ",
            "likes": "+22"
        },
        {
            "comment": " 😃😃😂😂😂😂😂 ",
            "likes": "+3"
        },
        {
            "comment": " සිරිනිවාස උන්නාන්සෙගේ අපවත්වීම අනික් ඔය ගොඩක් උන්නාන්සෙලාට හොඳ ආදර්ශයක්.  අන්තිම මොහොත වෙනකම් අල්ලගෙන ඉන්නේ නැතුව සිහිය බුද්ධිය තියනකාලේ දෙන්න තියන ඒවා අඹුදරුවන් පිළිවෙලට ලියලා දෙන්න. දීලා අහක්වෙලා අතඅරින්න.  පේනවනේ කලබලේ ඕවා කරන්න ගියාම අපවත් වෙලත් ඉතිං සිවුරේ ඉඳන් කක්කි නේ. ජීවත් වෙලා ඉන්න ගෑණුත් අමාරුවේ. ඒකනේ. ",
            "likes": "+18"
        },
        {
            "comment": " හාමුදුරුවන් ට කොහෙන්ද ඔය දේපල ලැබුනෙ? ඔය දේපල තෑගි ඔප්පුවකින් ඔය ගැණු කෙනාට දෙන්න තීරණය කරපු හේතුව මොකක්ද? පරීක්ෂණයක් අවශ්‍යයයි. ",
            "likes": "+17"
        },
        {
            "comment": " Kotuwa penala niknma idala na ",
            "likes": "+12"
        },
        {
            "comment": " අටමස්ථානාධිපති .  එකක් නෙමෙයි 8ක් දීල මුට බලාගන්න.  සුවර් එකට දැන් අපායේ ගැනියෙක් හොයනවා ඇති. ",
            "likes": "+11"
        },
        {
            "comment": " අපායේ ගෑණු පිරිමි, තරුණ මහළු, ලස්සන අවලස්සන කියන දේවල් මොනවත් නැහැ. කායික සහ මානසික වේදනාව උපරිම වශයෙන් දැනෙනවා. හැම මොහොතකම උපරිම දුකක් විඳින්න වෙනවා. රහතන් වහන්සේ නමක් පාරේ වඩිනකොට රාජ උදහසට ලක්වෙලා උල තිබ්බ මිනිහෙක් හතරමං හන්දියක වේදනාවෙන් කෑ ගසමින් ඉඳලා තියෙනවා. මිනිහා රහතන්වහන්සේ ගෙන් ඉල්ලා හිටියා මේ දුක් වේදනාව කෙළවර කරන්න ඉක්මනින් මැරෙන්න ක්‍රමයක් කියන්න කියලා. රහතන් වහන්සේ කීවාලු ඔබ මේ විඳින වේදනාව ඉතා අඩුයි. ඒ නිසා ඔය විදියට පුළුවන් තරම් ජීවත්වෙන්න බලන්න. ඔබ මැරුණාට පස්සේ කෙළින්ම අපායට යනවා. එහිදී විඳින්න තියෙන වේදනාව මීට වඩා දස දහස් ගුණයකටත් වඩා වැඩියි. කියලා. ",
            "likes": "-1"
        },
        {
            "comment": " Read the first paragaraph, According to that news hamuduruwo has gifted this land to Additional Magistrate miss Nadeeka piyaratna. Upali Ananda Repoter must be taught Sinhala properly (Tamanta taagi kala) . Anton Feranando ",
            "likes": "+11"
        },
        {
            "comment": " Yes, i was confused reading this ",
            "likes": "+4"
        },
        {
            "comment": " සමහර ආගම්වල මැරුණවිට කියන්නෙ සමාදානයේ සැතපෙන්න කියලා ඇත්තටම ඒක හරි කියන්න පුළුවන් මොකද ජීවත්වෙලා සිටිද්දී පිංකැට වලින් හා පූජා තබද්දී බුදුනුවන් තැබූ පිං සල්ලි වලින් කෝටි ප්‍රකෝටි දේපළ උපයාගෙන චුතවුනාට පස්සෙ මිනිසුන්ට උසාවි ගානෙ යන්න වෙනවා නිළධාරින් රාජකාරි කලාම ඒ අයට නඩුවැටෙනවා මෙහෙම අයට නිවන්සැප පතන්නේ කොහොමද කියලා බුදුනුවෙක් හැටියට අහන්නම වෙනවා ",
            "likes": "+5"
        },
        {
            "comment": " අපේ උන්දල ගිහින් පසග පිහිටුවා වදින්නෙ මුන්ට .මේ ගනින්නාන්සෙට දීපු වංගෙඩි දානෙ ආනිසංස. ",
            "likes": "+5"
        },
        {
            "comment": " WAL GANAYA ",
            "likes": "+5"
        },
        {
            "comment": " මටනම් හිතෙනවා අපවත් වෙන්න දින පහකට පෙර අතිවිශාල පුද්ගලික බූදලයක් සැදැහැවතුන් ගේ පරිත්‍යාග මත උපයාගත් උන් වහන්සේ බුදු හිමියන් වදාල ආකාරයට සසුනට සේවයක් කරන්න නැහැ කියලා .හරිනම් මේ සියලු දේපොළ සැදැහැවතුන්ගේ පරිත්‍යාග නිසා මේවා අයිතිය සසුනට වෙන්න ඕන ඇත්තටම මැරෙන්න දින පහකට පෙර ඉන්න ඇත්තේ කල්පනා ශක්තියක් නැතුව කියලා හිතෙනවා ඒක රෝහල් වාර්තා අනුව තහවුරු කරගෙන තීරණය කිරීම සුදුසුයී කොහොම වුනත් දිස්ත්‍රික් ඉඩම් රෙජිස්ට්‍රාර් වරයාගේ තීරණය නිවැරදියි කියන්න පුළුවන් ",
            "likes": "+4"
        },
        {
            "comment": " මෙම ලිපිය දකිද්දී ඇතිවෙන්නෙ ඉතාමත් කලකිරීමක් කියන්න පුළුවන් සිදුහත් රජතුමා සියලු සැප අතැර ලෝක වාසීන්ගෙන් හිතසුව පිණිස සියල්ලම අතැර පැවිදිව පිණ්ඩපාතයෙන් යැපෙමින් ලෝකයට සෙතක් කලා වර්තමාන අනුගාමිකයන් කොටසක් දිනකට එක් වේලක්වත් නැතුව හිසට සෙවනක් නැතුව සිටිද්දී කොටසක් කෝටි ගණනක් දේවල් උපයාගෙන පවුල් පෝෂණය කරනවා අඩුම ගණනේ අධ්‍යාපන අඩුපාඩු තියෙන සාමනේර හිමිවරුන් සදහා සිවුරක් නැත්නම් පොත්පත් ටිකක් දෙන්න හැගීමක් තිබිල නැහැ හරිම වේදනාවක් තමයි ඇතිවෙන්නෙ ",
            "likes": "+2"
        },
        {
            "comment": " ata mas thaneta muta nayaka kamak dunnu eka hoyapan. matath atathiyenawa. habayinayakayo na. mage ata walata mamayi nayakaya. noddakin me wage gana gedi. mamath bouddayek. sirrawatama. nodokin mun therawadaya winasa karanawa. gahapiyaw amana plaka hathikareta. ",
            "likes": "+2"
        },
        {
            "comment": " කෝටියක් සංවර සීලයක් රකිනවා කියන උපසම්පදා භික්ෂූන් වහන්සේ කෙනෙක් ජීවත්ව සිටි කාලයේ මොනවාද මේ කරල තියෙන්නෙ කියලා තේරුම් ගන්න අමාරුයි අඩුම තරමින් පංසිල් වත් ආරක්ෂා කරල නැහැ කියලා පැහැදිලියි කොහොමත් හොරකම් මැරකම් වංචා දූෂණ කරන දේශපාලුවො වදින නිසා උන්ගෙ ඔලුගෙඩි වල තියෙන කුණුගොඩවල් මේ අයට බලපානවා ඇති කියලා හිතෙනවා ",
            "likes": "+2"
        }
    ]
}