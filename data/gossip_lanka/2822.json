{
    "Source": "https://www.gossiplankanews.com/",
    "Timestamp": "4/29/2021 04:30:00 PM",
    "Headline": "\nදියණිය හිඟමනේ යැව්වයි මව්පිය දෙදෙනා රිමාන්ඩ්\n",
    "News Content": "\nවයස අවුරුදු හතර හමාරක දැරියක් යාචක වෘත්තියේ යෙදවීමට දුන්නේයැයි කියන සිද්ධියේ සැකකාර මව්පිය යුවළක් හා එම දැරිය යාචක වෘත්තියේ යෙදවීමට රැගෙන ගිය බව කියන කාන්තාව ලබන 12 වැනිදා දක්වා රිමාන්ඩ් භාරයේ රඳවා තැබීමට අත්තනගල්ල අංක 02 මහේස්ත්‍රාත් තරංගා රාජපක්ෂ මහත්මිය ඊයේ 28 වැනිදා පස්වරුවේ නියෝග කළාය.  බාදුරාගොඩ ගස්පේ පදිංචි විත්තිකාරින්ගේ මධුමාධව අරවින්ද හා වර්ණකුලසූරිය සඳමාලි ගංගානි යන තරුණ අඹු සැමි යුවළක් හා දෙල්වල කිතලවලාන පදිංචි හේවා ගමගේ රුවන්ති මධුෂානි යන තිදෙනෙක් එසේ රිමාන්ඩ් කරනු ලැබූහ. වයස අවුරුදු හතර හමාරක දැරියක යාචක වෘත්තියේ යෙදවීමේ සිද්ධියක් සම්බන්ධව පල්ලෙවෙල පොලිසිය පරික්ෂණ පවත්වා සැකකාරියන් දෙදෙනා හා සැකකරු අත්අඩංගුවට ගෙන තිබිණ.\n \n  \nඑම නඩුව ඊයේ 28 වැනිදා පස්වරුවේ කැඳවූ අවස්ථාවේ පල්ලෙවෙල පොලිසියේ නඩු මෙහෙයුම් අංශයේ පොලිස් කොස්තාපල් මහින්ද කුමාර (67675) මහතා කරුණු දක්වමින් ලද තොරතුරකට අනුව රුවන්ති මධුෂානි නමැත්තිය සැකකාර අඹු සැමි යුවළගේ වයස අවුරුදු හතර හමාරක දැරියක රැගෙන කොළඹ කොටුව ප්‍රදේශයේ හිඟමන් ඉල්ලමින් සිටියදී අත්අඩංගුවට ගත් බව කියා සිටියේය. සැකකාර කාන්තාව අඹු සැමි යුවළගෙන් දිනපතා උදෑසන දැරිය ඉල්ලා ගෙන ගොස් හිඟමන් ලබාගැනීමෙන් පසුව සවස කිසියම් මුදලක් ද සමග ආපසු ගෙනවිත් බාරදෙන බව මූලික පරික්ෂණවලදී හෙළි වී ඇති පොලිස් කොස්තාපල්වරයා කීය.මෙහිදී දැරිය රන්මුතුගල ළමා නිවාසයේ රඳවා තැබීමට නියෝග කළ මහේස්ත්‍රාත්වරිය සැකකාර මව්පිය යුවළ හා අනෙක් සැකකාරිය එසේ රිමාන්ඩ් භාරයේ රඳවා තැබීමට නියෝග කළාය. නැවත කැඳවීම මැයි 12 වැනිදාට කල් තැබිණ. පල්ලෙවෙල පොලිස් ස්ථානාධිපති ප්‍රධාන පොලිස් පරික්ෂක ප්‍රියන්ත රත්නායක මහතාගේ උපදෙස් පරිදි එහි උප පොලිස් පරික්ෂිකා අනුෂා කුමාරි මහත්මිය හා එහි නඩු මෙහෙයුම් අංශයේ පොලිස් කොස්තාපල් මහින්ද කුමාර (67675) යන නිලධාරිහු පැමිණිල්ල මෙහෙයවූහ. (වාරණ-ආනන්ද ඉ. ජයකොඩි) \n",
    "URL": "https://www.gossiplankanews.com/2021/04/blog-post_43.html\n",
    "Category": "N/A",
    "comments": [
        {
            "comment": " අනේ අහිංසක පුංචි දුවෙක්.... අව්වේ වේලිලා කිසිම ආරක්ෂාවක් නැතිව මොන තරම් දුකක් විඳින්න ඇතිද ? අම්මල නෙමෙයි මුර්ගයෝ. මේ වගේ අම්මලාට තමයි ඊළඟ ආත්මේ ළමයි නැතිව උපදින්නේ. ",
            "likes": "+18"
        },
        {
            "comment": " ස්ටාර් වලට යවල දරුවන් ගෙන් හම්බ කරන එක මීට වඩා ටිකක් පොශ්. නැතිව දෙකෙ වෙනසක් නෑ. අද බලනකො පොඩි ගවුම් කෑලි අන්දල පුලුවන් තරම් තරග වලට යවල ඊට පස්සෙ එකෙන් හම්බකරන එකත් බිස්නස් එකක් වෙලා. නම කියනෙ නැතුවට කියවන්න කොට මතක් වෙන අය ඉන්නවනෙ ",
            "likes": "+21"
        },
        {
            "comment": " පවු මහා ජාතිය. රාවනා ගෙන් ලු එන්නෙ හැබයි පොඩි ලමයින්ගෙන් බඩගින්න නිවගන්නෙ. නැත්නම් මිනිහා බිරින්ද ව යවනව තම්බි රටට ගෘහ සෙවය කරල මිනිහට කන්න බොන්න ",
            "likes": "+3"
        },
        {
            "comment": " මහ ජාතිය නෙවෙ බන්. එකෙක් දෙන්නෙක් ආතක් පාතක් නැතිව උන්නට බහුතරය එහෙම නෑ. පවුල නඩත්ට්ගු කරන්න ආසවෙන් කට්ට කන උන් ඉන්නව. දුක් විදින්න උන් ඉන්නව. 2, 3% ක් වගෙ උන් කරන වැඩ තමා කැපිල පෙන්නෙ. එකයි වෙනස ",
            "likes": "0"
        },
        {
            "comment": " Dan ithin lama niwase un lamayawa dushanaya karapuwahama hari. ubala unta neethiya kriyathmaka karanne katin witharai camera ussagena gihin. ubala dakkada eak balanna apu lawyers la katha kale dushanaya una lamainge paththata waradda dala. naduwa ahannath kalin un ekai kale. video shakshi thiyeddith kawru hari ugannuwada kiyala ahauwwa. onna rate hati. ",
            "likes": "+7"
        },
        {
            "comment": " Nandareta Galleface eke maruna thanakola penawa. Para lamai aran higa kala business karana un penne ne. Penne koheda? Uu yanakota para depatta clear karanawane. Shit! Thawa loke uthumma ratalu ",
            "likes": "+3"
        },
        {
            "comment": " මේ එක ආකාරයක සිගමන් යැවිමක්. දරැවො හදන්න ඹ්න කරන්න පුලුවන්නම් විතරයි. වද දිදි ඉන්නෙ නැතිව මහන හරි ආගමික තැනකට බාර දුන්නනම් හරි. තමන්ගෙ තියන කුලප්පුවට ලොකු එකාට 18,20 දිත් ළමයි හදනවා. හදල ඉතිරි එවුන්ගෙ බර අදින්න දැවැදි හොයල බන්දල දෙන්න බලාපොරොත්තු වෙන්නෙ පවුලෙ ලොකු එකාට කියල. හරියට එක ළමයි බඩට දුන්න වගේ. දෙමළ පවුල්වලත් මෙය දකින්න පුලුවන්. සිංහල පවුල්වල නම් එක්කො ලොකු එකාට කවදාවත් කසාදයක් කර ගන්න හම්බ වෙන්නෙ නැ නැත්නම් පවුල කඩල. යැපිමේ එක එක විධි. ",
            "likes": "+4"
        },
        {
            "comment": " මධුමාධව අරවින්දලා ඔහොම තමා ",
            "likes": "0"
        }
    ]
}