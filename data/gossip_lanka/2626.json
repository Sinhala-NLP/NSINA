{
    "Source": "https://www.gossiplankanews.com/",
    "Timestamp": "12/31/2020 06:00:00 AM",
    "Headline": "\nජනවාරි 11 වැනිදා පාසල් විවෘත කරන්නේ නිසි සැලසුමකට අනුවයි\n",
    "News Content": "\nඅධ්‍යාපන කටයුතු කර ගැනීමට නොහැකි නිසා දරුවන් සිටින්නේ විශාල මානසික පීඩනයකින්. තවදුරටත්දරුවන්ගේ අධ්‍යාපන කටයුතු නතර කිරීම සුදුසු නැති නිසා ලබන ජනවාරි මස 11 වැනිදා පාසල් විවෘතකිරීමට තීරණය කළේ යැයි අධ්‍යාපන අමාත්‍ය මහාචාර්ය ජී.එල්. පීරිස් 29දා පැවැතිමාධ්‍ය හමුවේදී පැවැසීය. පාසල් විවෘත කිරීම පිළිබඳව තීරණය කරනු ලැබුවේ කිසිදු පටු දේශපාලන දෘෂ්ටිකෝණයකින් නොවන බවද ඔහු කීය.2021 වසරේ ජනවාරි 11 දින පාසල් විවෘත කිරීම පිළිබඳව තීරණය ගනු ලැබුවේ පටු දේශපාලනදෘෂ්ටිකෝණයකින් නෙවෙයි. පාසල් ආරම්භ කිරීමට හේතුව නම් දූ දරුවන්ගේ අනාගතය සහ සුබසිද්ධියසඳහායි. අපේ රටේ මවුපියන් විශාල ගැටලු ප්‍රමාණයකට මුහුණ දෙනවා දූ දරුවන්ගේ අධ්‍යාපන කටයුතුසම්බන්ධව. \n\n\n\nමධ්‍යම පළාතේ ඇතැම් පොලිස් වසම් කිහිපයක් හුදෙකලා කරනු ලැබුවා. එම නිසා එම පොලිස් වසම්වලපිහිටා තිබෙන පාසල් ආරම්භ කිරීමට හැකියාවක් නෑ. නමුත් මවුපියන්ගෙන් ඉල්ලීමක් තිබුණා දරුවන්ට පාසලටගොස් ඉගෙනීම් කටයුතු සිදු කිරීමට නොහැකි නම් නිවෙස ළඟම තිබෙන පාසලට ගොස් තාවකාලිකවඅධ්‍යාපනය සිදුකර ගැනීමට කටයුතු සලසා දෙන්න කියලා. එම ඉල්ලීම සලකා බලා මධ්‍යම පළාත්ආණ්ඩුකාර ලලිත් යූ. ගමගේ මැණික්දිවල මධ්‍ය මහා විද්‍යාලයේ දැනට දරුවන්ට එම පහසුකම් සලසා දුන්නා.ඒ මහතා ඒ සඳහා සාර්ථක වැඩපිළිවෙළක් ක්‍රියාත්මක කළා. දිවයිනේ සෙසු ප්‍රදේශවලත් හැකිතාක්ප්‍රමාණයට එවන් විසඳුමක් ලබාදීමට උත්සාහ දරනවා.අධ්‍යාපන අමාත්‍යාංශය හරහා මේ වන විට සියලුම පාසල් සඳහා රුපියල් ලක්‍ෂ එක්දහස් පනහක්ලබාදීලා තිබෙනවා. පාසල්වලට සෞඛ්‍ය ආරක්‍ෂිත උපකරණ ලබාගැනීම සඳහා එම මුදල් ලබාදී තිබෙනවා.ඊට අමතරව ජනවාරි 11ට පෙර අංග සම්පූර්ණ වැඩපිළිවෙළක් ක්‍රියාත්මක කරනවා. පාසල් භුමිය පිරිසුදුකිරීම හා විසබීජහරණය කිරීම, පන්ති කාමර පිරිසුදු කිරීම, අවශ්‍ය නම් ගිලන් කාමරයක් සූදානම් කිරීම,පන්ති කාමරවල ‍ෙදාරවල් ජනෙල් විවෘතව තැබීම, සිසුන් එකට රැස්ව ආහාර ගැනීම වැළැක්වීමටවැඩපිළිවෙළක් සකස් කිරීම යන සියලුම කරුණු සම්බන්ධව වැඩපිළිවෙළක් ක්‍රියාත්මක කරනවා.සෑම පාසලකටම සෞඛ්‍ය ප්‍රවර්ධන නිලධාරියෙක්ව පත් කරනවා. එම නිලධාරියාව පත් කරන්නේ පාසලතුළ සෞඛ්‍ය ආරක්‍ෂිත වැඩපිළිවෙළ ක්‍රියාත්මක වනවාද යන්න සොයා බැලීමටයි. විශේෂයෙන් දූ දරුවන් පාසල්වලට පැමිණෙන ප්‍රවාහන පහසුකම් පිළිබඳව ගැටලුවක් තිබෙනවා. ඒ සඳහාප්‍රවාහන පහසුකම් රාජ්‍ය ඇමැති දිලුම් අමුණුගම මහතා හා ශ්‍රී  ලංකා ගමනාගමන මණ්ඩලය සමඟඉදිරි දවස් කිහිපයේදී සාකච්ඡා කිරීමක් සිදු කරනවා.1 සිට 5 දක්වා ශේ්‍රණිවල සිසු දරුවන්ගේ පන්ති පැවැත්වීමේදී ආරම්භයක් වශයෙන් පන්තියෙන් සිසුන්කොටසක් සඳුදා, බදාදා හා සිකුරාදා දිනවල පාසලට ගෙන්වා අනෙක් කොටස අඟහරුවාදා සහබ්‍රහස්පතින්දා පාසලට ගෙන්වීමට කටයුතු කරන්න තීරණය කළා.නිර්මාණි ගුණරත්න \n",
    "URL": "https://www.gossiplankanews.com/2020/12/gl-peris.html\n",
    "Category": "N/A",
    "comments": [
        {
            "comment": " හප්පේ මොකට කියනව විධිමත් සැලසුම් ගැන...  අර ගුවන්තොටුපොළේ මැශින් හයි කරා කියලා කිව්වා වගේ...  මේ වගේ වැඩක් හරියට කරගන්න බැරි.... නමුත් කයිවාරුවෙ අඩුවකුත් නැති... මූසලයො ටිකක් අම්මා මුත්තගෙ කාලෙදිවත් දැකලා නෑ.. සත්තයි... ",
            "likes": "+36"
        },
        {
            "comment": " ආන්ඩුව හත්පොලේ ගාගෙන, දැන් සායම බේරගන්න හදනවා ලමයිගේ ජීවිත ඇපේට තියලා. ",
            "likes": "+21"
        },
        {
            "comment": " හොරිකඩ පාලකයෝ ටිකක් මුළු රටක්ම රවටාලා බියගන්වා කාබී සැපට නිදයි ගැසට් මගින් අණ කරලා -\"බදු ග‌ෙවපිය ගඩු කහපිය ගිණි පිඹපිය\" // මේ විදියට කල් යන්නා රට වැසියා වැහැර‌ෙන්නා ඇවිද ගන්න පවා බැරැව යන යන තැන විසිව‌ෙන්නා // රට වැසියනි මේ අහන්න, නිවටකමට සමා නැතේ බදු ග‌ෙවිල්ල ගඩු කැහිල්ල ගිණි පිඹිල්ල නවත්වලා පදමට රත් කල යකඩය තියව් මුන්ගේ කිරිපල්ලේ ",
            "likes": "+19"
        },
        {
            "comment": " kiripalla kiyanne mkadda?oya arts da kare ",
            "likes": "-4"
        },
        {
            "comment": " යුක්‍රේනයෙන් ගෙන්වපු සන්චාරකයන්ට කොරෝනා. කෝ එතනදි ඔය කියන සැලසුම්? ඊයෙ පෙරේදා ඇතැම් ප්‍රාථමික පාසල්වල පෝෂණ මලු බෙදුවා. නිරෝධායනය වෙමින් සිටි දෙමව්පියොත් ඇවිත් ඒවා අරගෙන යනකල් කවුරුත් දන්නෙ නෑ. ",
            "likes": "+11"
        },
        {
            "comment": " අර සංචාරකයො ගෙනාව එක වගේ සැලසුමක් වෙන්ටැ මයෙ හිතේ ",
            "likes": "+6"
        },
        {
            "comment": " කලින් පාරත් ඉස්කෝල පටන් ගත්ත වෙලාවේ අපි දැක්කනේ දීලා තිබුණ පහසුකම් ටික! ",
            "likes": "+6"
        },
        {
            "comment": " lamai mara ganne nathuwa hitapiyaw, ",
            "likes": "+2"
        },
        {
            "comment": " කයිවාරු නොගහ ඔන්නඔහේ ඇරලා දාපං. උඹල සැලසුන් කරලා හුඟක් දේවල් කලානේ රටේ හිටo... කලිනුත් ඇරියේ. ඇරියට වඩා වේගෙන් වැහුවේ හිටං ",
            "likes": "-1"
        }
    ]
}