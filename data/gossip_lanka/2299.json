{
    "Source": "https://www.gossiplankanews.com/",
    "Timestamp": "5/29/2020 11:14:00 AM",
    "Headline": "\nශ්‍රී මහා බෝධීන් වහන්සේ සුළඟින් ආරක්ෂා කිරීමට ඔසු පැළ සිටුවලා\n",
    "News Content": "\n\n\n\nඅනුරාධපුර ජය ශ්‍රී මහා බෝධින් වහන්සේ සුළඟින් ආරක්ෂා කර ගැනීම සඳහා සුළං බාධකයක් ලෙස රන්කිහිරියා, සඳුන් සහ කොහොඹ යන ඖෂධීය පැළ රෝපණය කිරීමේ ව්‍යාපෘතියක් ක්‍රියාත්මක කිරීමට භූ විද්‍යා සමීක්‍ෂණ හා පතල් කාර්යාංශය කටයුතු යොදා තිබේ.\n\nමේ පිළිබඳ කළ විමසීමේදී එම කාර්යාංශය සඳහන් කර සිටියේ, ජුනි 05 වැනිදාට යෙදෙන ලෝක පරිසර දිනට සමගාමීව මෙම ව්‍යාපෘතිය සිදු කෙරෙන බවයි. අදාළ නායක ස්වාමීන් වහන්සේලාගේ අනුදැනුම හා උපදෙස් මත සිදු කෙරෙන මෙම ව්‍යාපෘතියට අමතරව අටමස්ථානයද ආවරණය වන අයුරින් එම සිද්ධස්ථානයන්හි ඖෂධ පැළ සිටුවීමට භූ විද්‍යා සමීක්ෂණ හා පතල් කාර්යාංශය කටයුතු යොදා තිබේ.\n\n\n\n\n\n කෙසේවුවද මෙලෙස රෝපණය කෙරෙන පැළ එම සිද්ධස්ථාන භූමියේහි වෙසෙන වඳුරන්ගෙන් ආරක්‍ෂ කර ගැනීම සඳහා විශේෂ යකඩ ආවරණ සවි කර පැළය අඩි 10ක් වර්ධනය වන තෙක් ආරක්‍ෂා කිරීමට කාර්යාංශය සැලසුම් කර ඇත.\n\n  එසේම භූ විද්‍යා සමීක්ෂණ හා පතල් කාර්යාංශයේ අනුරාධපුර ප්‍රාදේශීය කාර්යාලයේ ක්ෂේත්‍ර නිලධාරින් විසින් සෑම මාස 03කට වරක් මෙම ඖෂධීය පැළ සිටුවා ඇති ස්ථානයන් නිරික්‍ෂණය කර ඒ පිළිබඳ වූ සම්පූර්ණ වාර්තාවක් කොළඹ පිහිටි භූ විද්‍යා සමීක්‍ෂණ හා පතල් කාර්යාංශයේ ප්‍රධාන කාර්යාලයට ඉදිරිපත් කරනු ඇත.\n\nමෙවර ලෝක පරිසර දිනය නිමිති කර ගනිමින් භූ විද්‍යා සමීක්ෂණ හා පතල් කාර්යාංශය මගින් දීප ව්‍යාප්තව පැළ සිටුවීමේ වැඩසටහනක් ක්‍රියාවට නැංවේ.\n\nමෙම වැඩසටහන යටතේ බෞද්ධ, ඉස්ලාම්, කතෝලික හා හින්දු ආගමික ස්ථාන සියල්ල නියෝජනය වන අයුරින් සෑම දිස්ත්‍රික්කයකම පිහිටි ආගමික ස්ථානයකම පැළ සිටුවීමට කටයුතු යොදා ඇති අතර, මෙම වැඩසටහන භූ විද්‍යා සමීක්ෂණ හා පතල් කාර්යාංශයේ ප්‍රාදේශීය කාර්යාල මගින් සංවිධානය කරේ.\n\nඒ අනුව එක් ආගමික ස්ථානයක පැළ 05ක් සිටුවීමට සැලසුම් කර ඇති අතර, වසර 03ක පමණ කාලයක් මෙම පැළ රැක බලා ගැනීමේ පසු විපරම් යාන්ත්‍රණයක්ද ක්‍රියාත්මක වේ.\n\n(නිදර්ශනී වික්‍රමසිංහ)\n",
    "URL": "https://www.gossiplankanews.com/2020/05/sri-maha-bodhi-plants.html\n",
    "Category": "N/A",
    "comments": [
        {
            "comment": " UNP gov did the best ",
            "likes": "-2"
        },
        {
            "comment": " It was President Premadasa who saved this tree when some terrorists tried to kill this tree. Today people have forgotten that . ",
            "likes": "+6"
        },
        {
            "comment": " අපූරු ක්‍රමයක්, පතල් කාර්යාංශයට උද්භිද විද්‍යා රාජකාරි. වැලි, පස් හොර ව්‍යාපාර පාලනය තනිකර චන්ද්‍රසේනගෙ හොර මුලටද? චන්ද්‍රසේනට චන්ද කරන්න මුදල් අවශ්‍යයි. ඒත් ශ්‍රී මහා බෝධියට පතල් කාර්යාංශයේ පිහිටද? ",
            "likes": "+10"
        },
        {
            "comment": " දේශපාලනයට සම්බන්ධ පට්ට ම පට්ට හොරෙක් දූෂිතයෙක් වංචනිකයෙක් ඔය වැඩ කටයුතු වලට සම්බන්ධ කර ගැනීමෙන් වලකින්න. ",
            "likes": "+2"
        },
        {
            "comment": " දේශපාලනයට සම්බන්ධ පට්ට හොරුන් දූෂිතයන් වංචනිකයන් මිනීමරුවන් තක්කඩීන් ඔය වැඩවලට හවුල් නොකර ගන්නවානම් වඩා හොඳයි. ",
            "likes": "-1"
        },
        {
            "comment": " Bauddayo kiyanne anith okkoma agam mithyadushtikai kiyala. Eth mole tiyena kalpana karanna shakthiya tiyena onama kenekta terum ganna puluwan loke mithyadushtikama darshane mokakda kiyala. Mamanam gas, gal, kadu, dath, kess wadina mithyadushtikayeku nowemi. ",
            "likes": "-6"
        },
        {
            "comment": " MODA THAKA THEERU BOUDHAYO. ",
            "likes": "-10"
        },
        {
            "comment": " Sira kathawa. ",
            "likes": "-5"
        },
        {
            "comment": " හැම ආගමික සිද්දස්තානෙම පැල 5 ගානෙ හිටවන වෙලාවෙ මේ රටෙ ඉන්න කන්න නැතුව ඉන්න මිනිස්සුන්ට මොනව හරි කලා නන් හොද නැද්ද ? ",
            "likes": "-14"
        },
        {
            "comment": " බිමල්, ඔයා ඔක්සිජන් නැතුව හුස්ම ගන්න එක්කෙනාගේ මල්ලි නේද? ",
            "likes": "+9"
        }
    ]
}