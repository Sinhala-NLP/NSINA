{
    "Source": "https://www.gossiplankanews.com/",
    "Timestamp": "1/31/2020 08:30:00 AM",
    "Headline": "\nශ්‍රි ලංකාවේ ජනතාවට මුඛ ආවරණ පලඳින ලෙස උපදෙස් දී නෑ\n",
    "News Content": "\n\n\nකොරෝනා රෝගී තත්ත්වය හේතුවෙන් ශ්‍රී ලංකාවේ ජනතාවට මුඛ ආවරණ මිලදීගෙන පලඳින ලෙස කිසිම අවස්ථාවක උපදෙස් දී නොමැති බව රජය අවධාරණය කරයි.ශ්‍රී ලංකාව තුළ පසුගිය කාලයේදී පැවති ඩෙංගු \nවසංගතයෙන් පුද්ගලයන් 100කට වැඩි ප්‍රමාණයක් මියගිය බවත්, කොරෝනා රෝගී තත්ත්වය සම්බන්ධයෙන් අනියත බියක් ඇති කරගත යුතු නොමැති බවත් උසස් අධ්‍යාපන, තාක්‍ෂණ, නවෝත්පාදන හා තොරතුරු හා ජනමාධ්‍ය අමාත්‍ය බන්දුල ගුණවර්ධන මහතා සඳහන් කළේය. ප්‍රවෘත්ති දෙපාර්තමේන්තුවේදී 29දා පැවති විශේෂ මාධ්‍ය හමුවේදී අදහස් දක්වමින් අමාත්‍යවරයා මේ බව ප්‍රකාශ කළේය.\n\nකොරෝනා වෛරසය සම්බන්ධයෙන් සමාජය තුළ බොරු බියක් නිර්මාණය කර ඇති බවත්,\nමේ ආකාරයෙන් ශ්‍රී ලංකාව තුළ ඇති වූ ඩෙංගු වසංගතය සම්බන්ධයෙන් ප්‍රචාරණය කළේනම්, මේ වනතුරු කිසිදු සංචාරකයෙක් ගෙන්වා ගැනීමට නොහැකි වන බවත් හෙතෙම පෙන්වා දුන්නේත්ය.  එමෙන්ම මේ වනවිට පාසල් වසා දැමීමට හෝ ක්‍රීඩා උත්සව නැවැත්වීමට කිසිදු තීරණයක් ගෙන නොමැති බවද බන්දුල ගුණවර්ධන මහතා පැවසීය.එම මාධ්‍ය හමුවේ \n\n\n\n\nවැඩිදුරටත් අදහස් දැක්වූ බන්දුල ගුණවර්ධන අමාත්‍යවරයා,\n\n\"කොරෝනා වෛරය සම්බන්ධයෙන් දරුවන් සහ දෙමවුපියන් අතර විශාල භීතිකාවක් නිර්මාණය වෙලා තිබෙනවා. සමාජ ක්‍රමය තුළ පමණට වඩා බියවූ තත්ත්වයක්, ජනමතයක් ලෙස කාන්දු වන බව පෙනෙන්නට තිබෙන බව අග්‍රාමාත්‍යතුමා සමග පැවතුණ සාකච්ඡාවේදීත් සාකච්ඡා වුණා. පමණට වඩා තාව බියගන්වීමේ ව්‍යාපාරයක් තිබෙන බව එහිදී අවධානයට ලක්වුණා. අපේ රටේ ඩෙංගු වසංගතයක් තිබුණා. ඒ කාලයේදී පාසල් දරුවෝ පමණක් නෙමෙයි වෛද්‍යවරුන් සහ ඔවුන්ගේ දරුවන් පවා බේරාගන්න නොහැකිව මියගියා. 100ට අධික සංඛ්‍යාවක් මියගියා. ඩෙංගු උවදුර මැඩලීම් සඳහා පුළුල් ජාතික ව්‍යාපාරයක් ආරම්භ කළ විට අපේ රට සම්බන්ධයෙන් විදේශීය රටවල ප්‍රචාරය උනානම් මේ වෙනතෙක් කිසිම සංචාරකයෙක් ලංකාවට ගෙන්වාගන්න වෙන්නේ නැහැ.\n\nමීට පෙර මැලේරියා වසංගත පැවති කාලයේ රට තුළ මැලේරියා වසංගතය අවම කරගැනීම සඳහා කැපවී කටයුතු කළ නායකයන් සිටියා. සෞඛ්‍ය අමාත්‍යාංශයේ උපදෙස් අනුව අධ්‍යාපන අමාත්‍යාංශය පාසල් වෙත චක්‍රලේඛ නිකුත්කර තිබෙනවා.පාසල් සිසුන් මුඛ ආවරණ මිලට ගෙන පලඳින ලෙස කිසිම අවස්ථාවක සෞඛ්‍ය අමාත්‍යාංශය හෝ අධ්‍යාපන අමාත්‍යාංශය උපදෙස් දීලා නැහැ. ඒනිසා බොරදියේ මාළු බාන්න උත්සාහ කරන ඇතැම් ව්‍යාපාරික ප්‍රජාවන් මේ තත්වය යටතේ අධික මිලට මුඛ ආවරණ අලෙවි කරන බව වාර්ත වෙනවා. ඒ නරක තත්වයක්. මුඛ ආවරණ පලඳින්න අවශ්‍ය වුණොත් ඒ බව මේ අමාත්‍යාංශ දැනුම් දෙනවා. දැනට එවැනි තත්වයක් අවශ්‍ය නැහැ. ඒ වගේම පාසල් වැසීමක්, ක්‍රීඩා උත්සව නැවැත්වීමක් පිළිබඳ කිසිම තීන්දුවක් අරගෙන නැහැ.\n\nඩෙංගු වසංගතය පැවැති කාලපරිච්ඡේදය තුළදී පාසලේදී ඩෙංගු හැදිලා පාසල තුළදී දරුවෙකු මියගියත් එක දවසක්වත් පාසල වැහුවේ නැහැ. වසංගතය පිටුදැකීමට අවශ්‍ය ජාතික වැඩසටහනක් තමයි ඒ වෙනුවට ක්‍රියාත්මක කළේ. පාසල් සිසුන් මේ රෝගයට ගොදුරු වුණ බව හඳුනාගෙන නැහැ. හදිසි දරුණු වසංගත තත්වයක් පවතිනවා නම්, ඒ සඳහා අවශ්‍ය උපදෙස් ක්‍ෂණිකව නිකුත් කරනවා. කටකතා සහ සමාජ මාධ්‍ය ඔස්සේ යන වැරදි ප්‍රචාරණවලට බියවීමට අවශ්‍ය නැහැ.\n\nචීනය කියන්නේ අපේ රටට අමාරු අවස්ථාවලදී දුක්වී සැදී පිහිටවෙන්න හිටපු මිත්‍ර රටක්. ජාත්‍යන්තර මට්ටමේ විවිධ ක්‍රියාවලදී චීනය ශ්‍රී ලංකාවට උදවුකර තිබෙනවා. ඒ නිසා චීනයේ ඇතිවී තිබෙන මේ තත්ත්වය ගැන\n\n\n\n\nබලවත් ලෙස කම්පනයට සහ කනගාටුවට පත්වෙන අතර, මේ වෙනුවෙන් චීන රජයට ලබාදිය හැකි උපරිම සහාය ලබාදීමට බලාපොරොත්තු වෙනවා” යනුවෙන් පවසා සිටියේය.\n\n\"සෞඛ්‍ය අමාත්‍යාංශයේ වසංගත රෝග අංශය මගින් ලබාදුන් උපදෙස් මාලාව ඒ ආකාරයෙන්ම පාසල් වෙත යොමු කළා. ඒ වගේම විදුහල්පතිවරු නිතරම අපෙන් අහනවා ක්‍රීඩා උත්සව නවත්වන්නද කියලා. ක්‍රීඩා උත්සව හෝ බාහිර ක්‍රියාකාරකම් කිසිවක් නවත්වන්න එපා කියලා අපි උපදෙස් දී තිබෙන්නේ. මොකද එහෙම එකක් හරි නැවැත්තුවොත් අනවශ්‍ය බියක් රට තුළ ඇති වෙනවා. වැරදි ප්‍රචාර යනවා. අධ්‍යාපන බලධාරීන් සියලු දෙනාම මේ අවස්ථාවේදී අවධානය යොමුකර අනවශ්‍ය බියක් ඇති නොකර දරුවන්ට පාසලට වෙනදා වගේ එන්න දෙන්න කියා ඉල්ලා සිටිනවා.\"\n\n\"මේ වනවිට කොරෝනා වෛරසය සම්බන්ධයෙන් ජනතාව තුළ අනවශ්‍ය බියක් ඇති වී තිබෙනවා. නිවැරදි තොරතුරුවලට වඩා වැරදි තොරතුරු සමාජගත වීමේ ප්‍රවණතාව වැඩි නිසා මේ බිය වැඩි වී තිබෙනවා. මේ රෝගී තත්වය බෝ වන රෝගී තත්වයක්. කොරෝනා කියන වෛරසය මගින් බෝ වන්නේ. මේ වෛරසයට විශේෂිත ප්‍රතිකාර ක්‍රමයක් නැහැ. ඒ නිසා බෝ වීම වැළැක්වීමයි සිදුකළ යුත්තේ. සාමාන්‍ය වෛරසයක් වැලඳුණ අයට කරන ප්‍රතිකාර තමයි මේ වෛරසය වැලඳුණ අයට සිදුකරන්නේ.\n\nකොරෝනා වෛරසය ලෝකයට අලුත්ම වෛරසයක් නෙවෙයි. මීට කලින් සාස් ආදී මේ  වෛරසයේ වෙනත්තත්වයන් ලෝකයේ ඇති වුණා. ඒ වගේ මීට වඩා විශාල ප්‍රදේශයක පැතිරීලා මීට වඩා දරුණු අන්දමේ මරණ වාර්තා වුණා. ඒ අනුව බලද්දී කොරෝනා වෛරසය කලින්  වෛරස තරම් දරුණු නැහැ. නමුත් පැතිරීමේ වේගය අනිත් වෙරලට වඩා වැඩියි. නමුත් මරණ ප්‍රමාණය සහ සංකුලතා අඩුයි. මේ නිසා මේකට බය වෙන්න හොඳ නැහැ. නිවැරදි ක්‍රම අනුගමනය කිරීමයි වැදගත් වෙන්නේ.  මේ රෝගය රටට ඇතුළු වෙනවාද කියා සොයාබැලීමට වැඩපිළිවෙළක් සකස්කර තිබෙනවා. ඒ නිසා බය වෙන්න දෙයක් නැහැ. ඒවගේම සමාල්ගත වූවන් නිරීක්ෂණය කිරීමේ ක්‍රමවේදයක් ඇති කර තිබෙනවා.\n\nරෝගියෙකු හමුවුණාත් ඔහු වෙනුවෙන් ප්‍රතිකාර කිරීම සඳහා රෝහල් 12ක් නම් කර තිබෙනවා. මේ වනවිට මුඛ ආවරණ පැලදීම සඳහා සෞඛ්‍ය අමාත්‍යාංශය කිසිදු දැනුම්දීමක් සිදුකර නැහැ. එහෙම අවශ්‍යතාවක් රට තුළ උදාවෙලා නැහැ. මේ රෝගී තත්වය හේතුවෙන් පාසල් තුළ හෝ කිසිම ස්ථානයක මුඛ ආවරණ පැලදීමේ අවශ්‍යතාවක් මතුවෙලා නැහැ. ඒ නිසා ජනතාව කලබල විය යුතු නැහැ. ඒ වගේම මේ වෛරසය භාණ්ඩ මගින් පැතිරෙන්නේ නැහැ. ජනතාව ඒ සම්බන්ධයෙන් බිය විය යුතු නැහැ. ඒවගෙන්ම මේ දිනවල කොරෝනා වෛරසයට අමතරව රට තුළ ඉන්ෆ්ලුවන්සා රෝගය පැතිරෙමින් තිබෙනවා. මේ රෝග දෙකම එක වගේ.\n\nඑකම රෝග ලක්‍ෂණ තිබෙන්නේ. එහෙම කියලා මේ දෙක පටලවා ගන්න එපා. වෛද්‍ය උපදෙස් ලබාගන්න. ඉල්ලුවන්සා රෝගීන්ට මුඛ ආවරණ පලඳන කියලා කියනවා මොකද ඔවුන් මගින් අනිත් අයට මේ රෝගය වැලඳීම වැළැක්වීම සඳහා. ඒ නිසා කැස්ස, හෙම්බිරිස්සාව තිබෙන කෙනෙක් මුඛ ආවරණය පැලදීම වැදගත්. යහපත් සෞඛ්‍ය පුරුදු පිළිපදින්න කියා අපි ඉල්ලා සිටිනවා.”\n\n-චාමර සම්පත්-\n\n",
    "URL": "https://www.gossiplankanews.com/2020/01/bandula-speaks_31.html\n",
    "Category": "N/A",
    "comments": [
        {
            "comment": " අනේ ඇයි මේ මිනිස්සු මෙච්චර උද්දච්ච ? මේ රෝගය නිසා ලෝකයේ හදිසි තත්ත්වයක් ප්‍රකාශ කරලා තියෙන්නේ , මදුරුවන් මරලා ඩෙංගු පාලනය කරාට මේක එහෙම පාලනය කරන්න බෑ. මිනිස්සුන්ගෙන් මිනිස්සුන්ට බෝ වෙනවා. අපේ රටවලින් තවමත් රොගීන් වාර්තා නොවන්නේ පරීක්ෂණ කිරීමේ තිබෙන දුර්වලතා නිසා කියලා තේරුම් ගන්න බැරි ද? ",
            "likes": "+124"
        },
        {
            "comment": " ජාතික බෝවෙන රෝග විද්‍යායතනයේ කායික රෝග විශේෂඥ වෛද්‍ය ආනන්ද ජයවික්‍රම මහතා ආණ්ඩුව බේරාගෙන තමන්ට වටිනාකමක් ගෙන ජනතාව බිල්ලට දීමට කතා කිරීම ශෝචනීය ක්‍රියාවකි, එතුමා කියනවා රෝග ලක්‍ෂණ පෙන්නුම් කරන අය පමණක් මුඛ ආවරණ පළැන්දාම ඇති නිරෝගී අය මුඛ ආවරණ පැළදීම කොහෙත්ම අවශ්‍ය නැහැ කියලා , වෛද්‍යවරයෙක් කියපු පමණින් පිළිගන්න අපි සූදානම් නෑ මහත්තයෝ මක්නිසාද අපටත් මොළයක් තියෙනවා ඔබවැනි වෛද්‍යවරු මොළේ උඩ ඉදගෙන ආණ්ඩුවට කඩේ යනවා ඒකයි, මට මේකට උත්තරයක් දෙන්න රෝහල් කාර්‍ය මණ්ඩලය මුඛ ආවරණ පළදින්නේ එයාලත් රෝග ලක්‍ෂණ පෙන්වන රෝගීන්ද ? ",
            "likes": "+42"
        },
        {
            "comment": " වෛද්‍ය ආනන්ද ජයවික්‍රම මහත්තයෝ අපි මුඛ ආවරණ පැළැන්දාම ඔයාට තියෙන අමාරුව මොකක්ද මුඛ ආවරණ වලට වියදම් කරන්නේ අපේ සල්ලිනේ, තමන්ගේ රාජකාරිය හරියට කරන්ඩ නිකන් අහක යන කුණුගොවල් අතගගා කාළය කාදමන්නේ නැතිව, ඔබතුමාලට පඩි ගෙවන්නෙත් අපේ සල්ලි වලින්, නිකන් ආණ්ඩුවේ උවමනාවට ණයට කහින්ඩ එපා ",
            "likes": "+32"
        },
        {
            "comment": " \"ඩෙංගු වසංගතයෙන් පුද්ගලයන් 100කට වැඩි ප්‍රමාණයක් මියගිය බවත්\" \"ඩෙංගු හැදිලා පාසල තුළදී දරුවෙකු මියගියත්\" මාර ආඩම්බරයක් නේද තියෙන්නේ? ",
            "likes": "+13"
        },
        {
            "comment": " තමන්ට පුද්ගලික වාසි ගන්ඩ බලාගෙන ජනතාව පාවලා දීලා ආණ්ඩුවට හෝ එක එක ආයතන වලට හෝ එක එක පුද්ගලයන්ට කඩේ යමින් වැඩ කරන වෛද්‍යවරු ඉංජිනේරුවෝ ඇතුළු උගතුන්ගේ ක්‍රියාකාරකම් නිසා රටේ ජනතාව උගතුන් බුද්ධිමතුන් කෙරෙහි තබා ඇති විශ්වාසය දේශපාලකයන් කෙරෙහි තැබු විශ්වාසය මෙන් පළුදු වෙමින් පවතී ",
            "likes": "+12"
        },
        {
            "comment": " සරලවම කාරනාව මේකයි. අනිත් සියලුදේම වගේ රටේ මුඛ ආවරණත් කීය දීලවත් ගන්න නෑ. හරියට පෝහොර වගේ. ඉතින් දැන් කියනව මුඛ ආවරණ උවමනා නැතිලු. කැමති කෙනෙක් මුඛ ආවරණ දාගෙන හිටියට මුන්ට මොකද? ",
            "likes": "+2"
        },
        {
            "comment": " ලෙඩේ හැදුනාමද මුක ආවරන දාන්න ඕන?????? ඇයි මුක ආවරන ගෙනැල්ල නැති හින්දාද? මුන් කියන කතාවල අනිත් පැත්ත කරන්න. ",
            "likes": "+16"
        },
        {
            "comment": " අනේ අංකල් ඔයා ඔය මුකුත් නැතුව පොඩ්ඩක් IDH පැත්තේ යන්නකෝ පුලුවන් නම් ",
            "likes": "+71"
        },
        {
            "comment": " ලංකාවේ ජනතාවට උපදෙස් දීල තියෙන්නෙ (පු)ක ආවරණ පළදින්න විතරයි. මොකද මේ බන්දුල වගේ උන් අරින ඇරිල්ලට ඒකවත් ඉතුරු වෙන්නෙ නැති නිසා. ",
            "likes": "+301"
        },
        {
            "comment": " බන්දුල ගුණවර්ධන, කෙහෙළිය රඹුක්වැල්ල, උදය ගම්මන්පිල, මහින්දානන්ද වගේ උදේ කීව එක හවසට වෙනස් කරන මිනිස්සු කියන දේ ප්‍රවුර්ති විදිහට අහන්න තරං මේ රටේ මිනිස්සු අවාසනාවන්ත වුනේ ඇයි. ඇත්තටම අපි අපිගැන කණගාටු විය යුතුයි, මේකට අදාල නැතත් කියන්න ඕන, අපේ දරුවෙක් දැන් ඒ ලෙවල් පන්ති යනවා, ඒ පන්තිවල ගුරුවරු කියනවලු උඹල දරුවනේ පුළුවන් තරම් ආත්මාර්ථකාමී වෙයල්ලා කියල, අපේ දරුවන්ගෙ හෙට දවස ඉතාම භයානකයි, මම වෙනුවෙන් අනිකා මරණ තත්වෙට සල්ලි වලට උගන්වන ගුරුවරු මේ සමාජේ නිර්මාණය කරනවා. ",
            "likes": "+38"
        },
        {
            "comment": " 😂😂😂 ",
            "likes": "+8"
        },
        {
            "comment": " Super comment Thejan. ",
            "likes": "+5"
        },
        {
            "comment": " I was going to type this...well said.. ",
            "likes": "+5"
        },
        {
            "comment": " චීනෙට පාලනය කර ගන්න බැරි වුන පැතිරීම ලංකාවට මාස්ක් දාන්නෙත් නැතුව පාලනය කර ගන්න පුලුවන් කියලා කියන්නේ මොන පදනමකින්ද? තමන්ගේ රටවැසියන්ගේ ජීවිත ගැන ඔබතුමාලගේ වගකීම මෙසේ පැහැර හරීම කොතරම් ලැජ්ජාසහගතද? ",
            "likes": "+22"
        },
        {
            "comment": " කොරෝනා වෛරසයෙන් ආරක්ෂා වීමට සියලුම පාර්ලිමේන්තු මන්ත්‍රීවරුන් හා පාර්ලිමේන්තු කාර්යමණ්ඩලවලට අධි ආරක්ෂිත මුඛ ආවරණ පන්දාහක් ඇණවුම් කර තිබේ. කථානායක කරූ ජයසූරිය විසින් පාර්ලිමේන්තු අරමුදලින් මෙම කටයුත්ත සිදු කර තිබේ. ",
            "likes": "+8"
        },
        {
            "comment": " කරුණා කරල ඔබතුමා මුඛවාඩමක් දාගෙන ඉන්නවද? ",
            "likes": "+26"
        },
        {
            "comment": " Even if we want to wear, masks are not available... ",
            "likes": "+26"
        },
        {
            "comment": " That is why this idiot says its not complusory to wear . he is again trying to lie to people!! Dan sapada? ",
            "likes": "+15"
        },
        {
            "comment": " ISIS Terrorist Muslims can cover their faces with burka... But We are not allowed to wear a face mask to stay safe from deadly corona virus..?? Who the f@#$ is this idiot 2500 rs mad cow? ",
            "likes": "+4"
        },
        {
            "comment": " Lankawe withrak \"corona virus'' eke bowene nathai ??? ",
            "likes": "+21"
        },
        {
            "comment": " parliament ekata mask 5000 monatada kiyhnko? ",
            "likes": "+8"
        },
        {
            "comment": " කවුරුහරි පිංවතෙක් මේ ගොං බන්දුලයාට යකඩ මුඛවාඩමක් දාලා වෑල්ඩිං කරලා පැත්තකින් තියලා තියන්න පුළුවන්ද? ",
            "likes": "+4"
        },
        {
            "comment": " Wadakarana viruwa athulu nadaya me CORONA disaster eka managed karana widiha athivishishtayi kalin yamapalanaya pasku prharaya ha sambanda viyasanaya nmanage kalatath wada supiriyi wage.  koyi ekath kate keruwawa koranna gaththama redda palle thama.  Thama ape rate unge mona wasanawakata hari galawila thiyenawa.  mun hithana inne NOVEL CORONA ekath hamudawa damala baya korala mardanaya kolahaki kiyala. ",
            "likes": "+4"
        },
        {
            "comment": " සහයොගය දැක්වීම සදහ ඔබ සහ ඔබගේ පවුලේ උදවිය චිනයට පිටත් කර යැවිමට අපි කැමති ඔබ කැමතිද... ",
            "likes": "0"
        },
        {
            "comment": " mm ",
            "likes": "-1"
        },
        {
            "comment": " Apitath barida danne naha Director post ekak ganna,kiyana gottak allannam. ",
            "likes": "-2"
        }
    ]
}