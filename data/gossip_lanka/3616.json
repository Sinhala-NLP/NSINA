{
    "Source": "https://www.gossiplankanews.com/",
    "Timestamp": "8/30/2022 03:00:00 PM",
    "Headline": "\nබොරතෙල් නැව ගොඩ නොබෑමෙන් දවසකට ඩොලර් 120000ක් ගෙවන්න වෙලා\n",
    "News Content": "\nපසුගිය 23 වැනිදා මෙරටට පැමිණි බොරතෙල් මෙට්‍රික්ටොන් 90,000ක් සහිත නැව ගොඩ බෑමට කටයුතු නොකිරීම හේතුවෙන් එදින සිට සෑම දිනකම ඩොලර් එක්ලක්ෂ විසිදහසක මුදලක් ප්‍රමාද ගාස්තු වශයෙන් ගෙවීමට සිදුව තිබෙන බව තෙල්, වරාය, විදුලි සමගි වෘත්තීය සමිති සන්ධානය සඳහන් කරයි.මේ ආකාරයට රැගෙනවිත් තිබෙන බොරතෙල් පිරිපහදු කිමෙන් පෙට්‍රල්. ඩීසල්, ගුවන් යානා ඉන්ධන හා ගෑස් නිසි ලෙස නොලැබෙන බවට තහවුරු වී තිබෙන බවත්, දැවිතෙල් නිෂ්පාදනය පමණක් ඉහළ ගොස් තිබෙන බවත් එම සන්ධානයේ මාධ්‍ය ප්‍රකාශක ආනන්ද පාලිත මහතා පැවසීය.  දැනට පිරිපහදු කිරීම්වලට ලක් කරනු ලබන්නේ, උරල් නමැති මෙම බොරතෙල් වර්ගය බවත්, \n\n \n\n\n \nමෙහිදී මෙට්‍රික්ටොන් 5,000ක් පිරිපහදු කිරීමේදී 52%ක් ලැබෙන්නේ දැවිතෙල් බවත් හෙතෙම පවසා සිටියේය. මෙරට පිරිපහදුවට ගැළපෙන්නේ මර්බන් නමැති බොරතෙල් වර්ගය බවත්, එම බොරතෙල් පිරිපහදු කිමෙන් දැවිතෙල් ලැබෙන්නේ, 30%ක ප්‍රමාණයක් වන අතර, එම වර්ගය තුළින් ඩීසල්, පෙට්‍රල්, භූමිතෙල්, ගෑස් නැ , දැවිතෙල්, ගුවන් යානා ඉන්ධන ලබාගත හැකි බවත් ආනන්ද පාලිත මහතා ප්‍රකාශ කළේය. එසේම ඌරල් නමැති බොරතෙල් පිරිපහදුවෙන් ගෑස් නිෂ්පාදනයක් සිදුනොවන තරම් බවත්, නැප්තා නිෂ්පාදනයත්, ඩීසල්, පෙටල්, ගුවන් යනා ඉන්ධන හා භූමිතෙල් නිෂ්පාදනයත් සැලකිය යුතු ප්‍රමාණයකින් පහළ ගොස් තිබෙන බවත් පවසා සිටි ඒ මහතා, වැඩිම නිෂ්පාදනයක් ලෙස ලැබෙන්නේ දැවිතෙල් නිසා රටට විශාල පාඩුවක් සිදුවන බවද සදහන් කළේය.\n\n \n\n\n \n මර්බන් බොරතෙල් අඩු මුදලකට මිලදී ගැනීමට තිබියදී උරල් නමැති බොරතෙල් වැඩි මිලට මිලදී ගනිමින් රටට විශාල පාඩුවක් සිදුකරන බවත් මේ නිසා බලධාරීන් මේ පිළිබඳ විධිමත් පරීක්‍ෂණයක් සිදුකළ යුතු බවත් ආනන්ද පාලිත මහතා පවසා සිටියේය. (ඉන්දික හේවාවිතාරණ )  \n",
    "URL": "https://www.gossiplankanews.com/2022/08/oil-issue.html\n",
    "Category": "N/A",
    "comments": [
        {
            "comment": " හරි ගියොත් දේශපාලකයො, වැරදුනොත් නිලධාරි ",
            "likes": "+13"
        },
        {
            "comment": " මේ සංගම කාරයා හරියට බොරු කියනවා. Petrol දෙන්න පුළුවන් කිව්වා 120 ට. මුව විස්වාසය නැහැ ",
            "likes": "0"
        },
        {
            "comment": " මේ තමා මානව විරෝධී Anglo-American යක්ෂ අක්ෂය විසින් ෆැසිස්ට්වාදී නරුමයන් කීපදෙනෙකු යොදාගෙන කරගෙන යන අලුත්ම කුමණ්ත්‍රණය. ",
            "likes": "0"
        },
        {
            "comment": " සාධනීය පරිනත කන්චනා හූ හූ හූ ",
            "likes": "+11"
        },
        {
            "comment": " මුගේ අප්පා ගස් කපපු පල් හොරෙක් ",
            "likes": "+1"
        },
        {
            "comment": " අපෝ ඕවට ගෙවන්න ලංකාවට සල්ලි නැතුවද. වුර්තිය සමිති බොරුවට කාලේ නාස්ති කරනවා.  උතුරන්න සල්ලි තියන අපට ඕව හීන් සීරුවේ බාගත්තම ඉවරයිනේ.  ඇස වහ කට වහ ටිකක් මතුරන්න ඕන මේ වුර්තිය සමිති කාරයන්ගේ ඇස වහ කට වහ දෝෂ යන්න. ",
            "likes": "+9"
        },
        {
            "comment": " ඒ පාර ආයෙත් පුරුදු සෙල්ලම පටන් අර ගෙනද ",
            "likes": "+7"
        },
        {
            "comment": " I think we have been paying more on demurrage than for the volume of oil we purchase. Are we porously delaying unloading to pay demurrage ? Every shipment we pay this ? why cant they do a proper planning to bring in shipments. If you fore see a delay ant you engage forces to do that ? We have no money for food of fuel. But simply pay for delays ? whose money is this ? ",
            "likes": "+6"
        },
        {
            "comment": " නැව ලංකාවෙ කෙනෙකුට අයිතිද ? ",
            "likes": "+5"
        },
        {
            "comment": " Ya Hooo, කාන්චනා තරුණයි, වැඩ ජවය අම්මෝ, කාර්ය සාධක හා ද, බලපියවු කරන විනාශ ඔල මොට්ටල වැඩ. උන්ට නෙමෙයි ගහන්න ඕනෙ කුණු බයිලා කියන තොපිට. ",
            "likes": "+5"
        },
        {
            "comment": " දේශපාලුවන්ටත් එහා ගිය විනාශයක් මේ රටට කල රාජ්‍ය නිලධාරීන් පිරිසක් යොදාගෙන අදෘශ්‍යමාන බලවේගයක් විසින් ගෙන යන ප්‍රචාරයක් සිදුවේ. ඒ සපුගස්කන්ද පිරිපහදුවට ගැලපෙන්නේ මර්බන් බොරතෙල් යන්නය. බටහිර සූක්ෂම හස්තයකින් මෙහෙයවෙන මේ ප්‍රචාරයේ මූලික අරමුණ පිරිපහදුවට රුසියන් බොරතෙල් ගැනීම වලක්වාලීමත් දෙවනුව පිරිපහදුව වසාදමා සේවකයන් රස්සාවලින් දොට්ට දමා පිරිපහදුව විකුණා දැමීමත්ය. ",
            "likes": "+4"
        },
        {
            "comment": " ලංකාවට උදව් කරන්නැයි මං ක්‍ෂනිකව පුටින්ගෙන් ඉල්ලුවා..-හිටපු ජනාධිපති මෛත්‍රීපාල සිරිසේන. ජනතාව විනාශයට ඇද දැමූ සහ ජනතාව පීඩනයට මර්දනයට ලක්කරන නපුර දුෂ්ඨ අධිරාජ්‍යවාදීන්ගේ බලවේග වලින් තමන්ව ගලවාගන්න සමත් එකම ගැලවුම්කාරයා රුසියාව සහ පූටින් බවට බලවත් විශ්වාසයක් ඇති වෙමින් පවතිනවා. ",
            "likes": "-2"
        },
        {
            "comment": " කෝ මේ රනිල්ට හුරේ දාන සමනළ පැටව ? ",
            "likes": "+2"
        }
    ]
}