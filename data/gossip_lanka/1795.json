{
    "Source": "https://www.gossiplankanews.com/",
    "Timestamp": "7/30/2019 10:00:00 AM",
    "Headline": "\nවාර විභාග ප්‍රශ්නපත්‍ර ඉස්සූ සිසුන් දෙදෙනා අත්අඩංගුවට\n",
    "News Content": "\n\n\n\nඅර්ධ වාර්ෂික වාර පරීක්ෂණය සඳහා සූදානම් කර තිබූ ප‍්‍රශ්න පත‍්‍ර කිහිපයක් සොරාගත්තේ යැයි කියන සිද්ධියක් සම්බන්ධයෙන් මස්කෙලිය පොලිසිය විසින් පාසල් සිසුන් දෙදෙනකු සැකපිට අත්අඩංගුවට ගෙන හැටන් දිසා අධිකරණයේ වැඩ බලන මහෙස්ත‍්‍රාත් එස්.රාම්මුර්ති මහතා වෙත ඉකුත් 26 වැනිදා ඉදිරිපත් \nකිරීමෙන් අනතුරුව එම දෙදෙනා රුපියල් විසි පන්දහස බැගින් වූ ශරීර ඇප මත මුදා හැර යළිත් එම නඩුව 8 වැනිදා කැඳවීමට නියෝග කළේය.\n\nමෙසේ ඇප මත මුදා හරිනු ලැබුවේ හැටන් කලාප අධ්‍යාපන කාර්යාලය යටතේ පාලනය වන මස්කෙලිය ෆෙයාර්ලොන් දමිළ මහා විද්‍යාලයේ 11 ශ්‍රේණියේ අධ්‍යාපනය ලබමින් සිටින දෙදෙනෙකි.\n\nඅර්ධ වාර්ෂික පරීක්ෂණය සඳහා මධ්‍යම පළාත් අධ්‍යාපන අමාත්‍යංශය මගින් විභාගයට අදාළ ප‍්‍රශ්න පත‍්‍ර මුද්‍රණය කර කලාපයේ සියලූම පාසල් වෙත බෙදා හැර තිබූ අතර මස්කෙලිය ෆෙයාර්ලොන් දමිළ මහ විදුහලට ලද ප‍්‍රශ්න පත‍්‍ර\n\n\n\n\nආරක්ෂිතව විදුහල්පතිවරයාගේ කාර්යාලයේ අල්මාරියක ගබඩා කර තිබියදී අල්මාරිය කඩා කිසියම් පිරිසක් එම ප‍්‍රශ්න පත‍්‍ර රැගෙන ගොස් ඇති බවට විදුහල්පතිවරයා විසින් මස්කෙලිය පොලිසියට කරන ලද පැමිණිල්ලක් මත පොලිසිය විසින් සැකකාර සිසුන් දෙදෙනා අත්අඩංගුවට ගෙන තිබේ. ඔවුන්ගෙන ප‍්‍රශ්න කිරීමේදී සිසුන් දෙදෙනාගේ නිවසේ තිබී ඉංගී‍්‍රසි, ගණිතය, කෘෂිකර්මය යන විෂයන්ට අදාළ ප‍්‍රශ්න පත‍්‍ර 11ක් පොලිසිය විසින් සොයාගන්නා ලද බව මස්කෙළිය පොලිසියේ ස්ථානාධිපති පොලිස් පරීක්ෂක ටිරොන් රත්නායක මහතා කියා සිටියේය.\n\nප‍්‍රශ්න පත‍්‍ර සොරාගත්තේ යැයි කියන සිද්ධිය සම්බන්ධයෙන් මස්කෙලිය පොලිසිය තවදුරටත් පරීක්ෂණ පවත්වයි. මස්කෙළිය පොලිසියේ ස්ථානාධිපති පොලිස් පරීක්ෂක ටිරොන් රත්නායක මහතාගේ මෙහෙය වීම යටතේ පො.සැ සමන්ත (40552), පො.කො.රි රත්නායක (3498) යන සැකකරුවන් අත්අඩංගුවට ගත් අතර පො.කො පෙරුමනාගයම් (54761) සැකකරුවන් අධිකරණයට ඉදිරිපත් කර ඇත.\nනුවරඑළිය නාලක රත්නායක\n\n\n",
    "URL": "https://www.gossiplankanews.com/2019/07/term-paper-theft.html\n",
    "Category": "N/A",
    "comments": [
        {
            "comment": " Low college exam ලියපු නාමල් බේබි නිදැල්ලේ ",
            "likes": "+36"
        },
        {
            "comment": " මුන් දෙන්නා අනාගත දියවන්නා හරක් ගාලේ ගොන් බානක් වීමට මූලීක සුදුසුකම් සපුරා ඇත​. ",
            "likes": "+35"
        },
        {
            "comment": " මහ බැංකුව කාපු එකා තවම නිදැල්ලේ. ",
            "likes": "+35"
        },
        {
            "comment": " Plunders of public funds and bank robbers murderers are with full freedom. A term paper minor incident the children are hauled before courts as a great robbery ",
            "likes": "+1"
        },
        {
            "comment": " Apith coppe daala goda giya ewun ",
            "likes": "-6"
        }
    ]
}