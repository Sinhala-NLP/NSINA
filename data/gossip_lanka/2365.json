{
    "Source": "https://www.gossiplankanews.com/",
    "Timestamp": "7/31/2020 03:30:00 PM",
    "Headline": "\nමන්දකින් මියගිය කළු කොටියා වෙනුවෙන් පෙනී සිටීමට ඕමල්පේ හිමියන් ඉදිරිපත්වේ\n",
    "News Content": "\n\n\n\nලක්ෂපාන වාලමලෙයි වතු යායේදි මන්දකට හසු වී මිය ගිය කළු කොටියා වෙනුවෙන් අගතියට පත් පාර්ශ්වයක් වශයෙන් පෙනීසිටීමට ශ්‍රී බෝධි රාජ පදනමේ සභාපති ආචාර්ය ඕමල්පේ සෝහිත හිමියන් සහ තවත් පාර්ශ්වයක් හැටන් මහේස්ත්‍රාත් අධිකරණයෙන් කළ ඉල්ලීම සලකා බැලීම ලබන මස 28 දින දක්වා කල් තැබීමට හැටන් දිසා විනිසුරු \nසහ මහේස්ත්‍රාත් ජේ. ට්‍රොස්කි මහතා පෙරේදා (29) නියෝග කළේය.\nශ්‍රී බෝධිරාජ පදනම වෙනුවෙන් ජනාධිපති නීතිඥ අනුර මැද්දේගොඩ මහතා කරුණු ඉදිරිපත් කරමින් මෙම නඩුවේ අගතියට පත් පාර්ශ්වයක් වෙනුවෙන් නඩුවට පෙනීසිටීමට අවසර ලබා දෙන්නැයි ඉල්ලා සිටියේය.\n\n\n\n\n\n\n2020.05.26 දින ලක්ෂපාන වාලමලෙයි වතු යායේ එළවළු වගා භූමියක වතු කම්කරුවකු විසින් අටවා තිබූ මන්දකට හසු වී පැන්තරා පාදුස් වර්ගයේ ශ්‍රී ලංකාවට පමණක් ආවේනික වූ දුර්ලභ ගණයේ කඳුකර කළු කොටියකු මියයාම සම්බන්ධයෙන් නල්ලතන්නිය වනජීවී කාර්යාලය මගින් හැටන් මහේස්ත්‍රාත් අධිකරණය හමුවේ කර තිබූ පැමිණිල්ලක් පෙරේදා කැඳවූ අවස්ථාවේ ශ්‍රී බෝධි රාජ පදනම සහ පාරිසරික සහ සංස්කෘතික අධ්‍යයන මධ්‍යස්ථානය අධිකරණය හමුවේ පෙනීසිටිමින් හැටන් දිසා විනිසුරු සහ මහෙස්ත්‍රාත් ජේ.ට්‍රොස්කි මහතා ඉදිරියේ කරුණු ඉදිරිපත් කළේය.\n\nපාරිසරික සහ සංස්කෘතික අධ්‍යයන මධ්‍යස්ථානය වෙනුවෙන් පෙනී සිටි නීතිඥ සුජීව ජාසිංහ මහතා කියා සිටියේ මෙම නඩුවට අදාළ දිවියා සම්බන්ධයෙන් 1982 අංක 12 දරන පොදු දේපළට අදාළ වැරැදි පිළිබඳ පනතේ සහ එහි සංශෝධනවල ප්‍රතිපාදන උල්ලංඝනය කිරීම සම්බන්ධවද විමර්ශන සිදුකර චෝදනා ගොනු කළ යුතු බවත්, දිවියාගේ වටිනාකම පිළිබද තක්සේරු වාර්තාවක් කැඳවීම සහ එයට අදාළ විමර්ශනයක් සිදුකරන ලෙසට වනජීවී සංරක්ෂණ දෙපාර්තමේන්තුවේ අධ්‍යක්ෂකවරයාට නියෝගයක් නිකුත් කරන ලෙසත්ය.\n\nදෙපාර්ශ්වයේම කරුණු සලකා බැලු හැටන් මහේස්ත්‍රාත් අධිකරණයේ දිසා විනිසුරු සහ මහෙස්ත්‍රාත් ජේ. ට්‍රෝස්කි මහතා විවෘත අධිකරණය හමුවේ පැවසුවේ දෙපාර්ශ්වයම කඳුකර කොටියා ආරක්ෂා කර ගැනීමට හෝ මදු අටවන අය දැනුවත් කිරීමට හෝ වන සතුන් ආරක්ෂා කර ගැනීමට යම් ව්‍යාපෘතියක් මීට ප්‍රථම මෙම අධිකරණ බල ප්‍රදේශයේ ක්‍රියාත්මක කර ඇතිද යන වගයි.\n\n\n\n\n\n\n මෙහිදී අගතියට පත් පාර්ශ්වය වෙනුවෙන් පෙනීසිටීමට අධිකරණයෙන් අවසර ඉල්ලා සිටි නීතිඥයන් මහේස්ත්‍රාත්වරයා හමුවේ පැවසුවේ මේ සදහා ව්‍යාපෘතියක් සකස් කර ඇති බවත්, එය ඉදිරියට ක්‍රියාත්මක කිරීමට සැලසුම් කර ඇති බවත්ය.\n\nදෙපාර්ශ්වයේ කරුණු විමසා බැලූ මහේස්ත්‍රාත්වරයා මෙම නඩුවට සම්බන්ධ අගතියට පත් පාර්ශ්වය වෙනුවෙන් පෙනීසිටීමට නියෝගයක් ලබා දීම ලබන 2020 ඔක්කතෝබර් 28 දිනට කල් තැබූ අතර, ඊට ප්‍රථම මේ සම්බන්ධයෙන් කරුණු තිබේ නම් ලිඛිතව අධිකරණය වෙත ඉදිරිපත් කරන ලෙස නියෝග කළේය.\n\n(නෝර්වුඩ් රංජිත් රාජපක්ෂ)\n",
    "URL": "https://www.gossiplankanews.com/2020/07/black-tiger-omalpe-thera.html\n",
    "Category": "N/A",
    "comments": [
        {
            "comment": " අවසර හාමුදුරුවනේ ප්‍රයත්නය හොඳයි. නමුත් ඊට වඩා ලොකු කර්තව්‍යක් ඔබ වහන්සේලාට තියෙනවා. පිරිහී යන සඟ සමාජය රැකගන්න, පිරිහී යන මිනිස් සමාජය රැකගන්න. කාලීන බණ කියල හමුරුවරු කියන කුනහර්ප නතර කරවන්න, දේශපාලනයට ගැතිවුන, පන්සලේ ඔප්පුවට රණ්ඩු කරන, රෑට සිවුරු මාරු කරලා සත්තු දඩයමේ, ගෑනු දඩයමේ යන සාමණේර, උපසම්පදා ස්වාමින් වහන්සේලා ට ධර්මය දේශනා කරන්න තියෙනවා. අන්න ඒ වගේ දෙයක් කරන්න බලන්න. දස සිල් බැරි නම් පන්සිල් රකින ස්වාමින් වහන්සේලා ගොඩනගන්න.... ",
            "likes": "+42"
        },
        {
            "comment": " Unwahanse sasanaya rekaganna gaman oya weda karanne. Buddha darmaya kiyanne swabahadarmayath ekka bendunu manasiha widyathmaka darshanayak. ",
            "likes": "+5"
        },
        {
            "comment": " Hebetama dharshanayak kiyanney saththiak da ? Dharshanayak kiyanney kenekuta penuna deyak misa saththia nowei bawa dannawada ? ",
            "likes": "+1"
        },
        {
            "comment": " මේ සදහා ව්‍යාපෘතියක් සකස් කර ඇති බවත්, එය ඉදිරියට ක්‍රියාත්මක කිරීමට සැලසුම් කර ඇති බවත්ය.  ඉදිරියට ක්‍රියාත්මක Karapalla umbalage hora gaanunta dan. Meeharak Lanka gonnu arunama wena saththunta kamathi naha ",
            "likes": "+2"
        },
        {
            "comment": " ආච්චිගෙ රෙද්ද යකෝ, තොපි එදත් බැන්නා, අදත් බනිනවා, ඊලඟ ආත්මෙ තොපේ කටේ පනුවො, අපි කාටත් ඔහොම හිතෙන්නෙ නෑ, ඇයි, අපිට ආශ්‍රයට වැදගත් හාමුදුරුවරු හම්බුනා, පිනට, තොපේ කාලකන්නිකමට ඔක්කොම කසිප්පු කාරයො හම්බුවෙලා තියෙන්නෙ, බුදුහාමුදුරුවෝ ඉන්න කාලෙ අල්ලපු වත්තෙ හිටියෙ ඌරු මරන චුන්ද සූකර, එහෙමයි කියලා, මිනිස්සු පාර වැරදිලා චුන්ද සූකර ලඟට ගියෙත් නෑ, බුදුහාමුදුරුවොන්ට චුන්ද සූකර නාවලා සුදු අන්දන්ට කියලා කිවුවෙත් නෑ, මේ සාසනය තමා විසින් තමාගේ රැකවරනය හදාගන්න තැනක්, බබාලා නාවන තැනක් නෙමේ, සාසනය බුද්ධිමතුන් සඳහාය කිවුවෙ ඒකයි ",
            "likes": "-1"
        },
        {
            "comment": " ආශ්‍රය කරලා තියෙන වැදගතුන්ගේ තරම ඔබගේ කතාවෙන්ම මැනවින් ඔප්පු වෙනවා. ",
            "likes": "+8"
        },
        {
            "comment": " Bohoma hodai hamuduruwane, gihi janathawata Lankawe diviyan araksha karana awasha nathi nisa, oba wahanse peramuna ganima bohoma watina deyak. Thamange amma thatha marala dala giyath dan Lankawe minisunnta ganak na, budu saranai ",
            "likes": "+3"
        },
        {
            "comment": " Dont you have or are you incapable of contributing more valuable entry as a senior bhikku towards Sangha who are going astray abusing the yellow robe, instead cheap media display ? ",
            "likes": "+1"
        },
        {
            "comment": " Me wenuwen idiripath vima itha vatinawa, asarana sathunta mehema vidawala marenna minissunge kriya ,thawa idiriyatawath siduweema valakwanna katayuthu kala uthui.nithi panaweeya uthui.manussakama nathi ,ugathkamak therumak nathi un nithiyata hari baya weine. ",
            "likes": "0"
        },
        {
            "comment": " රාජ්පුත්ගේ තත්තගෙන් ඉගෙනගෙන වගේ අපේ හාමුදුරුවෝ මේ එල්ලිලා මැරිච්ච කොටියෙක්ගෙ මරණයට පෙනීහිටින්නේ ",
            "likes": "-13"
        },
        {
            "comment": " Thamunla wage minissunta,me wage dewal nowatinne athmarathaya wenuwenma jiwath wena nisa.asarana saththunta swbadarmayata afaraya karanna igana ganna. ",
            "likes": "+5"
        },
        {
            "comment": " හොඳයි දුවේ මම \"අෆාරය\" කරන්නම්. අනේ මට පොඩ්ඩක් කියන්නකෝ කොහොමද ඒක කරන්නේ කියලා ",
            "likes": "-2"
        },
        {
            "comment": " Ruwan meeharak pathirana ",
            "likes": "+4"
        }
    ]
}