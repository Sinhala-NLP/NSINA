{
    "Source": "https://www.gossiplankanews.com/",
    "Timestamp": "5/31/2023 08:38:00 AM",
    "Headline": "\nපානදුර දුම්රිය පාලම යට නාඳුනන මළ සිරුරක්\n",
    "News Content": "\nපානදුර සාගර මාවතේ මෝය කට අසල දුම්රිය පාලම යට ගං ඉවුරේ තිබී නාඳුනන මළ සිරුරක් හමුව ති‌බේ.පොලීසිය පැවසුවේ ඊයේ (30) උදෑසන කාලයේ එම මළ සිරුර හමුව ඇති බවයි.\n \n\n\n \nමරණකරුගේ අනන්‍යතාවය මෙතෙක් තහවුරු වී නොමැති අතර අවුරුදු 50ක පමණ පිරිමි පුද්ගයෙකි.එම පුද්ගලයාගේ කොණ්ඩය නොමැති අතර මෘත ශරීරය හඳුනාගත නොහැකි තරමට ඉදිමී ඇති බව පොලීසිය පවසයි.මළ සිරුරේ දෙපා දණ හිසෙන් පහළ කොටස නොමැති අතර තුනටිය අසල තුවාල වී ඇත.මෘත දේහය පශ්චාත් මරණ පරීක්ෂණය සඳහා නාගොඩ රෝහලේ මෘත ශරීරාගාරයේ තැන්පත් කර ඇති අතර පානදුර දකුණු පොලීසිය වැඩිදුර විමර්ශන සිදුකරනු ලබයි. \n",
    "URL": "https://www.gossiplankanews.com/2023/05/panadura-incident_0346642682.html\n",
    "Category": "N/A",
    "comments": []
}