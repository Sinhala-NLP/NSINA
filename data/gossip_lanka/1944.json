{
    "Source": "https://www.gossiplankanews.com/",
    "Timestamp": "10/30/2019 10:49:00 AM",
    "Headline": "\nදඹුල්ල ආර්ථීක මධ්‍යස්ථානයේ එළවළු මිල අහස උසට නගී\n",
    "News Content": "\n\n\n\nදිවයින පුරා බලපා ඇති අයහපත් කාලගුණික තත්වයන් සමග දඹුල්ල ආර්ථික මධ්‍යස්ථානයේ එළවළු මිල ගණන් ඊයේ (29) පෙරවරුවේ විශාල වශයෙන් ඉහළ ගොස් පැවති බව ව්‍යාපාරිකයෝ පවසති.\n\nදඹුල්ල ආර්ථික මධ්‍යස්ථානයට ලැබෙන එළවළු ප්‍රමාණය අවමවීම, ලැබෙන එළවළු නිසි ප්‍රමිතියකින් තොර වීමට\nහේතුවෙන් ඉල්ලුම වැඩි වී මෙයාකාරයෙන් මිල ඉහළ යැම සිදුව ඇති බව ආර්ථික මධ්‍යස්ථාන කළමනාකරණ භාරයේ කළමනාකරු ක්‍රිස්ටි විජයරත්න මහතා පැවසීය.\n\n\n\n\n\nඅමුමිරිස් කිලෝවක තොග මිල රුපියල් 250ක් ද කරවිල කිලෝවක තොග මිල රුපියල් 250ක් ද මාළුමිරිස් කිලෝවක් රුපියල් 300කට ද කැරට් කිලෝක් රුපියල් 260කට ද ඊයේ (29) පෙරවරුවේ අලෙවි වූ බව ව්‍යාපාරිකයෝ පවසති.\n\nදඹුල්ල ආර්ථික මධ්‍යස්ථානයට ඊයේ (29) ලැබුණු එළළුල තොග මිල මෙසේ සටහන්ව තිබිණි.\nඅමුමිරිස් කිලෝවක් රුපියල් 250යි, කරවිල කිලෝවක්  රුපියල් 250යි, මාලුමිරිස් කිලෝක් රුපියල් 300යි, ගෝවා කිලෝවක් රුපියල් 120යි. කැරට් කිලෝවක් රුපියල් 260යි. දඹල කිලෝවක් රුපියල් 140යි. බෝංචි කිලෝවක් රුපියල් 100යි, තුඹ කරවිල කිලෝවක් රුපියල් 240යි, මෑකරල් කිලෝවක් රුපියල් 140යි, වම්බටු කිලෝවක් රුපියල් 70යි, නෝකෝල් කිලෝවක් රුපියල් 80 ලෙස සටහන්ව තිබිණි.\n\nසිල්ලර වෙළෙඳපොළේ එළවළු වර්ගවල මිල මිට වඩා දෙගුණයකින් පමණ වැඩි වී තිබූ බව පාරිභෝගිකයෝ පෙන්වා දෙති.\n\nඋත්සව සමය සහ වර්ෂාවත් සමග එළවළු ලැබීමේ අඩු ප්‍රවණතාවය ඉල්ලුම වැඩිවීම ජනවාරි මාසය පමණ එනතුරුත් පැවතිය හැකි යැයි කළමනාකරණ භාරයේ කළමනාකරු ක්‍රිස්ටි විජේරත්න මහතා සඳහන් කළේය.\n\n\n(දඹුල්ල - කාංචන කුමාර ආරියදාස) \n",
    "URL": "https://www.gossiplankanews.com/2019/10/veg-price-hike.html\n",
    "Category": "N/A",
    "comments": [
        {
            "comment": " හැම පැත්තෙන්ම තැලිලා ඉන්න මිනිස්සුන්ට වැස්සෙනුත් තලනකොට දැනෙන සනිපෙ කොමද? ",
            "likes": "+17"
        },
        {
            "comment": " හැම අවරුද්දෙම මේ කතාවනේ. කිසිම ජාතික වැඩපිලිවෙලක් හදාගන්න බැරි රටක්. ",
            "likes": "+13"
        },
        {
            "comment": " එළළුල noka chicken kapalla ! ",
            "likes": "+10"
        },
        {
            "comment": " don't get exited. government has doubled the tax income. ",
            "likes": "+8"
        },
        {
            "comment": " යහපලනයට ජය වෙවා ",
            "likes": "+4"
        },
        {
            "comment": " මේක රාජපක්ෂලගෙ වැඩක්. ",
            "likes": "-2"
        },
        {
            "comment": " මගෙත් අහස උසට නැගල , ගෝටා සෑර් ආවොත් නම් බස්ස ගන්න පුලූවන් ",
            "likes": "-10"
        }
    ]
}