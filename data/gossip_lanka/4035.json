{
    "Source": "https://www.gossiplankanews.com/",
    "Timestamp": "4/27/2023 03:30:00 PM",
    "Headline": "\nත්‍රිරෝද රියක් හඹාගිය යතුරුපැදිකරු ජුබිලි කණුවේදී කාරයක හැපී මරුට\n",
    "News Content": "\nධාවනය වෙමින් තිබූ ත්‍රිරෝද රථයකට බලහත්කාරයෙන් ගොඩ වූ මිතුරා රියදුරුගේ ගෙල මිරිකද්දී ඒ පසුපස හඹා ගිය යතුරුපැදිකරුවකු මිරිහාන ජුබිලි කණුව ප්‍රදේශයේ දී මෝටර් රථයක ගැටී මියගොස් ඇතැයි මිරිහාන මූලස්ථාන පොලිසිය පවසයි.  අනතුරින් මියගොස් ඇත්තේ අංක 36/26 , බැද්දගාන, පිටකෝට්ටේ ලිපිනයෙහි පදිංචි විතාන මුදියන්සේලාගේ මල්ක මදුසංක නමැති 29 හැවිරිදි තරුණයකු බව පොලිසිය කියයි. මියගිය තරුණයාගේ මවගේ උපන්දිනය නිමිත්තෙන් නිවසේ පැවති ප්‍රිය සම්භාෂණයකට මත්පැන් රැගෙන ඒම සඳහා පැමිණීමේ දී මෙම සිද්ධිය වී ඇතැයි පොලිසිය පවසයි.\n \n\n\n \nමියගිය යතුරු පැදිකරු මිතුරකු ද නංවාගෙන බැද්දගානේ සිට නුගේගොඩ ප්‍රදේශයට පැමිණ ඇති බවත් එලෙස පැමිණෙන විට මීට කලකට ඉහත දී පොලියට මුදලක් ලබාගෙන එය නොදී මග හරිමින් සිටී ත්‍රිරෝද රියැදුරු දැකීමත් සමග යතුරු පැදියෙන් ත්‍රීරෝද රථයට මඟ හරස් කර ඇති අතර ඒ සමගම ත්‍රීරෝද රථ රියැදුරු එය මගහැර පලා යෑමට උත්සාහ කිරීමේ දී පැදිකරුගේ උපදෙස් මත පසු පැදිකරු ත්‍රීරෝද රථයට බලහත්කාරයෙන් නැග ත්‍රීරෝද රථ රියැදුරුට පහරදී ගෙල මිරිකා ඇති බව පොලිස් විමර්ශනවල දී අනාවරණය වී ඇත.එම අවස්ථාවේ දී ත්‍රීරෝද රථයේ රියැදුරු එයින් බේරීම සඳහා මිරිහාන පොලිසිය වෙත රථය ධාවනය කර ඇති බවත් තදින් ගෙල සිර කිරීම නිසා රථය පාලනය කර ගැනීමට නොහැකිව ත්‍රිරෝද රථය පාර පුරා යාමේ දී ඊට සමාන්තරව ත්‍රීරෝද රථය රියැදුරුට බැණ වදිමින් තර්ජනය කරමින් පැමිණි යතුරු පැදිකරුට යතුරුපැදිය පාලනය කර ගැනීමට නොහැකිව මාර්ගයේ ලිස්සා ගොස් පෙරළි ජුබිලි කණුව දෙස සිට පිටකෝට්ටේ දෙසට ප්‍රතිවිරුද්ධ දිශාවෙන් පැමිණි මෝටර් රථයක ගැටී මීටර් 10 ක පමණ දුරක් ඇදී ගොස් නැවතී ඇති බවත් මූලික විමර්ශන වල දී හෙළි වූ බව පොලීසිය පවසයි.\n \n\n\n \nකාර් රථයේ ඉදිරිපස වැදි විසිවී ගිය යතුරු පැදිකරු බරපතළ තුවාල ලබා සිටි බැවින් දකුණු කොළඹ ශික්ෂණ රෝහලට ඇතුළත් කළද ඒ වනවිටත් ඔහු මියගොස් සිටි බව රෝහල් ප්‍රකාශකයෙක් කීය.  ත්‍රීරෝද රථය ධාවනය වන අයුරුත් එහි පසුපස මිය ගිය යතුරු පැදිකරු කෑ ගසමින් යතුරුපැදිය පදවන අයුරුත් සීසීටීවී කැමරාවක සටහන්ව තිබිය දී පොලිසිය සොයාගෙන තිබේ. මෙම සිද්ධියට අදාළ ත්‍රීරෝද රථ රියදුරු අත්අඩංගුවට ගෙන අධිකරණ වෛද්‍යවරයා වෙත ඉදිරිපත් කිරීමෙන් පසුව ඔහු අයිස් හෙරොයින් නමැති මත්ද්‍රව්‍ය පානය කර ඇති බවට හා යතුරුපැදියේ පැමිණි පසුපැදිකරු මත්පැන් පානය කර ඇති බවට වෛද්‍ය පරීක්ෂණයේදී තහවුරු වී ඇති බවත් පොලිස් නිලධාරියෙක් පැවැසීය.යතුරුපැදියේ පැමිණි පසු පැදිකරු ත්‍රිරෝද රථ රියැදුරාගේ ගෙල සිරකොට ඝාතනය කිරීමට තැත් කිරීම සම්බන්ධයෙන් අත්අඩංගුවට ගෙන ඇති බව පොලිස් නිලධාරියා වැඩිදුරටත් කීය. අනතුරට ලක්වූ යතුරු පැදිය හා ත්‍රිරෝද රථයත්, කාර් රථයත් පොලිස් භාරයට ගෙන ඇත. මිරිහාන මූලස්ථාන පොලිසිය වැඩිදුර පරීක්ෂණ පවත්වයි. බිමල් ශ්‍යාමන් ජයසිංහ\n",
    "URL": "https://www.gossiplankanews.com/2023/04/jubily-post-accident.html\n",
    "Category": "N/A",
    "comments": [
        {
            "comment": " අයිස්, හෙරොයින්, ත්‍රී වීල්, යතුරු පැදි, ගිනි පොලී සල්ලි, අරක්කු, මහ එකීගේ උපන්දිනය, පාරේ පිස්සු බලු රේස්, අන්තිමේදී අකල් මරණ , මේවා හොදටම ගැලපෙන , එකිනෙකට සම්බන්ධ ඒවා. අපරාදේ අර කාර් මෑන්, එකයි අවුල. ",
            "likes": "+39"
        },
        {
            "comment": " අයිස්, කුඩු ගංජා ගහන සෙට් එකක් නේද ? ශුවර් එකටම ගෝල් ෆේස් අරගලේ කූඩරම් වල හිටපු අපතයො වෙන්ඩ ඇති... මුං එක්ක නිදා ගත්ති බඩු ටික දැන් ** වෙල පරන රස්සවට බැහැල ඇති. කාලකන්නි ටික දැන් ලැගපල්ල හිරේ ",
            "likes": "+1"
        },
        {
            "comment": " EXACTLY ",
            "likes": "+11"
        },
        {
            "comment": " අම්මගේ උපන්දිනේට අරක්කු ගෙන්න ..?  අහක හිටපු කාර් කාරය ගැන විතරයි දුක.... ",
            "likes": "+110"
        },
        {
            "comment": " කාර් එක පොලිසියෙ තියාගන්න එක හරිම අසාධාරනයි. පාර පුරා - බීමත්ව - රන්ඩුවෙමින් - ධාවනය කල සයිකල් කාරයගෙ වරද. ",
            "likes": "+88"
        },
        {
            "comment": " There is a flip side why police has to retain the car and sometimes arrest the car driver too. That is nothing other than giving them some protection. Imagine someone from the dead person's family comes and treat car driver or damage the car for no reason just because they are sad or angry. So, once something critical happens like death or serious property damage, then police has to give some temporary protection for everyone involve in that incident. It is actually a good thing. ",
            "likes": "+7"
        },
        {
            "comment": " මැරෙන්න ඕන එකෙක් තමා මැරිලානම් තියෙන්නේ. පව් අර පැත්තක හිටපු කාර් කාරයා ",
            "likes": "+71"
        },
        {
            "comment": " මේව නවත්වන්න ඕන පාසල් අධ්‍යාපනයේ සිටයි. නැතුව දරන උත්සාහය නිෂ්පලයි. ප්‍රථමික පන්තිවල පොඩි චන්ඩි ඉන්නේ දෙමාපියන්ගේ කර උඩ. සමහර ගුරුවරුනුත් හුරුතල් කරනවා. අගය කරනවා. අහිංසක ළමයෙකුට පන්තියේ ඉන්න දෙන්නේ නැහැ. ",
            "likes": "+45"
        },
        {
            "comment": " ඒක නම් ඇත්ත. දරැවන් එහෙම හැසිරීම ගෙදර ප්‍රශ්න නිසා ද වෙන්න පුලුවන්. එකපාරටම ඒදරැවට දඩුවම් නොකර දරැවා හරිමගට ගන්න තරම් ගුරුවරු නුවනින් පොහොසත් සහ කරැනාවන්ත වෙන්න ඕන. වැරදි දඩුවම් නිසා තවතවත් දරැවන් පාසලෙන් ඈතට සහ සමාජ වෛරයෙන් පසුවෙන්න පුළුවන්. දරැවන් ගේ ඉදිරිය තියෙන්නේ වැඩිහියන් අතේ. කරැනාවන්ත වෙන්න හැම දරැවටම. ",
            "likes": "+8"
        },
        {
            "comment": " මුදල් නැමැති සර්පයා නිසා සියලු දෙනාම වැනසුනු හැටි ! බුදු හාමුදුරුවන් දෙසූ ධර්මය කොතරම් සත්‍යයක්ද? ",
            "likes": "+40"
        },
        {
            "comment": " From the story, you can imagine what type of are they. ",
            "likes": "+15"
        },
        {
            "comment": " Lansa Vs Johny ",
            "likes": "+11"
        },
        {
            "comment": " වෛරයෙන් වෛරය නොසන්සිදෙන බවට තවත් හොඳ නිදසුනක්... ",
            "likes": "+11"
        },
        {
            "comment": " අනාගතයේදී හෝ නීති සම්පාදනය කල යුත්තේ අගතියට පත් කාර් රථයට පැහැදිලි සාධාරණයක් සිදු වන අයුරින් ",
            "likes": "+9"
        },
        {
            "comment": " ණයට සල්ලි දෙන්න එපා. පිනට දෙනවා නම් දෙන්න. ",
            "likes": "+6"
        },
        {
            "comment": " පොලියට දෙන්නෝ මත් පැන් බොන්නෝ උපන් දින party මේ ඔක්කොම එකම පිරිහුණු සංස්කෘති ලක්සණ ",
            "likes": "+4"
        },
        {
            "comment": " දැන් ත්‍රීවීල් කාරයා ණය ගෙවන්නෙ කාටද?. ",
            "likes": "+2"
        },
        {
            "comment": " If the story above ia not there, can see the comments of our ppl lik abt 99% here.... බයික් වලට හෑලි ලියයි කාර් වල යන උන්ට බැන බැන ",
            "likes": "-2"
        }
    ]
}