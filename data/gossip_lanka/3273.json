{
    "Source": "https://www.gossiplankanews.com/",
    "Timestamp": "1/29/2022 02:16:00 PM",
    "Headline": "\nකොරෝනා කියා සැක කතක් කැකිරාව රෝහලට ගෙනා සුවසැරිය රියැදුරාට ගහලා\n",
    "News Content": "\nකොරෝනා වයිරසය ආසාදනය වූ බවට සැකකෙරෙන කාන්තාවක කැකිරාව රෝහලට රැගෙන ආ 1990 සුවසැරිය ගිලන් රථ සේවාවේ  රියැදුරකුට පහර දුන් බව කියන එම රෝහලේ  වෛද්‍යවරයකු සහ සුළු සේවකයකු සම්බන්ධයෙන් පරීක්ෂණ ආරම්භ කර ඇති බව කැකිරාව පොලිසිය කියයි. පහර කෑමට ලක්වූ බව කියන සුවසැරිය ගිලන් රථ රියැදුරා මේ සම්බන්ධයෙන් කැකිරාව  පොලිසියට පැමිණිල්ලක් කර දඹුල්ල රෝහලට ඇතුළත්වන බව කියා පිටත්ව ගිය බව ප්‍රදේශයේ  ජ්‍යෙෂ්ඨ පොලිස් නිලධාරියෙක්  පැවසීය. \n \n\n\n \nකොරෝනා වයිරසය ආසාදනය වී ඇති බවට සැක කෙරෙන පුලියන්කුලම ප්‍රදේශයේ කාන්තාවක රැගෙන සුවසැරිය ගිලන් රථ රියැදුරා සහ සහායකයා කැකිරාව රෝහලට 26 රාත්‍රියේ පැමිණ ඇති අතර එම කාන්තාව  රෝහලේ බාහිර රෝගී අංශය වෙත ඇතුළත්  කිරීමට සූදානම් වූ අවස්ථාවේ ඇයගේ ඇන්ටිජන් පරික්ෂණය ගිලන් රථය තුළදී සිදුකිරීමට රෝහල් කාර්ය මණ්ඩලය සූදානම් වී ඇතැයි පොලිසිය  කියයි.  ගිලන් රථ සේවාවේ නීතිරීතිවලට අනුව ගිලන්  රථය තුළදී එම පරීක්ෂණය සිදුකිරීමට ඉඩදිය  නොහැකි බව දැනුම් දීමෙන් පසුව එහි පැමිණි රෝහල් වෛද්‍යවරයකු සහ සුළු සේවකයකු රියැදුරාට පහර දී ඇති බව පොලිසිය පවසයි. \n \n\n\n \nරෝහල් කාර්ය මණ්ඩලයේ සෙසු පිරිස මැදිහත් වී පහරදීම වළක්වා ඇති බව ද එම ජ්‍යෙෂ්ඨ පොලිස් නිලධාරියා කීය. ගිලන් රථ රියැදුරා කළ පැමිණිල්ලට අනුව ඔහුට පහර දුන්නේ යැයි කියන වෛද්‍යවරයා සහ සුළු සේවකයා සම්බන්ධයෙන් පරීක්ෂණ පවත්වන බව කැකිරාව පොලිසිය කියයි. -ශ්‍රීනාත් ප්‍රසන්න ජයසූරිය- \n",
    "URL": "https://www.gossiplankanews.com/2022/01/kekierawa-hospital.html\n",
    "Category": "N/A",
    "comments": [
        {
            "comment": " දොස්තරයෙක් කාට හරි කෙලියොත් පරීක්ෂණ. වෙන එකෙන් දොස්තරයෙක්ට කෙලියොත් රක්ෂිත බන්ධනාගාරෙට. ",
            "likes": "+24"
        },
        {
            "comment": " ඉතින් ලෙඩ්ඩු ඉස්පිරිතාලෙට ගෙනියන්නෙ නැතුව ambulance ඩ්‍රයිවර්ගේ ගෙදර ගෙනියන්නද ? Ambulance සේවයේ නීති මම දන්නේ නෑ. හැබැයි, පරීක්ෂාව පොසිටිව් උනත් නෙගටිව් උනත් ඉස්පිරිතාලෙට ඇතුල් කල යුතු නිසා, රියදුරු ඒකට විරුද්ධ වීමේ වරදක් මම දකින්නේ නෑ. ",
            "likes": "+20"
        },
        {
            "comment": " පාදඩදෙණියලාගෙ බල්ලො තාමත් තැන තැන දඟලනවා.. ",
            "likes": "+17"
        },
        {
            "comment": " හෙට අනිද්දා ඔය ඉස්පිරිතාලේ දොස්තරලා වර්ජනයක් කරයි වගේ, ගහපු දොස්තර නිදොස් කියලා. එහෙව් සංගමයක් නෙ තියෙන්නේ ",
            "likes": "+15"
        },
        {
            "comment": " I stand for the driver of the ambulance. They have rules which were compulsory to comply with. The doctor and the attendant were wrong. They must be arrested immediately. ",
            "likes": "+2"
        },
        {
            "comment": " antigen test eka ambulance ekedima karanne hospital eke staff eke ha patientlage protection ekata.eka maha loku deyak nemei.samahara ambulans driversla maha pandithayo.ekai methana prashne ",
            "likes": "+2"
        },
        {
            "comment": " මෙහෙම ගොං දොස්තරලා ",
            "likes": "+1"
        }
    ]
}