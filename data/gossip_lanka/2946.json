{
    "Source": "https://www.gossiplankanews.com/",
    "Timestamp": "6/28/2021 11:04:00 AM",
    "Headline": "\nශ්‍රී ලංකා පිතිකරුවන් පාඩම් ඉගෙන ගන්නේ කවදාද?\n",
    "News Content": "\nඑංගලන්තය සමග පැවැති පන්දුවාර විස්සයි20 තරගාවලියේදී ශ්‍රී ලංකා කණ්ඩායමට අන්ත පරාජයක් අත් විඳින්නට පසුගියදා සිදුවිය. එමෙන්ම තරගාවලිය පුරාවටම ශ්‍රී ලංකා පිතිකරුවන් අසාර්ථක වූ බව අතිශෝක්තියක් නොවේ.දසුන් ශානක පමණක් පළමු තරගයේ දී අර්ධ ශතකයක් වාර්තා කරමින් හොඳින් තරගාවලිය ආරම්භ කළද ඔහුටද එය දිගින් දිගටම පවත්වාගෙන යෑමට හැකියාවක් නොලැබුණි.මෙරට තේරීම් කමිටුව මෙන්ම තාක්ෂණික කමිටුවද මහත් බලාපොරොත්තුවක් තබාගෙන සිටින කුසල් මෙන්ඩිස් පන්දුවාර විස්සයි20 තරගාවලිය පුරාවටම අසාර්ථක විය.   කුසල් මෙන්ඩිස් නැවත ශ්‍රී ලංකා කණ්ඩායමට කැඳවීමට පෙර ඔහුට පළමු පෙළ තරගාවලි කිහිපයක් නිදහසේ ක්‍රීඩා කිරීමට අවස්ථාව ලබාදිය යුතු බව අප නිරන්තරයෙන් සඳහන් කළඳ ඔහු ගැන අචල විශ්වාසයෙන් පසු වූ තේරීම් කමිටුව ඔහුට අවස්ථාව පිට අවස්ථාව ලබාදුන්නේය. \n \n  \nඑපමණක් නොව ඔහු කණ්ඩායමේ උපනායකයාද කළේය. එයද ලකුණු අතර නොසිටි තරුණ ක්‍රීඩකයෙකුට සිදුකළ බලවත් අසාධාරණයක් බව අපගේ විශ්වාසයයි.කුසල් මෙන්ඩිස් පමණක් නොව පන්දුවාර විස්සයි20 තරගාවලියේදී ශ්‍රී ලංකා කණ්ඩායමේ සියලුම පිතිකරුවන් දැඩි ලෙස අසාර්ථක වූ බව විශේෂයෙන් සඳහන් කිරීමටද අවශ්‍ය නොවේ. එංගලන්ත තරගාවලියට එක්ව සිටින ශ්‍රී ලංකා සංචිතයේ බහුතරයක් පළමුවරට එංගලන්තයේ තරග සංචාරයකට එක්වුවද මෙතරම් අසාර්ථකවීම විමතිය දනවන්නකි.පිතිකරුවන් කිසිවෙකුත් එරට තණතිලි නිසි ලෙස වටහාගත් සේයාවක් අපට දැකගන්නට නොලැබුණි. එමෙන්ම පිතිකරුවන් සියලු දෙනාම සිය ඉණිම සකසාගත යුත්තේ කෙසේද යන්න නිසි සැලැස්මක් ඇතිව පන්දුවට පහරදුන්නේද නැත. එංගලන්ත තණතිලිවල පන්දුව ඉපිලෙන බව දැන දැනත් පන්දු එන දිශාවට පහරවල් එල්ල කිරීමට උත්සාහ කරනවාට වඩා ශ්‍රී ලංකා පිතිකරුවන් උත්සාහ කළේ ඉතා අපහසුවෙන් හරහට පහරවල් එල්ල කිරීමටය. පිටියට පිවිසි විගසම එවැනි පහරවල් එල්ල කිරීමට වර්තමානයේ සියලු දෙනාම ඉතා ඉහළින් අගය කරන පිතිකරුවන් වන විරාට් කෝලී, ස්ටීව්. ස්මිත් සහ කේන් විලියන් වැනි පිතිකරුවද උත්සාහ කරන්නේ නැත. මෙරට පිතිකරුවන් ශර්ණ ප්‍රමාණයෙන්ද කුඩා බැවින් සිදුකළ යුතුව තිබුණේ නිසි ලෙස කල් බලා  පන්දුව නිසි ලෙස ස්ථානගත කිරීමට උත්සාහ කරමින් එංගලන්ත පන්දු යවන්නන් පාලනය කරගැනීමය. ඉන් අනතුරුව හැකි ඉක්මනින් පිටියේ ස්ථාවර වූ පසු පන්දු යවන්නන් විසින් සිදුකරනු ලබන වෙනස්කම් කියවා ගනිමින් ඔවුන්ට පහරදී ලකුණු රැස් කිරීමය. එහෙත් අවසන් වූ තරග තුන තුළදීම එංගලන්ත පන්දු යවන්නන්ට ශ්‍රී ලංකා පිතිකරුවන් නිසි ලෙස කියවාගත් බවත් දැකගත නොහැකි විය. මෙරට තරුණ ක්‍රීඩකයන් නියත වශයෙන්ම ඉනිමක් ගොඩනගන අකාරයත්, පන්දු යවන්නන් පාලනය කරගැනීමට තමන්ගේ පිතිකරණ විලාසය අනුව සිදුකළ යුතු දේවලුත් හැකි ඉක්මනින් ඉගෙන ගත යුතුය. විශේෂයෙන් එංගලන්තය වැනි වැඩි ඉපිලීමක් සහිතව වේගයෙන් පන්දු යවන වේගපන්දු යවන්නන් හමුවේ එය. සිදුකළ යුත්තේ කෙස්ද යන්න වටහා ගැනීම වැදගත්ය. මෙම පන්දුවේ ඉපිලීම වැඩි නම් මෙරට පිතිකරුවන් සිදුකළ යුතුව තිබුණේ පන්දුව එන දිශාවට පන්දුව යොමු කිරීම සහ එය නිසි ලෙස ස්ථානගත කිරීමය. \n \n  \nඑසේප්පු නොමැති නම් ස්ලිප් පන්දුවට රකින්නන්ට ඉහළින් පන්දුව යොමුකොට පන්දුවාරය ආරම්භයේදීම පන්දු යවන්නා පීඩනයට හසුකර ගැනීමය. එසේ නොමැති නම් නිසි ලෙස පන්දුව ස්ථානගත කොට ලකුණු 2ක් හෝ 3ක් රැස් කිරීමට උත්සාහ කිරීය. එහෙත් සිදුවූයේ මෙරට පිතිකරුවන් පිටියට පැමිණි විගසම හරහට පහරවල් ගැසීමට උත්සාහ කරමින් ඔවුන් විසින්ම පීඩනයක් ඇතිකර ගැනීමය.පන්දුව එන දිශාවට පන්දුව යොමු කරමින් කෙටි ලකුණක් මෙන්ම ලකුණු 2ක් 3ක් පන්දුවාරය ආරම්භයේ දී රැස් කළේ නම් එංගලන්ත පන්දු යවන්නන්ට නියත වශයෙන්ම ඔවුන්ගේ පන්දුව පතිත කිරීමේ ස්ථානයන් වෙනස් කරන්නට සිදුවේ. එම අවස්ථාවේදී ශ්‍රී ලංකා පිතිකරුවන්ට තමන්ගේ පහරවල් හෝ ස්විප් පහරක්, වස්සුවිපහරක්, පැල් පහරක් එක්වී නොමැති නම් ඩිස්කූප් පහරක් හෝ එල්ල කිරීමට අවස්ථාව සලසා ගන්නට තිබුණි. එහෙත් සිදුවූයේ ශ්‍රී ලංකා පිතිකරුවන් පීඩනයට හසුවීම නිසා එංගලන්ත පන්දු යවන්නන් නිරන්තරයෙන් කෙටි පන්දු ලබාදීමය.කෙසේ වෙතත් අවසන් වූ පන්දුවාර විස්සයි20 තරගාවලිය පුරාවටම මෙරට පන්දු යවන්නන් සියඋපරීමය කණ්ඩායමට ලබාදුන්නේය.විශේෂයෙන්ම දුෂ්මන්ත චමීර ආරම්භක වේග පන්දු යවන්නා ලෙසින් ඉදිරිපත් කළ දක්ෂතා පැසසිය යුතුය. ඔහුට අමතරව බිනුර ප්‍රනාන්දු සහ වනිඳු හසරංග ද පන්දු යවන්නන්ලෙස සාර්ථක විය. එහෙත් ශ්‍රී ලංකා පිතිකරුවන් තරගයක් ලබාදිය හැකි ලකුණු සංඛ්‍යාවක් රැස් නොකිරීම නිසා ශ්‍රී ලංකා පන්දු යවන්නන්ට කරන්නට දෙයක් නොතිබුණි.(දිනේෂ් මන්ත්‍රීවිතාන) \n",
    "URL": "https://www.gossiplankanews.com/2021/06/sri-lankacricket-team.html\n",
    "Category": "N/A",
    "comments": [
        {
            "comment": " අපි නම් ක්‍රිකට් බලන එක නවත්තලා සැහෙන කල් .තාමත් ලංකාවේ team එකේ මැච් බලන අය ඉන්නවනම් කිව්වට තරහ වෙන්න එපා ඊට වඩා මෝඩයො කොහෙවත් නෑ . ",
            "likes": "+57"
        },
        {
            "comment": " Pithikaruwo koheda ban methana. Methana inne visi kathi karuwo ne. ",
            "likes": "+1"
        },
        {
            "comment": " මේ කියන දේ 100% නිවැරදියි කියලා හිතන්න එපා. ඉස්සර ජාතික තලය නියෝජනය කරපු ක්‍රීඩකයෝ ආවේ රටේ නමක් තිබ්බ පාසල් වලින් ( හැබැයි සංගා දික්වැල්ල එක පාසලේ අහසට පොලව වගේ) එතකොට ඔවුන් ආව පරිසරය වගේම විනයක් තිබ්බ ඒ වගේම නායකයා හරි කෙලින් තීරණ ගත්තා ( අර්ජුන ) කොන්ඩේ වුනත් පිලිවලට කපලා තිබ්බා ටැටූ නෑ කොන්ඩ පාට කරලා නෑ ( මුන්ට වඩා ලෝක පුජිත ක්‍රිස්ටියානෝ රොනල්ඩෝ පවා එහෙමයි ) බුකිපාල හා ගෝලයෝ තමා ක්‍රිකට් කැවේ . ",
            "likes": "+1"
        },
        {
            "comment": " ලංකවෙි පිතිකරුවන් විතරක් නෙමෙයි, දේශපාලකයොයි, උන්ගේ අසුචිකන අයයිත් දැන්වත් පාඩමි ඉගන ගත යුතුයි. ",
            "likes": "+35"
        },
        {
            "comment": " අර ක්‍රීඩා ඇමතියා දීලා තියන වහකීම පැත්තක දාලා වෙන වෙන වගකීම පස්සේ දුවන්නෙ. ",
            "likes": "+19"
        },
        {
            "comment": " වැඩක් නෑ බං. කවුරුත් පාඩම් ඉගෙන ගන්නෙත් නෑ, මේ රට හැදෙන්නෙ නෑ, හැම අතින්ම කඩා වැටිලා. මිනිස්සු මානසිකවත් කඩා වැටෙනවා මේ නාඩගං දිහා බලන් ඉඳලා ",
            "likes": "+12"
        },
        {
            "comment": " මේ ක්‍රීඩකයන්ට බැණලා වැඩක් නැහැ, මුන්ට cricket ගහන්න බැහැ, අපි බැන්නයි කියල මුන්ට cricket පුළුවන් වෙන්නේ නැහැනේ. මුන්ව team එකට දන උන්ගේ තමයි අම්මලා ට පින් දෙන්න ඕනේ ",
            "likes": "+23"
        },
        {
            "comment": " Hariyata ape anduwe evun wage. Wada ba , hora kanna witharai puluwan. Chande dunna appalata thamai pin denna one. ",
            "likes": "0"
        },
        {
            "comment": " පිතිකරුවන් විතරක් නෙමෙයි ලංකාවේ උන් පාඩම් ඉගෙන ගන්නේ නෑ කවදාවත් ",
            "likes": "+21"
        },
        {
            "comment": " ලංකාවේ මොන ක්ශේත්‍රයක් ද බං දියුණු වෙමින් තියෙන්නේ . සේරම වගේ මෙකත් ඉතිං වල පල්ලට තමා ",
            "likes": "+21"
        },
        {
            "comment": " හොදට බලපල්ලා අර වීඩියෝ එකේ කුසලා සිකරට් එකක් අතේ තියාගෙන බොන්න හදන විදිය පට්ට දුකයි යකෝ ක්‍රිකට් ගැන ",
            "likes": "+19"
        },
        {
            "comment": " ඌ රහත් වෙලා නෑ ",
            "likes": "-20"
        },
        {
            "comment": " පන්සලේ ලොකු හාමුදුරුවොත් රහත් වෙලා නෑ. හැබැයි ඒ කියලා බිලා, සිගරට ගහ ගහ පාරේ ගියොත් මිනිස්සු කියනවනේ සිවුර ගලවලා ඕවා කරපං කියලා. මුන්ටත් එච්චර තමයි. රට වෙනුවෙන් ක්‍රීඩා කරනවනම් තමන්ගෙ ෆිට්නස් ගැන හිතන්න ඕන, කණ්ඩායමේ විනය නීති ව්ලට ගරු කරන්න ඕන. නැත්තන් වෙන ජොබ් එකක් හොයාගෙන බීලා පාරෙ ගියාට කවුරුත් මොකවත් කියන්නේ නෑ ",
            "likes": "+17"
        },
        {
            "comment": " ක්‍රිකට් ගැන පත හෑලි ලිව්වාට වැඩක් නැහැ පුතා , ශ්‍රී ලන්කා ක්‍රිකට් කියා දෙයක් නැහැ . ශ්‍රී ලන්කා දේශපාලනය කියා දෙයක් නැහැ . වය ධම්මා සන්ඛාරා ! ",
            "likes": "+18"
        },
        {
            "comment": " කුසල් මෙන්ඩිස් ශ්‍රී ලංකා කණ්ඩායමේ සිටින දක්ෂතම පිතිකරු ...මෙහෙම කිව්වේ රවී ශාස්ත්‍රී ...කොතනද ශාස්ත්‍රීට වැරදුනේ ....මෙන්ඩිස්ට විනයක් නැහැ...නිදිමරනවා....මත්පැන් දුම් පානය කරනවා...ඕනෑම පිතිකරුවෙකුට වාරකන් කාලයක් එනවා...එවිට තාවකාලිකව කණ්ඩායමෙන් ඉවත් කිරීම ඔහු උදෙසා කළහැකි හොඳම සේවය...තේරීම් කමිටුව දිගටම අසාර්ථක වූ මෙන්ඩිස් කණ්ඩායමට ගෙන ඔහුට කලේ හානියක් ",
            "likes": "+15"
        },
        {
            "comment": " අපේ ගොන්නුත් ශ්‍රස්තීගෙ ලනුව කෑවා නේද? ",
            "likes": "+16"
        },
        {
            "comment": " උපුල් තරංග, නුවන් කුලසේකර, අසේල ගුණරත්න, රොෂේන් සිල්වා, භානුක රාජපක්ෂ වගේ players ලට කරපුව තමයි මේ SL Cricket වලට පලදීලා තියෙන්නේ.  අපි SA, Australia, PK වල දිනුවේ මේ ක්‍රීඩකයන්ගේ දක්ෂතත්වයෙන්. ",
            "likes": "+12"
        },
        {
            "comment": " 1000% True ",
            "likes": "+4"
        },
        {
            "comment": " පිතිකරුවන් පාඩමක් ඉගනගන්නේ නැහැ. නිකන් ඉඳන් පඩිගන්න jobak උන්ට සෙට් උනාම උන් ඇතිතරන් එකෙන් හම්බ කරන් enjoy කරලා ඉන්න තමයි බලන්නේ. තමන්ගේ වැරදි හදාගන්න පුහුණු කරුවොම අවශ්‍ය නැහැ. Cricket knowledge එකක් playerට තියෙන්න ඕනේ. එකයි ​professionalism කියන්නේ. මුන් හෙනම ගොබ්බයි. එකම වැරැද්ද හැමදාම repeat කරනවා. අවු 10ක් විතර cricket ගහලා ලෝකෙට කියනවා young team කියල. උව්න්ම උන්ගේ තත්වේ පහත දාගන්නවා. ",
            "likes": "+10"
        },
        {
            "comment": " Micky mouse ව ඉස්සෙල්ලම ගෙදර හවන්න ඕනේ. හැමදාම Cricket board එකට පත්වෙන්නේ හරක් රැලක්, අනුන්ට බැණ බැන උ කරන්නෙත් කලින් එකා කරපු දේමයි. ",
            "likes": "+8"
        },
        {
            "comment": " පන්දුව එන මාවතට පිවිස ඒ අනුව පාද චලනය කර පිත්ත ගැප් අතරට හරවමින් ක්‍රීඩා කල යුතුය. සහීර් අබ්බාස් හිටපු ක්‍රිකට් ක්‍රීඩකයා මේ පිත්ත හැරවීම අපූරුවට කර ඇත. ඔහු පහර දෙන දිශාවට නොව ඊට වෙනස් දිශාවකට ගොස් ඇත. මන්ද පහර දෙනවිට යටි අත මනාව ඉක්මනින් හරවමින් පහරේ දිශාව වෙනස් කරන බැවිනි. මේවා අපේ ක්‍රීඩකයො කවදානම් ඉගෙන ගනීද. ",
            "likes": "+8"
        },
        {
            "comment": " Also there is lot to learn ftom Steven Smith, Virat Kholi and Hashim Amla who are masters of hitting good looking shots into the gaps and score runs. ",
            "likes": "+1"
        },
        {
            "comment": " මුන් හදන්න බෑ ",
            "likes": "+7"
        },
        {
            "comment": " දිනයක් නම් හරියටම කියන්න බෑ දෙයියනේ .කවද හරි හොද පාඩමක් ඉගෙන ගනී මුං ටික .නොදකින් විතරක් කාලකන්නි හැත්ත .LET THEM TO PLAY BED CRICKET . ",
            "likes": "+5"
        },
        {
            "comment": " Disappointing performance. Not a single batsman adjusted to the situation and played a long innings. Do not think there will be a bright future if these Players are to continue.. Golden era of Sri Lankan Cricket is over. Sri Lankan Cricket is under the dark clouds. God will punish for whoever is responsible for this disaster. God, Pls save Sri Lankan cricket which we love so much. ",
            "likes": "+1"
        },
        {
            "comment": " Osada Fernando and many others missed 90% of the swing ball in English wickets.Not a bright decision to leave out orthodox players like Karunaratna,Thirimanna ,Mathews and Chandimal , but now proved with the behavior of Mendis ,Danushka, Niroshan that sending an inexperienced Captain with indiscipline /not very experienced players was un \"absolutely a stupid Decision\".Hon Minister should seriously consider appointing an interim Board for 4 years after discussing with ICC ",
            "likes": "0"
        },
        {
            "comment": " Okata mulu SLC ekama waga kiyanna one. hama ekama dollar walata yatawela. minisu happala marala panala giya un team eka thiya gena inna eke wena mona kathada. ewa ekka balanakota anith ewa sulu dewal. un okkoma yata gahanawa. media karayoth eka gana wadiya damme naha. wena ekekge athin unanam sathi ganan oka gana adagena yanawa. ",
            "likes": "0"
        },
        {
            "comment": " This is a good development for sri lankans. This will encourage everyone to forget cricket. cricket is useless sport. we can improve other sports and more focus on other areas. Other sports can improve quickly as there is no political interest.  i know many in south Asia will not agree with me. ",
            "likes": "-2"
        }
    ]
}