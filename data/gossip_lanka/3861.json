{
    "Source": "https://www.gossiplankanews.com/",
    "Timestamp": "1/30/2023 02:57:00 PM",
    "Headline": "\nධනුෂ්ක ගුණතිලක තහනම් කිරීමට නීතිපති නිර්දේශ කරයි\n",
    "News Content": "\nශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට එරෙහිව ඕස්ට්‍රේලියානු අධිකරණයේ පවතින නඩුවේ තීන්දුවක් ලැබෙන තුරු වහාම ක්‍රියාත්මක වන පරිදි දේශීය හා ජාත්‍යන්තර ක්‍රිකට් තරග තහනමකට ලක් කරන ලෙස නීතිපතිවරයා ක්‍රීඩා අමාත්‍යවරයාට නිර්දේශ කර තිබේ.පංච පුද්ගල කමිටුවක් ඉදිරිපත් කළ වාර්තාවට අනුව නීතිපතිවරයාගේ නිර්දේශය තමන්ට ලැබී ඇති බව ක්‍රීඩා හා යෞවන කටයුතු අමාත්‍ය රොෂාන් රණසිංහ ප්‍රකාශ කළේය. විස්සයි20 ලෝක කුසලාන තරගාවලියට සහභාගි වීම සඳහා ඔස්ට්‍රේලියාවේ සංචාරයක නිරත වූ ශ්‍රී ලංකා ක්‍රිකට් කණ්ඩායමට එල්ල වී ඇති චෝදනා කිහිපයක් විමර්ශනය කිරීමේ වාර්තාව පසුගිය සතියේ නීතිපති සංජය රාජරත්නම් වෙත යොමු කර තිබේ.\n\n \n\n\n \nවිශ්‍රාමලත් මහාධිකරණ විනිසුරු කුසලා සරෝජනී වීරවර්ධන මහත්මියගේ ප්‍රධානත්වයෙන් යුත් කමිටුව ශ්‍රී ලංකා පිලේ ඔස්ට්‍රේලියානු සංචාරයේදී කළ වියදම් පිළිබඳ පූර්ණ පරිමාණ වෝහාරික විගණනයක් නිර්දේශ කළේය.ලිංගික අතවර චෝදනා මත අත්අඩංගුවට ගෙන සිටින ධනුෂ්ක ගුණතිලක සම්බන්ධ සිද්ධිය, චාමික කරුණාරත්නගේ විනය කඩකිරීම, ජාතික ක්‍රිකට් කණ්ඩායමට ‘බෝන් අගේන්’ නිකායේ බලපෑම සහ මූල්‍ය අක්‍රමිකතා සම්බන්ධ කරුණු ද මෙම වාර්තාවේ දැක්වේ.අමාත්‍යවරයා කියා සිටියේ එම කමිටුවේ නිර්දේශවලට නීතිපතිවරයා එකඟතාව පළ කළ බවයි.\n\n \n\n\n \nඒ අනුව ධනුෂ්ක ගුණතිලකට දේශීය හා ජාත්‍යන්තර ක්‍රිකට් තරගවලට සහභාගිවීම තහනම් වන අතර කමිටු වාර්තාව වෝහාරික විගණනය සඳහා විගණකාධිපතිවරයා වෙත යොමු කිරීමට නියමිතය.31 හැවිරිදි ඔහු T20 ලෝක කුසලානයට ක්‍රීඩා කිරීමට ඕස්ට්‍රේලියාවට ගොස් සිටියදී පසුගිය වසරේ නොවැම්බර් මාසයේදී Tinder ඇප් එක හරහා මුණගැසුණු කාන්තාවකට ලිංගික අතවර කිරීමේ චෝදනා සම්බන්ධයෙන් චෝදනා එල්ල වී තිබුණ අතර එම නඩුව අවසන්වනතුරු ඔහු එරට රැඳී සිටී. \n",
    "URL": "https://www.gossiplankanews.com/2023/01/danushka-gunathilaka-banned-sri-lanka.html\n",
    "Category": "N/A",
    "comments": [
        {
            "comment": " එතකොට අර නිමල් සිරිපාලගේ නඩුවට මොකද උනේ? ",
            "likes": "+84"
        },
        {
            "comment": " Machn eka local judiciary ne, meka Australian. ekai siripalaya ohma inne ",
            "likes": "+33"
        },
        {
            "comment": " ක්‍රකට් පාර්ට් ටයිම් කරලා මූට තිබ්බෙ බඩු පොට් එකක මැනේජර් කෙනෙක් වෙන්න' ඒක තමයි මුගෙ උපන් හැකියාවට ගැලපෙන රස්සාව''' ",
            "likes": "+20"
        },
        {
            "comment": " එයාටත් හොදයි අපිටත් හොදයි. ",
            "likes": "+20"
        },
        {
            "comment": " හොඳ වැඩේ ඕකට.ලංකාවෙ හැම බල්ලම හිතන් ඉන්නෙ ඕන තැනක උන්ට ඕන පාදඩ වැඩක් කරන්න පුළුවන් කියල ",
            "likes": "+59"
        },
        {
            "comment": " මල්ලිගෙන් හිතලා වැඩ කරන අයියලා මල්ලිලා හැමෝටම මේක හොඳ පාඩමක්. තව ඔය වගේම තමා 18 අඩු කෙල්ලො එක්ක සීන් දාන්න යන මී ගවයො. මාට්ටු උනාම කෙලින්ම රේප් කේස් උඩ හිරේ. රේප් කේස්වලට හිරේ යන උන්ව අනිත් හිරකාරයො බොහොම සාදරයෙන් පිළි ගන්නේ  ;) ",
            "likes": "+8"
        },
        {
            "comment": " ඔස්ට්‍ර්ලියාවෙ නඩුව ඉවර වෙනකම් ඌට එහෙන් පිට වෙන්න බැරුව මොන ක්‍රිකට්ද හලෝ.? ආයි අලුතෙන් මොනව තහනම් කරන්නද මෙහේ ? එහෙ නඩු තීන්දුව දෙනකම් මෙහෙ ක්‍රිකට් ගහන්න බැරිලු. මොන බූරු කතවක්ද ඕයි ඒක ? පුදුමයි මෙච්චර සරල දෙයක්වත් දන්නෙ නැති එවුන්ද ලොකු පුටු වල ඉන්නෙ මේ රටේ ? ",
            "likes": "+54"
        },
        {
            "comment": " මොනවා තහනම් කරන්නත් මේ යකා එහෙ හිර ගෙදරින් නිදහස් වෙන්න එපැයි . ලොල් ",
            "likes": "+3"
        },
        {
            "comment": " Banning Dhanushka could be a human rights violation because this boy is still innocent until proven guilty by a court of law. ",
            "likes": "-6"
        },
        {
            "comment": " Dhanushka F**ked her 4 times ,He may be calculating the lost he made. It should be divided by 4 to find out , how much one shot cost him, is really worth? should we give him a chance? raise your hands please ",
            "likes": "-30"
        }
    ]
}