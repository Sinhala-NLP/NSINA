{
    "Source": "https://www.gossiplankanews.com/",
    "Timestamp": "3/29/2023 11:11:00 PM",
    "Headline": "\nකුඹුරේ වැඩට ආ හතායි මායි ට කෑම 8ක්\n",
    "News Content": "\nඔහු නමින් ටිකිරි බණ්ඩා වුවත් කවුරුත් ඔහු හැඳින්වූයේ හතා මහත්තයා යනුවෙනි. දැනට දිගු කලකට පෙර ගුවන් විදුලියෙන් ප්‍රචාරය වු ‘මොනරතැන්න' නමැති නාට්‍යයේ හතා මහත්තයා ජනප්‍රිය  ප්‍රධාන චරිතයකි. කපටි, යටිකූටිපු වැඩ කරන පුද්ගලයෙකි. රාජාංගනයේ ටිකිරි  බණ්ඩාද කපටි පුද්ගලයෙකු වූ නිසා  කවුරුත් ඔහුට හතා මහත්තයා යන නම පට බැන්දේය. ඒ නිසා ප්‍රදේශයේ කවුරුත් ඔහු දන්නේ ටිකිරි බණ්ඩා ලෙස නොව හතා ලෙසිනි.\n \n\n\n \nගමේ පොහොසතා වු ධනවර්ධන මුදලාලිගේ ගොයම් කපන්නට දින යෙදී තිබුණි. ගොයම් කැපීමට කුලියට පිරිසක් සොයා ගැනීමට ඔහුට අවශ්‍ය විය.රංහාමි මගේ කුඹුරේ ගොයම් කපන්ඩ  තියෙනවා. දවස් දහයක් විතර වැඩ තියෙනවා. ගමේ කීප දෙනෙක් හොයන්ඩකෝ වැඩි කරන්ඩ යැයි මුදලාලි තම හිතවත් රංහාමිට පැවසුවේය. ඒ අනුව පසුදින හවස රංහාමි මුදලාලිගේ නිවසට පැමිණියේය. එහෙත් රංහාමිට එතරම පිරිසක් සොයා ගැනීමට නොහැකි විය. ගොයම් කැපීමට ඉදිරිපත් වුයේ හතා සහ රංහාමි පමණි.  රංහාමි හෙට කී දෙනෙක් එනවද ගොයම් කපන්ඩ. යැයි මුදලාලි විමසුවේය.  දිවා ආහාරයද රැගෙන මුදලාලී පසුදින  කුඹුරට ගියේය. රංහාමි සහ හතා යන දෙදෙනා පමණක් කුඹුරේ වැඩ කරනු දැක මුදලාලි පුදුමයට පත්වීය.\n \n\n\n \n ඈ... රංහාමි අට දෙනෙක් එනවා කීවට මං අට දෙනෙකුට දවල් කෑම ගෙනවා. දැන් දෙන්නනේ ඉන්නෙ යැයි පැවසීය.මුදලාලි‍ කීවේ හතයි මමයි එනවා කියලනේ. ඉතිං අපි දෙන්නා ආවා යැයි රංහාමි පැවසුවේය.  අයියෝ මම හිතුවේ හත් දෙනකුයි තමුසෙයි අට දෙනෙක් එනවා කියලනේ හා දැන් ඉතිං අට දෙනාගෙම කෑම දෙන්නා කාලා වැඩි කරමු යැයි මුදලාලි සිනහ සෙමින් පැවසුවේය.ඊ.එම්.ජේ. බණ්ඩාර \n",
    "URL": "https://www.gossiplankanews.com/2023/03/paddy-field-work-8.html\n",
    "Category": "N/A",
    "comments": [
        {
            "comment": " දන්නැති නිසා අහන්නේ මේ කතාවයි රාජ්‍ය දේපළ විකිණීමයි අතරේ මොකක් හරි සම්බන්ධයක් තියෙනවද? ",
            "likes": "+5"
        },
        {
            "comment": " Hah hah haa ",
            "likes": "+2"
        },
        {
            "comment": " මං උබේ ගෙට දවල්ටත් පනිනව තමයි බං ",
            "likes": "+1"
        },
        {
            "comment": " කියනදේ හරියට තේරුම් ගනිල්ලා, කියලනේ කියන්නෙ. මේකෙ කොටන උන් දන්නෙ නෑ, සේවක සංගමය කියන්නෙ මොකක්ද කියලවත්. Union කියන්නෙ දේශපාලන පක්ෂයක් වගේ. දේශපාලනයට ජැක් එක ගහගෙන, plug වෙලා ඉන්නෙ. Unp දිනන කාලෙට ඒ Union එකට සෙනග වැඩියි. Slfp දිනන කාලෙට ඒ Union එකට සෙනග වැඩියි. දැන් තියෙන්නෙ ජනතා බලයෙන් තියෙන ආන්ඩුවක් නොවන නිසා, ඒ plug එක ගැලවිලා. ආයතන පාඩු ලබන්නෙ Union නිසා නෙමෙයි, මොකද බලයේ සිටින දේශපාලනය තමයි Union මෙහෙයවන්නෙ. ඉස්කෝලෙ කතාවෙ මන්ත්‍රී ඉස්කෝලෙට හොට දානවා වගේ. හැබැයි වැරදුනාම ජනතාව තමයි ඕනෑම දේකට පලි. ",
            "likes": "-7"
        },
        {
            "comment": " නැගිටහං, දැං එළි වෙලා. ",
            "likes": "+9"
        },
        {
            "comment": " කාන්චන මොනවද මහ ලොකු දෙයක් කලාද, සේවකයො කීප දෙනෙක් අස් කලා, ඔතන සේවකයො 1000 ට වැඩි මිසක් අඩු නෑ. මහ ලොකු යුනියන් බලයක් තියෙනවා නං, මෙහෙම ලේසියෙන් දිනයිද? ",
            "likes": "-4"
        },
        {
            "comment": " මේ දවස් වල පරන කාසි මොනවාද තියෙන්නේ ? ",
            "likes": "0"
        }
    ]
}