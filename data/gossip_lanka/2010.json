{
    "Source": "https://www.gossiplankanews.com/",
    "Timestamp": "11/28/2019 11:11:00 AM",
    "Headline": "\nඑක්නැලිගොඩ පැහැරගත්තා යයි සැකකාර හමුදා බුද්ධි නිලධාරීන් 7ක් ඇප මත මුදාහරී\n",
    "News Content": "\n\n\nමාධ්‍යවේදී ප්‍රගීත් එක්නැළිගොඩ සිරකර තැබීම සඳහා පැහැරගෙන යෑමට කුමන්ත්‍රණය කළ බවට චෝදනා ලැබ සිටින යුද හමුදා ලුතිනන් කර්නල්වරුන් දෙදෙනෙකු ඇතුළු හමුදා බුද්ධි නිලධාරීන් 07 දෙනොට එරහි අධිචෝදනා පත්‍ර භාරදුන් විශේෂ ත්‍රිපුද්ගල මහාධිකරණ විනිසුරු මඩුල්ල ඔවුන් කොන්දේසි සහිත ඇප මත මුදාහැරීමට නියම කළේය.\n\nවසර නවයකට පෙර සිදු වූ මෙම අපරාධය සම්බන්ධයෙන් සිදුකළ දීර්ඝ විමර්ශනයකින් අනතුරුව විත්තිකරුවන්ට එරෙහිව චෝදනා නඟා ඇති අතර, අධිකරණයේ අවසරයකින් තොරව විත්තිකරුවන්ට විදේශගත වීම තහනම් කළ විශේෂ මහාධිකරණ විනිසුරු මඩුල්ල විත්තිකරුවන්ගේ විදේශ ගමන් බලපත්‍ර අධිකරණයට භාරදීමටද නියම කළේය.\n\nමෙම නඩුව විභාග කරන සමිපත් අබේකෝන් (සභාපති), සම්පත් විජේරත්න සහ ගිහාන් කුලතුංග මහත්වරුන්ගෙන් සමන්විත විශේෂ ත්‍රිපුද්ගල මහාධිකරණ විනිසුරු මඩුල්ල එලෙස නියම කළේය.\n\nඅධිචෝදනා \n\n\n\n\nපත්‍ර භාරදීමෙන් අනතුරුව මෙලෙස ඇප මත මුදාහරින ලද්දේ හිරිතලේ යුද හමුදා කඳවුරේ අණදෙන නිලධාරියාව සිටි යුද හමුදා ලුතිනන් කර්නල් ශම්මි අර්ජුන් කුමාරරත්න, ආර්.එම්.පී.කේ. රාජපක්‍ෂ හෙවත් නාදන්, වීනී ප්‍රියන්ත ඩිලන්ජන් උපසේන හෙවත් සුරේෂ්, එස්.එම්.  රවින්ද්‍ර රූපසේන සිහවත් රංජි, වයි.එම්. චමින්ද කුමාර අබේරත්න, එස්.එම්.කනිෂ්ක ගුණරත්න,අයියසාම් බාලසුබ්‍රමනියම්, ඩී.පී. තරංග ප්‍රසාද් ගමගේ සහ ඊ.පී.ආර්. පීරිස් නමැති යුද හමුදා නිලධාරීන්ය.\n\n2010 ජනවාරී මස 24 වැනිදාත් 27 වැනිදාත් අතර කාලයේ ගිරිතලේ,කොස්වත්ත, බත්තරමුල්ල, අඩාලච්චේන හා අක්කරෙයිපත්තුව ප්‍රදේශවලදී පැමිණිල්ල නොදත් පිරිසක් සමග එක්ව ප්‍රගීත් රන්ජන් බණ්ඩාර එන්නැළිගොඩ නමැත්තා අයුතු  ලෙස සිරකර තැබීමේ අදහසින් ඔහු පැහැරගෙන යෑමට කුමන්ත්‍රණය කළ බවද, ඒ අනුව නීතිවිරෝධී රැස්වීමක් සාමාජිකයන් ලෙස කටයුතු කරමින් ඔහු පැහැරගෙන ගොස් ඔහුගේ මරණය සිදුකළ බවටද විත්තිකරුවන්ට එරෙහිව චෝදනා නගා ඇත.\n\nමෙම අපරාධ සිදුකිරීම සඳහා ආධාර අනුබල දුන් බවටද විත්තිකරුවන්ට එරෙහිව නීතිපතිවරයා විසින් වැඩිදුරටත් චෝදනා නගා ඇති අතර, අපරාධ නඩු විධාන සංග්‍රහ පනත යටතේ අධි චෝදනා 17ක් යටතේ නඩු පවරා ඇත.\n\nවිත්තිසුරුවන් සිදුකළ වැරදිවල බරපතළ තත්ත්වය, එම වැරදි සම්බන්ධයෙන් ඇති අවස්ථානුගත කරුණු මෙන්ම එම සිද්ධීන් හේතුවෙන් දේශීය වශයෙන් මෙන්ම ජාතන්තර වශයෙන් ඇති වූ ආන්දෝලනාත්මක තත්වය හේතුවෙන් මෙවැනි සංකීර්ණ, තාක්‍ෂණික නඩුවක් ඇති කරණු මෙන්ම එම කරුණුවල ඇති ගුණාත්මකභාවය කඩිනමින් අවබෝධ කරගත හැකි ත්‍රිපුද්ගල මහාධිකරණ විනිසුරු මඩුල්ලක් භමුවේ මෙම නඩුව විභාග කිරීම යෝග්‍ය බව පෙන්වා දෙමින් නීතිපතිවරයා කළ ඉල්ලීමක් පිළිගනිමින්\n\n\n\n\nනඩුව විභාග කිරීම සඳහා අගවිනිසුරුවරයා විසින් මෙම විශේෂ ත්‍රිපුද්ගල මහාධිකරණ විනිසුරු මඬුල්ලු පත් කරන ලදී.\n\nවිශේෂ ත්‍රිපුද්ගල මහාධිකරණ විනිසුරු මඩුල්ල විසින් කරන ලද නියෝගයකට අනුව නඩුව කැඳවනු  ලැබූ අවස්ථාවේදී විත්තිකරුවෝ අධිකරණයේ පෙනී සිටියහ.\n\nඒ අවස්ථාවේදී විත්තිකරුවන්ට එරහි අධිචෝදනා පත්‍ර හා ඊට අදාළ ඇමුණුම් හා ගොනු විත්තිකරුවන්ට වෙන වෙනම අධිකරණය විසින් භාරදින ලදී.\n\nවිත්තිකරුවන් වෙනුවෙන් පෙනී සිටි ජනාධිපති නීතිඥවරුන් වන අනුජ ප්‍රේමරත්න, අනුර මැද්දේගොඩ යන මහත්වරුන් ඇතුළු නීතීඥ කණ්ඩායම් කරුණු දක්වමින් මහේස්ත්‍රාත් අධිකරණය විසින් රුපියල් ලක්‍ෂ 15 බැගින් මුදල් හා රුපියල් ලක්‍ෂ 30 බැගින් වටිනා ඇපකරුවන් දෙදෙනා බැගින් වන ශරිර ඇප මත තම සේවාදායකයන් මුදාහළ බව දැනුම් දුන්හ.\n\nඑහෙයින් තම දායකයන්ට ඇප නියම කරන්නැයි නීතිඥවරු අධිකරණයෙන් ඉල්ලා සිටියහ.\n\nපැමිණිල්ල වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පීරිස් මහතා කරුණු ඉදිරිපත් කරමින් මෙම විත්තිකරුවන්ට මහේස්ත්‍රාත් අධිකරණයෙන් ඇප නියම කළ පසු ඔවුන් කිසිදු ඇප කොන්දේසියක් කඩනොකොට නොමැති හෙයින් විත්තිකරුවන්ට ඇප නියම කිරීම සම්බන්ධයෙන් විරුද්ධත්වයක් නැතැයි පැවසීය.\n\nඉදිරිපත් වූ කරුණු සැලකිල්ලට ගනිමින් කොන්දේසි සහිතව විත්තිකරුවන්ට ඇප නියම කළ විනිසුරු මඩුල්ල මෙම නඩුව ලබන දෙසැම්බර් 10 වැනිදා යළි කැදවීමට නියම කළේය.\n\nපැමිණිල්ල වෙනුවෙන් නියෝජ්‍ය සොලිසිටර් ජනරාල් දිලීප පීරිස් මහතා පෙනී සිටියේය.විත්තිකරුවන් වෙනුවෙන් ජනාධිපති නීතිඥවරුන් වන අනිල් සිල්වා, අනුජ් ප්‍රේමරත්න, අනුර මැදේදෙගොඩ යන මහත්වරුන් ඇතුළු නීතීඥ කණ්ඩායමක් පෙනී සිටී.\n\n- බුද්ධිමාල් රුබේරු \n",
    "URL": "https://www.gossiplankanews.com/2019/11/7-free-ekneligoda.html\n",
    "Category": "N/A",
    "comments": [
        {
            "comment": " ලසන්ත⁣ට, ප්‍රගීත්ට හා තාජුඩීන්ට කවදාවත් යුක්තිය ඉටු නොවේ..!! ",
            "likes": "+127"
        },
        {
            "comment": " මෙම හමුදා නිලධාරීන්ට ලක්ෂ 45 බැගින් (මුදලින් ලක්ෂ 15 + ශරීර ඇප 30) ඇප තියන්ට සල්ලි කොහෙන්ද? මේ පිටුපස බලවත් සල්ලි කාරයින් ඉන්න පව පේනවා. සාමාන්‍යෙයන් කියන්නේ හමුදා නිලධාරියෙක් කියන්නේ රජයේ සේවකයෙක්. කෙසෙ වෙතත් උසාවියෙන් සාධාරණය ඉටු වේ යයි මටනම් සැකයි. ඒත් අධිකරණය සුවාධින නිසා අපි බලමු! ",
            "likes": "+52"
        },
        {
            "comment": " රවීයගෙන් ඇහැව්වානම් කියලදෙයි සාදාරනය ඉටුකරගන්න හැටි. හැබැයි පැන්සොන් යන්න ඉන්න බඩුකාරයෙකුත් ඉන්න ඕනෑ වැඩේට. තව මුදල් ටිකකුත් අවශ්‍යයි. ",
            "likes": "-1"
        },
        {
            "comment": " gono, shareera epa walata salli thiyanna on na. danagena awith katha karanna methana. ",
            "likes": "-6"
        },
        {
            "comment": " CID එකේ නිශාන්ත Switzerland පැන්න එකේ ඕවා මොනාද බ්රෝ ",
            "likes": "-8"
        },
        {
            "comment": " නැත .. අපයේදී යුක්තිය ඉටුවෙනවා .. රටට කෙලෙව්වට .. ",
            "likes": "+48"
        },
        {
            "comment": " Karmaya kiyala ekak thiyenawa kiyala matanam hithenne na. Minimaruwo, horu, o boru karayo yasata raja wela inne. ",
            "likes": "+10"
        },
        {
            "comment": " ....if GOTA failed to solve and find the culprits of this Swiss Embassy white Van seen,...he should take the full responsibility,...Defense Sec's Loku Kathaaa Wadak Naaa,..this is a VERY Serious situation,...country's image is destroyed by someone... ",
            "likes": "+2"
        },
        {
            "comment": " ඇප මොටෝ තිබ්බේ දැන් ඔන්න ඔහේ ගෙදර යන්න ",
            "likes": "+30"
        },
        {
            "comment": " Doesnt country have one law? ",
            "likes": "+10"
        },
        {
            "comment": " No. ",
            "likes": "+4"
        },
        {
            "comment": " රට මෙතෙක් පාලනය කල ආන්ඩු විසින් පැහැරගෙන හෝ මරා දැමූ කිසිවෙකුට සාදාරනයක් ඉටුවී නොමැත. ඉටු වන්නේද නැත ",
            "likes": "+3"
        },
        {
            "comment": " අර යුද්දේ කරපු නිසා හිරේ හිටිය රනවිරුවෝ නේද? 2015 ට පෙර රටේ පැවති නීතිය සිහිපත් කරගන්න ",
            "likes": "-3"
        },
        {
            "comment": " Reasonable change. The country needs safety. Intelligent services should not be deteriorated. Before considering overseas opinions, we have to prioritise our country'so safely. ",
            "likes": "-15"
        },
        {
            "comment": " එක්නැලිගොඩ කියන්නෙ කවුද? ",
            "likes": "-25"
        },
        {
            "comment": " GR gen ahanna ",
            "likes": "+34"
        },
        {
            "comment": " .....pissu porak wennathi ban,....nattanam apith usan yanawaneee oyawagee..lol ",
            "likes": "+6"
        }
    ]
}