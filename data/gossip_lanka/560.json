{
    "Source": "https://www.gossiplankanews.com/",
    "Timestamp": "5/29/2017 08:32:00 AM",
    "Headline": "\nකෝටි තුනේ ලොතරැයියක් ගැන බිරිය සැකකළ සැමියා එල්ලිලා මැරිලා\n",
    "News Content": "\n\n\nකෝටි තුනක ජයග්‍රහණයක් සතුවූ ලොතරැයිපත බිරිය විසින් සඟවා තබාගෙන සිටින බවට සැකයෙන් කල් ගෙවූ ශ්‍රී ලංකා මහවැලි අධිකාරියේ විශ්‍රාමලත් ආරක්‍ෂක නිලධාරියකු ගෙල වැලලාගෙන සියදිවි නසාගෙන තිබෙන බව අනුරාධපුර මූලස්ථාන පොලිසිය සඳහන් කරයි.\nඅනුරාධපුර විජයපුර \n\n\n\nප්‍රදේශයේ පදිංචිව සිටි 71 හැවිරිදි දෙදරු පියකු මෙසේ නිවෙසේ මුළුතැන්ගෙයි බාල්කයේ නයිලෝන් නූලක් ආධාරයෙන් තොණ්ඩුවක් සකසා ගෙල වැලලාගෙන ඇති අතර ඔහු නූල කැඩී බිම ඇදවැටී උඩුකුරුව වැටී මියගොස් සිටියදී පොලිසියට ලැබුණු තොරතුරක් මත පරීක්‍ෂණ ආරම්භ කර තිබිණි.\nදිවිතොර කරගත් මරණකරුගේ බිරිය නොච්චියාගම පදිංචිව සිටින දියණියට දරුවකු ලැබීම නිසා එහි ගොස් සිටියදී විශ්‍රාමිකයා සිය කැමැත්තෙන් අනතුර සිදුකරගෙන තිබෙන බව පොලිසිය සඳහන් කෙළේය. ඔහු මානසික ආතතියෙන් පෙළී සිටි බවත් මීට පෙරත් අවස්ථාවකදීත් කෘෂි රසායන වර්ගයක් පානය කර දිවිතොර කර ගැනීමට උත්සාහ කර අසාධ්‍ය තත්ත්වයෙන් ප්‍රතිකාර ලබා ජීවිතය බේරාගත් අයකු බවත් පොලිසිය පැවැසුවේය.\n\nමරණකරුට මීට වසර දෙකකට පමණ ඉහතදී ලොතරැයියකින් ඇදුණු සුපිරි ත්‍යාගය වන රුපියල් කෝටි තුනක ලොතරැයිපත බිරිය විසින් සඟවාගත් බවට සැක කරමින් ඇය සමඟ විවිධ අවස්ථාවලදී රණ්ඩුසරුවල් සිදුකර ගත් බවත් තමන් සැමියාට ජය හිමිවූ ලොතරැයියක් සොරකම් කිරීමක් සිදුනොකළ බවත් ඔහුගේ බිරිය අනුරාධපුර ශික්‍ෂණ රෝහලේ පැවැති හදිසි මරණ පරීක්‍ෂණයේදී සාක්‍ෂි දෙමින් පැවැසුවාය. සිය සැමියා මානසික ව්‍යාධියකින් පෙළෙන බව වෛද්‍ය පරීක්‍ෂණයකදී වෛද්‍යවරුන් තහවුරු කර තිබෙන බවද ඇය වැඩිදුරටත් සාක්‍ෂි ලබාදෙමින් පැවසුවාය.\n\nමරණය සමබන්ධයෙන් අනුරාධපුර ශික්‍ෂණ රෝහලේ නාගරික හදිසි මරණ පරීක්‍ෂක එච්.එම්. කුලසේකර මහතා හදිසි මරණ පරීක්‍ෂණය පැවැත්වූ අතර අනුරාධපුර මූලස්ථාන පොලිසියේ විවිධ පැමිණිලි අංශයේ පොලිස් කොස්තාපල් සංජන මහතා (7755) මරණ පරීක්‍ෂණ සාක්‍ෂි\nමෙහෙය විය.\n(අනුරාධපුරය - මහේෂ් විජේසූරිය)\n",
    "URL": "https://www.gossiplankanews.com/2017/05/man-hanged-after-suspect-wife.html\n",
    "Category": "N/A",
    "comments": [
        {
            "comment": " ලන්කාවේ කායික සුවතාවයට තියෙන අවධානය මානසික සුවතාවයට නැහැ, ඒකයි මේ වගේ මරණ වලට හේතුව ",
            "likes": "+82"
        },
        {
            "comment": " ඔබගේ අදහසට 100% එකගයි.. මානසික සුවතාවය සදහා කිසිදු පියවරක් නැති කම මෙයට හේතුවයි.. තමන්ට මේ වගේ ගැටලුවක් තිබෙන බව දැන දැන ලැජ්ජාවෙන් හන්ගාගෙන සිටීම ලොකුම වැරැද්දක්.. මා දන්නා දෙදරු පියෙක් මෑතකදී ගෙල වැලලාගෙන මියගියා.. සොයා බැලිමේදී ඔහු දිවි තොර කරගැනීමට කීපවතාවක් උත්සහ කල පුද්ගලයෙක්.. නමුත් නිවැසියන් අන්තිමට නිගමනය කලේ අලුතින් ඉදිකල නිවසේ දෝශයක් නිසා එය සිදුවූ බව .. සිතාගත හැකියි නේ මානසික මට්ටම,,, අන්තිමට දරු දෙදෙනෙක් සහ මවක් අන්ත අසරන වුනා.. ",
            "likes": "+52"
        },
        {
            "comment": " කෝටි තුනක් ඇදුන එක මානසික ව්‍යාධියකින් කියවන එකක්ම කියල හිතන්න එපා අම්මේ.... අර ඩේසි ආච්චිට කවුදෝ දන්නැති හාදයෙක් මැණික් ගල් මල්ලක් දෙරටම ගෙනත් දීල යෝෂිත පුතාට කොළඹින් ගෙයක් අරන් දීල තිවුනේ.. එහෙම එව්වා වෙනවා. ",
            "likes": "+60"
        },
        {
            "comment": " අයියෝ සල්ලි............. ",
            "likes": "+9"
        },
        {
            "comment": " අල්ප ඟදාන මහ විපත්ති.. /Little knowledge dangerous... ",
            "likes": "+6"
        },
        {
            "comment": " Too many are already dead due the flood. On top of that people commit suicide for ridiculous things like this???. What a shame... life is too precious to be wasted on small things like this... ",
            "likes": "+5"
        }
    ]
}