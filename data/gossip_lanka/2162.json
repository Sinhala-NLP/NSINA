{
    "Source": "https://www.gossiplankanews.com/",
    "Timestamp": "2/26/2020 04:00:00 PM",
    "Headline": "\n'කොවිඩ් 19’ ගැන කටුනායක ගුවන්තොටුපළ තවදුරටත් අවධානයෙන්\n",
    "News Content": "\n\n\n\nචීනයේ වූහාන්වල සිට ලොව පුරා පැතිර ගිය කොරෝනා වෛරස වසංගතය හෙවත් 'කෝඩ් 19' හේතුවෙන් දැනට මාස දෙකක පමණ කාලයක සිට කටුනායක බණ්ඩාරනායක ජාත්‍යන්තර ගුවන්තොටුපොළද සීරුවෙන් තබා තිබේ.\n\nඒ අනුව කටුනායක ගුවන්තොටුපළ වෙත පැමිණෙන සියලුම ගුවන් යානාවල නියමුවන් ඇතුළු කාර්ය මණ්ඩලය, කොරෝනා වෛරස ආසාදිත රෝග ලක්ෂණ වන ශ්වසන අපහසුතා, 100 F ඉක්මවා උණ රෝගය පැවතීම සහ කැස්ස යන රෝග ලක්ෂණ කිසියම් ගුවන් මගියෙකු වෙත පවතින්නේනම් වහාම ගුවන් යානය ගොඩ බැස්සවීමට පෙර ගුවන්තොටුපොළ දැනුම්වත් කිරීමට උපදෙස් දී තිබේ.\n\n\n\n\n\nඊට අමතරව මෙවැනි රෝග ලක්ෂණ සහිත ගුවන් මගියෙකු ගුවන්තොටුපළ පැමිණීමේ පර්යන්තයෙන් ගුවන් තොටුපොළ තුළට ඇතුළු වුවහොත් ආගමන විගමන දෙපාර්තමේන්තු නිලධාරීන් විසින්ද ඔවුන් නිරීක්ෂණය කර වහාම ගුවන් තොටුපොළ සෞඛ්‍ය වෛද්‍ය ඒකකය වෙත අදාළ තොරතුරු වාර්තා කිරීමට ක්‍රමවේදයක් සකස් කර ඇත.\n\nකටුනායක ගුවන්තොටුපළ වෙත පැමිණෙන සියලුම ගුවන් මගීන්ගේ ශරීර උෂ්ණත්වය , විශේෂ ස්වයංක්‍රීය උපකරණ මඟින් මෙහිදී මැන බැලීම සිදු කෙරෙන අතර, එවැනි උෂ්ණත්වය මනින උපකරණ 04ක් මේ වනවිට ගුවන්තොටුපොළ පැමිණීමේ පර්යන්තයේ ස්ථාපිත කර තිබේ.\n\nමෙම උපකරණයන්හි නිරීක්ෂණ කටයුතු සඳහා ගුවන්තොටුපොළ ආරක්ෂක නිලධාරීන් මෙන්ම ගුවන්තොටුපොළ සෞඛ්‍ය වෛද්‍ය ඒකකයේ වෛද්‍යවරුන් සහ හෙදියන් අනුයුක්ත කර ඇති අතර, මීට අමතරව දවසේ පැය 24 පුරා ගුවන්තොටුපොළ පැමිණීමේ සහ පිටත්වීමේ පර්යන්ත විෂබීජ නාශක දියර භාවිතා කරමින්, නිරන්තරව විෂබීජ හරණයට පියවර ගෙන තිබේ.\n\nමෙසේ සිදු කෙරෙන පරික්ෂා කිරීම්වලදී කිසියම් රෝගියෙකු අනාවරණය වුවහොත්, ඔහු වහාම රෝහල් ගතකිරීම සඳහා විශේෂිත ගිලන් රථ කිහිපයක්ද මේ වනවිට ගුවන්තොටුපොළ තුළ සූදානම් කර තිබේ.\n\n- ටී.කේ.ජී.කපිල -\n",
    "URL": "https://www.gossiplankanews.com/2020/02/19-covid-katunayake.html\n",
    "Category": "N/A",
    "comments": [
        {
            "comment": " පුන්ච් රටක් වුනාට , නවීකරණ නැති වුනාට සතුටුයි ඔය තරමින් බේරිල තියෙන එකට . සුපිරි රටවල් බයේ ඇකිලිලා ඉන්නෙ . බුදු සරණයි මගෙ රටට ! ",
            "likes": "+50"
        },
        {
            "comment": " weda karana ape wiruwa maw bimata pemin samada.... ",
            "likes": "+1"
        },
        {
            "comment": " අඩෝ ඇල්ලා තමයි ඔක්කොම සුපර්වයිස් කරන්නෙ, පේනව නේ රංජාව තට්ටෙ ගාලා තියෙනවා, දත් කුට්ටමත් බොරු එකක්, ",
            "likes": "0"
        },
        {
            "comment": " STOP CHINESE AND KOREANS COMING IN. WHY FEAR? EVEN MALDIVES HAS STOPPED THEM COMING IN TO THEIR COUNTRY...  NO REMEDY IF IT SPREADS IN SL. ",
            "likes": "+10"
        },
        {
            "comment": " BOOTTU WALIN MEEGAMU veralata ena ayata Piyawarak nee ",
            "likes": "+8"
        },
        {
            "comment": " අකීකරු ,දඩබ්බර, පන්ඩිත , මිනිස්සු ඉන්න අපේ රටට මේ වෛරසය නොඒවා.......ආවොත් නම් සොරි තමයි. ",
            "likes": "+7"
        },
        {
            "comment": " Are they taking actions to check those who are coming from Europe and Switzerland tooooo.. ??? I only heard about the plans and actions which are to be implementated about the people who are coming from China and Korea..... Sri lanka should also play the safe side since this is a global emergency .... Rather treating Europe and Asia differently.... ",
            "likes": "+4"
        }
    ]
}