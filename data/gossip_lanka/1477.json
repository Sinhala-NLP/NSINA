{
    "Source": "https://www.gossiplankanews.com/",
    "Timestamp": "1/31/2019 11:30:00 AM",
    "Headline": "\nමාලි වලදී දිවිපිදූ රණවිරු දේහයන් අනිද්දා ලංකාවට\n",
    "News Content": "\n\n\nමාලි රාජ්‍යයේ එක්සත් ජාතීන්ගේ සාම සාධක හමුදාවේ රාජකාරි කටයුතු කරමින් සිටියදී එල්ල වූ ත්‍රස්ත ප්‍රහාරයේදී දිවි පිදූ ශ්‍රී ලංකා යුද හමුදාවේ කපිතාන් දිනේෂ් ජයවික්‍රම සහ කෝප්‍රල් එස්.එම්. විජේකුමාර යන \nරණවිරුවන් දෙදෙනාගේ මෘත ශරීර \n\n\n\n\nලබන 02 වැනිදා මෙරටට රැගෙන එන බව යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා  පැවැසීය. එක්සත් ජාතීන්ගේ සංවිධානයට අයත් විශේෂ ගුවන් යානයකින් රණවිරුවන් දෙදෙනාගේ මෘත ශරීර එදින පස්වරු 3.10ට පමණ කටුනායක ගුවන්තොටුපොළ වෙත රැගෙන ඒමට නියමිත බවද යුද හමුදා මාධ්‍ය ප්‍රකාශකවරයා සඳහන් කළේය.\n\nයුද හමුදාපති ලුතිනන් ජෙනරාල් මහේෂ් සේනානායක මහතා ඇතුළු යුද හමුදාවේ ඉහළ පෙළේ නිලධාරීන් සහ එක්සත් ජාතීන්ගේ සාම සාධක හමුදාව නියෝජනය කරමින් එහි ඉහළ පෙළේ නිලධාරීන් මේ අවස්ථාවට සහභාගිවීමට නියමිතව ඇත. දිවි පිදූ රණවිරුවන් දෙදෙනාට මෙහිදී යුද හමුදා උත්තමාචාර පිරිනැමීමටද කටයුතු යොදා ඇති බව යුද හමුදාව පවසයි.\n\nඑසේම දිවි පිදූ කපිතාන් දිනේෂ් ජයවික්‍රම මහතා මේජර් නිලයටත්, කෝප්‍රල් එස්.එස්. විජේකුමාර මහතා සැරයන් තනතුරටත් උසස් කර ඇති බව යුද හමුදා මාධ්‍ය ප්‍රකාශකවරයා සඳහන් කරයි. ඉකුත් 25 වැනි දින එල්ල වූ ත්‍රස්ත ප්‍රහාරයේදී මෙම රණවිරුවන් දෙදෙනා දිවි පිදූ අතර තවත් යුද හමුදා සෙබළු තිදෙනක් තුවාල ලැබූහ.\n\n-චාමර අමරසූරිය-\n",
    "URL": "https://www.gossiplankanews.com/2019/01/malitwo-sri-lankan-army.html\n",
    "Category": "N/A",
    "comments": [
        {
            "comment": " Respect and condolences to our heroes ",
            "likes": "+41"
        },
        {
            "comment": " ඔබ දෙපලට නිවන් සුව අත්වේවා ! ජාතී ජාතිත් මෙවන් වූ අකල් මරණයන්ට ගොදුරු නොවේවා ! ",
            "likes": "+19"
        },
        {
            "comment": " උපදිනා මතු භවයක නිවන් සුව අවබෝධයෙන් මෙමෙ ඝෝර සසරෙන් එතෙර වේවා.එවගේම මොවුන්ගේ දරු පවුලට ඉදිරි කටයුතු කරගෙන යාමට අවශ්‍ය පහසුකම් හා මූල්‍ය ආධාර නිසි අයුරින් ලබා දීමට ආණ්ඩුව වග බලා ගත යුතුයි . ",
            "likes": "+5"
        },
        {
            "comment": " සජිත්ට කියලා අලුත් ගෙවල් දෙකක් ගහලා දෙමු ",
            "likes": "-5"
        }
    ]
}