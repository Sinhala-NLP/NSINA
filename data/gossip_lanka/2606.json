{
    "Source": "https://www.gossiplankanews.com/",
    "Timestamp": "12/31/2020 04:00:00 PM",
    "Headline": "\nපාර්ලිමේන්තු එන මාධ්‍යවේදීන්ට කොන්දේසි 3ක්\n",
    "News Content": "\nසමස්ත අය-වැය විවාදයම වාර්තා කිරීමේ අවස්ථාව අහිමිව සිටි මාධ්‍යවේදීන්ට, නව වසරේපාර්ලිමේන්තුව රැස්වන මුල්ම දිනය වන ජනවාරි 5 වැනිදා සිට කොන්දේසි තුනකට යටත්ව පාර්ලිමේන්තු රැස්වීම් වාර්තා කිරීමට ඊයේ (30දා) පැවැති පාර්ලිමේන්තු කටයුතු පිළිබඳ කාරක සභාව තීරණය කර ඇත. \n\n\n\nමාධ්‍යවේදීන්ට පාර්ලිමේන්තු රැස්වීම් වාර්තා කිරීමට අවස්ථාව සලසා දීම පිළිබඳ සභා නායක  දිනේෂ්ගුණවර්ධන, කාරක සභාවේදී විමසූ අවස්ථාවේදී මෙසේ කොන්දේසි තුනකට යටත්ව එක් මාධ්‍යයකින් එක් මාධ්‍යවේදියකු බැගින් කැඳවීමට එකඟත්වය පළවී ඇත.වේත්‍රධාරී විසින් මාධ්‍යවේදීන් සඳහා නිකුත් කර ඇති හැඳුනුම්පත් ඇති මාධ්‍යවේදීන් දෙදෙනකුට පමණක් පාර්ලිමේන්තු රැස්වීම් වාර්තා කිරීමට අවසරය ලබාදෙන බවත්, මාධ්‍ය ආයතන විසින් මාධ්‍යවේදීන්දෙදෙනකු නම්කර එවිය යුතු වන අතර, ඔවුන් අතුරින් එක් අයකුට පමණක් රැස්වීම් වාර්තා කිරීමට එක්දිනකදී පැමිණීමට අවසර ලැබෙන බවත් වේත්‍රධාරී නරේන් ප්‍රනාන්දු පැවැසීය.එසේ පැමිණෙන මාධ්‍යවේදියාට පැමිණීමට නොහැකි අවස්ථාවක, නම්කර ඇති අනෙක් මාධ්‍යවේදියාටපැමිණීමට අවසර ලැබෙන බවද හෙතෙම සඳහන් කළේය.පාර්ලිමේන්තු රැස්වීම් වාර්තා කිරීම සඳහා පැමිණෙන මාධ්‍යවේදීන්ට, මාධ්‍ය ගැලරිය, මාධ්‍යභෝජනාගාරය සහ මාධ්‍යවේදීන් සඳහා වෙන්කර ඇති කාමරය හැරෙන්නට පාර්ලිමේන්තුවේ වෙනත් කිසිදු ස්ථානයකට යෑමට අවසර නොලැබෙන බවද නරේන් ප්‍රනාන්දු මහතා පැවැසීය.ජේ.ටී. ද සිල්වා \n",
    "URL": "https://www.gossiplankanews.com/2020/12/3_31.html\n",
    "Category": "N/A",
    "comments": [
        {
            "comment": " ඔිකට ඒන මහ හොරුටිකට කොන්දේසි නෑ.කොමිස් විතරයි. ",
            "likes": "+4"
        }
    ]
}