{
    "Source": "https://www.gossiplankanews.com/",
    "Timestamp": "10/30/2023 01:00:00 PM",
    "Headline": "\nපාතාල නායක දුවගේ කොටහළු මඟුල සුපිරි හෝටලේක\n",
    "News Content": "\nප්‍රභූ ඝාතනයක් සම්බන්ධයෙන් මරණීය දණ්ඩනය නියම වී බූස්ස අධි ආරක්ෂිත බන්ධනාගාරයේ රඳවා සිටින සංවිධානාත්මක අපරාධ කල්ලි නායකයකු මෙන්ම පාතාල නායකයකුගේ දියණියක වැඩිවියට පැමිණීමේ උත්සවයක් විශාල වියදමක් දරා කොළඹ සුපිරි හෝටලයකදී උත්කර්ෂවත් අයුරින් පවත්වා ඇති බව පොලිස් ආරංචි මාර්ග පවසයි.   මෙම උත්සවය ඉකුත් 23 වැනිදා රාත්‍රියේ පවත්වා ඇති බව ද වාර්තාවේ. මෙම උත්සවය සඳහා අලංකාර ආරාධනා පත්‍ර මුද්‍රණය කර ඇති අතර, උත්සවය වෙනුවෙන් ආරාධිතයන් 200කට ආසන්න පිරිසකට ආරාධනා ලැබ සිටි බව ද වාර්තාවේ.  එම උත්සවය අවසානයේ එදිනම රාත්‍රියේ කොළඹ කොම්පඤ්ඤවීදිය පොලිස් වසමේ පිහිටි හෝටලයක් සහිත ප්‍රධාන පෙළේ සුපිරි නිවාස සංකීර්ණයක කාමරයක් තුළ තවත් පිරිසකට නැවතත් සාදයක් පවත්වා ඇති බව ද ආරංචි මාර්ග කියයි. මෙම උත්සවයේ සියලු අවස්ථා එම සංවිධානාත්මක අපරාධකරු බන්ධනාගාරයේ සිට ජංගම දුරකතනයකින් නරඹා ඇති බව ද වාර්තා වේ.ඉන්දිකා රාමනායක \n",
    "URL": "https://www.gossiplankanews.com/2023/10/under-world-daughter-party.html\n",
    "Category": "N/A",
    "comments": [
        {
            "comment": " පොලිසියේ කීදෙනෙකුට ආරාධනා පත්‍ර දීලා තිබුණද කියලා සොයා බලන්න වෙනවා. දේශපාලනඥයන් නම් 10 වත් එන්න ඇති. ",
            "likes": "+65"
        },
        {
            "comment": " Who is this man anyone know ",
            "likes": "+13"
        },
        {
            "comment": " ochchara hithannna deyak ne. meka lankawane ",
            "likes": "+9"
        },
        {
            "comment": " Oka Mokakda, Ape rate deshapaluwo jayatama wedings ganne...Un pathaleta wada pahath ewunne............. ",
            "likes": "+4"
        },
        {
            "comment": " මහින්දගේ දකුනු අත ජූලම්පිටියෙ අමරෙගෙ නේද ",
            "likes": "+3"
        },
        {
            "comment": " මොකාගෙ වුනත් පොහොට්ටුව නැවතත් දිනුවොත් ඒකා එළියට එන්නෙ ඔයිටත් වඩා ලොකු පාටියක් දීලා තමයි එනිසා ඊළඟ වතාවේ නැවතත් පොහොට්ටුව දිනවමු ඔටුන්න හිමියා රජු කරමු ",
            "likes": "0"
        }
    ]
}