{
    "Source": "https://www.gossiplankanews.com/",
    "Timestamp": "8/29/2023 03:00:00 PM",
    "Headline": "\nජල විදුලිය තව සති තුනටලු\n",
    "News Content": "\nසැලකිය යුතු වර්ෂාවක් ඉදිරි දිනවලදී නොලැබුණහොත් ජල විදුලිය නිෂ්පාදනය කළ හැක්කේ තවත් සති තුනක් පමණක් බව විදුලිබල මණ්ඩලය උසස් නිලධාරියෙක් පැවසීය.නියඟය හේතුවෙන් ජලාශවල සක්‍රීය ජල මට්ටම පහළ බැසීමෙන් ජල විදුලි නිෂ්පාදනය සමස්ත විදුලි අවශ්‍යතාවෙන් සියයට 12 ක් දක්වා පහත බැස ඇති බව කී එම නිලධාරියා තාප බාලාගාරවලින් සියයට 66 ක් ද සූර්ය සහ සුළං බලයෙන් සියයට 11ක්ද විදුලිය නිෂ්පාදනය කරන බව සඳහන් කළේය.  \n වර්තමාන තත්වය හේතුවෙන් විදුලිබල මණ්ඩලය දිනකට රුපියල් කෝටි 90ක පමණ අමතර මුදලක් වැය කිරීමට සිදුවී ඇති බව ද එම නිලධාරියා කීය.පසුගිය වසරේ අගෝස්තු මාසයේ ද විදුලි අවශ්‍යතාවෙන් සියයට 58 කට ආසන්න ප්‍රමාණයක් ජල විදුලිය නිෂ්පාදනය කළ බවත් ඉදිරි දින කීපයේදී වැසි නොලැබුණහොත් තත්වය දරුණු වන බවත් එම නිලධාරියා වැඩිදුරටත් පැවසීය. \n සියලුම ජල විදුලි බලාගාර ජලාශවල ජල මට්ටම් විශාල ලෙස පහළ ගොස් ඇති අතර ඊයේ පස්වරු වන විට සමනල වැව ජලාශයේ සියයට 0.9 ක්, උඩවලව ජලාශයේ සියයට 0.6 ක්, කාසල්රි ජලාශයේ සියයට 30 ක්, මාවුස්සාකැලේ ජලාශයේ සියයට 32 ක්, වික්ටෝරියා ජලාශයේ සියයට 26.5ක් සහ මොරගහකන්ද ජලාශයේ සියයට 13.5 ක් දක්වා සක්‍රීය ජල ධාරිතාව පහළ බැස ඇති අතර පසුගිය 19 වැනිදා සිට මොරගහකන්ද ජලාශයේ ජල විදුලිය නිෂ්පාදනය අත්හිටුවා තිබේ.යොහාන් භාසුර\n",
    "URL": "https://www.gossiplankanews.com/2023/08/hydro-power-finish.html\n",
    "Category": "N/A",
    "comments": [
        {
            "comment": " මේ හැමදාම ඉර පායන රටට ජල විදුලිය හදුන්වල දීල මේ රටට කල විනාසයක්. පායන කාලෙට බලාගාර තියෙන ජලාශ හිඳෙනව . නිෂ්පාදනය කරන ප්‍රමාණයට වඩා අවශ්‍යතාවය වැඩියි. ඉතින් රටින් තෙල් ,ගල් අඟුරු ගෙනැල්ල කොමිස් ගහනවා . අනාගතය ගැන හරි දැක්මක් ඇති , හොඳ පාලකයෙක් කවදා බිහිවෙයිද මන්දා.. ",
            "likes": "+20"
        },
        {
            "comment": " Have those engineers ever told how to increase the volume of water water in the same reservoirs during the rainy season. Most reservoirs have more than 60% of mud not water.  Poor management brings the country further down the road ",
            "likes": "+9"
        },
        {
            "comment": " CEB engineering mafia, no matter what political party is in government. ",
            "likes": "+2"
        },
        {
            "comment": " ඇමටියා ගෙයි, ඉන්ජොන්ගෙයි කල්ල මරේ. ඔය අව්වස්සේ නොරොච්චෝලේ හබක් කරලා තව කීයක් හරි හොයාගන්න පුලුවන්. අඩුම තරමේ තාත්ත විඳවන විදිය දැක දැකත් නොහැදුන වසලයෙක්. ",
            "likes": "+4"
        },
        {
            "comment": " ජෙනරේටර් විකුණනු ලැබේ...ඉන්බොක්ස් ඉන්බොක්ස් ",
            "likes": "+4"
        },
        {
            "comment": " ඔය දැන් වහින්නේ හිටු කියලා ",
            "likes": "+1"
        },
        {
            "comment": " දිනකට රුපියල් කෝටි 90ක  :o :o ",
            "likes": "+1"
        },
        {
            "comment": " හදෙන් හරි ලයිට් ගෙනල්ලා දියල්ලා මෙච්චර විදුලි බිල වැඩි කරලා කිවුවේ ඒකනේ අපිට ඔය බයිලා වැඩක් නැ ",
            "likes": "0"
        }
    ]
}