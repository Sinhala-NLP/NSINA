{
    "Source": "https://www.gossiplankanews.com/",
    "Timestamp": "5/31/2023 03:00:00 PM",
    "Headline": "\n කෝටි දෙකක් අළුවුණේ සිසුන් දුම් බී නොසැලකිල්ලෙන් විසිකළ ගිනි කූරක් නිසැයි සැකයක්\n",
    "News Content": "\nඋස්සාපිටිය මහජන ක්‍රීඩාපිටියේ ජල නළ ගබඩාංගණයේ ඉකුත් 19 වැනිදා පස්වරුවේ  හටගත් ගින්න  සම්බන්ධයෙන් සැකපිට පාසල් සිසුන් හයදෙනකු පොලිසිය විසින් 27 දා අත්අඩංගුවට ගනු ලැබූ බව කියයි.  ජල නළ ගබඩාවේ ඇති වූ හදිසි ගින්න සම්බන්ධව සැකපිට අත්අඩංගුවට ගෙන ඇත්තේ උස්සාපිටිය ප්‍රදේශයේ ජනප්‍රිය පාසලක සිසුන් හයදෙනකු බවත් ඉන් පස්දෙනකුම මෙවර අ.පො.ස. සාමාන්‍ය පෙළ විභාගය සඳහා පෙනී සිටීමට නියමිතව ඇති බවත් පොලිසිය සඳහන් කරයි.\n \n\n\n \nසිසුන් කණ්ඩායම දුම්පානය කිරීම සඳහා යොදාගත් ගිනිකූරක් නොසැලකිලිමත් අයුරින් ඉවතට විසිකිරීම හේතුවෙන් මෙම ගින්න හටගෙන ඇති බවට ද තොරතුරු අනාවරණය කරගෙන ඇති බවත් ගින්නෙන් කෝටි 2ක පමණ ජල නළවලට හානි වී ඇති බවත් පොලිසිය කියයි. ශ්‍රී ලංකා රජයේ සහ නෙදර්ලන්ත රජයේ ණය ආධාර මත අසුපිණිඇල්ල ජල යෝජනා ව්‍යාපෘතිය ක්‍රියාත්මක කෙරුණු අතර ජනාධිපති රනිල් වික්‍රමසිංහ මහතා අතින් ජලයෝජනා  ක්‍රමය පසුගිය 20 වැනිදා ජනතා අයිතියට පත්කිරීමට පෙර දිනයේ මෙම ජල නළ ගබඩා කර තිබූ ක්‍රීඩාංගණයේ ගින්න හටගෙන ජල නළ විනාශ වී ඇති බව ද පොලිසිය කියයි.\n \n\n\n \nකෑගල්ල දිසාව බාර නියෝජ්‍ය පොලිස්පති රොෂාන් රාජපක්ෂ මහතාගේ නියෝග මත කෑගල්ල කොට්ඨාස බාර ජ්‍යෙෂ්ඨ පොලිස් අධිකාරි වයි.එල්. ලීලවංශ මහතාගේ අධික්ෂණය යටතේ සහකාර පොලිස් අධිකාරී ප්‍රදීප් වීරසේකර මහතාගේ මෙහෙයවීමෙන් අරණායක පොලිසිය මේ පිළිබඳ පරීක්ෂණ පවත්වයි. අත්අඩංගුවට ගත් සැකකරුවන් ගිනි තබා, අනර්ථයක් සිදු කිරීමේ චෝදනාව යටතේ අධිකරණය හමුවට ඉදිරිපත් කිරීමෙන් අනතුරුව, රුපියල් ලක්ෂය බැගින් වූ ශරීර ඇප මත මුදාහැරීමට වැඩ බලන මහේස්ත්‍රාත් කමණි මේඝසූරිය මහත්මිය නියෝග  කළාය.පී. ශාන්ත බණ්ඩාර  \n",
    "URL": "https://www.gossiplankanews.com/2023/05/ussapitiya-incident.html\n",
    "Category": "N/A",
    "comments": [
        {
            "comment": " ඔය ඉතින් කෝටි ගනන් වියදම් කරල උගන්වල, සෞඛ්‍ය වෙනුවෙන් වියදම් කරල සමාජයට යවන අපේ මානව සම්පත. කොරයි, කොරයි. ",
            "likes": "+56"
        },
        {
            "comment": " නව යොවුන් වියේ සිටින සියයට අනූ පහක් තනිකරම අමනයන් හා අපතයන්!! මේ තත්ත්වයට දෙමාපියන්, අධ්‍යාපන ක්‍රමයේ සියලු දෙනා,සමාජ මාධ්‍ය ඇතුළු ජඩ මාධ්‍යය ,රටේ දේශපාලන නායකත්වය සියළු දෙනාම සම සමව ආසන්න තම වගකිම දැරිය යුතුය!! අධ්‍යාපනයේ කඩා වැටීම රට බංකොලොත් වීමට වඩා භයානක තත්වයක් බව තේරුම් නොගැනීම කනගාටු දායක තත්වයන්යක්!! ",
            "likes": "+25"
        },
        {
            "comment": " සිගරට් බිලා ඉන්න අමනයාගේ නැවත් ගද යන්නෙ නැ. නිතරම කට ගද ගහවා. එ මදිවට සිගරට් කොට දාලා ගිනි තියනවා මිනි මරන්න. පිලිකා සැදෙන්න ප්‍රධාන හෙතුවක් සිගරට් බීම. තමන්ගෙ ගද තමන්ව තෙරෙන්නේ නැ සිගරට් බොන අමනයාට. ඔහු මෙලොව වෙසෙන පෙරෙතයකි. ",
            "likes": "+8"
        },
        {
            "comment": " මේක මේ වැඩේ කඩාකප්පල් කරන්න රාජපක්ෂලා ගහපු ගේමක්. අනිවාර්‍යෙන් උන්ව දාලා තියෙන්නෙ රාජපක්ෂලා.. ",
            "likes": "+2"
        },
        {
            "comment": " වැරැද්ද සිකරට් බොන එකේ නෙමේ ඒක ඩීසන් එකර කරන්න බැරි අමන කොලු හැත්තක් හින්ද නේ දැන් ඉන්න උන්ගේ කිසිම හැදියාවක් නෑ කාලකන්නි හැත්තක් කොතන ගියත් ගූ ගොඩක් තමයි ",
            "likes": "+1"
        },
        {
            "comment": " Our young generation should start learning how to be a responsible person. If they really really really want to smoke, there is a way that can be done without make bad to others but doing the bad things to themselves. Also, if you are legally not up to the age to do something, there is a prity good reason for why you should not do it. ",
            "likes": "+1"
        },
        {
            "comment": " Oya bayanta mona pipe wathurada affa. ",
            "likes": "-1"
        }
    ]
}