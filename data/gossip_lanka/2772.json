{
    "Source": "https://www.gossiplankanews.com/",
    "Timestamp": "3/30/2021 04:00:00 PM",
    "Headline": "\nරටින් ගෙනා පොල්තෙල්වල පිළිකා කාරකය රත්කළත් වැනසෙන්නේ නැහැලු\n",
    "News Content": "\nආනයනික පොල්තෙල් තොග කීපයක අන්තර්ගත යැයි කියන ඇෆ්ලටොක්සින් නමැති පිළිකාකාරකය ආහාර පිසීමට පොල්තෙල් රත්කරන උෂ්ණත්වයේ දී විනාශ වන්නේ නැතැයි  ආහාර උපදේශක කමිටු සාමාජික කොළඹ මහ නගර සභාවේ නාගරික රස පරීක්ෂක ආචාර්ය ආර්. එම්.ජී.බී රාජනායක මහතා  පැවැසීය.  \n \n  \nඇෆ්ලටොක්සින් යනු අංක එකේ පිළිකාකාරකයක් යැයි ද, පුස් කෑ කොප්පරාවලින් තෙල් නිපදවීම ඇෆ්ලටොක්සින් හට ගැනීමට ප්‍රධාන හේතුවක් යැයි ද ආචාර්ය රාජනායක මහතා කීය. ප්‍රමිතියෙන් යුතු අමුද්‍රව්‍ය භාවිත කරගෙන පොල්තෙල් නිෂ්පාදනය කරන්නේ නම් මෙවැනි ප්‍රශ්න ඇතිනොවන්නේ යැයි ඔහු කීවේය. ඒ අනුව ඇෆ්ලටොක්සින් හටගැනීම නිෂ්පාදන ක්‍රියාවලියේ අත්වැරදීමක් හැටියට හැඳින්වීමට කිසිදු අවස්ථාවක් නැතැයි ද ඔහු සඳහන් කළේය. ඇෆ්ලටොක්සින් අන්තර්ගත පොල්තෙල් කිසිදු අයුරකින් මිනිස් පරිභෝජනයට සුදුසු නැතැයි ද ඒවා විනාශ කිරීම හැර අන් විකල්පයක් නැතැයි ද ආචාර්ය රාජනායක මහතා සඳහන් කළේය. -බිගුන් මේනක ගමගේ - \n",
    "URL": "https://www.gossiplankanews.com/2021/03/coconut-oil-issue_30.html\n",
    "Category": "N/A",
    "comments": [
        {
            "comment": " පාර්ලිමේන්තුවෙ කැන්ටිමේ උයන්න ගන්න පොල්තෙල් ජාතිය දන්න එකෙක් කියනවද ? පින් ..... ",
            "likes": "+36"
        },
        {
            "comment": " පාර්ලිමේන්තුවේ කුස්සියේ පාවිච්චි කරන්නේ Olive oil , සහ sunflower oil ",
            "likes": "+8"
        },
        {
            "comment": " දන්න කෙනෙක් මේ අපිරිසිදු පොල්තෙල් වල BRAND NAME ලියනවද. Please. ",
            "likes": "+22"
        },
        {
            "comment": " එකේ නම බන්දු ගුණවර්ධන, රත් කරලා නෙමෙයි, ගිනි තියල බෝම්බ ගැහුවත් දෙන ආතල් වල නම් අඩුවක් නෑ අයිබෝවo ",
            "likes": "+8"
        },
        {
            "comment": " වැඩිහිටියෙකුට ඇප්ලටොක්සින් මිලිග්‍රෑම් 4 ගානේ දවස් 7 -14 කැවුනොත් මැරෙනවා. කුඩා ළමයින්ට මීට වඩා අඩු ප්‍රමාණයක් කැවුනත් මැරෙනවා. මිලිග්‍රෑම් දශම ගණනක් දිනපතා කැවුනොත් අවුරුදු කීපයකින් ආමාශයේ හෝ අක්මාවේ පිළිකා හැදිල මැරෙනවා. පොල්තෙල් බැද්දත් ඇප්ලටොක්සින් නැතිවෙන්නෙ නැහැ. පොල්තෙල් ගෙදරදීම හිඳවාගන්න එක තමයි හොඳම විසඳුම. හොඳට වේලුන පොල්ගෙඩි 6 කින් පොල්තෙල් බෝතලයක් හිඳින්න පුළුවන්. ",
            "likes": "+10"
        },
        {
            "comment": " අවුරුදු කාල හමාරයි..ඔය පොල්තෙල් දැන් පැහැදිලිවම මාර්කට් එකට දාල තියෙන්නෙ. තෙල් බවුසර් පිටින්ම අහුවෙනවනෙ. කන්න. කාල පිලිකාවකුත් හදාගෙන, ඉතුරු වෙලා හිටියොත්, ආයිත් චන්දෙ දෙන්න අවුරුදු 5කට. ",
            "likes": "+9"
        },
        {
            "comment": " කාලකන්නි පාලකයෝ සෙට් එකක්... ",
            "likes": "+2"
        },
        {
            "comment": " Oil manufacturers were killed by the all the government governed now don't talk about nonsense  All authorities are responsible for killing innocent ",
            "likes": "+1"
        },
        {
            "comment": " Oil manufacturers were killed by the all the government governed now don't talk about nonsense ",
            "likes": "-2"
        }
    ]
}