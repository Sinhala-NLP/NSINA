{
    "Source": "https://www.gossiplankanews.com/",
    "Timestamp": "9/30/2019 08:48:00 AM",
    "Headline": "\nවෛද්‍ය වැඩ වර්ජනයදා අකුරැස්ස රෝහලට ආ හොර දොස්තර උපායක් යොදා කාන්තාවකගේ රන්බඩු උස්සලා\n",
    "News Content": "\n\n\nවෛද්‍ය වැඩ වර්ජනය පැවති ඉකුත්දා අකුරැස්ස රෝහලට වෛද්‍යවරයෙකු ලෙසින් පැමිණි පුද්ගලයකු කාන්තාවක් රවටා ඇගේ ළඟ තිබූ රුපියල් හැත්තෑදාහක් පමණ වූ රන්මාලයක් සහ මුද්දක් සොරකම් කරගෙන ගොස් ඇති බවට\nඇය විසින් අකුරැස්ස පොලිසියට පැමිණිල්ලක් කර ඇත.\n\nමෙසේ පැමිණිලි කර ඇත්තේ අකුරැස්ස, ගලබඩහේන කුරුඳුවත්තේ වලිමුණිගේ කරුණාවතී නමැති කාන්තාවකි.\n\n\n\n\n\n\nමෙම කාන්තාව දියවැඩියාවට බෙහෙත් ගැනීම සඳහා අකුරැස්ස රෝහලේ පැවැත්වෙන සායනයට මසකට වරක් යන කාන්තාවකි.\n\nමෙදින වැඩ වර්ජනයක් බව දැන සිටියද වැඩි\n\nතැකීමක් නොකළ ඇය කෙසේ හෝ ලේ පරීක්ෂා කර ගැනීමේ අරමුණින් බාහිර රෝගී අංශයේ බංකුවේ වාඩිවී සිටින විට එම ස්ථානයට පැමිණි අයෙකු ඇයව චෙක්කළ හැකි බවත්, ඇය අසළ සිටි අනිත් කාන්තාවටද බෙහෙත් ලබාදිය හැකි බවත් පවසා විනාඩි 15 කට විතර පසුව බෝධිය පැත්තෙන් පහේ වාට්ටුවට එන ලෙස පවසා ඇත. ඒ අනුව ඇය සහ අනෙක් කාන්තාව එම වාට්ටුවට ගොස් තිබේ. එසේ යනවිට මෙම පුද්ගලයා එහි සිටි ඇටෙන්ඩන් සමග කතාකරමින් සිට ඇත.\n\nපසුව මෙම කාන්තාව ළඟට පැමිණි පුද්ගලයා ඇයව වාට්ටුවේ ඇඳක් අසලට රැගෙන ගොස් ඇයට ඇඳේ දිගාවන ලෙස පවසා වටතිර දමා තිබේ. එම අවස්ථාවේ මාල හා මුදු තිබෙන විට පරීක්ෂා කිරීම අපහසු බව පවසා ඒවා ගළවා බෑගයේ දමා මේසයේ තබන ලෙස \n\n\n\n\n\nමෙම හොර වෛද්‍යවරයා පවසා ඇත. ඒ අනුව ඇය මාලය හා මුද්ද ගලවා බෑගයේ දමා මේසය මත තබා ඇත. පසුව ඔහු ඇටෙන්ඩන්ට කතාකර කාරයේ බෑගයක් ඇති බව පවසා එය ගෙනඑන ලෙස පවසා ඇත. ඒ අනුව පිටවී ගිය\n\nඇටෙන්ඩන් යළිත් පැමිණ කාරය නැති බව පවසා තිබේ. ඒ අවස්ථාවේදී ඔහු මම ගිහින් බලල එන්නම් කියා එම  ස්ථානයෙන් පිටව ගොස් ඇත.\n\nමෙසේ ගිය ඔහු හුඟ වෙලාවකින් නොපැමිණි නිසා කාන්තාව බෑගය බලද්දී එහි මාලය හා මුද්ද නොමැති බව දැක ඒ බව සිටි අනිත් කාන්තාවටද පවසා ඇත. මේ පිළිබඳව ඇටෙන්ඩන්ට පැවසීමේදී මේ ගැන මුලදී කිව්වේ නැත්තේ ඇයි දැයි ඔහු විමසා තිබේ.\n\nමෙම පැමිණිල්ල අනුව හොර වෛද්‍යවරයා අත්අඩංගුවට ගැනීමට අකුරැස්ස පොලිසිය පරීක්ෂණ පවත්වයි.\n\nප‍්‍රසාද් විද්‍යාරූප - අකුරැස්ස\n",
    "URL": "https://www.gossiplankanews.com/2019/09/akuressa-hospital-incident.html\n",
    "Category": "N/A",
    "comments": [
        {
            "comment": " මේක ගොතපු කතාවක් කියල හොදට පැහැදිලි වෙනව... සාමාන්‍යයෙන් වෛද්‍යවැඩවර්ජනයක් තිබ්බත් වාට්ටුවල වැඩ සාමාන්‍ය විදියට කරනවා..වාට්ටුවක දොස්තරල නැතිඋනත් නර්ස්ලා,ඇටෙන්ඩන්ට්ලා,සුලුසෙවකයන් ,සනීපාරක්ශක සේවකයන්, ඉන්නව..මෙහෙම ඕන දොස්තර කෙනෙකුට ගිහිල්ල නොදන්න වාට්ටුවල ලෙඩ්ඩු බලන්න බෑ සාමන්‍යයෙන් කාන්තාවක් පරීක්ශාවක් කරන කොට ගැහැනු කෙනෙක් (නර්ස් කෙනෙක් හරි සුලු සේවිකාවක් එනව. ඒ අයට උනත් හොර දොස්තර කෙනෙක් ද කියල අදුනගන්න පුලුවන්... ඔය කතාකරකර හිටිය කියන ඇටෙන්ඩන්ට් එයා එක්ක ආපු හොරෙක් නෙමේනම් එයාට උනත් අදුරගන්න පුලුවන්... මෙකත් පත්තර කාරයෙක්ගෙ ගොතපු මෝඩ ගොන් කතාවක්b ",
            "likes": "+48"
        },
        {
            "comment": " mehema siddi keepayak pahugiya kale una ! ",
            "likes": "-6"
        }
    ]
}