{
    "Source": "https://www.gossiplankanews.com/",
    "Timestamp": "9/30/2020 01:00:00 PM",
    "Headline": "\n නිල නිවාස බාරදී නැති පරාජිත මන්ත්‍රීවරුන්ට දිනකට 500 බැඟින් දඩ\n",
    "News Content": "\n\n\n\nනිල නිවාස බාරදී නැති පරාජිත මන්ත්‍රීවරුන්ගෙන් ඒ නිවාස පාවිච්චිය  වෙනුවෙන් දිනකට රුපියල් පන්සියය බැගින් දඩ මුදලක් අය කිරීමට පාර්ලිමේන්තු බලධාරීන් තීරණය කර ඇත.  මහ මැතිවරණය පැවැත්වුණු ඉකුත් අගෝස්තු මස 5 වැනි සිට ගණනය කර  මෙම දඩ මුදල අය කෙරෙනු ඇත. මේ අතර පසුගිය මහ \nමැතිවරණයේදී පරාජයට පත්වූ පාර්ලිමේන්තු මන්ත්‍රීවරුන් තවත් 13 දෙනෙකු මාදිවෙල මන්ත්‍රී නිල නිවාස සංකීරණයේ නිල නිවාස මෙතෙක් බාරදී නැතැයි පාර්ලිමේන්තු ආරංචි මාර්ග සඳහන් කරයි.  නිල නිවාස නැවත බාරදී ඇති හිටපු (පරාජිත) මන්ත්‍රීවරුන් සංඛ්‍යාව හතළිහකි.\n\n\n\n\n\nපරාජිත මන්ත්‍රීවරුන් කිහිප දෙනෙකු නිල නිවාස බාරදීමට තවත් කාලයක් ඉල්ලා ඇතැයි පාර්ලිමේන්තු නිලධාරීහු පවසති.  පාර්ලිමේන්තුවට අලුතින් පත්වුණු මන්ත්‍රීවරුන්ට මාදිවෙල මන්ත්‍රී නිල නිවාස පූර්ණ වශයෙන් ප්‍රතිසංස්කරණය කර ලබාදීමට පාර්ලිමේන්තු නිලධාරීන් තීරණය කර ඇත. මේ අනුව නවක මන්ත්‍රීවරුන් අට දෙනෙකුට දැනටමත් මාදිවෙල මන්ත්‍රී නිල\n\nනිවාස ලබාදී ඇත.  නිල නිවාස ඉල්ලා පාර්ලිමේන්තු නිලධාරින්ට අයදුම්පත් යොමුකරනු ලැබ ඇති නවක මන්ත්‍රීවරුන් සංඛ්‍යාව හැට පහකි.  මේ සියලුම දෙනාට නිල නිවාස ලබාදීමට කටයුතු කරගෙන යන බව පාර්ලිමේන්තු ප්‍රකාශකයෙක් පැවැසීය.\n\n-සුජිත් හේවාජුලිගේ-\n",
    "URL": "https://www.gossiplankanews.com/2020/09/500-note-fine.html\n",
    "Category": "N/A",
    "comments": [
        {
            "comment": " මාදිවෙලින් අන්ග සම්පූර්න නිවසක්, 24 පැය ආරක්ශාව, මාසිකව රුපියල් 15,000/=. කොහොමද ටිකිරි මොලේ ",
            "likes": "+58"
        },
        {
            "comment": " Mokatada ban nila niwaasa B gahannada? Inna eke indan waren deiyo ",
            "likes": "0"
        },
        {
            "comment": " 500x30= 15000 15000x12=180000 අනේ දුක නැද්ද අප්පා මේ වගේ මහා විසාල ගනන් වලින් දඩ ගහන්න..මේ අසරනයො කොහොම මේක ගෙවන්නද දෙයියනේ...පාර්ලිමේන්තු බලධාරියාගේ අම්මාව ආදරයෙන් මතක් කලා කියන්න... ",
            "likes": "+50"
        },
        {
            "comment": " ගෝතාබය president වෙලා හිටියනම් රටට මෙහෙම වෙන් නෑ !! ",
            "likes": "+12"
        },
        {
            "comment": " යහපාලනේ මන්ත්‍රිල පරදුණනම් මෙහෙම නිල නිවාස බාර නොදී ඉන්නෙ නෑ ",
            "likes": "+8"
        },
        {
            "comment": " යහපාලු මන්තිරිල පැරදුනාම නම් මෙහෙම වෙන්නේ නෑ. ",
            "likes": "+4"
        },
        {
            "comment": " 15000 per month rent Very cheap Ane mehemath modayo ",
            "likes": "+3"
        },
        {
            "comment": " ඔය හරියෙ ගෙවල්වල කුලිය හැටියට නිකන්වගෙනෙ 500*30 =15000 ",
            "likes": "+30"
        },
        {
            "comment": " මාසෙකට 15,000 ට කොළඹ සුපිරි නිවසක් කුලියට. ",
            "likes": "+22"
        },
        {
            "comment": " පව් අසරණයෝ. ඔහොම කරන්න එපා අයියෝ  xD xD ",
            "likes": "+15"
        },
        {
            "comment": " 500 k ?? madiwalin geyak diyan, mang 600 k gewannam ",
            "likes": "+10"
        },
        {
            "comment": " මුන් සපයන්නෙම විහිළු. දැන් මුන්ට 500/- x 30 = 15000/-දඩයක්ලු ගහලා අනෙක් එන්න ඉන්න උන්ට මාසෙට 150000/- ගානෙ කුළියට ගෙවල් හොයලා දේවි. මහජන මුදල් නෙ. උන්ට මොකෝ. ඇයි නලින්ට වගේ උසාවි නියෝගයක් අරගෙන එළියට ඇදලා දාන්නෙ නැත්තෙ. මුන් තමයි රටේ නීති හදන තැන ඉදල තියෙන්නෙ. රටට දෙවියන්ගෙම පිහිටයි! ",
            "likes": "+7"
        },
        {
            "comment": " I'd rather not hand over it and pay a penalty of Rs.500 a day, or 15,000 a month. Still worth it. It should be Rs 10,000 a day to make them feel it. ",
            "likes": "+7"
        },
        {
            "comment": " Madiwala house penalty only Rs.15000/- per month !! Why not charging market rate ? ",
            "likes": "+7"
        },
        {
            "comment": " Kamak na maasetama 15 000/- ne.e gaanata kuliyata geyak ganna puluwanda oya wage sapa thiyena ",
            "likes": "+7"
        },
        {
            "comment": " Me ahinsakayo kohoma dara gannada me dadaya. Ammoooo...Rs.500/- . Wadi appa gana. ",
            "likes": "+5"
        },
        {
            "comment": " If Gota is the president of this country he will not allow these malpractices by corrupted politicians ",
            "likes": "+2"
        },
        {
            "comment": " හිනාව උතුරනවා .15000 ට. ඩොලර් කියලවත් දා ගමු ",
            "likes": "+1"
        },
        {
            "comment": " අම්මෝ 500ක් කොහොම හොයාගන්නවද මෙයාලා.. පව්..ගෝටා ආවහම හොරුන්ට කිසිදු සමාවක් නෑ නේද ලක්ශ 69යේ බලාපොරොත්තු ඉටුවී හමාරයි.. ",
            "likes": "0"
        }
    ]
}