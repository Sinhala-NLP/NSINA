{
    "Source": "https://www.gossiplankanews.com/",
    "Timestamp": "8/30/2018 03:08:00 PM",
    "Headline": "\nලාංකික ශ්‍රමිකයින්ගේ  රක්ෂණ මුදල් කඩිනමින් ලබාගන්නැයි -කොරියානු නියෝජිතයෙකු දැනුම් දෙයි\n",
    "News Content": "\n\n\n\nකොරියානු රැකියා බලපත්‍ර ක්‍රමය සහ කොරියානු රැකියා ආශ්‍රිත විශේෂ කරුණු කිහිපයක් සම්බන්ධයෙන් කොරියානු මානව සම්පත් සංවර්ධන ආයතනය මගින් මහජනතාව දැනුවත් කිරීමේ සකච්ඡාවක් අද 30 පැවැත්විණි.\n කොරියානු මානව සම්පත් සංවර්ධන ආයතනයේ  අධ්‍යක්ෂ ''ක්වක් හංජෝං'' මහතාගේ ප්‍රධානත්වයෙන් මෙම  මාධ්‍ය සාකච්ඡාව පැවති අතර \nකොරියානු රැකියා බලපත්‍ර ක්‍රමවේදය (EPS)සහ මේ වන විටත් දකුණු කොරියාවේ සේවයේ නිරතව සිටින/සිටි ශ්‍රී ලාංකික ශ්‍රමිකයින්ගේ රක්ෂණ ක්‍රමවේදයන් පිළිබඳ දැනුවත් කිරීම මෙහි ප්‍රධාන අරමුණ විය.\nවසරකට ශ්‍රී ලාංකික ශ්‍රමිකයින් 4000ක් පමණ දකුණු කොරියාවේ සේවය සඳහා යොමුවන බවත්,\n\n\n\n\n\nමේ වන විට නීත්‍යානුකූල ශ්‍රමිකයින් 25000ක් පමණ එහි සේවයේ නිරතවන බවත් ඒ මහතා සඳහන් කළේය.\nදකුණු කොරියාවේ සේවය සඳහා යොමුවන රටවල් 16 අතුරින් ශ්‍රමිකයන් ප්‍රමාණය සැළකූ විට ශ්‍රී ලංකාවට 7 වන ස්ථානය හිමිව ඇති බවත් ඔහු ප්‍රකාශ කළේය.\nඑමෙන්ම ඒ මහතා ප්‍රධාන වශයෙන්ම සඳහන් කර සිටියේ එරටට සංක්‍රමණය වන ශ්‍රී ලාංකික ශ්‍රමිකයන්ට පිරිනැමෙන විශේෂ රක්ෂනාවරණ 4ක් පිළිබඳවයි.\nඒ අතුරින් RETURN COST සහ DEPARTURE යන රක්ෂණාවරන පිළිබඳ විශේෂ දැනුවත් කිරීමක් සිදු කෙරුණි.\nමෙම රක්ෂණාවරන මුදල් ලබාගැනීම මෙරට ශ්‍රමිකයින් බොහෝමයකට මගහැරෙන බව ඒ මහතා ප්‍රධාන වශයෙන් සඳහන් කර සිටියේය.\nමේ වන විට මෙරටට පැමිණ සිටින ශ්‍රී ලාංකිකයින් 400කට පමණ මෙම රක්ෂණ මුදල ලබාගැනීම මගහැරී ඇතිබව ඒ මහතා අවධාරණය කළේය. \nඑමෙන්ම ඔවුන්ට තවමත් එම මුදල් ලබා ගැනීමට හැකියාව ඇති බවත්, විදේශ සේවා නියුක්ති කාර්යංශ වෙබ් අඩවියේ එම ශ්‍රී ලාංකික රක්ෂණ ලාභීන්ගේ නම් ලැයිස්තුව සටහන් කර ඇතිබවත් සඳහන් කෙරිණි.\nකඩිනමින් එය පරික්ෂාකොට ඒ පිළිබඳව විදේශ සේවා නියුක්ති කාර්යංශය දැනුවත් කොට හිමිකම් සහතික කර එම මුදල් ලබා ගන්නා ලෙසද ඒ මහතා වැඩි දුරටත් සිටියේය.\nබොහෝ රක්ෂන ලාභීන්ට මේ පිළිබඳව පෞද්ගලිකව දැනුවත් කිරීමට නොහැකි වී ඇත්තේ ඔවුන්ගේ පැරණි ලිපින,දුරකථන අංක බොහෝමයක් මේ වනවිට වෙනස් වී ඇති නිසා බවද ඔහු සඳහන් කළේය. \n\n-හංස ගීතික ඉදිකැටිය-\n\n\n",
    "URL": "https://www.gossiplankanews.com/2018/08/south-korea-insuarance.html\n",
    "Category": "N/A",
    "comments": [
        {
            "comment": " wow so genuine ppl in Korea ",
            "likes": "+32"
        },
        {
            "comment": " SLBFE will tax 50% of whatever proceeds....wait and see ",
            "likes": "+5"
        },
        {
            "comment": " This news item has nothing to do with Buddhism. If what you infer could be rationalised, there are myriads of other things that create pessimistic mindsets. ",
            "likes": "-2"
        },
        {
            "comment": " Buddhism has created a pesimistic mindset and attitudes towards life and normal events occuring in the world. Because of this pesimissm insuarence companies have good market share in sri lanka. ",
            "likes": "-18"
        },
        {
            "comment": " Yes only buddhist countries have insurance  None of the 1st world countries such as USA and EU countries have insurance and they have never heard of insurance.....  If u wanna get dislikes be more creative....dont show ur idiocy.....lol ",
            "likes": "+2"
        },
        {
            "comment": " You must be suffering that syndrome called Islanders mindset You do not seem to have any clue on what is happening in other countries ",
            "likes": "0"
        },
        {
            "comment": " No, you are not correct dear. The insurance industry has been started in the West. Because East inherently had a social caring system within their culture. Those companies do not have a fertile market in Sri Lanka, because of this caring system. ",
            "likes": "0"
        }
    ]
}