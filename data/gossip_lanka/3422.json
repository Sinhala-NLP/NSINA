{
    "Source": "https://www.gossiplankanews.com/",
    "Timestamp": "4/29/2022 07:49:00 AM",
    "Headline": "\nවිසිදෙකේ තරුණයෙකු වීඩියෝ ගේම් පැරදුණ දුකට ගෙල වැළලාගෙන මරුට\n",
    "News Content": "\nඅභියෝග ජයගත යුතු මාරාන්තික වීඩියෝ ක්‍රීඩාවක යෙදුණු යාපනයේ ඉලවාලී කුවිල් ප්‍රදේශයේ විසි දෙහැවිරිදි තරුණයකු වීඩියෝ ක්‍රීඩාවෙන් පරාජයට පත්වීම හේතුවෙන් ඉකුත් 27 දා ගෙළ වැළලාගෙන මිය ගොස් තිබේ.\n \n\n\n \nඔහු මියයන විටද සිය දුරකතනය සාක්කුවක දමාගෙන ශ්‍රවණාධාරකයක් කණේ රුවාගෙන මිය ගොස් තිබේ. එස්. මදන් නමැති එම තරුණයා සිය ජංගම දුරකතනය ආධාරයෙන් වීඩියෝ ක්‍රීඩාවල දවසේ වැඩි කාලයක් නිරත වූ බව ඔහුගේ ඥාතීන් පොලිසියට ප්‍රකාශකොට තිබේ.තරුණයාගේ ජංගම දුරකතනය පරීක්ෂා කොට බැලීමේදී අදාළ වීඩියෝ ක්‍රීඩාවෙන් ඔහුට ලබාගත නොහැකි අභියෝගයක් වෙත ඔහුව යොමුකොට තිබූ බව හෙළි වී තිබේ.\n \n\n\n \nමාරාන්තික වීඩියෝ ක්‍රීඩා ශ්‍රී ලංකාවට පැමිණි කාලයේදී උතුරේ තරුණයන් හා පාසල් සිසුන් කීප දෙනෙකුම මේ ආකාරයට සියදිවි හානි කරගත් අතර කාලයක් නතර වී තිබූ එම වීඩියෝ ක්‍රීඩා කිරීම කොරෝනා නිදහසත් සමගම යළි වැඩි වී ඇති බව යාපනයේ වැසියෝ සඳහන් කොට සිටිති. ගෙළ වැළලාගෙන මියගිය තරුණයාගේ මළ සිරුර පරීක්ෂණ කටයුතු සදහා යාපනය ශික්ෂණ රෝහල වෙත ඉලවාලී පොලිසිය විසින් භාරදී ඇති අතර පොලිසිය සිද්ධිය සම්බන්ධයෙන් පරීක්ෂණ පවත්වයි. \n",
    "URL": "https://www.gossiplankanews.com/2022/04/Twenty-two-young-man-hangs-himself-after-losing-a-video-game.html\n",
    "Category": "N/A",
    "comments": [
        {
            "comment": " දිවි නහගන්න ඕනැම නම් තොපිලාට නිස්කාරණේ බරක් නොවී මේ බිමට මරාගෙන මැරී ජඩ පාලකයන් පෙළට ජාතික වීරයෙක් වී පල ස්වර්ගයට ",
            "likes": "+21"
        },
        {
            "comment": " දෙමාපියන් තමයි මේවා වලට වග කියන්න වත්තේ පිටියේ වැඩකට දායක කරගන්නේ නැහැ නිවාස අස්පස් කරන වැඩකට, උයන දේ කට , පොල් ගාන්න දායක කරගන්නේ නැහැ මේ ළමයි ජීවත්වෙන්නේ සිහින ලෝකවල කොටින්ම රටේ තත්වේ ගැනවත් අවබෝදයක් නැති ගානයි ",
            "likes": "+13"
        },
        {
            "comment": " දැන් කාලෙ කොල්ලො බහුතරයක් ජීවත් වෙන්නෙ කෘතිම ලෝකයක නිසා වැඩිහිටියන් ට ඇහුම්කන් දෙන්නෙ නැහැ. ",
            "likes": "+10"
        },
        {
            "comment": " you messed with the wrong generation ",
            "likes": "+9"
        },
        {
            "comment": " මළ එකමයි හොඳ , මේ වගේ ගොබ්බයො , ලෝකෙට ප ඩ යක් වත් තරම් නැති. ",
            "likes": "+7"
        }
    ]
}