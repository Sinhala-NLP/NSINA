{
    "Source": "https://www.gossiplankanews.com/",
    "Timestamp": "5/29/2020 08:34:00 PM",
    "Headline": "\nකොරෝනා දෙවන නැගීටීම නිසා දකුණු කොරියාවේ විවෘත කළ පාසල් නැවත වැසේ\n",
    "News Content": "\n\n\n\n\nකොරෝනා වයිරසයේ පුනර්ජීවනයක් ඇතිවීම හේතු කොට දකුණු කොරියාවේ පසුගියදා නැවත විවෘත කළ පාසල් වසා දමා ඇති බව සිකුරාදා වාර්තා විය. අද (29) සිකුරාදා වාර්තා අනුව පාසල් 500 කට වැඩි ප්‍රමාණයක් නැවත සිසුන් සඳහා වසා දමන ලදී.\nබ්‍රහස්පතින්දා වන විට පාසල් 838 ක් නැවත විවෘත කිරීම කල් දමා අන්තර්ජාල පන්ති පැවැත්වූ බව වාර්තා විය.\n\n\n\n\n\nසිකුරාදා උදෑසන වන විට දකුණු කොරියාවේ මුළු රෝගීන් 11,402 ක් වාර්තා වී තිබේ. මරණ 269 ක් සිදුව ඇති අතර රෝගීන් 770 ක් මේ වන විට හුදෙකලා වී සිටිති.\nමිලියන 52 කට ආසන්න ජනගහනයකින් අඩක් පමණ වාසය කරන සෝල් අගනගරයේ රජය විසින් පවත්වාගෙන යනු ලබන උද්‍යාන, කලාගාර, කෞතුකාගාර සහ රංගශාලා ද ඉදිරි සති දෙක සඳහා මහජනතාව සඳහා වසා දමා ඇත.\nරජය විසින් පවත්වනු ලබන අගනගරයේ සිදුවීම් අවලංගු කිරීම හෝ කල් දැමීම සිදු කරන බව සෞඛ්‍ය අමාත්‍ය පාක් නියුන්ග් හූ බ්‍රහස්පතින්දා (28) පැවසීය. පෞද්ගලික ඇකඩමි සහ ආපනශාලා ජුනි 14 වනදා දක්වා වසා දැමිය යුතු බවට බලධාරීන් නිර්දේශ කර තිබේ.\nඉදිරි දෙසතිය තුළ එළිමහනට යාම හෝ උත්සව පැවැත්වීමෙන් වළකින ලෙස පාක් සියොල් අගනගරයේ වෙසෙන ජනතාවගෙන් ඉල්ලා ඇත.\nකොරෝනා වයිරස් නිසා බුචියොන් හි සැපයුම් මධ්‍යස්ථානයක පොකුරක් හමුවිය.\nසිකුරාදා වන විට රෝගීන් 100 කට ආසන්න සංඛ්‍යාවක් එකී පොකුරට සම්බන්ධ වී ඇති බව උප සෞඛ්‍ය අමාත්‍ය කිම් ගං-ලිප් කෙටි සාකච්ඡාවකදී පැවසීය. මේ වන විට සේවකයින් 4,351 දෙනෙකුගෙන් 3,836 දෙනෙකු සහ මධ්‍යස්ථානයේ අමුත්තන් පරීක්ෂාවට ලක් කර ඇති බව ඔහු පැවසීය.\n-(සූසර් ජයනන්ද) \n\n\n\n\n\n\n\n\n",
    "URL": "https://www.gossiplankanews.com/2020/05/corona-south-korea-schools.html\n",
    "Category": "N/A",
    "comments": [
        {
            "comment": " හැබැයි ලෝකෙන් ම උතුම් රට හම්බවෙන හැම covid කාරයාම දානවා පිටරට ඉඳන් එන ගිණුමකට. දැන් navy එකට දාන්න බැරි නිසා හැම දෙනාම වෙන රටකින් ආව එකෙක් ගේ account එකටයි වැටෙන්නේ. සාර්ඩින් පරිප්පු කන වහල්ලු ව අන්දන විදිහ sir දාන්නව ",
            "likes": "+168"
        },
        {
            "comment": " නාවික හමුදාවේ නිවාඩු ගිහින් හිටපු අයට කොරෝනා තිබුනම එයාල වැටුනේ වැලිසර නාවික හමුදා කඳවුරට. එත් හොයා ගනිද්දී හිටියේ ගෙදර. දැන් කියනවා සමාජයෙන් කිසිදු රෝගියෙක් වාර්තා වෙලා නැතිලු. මේ මිනිස්සුන්ගේ හැසිරීමත් එක්ක ඒක වෙන්න බැරි දෙයක්ක්නේ. මුන් කොලේ වහල චන්දෙ තියන්න හදන්නේ. ",
            "likes": "+29"
        },
        {
            "comment": " හොඳට තිබ්රබ ටක් බය්යො කොරපු දෙයක් ",
            "likes": "+5"
        },
        {
            "comment": " South Korea kiyanne ara lagadi Chandey thiyapau rata noweida, bayyo tika eka balagena neda Lankawe chanda tibbey ",
            "likes": "+3"
        },
        {
            "comment": " අනේ බූරු පුතේ. කියාන්කෝ අලුතෙන් රෝගියෙක් හම්බ උනු ගමක්. කිව්වොත් උබලගේ 3% අපි 5% කරලා තමයි නවතින්නේ. හාමු පල්ලා. ",
            "likes": "-14"
        },
        {
            "comment": " අපිට එහෙම අවුලක් නැ ලංකාවේ කොරෝනා හැදෙන්නේ කුවේට් ඉදලා එන අයටයි නේවි අයටයි විතරයි හරි පුදුමයක් නේද ? ",
            "likes": "+32"
        },
        {
            "comment": " itin uba kiyapanko wena kaatahari hadilada kyla. ",
            "likes": "+8"
        },
        {
            "comment": " කොරියාවේ එහෙම වුනාට ලංකාවේ එහෙම වෙන්නේ නෑ ",
            "likes": "+20"
        },
        {
            "comment": " අච්චර සල්ලි වියදම් කරලා චන්දෙ තියපු කොරියාවට අද වෙලා තියෙන දේ. අපිට වියදම් කරන එච්චර සල්ලිත් නෑ. කොරියාවේ එහෙම වුනාට ලංකාවේ එහෙම වෙන්නේ නෑනේ. අපේ ස' ඉන්නවනේ අපිට. ",
            "likes": "+23"
        },
        {
            "comment": " Ammo mehe baiyoo polime gihin chande daanna kata aragena balan inne. Mun nikan inaawak kaala wage. ",
            "likes": "+3"
        },
        {
            "comment": " අපේ අයට කොවිඩ් හැදෙන්නැ ",
            "likes": "+10"
        },
        {
            "comment": " Makanam iwarawena magulak newi... ",
            "likes": "+13"
        },
        {
            "comment": " කොරියාවේ මී උණ වෙන්න බැරිද? මගේ FB ඉන්න යාලුවෝ (ඩොකාල පවා) මේ දවස්වල ඉස්සරහට එන මී උණක් ගැන එකේනම පොස්ට් ෂෙයාර් කරනවා. උබලගේත් එහෙම වෙනවද? මට නිකන් හිතෙනවා මිනිස්සුන්ගේ මයින්ඩ් ෆික්සින්ද කියලත්. මොකද බ්‍රේන් වොෂින් කියනදේ හොදටම පාවිච්චි කරන කට්ටියක් තමා පොලිටීශියන්ස්ලා. මේකත් අපට නොදැනීම ඒ වගේ ගේමක් වෙන්න පුළුවන්. ",
            "likes": "+6"
        },
        {
            "comment": " Chande nisa koreawa kelawa gaththe. Pahara Rajapakshala mini mathin chande karai ",
            "likes": "+2"
        }
    ]
}