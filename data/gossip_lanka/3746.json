{
    "Source": "https://www.gossiplankanews.com/",
    "Timestamp": "11/30/2022 04:00:00 PM",
    "Headline": "\nමන්ත්‍රි අමරකීර්ති ඝාතන සිද්ධියේ සැකකරුවෙක් බන්ධනාගාරයේදි මරුට\n",
    "News Content": "\nහිටපු පාර්ලිමේන්තු මන්ත්‍රී අමරකීර්ති අතුකෝරළ මහතා සහ ඔහුගේ ආරක්ෂක පොලිස් සැරයන්වරයා ඝාතනය කිරීමේ සිද්ධිය සම්බන්ධයෙන් රිමාන්ඩ් භාරයේ රඳවා සිටි සැකකරුවෙකු මහර බන්ධනාගාරය තුළදී මියයාමට අදාළව වැලිසර මහේස්ත්‍රාත් අධිකරණයේ වාර්තාව හා බන්ධනාගාරයේ වාර්තාව අධිකරණයට ඉදිරිපත් කරන ලෙස අත්තනගල්ල අංක 02 මහේස්ත්‍රාත්වරිය පෙරේදා (28දා) මහර බන්ධනාගාරයේ අධිකාර්වරයාට නියෝග කළාය. මෙම ඝාතන සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන හා සංවිධානාත්මක අපරාධ විමර්ශන අංශය මගින් පරීක්ෂණ පවත්වා වරින්වර සැකකරුවන් 40දෙනෙකු අත්අඩංගුවට ගෙන ඇත.\n \n\n\n \n එම සැකකරුවන් අතරින් 04දෙනෙකු ඇප මත මුදාහැර තිබේ. අනෙක් සැකකරුවන් 36දෙනා  රිමාන්ඩ් භාරයේ රඳවා තිබිණි. ඒ අනුව මීට අදාළ නඩුව පෙරේදා නැවත කැඳවූ අවස්ථාවේදී ඇප මත මුදාහැර සිටින සැකකරුවන් විවෘත අධිකරණය ඉදිරියේ පෙනී සිටි අතර, ඊමාරයේ රඳවා සිටින සැකකරුවන් 35දෙනෙකු මහර බන්ධනාගාරයේ සිට ස්කයිප් ඔස්සේ අධිකරණය ඉදිරියේ පෙනී සිටියහ. මෙහිදී මහර බන්ධනාගාරයේ බන්ධනාගාර නිලධාරියෙකු විවෘත අධිකරණය ඉදිරියේ පෙනී සිටිමින් රිමාන්ඩ් භාරයේ රඳවා සිටි ඇන්ටන් ග්‍රේබ්‍රියල් නමැති සැකකරු කිසියම් රෝගී තත්ත්වයක් හේතුවෙන් ජීවිතක්ෂයට පත්ව ඇති බව පවසා සිටියේය. මෙහිදී නීතීඥ ප්‍රියංකර මාරසිංහ මහතා කරුණු දක්වමින් රිමාන්ඩ් භාරයේ රඳවා සිටින එක් සැකකරුවෙකු විවෘත විශ්වවිද්‍යාලයේ නීති පීඨයේ විභාගයකට පෙනී සිටීමට නියමිතව ඇති බැවින් එම සැකකරු විවෘත විශ්වවිද්‍යාලයට යා යුතු බැවින් බන්ධනාගාර නිලධාරින් භාරයේ එම සැකකරුට විභාගය සඳහා පෙනී සිටීමට අවස්ථාව ලබාදෙන මෙන් ඉල්ලා සිටියේය. අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන හා සංවිධානාත්මක අපරාධ විමර්ශන අංශයේ රහස් පොලිස් සැරයන් රංජිත් මහතා කරුණු දක්වමින් පරීක්ෂණ කටයුතු අවසන් වී ඇති නඩු භාණ්ඩ කිහිපයක් අධිකරණයට භාරදීමට අවසර ලබාදෙන මෙන්ද ඉල්ලා සිටියේය. දෙපාර්ශ්වයේ කරුණු දැක්වීම්වලින් අනතුරුව මහේස්ත්‍රාත්වරිය කරුණු දක්වමින් මේ සම්බන්ධ නඩු ගොනුව ප්‍රමාණයෙන් විශාල වී ඇති හෙයින් එය මේ පවතින තත්ත්වය අනුව තිබුණහොත් විනාශ වී යාමට ඉඩ ඇති හෙයින් එය කොටස් තුනකට වෙන් කර තැබීමට කැමැති දැයි දෙපාර්ශ්වයෙන්ම විමසා සිටියාය. \n \n\n\n \nමෙහිදී පැමිණිල්ල හා විත්ති පාර්ශ්වයේ නීතිඥ මහත්ම මහත්මීන් එයට කැමැත්ත ප්‍රකාශ කරනු ලැබූහ. මහර බන්ධනාගාරය තුළ දී ජීවිතක්ෂයට පත්ව ඇති බව  කියන සැකකරු පිළිබඳ වැලිසර මහේස්ත්‍රාත් අධිකරණයේ වාර්තාව හා බන්ධනාගාරයේ වාර්තාව අධිකරණයට ඉදිරිපත් කරන ලෙසට මහේස්ත්‍රාත්වරිය මහර බන්ධනාගාර අධිකාරිවරයාට නියෝග කළාය. නීති විභාගයකට පෙනී සිටීමට නියමිත සැකකරු වෙනුවෙන් විධිමත්ව ඉල්ලීමක් ඉදිරිපත් කිරීමෙන් අනතුරුව ඒ පිළිබඳ නියෝගය ලබාදෙන බව ප්‍රකාශ කළ මහේස්ත්‍රාත්වරිය පක්ෂණ කටයුතු අවසන් වී ඇති නඩු භාණ්ඩ අධිකරණයට භාරදීමටද නියෝග කළාය. සියලු සැකකරුවන් පිළිබඳ වෙන් වෙන් වශයෙන් කඩිනමින් පරීක්ෂණ පවත්වා අවසන් කර ඒ පිළිබඳ වාර්තා ඊළඟ නඩු දිනයේ අධිකරණයට ඉදිරිපත් කරන ලෙසත්, රිමාන්ඩ්ස්රයේ රඳවා සිටින සැකකරුවන් 35දෙනා තවදුරටත් රිමාන්ඩ් භාරයේ රඳවා තැබීමටත් මහේස්ත්‍රාත්වරිය නියෝග කරනු ලැබුවාය. මීට අදාළ නඩුව නැවත කැඳවීම දෙසැම්බර් මස 12වැනිදාට කල් තැබිණි. ( වාරණ - ආනන්ද ඉ ජයකොඩි) \n",
    "URL": "https://www.gossiplankanews.com/2022/11/amarakeerthi-athukorala-dead.html\n",
    "Category": "N/A",
    "comments": [
        {
            "comment": " ape GOTA sir wage..anna Tolaration..igenaganilla ape sir gen.. ",
            "likes": "+7"
        },
        {
            "comment": " Ane paw, ai ban ada kandulu inuwe nadda ban? ",
            "likes": "-5"
        },
        {
            "comment": " හැබැයි බටලන්ද කියන්නේ මොනවා කලත් වරදින් නිදහස් තැනක්, කාගෙ කාගෙත් කිල්ලෝට වල හුණු තියෙනවා දැනගනින්, මේ රටේ ඉන්නෙ නමට සිංහ. නැතිව වෙන රටක් බංකොලොත් කලා නම් ඒ රටේ මිනිස්සු පාලකයන්ව දඬු කඳේ ගහලා. ",
            "likes": "-5"
        },
        {
            "comment": " රාජ පස්ස කකුස්සි වලේ එකෙක් මුන් තාම ඉන්නවනේ අප්පා ",
            "likes": "+10"
        },
        {
            "comment": " ලෝකයේ දියුණු රටවල් වල ලක්ෂණ 01. ඔවුන් විශාල ලෙස විදේශ ණය අරන් තියනවා (ජපානය, බ්‍රිතාන්‍ය, ඉතාලිය, ,ඇමරිකාව,සිංගප්පුරුව ආදිය බලන්න) 02. ඔවුන්ගේ දියුණුවේ ප්‍රධාන රහස රට ගැන හිතන විපක්ෂයක් ඇත. එහෙ ජවිපෙ වගේ පක්ෂ, අනුර වගේ කුමන්ත්‍රණ කාර දේශපාලනය කරන අය නැහැ. 03. පක්ෂ වලට වහල් වෙලා තම පක්ෂයේ නායකයා කියන දේ තමා හරිම දේ කියලා හිතන ජවිපෙ වහල්ලු වගේ ජනතාව නැහැ. ",
            "likes": "-14"
        },
        {
            "comment": " එතකොට බයියෝ ආණ්ඩුව රට ගැන හිතල වැඩ කරනව කියලද හිතන්නෙ? ",
            "likes": "+9"
        },
        {
            "comment": " රට ගැන හිතන ආණ්ඩුවක් නැතිද? තමන්ගේ පවුලේ ඊලග එකාට බලය දෙන්න විතරක් ඉන්න පාලකයෝ ඒවගේ නැද්ද ? ",
            "likes": "0"
        },
        {
            "comment": " ඇත්ත ",
            "likes": "-5"
        },
        {
            "comment": " පවුල් 36 ක් අනාතයි,,රන්චුවෙ ඉන්නකොට චන්ඩි,තනි වෙනකොට නොන්ඩි. ",
            "likes": "+29"
        },
        {
            "comment": " Ane apoi! Mata Wasantha Mudalige mathak una. Eyath hire inne. Issara audha, dan asaneepayak! ",
            "likes": "+4"
        },
        {
            "comment": " It's a government job. Even the Pasku suspect was killed on the street this week. This is not rule of law. ",
            "likes": "0"
        },
        {
            "comment": " මයින මැරෙනකම් බලන් හිටපු හෙන සෙට් එකක් දැනටම වල පල්ලේ, මයින තාම හිනා වේවි ඉන්නවා ",
            "likes": "-3"
        }
    ]
}