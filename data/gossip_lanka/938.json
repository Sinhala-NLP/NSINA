{
    "Source": "https://www.gossiplankanews.com/",
    "Timestamp": "2/27/2018 03:30:00 PM",
    "Headline": "\nආදරේ ඉල්ලා පහරදෙමින් පරණ ලව් එක පසුපස ගිය ගුවන් කොල්ලා නාරාහේන්පිටදී පොලිස් භාරයට\n",
    "News Content": "\n\n\n\n          පැරණි පෙම්වතියගෙන් අහිමි වූ ආදරය නැවත ඉල්ලා එය නොලැබුණු විට නාරාහේන්පිට ප්‍රදේශයේදී ඇයට ප්‍රසිද්ධියේ බිම පෙරළාගෙන පහර දී රන් මාලයක් කඩා ගත් බව කියන ශ්‍රී ලංකා ගුවන් හමුදාවේ නායක ගුවන් භටයකු පෙරේදා (2) සවස නාරාහේන්පිට පොලීසිය විසින් අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ මකුල්දෙණිය, උතුරුවෙලගහතැන්න පදිංචි විසි අට හැවිරිදි තරුණයෙකි. \n\nමොහු ගුවන් හමුදාවේ බුද්ධි අංශයේ නායක ගුවන් භටයකු ලෙස සේවය කරන අයෙකු බව පොලීසිය පවසයි. මෙසේ පහර කෑමට ලක්ව ඇත්තේ එම ප්‍රදේශයේම පදිංචි විසි එක් හැවිරිදි තරුණියකි. ඇය කොළඹ ප්‍රධාන පෙළේ පෞද්ගලික සමාගමක පෞද්ගලික ලේකම්වරියක් ලෙස \n\n\n\n\n\nකටයුතු කරන තැනැත්තියකි. \n\nමෙම තරුණයා හා තරුණිය වසර හතරක් පුරා පෙම්වතුන්ව සිට පසුව තරුණිය විසින් මීට මාස හතරකට පමණ ඉහතදී ඇගේ තනි තීරණයක් මත සම්බන්ධතාව නවතා තිබේ. ඒ පිළිබඳ කනස්සල්ලෙන් සිටි තරුණයා නිතරම ඇගෙන් නැවත ආදරය ඉල්ලා කරදර කර ඇති බව ඇය පොලීසියට පවසා ඇත. අදාළ දින ඇය සේවය නිමවා පැමිණෙන විට මෙම තරුණයා බිමත්ව ඇය ඉදිරියට පැමිණ නැවත යහළු වන ලෙස පවසා තර්ජනය කර ඇත. \n\nඇය ඊට විරුද්ධත්වය ප්‍රකාශ කිරීමත් සමඟ කෝපයට පත් තරුණයා ඇය එම ස්ථානයේදීම බිම පෙරළාගෙන ප්‍රසිද්ධියේ පහර දීමට පටන් ගෙන ඇති අතර අවට සිටි පිරිස් විසින් මේ පිළිබඳ නාරාහේන්පිට පොලීසියට දන්වා ඇත. එම අවස්ථාවේ නාරාහේන්පිට පොලිස් ස්ථානාධිපති ප්‍රධාන පොලිස් පරික්ෂක ගයාන් ප්‍රසන්න මහතා ප්‍රමුඛ නිලධාරීන් කණ්ඩායමක් එම ස්ථානයට ගොස් තරුණයා අත්අඩංගුවට ගෙන තිබේ. මෙහිදී තරුණිය ප්‍රකාශ කර ඇත්තේ ඇගේ රන් මාලය ද ඔහු කඩා ගත් බවය. ඒ අනුව ඔහුව පරීක්ෂා කරන විට ඔහුගේ කලිසම් සාක්කුවේ තිබි එම මාලය ද පොලීසියට හමුව තිබේ. අත්අඩංගුවට පත් තරුණයා කළුබෝවිල රෝහලේ අධිකරණ වෛද්‍ය නිලධාරිවරයා වෙත ඉදිරිපත් කිරීමෙන් පසු ඔහු බීමතින් සිටි බව තහවුරු වී තිබේ. සැකකාර තරුණයා ඊයේ (22) දින අධිකරණය වෙත ඉදිරිපත් කෙරුණි. මේ සම්බන්ධයෙන් නාරාහේන්පිට පොලීසිය වැඩිදුර පරීක්ෂණ සිදුකරනු ලබයි.\n",
    "URL": "https://www.gossiplankanews.com/2018/02/blog-post_60.html\n",
    "Category": "N/A",
    "comments": [
        {
            "comment": " බුද්ධි අංශේ උනාට මන්ද බුද්ධික වැඩක් නේ කරලා තියෙන්නේ ",
            "likes": "+127"
        },
        {
            "comment": " මුට ආදරේ වැඩි වෙලා පොලිසියට ආදරේ කරන්න ගිහිං ",
            "likes": "+74"
        },
        {
            "comment": " අනුන්ට \"ආදරෙයි\" කියන්න කලින් අනුන් ගෙන් \"ආදරය\" ඉල්ලන්න කලින් ආදරය කියන්නේ කුමක් ද කියලා තේරුම් ගන්න උත්සහ කරන්න. මන්ද යත් හිඟා කෑමෙන් හෝ තර්ජනය කිරීමෙන් හෝ ආදරෙයි කියා වචනෙට ප්‍රකාශ කිරීමෙන් පමණක් ආදරය නොලැබෙන නිසයි. ඔයිට වඩා හොඳින් ප්‍රශ්නය විසඳ ගන්න තිබුණා නම් හොඳයි කියලා හිතනවා. නමුත් තම තනි තීරණයට අනුව හෝ ඔහු ගෙන් වීමට ගත් තීරණය නිවැරදියි කියා සිතනවා. ",
            "likes": "+42"
        },
        {
            "comment": " රන් මාලේ කඩා ගන්න ඇවිත් තියෙන්නේ...දැන් තේරෙනවා ඇයි කෙල්ල මූව අතැරියේ කියලා..කෙල්ල බේරුනා. ",
            "likes": "+36"
        },
        {
            "comment": " කෙල්ලට අලුත් සමාගමේ අලුත් එකක් සෙට් වෙන්න ඇති. මේකට එක වටහාගෙන මෙකිගෙන් අයින්වෙන්න බුද්ධියක් නොතිබුන එකනේ වැඩේ. යකෝ බැඳගත්තට පස්සෙ හොර මිනිස්සු මරල හිරේ යනවට වඩා හොඳ නැද්ද වෙනතක් බලගත්තනම්. ",
            "likes": "+19"
        },
        {
            "comment": " කෙල්ල අවුරුදු 4ක් තිස්සේ කොල්ලව සුද්ධ කිරීමේ ප්‍රතිපල තමයි ඉතිං .පව් අහිංසක කොල්ලා. දැන් කොහෙද මල්ලි අවංක ආදරය..ඒක සොයන්න අමාරුයි.. ",
            "likes": "+13"
        },
        {
            "comment": " හපෝ රණ විරුවෙක්. නිදහස් කළයුතු මයි ",
            "likes": "+7"
        },
        {
            "comment": " මුන්ටද රණවිරුවෝ කියන්නේ ? ",
            "likes": "+6"
        },
        {
            "comment": " මෙන්නෝ රණවිරුවන්ට අපහාස කරනෝ එන්නෝ මෙන්න බලන්ඩෝ ",
            "likes": "+3"
        },
        {
            "comment": " Can anyone explain real meaning (definition) of LOVE ",
            "likes": "0"
        },
        {
            "comment": " adare andai daruwa ",
            "likes": "-3"
        },
        {
            "comment": " Ahinsaka kollanwa rawattala salli,gold chain aran maru wena wal kapati kellanta hoda wede ",
            "likes": "-5"
        },
        {
            "comment": " Airforce ",
            "likes": "-23"
        },
        {
            "comment": " එ්යි.. අත තිබ්බොත් බලා ගමු.. මේ අපේ රණ විරැවො ",
            "likes": "-29"
        },
        {
            "comment": " Kehelmala ",
            "likes": "+10"
        },
        {
            "comment": " True Story ",
            "likes": "-3"
        },
        {
            "comment": " රණව්රු දඩයම නවතනු ",
            "likes": "-31"
        }
    ]
}