{
    "Source": "https://www.gossiplankanews.com/",
    "Timestamp": "1/30/2023 10:00:00 AM",
    "Headline": "\nවිශ්වවිද්‍යාල සිසුවා පැදවු වෑන් රථය අනතුරට ලක්වී මව මරුට\n",
    "News Content": "\nවිශ්වවිද්‍යාල සිසුවකු පැදවූ වෑන් රථයක් පෙරේදා (28දා) අලුයම මීගමුව මීරිගම මාර්ගයේ කටාන ප්‍රදේශයේදී පාරෙන් ඉවතට පැන සිදු වූ අනතුරකින් ඔහුගේ මව මියගොස් පවුලේ සාමාජිකයන් හයදෙනෙකු තුවාල ලබා ඇතැයි බඩල්ගම පොලිසිය කියයි.  කටාන නැගෙනහිර කළුවාරිප්පුව පදිංචිව සිටී වත්තලගේ අනුෂා දීපානි (55) නමැති තිදරු මවක මෙසේ ජීවිතක්ෂයට පත්ව ඇත. ම\n \n\n\n \nෙම පවුලේ පිරිස පානදුර ප්‍රදේශයේ විවාහ මංගල උත්සවයකට සහභාගීව නිවස බලා එමින් සිටියදී මෙම අනතුරට ලක්ව ඇතැයි මූලික පොලිස් පරීක්ෂණවලදී හෙළිවී තිබේ.අදාළ රථය පැදවූ විශ්වවිද්‍යාල සිසුවා, ඔහුගේ පියා නිවුන් සහෝදරයන් දෙදෙනා සහ වයස අවුරුදු දෙක හමාරක පිරිමි දරුවකු හා එම දරුවාගේ මව ද තුවාලකරුවන් අතර වන බව පොලීසිය සඳහන් කරයි. අනතුරින් තුවාල ලැබූවෝ මීගමුව දිස්ත්‍රික් මහ රෝහලට ඇතුළත් කර සිටිති.\n \n\n\n \n විදුලි කණුව කැඩී අසල තාප්පයක් ද සුනුවිසුනු වී ඇතැයි පොලීසිය කියයි. වෑන් රථයේ පිටුපස අසුනේ ගමන් කළ මව රෝහලට ඇතුළත් කිරීමේදී මරණයට පත් වී ඇති බව හෙළි වීඇතැයි පොලීසිය සඳහන් කරයි. බඩල්ගම පොලීසියේ රථවාහන අංශ ස්ථානාධිපති පොලිස් පරීක්ෂක ජයවංශ සහ උපපොලිස් පරීක්ෂක රෙජිනෝල්ඩ් යන නිලධාරීහු අනතුර පිළිබඳ වැඩිදුර පරීක්ෂණ පවත්වති.මීරිගම - කාන්ති \n",
    "URL": "https://www.gossiplankanews.com/2023/01/meerigama-accident.html\n",
    "Category": "N/A",
    "comments": [
        {
            "comment": " විශ්වවිද්‍යාල සිසුවකු පැදවූ වෑන් රථයක් - එතකොට මේකට 18ක් නැද්ද, 18ට වැ ඩි නන් තරුණ රියදුරෙකු පැදවූ කියල දැම්මනන් උබලගේ මාද්‍ය සදාචාරය ටිකක්වත් රැකෙයි . දැන් මේ දාලතියනවිදියට උබල අමු හෙළුවෙන් ",
            "likes": "+49"
        },
        {
            "comment": " විශ්ව විද්‍යාල සිසුවෙක් කියල විශේෂණයක් මොකද. පුදුම මාධ්‍ය තමයි. ",
            "likes": "+40"
        },
        {
            "comment": " විශ්වවිද්‍යාල ශිෂ්‍යයෙක් කියන්නෙ වයස අවුරුදු 20 - 25 අතර කෙනෙක් වෙන්න ඕනැ. මේ වයසෙ ඩ්‍රයිවර්ලාට පලපුරුද්ද අඩුයි. ඒවුනාට තමන්ගෙම තක්සේරුව වැඩි නිසා ලෑල්ලටම පාගනවා. පොඩ්ඩක් එහෙ මෙහෙ වුණාම වාහනේ පාලනය කරගන්න බැරි වෙනවා. මිනිස්සු ගොඩක් දාගෙන දුර ගමනක් වාහනේ එලවනකොට හොඳ හික්මීමක් තියෙන්න ඕනැ. ",
            "likes": "+11"
        },
        {
            "comment": " ආන් මාධ්‍ය... විශ්වවිද්‍යාල ශිෂ්‍යයෙක් කියලා විශේෂ කරනවා වගේ වෙනත් අයවත් විශේෂ කරලා ලියනවද? මිනිස්සුන්ගේ මාධ්‍ය සාක්ෂරතාවය දියුණු කරන්න කලින් මාධ්‍යකරුවන් කියා ගන්නා අයගේ වෘත්තීමය භාවය ඇතිකරන්න ඕනා. ",
            "likes": "+5"
        },
        {
            "comment": " මඟුලක්නෙ, නොබොන ඇවුන්ටත් පොවනව මොකෙක් හරි ,අනුන්ගෙන් හම්බවෙන දේනෙ, අන්තිමට මෙහෙම දෙවලුත් වෙනව ",
            "likes": "+4"
        }
    ]
}