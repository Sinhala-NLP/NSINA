{
    "Source": "https://www.gossiplankanews.com/",
    "Timestamp": "6/29/2020 11:09:00 PM",
    "Headline": "\nඋපකාරක පන්ති ගුරුවරු ජනපති හමුවෙති\n",
    "News Content": "\n\n\n\nඋපකාරක පන්ති යළි ආරම්භ කිරීමේදී පැණ නැගී ඇති ගැටළු විෂයය කොට සමස්ත ලංකා වෘත්තීය දේශකවරුන්ගේ සංගමය ඉදිරිපත් කළ යෝජනා රැසකට ජනාධිපති ගෝඨාභය රාජපක්ෂ මැතිතුමා වහා එකඟත්වය පළ කර තිබේ.\nදහසකට අධික සිසුන් සංඛ්‍යාවකට අධ්‍යාපනය ලබාදුන් උපකාරක පන්ති සිසුන් 250කට සීමා කිරීම අසීරු බව දේශකවරු පෙන්වා දුන්හ. ඒ පිළිබඳ අවධානය යොමු කළ ජනාධිපතිතුමා \nකාල පාරස දෙකකදී සිසුන් 500කට ඉගැන්වීමේ අවස්ථාව සැලසීමට සෞඛ්‍ය විශේෂඥයින්ගේ ද උපදෙස් ඇතිව අනුමැතිය දුන්නේය.\n\nකොවිඩ් 19 නිසා වසා දැමුණු උපකාරක පන්ති යළි ඇරඹිමේ දී ගුරුවරුන් සහ සිසුන් මුහුණ දෙන ගැටලු සම්බන්ධව අද (29) පස්වරුවේ ජනාධිපති කාර්යාලයේ පැවති සාකච්ඡාවේදී මේ තීරණවලට එළැඹිණ.\n\n\n\n\n\n2019 වසරේ පාස්කු ප්‍රහාරය සහ කොවිඩ් 19 වසංගතය නිසා අ.පො.ස උසස් පෙළ සහ සාමාන්‍ය පෙළ විභාගයට පෙනී සිටින සිසුන්ට මාස පහ මාරකට අධික කාලයක් අධ්‍යාපනය ලැබීමට නොහැකි විය. 5 වසර ශිෂ්‍යත්වයට පෙනී සිටින දරුවෝද එවැනිම තත්ත්වයකට මුහුණ දී සිටිති. මේ කරුණු සැලකිල්ලට ගෙන අදාළ විභාග පැවැත්වීමේ දින වෙනස් කිරීමට අවධානය යොමුකරන ලෙස උපකාරක පංති ගුරුවරු ජනාධිපතිතුමාගෙන් ඉල්ලා සිටියහ.\n\nගුරුවරුන්, දෙමාපියන් සහ සිසුන් සමග පූර්ණ අධ්‍යයනයකින් පසු විභාග දින තීරණය කිරීම යළිත් සලකා බැලීමට අධ්‍යාපන අමාත්‍යවරයාට ජනාධිපතිතුමා උපදෙස් දුන්නේය.\n\nපාසල් වසා තැබීම හේතුවෙන් විෂය නිර්දේශ ආවරණය කිරීමට නොහැකිවීම පිළිබඳව ගරුවරුන්, දෙමාපියන් සහ සිසුන් ජනාධිපතිතුමාට අවස්ථා ගණනාවකදී කරුණු ඉදිරිපත් කර තිබේ. ඒ ගැන අවධානය යොමු කළ ජනාධිපතිතුමා විභාග ප්‍රශ්න පත්‍ර සැකසීමේදී වැඩි ප්‍රශ්න සංඛ්‍යාවක් ඇතුළත් කර සිසුන්ට තෝරා ගැනීමේ වැඩි අවස්ථාවක් දීමේ හැකියාව  සොයා බලන්නැයි  විභාග කොමසාරිස්වරයාට දැනුම් දුන්නේය.\n\nඅධ්‍යාපන සේවා බදු ප්‍රතිශතය 24% කි. එය සං‍ශෝධනයට උපකාරක පන්ති ගුරුවරුන් කළ ඉල්ලීම සලකා බැලීමට ද ජනාධිපතිතුමා එකඟ විය. උපකාරක පංති ප්‍රචාරණය සඳහා අත්පත්‍රිකා බෙදාහැරීම් සෞඛ්‍ය නිර්දේශයන්ට යටත්ව කිරීමට ද ජනාධිපතිතුමාගේ අනුමැතිය හිමි විය.\n\nඉරිදා උදේ වරුවේ සහ පොහෝ දින උපකාරක පන්ති නොපවත්වන ලෙස බෞද්ධ උපදේශක සභාව කළ යෝජනාව ජනාධිපතිතුමා රැස්වීමේ අවධානයට යොමු කළේය.\n\nපොහෝ දිනවල උපකාරක පන්ති සම්පූර්ණයෙන් නතර කිරීමට ගුරුවරුන්ගේ කැමැත්ත පළ විය.\n\nඅ.පො.ස උසස් පෙළට පමණක් සීමා වී ඇති ඉරිදා උදේ වරුවේ පන්ති නැවැත්වීමේ ඉඩකඩ විමර්ශනය කිරීමට ද තීරණය කෙරිණ.\n\n\n\n\n\nජනාධිපතිතුමා කොවිඩ් මර්දනයට සහ රටේ සියලු ක්ෂේත්‍රවල ප්‍රවර්ධනයට ගෙන ඇති තීරණ සමස්ත ලංකා වෘත්තීය දේශකවරුන්ගේ සංගමයේ ප්‍රසාදයට ලක්වන බව ද උපකාරක පංති ගුරුවරු සඳහන් කළහ.\n\nඅමාත්‍ය ඩලස් අලහප්පෙරුම, ජනාධිපති ලේකම් පී.බී. ජයසුන්දර, අධ්‍යාපන ලේකම් එන්.එච්.එම් චිත්‍රානන්ද, සෞඛ්‍ය ලේකම් විශ්‍රාමික මේජර් ජනරාල් විශේෂඥ වෛද්‍ය සංජීව මුණසිංහ, විභාග කොමසාරිස් ජනරාල් බී. සනත් පූජිත,  සෞඛ්‍ය සේවා අධ්‍යක්ෂ ජනරාල් අනිල් ජාසිංහ යන මහත්වරු සහ උපකාරක පංති සංගම් කිහිපයක නියෝජිතයෝ සාකච්ඡාවට එක්ව සිටියහ.\n\n( ජනාධිපති මාධ්‍ය අංශය )\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "URL": "https://www.gossiplankanews.com/2020/06/tution-sir-president.html\n",
    "Category": "N/A",
    "comments": [
        {
            "comment": " ටියුශන් කියන්නේ ප්‍රවර්ධනය කල යුතු ක්ශේස්ත්‍රුයක් ද නැතිනම් කෙසේ හෝ අඩපන කල යුතු ක්ශේස්ත්‍රුයක් ද ?  මෙහෙම පිලිගැනීමක් හරහා ඉස්කෝල කාල සටහනත් හැදෙයි ටියුශන් ක්ලාස් එක අනුව​.  කොහෙද යන්නේ මල්ලේ පොල් වගේ තත්වයක් නේද මේ. ",
            "likes": "+142"
        },
        {
            "comment": " ගෝටා ස' සහ තිස්ස සෑ'  විෂය නිර්දේශ ආවරණය කරලද තියෙන්නේ කියන එක tution කඩ කාරයන්ගෙන්ද අහන්නේ ?? එහෙනම් මොකටද ළමයින්ව බොරුවට රස්තියාදු කරේ 80% පාසල් එන්න කියලා. ඕවා කතා කරන්න ඕනේ පාසල් වල ගුරුවරු , අද්‍යාපන අංශයේ නිලදාරීන් එක්ක මිසක් මෙයාල එක්ක නෙවෙයි. ",
            "likes": "+95"
        },
        {
            "comment": " uba hithuwada AL liyana serama iskole lamai kiyala ? ona tharam AL private karana aya innawa ethakota ubalage JVP method ekata anuwa unuth iskole yanna onada ? ",
            "likes": "-3"
        },
        {
            "comment": " හෑම එකාම ගෙනත් උපදෙස් දෙන්න මුන්දෑ දන්නේ මොනවද අම්මපා ජනාදිපතියා කෝලමක් වෙලා අද ",
            "likes": "+24"
        },
        {
            "comment": " eka thamai api kiyanne ape siyalladath anura kumara dissanayake sirwa janadipathi karanna kiyala...... ",
            "likes": "-3"
        },
        {
            "comment": " ඔයා ලමයිව ටියුශන් යවලම නැද්ද? ",
            "likes": "+1"
        },
        {
            "comment": " yes ,,Tuition demote karanda ona eka..promote karanawa,.. ",
            "likes": "0"
        },
        {
            "comment": " eka thamai yako api hamadama kiyanne anura kumara sirwa janadi pathi karanna kiyala. ehenam me tuition karayo serama yanne tyre walin. ehema nathnam oluwa wate method eken. ko ubala kiyana ekak ahanne na ne....... ",
            "likes": "-2"
        },
        {
            "comment": " යකෝ ටියුශන් ගුරාලා ටිකක් පෑනපු උඩ. ඉස්කෝලවල ගුරුවරු එක්ක මුන්ට කතා කරන්නම බෑනේ. ආ.. චන්දෙට සල්ලි දෙන්නෙ මේගොල්ලොනේ... හාල් මුදලාලිගෙන් අහල මිල තීරණය කරන මුන්ගෙන් මීට වඩා දෙයක් බලාපොරොත්තු වෙන්න බෑ. ",
            "likes": "+91"
        },
        {
            "comment": " ඔතන ඉන්නවා MCC expert කෙනෙක් පුළුවන් නම් ඒ ගැන පන්ති දාල ඉගෙන ගන්ඩ, ඇමරිකන් ඩලාස් ඔය ගැන රස කතා කිව්වා වාගේ මතකයේ තියෙනවා ",
            "likes": "+68"
        },
        {
            "comment": " පිටරට උන් අපිට හිනා වෙනවා ඇති. ස්කොල ටික වහමු. ටියුෂන් ටික විතරක් කරගෙන යමු. මුදලාලිගෙ බිස්නස් එකක් නේ. ",
            "likes": "+64"
        },
        {
            "comment": " කතා කරන්නේ නිදහස් අද්‍යාපනය ගැන. උපකාරක පන්ති වලටත් රාජ්‍ය අනුග්‍රහය . දෙමව්පියන්ට දෙවියන්ගේම පිහිටයි. නිදහස් අද්‍යාපනය වලපල්ලට...... ",
            "likes": "+61"
        },
        {
            "comment": " තිස්ස ජනනයක නම් පට්ට ගේමක් ගහන්නේ. Class වල ඉන්න ළමයි ගොඩ පෙන්නලා පොලිටීශියන්ස්ල ගොඩ දානවා. අනික් පැත්තට පොලිටීශියන්ස්ල එක්ක තියෙන කනෙක්ෂන් පෙන්නලා Class වලට ළමයි ඇදගන්න try එක දෙනවා. ඒ අතරේ Youtube එකේ පොඩි බයිලා පාරවල් ටිකක් දෙනවා marketing වලට. ",
            "likes": "+58"
        },
        {
            "comment": " මද්‍යස්ත මතදාරී MCC විශේෂක්‍ය තිස්ස සර් ඉන්නකම් බය වෙන්න දෙයක් නෑ😂😂😂🥳🥳 ",
            "likes": "+50"
        },
        {
            "comment": " ඉස්කෝල වල හරියට උගන්වනවා නම් උපකාරක පන්ති මොකටද ? මෙතනට අර කොටා ඇවිත් තියන්නෙ \"මචන් ලා අපි බාගෙට උගන්වන්නම් , උබලා ඉතුරු හරිය උගන්වලා කීයක් හරි හොයාගනිල්ලා ඒ එක්කම අපේ දේශපාලනෙත් පොඩිඋන්ගෙ ඔලුවලට දාපල්ලා මොකද ඊලග චන්දෙ දි උන් ලවා අපිට කතිරෙ ගස්සගන්න ඕනැනේ\" කියලා කියන්න ද ? ",
            "likes": "+46"
        },
        {
            "comment": " කුඩු බිස්නස් එකෙයි ටියුෂන් බිස්නස් එකෙයි අතර වෙනස තමයි එකක් ප්‍රසිද්ධියේ කරනව අනික හොරෙන් කරනව. දෙකෙන්ම අනාගත පරම්පරාව ආත්මාර්ථකාමී චෞරයන් බවට පත් කරනව. ",
            "likes": "+41"
        },
        {
            "comment": " නන්දෙ ටියුෂන් මාෆියාවටත් යටත් වුනු බව සතුටෙන් දන්වා සිටි.⁣කට තිබ්බට නැඩ බිංදුවයි. ",
            "likes": "+37"
        },
        {
            "comment": " ජාන කාරයට ඔතනදීම අහන්න පුලුවන්නේ MCC ගැන. අනේ #කේ. ",
            "likes": "+34"
        },
        {
            "comment": " මෙ දචස්තිකෙ ඔය සර්ලාගෙ බිස්නස් එම බැලා ඇති, දැන් නැති චෙච්ච ආදායම හොයා ගන්න පුලුවන්තරම් class වල ලමයින් වැඩිකර පුලුවන්නම් දවස් 07 ම පංති තියන්න තමා ඔය උත්සහය. අපරාදෙ තිස්ස සර්ට පොහොත්තුවෙ nomination දුන්නානම්, තිස්ස සර් ඔය අනිත් සර්ලාවත් අගොස්තු වෙනතෙක් ශෙප්කරලා අපෙ ජනාඩිපතිතුමාට කරදර කරන් නැ නොවැ. ",
            "likes": "+27"
        },
        {
            "comment": " අනිවා. මේක තනිකරම බිස්නස් එකක් නෙමෙයි මාෆියාවක්. ",
            "likes": "+9"
        },
        {
            "comment": " උපකාරක පන්ති වලට යට වන ජනපති සහ අධ්‍යාපන ඇමැති. ලාජ්ජයි ",
            "likes": "+27"
        },
        {
            "comment": " දෙගොල්ලො මාරුවෙන් මාරුවට පිට කහගන්නකො එහෙනං ...අපි බලං ඉන්නං😂 ",
            "likes": "+26"
        },
        {
            "comment": " ඒ ගැන අවධානය යොමු කළ ජනාධිපතිතුමා විභාග ප්‍රශ්න පත්‍ර සැකසීමේදී වැඩි ප්‍රශ්න සංඛ්‍යාවක් ඇතුළත් කර සිසුන්ට තෝරා ගැනීමේ වැඩි අවස්ථාවක් දීමේ හැකියාව සොයා බලන්නැයි විභාග කොමසාරිස්වරයාට දැනුම් දුන්නේය. God bless you, students! Politicians and tuition sellers steps on how to change the standards of the examinations! ",
            "likes": "+23"
        },
        {
            "comment": " මේවා මාධ්‍ය සංදර්ශන විතරයි.ඊයේ වැඩ ඇරිලා එද්දී දැක්කා ටියුෂන් එකක් ඉවරවෙලා එලියට එන ළමයි කණ්ඩායමක්.එකෙක් වත් මාස්ක් දාලා නැහැ.එකගොඩේ පොරකකා හිටපු විදිහ දැක්කම ඇඟ හිරිවැටුනා.ලොක්කට ඕන කොහෙන් හරි කොලේ.ඉතින් ඉස්කෝල අරිනාවට වඩා ටියුෂන් අරින ඒක වැදගත් වෙන්නේ ඒකයි. ",
            "likes": "+22"
        },
        {
            "comment": " ay ithin uba piliciyata complain nokale ? ",
            "likes": "0"
        },
        {
            "comment": " I do NOT understand why the tuition places should be treated differently than the Covid-19 guidelines applied to rest of the businesses. It should be noted that the tuition places in 99.9% cases does NOT provide sufficient space for social distancing and taking other precautions.  Besides I would like to point out that these tution masters never pay taxes to the government while earning millions of rupees a month where as small wage earners pay taxes to the government. They should NOT be treated any differently ",
            "likes": "+18"
        },
        {
            "comment": " MCC දැන් හොඳයි නේද සැ...? ",
            "likes": "+18"
        },
        {
            "comment": " සර් අදත් කම්මලට ගිහින් ටූල්ස් හදනවද දන්නේ නැහැ??????? හෙ හෙ හෙ............. ",
            "likes": "+13"
        },
        {
            "comment": " දන්නා කෙනෙක් කියන්නකෝ තිස්ස සර් උගන්වන්නේ මොන විෂයද කියලා. පැලෝපිය නාලේ හිර කරන විදිහ උගන්වනවා, MCC ගැන උගන්වනවා, කිරිපිටි ගැන උගන්වනවා. ඒ වීඩියෝ බැලුවහම විෂය මොකද්ද කියලා හිතාගන්න බෑ. ",
            "likes": "+10"
        },
        {
            "comment": " Tissa jananayaka ehema redi adagena danna giye ",
            "likes": "+9"
        },
        {
            "comment": " Tution masters will start marketing for the government first day onwards. What are the controllers have been put for the private classes to improve standard of education.I can not see any different comparing this government and previous governments Every one wants to secure power . We are unlucky people. ",
            "likes": "+8"
        },
        {
            "comment": " පාසල් වල අඵත් ගොඩනැගිලි හදන්ට කොටි ගණනන් වියදම් කරනවා. ගුරුවරුන්ට පඩි ගෙවනවා. පුහුණු සැසි පවත්වනවා. විදේශ ශිෂ්‍යත්ව දෙනවා. එමෙ කරලා අන්තිමට ළමයි ටියුෂන් යනවා. උසස් පෙළ එක විෂයක් රු. 8000 යි. ඇයි පාසල්වල ඉන්න ගුරුවරුන්ට උගන්වන්ට බැරිද. මේ අය තීරණ ගන්නේ ටියුෂන් කාරයන්ගෙන් අහලා. ටියුෂන් නැවත්තුවානම් දෙමාපියන්ට මාසයකට කීයක් ඉතිරි කරන්න පුඵවන්ද. ඒ ඉතුරැම්වලින් වෙනත් ආදායම් මාර්ග හදා ගන්න පුඵවන්. ඇයි එහෙම නොකරන්නේ. ඇයි අපේ පාසල් අධ්‍යාපනය නගා සිටවලා ඒ ගැන විශ්වාසයක් ඇති නොකරන්නේ. මේ සාකච්ජාවෙන් වෙලා තියෙන්නේ ටියුෂන් promote කිරිමක්. ලැජ්ජයි. අපේ රට මේ විදියට හදන්න පුඵවන්ද ",
            "likes": "+7"
        },
        {
            "comment": " It seems government schools are made irrelevant by the actions of tuition masters. ",
            "likes": "+7"
        },
        {
            "comment": " හෙට අනිද්දා පාසල් කාලසටහනත් ටියුසන් මාස්ටර්ලාම හදය්. අනේ ගෝටො මිනිස්සු මහෙට චන්දෙ දුන්නෙ මහොම දෙකට නැමෙන්න නෙමෙයි ",
            "likes": "+6"
        },
        {
            "comment": " තිස්ස ජනනායකගේ මුද්ද සහ ඔරලෝසුව රුපියල් කෝටි 10ක් ළු ",
            "likes": "+4"
        },
        {
            "comment": " ,ජනාදිපති තුමනි පාර්ලිමේන්තුවේ 225හේ 8 පස්ස නැති අය ඉන්නවා  මුලින්ම Tution දෙන්න ඕනේ එයාලට ",
            "likes": "+4"
        },
        {
            "comment": " ජාවාරම්කාරයන්ට ආන්ඩුවෙ අනුග්‍රහය, රෙස්පෙක්ට් සර් ",
            "likes": "+4"
        },
        {
            "comment": " මෙතන ඉන්න උසස් පෙළ ටියුෂන් ගුරාලා වගේ කට්ටිය කරන්නේ ඉගැන්වීමක් නෙවෙයි තනිකරම බිස්නස් එකක්. පහුගිය මගහැරුණ මාස වල ෆීස් එක ගන්න ක්‍රමයක් තමයි හදන්නේ . සාමාන්‍ය පන්තියක එක ළමයෙක්ගේ මාසේ ෆීස් එක, එක විෂයකට රුපියල් 1800/-ක්. ඒ එක පන්තියක ළමුන් 800/1000 ක් ඉන්නවා. ඊට අමතරව ගෘප් ක්ලාස් කියල ළමුන් 100 ක් විතර ඉන්න පන්තියේ ළමයෙක් ගෙන් මාසෙට එක විෂයකට රුපිඅල් 5000/- ගාස්තුව. බලන්න කොහොම ගසා කෑමක් ද කියල කරන්නේ . ඔබ දන්නවද ඒ කරලත් හරියට උගන්වන්නේ නැහැ කියල . දැනගන්න තියෙන විදියට උසස් පෙළ පාස් වෙන්න අවශ්‍ය සියලු කරුණු දැන ගන්න නම් ඒ අයගේ රිවිෂන් පන්තිත් යායුතුමයි . ",
            "likes": "+3"
        },
        {
            "comment": " look at dulas's name board.hon.dalaus alahapperuma.LOL ",
            "likes": "+3"
        },
        {
            "comment": " මේ උපකාරක ගුරුවරු කී දෙනෙක් OL පආස්ද? කී දෙනෙක් AL පාස්ද? ",
            "likes": "+2"
        },
        {
            "comment": " තිස්ස සර්ට ගොඩක් අය බැනල කමෙන්ට් දාලා තියෙන නිසා මම මේක කියන්නෙ.A/L කරන වයසෙදි ගොඩාක් ලමයි සමාජ ප්‍රශ්න ගෙන සංවේදී වෙනව.එක නිසා සර් පොඩ් වෙලාවක් අරගෙන කොරෝනා ගැන,පැලෝපීය නාලෙ ගැන,ඕපපාතික සත්තු ගැන,MCC ගැන පොඩි දැනුවත් කිරීමක් කලාට මොකක්ද වැරැද්ද.අනික තිස්ස සර් හොද හදවතක් තියෙන මිනිහෙක්.මම දන්න කීප දෙනෙක් free card වලින් සර්ගෙ ක්ලාස් වලට ගිහිල්ලා මෙඩිසින් ගියා.ලංකාවෙ මිනිස්සු කාගෙවත් හොදක් ගැන කතා කර්න්නෙ නෑ.වැරදිමයි දකින්නෙ. ",
            "likes": "+1"
        },
        {
            "comment": " saaaajith... saaaajith...saaaajeeeeth!  :p ",
            "likes": "+1"
        },
        {
            "comment": " Ko munge masks? apia thama okkoma neethi. ",
            "likes": "+1"
        },
        {
            "comment": " If not for these Tution teachers most of the children would be failed. ",
            "likes": "0"
        },
        {
            "comment": " We have spent our money for tuition class and private medicine even though government hospital and school..Also , we have to pay a various tax for services,goods and salary. Government expend the big money for government hospital and FREE education system. So, Our monthly salary is not enough to run for both system.Who is responsible ? Everyone worried about their income. ",
            "likes": "0"
        },
        {
            "comment": " Badara Dissanayaka sir ko? ",
            "likes": "0"
        },
        {
            "comment": " මේ කතා කරන විරුද්ධ මහත්තුරු කව්රුවත් දරුවෝ ටියුෂන් යවන්න එපා.වැඩේ ඉවරයිනේ...ඒත් එහෙම කශේරුකාවක් තියන අය ඉන්නවද කියන එකයි ප්‍රශ්නේ ",
            "likes": "-1"
        },
        {
            "comment": " මෙකෙ මෙ සල්ලි වලට කමෙන්ට් දාන එවුනුයි එවාට ලයික් දාන්ඩ සෙට්වෙලා ඉන්න එවුනුයි තොපෙ ළමයි ආනන්ද රෝයල් වගෙ ලොකු ඉස්කෝල වලට යවන්නෙ නැතුව ටියුශන් වලට යවන්නෙත් නැතුව ගමෙ ඉස්කෝල වලටම යවලා උගන්නපියව්. ",
            "likes": "-2"
        },
        {
            "comment": " We don’t need public schools. It’s just a waste of gov. money. We need tuition gurus only. They know the “ magic” as how students could succeed. That’s all and they have proved this already. ",
            "likes": "-2"
        },
        {
            "comment": " අපි සජබයෝ ",
            "likes": "-8"
        },
        {
            "comment": " ෂා.... කොහොමද තිස්ස ජනනායකගේ shirt එකේ ලස්සන..  :D ",
            "likes": "-10"
        },
        {
            "comment": " මොනවා උනත් තිස්ස සර් එක්ක ඇරියස් තියෙන එකෙක් මේකෙ කොටනවා කියලා පේනවා.  මම තිස්ස ස ගේ කවුරුත් නෙවේ.. හැබැයි ඔහුව අගය කරනවා.. වාහනේ බොහෝ වෙලාවට ඔහුගේ කතා අහගෙන යනවා වගේම ලමයින්ට ත අහන්න සලස්වනවා.  මම වැඩිහිටියෙක් විදියට ඔහු ගේ වැඩ පිලිවෙල අගය කරනවා වගේම පරමාදර්ශී චරිතයක් විදියට පිලිගන්නවා.. ",
            "likes": "-14"
        }
    ]
}