{
    "Source": "https://www.gossiplankanews.com/",
    "Timestamp": "6/30/2020 01:30:00 PM",
    "Headline": "\nඉඩමකට හොර ඔප්පු හදා බැංකු ණය ගත්තැයි නීතීඥවරියක ගැන විමර්ශනයක්\n",
    "News Content": "\n\n\n\nබදු පදනම මත ලබා දුන් රුපියල් කෝටි නවයකට අධික වටිනාකමකින් යුත් අනුරාධපුර මහවීදියේ පිහිටි ඉඩමකට ව්‍යාජ ඔප්පුවක් සකසා එම ව්‍යාජ ඔප්පුව අනුරාධපුරයේ පෞද්ගලික බැංකු දෙකකට තබා ණය \nමුදලක් ලබාගත් බව කියන සිද්ධියට සම්බන්ධ බවට චෝදනා ලැබ සිටින අනුරාධපුරයේ නීතිඥවරියක ජූලි 7 වැනිදා විශේෂ විමර්ශනයක් සඳහා ශ්‍රේෂ්ඨාධිකරණයේ කමිටු අංක එක වෙත කැඳවා තිබේ.  ශ්‍රේෂ්ඨාධිකරණයේ නියෝජ්‍ය රෙජිස්ට්‍රාර් සී. හේරත් මහතා විසින් අදාළ නීතිඥවරිය මෙම විමර්ශනය සඳහා කැඳවා ඇත්තේ ඕපනායක පලාත ඉලුක්කුඹුරේ ජේ.බී. රොහාන් අනුරාධ මහතා අගවිනිසුරු ජයන්ත ජයසූරිය මහතාට කළ ලිඛිත පැමිණිල්ලක් අධ්‍යයනය කිරීමෙන් අනතුරුවය.\n\n\n\n\n\nනීතිඥවරිය මෙම විමර්ශනය සඳහා නියෝජ්‍ය රෙජිස්ට්‍රාර් සී. හේරත් මහතා විසින් මෙලෙස කැඳවා ඇත්තේ අගවිනිසුරුවරයාගේ නියෝගයකට අනුවය.\n\nමෙම සිද්ධිය සම්බන්ධයෙන් අනුරාධපුර කොට්ඨාස අපරාධ විමර්ශන අංශය විමර්ශන මෙහෙයවා පසුව පැවරූ නඩුවක් මේ  වන විට අනුරාධපුර මහේස්ත්‍රාත් අධිකරණය හමුවේ විභාග වෙමින් පවතින අතර තවත් සිවිල් නඩුවක් අනුරාධපුර දිසා අධිකරණයේ විභාග වෙමින් පවතී.\n\nමේ අතර උතුරු මැද පළාත් බාර ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතාගේ විශේෂ නියෝගයක් මත පොලිස් අධිකාරි විජිත ද අල්විස් මහතා ද මෙම ව්‍යාජ ඉඩම් ඔප්පු සැකසීමේ සිද්ධිය සම්බන්ධයෙන් තවත් විමර්ශනයක් සිදුකරමින් පවතී.\n\n(අනුරාධපුර අධිකරණ උපාලි ආනන්ද)\n",
    "URL": "https://www.gossiplankanews.com/2020/06/land-lawyer-investigation.html\n",
    "Category": "N/A",
    "comments": [
        {
            "comment": " මේ වගේම දෙයක් කරපු (දැන්) ලේකම් මහත්තයෙකුත්, ඒ දවස්වල ආමි එකෙන් අස් කළා ",
            "likes": "+6"
        },
        {
            "comment": " Hama thanama salli walata one deyak kararana lawyers la. Thaman ge idama gana nitharama check karanna path iru balanna idam registrar office eke Oya gollange idamuth wikinila athi Nitharama check karanna ",
            "likes": "+1"
        },
        {
            "comment": " ලේඛම් කව්ද ? නම් බැරිනම් ඉන්න අමාත්‍යංශය කියන්න ... ",
            "likes": "0"
        },
        {
            "comment": " වාද්දුවේ මෙවන් නිතිඤවරියක අහිංසකයන්ට වන්චා කරමින් කලින් කලට සැගවෙයි. නිතිය ක්‍රියාත්මක කරවා ගැනීම දුෂ්කරය. ",
            "likes": "+3"
        },
        {
            "comment": " Lots of bad lawyers They do this for money ",
            "likes": "+2"
        },
        {
            "comment": " පුදුම හොරුනේ! ",
            "likes": "+2"
        },
        {
            "comment": " Anuradapura paththe inne puduma horu. Mathakada ara Nagara sabawe karyala sewaka genu kenek million ganan gahala loku horakamak kara. e case walata mokada une? ",
            "likes": "0"
        },
        {
            "comment": " Ekenuth million ganan gahala case eka yata yawwa Welcome to Anuradhapura ",
            "likes": "0"
        }
    ]
}