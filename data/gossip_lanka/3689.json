{
    "Source": "https://www.gossiplankanews.com/",
    "Timestamp": "9/28/2022 11:30:00 AM",
    "Headline": "\nසනත් නිශාන්තගේ ගේ ගිනි තැබුවාට ජාතික ජනබලවේගයේ හලාවත ආසන සංවිධායකට ඇප\n",
    "News Content": "\nරාජ්‍ය අමාත්‍ය සනත් නිශාන්ත මහතාගේ සහ ඔහුගේ සොහොයුරාගේ නිවාසවලට ගිනි තබා විනාශ කළැයි ආරච්චිකට්ටුව පොලිසිය අත්අඩංගුවට ගත් ජාතික ජන බලවේගයේ හලාවත ආසන සංවිධායකවරයා රුපියල් ලක්ෂ දෙකක ශරීර ඇප මත මුදාහැරීමට හලාවත අතිරේක මහේස්ත්‍රාත් සසිත ද සිල්වා මහතා ඊයේ (27) නියෝග කළේය. මෙලෙස ඇප මත මුදාහැරියේ ජාතික ජන බලවේගයේ හලාවත ආසන සංවිධායකවරයා වන අජිත් ගිහාන් මහතාය.  රාජ්‍ය ඇමැති සනත් නිශාන්ත පෙරේරා හා ඔහුගේ සොහොයුරා වන ආරච්චිකට්ටුව ප්‍රාදේශීය සභාවේ හිටපු සභාපති (වත්මන් පොදු ජන පෙරමුණ ප්‍රාදේශීය සභා මන්ත්‍රී) ජගත් සමන්ත යන මහත්වරුන්ට අයත් ආරච්චිකට්ටුව ප්‍රදේශයේ පිහිටි නිවාස පසුගිය මැයි 9 දින ගිනි තබා විනාශ කිරීම සම්බන්ධව පොලිසිය සැකකරු අත්අඩංගුවට ගෙන අධිකරණයට ඉදිරිපත් කළ අවස්ථාවේදී මෙම නියෝගය නිකුත් විය. සැකකරු අත්අඩංගුවට ගැනීම සඳහා ආරච්චිකට්ටුව පොලිසිය අවස්ථා කිහිපයකදී කටයුතු කර තිබුණද ඒ සඳහා ඔහුගේ නීතිඥයන්ගෙන් එල්ල වූ විරෝධතා  හේතුවෙන් දුරකථන තොරතුරු ලබා ගැනීමෙන් පසුව සැකකරු අත්අඩංගුවට ගත් බව අධිකරණයේදී කරුණු අනාවරණය විය.ඒ අනුව මෙම සැකකරු එම ගිනි තැබීම්වලට සම්බන්ධයක් ඇති බවට තොරතුරු සනාථ වන බවට ද හෙළි වී ඇතැයි පොලිසිය අධිකරණයට කරුණු වාර්තා කළේය.මෙම නිවාසවලට ගිනි තැබීමට විශාල පිරිසක් පැමිණ ඇති බවත්,   එම පිරිස හඳුනා ගැනීමක් පවා සිදුකර නොමැති බවත්, මේ වනවිට මෙම ගිනි තැබීමට 80කට ආසන්න පිරිසක් විටින් විට පොලිසිය විසින් අත්අඩංගුවට ගෙන අධිකරණයට ඉදිරිපත් කරනු ලැබ ඇති බවත් සැකකරු වෙනුවෙන් අධිකරණයේ පෙනී සිටි නීතිඥවරු අධිකරණයට කරුණු ඉදිරිපත් කළහ.  තම සේවාදායකයාගෙන් දේශපාලනික වශයෙන් පළිගැනීමක් සිදුකිරීමට මෙලෙස අත්අඩංගුවට ගෙන ඇතැයි ද නීතිඥවරු ප්‍රකාශ කළහ. සැකකරු වෙනුවෙන් නීතිඥ සවින් පෙරේරා සහ නීතිඥ රුවනි චමින්ද යන මහත්ම මහත්මීහු  අධිකරණය හමුවේ පෙනී සිටියහ.හිරාන් ප්‍රියංකර ජයසිංහ \n",
    "URL": "https://www.gossiplankanews.com/2022/09/sanath-nishantha.html\n",
    "Category": "N/A",
    "comments": [
        {
            "comment": " එතකොට ජෙප්පෝද මේ ඔක්කොම කරන්නේ..  සුපිරි සෙට් එකක් තමයි ඉන්නේ 3% යි . පැය 4න් ලංකාව වටේම ගිනිතියන්න පුලුවන් මාස 4ක් ගිහිල්ලත් තාම 1යි අල්ලලා තියෙන්නේ.. ඒකත් සුවර් නෑ..  මේවගේ සුපිරි සෙට් එකකට ත්මයි මම ලබන පාර චන්දේ දෙන්නේ... ----------------------------------------------------------------------------------------------- සේරම කුපාඩි වැඩ කරලා දැන් ජෙවීපී එක අල්ලන්න යන්නේ..  ඔහු ගිනි තිබ්බ බවට කිසිම සාක්ශියක් නෑ..  මේක බොරු නිව්ස් එකට publicity දීලා මඩ ගහන්න යන්නේ.. කන්න බොන්න නැතිව කෑම කඩවල් ගනේ මිනිස්සු හිගා කනවා  ඇමතියෙක්ගේ ගෙට ගහනවා කිව්වාම යනෑනමන් නැති එවුන් ඔක්කොම යනවා... ",
            "likes": "+28"
        },
        {
            "comment": " කොහොමත් ඔප්පු කරගන්න බැරිවුනොත් ඔක්සිජන් කාරයා නඩුව පරදිනවා. ",
            "likes": "0"
        },
        {
            "comment": " තනිකරම බොරැ මේක. අජිත් ගිහාන්ගෙ ගෙදරට මාර්තු මාසෙ දවසක මේ ජඩ බලු සනතයගෙ මැරය අැවිත් පහර දෙනව. එ්කට දාපු පැමිනිල්ලෙන් මේ ජඩයට කෙලවෙන්න යන්නෙ. දැන් මූ බොරැ පැමිනිල්ලක් දාල. එ්ක නිකම්ම උසාවියෙන් විසි වෙනව. ",
            "likes": "+24"
        },
        {
            "comment": " මිනිස්සුන්ගෙත් මොල තියෙන්නත් එපැයි..මෙව්වා ජෙප්පන්ගේ පිට යවලා තවත් හොරුටිකව පරිස්සම් කොරගන්න හදන එකයි මේ කොරන්නේ කියලා...මෙහෙම තමා අවුරුදු 74 මේ රට හොරා කෑවේ ",
            "likes": "+12"
        },
        {
            "comment": " ඇතුලේම වැඩක් ",
            "likes": "+8"
        },
        {
            "comment": " අනුර හනුමාගේ ගෝලයෝ ",
            "likes": "-25"
        }
    ]
}