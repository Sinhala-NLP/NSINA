{
    "Source": "https://www.gossiplankanews.com/",
    "Timestamp": "7/30/2020 10:56:00 PM",
    "Headline": "\nලංකාපුර ආසාදිතයාගේ ආශ්‍රිතයින් 325 කට අද PCR පරීක්ෂණ\n",
    "News Content": "\n\n\n\n\nලංකාපුර ප්‍රාදේශීය ලේකම් කාර්යාලයේ සේවය කරන පුද්ගලයෙක් කොරෝනා වෛරසය ආසාදනය වීම නිසා ඔහුගේ ආශ්‍රිතයින් විශාල පිරිසකට කොරෝනා වෛරසය ගමන් කළේද \nයන්න ගැන සැක මතුව තිබේ.\nලංකාපුර ප්‍රදේශයෙන් වාර්තා වූ කොවිඩ් 19 ආසාදිතයා පිළිබඳව පැහැදිලි කිරීමක් අද (30)සවස\nසෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සිදු කළේ පහත පරිදිය.\n\n\n\n\n\n\nලංකාපුර ප්‍රාදේශීය ලේකම් කාර්යාලයේ සේවය කරන පුද්ගලයෙක් කොවිඩ් 19 වෛරසය ආසාදිතයකු ලෙස ඊයේ රාත්‍රියේ හමුවුණා. මීට පෙර කන්දකාඩු රෝගියකුගේ පවුලේ ඥාතීන් වන ලංකාපුර පවුල් දෙකක පුද්ගලයින් කොවිඩ් 19 වෛරසයේ ආසාදිතයින් බවට පත් වූවා. මෙම තැනැත්තා එම පවුලක අයෙකුව ආශ්‍රය කර ඇති බව තමයි හෙළිවන්නේ.\n\nකොහොම වුණත් මෙම තත්වය මත එම ප්‍රාදේශීය ලේකම් කාර්යාලයේත් ඊට යාබදව තිබෙන ප්‍රාදේශීය සභාවේත් සැලකිය යුතු පිරිසක් PCR පරීක්ෂණ වලට ලක් කරනවා. ඒ වගේම නිරෝධායනයට ලක් කරනවා. මෙහිදී අද රාත්‍රියේම 325 කට අධික සංඛ්‍යාවකගේ PCR පරීක්ෂණ සඳහා පටල ගැනීම සිදුවෙනවා. ඒ වගේම මේ සියලු දෙනාම නිරෝධායනයට ලක් වන්නන්. ගෘහස්ත නිරෝධායනයට තමයි ලක් කර තිබෙන්නේ. මීට ඇතුළත් වෙනවා එම ප්‍රාදේශීය ලේකම් කාර්යාලයේ හා ප්‍රාදේශීය සභාවේ සේවය කරන්නන්, ඒ වගේම මෙම රෝගියාගේ විවිධ ආශ්‍රිතයින්.\n\nමේ අවස්ථාව වන විට ඇත්තෙන්ම එම ලංකාපුර ප්‍රදේශයේ සංචරණ සීමා පණවා නැහැ. ඒ කටයුතු සාමාන්‍ය පරිදි කෙරෙනවා. කෙසේ වෙතත් සෞඛ්‍ය අංශ, ආරක්ෂක අංශ, බුද්ධි සේවා එම රෝගියාගේ ආශ්‍රිතයින් සම්බන්ධව කටයුතු කරමින් පවතිනවා. අපට හෙට දිනය වන විට මෙම සිදුකරන PCR පරීක්ෂණ වල ප්‍රතිඵල ලැබුණු පසු මෙම තත්වය කෙසේද යන්න මැනබැලීමට පුළුවන්. කෙසේ වෙතත් අප කලින් කියූ පරිදි මේ ආකාරයට කලින් පැවති පොකුරු හරහා ඇතිවන රෝගීන් හමුවීමේ සම්භාවිතාව තිබෙනවා. නමුත් එසේ හමුවන රෝගීන් හරහා රෝගය සමාජගතවීම වැළැක්වීම සඳහා අවශ්‍ය පියවර සෞඛ්‍ය අමාත්‍යාංශය හා අනෙකුත් අංශ වලින් ගනිමින් සිදු කරගෙන යනු ලබන බවත් ප්‍රකාශ කිරීමට කැමතියි.\n\n\n\n\n\n",
    "URL": "https://www.gossiplankanews.com/2020/07/325-pcr-lankapura-covid.html\n",
    "Category": "N/A",
    "comments": [
        {
            "comment": " Mama hithanne nehe oya kaatawath corona hedila kiyala reportwalin heliwei kiyala. Okkoma negative wena eka sure. ",
            "likes": "+56"
        },
        {
            "comment": " අනේ මහත්තයෝ බොරුවට මහන්සි වෙන්න එපා....  සැ..ගෙන් අහලා ආසාදිතයන් නැහැ කියලා රිපෝට් එකක් ගහන්න​.  අගෝස්තු 5 වෙනකන් කොරෝනා නැහැ. 2/3 දෙමු! ",
            "likes": "+21"
        },
        {
            "comment": " Please increase the number of PCR tests. ",
            "likes": "+4"
        },
        {
            "comment": " I saw illegal gatherings at election campaigns. One with priminster. There were school children with uniforms, even illegal without any masks. How can we prevent second COVID ",
            "likes": "+4"
        },
        {
            "comment": " oya thyenne. me anduwa corona hangagena gahapu gema dan okkoma eliye. ape ratata telephone eke saranai! ",
            "likes": "+1"
        },
        {
            "comment": " pissek ",
            "likes": "-1"
        },
        {
            "comment": " mohugen samaajeta boo wiimak naha. ",
            "likes": "-1"
        }
    ]
}