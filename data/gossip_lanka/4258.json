{
    "Source": "https://www.gossiplankanews.com/",
    "Timestamp": "9/29/2023 03:00:00 PM",
    "Headline": "\nඋණට ප්‍රතිකාර ගන්න ගිය අට හැවිරිදි දැරියගේ අතක් අහිමි වීම: වෛද්‍ය වාර්තා ගැන සැකයක්\n",
    "News Content": "\nඋණ රෝගයට ප්‍රතිකාර ගැනීමට යාපනය ශික්ෂණ රෝහලට ගිය අට හැවිරිදි දැරියගේ අතක් අහිමි වීමේ සිද්ධිය සම්බන්ධ යෙන් වූ නඩුව විභාගයට ගත් අවස්ථාවේදී යාපනය ශික්ෂණ රෝහලේ වාර්තා පරීක්ෂණ ලිපි සහ අනෙක් ලියවිලි සම්බන්ධයෙන් දැඩි විරෝධයක් පෙරේදා (27) මතු වුණි.මේ සිද්ධිය සම්බන්ධයෙන් කරුණු සොයා බැලීමට යාපනය ශික්ෂණ රෝහලෙන් හා කොළඹින් පත් කරන ලද විශේෂ කමිටු දෙකේ වාර්තා ඉතා සැක සහිත බවත්, ඒවා ප්‍රසිද්ධ නොකිරීමට හේතුව මේ සිද්ධියට සම්බන්ධ හෙදිය සහ සෞඛ්‍ය කාර්ය මණ්ඩලය ආරක්ෂා කර ගැනීමට සාපනය ශික්ෂණ රෝහලේ හා උතුරු පළාත් සෞඛ්‍ය සේවා අධ්‍යක්ෂ කාර්යාලයේ නිලධාරින් උත්සාහ කිරීම නිසා බවත් අධිකරණයේදි ප්‍රකාශ විණි.  දැරියගේ මවුපියන් සහ ඥාතීන් ද, නීතිඥවරුන් ද ඉල්ලා සිටියේ එම වාර්තාවල කුමක් සඳහන් වුවත් යාපනය පොලිසියේ වාර්තා සහ කොළඹ යම් යම් ආයතන වලින් ගන්නා වාර්තා පදනම් කරගෙන මේ නඩුව ඉදිරියට පවත්වාගෙන යන ලෙසයි.ඊට ප්‍රතිචාර දක්වමින් යාපනය මහේස්ත්‍රාත් ඒ. ඒ. ආනන්දරාජා මහතා දැරියගේ කපා ඉවත් කළ අත කොළඹ විශ්ව විද්‍යාලයේ වෛද්‍ය විද්‍යාලයේ විශේෂඥ කායවිච්චේද වෛද්‍යවරයකු ලවා පරීක්ෂණයකට භාජනය කරන ලෙස නියෝග කළේය. ඊට ප්‍රතිචාර දක්වමින් යාපනය මහේස්ත්‍රාත්වරයා පොලිසියට නියෝග කිහිපයක්ම දුන් අතර, දැරියගේ අත කොළඹ විශ්වවිද්‍යාලයට සැවීමට කටයුතු කිරීමේදී සියලු ක්‍රියා සමඟ පොලිසිය සිටිය යුතු බවට ද නියෝග කරනු ලැබීය.  දැරියගේ අත අහිමි වීම සම්බන්ධයෙන් යාපනය රෝහලේ සිදු කළ වාර්තා ජනමාධ්‍ය ඔස්සේ ප්‍රචාරය කරන ලෙසට කළ ඉල්ලීම මෙහිදී සලකා නොබැලූ අතර, මහේස්ත්‍රාන්වරයා පොලිසියට නියෝග කළේ දැරියගේ සිද්ධිය සම්බන්ධයෙන් ඇති සියලුම පොලිස් වාර්තා දින දහසක් ඇතුළත අධිකරණයට ඉදිරිපත් කරන ලෙසයි. \n",
    "URL": "https://www.gossiplankanews.com/2023/09/blog-post_154.html\n",
    "Category": "N/A",
    "comments": [
        {
            "comment": " මේ ළමයාගේ වයසත්, ජීවිත කාලයටම වෙන බලපෑමත් නිසා කෝටි ගණනක වන්දියක් රජයෙන් ලැබිය යුතුය්. ලංකාව වගේ රටවල මනුෂ්‍ය ජීවිතයක අගය, ජීවත් වීමට ඇති පරිසරයේ ගුණාත්මක බව කියන දේවල් මිනිස්සු හරියට දන්නෙත් නැහැ, ආණ්ඩුව කොහොමවත් දන්නෙත් නැහැ. ",
            "likes": "+32"
        },
        {
            "comment": " රජයට ඉස්සෙල්ලා ඔය වගේ නොසැලකිලි විදිහට වැඩ කරන එවුනුයි උන්ව පරිස්සම් කරන්න හදන එවුනුයි අල්ලලා උන්ගෙනුත් දරුවාට පුද්ගලික වන් දි අරන් දෙන්න ඕනා. උන්ව නම් හිරේ දාන්නත් ඕනා. මේ ගැන වයිද්‍ය සහ හෙද​/හෙදි සංගම් වුර්තිය සමිති එහෙම කට අරින්නේ නෑ නේද. රැකියාවේ ගුනාත්මක බව ගැන උන්ට වැඩක් නෑ වාගේ. ",
            "likes": "+12"
        },
        {
            "comment": " ගොනෙක් නේ මූ. යකෝ වැරදි කරපු එකාට දඬුවම් දීලා වන්දි අරගන්න එපාය. උඹ වෙන නමකින් කොමෙන්ට් කරන අනුර කුමාරද ? ",
            "likes": "-1"
        },
        {
            "comment": " අසරණ ජනතාවට තමන්ට වන අසාධාරණය පැමිණිලි කිරිමට සරල විශ්වාස නිති ක්‍රමයක් අවශ්‍යයි. 13වෙනි ආණ්ඩූක්‍රම ව්‍යවස්ථාව රටට අවශ්‍ය නැහැ. රට දියූණු කිරිමට අවශ්‍ය වන්නේ මානව හිමිකම් කොමිසමට අධිකරන බලතල ප්‍රමාණය ක් ලබා දිමයි. එවිට රජයේ සේවකයන්ට හා දේශපාලකයන්ට වැරදි වැඩ කල නොහැක. අපිට ඔවුන් ගැන පැමිණිලි කර දඩුවම් ලබා දිය හැක. එවිට නිති ගරුක සමාජයක් බිහිවෙනවා. ",
            "likes": "+5"
        }
    ]
}