{
    "Source": "https://www.gossiplankanews.com/",
    "Timestamp": "6/29/2020 02:00:00 PM",
    "Headline": "\nමැගසින් බන්ධනාගාර භූමියට විසිකිරීම සඳහා සූදානම් කර තිබූ ජංගම දුරකථන පාර්සල් \n",
    "News Content": "\n\n\n\nබොරැල්ල මැගසින් බන්ධනාගාර භූමියට පාර්සල් කර විසිකිරීම සඳහා සූදානම් කර තිබූ ජංගම දුරකථන බැටරි, චාජර් ඇතුළු උපකරණ රැසක් සමග පුද්ගලයන් සිවුදෙනෙකු ඊයේ (28දා) බොරැල්ල සීවලී පටුමග ප්‍රදේශයේදී අත්ඩංගුවට ගත් බව බොරැල්ල පොලීසිය පවසයි.\n\nඅදාළ සැකකරුවන්ගේ නිවෙස්වල සගවා තිබූ ජංගම දුරකථන අටක්, චාජර් 21, බැටරි 119, හැන්ඩි ෆ්‍රී 3, මාවා ග්‍රෑම් 136, දුම්කොළ 12, හුණු මුල් 2, සුවඳ විලවුන් වර්ග, ඖෂධ විශාල තොගයක් පොලීසිය භාරයට ගෙන ඇත.\nපසුගිය 26 වනදා පෙරවරුවේ පාර්සල් කර විසි කරන ලද ජංගම දුරකථනයක්, අයිස් මත්ද්‍රව්‍ය, බැටරියක්, දුම්කොළයක් හා හෙරොයින් මත්කුඩු අඩංගු පාර්සලයක් තාප්පය හා වැට අතර වැටී තිබී හමුවීමෙන් පසු සිදුකළ සෝදිසි මෙහෙයුමේදී බන්ධනාගාරය තුළට රැගෙන යාමට තහනම් භාණ්ඩ රැසක් සමග සැකකරුවන් අත්අඩංගුවට ගැනීමට හැකි වූ බව පොලිස් නිලධාරීන්ද පැවසීය.\n\n\n\n\n\n\nදීර්ඝ කාලයක සිට මෙම ජාවාරම සිදුකර ගෙන ගොස් ඇති බවත්, පිටස්තර ප්‍රදේශවලින් මේ ආකාරයෙන් තහනම් ද්‍රව්‍ය බන්ධනාගාර තාප්පයෙන් විසිකිරීම සඳහා මෙම පුද්ගලයන් ඉඩ ලබා නොදෙන බව ප්‍රශ්න කිරීමේදී හෙළි වූ බවත් පොලිස් නිලධාරියෙකු පැවසීය.\nඅත්අඩංගුවට ගත් පුද්ගලයන් අධිකරණයට ඉදිරිපත් කිරීමට නියමිතය.\nබොරැල්ල පොලීසියේ ස්ථානාධිපති ප්‍රධාන පොලිස් පරීක්ෂක දුමින්ද බාලසූරිය මහතා මේ පිළිබඳ වැඩිදුර පරික්ෂණ පවත්වයි.\n\nබිමල් ශ්‍යාමන් ජයසිංහ\n\n\n\n",
    "URL": "https://www.gossiplankanews.com/2020/06/magasin-prison.html\n",
    "Category": "N/A",
    "comments": [
        {
            "comment": " සුවද විලවුන් ගාන්නේ ඇතුලේ party තියෙනවද බං ",
            "likes": "+17"
        },
        {
            "comment": " මම නම් මගේ දරුවෙක්ට හිඟා කෑවත් ජේලර් කෙනෙක් වෙන්න කියන්නේ නෑ. උඩින් එන ෆ්‍රිජ් එකක් ඔලුවට වැටුනොත්. ",
            "likes": "+1"
        },
        {
            "comment": " Na Na විසිකිරීම සඳහා සූදානම් කර තිබූ ජංගම දුරකථන පාර්සල් මැගසින් බන්ධනාගාර භූමියට hah hah haaa.... ",
            "likes": "0"
        },
        {
            "comment": " තවත් සුවිශේෂී ඉඩම් මංකොල්ලයක ඇරඹුම. හොඳ හොඳ සෙල්ලම් එලිවෙන ජාමෙට බලාපොරොත්තු වන්න මිත්‍රවරුනි ",
            "likes": "0"
        },
        {
            "comment": " කුමට මෙරට අදිකරණය නීතිය පොලීසිය සහ විනිසුරන්...  පාතාලෙටම් රට බාර දීලා .. රටේ මිනිස්සුන් ටත් ඔය තණකොල කපන්න ගෙනාපු කඩු ටික බෙදලා දීපල්ලා පුලුවන් විදිහට බේරිලා ඉන්න කියලා..  ඉවරනේ කතාව​.... ",
            "likes": "-3"
        },
        {
            "comment": " ඒකනේ කියන්නේ .ඔහොම තමයි බඩු ඇතුලට එන්නේ. පව් වැඩේ අපි නිකන් බැන්නේ අසරන නිලධාරීන්ට. හික් හික්... ",
            "likes": "-6"
        }
    ]
}