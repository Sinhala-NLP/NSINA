{
    "Source": "https://www.gossiplankanews.com/",
    "Timestamp": "6/30/2023 10:30:00 AM",
    "Headline": "\nහෝමාගම රෝහලේ අවුල බිලිඳකු පිටින් යවලා අවිස්සාවේල්ලට දරුවා මාරු කරලා\n",
    "News Content": "\nහෝමාගම මූලික රෝහලේ නව ජන්ම ළදරු ඒකකයේ වෛද්‍යවරුන් සිටියදී වෛද්‍යවරුන්ගේ හිඟයක් පවතින බව හුවා දක්වමින් එහි දැඩි සත්කාර ඒකකයේ ප්‍රතිකාර ලබමින් සිටි සති තිස් හතරක බිළිඳකු අත්තනෝමතික ලෙස අවිස්සාවේල්ල මූලික රෝහලට (28) පෙරේදා රාත්‍රී මාරු කර යවා ඇතැයි එම රෝහලේ ප්‍රකාශකයෙක් පැවැසීය.මෙම බිලිඳා ස්වසනාධාර උපකරණ සහිතව  (vantilater) දැඩි සත්කාර ඒකකයේ ප්‍රතිකාර ලබමින් සිටි බවද ඔහු කීවේය. හෝමාගම මූලික රෝහලේ නව ජන්ම ළදරු ඒකකය විශේෂඥ වෛද්‍යවරියන් දෙදෙනකු යටතේ පාලනය වන අතර එම ඒකකයට අනුමත සාමාන්‍ය වෛද්‍යවරුන් පස් දෙනකු සේවයේ නිරතව සිටින බව රෝහල් ප්‍රකාශකයා කීය.\n \n\n\n \n එසේ තිබියදී වෙනත් ඒකකයක සේවය කළ සාමාන්‍ය වෛද්‍යවරයකුද මෙම ඒකකයට අනුයුක්ත කර ඇති අතර එහි අනුමත වෛද්‍යවරුන්ගේ සංඛ්‍යාව ඉක්මවා ගොස් තිබිණි. රෝහලේ වෙනත් ඒකකයකට වෛද්‍යවරයකුගේ අඩුවක් තිබූ බැවින් මෙම ඒකකයේ වැඩිපුර සිටි වෛද්‍යවරයා නව උපත් ළදරු ඒකකයෙන්  ඉවත්කර වෙනත් ඒකකයකට යොමු කිරීමට රෝහල් බලධාරීන් පසුගිය දා පියවර ගෙන ඇත. පළිගැනීමක් ලෙස මෙසේ වෛද්‍යවරුන්ගේ හිඟයක් පවතින බව හුවා දක්වමින් ස්වසනාධාර සහිතව දැඩි සත්කාර ඒකකයේ ප්‍රතිකාර ලබමින් සිටි සති 34ක බිලිඳකු කිලෝමීටර් 32ක් දුරින්  පිහිටි අවිස්සාවේල්ල මූලික රෝහලට මාරු කර  යැවීමට පියවර ගෙන තිබූ බව රෝහල් ආරංචි පිහිටි  මාර්ග පවසයි.\n \n\n\n \nමෙම බිලිඳා මාරුකර යැවූ අවස්ථාවේදී තවත් ප්‍රතිකාර ලබමින් සිට ඇති අතර වෛද්‍යවරුන් දරුවන් දෙදෙනකු දැඩි සත්කාර ඒකකයේ  ප්‍රතිත්කාර ලබමින් සිට ඇති අතර වෛද්‍යවරුන් නොමැති නම් එම දරු දෙදෙනා රඳවාගෙන එක් බිලිඳෙකු පමණක් මාරු කර යැවීමට පියවර ගත්තේ කුමන හේතුවක් නිසාදැයි රෝගීහු ප්‍රශ්න කරති.  දැඩි සත්කාර ඒකකයට අනුයුක්ත සාමාන්‍ය වෛද්‍යවරුන් පස්දෙනාගේ සේවය නොපිරිහෙලා ඉටු කිරීමට කැමැත්ත පළ කර ඇති පසුබිමක වෛද්‍ය හිඟයක් බව පවසමින් බිලිඳකු මාරු කර යැවීම රෝහල තුළද දැඩි කතාබහට ලක්ව ඇත. මෙවැනි අත්තනෝමතික ක්‍රියා සිදු කිරීමට මැදිහත් වූ පුද්ගලයන් සම්බන්ධයෙන් අවධානය යොමු කර වහාම අවශ්‍ය පියවර ගන්නැයි රෝගීහු බලධාරීන්ගෙන් ඉල්ලා සිටිති.ශාන්ත ප්‍රදීප් කුමාර කුලරත්න \n",
    "URL": "https://www.gossiplankanews.com/2023/06/homagama-hospital-issue.html\n",
    "Category": "N/A",
    "comments": [
        {
            "comment": " මෙය ශෝචනීයයි. වෛද්‍යවරුන් කරන්නේ වැටුප් ලබන රැකියාවක් වන අතර ඔවුන් කිසිවිටෙකත් ප්‍රමුඛ පෙළේ කණ්ඩායමක් ලෙස නොසැලකිය යුතු අතර මිනිසුන් ඔවුන්ට අනවශ්‍ය ගෞරවයක් නොදිය යුතුය. වෛද්‍ය, අධ්‍යාපනය සහ යම් ප්‍රමාණයකට ආගම පවා දැන් ලාභ ලබන ව්‍යාපාරයක් පමණයි.. ඔබේ බදු මුදලින් ගෙවන නිසා රජයේ රෝහල්වල පවා වෛද්‍යවරුන්ට නැමෙන්නට අවශ්‍ය නොවන බව තේරුම් ගන්න. ඒ අයට පඩි නොදුන්නොත් බෙහෙත් දෙන්නෙ නෑ ඒ වෙනුවට වැඩ වර්ජන කරනවා. වෛද්‍යවරුන්ගේ හිඟයක් ඇත්නම් සහ රජයේ විශ්ව විද්‍යාලවලට ඉල්ලුම නිෂ්පාදනය කළ නොහැකි නම්, වැඩි වැඩියෙන් පෞද්ගලික වෛද්‍ය විද්‍යාල විවෘත කරන්න !!! ",
            "likes": "+19"
        },
        {
            "comment": " ඔබ තුමා හිතනවද පෞද්ගලික වෛද්‍ය විදයාල වලින් ඇවිත් ඔයාට නොමිලේ බෙහෙත් කරයි කියල.. මම දන්න යාලුවෙක් ඉන්නව එය forign graduate අම්මෝ ඒක hospital එකේ වැඩ කරනවට වඩා ඉන්නෙ private තැන්වල ",
            "likes": "+2"
        },
        {
            "comment": " local graduatesලත් ඉන්නවා ඒ වගේම. එක පුද්ගලයෙක්ගෙන් සමස්තය මනින්න බෑ. ",
            "likes": "0"
        },
        {
            "comment": " Well Said!!! ",
            "likes": "+2"
        },
        {
            "comment": " දැන් කාලෙ නම් වයිද්‍ය , ගුරුවරු කියන්නෙ රීරි මාංශ බොන ජාතියක්. ",
            "likes": "+13"
        },
        {
            "comment": " කට තියන පලියට කතා කරන උන් ඕන තරම් ඉන්නවා. ඕනෑම පිස්සෙක් ඕනෑම දෙයක් කිව්වම ඉහ මුදුනෙන් ඒවා පිළිගන්න උනුත් ඕනෑ තරම්. ළදරු දැඩි සත්කාර වල වැඩ සිද්ද වෙන්නේ එක එකාට ඕනි විදිහටවත් හැම එකාම හිතාගෙන ඉන්න විදිහටවත් නෙවෙයි. එකට තමයි ඒවාට වෛද්‍යවරු කියල ජාතියක් ඉන්නේ. අවශ්‍යතා වුනාම ළමයි මාරු කරල යවනව. මොලේ කලඳක්වත් නැති මැටි මොල්ලු හිතන්නෙ උන් හිතාගෙන ඉන්න විදිහට තමයි ඉස්පිරිතාලෙ වැඩ වෙන්න ඕනි කියල. පුදුම රටක් දැන් මේක. මෝඩයෝ හතර වටේටම වැහි වැහැල. බුද්ධිමත් මිනිහෙක්ට මොලේ කල්පනා කරලා වැඩක්වත් කරන්න වෙන්නෙ නෑ ඉස්සරහට මොකද මෝඩයො වැඩි හරිය හිතන්නෙ උන් තමයි හරි කියල. දැන් ඉන්න ළමයි පව්. ඉස්සරහට උන්ට ජීවත් වෙන්න වෙන්නෙ මේ වගේ අමු මෝඩයෝ ටිකක් එක්කනේ. ",
            "likes": "+3"
        },
        {
            "comment": " මේ චෝදනාව කරල තියෙන්නෙ පාරේ ඉන්න මිනිහෙක් නෙවෙයි. රෝහලෙන්මයි. රෝහලේ ඉන්න අයත් මෝඩයො නම් ඉතින් අනික් මිනිස්සු මොනව කරන්නද? ",
            "likes": "+1"
        },
        {
            "comment": " Exactly. ",
            "likes": "0"
        },
        {
            "comment": " ඔක්කොම මිනිස්සු එහෙම තමයි. ත්‍රීවීල් එකක ගිහින් බලපන්කෝ කීයක් ගලවනවද කියලා. මාළු විකුණන එකාත් එහෙමයි. එළවලු විකුණන එකාත් එහෙමයි. පොල් කඩන එකාත් එහෙමයි. රටම රුයිතෙට යද්දී එක කොටසක් විතරක් හොඳ වෙයි කියලා බලාපොරොත්තු වෙන්න පුළුවන්ද? ",
            "likes": "+1"
        },
        {
            "comment": " ත්‍රීවිල් එකක් යද්දී වරදක් කළොත් දඩ ගහනවා උසාවි දානවා. දොස්තර ලාංඡනය දැක්කම සාදයක් ඉවර වෙලා ගියත් පොලීසිය වුණත් නවත්තන්නේ දඩ ගහන්නේ හරිම අඩුවෙන්. ඒ වගේ වරප්‍රසාද ඕන තරම්. ඔක්කොම සමාන නම් එහෙම වෙන්නේ නෑ නේද? සමහර කොටස් හොඳයි කියන අදහසින් තමයි මේ දේවල් ලැබෙන්නේ. ",
            "likes": "+1"
        },
        {
            "comment": " ඒව දෙන්නෙ nurse ල .. ඒ බෙහෙත් දෙන්න කලින් check කරන එක එයාලගෙ වගකීම ",
            "likes": "0"
        },
        {
            "comment": " nurse ල හරියට ඒ වැඩේ කරනවද කියල check කරන එක කාගේ වගකීමක්ද? ",
            "likes": "0"
        },
        {
            "comment": " හෝමාගම රෝහලේ, රෝහල් අධ්‍යක්ෂකගේ සිට සුළු සේවකයා දක්වා කාර්ය මණ්ඩලය වෙනස් කරන්න වෙනවා .. නැත්නම් \"ගියොත් මැරෙන්නේ වෙන්නේ\" කියන ලේබලයෙන් ගැලවෙන්න බැරි වෙනවා. ",
            "likes": "+6"
        },
        {
            "comment": " දැන් සමහර වෛද්‍යවරු මිනිස්සුත් එක්ක තරහක් හිතේ තියන් වැඩකරනවද කියලත් හිතෙනවා මේවා දැක්කම. ඉන්ධන පෝලිම්වල එහෙම ප්‍රමුඛතාව ලබා නොදී ගැටුම් ඇති කරපු දවස්වල සමාජ මාධ්‍යවල අපිට සලකන විදිහට තමයි අපිත් සලකන්නේ වගේ අදහස් තියෙන පෝස්ට් දාල තිබ්බ මතකයි. ",
            "likes": "+3"
        },
        {
            "comment": " This is pathetic. Doctors are doing a paid job and they should never be treated as a predilated group and people should not pay them undue respect. Everything is a bossiness now including medical, education and even religion to some extent. People ...just realize that even in government hospitals you do not have to bend down to two for doctors as they are paid by your tax money. If they are not paid they will not treat you instead will go on strikes. If there is a scarcity in doctors and government universities cannot produce the demand, open more and more private medical colleges !!! ",
            "likes": "+3"
        },
        {
            "comment": " Who pays undue respect. They are doing a job. Just go to them get treated and come back. If you think they are mistreating you go to police. End of story. We don't have to pay undue respect for anyone. Not even our own selves. ",
            "likes": "+1"
        },
        {
            "comment": " very simple, doctors don't work ",
            "likes": "-3"
        },
        {
            "comment": " Yes Don't go to hospital even if you die. Then we don't have to pay them. ",
            "likes": "0"
        },
        {
            "comment": " You can't say this to a regulated essential service. This can be said if this was a free market commodity where anyone can provide and people can buy or not buy with their choice. ",
            "likes": "0"
        }
    ]
}