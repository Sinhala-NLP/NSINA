{
    "Source": "https://www.gossiplankanews.com/",
    "Timestamp": "10/31/2022 04:00:00 PM",
    "Headline": "\nපොලිස් සැරයන් පාර්ලිමේන්තු බසයට බිලි\n",
    "News Content": "\nමීගමුව ප්‍රදේශයේ හෝටලයක පැවැති පාර්ලිමේන්තු සේවක සුහද හමුවට සහභාගි වූ එහි සේවක සේවිකාවන් පිරිසක් සිය නිවෙස්වලට රැගෙන යමින් සිටි පාර්ලිමේන්තු බස් රථයක හැපීමෙන් ගම්පහ වැලිවේරිය පොලිසියට අනුයුක්ත සැරයන්වරයකු මියගොස් ඇතැයි පොලිසිය පවසයි.සිද්ධිය වී ඇත්තේ ගම්පහ කිරිඳිවැල මාර්ගයේ හේනේම මල්පැලේ ප්‍රදේශයේදී පෙරේදා (29) රාත්‍රී 8.30ට පමණයි. මේ සිද්ධියෙන් පසුව පාර්ලිමේන්තු බසයේ රියැදුරා තුවාලකරු රෝහල්ගත කිරීමට පියවර නොගෙන බස් රථයද අතහැර දමා පලා ගොස් ඇතැයි පොලිසියේ නිලධාරියෙක් පැවැසීය.මේ සැකකරු ගැන ඊයේ සවස් වනතුරුත් කිසිදු තොරතුරක් අනාවරණය වී නොතිබිණි.\n\n \n\n\n \n\n අනතුරින් මිය ගියේ වැලිවේරිය පොලිස් ස්ථානයට අනුයුක්තව සේවය කළ ආනන්ද පෙරේරා නමැති 56 හැවිරිදි පොලිස් සැරයන්වරයා ය. ඔහු මල්වතුහිරිපිටිය, විලිඹුල ප්‍රදේශයේ පදිංචිකරුවෙකි. අනතුරින් තුවාල ලැබූ පොලිස් සැරයන්වරයා ප්‍රදේශවාසීන් විසින් රදාවාන රෝහලට ඇතුළත් කරනු ලැබ ගම්පහ දිස්ත්‍රික් මහ රෝහලට මාරුකර යැවීමෙන් පසුව එහිදී ජීවිතක්‍ෂයට පත්වූයේය.සිද්ධිය සම්බන්ධයෙන් පරික්ෂණ පැවැත්වූ උපපොලිස් පරික්ෂක ආනන්ද පියලත් මහතා ඇතුළු කණ්ඩායමක් විසින් වැඩිදුර පරීක්‍ෂණ සඳහා පාර්ලිමේන්තු බස් රථය මතුහිරිපිටිය පොලීසියට රැගෙන එනු ලැබීය.. මියගිය සැරයන්වරයාගේ දේහය ගම්පහ දිස්ත්‍රික් මහ රෝහලේ මෘත ශරීරාගාරයේ තැත්පත් කර ඇති අතර පශ්චාත් මරණ පරීක්ෂණය ඊයේ (30) පැවැත්විණි.සැකකාර බස් රථ රියැදුර එම සාදයට සහභාගි වී අධික ලෙස බීමත්ව සිට ඇති බවට තොරතුරු අනාවරණය වී ඇතැයි පොලිස් ආරංචි මාර්ගවලින් පැවසේ. \n\n \n\n\n \n\nඅධික ලෙස බීමත්ව සිටීම නිසා මත් ගතිය අඩු කිරීම සඳහා සහෝදර සේවක පිරිසක් විසින් ඔහු හෝටලයේ පිහිනුම් තටාකයට බස්සවා නෑමට සලස්වනු ලැබ ඇති බවත් කිහිපදෙනකු එකතු වී පසුව ඔහු බස් රථයට ඉතා අසීරුවෙන් රැගෙනවිත් රියැදුරු අසුනට ගොඩකර ඇති බවත් පොලිසියට තොරතුරු අනාවරණය වී ඇත.  ඔහු ඉතාමත් අසීරුවෙන් මෙන්ම අනතුරුදායක ආකාරයෙන් බස් රථය පදවාගෙන පැමිණ ඇති බවත් පොලිස් සැරයන්වරයා යටවීමට පෙර බස් රථය ප්‍රදේශයේ වෙළෙඳසලක ගැටීමෙන් ඊටද හානි සිදුව තිබූ බවත් ආරංචි මාර්ග සඳහන් කළේය. සැකකරු බස් රථය රැගෙනවිත් ඇත්තේ එය රැගෙන නොයන ලෙස බොහෝ අය පවසද්දී බව වාර්තා වේ. මෙම අනතුරට හේතු වූ පාර්ලිමේන්තු බස් රථයෙන් රැගෙනවිත් තිබුණේ මීගමුවේ සාදයකට සහභාගි වූ පාර්ලිමේන්තු සේවක සේවිකාවන් පිරිසකි. පාර්ලිමේන්තුවේ මේ සුහද සාදය වසරකට වරක් සංවිධාන කෙරෙන අතර කොවිඩ් තත්වය හේතුවෙන් මෙවර එය සංවිධාන කෙරුණේ වසර තුනකට පසුවය. මෙම සාදයට පාර්ලිමේන්තු ප්‍රධානීන් පිරිසක්ද සහභාගි වී ඇතැයි දැනගන්නට ඇත.උපාලි රණවීර   \n",
    "URL": "https://www.gossiplankanews.com/2022/10/policeman-dead-parliament-bus.html\n",
    "Category": "N/A",
    "comments": [
        {
            "comment": " හරිනං බීපු එකෙක්ව රියදුරු අසුනේ වාඩි කරවපු එවුනුත් වග කියන්න ඕනා. ",
            "likes": "+106"
        },
        {
            "comment": " එහෙම නෑ මල්ලි. බීපු ඩ්‍රයිවර්ල පාර්ලිමේන්තුව පිරිලා. රට පුරාම හප්පනවා. පන බේරගන්න බලපන් ",
            "likes": "+18"
        },
        {
            "comment": " බීලා නැගිටගන්න බැරි එකෙක්ව රියදුරු අසුනෙ වාඩි කරකරවලා ඒ බස් එකේම උනුත් නැගලා ගෙවල් වලට ගියා කියන්නෙ උන් අනිවාර්යයෙන් පාර්ලිමේන්තුවේ වැඩ කරන උන් වෙන්නම ඕනේ.. ",
            "likes": "+60"
        },
        {
            "comment": " බලන් ගියාම පාලිමේන්තුවෙ ඉන්න අනිත් අයත් තිරිසන්නු...... ",
            "likes": "+26"
        },
        {
            "comment": " පාර්ලිමේන්තුවේ වැඩ කරන බත් බැලයෝත්, ඒකට මහජනයා පත් කරන එවුන් වගේම යි. පාර්ලිමේන්තු ප්‍රජාතන්ත්‍රවාදය රැක ගැනීම දිවි දුන් පොලිස් විරුවාට නිවන් සුව ලැබේවා ",
            "likes": "+24"
        },
        {
            "comment": " පාර්ලිමේන්තුව ගෑවිච්චි නිසා , නිදොස් කොට නිදහස්! මොකද නිකම් අමුතු විදියට හිනාවක් දැම්මේ ? ",
            "likes": "+20"
        },
        {
            "comment": " මේ සිද්ධියෙදි ඩ්රයිවර් වැරදියි ඒකෙ විවාදයක් නැහැ, නමුත් තව විශේෂ දෙයක් කියන්න ඕනා. රථවාහන පොලිස් නිළධාරින් ඉතාමත් අනාරක්ෂිත විදියට පාරෙ ඉන්නවා. කට්ට කරුවල තැන් වල අවදානම් විදියට අනන්තවත් ඉන්නවා. අඩුම තරමෙ reflective bars තියෙන safety jacket එක අඳින්නෙත් නැහැ. ඒ අයගෙ තද පැහැති යුනිෆෝම් එක නොපෙනෙන නිසාත් ඉදිරියෙන් එන වාහනයේ ලයිට් එක නිසාත් හන්දි වල හිටගෙන ඉන්න පොලිස් නිළධාරින්ව නොපෙනී යනවා. ",
            "likes": "+12"
        },
        {
            "comment": " බීලා වාහන පැදවීම දඬුවම් ලැබිය හැකි වරදක්. යකෝ පාර්ලිමේන්තුව ගෑවුන එකෙක් ඇත්නම් උඹ ඔක්කොම කෙලින්නෙම පිස්සු. ",
            "likes": "+7"
        },
        {
            "comment": " Lajjsy mewa kiyawanna th  PODI LSMAYN TA KIYANA KATHANDARA SURANGANA KATHA WAGEY MEHEMA MAN AHANNE KARANNA PULUWAN DA???  BUS EKA BALEN ARAN ENNA HADUWA WENNE KOHOMADA KEEPA DENEK EKSTHU WELA DRIVING SEET EKE WADI KARA KIYADDI???  Atha paya bandala putuwaka gata gahala thibba nam kathawax uwaray SHOOOOKKKKKK  PISSU HU×÷÷LA WAGAYAK ",
            "likes": "0"
        }
    ]
}