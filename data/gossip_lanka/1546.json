{
    "Source": "https://www.gossiplankanews.com/",
    "Timestamp": "2/27/2019 12:15:00 PM",
    "Headline": "\nඅත්අඩංගුවට ගන්න ගිය වරෙන්තුකරුගෙන් අලවංගු හා උණුවතුර ප්‍රහාර  - කොස්තාපල්වරුන් දෙදෙනා රෝහලේ\n",
    "News Content": "\n\n\nනඩත්තු නඩුවක් සම්බන්ධයෙන් අධිකරණයෙන් වරෙන්තු ලබා සිටි ගෝනපල කුඹුක උතුර ප්‍රදේශයේ පුද්ගලයෙකු අත්අඩංගුවට ගන්න ගිය පොලිස් නිලධාරීන් දෙදෙනෙකුට අවස්ථා දෙකකදී අලවංගුවකින් සහ උණුවතුර ප්‍රහාර එල්ල කළ පුද්ගලයකු දැඩි පරිශ්‍රමයක් දරා ඊයේ (26) උදෑසන අත්අඩංගුවට ගැනීමට හැකි වූ බව මොරගහහේන පොලිසිය පවසයි.\n\nමෙම සැකකරු නඩත්තු ගෙවීම පැහැර හැරීමක් සම්බන්ධයෙන් හොරණ මහේස්ත්‍රාත් අධිකරණයෙන් වරෙන්තු ලබා තිබීම නිසා සැකකරු අත්අඩංගුවට ගැනීමට පොලිස් නිලධාරීන් කණ්ඩායමක් ඊයේ (26) අලුයම 1 ට පමණ සැකකරු පදිංචි නිවස වෙත ගොස් අත්අඩංගුවට ගැනීමට සැරසීමේ දී නිවසේ තිබූ\n\n\n\n\nඅලවංගුවක් රැගෙන විත් පොලිස් නිලධාරියකුගේ හිසට පහරදිම නිසා පොලිස් නිලධාරියා තුවාල ලබා හොරණ මූලික රෝහලට ඇතුළත් කර ඇත.\n\nමෙසේ තුවාල ලබා ඇත්තේ මොරගහහේන පොලිසියට අනියුක්ත අධිකරණ අංශයේ සේවයේ නිරතවී සිටි පොලිස් කොස්තාපල් 75281 රවීන්ද්‍ර (32) යන නිලධාරියකු බවද පොලිසිය පවසයි.\n\nඑම අවස්ථාවේදී සැකකරු අත් පොරවක් ද අතැතිව තමා අත්අඩංගුවට ගතහොත් පහර දෙන බව පවසමින් කලබලකාරීව හැසිරීමත් එක් නිලධාරියෙකු තුවාල ලබා තිබීමත් නිසා සැකකරු අත්අඩංගුට් ගැනීමට සිය නිලධාරින් තුවාලකරු සමගින් රෝහලට යාමට කටයුතු කර ඇති බවද පොලිසිය පවසයි.\n\n පසුව ඊයේ (26) උදෑසන තවත් නිලධාරින් කණ්ඩායමක් සැකකරුගේ නිවස වෙත ගොස්  සැකකරු අත්අඩංගුවට ගැනීමට සැරසීමේදි උණු වතුර පිරවූ වතුර ජෝගුවකින් මොරගහහේන පොලිසියේ විවිධ පැමිණිලි අංශයේ පොලිස් කොස්තාපල් 85888 සුසිල් ශාන්ත (34) නිලධාරියාට පහරදීම නිසා එම නිලධාරියා පිළිස්සුම් තුවාල ලබා හොරණ මූලික රෝහලට ඇතුළත් ප්‍රතිකාර ලබන බවත් පොලිසිය පවසයි.\n\n උණුවතුර ප්‍රහාරයක් එල්ල කළ අවස්ථාවේම අනෙක් නිලධාරින් විසින් දැඩි පරිශ්‍රමයක් දරා සැකකරු මෙල්ල කර අත්අඩංගුවට  ගැනීමට කටයුතු කළ බවද මොරගහහේන්න පොලිසියේ උසස් නිලධාරියෙකු පැවසිය.\n\n අත්අඩංගුට ගත් සැකකරු හොරණ මහේස්ත්‍රාත් අධිකරණයට ඉදිරිපත් කිරීමට නියමිතය.\n\n- කේ. බුද්ධික කුමාරසිරි -බිමල් ශ්‍යාමන් ජයසිංහ- \n",
    "URL": "https://www.gossiplankanews.com/2019/02/police-man-attck.html\n",
    "Category": "N/A",
    "comments": [
        {
            "comment": " කෝස්තාපල්ලට පුළුවන් ඉතින් ඇදුම ඇදගෙන කොහෙන් හරි මරිසි වැඩක් කරගන්න විතරයි, වැටලීමකට හරි වෙන වැඩකට හරි ගියොත් හත්පොලේ ගා ගන්නවා, එක්කෝ ගුටි කනවා, නැත්තම් වෙන එකෙකුට වෙඩි තියනවා, සමහරවිට තමන්ගේ තුවක්කුවෙන් තමන්ටම වෙඩි වදිනවා... ",
            "likes": "+43"
        },
        {
            "comment": " පාන්දර එකට මිනිස්සුන්ව අත් අඩංගුවට ගන්න යන සිරිතක් තියෙනවද? මෙතන වෙන මොකක් හරි හොරයක් තියෙනවා. ",
            "likes": "+10"
        },
        {
            "comment": " අනේ මන්දා මේ වගෙ එකෙක් අල්ල ගන්න ඔච්චර අමාරු උනා නම් තුවක්කුවක් එහෙම තියෙන එකෙක් කොහොම අත්අඩංගුවට ගනීවිද ",
            "likes": "+39"
        },
        {
            "comment": " පොලිසියෙ අයගේ පෑත්තෙනුත් මේ වෙලාවේ හිතන්න. නිකරුනේ මදාවියෙකුගෙන් පහර කාලා මෑරුනොත් සමහරවිට එයාගෙ පව්ලම අනාතයි. ඒ වගේම සෑකකරුට වෙඩි තිබ්බොත් පොලිස් නිලදාරියා සමහරවිට හිරේ. හෑමෝම කියයි පෞද්ගලික පලිගෑනීමක් කියලා. ",
            "likes": "+17"
        },
        {
            "comment": " අද පොලිසියට වෙලා තියෙන්නේ වෘත්තීය පිලිබ්න්ධව හොඳ පුහුණුවක් නොමැති වීම.සැකකරුවෙකුගෙන් ප්‍රශ්ණ කරන්නේ කොහොමද,සැකකරුවෙක් ඇත අඩංගුවට ගන්නේ කොහොමද,නීතිය මොකක්ද මේ වගේ විද්‍යනුකුල පුහුණුවක් ලබා නොදෙන තාක් සම්ප්‍රයදායික පොලිසියක් එක්ක රටට මහත් ගැටලුවලට මුහුණ දෙන්න වෙයි. ",
            "likes": "+6"
        },
        {
            "comment": " තමන්ගේ අඹු දරුවන්ට සලකලා තියෙන හැටි හිතා ගන්න පුලුවන්නේ. දැනුත් ඔය නඩත්තු ගෙවීම මග අරින්න නේ. ",
            "likes": "+1"
        },
        {
            "comment": " pandara 1ta unuwathura rath karanne mokada ",
            "likes": "0"
        },
        {
            "comment": " When robbers who steal in billions can live like nothing happenned.  When drug barons & the kingpins can live like nothing happenned  The small man will also start not believing in the rule of law anymore  Well done Sri Lanka..... ",
            "likes": "0"
        },
        {
            "comment": " ekane ooooiii...... ithin kohomada Masush allanne ",
            "likes": "0"
        },
        {
            "comment": " IT IS A VERY TOUGH , RISKY JOB . WE SHOULD SALUTE & APPRECIATE THEIR SERVICE ",
            "likes": "-1"
        },
        {
            "comment": " කෝස්තාපල්ලට පුළුවන් ඉතින් ඇදුම ඇදගෙන කොහෙන් හරි මරිසි වැඩක් කරගන්න විතරයි, වැටලීමකට හරි වෙන වැඩකට හරි ගියොත් හත්පොලේ ගා ගන්නවා, එක්කෝ ගුටි කනවා, නැත්තම් වෙන එකෙකුට වෙඩි තියනවා, සමහරවිට තමන්ගේ තුවක්කුවෙන් තමන්ටම වෙඩි වදිනවා... ",
            "likes": "-1"
        }
    ]
}