{
    "Source": "https://www.gossiplankanews.com/",
    "Timestamp": "8/30/2019 02:45:00 PM",
    "Headline": "\nචුයින්ගමෙ කරාබු අලවා කටේ දමාගෙන රත්තරන් සොරකමේ ගිය ජෝඩුව\n",
    "News Content": "\n\n\nචුයින්ගම් හපමින් රන් ආභරණ වෙළෙඳසලට ගොස් කරාබු ජෝඩු දෙකක් චුයින්ගම් එකේ ඔතා කටේ දමාගෙන ගිය අඹු සැමි යුවළක් සීසීටීවී දර්ශන පරීක්ෂා කිරීමෙන් පසු අත්අඩංගුවට ගැනීමට කළුතර දිසා අපරාධ ඒකකය සමත් විය. මෙසේ අත්අඩංගුවට පත්වූයේ කළුතර උතුර, පන්සල පාරේ පදිංචි 29 සහ 21 යන වයස්වල පසුවෙන අඹු සැමි යුවළකි. \nදින කිහිපයකට ප්‍රථම කරාබු ජෝඩුවක් මිලදී ගැනීමට යැයි \nකියමින් අඹුසැමි යුවළ කළුතර නගරයේ රන්\nආභරණ වෙළෙඳසලට ගොස් ඇති අතර ඔවුන් පැයකට ආසන්න කාලයක් රන් ආභරණ පරීක්ෂා කර පිටව ගොස් තිබේ. \nඔවුන් පිටව ගිය පසු එහි සේවකයෙක් කරාබු ප්‍රමාණය ගණන් බලා ඇති අතර එහිදී ජෝඩු දෙකක් අඩුවී ඇති\nබව තහවුරු වී ඇත. \n\n\n\n\n\n\nඉන්පසු සීසීටීවී දර්ශන පරීක්ෂා කිරීමේදී එදින පැමිණෙන පිරිමි පුද්ගලයා චුයින්ගම් එකක් හපමින් පැමිණෙන\nබවත් වෙළෙඳසලේ සේවකයන්ට හොර රහසේ ඔහු කරාබු ජෝඩු දෙකක් කටේ ඇති චුයින්ගම් එකේ ඔතා නැවත කටේ දමාගන්නා අයුරු පටිගත වී ඇති බව හෙළිවී තිබේ. මේ පිළිබඳ කරන ලද පැමිණිල්ලට අනුව පොලිස් පරීක්ෂක කරුණාරත්න ඇතුළු පොලිස් කණ්ඩායම දින හතරක් පමණ විමර්ශනය කිරීමෙන් පසු සීසීටීවී දර්ශනවල පටිගත වී සිටින අඹුසැමි යුවළ අත්අඩංගුවට ගත් බව පොලිසිය කියයි. සොරකම් කරන ලද කරාබු ජෝඩු දෙක පෞද්ගලික උකස් ආයතන දෙකකට උකස් කර තිබියදී සොයාගත් බවද පොලිසිය කියයි. \nඅත්අඩංගුවට පත් සැකකරුගෙන් කරන ලද ප්‍රශ්න කිරීම්වලදී මහාධිකරණයේ විභාග වන නඩුවක් පවතින අයකු බවට හෙළිවී ඇතැයි පොලිස් නිලධාරියෙක් පැවැසීය. \nසැකකරුවන් කළුතර අධිකරණයට ඉදිරිපත් කිරීමට නියමිතය. \n\nපොතුපිටිය - සුමිත් රණවක \n",
    "URL": "https://www.gossiplankanews.com/2019/08/cuingum-gold-robbery.html\n",
    "Category": "N/A",
    "comments": [
        {
            "comment": " කළුතර පහුකරලා යනකොට තව රත්තරං හොරෙක් ඉන්නවා ...මිනිහට දැන් හොඳය් ",
            "likes": "+101"
        },
        {
            "comment": " අර කසියා මුදලාලි නේද ? ",
            "likes": "+10"
        },
        {
            "comment": " එහෙම කියන්න හොඳ නැහැ... කවදාහරි පොහොට්ටු ආණ්ඩුවක ගෝතගේ හොඳ ඇමතියෙක් වෙයි. ",
            "likes": "+3"
        },
        {
            "comment": " Anna anna hari Rohithaya ",
            "likes": "+1"
        },
        {
            "comment": " මම හිතුවේ ,ගෑනිට දෙන්න තමයි කරාබු ජෝඩු දෙක හොරකම් කරලා තියෙන්නේ .කියලා........බලාගෙන යනකොට පුදුම නිර්මාණ ශිලත්වයක්නේ ලංකාවේ හොරුන්ට තියෙන්නේ.මම මේ කල්පනා කලේ ,ඔය පොඩි චුවින්ගම් එකේ මේ යකා කොහොමද කරාබු ජෝඩු දෙකක්ම ඔතාගෙන කටේ දාගත්තේ කියලා. xD ",
            "likes": "+22"
        },
        {
            "comment": " Patta cuple 1 k ! ",
            "likes": "-1"
        },
        {
            "comment": " ඕක මොකක්ද , කියන්න බැරි තැනක සඟවාගෙන රත්තරන් කිලෝ ගණන් ගේන්නේ රට ඉඳලා ලංකාවට එන අය. හැබැයි එයාල නම් හොරකම් කරලා නොවෙයි , හොරෙන් රට තුලට ගේන්න ගිහිල්ලයි අහුවෙන්නේ... ",
            "likes": "+12"
        },
        {
            "comment": " හොරකම් වලට නියම plan ......මාර මොළ කාරයෝ ඉන්නවා ",
            "likes": "+1"
        },
        {
            "comment": " mona molada?modakama thamai.mole nam ahu nowi inna epai. ",
            "likes": "+1"
        },
        {
            "comment": " niyamai  ayya ho malli, chande illanna  mage chande oyata nawa kalaawata horaaakana heti dekala harima sathutui ",
            "likes": "+1"
        }
    ]
}