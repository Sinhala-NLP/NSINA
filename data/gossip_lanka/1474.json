{
    "Source": "https://www.gossiplankanews.com/",
    "Timestamp": "1/31/2019 12:00:00 PM",
    "Headline": "\nදෙහිවල සුපිරි වෙළෙඳසලක සේප්පුව විවෘත කර ලක්ෂ 13ක් අරන් ගිහින්\n",
    "News Content": "\n\n\n\nදෙහිවල ප්‍රදේශයේ සුපිරි වෙළෙඳසලක සේප්පුව විවර කර රුපියල් ලක්ෂ 13 කට අධික මුදලක් සොරාගෙන ගොස් ඇතැයි දෙහිවල පොලිසියට පැමිණිලි ලැබී ඇත. මෙසේ සොරකමට පැමිණි පුද්ගලයන් ආරක්ෂක \nකැමරාවේ ගබඩා පද්ධතියද රැගෙන ගොස් ඇත. මෙ වෙළෙදසල ඉදිරිපිට විදුලි පඩිපෙළ  අසල තිබෙන වීදුරු දොර කඩා ඇතුළු වී මෙම සොරකම කර ඇතැයි පොලිසිය කියයි.\n\nඉකුත් 28 වැනිදා දහයට පමණ  සුපිරි වෙළෙඳසල වසා පසුදින (29) පෙරවරු පහට පමණ එය විවෘත කිරීමට \n\n\n\n\nපැමිණීමේදී ඉදිරිපස දොර විවෘත කර තිබෙනු දුටු සහකාර කළමනාකාරවරයා එහි අභ්‍යන්තරය පරීක්ෂා කිරිමේදී සේප්පුව කඩා ඇති බව දැක තිබේ. මෙම සොරකම වී ඇත්තේ එම වෙළෙඳසලහි ආරක්ෂාවට ආරක්ෂක නිලධාරීන් දෙදෙනකුද සිටියදීය. සේප්පුවේ යතුරු තබා තිබූ ස්ථානයෙන් ඒවා රැගෙන සේප්පුව විවෘත කර මෙම සොරකම කර ඇතැයි මෙතෙක් කළ පරීක්ෂණවලදී හෙළිවී තිබේ.\n\nමුදල් සොරාගත් සේප්පුව අසලම තවත් සේප්පුවක් තිබී ඇති අතර එයද යතුරු යොදා විවෘත කිරීමට කළ උත්සාහය වන වී ඇතැයි පොලිසිය කියයි. වෘත කරන ලද සේප්පුවේ මුදල් සොරා ගැනීමෙන් පසු රුපියල් හතළිස් දහසක් හා පනස් දහසක් අතර ප්‍රමාණයක් එම සේප්පුව උඩ දමා ගොස් ඇතැයිද පොලිසිය පවසයි. එම වෙළඳසලෙහි සේවය කරන පුද්ගලයකු හෝ කිහිපදෙනකු එක්ව සොරකම කරන්නට ඇතැයි පොලිසිය විශ්වාස කරයි.\n\n-එම්.සී.පෙරේරා-\n",
    "URL": "https://www.gossiplankanews.com/2019/01/13-super-market-dehiwala.html\n",
    "Category": "N/A",
    "comments": [
        {
            "comment": " සේප්පුව ලගම යතුරත් තියල ගිහින්.. සල්ලි ටික පඩිය උඩින්ම තියල ගියා නම් දොරවත් බේරගන්න තිබුන. ",
            "likes": "+52"
        },
        {
            "comment": " Hahaha well said ",
            "likes": "+8"
        },
        {
            "comment": " බොහොමයක් ආරක්ෂක නිලධාරින් රෑට බීලා නිදියනවා සමහරැ බල්ලෝ කෑගැහුවොත් විතරක් නැගීටිනවා ",
            "likes": "+20"
        },
        {
            "comment": " seppuwe yathura shop ekema tiyala yanne ai.gedara geniyanna onane ",
            "likes": "+4"
        },
        {
            "comment": " Anevmanda oya security ewunwa mokata gannawada kiyala Melo wedak nathi kisima molayak nathi set ekak ",
            "likes": "+2"
        },
        {
            "comment": " මීට දින දෙකකට පෙර මෙම සොරකම සිදුකල පුද්ගලයා අත්තඩංගුවට ගෙන ඇත. සොරාගත් මුදලින් අඩක් සහ CCTV වලට අදාල ඔහු විසින් ගලවාගෙන ගිය දෘඩ තැටි (HDD) සියල්ලම ඔහු සතුව තිබී සොයාගෙන ඇත. ඒවාට කිසිදු හානියක් කර නොතිබූ අතර දැනට ඒවා අධිකරණය භාරයේ තිබෙනවා.  මෙම සොරකම සිදුකර ඇත්මෙතේ ම සුපිරි වෙලෙදසැල් දැනට සේවය සපයන පුද්ගලික ආරක්ෂක සමාගමේ, මෙම වෙලදසැලට අනියුක්තව කලින් සේවය කල ආරක්ෂක නිලධාරියෙක් ය.  දෙහිවල පොලීසිය තවදුරටත් විමර්ශන සිදු කරන අතර ලබන 7 වන දින දක්වා සැකකරු බන්ධනාගාර ගත කර ඇත. ",
            "likes": "0"
        },
        {
            "comment": " සේප්පුවට timelock නැද්ද ? ",
            "likes": "0"
        },
        {
            "comment": " නෑ. පරන සේප්පුවක් තියෙන්නෙ. ඒත් පාස්වර්ඩ් තියනව. ඒක කවදාවත් දාල නැතිලු. ",
            "likes": "0"
        }
    ]
}