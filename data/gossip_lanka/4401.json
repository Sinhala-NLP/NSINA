{
    "Source": "https://www.gossiplankanews.com/",
    "Timestamp": "12/06/2023 02:26:00 PM",
    "Headline": "\nසාග් ක්‍රීඩා උළෙලේ සත්කාරක අවස්ථාව ශ්‍රී ලංකාව ඉල්ලයි\n",
    "News Content": "\nමීළඟට යෙදී තිබෙන 14 වැනි සාග් (දකුණු ආසියානු) ක්‍රීඩා උළෙලේ සත්කාරය ශ්‍රී ලංකාවට ලබා ගැනීමට ඇති හැකියාව පිළිබඳව සොයා බලන ලෙස නව ක්‍රීඩා ඇමැති හරින් ප්‍රනාන්දු මහතා ජාතික ඔලිම්පික් කමිටුවට උපදෙස් ලබා දී තිබේ.ඊට අවස්ථාවක් සැලසෙන්නේ  නම්, ක්‍රීඩා අමාත්‍යාංශය අවශ්‍ය සහයෝගය ලබා දීමට සූදානම් බවත් එහිදී ක්‍රීඩා ඇමැතිවරයා ඔලිම්පික් කමිටුවට ප්‍රකාශ කර තිබේ.කෙසේ වුවත්, 2024 මාර්තු 14 වැනිදා සිට අප්‍රේල් 2 වැනිදා දක්වා ‘ලාහොර්’ නුවරදී 14 වැනි දකුණු ආසියානු (සාග්) ක්‍රීඩා උළෙල පැවැත්වීම සඳහා තමන් සත්කාරය දරන බවට පාකිස්තානය නිල වශයෙන් කළ ප්‍රකාශය මේ දක්වා වෙනස් කර නැත.   එවැනි පසුබිමක් තුළ මීළඟ සාග් ක්‍රීඩා උළෙලේ සත්කාරය ශ්‍රී ලංකාවට ලැබීම සම්බන්ධයෙන් ස්ථිර අදහසක් මේ වන විට ප්‍රකාශ කළ නොහැකි බව ජාතික ඔලිම්පික් කමිටුවේ සභාපති සුරේෂ් සුබ්‍රමනියම් මහතා ‛ලංකාදීප`ය කළ විමසුමකදී පැවැසීය.අවසන් වරට 13 වැනි සාග් ක්‍රීඩා උළෙල නේපාලයේ කත්මණ්ඩු නුවරදී පැවැත්වුණේ 2019 දෙසැම්බර් 1 වැනිදා සිට 10 වැනිදා දක්වාය. එයින් පසුව 14 වැනි සාග් ක්‍රීඩා උළෙලේ සත්කාරය පාකිස්තානයට බාර වූ අතර, එය 2021 වසරේදී පැවැත්වීමට අපේක්‍ෂා කළත්, කොවිඩ් වසංගතය ඇතුළුව පාකිස්තානය තුළ පැනනැගුණු අභ්‍යන්තර ගැටලු හේතුවෙන් මේ දක්වා පැවැත්වීමට නොහැකි වී ඇත.මේ දක්වා පාකිස්තානය 1989 දී හා 2004 දී දකුණු ආසියානු ක්‍රීඩා උළෙල දෙකක සත්කාරය දරා තිබේ. එය දිගින් දිගටම කල් දැමීමෙන් ශ්‍රී ලංකාව ඇතුළුව කලාපයේ රටවල ක්‍රීඩක ක්‍රීඩිකාවන්ට සිදුවන අසාධාරණය සැලකිල්ලට ගනිමින් එය හැකි ඉක්මණින් පැවැත්වීම සඳහා දකුණු ආසියානු ක්‍රීඩා සම්මේලනයට බලපෑම් කරන ලෙස එහිදී ජාතික ඔලිම්පික් කමිටුවේ ප්‍රධානීන්ගෙන් ක්‍රීඩා ඇමැතිවරයා ඉල්ලීම් කර තිබේ.  ඒ සඳහා සත්කාරය ලබාගත් පාකිස්තානය ඊට පාකිස්තානු රුපියල් බිලියන දෙකක මුදලක් වෙන්කර තිබෙන බව ද වාර්තා වේ. කෙසේ වුවත් කලාපයේ බලවතා වන ඉන්දියාව ක්‍රීඩා උළෙලේ පාකිස්තානයේ සත්කාරය සම්බන්ධයෙන් සිය නොසතුට පළ කර තිබේ. එය එහි සත්කාරය ලබා ගැනීමට උනන්දු වී සිටින ශ්‍රී ලංකාවට වාසිදායක තත්ත්වයක් නිර්මාණය කර තිබේ.අවසන් වරට වසර 2019 දී ‘කත්මණ්ඩු' නුවර දී පැවැති 13 වැනි සාග් ක්‍රීඩා උළෙලේ ශ්‍රී ලංකාවේ සහභාගීත්වය වෙනුවෙන් රුපියල් විසිඅට කෝටියකට ආසන්න මුදලක් (276,840,000) ශ්‍රී ලංකා රජය වැය කර තිබේ.එහිදී ශ්‍රී ලංකාවේ ක්‍රීඩක ක්‍රීඩිකාවන් හා නිලධාරීන් 800 දෙනකු සඳහා නේපාලයේ නවාතැන් හා ආහාර පාන සඳහා රුපියල් දහතුන් කෝටියකට ආසන්න (129,600,000) මුදලක් ද ගුවන් ප්‍රවේශ පත්‍ර වියදම සඳහා රුපියල් දස කෝටියක් ද (10,000,000) වැය කර තිබේ.එහිදී තවදුරටත් ශ්‍රී ලංකා ක්‍රීඩක ක්‍රීඩිකාවන්ගේ රක්‍ෂණ ආවරණ සඳහා රුපියල් අසූ ලක්ෂයක් ද (8,000,000) හා අමතර වියදම් සඳහා තවත් රුපියල් කෝටි දහයක් ද (10,000,000) වියදම් කර තිබේ.  එම ක්‍රීඩා උළෙලේදී ශ්‍රී ලංකාව තෙවැනි ස්ථානයට පත්වෙමින් රන් පදක්කම් 40ක්, රිදී පදක්කම් 83ක් හා ලෝකඩ පදක්කම් 128ක් (එකතුව 251) දිනා ගත්තේය.ක්‍රීඩා උළෙල ජයගත් ඉන්දියාව රන් පදක්කම් පමණක් 174ක් දිනා ගැනීමට සමත් විය. එහිදී පාකිස්තානයට සිවුවැනි තැන හිමි වූයේ රන් පදක්කම් 31ක් ලබා ගැනීමෙනි.මෙම ක්‍රීඩා උළෙල සම්බන්ධයෙන් එවකට ක්‍රීඩා ඇමැති ධුරය දරමින් සිටියදී අදහස් දැක්වූ නාමල් රාජපක්‍ෂ මහතා පැවැසුවේ තවදුරටත් සාග් පදක්කම් ඉලක්ක කිරීම හා ලංකාවේ ජාත්‍යන්තර ක්‍රීඩා ප්‍රවර්ධනයට ඵලදායී නොවන බවත් ඉන් ඉහළ ජාත්‍යන්තර පදක්කම් ජයග්‍රහණ කෙරෙහි ශ්‍රී ලංකාව දැන් අවධානය යොමු කළ යුතු බවත්ය.     නාමල් පතිරගේ \n",
    "URL": "https://www.gossiplankanews.com/2023/12/sag-hospitality-sri-lanka.html\n",
    "Category": "N/A",
    "comments": [
        {
            "comment": " නොදකින් ,කන්ඩ නෑ,ඒත් උලෙලවල්... ",
            "likes": "+51"
        },
        {
            "comment": " උඹට කන්න දෙන්න නෙවේ උළෙල පවත්වන්නේ. උඹට කන්න උඹ රස්සාවක් කරලා කාපන්. සාග් එක කරන්නේ රටේ වාතාවරණය දැන් හොඳයි කියන එක ගැන ලෝකෙට යන පණිවිඩේ යවන්න . අරගල විගඩම දැකල බහුතරයක් පිටරට වල මිනිස්සු සංචාරකයෝ රටට එන්න පන බයයි. ඒක අනිත් පැත්ත හරවන්න මේ වගේ දේවල් කරන්න ඕන.  මේක යකෝ කිසි දෙයක් කරන්න වෙන්නේ නෑනේ මේ රටේ බලාගෙන ගියාම, මූ වගේ හොර කම්මැලි කුසීත කබ්බෝ ලක්ෂ ගානකට නිකන් වඩවන්න වියදම් වෙලා වියරයි බදු සල්ලි. අස්වැසුම කියල කබ්බෝ රොත්තකට වඩවනවා එහෙන්.. ලේසියට කළා විෂයන් කරලා නිකන් ඉන්න බලන් රාජ්‍ය සේවෙට රිංග ගත්ත රජයේ සේවකයෝ කියල කබ්බෝ රොත්තකට වඩවනවා මෙහෙන්... මුන්ට අස්වසුමුයි, පඩියි ගෙවන්න තමයි අපේ සල්ලි ටැක්ස් කියලා උදුරා ගන්නේ, රට දියුණු කරන්නේ නෙවෙයි. ",
            "likes": "+2"
        },
        {
            "comment": " හරීන්, ඔය ගමන්ම හොඳම joker වෙන්න apply කරපන්. උඹේ අර Google Loon joke එකත් නරකම නෑ. මැරිච්ච තාත්තා හිටියා නම් බොට පරිස්සං වෙන හැටි කියල දෙන්න තිබුනා. පාරෙ තනියම යන්න එපා හරක් හොරු හැම තැනම. ",
            "likes": "+50"
        },
        {
            "comment": " මචන් දැකපු හොඳම comment එක ",
            "likes": "+21"
        },
        {
            "comment": " පස්ස කහගන්න නියපොත්ත නෑ, ඒ වුනාට කයිය. මීට ඉස්සර මේ වගේ වැඩකට හොර පෙරකදෝරුවා ත් කබ්රාල් එක්ක ගිහින් කෝටි ගානක පාටි දාලා ආවා. හරීන් කියන්නෙත්, සංචාරක මණ්ඩලේ ගානේ මල්ශා එක්ක රවුම් ගහන එකා. වඳුරා ඉනිමං බැඳගන්න හදන්නේ. ඕවගෙ වන්දි ගෙවන්න වෙන්නේ අපිට. ",
            "likes": "+31"
        },
        {
            "comment": " ඒවට ප්‍රතිපාදන කොහෙන්ද බොල.. උඹගේ අප්පගෙ බුදලෙන්ද .. පින් ජනාට සල්ලි නැහැ මැතිවරණ තියන්න. ඒකට මොකද පඩ ෂෝ වලට නම් සල්ලි ඕන තරම් තියනවා. නටපල්ලකෝ තව ටික දවසයි නේ ",
            "likes": "+26"
        },
        {
            "comment": " මෛන්ද මාතියා චෝගමි කරපු තාලෙටම රටම කුලප්පු කරල ගේම නටවමු ඈ...... ",
            "likes": "+20"
        },
        {
            "comment": " බංගලිදේශය, ඉන්දියාව මලදිවෛන අපිට පුපුන් හිනාවෙනවා ඇති . ",
            "likes": "+19"
        },
        {
            "comment": " ඒවාට සල්ලි තියෙනවද? ",
            "likes": "+13"
        },
        {
            "comment": " මේ සාෆ් එක කරා කියල රටට කිසිම ආදයමක් නෙහෙ අනික් රටවල් මේකෙන් ගෙලවෙන්නෙ කොහොමද කියල හිත හිත ඉන්නෙ මූ පන්ඩිතය වෙන්න යන්නෙ. අර කට්ටිය ම දකුණු අප්‍රිකාවේ න් අල්ලස් අරන් 19 පහල ක්‍රිකට් ලෝක කුසලානය ලoකා වෙ තිබ්බ නම් ඩොලර් මිලියන 100-200ක් නිකන් ම හොයා ගන්න තිබ්බ ",
            "likes": "+10"
        },
        {
            "comment": " අර ඔයාගෙ school එකේ යාලුවො set එකට හොඳයි , business එකක් කර ගන්න පුළුවන් එ අයට ,ඔයා විදේශ සංචාර එහෙම යනකොට අරන් යනවා වගේ , අපි අමාරුවෙන් බඳු ගෙවන්නම් ",
            "likes": "+1"
        }
    ]
}