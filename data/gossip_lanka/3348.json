{
    "Source": "https://www.gossiplankanews.com/",
    "Timestamp": "3/31/2022 08:41:00 PM",
    "Headline": "\nබලශක්ති, සංචාරක, විදේශ රැකියා ඇතුළු ක්ෂේත්‍ර කිහිපයකට බ්‍රිතාන්‍ය, දකුණු කොරියාව සහ ඊජිප්තුවේ සහාය  \n",
    "News Content": "\nබලශක්ති, සංචාරක, විදේශ රැකියා සහ තාක්ෂණය ඇතුළු ක්ෂේත්‍ර කිහිපයක ප්‍රවර්ධනයට බ්‍රිතාන්‍ය, දකුණු කොරියාව සහ ඊජිප්තුව යන රටවල සහාය ශ්‍රී ලංකාවට ලබාදෙන බව අද (31) පෙරවරුවේ ජනාධිපති කාර්යාලයේ දී පැවති හමුවීම්වලදී සඳහන් කෙරිණ. බ්‍රිතාන්‍ය පාර්ලිමේන්තුවේ සාමි මන්ත්‍රී මණ්ඩලයේ සභික මයිකල් නෙස්බි (Michael Naseby) සාමිවරයා ජනාධිපති ගෝඨාභය රාජපක්ෂ මැතිතුමා හමු වූ අවස්ථාවේ පුනර්ජනනීය බලශක්ති උත්පාදනය කෙරෙහි රජය දක්වන උනන්දුව පැසසුමට ලක් කළේය.\n \n\n\n \nසූර්ය සහ සෙසු පුනර්ජනනීය බලශක්ති ප්‍රභවයන් විදුලිබල උත්පාදනයට එක් කරගැනීමට බ්‍රිතාන්‍යයේ සහාය ලබාදීමට කටයුතු කරන බව නෙස්බි සාමිවරයා පැවසීය. සාමිවරයා විසින් රචිත “Paradise Lost : Paradise Regained” කෘතිය ජනාධිපතිතුමා වෙත පිළිගන්වමින් තමා තරුණ අවධියේ සිට ශ්‍රී ලංකාව සමග පැවති සමීප සබඳතාව සිහිපත් කළේය.බ්‍රිතාන්‍ය පාර්ලිමේන්තුව තුළ ශ්‍රී ලංකාව වෙනුවෙන් සිය හඬ අවදි කරමින් නෙස්බි සාමිවරයා දැක් වූ සහාය ජනාධිපතිතුමාගේ ඇගයීමට ලක් කෙරිණ.දකුණු කොරියාවේ රැකියා අවස්ථා වැඩි ප්‍රමාණයක් ශ්‍රී ලංකාවට ලබාදීම කෙරෙහි සිය රජයේ අවධානය යොමු කරන බව එරට රාජ්‍ය ප්‍රතිපත්ති සම්බන්ධීකරණ අමාත්‍ය කෝ යුන්-චොල් (Koo Yun-cheol) මහතා ජනාධිපතිතුමා සමග පවසයි. ශ්‍රී ලංකාවේ ආයෝජනය සඳහා දකුණු කොරියානු ව්‍යවසායකයන් දිරිගැන්වීමටත් කොරියාවේ නවීන තාක්ෂණය මෙරටට හඳුන්වා දීමටත් හැකි උපරිම සහාය ලබාදෙන බව කෝ යුන්-චොල් මහතා‍ කියා සිටි.දකුණු කොරියාවෙන් ශ්‍රී ලංකාවට ලැබෙන සංවර්ධන ආධාර සහ සෙසු සහාය පිළිබඳ ස්තූතිය පළ කළ ජනාධිපතිතුමා, ශ්‍රී ලංකාවේ ඇති අමුද්‍රව්‍ය භාවිත කරමින් අගය එකතු කළ නිෂ්පාදන සඳහා ඇති අවස්ථාව පෙන්වා දෙනු ලැබීය.\n \n\n\n \nකොරියානු තානාපති ජියෝන්ග් වූන්ජින්ග් (Jeong Woonjing), කොරියානු දේශපාලන කටයුතු පිළිබඳ නියෝජ්‍ය අමාත්‍ය රියෝ ඩේ-යොන්ග් (Ryoo Dae-Young) යන මහත්වරු ද මේ අවස්ථාවට එක්වූහ.විශේෂ සංචාරක කලාප ඇති කිරීමෙන් ඊජිප්තු සංචාරකයන්ගේ විශේෂ අවධානය මෙරටට ලබාගත හැකි බව ශ්‍රී ලංකාවේ ඊජිප්තු තානාපති මගෙඩ් මොස්ලේ (Maged Mosleh) මහතා ජනාධිපති ගෝඨාභය රාජපක්ෂ මැතිතුමා සමග පවසයි. දෙරට අතර 65වසරක රාජ්‍ය තාන්ත්‍රික සබඳතා සිහිපත් කළ තානාපතිවරයා අන්තර්ජාතික සමුළුවලදී ශ්‍රී ලංකාවට පූර්ණ සහාය ලබාදෙන බවට සහතික විය.ජනාධිපති ලේකම් ගාමිණී සෙනරත්, ජනාධිපති ප්‍රධාන උපදේශක ලලිත් වීරතුංග යන මහත්වරු මෙම අවස්ථාවට එක්ව සිටියහ. ( ඡායාරූප : රොෂාන් බොතේජු, රොෂාන්ත කිරිවත්තුඩුව - ජනාධිපති මාධ්‍ය අංශය ) \n \n\n\n \n\n",
    "URL": "https://www.gossiplankanews.com/2022/03/president-three-countries.html\n",
    "Category": "N/A",
    "comments": [
        {
            "comment": " For anyone with Srilankan NVQ Level 3 City and Guild equivalent Nursing or Care Home experience, the UK has a large number of migrant work permit family VISA schemes currently available. This is 5 years work permit leading to PR status for successful applicants. ",
            "likes": "+4"
        },
        {
            "comment": " Ane nikam minissu amaruwe nodama hitapan. Uba agency karayekda rata gini Gath welawe salli kada ganna minissu amaruwe danna. UK, Australia develop ratawal Lankawe kisima qualification ekakata no recognition. Study walata vtharai un ganne. 50 panapu PhD wunath, e rate system ekata qualified wenna oni job ganna. ",
            "likes": "-1"
        },
        {
            "comment": " I have been living here in the UK for almost 20 years, this was published from the information I have received from my friend who is an immigration Barrister, Idiot like you are unable to comprehend the truth and I have no intention to make money and this purely for any SL people want to try this path to get a foreign job. ",
            "likes": "+1"
        },
        {
            "comment": " Pls give some foreign job opportunities in UK ",
            "likes": "+4"
        }
    ]
}