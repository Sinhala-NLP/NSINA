{
    "Source": "https://www.gossiplankanews.com/",
    "Timestamp": "6/29/2023 12:00:00 PM",
    "Headline": "\nඅරගලයේ සිරිධම්ම හිමිට සල්ලි ලැබුණාදැයි සොයයි  \n",
    "News Content": "\nඅන්තර් විශ්වවිද්‍යාල භික්ෂු බල මණ්ඩලයේ කැඳවුම්කරු ගල්වැව සිරිධම්ම හිමියන්ගේ බැංකු ගිණුම්වලට අරගලයට සම්බන්ධ පිරිස්වලින් මුදල් ලැබී තිබුණේ දැයි සොයා බැලීම සදහා බැංකු හා මුල්‍යායතන 19ක ගිණුම් පරීක්ෂා කිරීමට කොළඹ ප්‍රධාන මහේස්ත්‍රාත් අධිකරණය ත්‍රස්ත මර්දන හා විමරිශන කොට්ඨාසයට ඊයේ (28) අවසර දුන්නේය. අරගලය පැවැති කාලවකවානුවේ දී අරගලයට  සම්බන්ධ අයගෙන් මෙම හිමිනමගේ බැංකු ගිණුම්වලට විදේශීයව හෝ දේශීය වශයෙන් කිසියම් මුදලක් ලැබී ඇත්දැයි යන්න සම්බන්ධයෙන් විමර්ශනය කළ යුතුව ඇති බැවින් එම හිමිනමගේ ජාතික හැඳුනුම්පතට අදාළව බැංකු හා මුල්‍යායතන 19හි ගිණුම් ඇත්දැයි යන්න පරීක්ෂා කර බැලීමට නියෝග නිකුත් කරන්නැයි ත්‍රස්ත මර්දන හා විමර්ශන කොට්ඨාසය කළ ඉල්ලීමක් සැලකිල්ලට ගත් අධිකරණය මෙම නියෝගය නිකුත් කළේය. \n \n\n\n \nත්‍රස්ත මර්දන හා විමර්ශන කොට්ඨාසය මෝසමක් මගින් මෙම නඩුව ඊයේ (28) යළි කැඳවූ අවස්ථාවේදී මෙම කරුණු ඉදිරිපත් විය. ගාලුමුවදොර අරගල සිද්ධියට අදාළව ත්‍රස්ත මර්දන හා  විමර්ශන කොට්ඨාසය විසින් මෙම හිමිනම ත්‍රස්ත මර්දන පනතට අනුව අත්අඩංගුවට ගනු ලැබුවේ ඉකුත් 2022 වසරේ අගෝස්තු මාසයේදී ය. පසුව මාස තුනක කාලයක් රැඳවුම් නියෝග මත රඳවා තබාගෙන සිටි සැකකාර හිමිනම නීතිපති උපදෙස් ලැබෙන තෙක් රක්ෂිත බන්ධනාගාර ගත කරනු ලැබුවේ ඉකුත් 2022 වසරේ නොවැම්බර් මස 18 වැනිදාය.ත්‍රස්තවාදය වැළැක්වීමේ පනත යටතේ රක්ෂිත බන්ධනාගාර ගත කර පසුව නීතිපතිවරයාගේ උපදෙස් මත සැකකාර හිමිනම රුපියල් ලක්ෂ 05 බැගින් වූ ශරීර ඇප දෙකක් මත මුදා හැරීමට අධිකරණයෙන් නියෝග නිකුත් වූයේ ඉකුත් 2022 වසරේ දෙසැම්බර් මස 23 වැනිදාය. ත්‍රස්තවාදය වැළැක්වීමේ පනත ප්‍රකාරව රක්ෂිත බන්ධනාගාර ගත කර සිට නීතිපති උපදෙස් ප්‍රකාරව ඇප නියම වූ සිරිධම්ම හිමියන්ට ත්‍රස්ත මර්දන හා විමර්ශන කොට්ඨාසයේ මාස දෙකකට වරක් පෙනී සිටින ලෙසට අධිකරණයෙන් ඇප කොන්දේසියක් ද නියම කර ඇත.නිමන්ති රණසිංහ \n",
    "URL": "https://www.gossiplankanews.com/2023/06/siri-dhamma-thera-issue.html\n",
    "Category": "N/A",
    "comments": [
        {
            "comment": " ජනාධිපති මන්දිරේ තිබුන සල්ලි කොහෙන්ද ආවේ කියලත් හොයන්න, ",
            "likes": "+39"
        },
        {
            "comment": " හැමදෙටම මෙ වගෙ කාගෙ හරි ඇගෙ ගහලා මෙවා සුද්ද කරන්න එපා සිස්ටම් change එක එකට මෙ අය දත කැවෙ ජනතාව ඉස්සරහා දාගෙන අපට ආදරෙට නෙමෙ. ",
            "likes": "+4"
        },
        {
            "comment": " උන් මොකක් හරි කරපුනිසා තමයි උඹලා ඔහොමවත් ඉන්නෙ. නැත්නම් පිස්සා තවම ජනාදිපති. මයිනා ලැහ් ලැහ් ගානවා. කබරාලය සල්ලි ගහනවා. උඹලා තෙල් පෝලිමෙ. ",
            "likes": "+19"
        },
        {
            "comment": " මුන්ට වෙන වැඩක් නැද්ද බොල? හොයපල්ලකෝ ඔය හිටපු චෞර පවුල ඇතුලූ උන්ට බැලකම් කරපු එවුන් මේ රට නැත්තටම නැති කරලා මේකෙ සාරය උරා බීලා ඒවට මොකද කළේ කියල. . . ",
            "likes": "+17"
        },
        {
            "comment": " මේවා යට තනිකරම ඉන්නේ ඇස් 5 කල්ලිය හෙවත් Five Eyes වශයෙන් හැඳින්වෙන UK US Canada Australia, New Zealand එකාබඳ්ධ ඔත්තුසේවා 5ස් දෙනා සහ ඔවුන්ගේ දේශිය අතකොලු. රුසියාව චීනය සහ ඉන්දියාව ඉතා විමසිල්ලෙන් පසු වෙන නිසා කලාපයේ මින් පෙර නටපු සෙල්ලම් අද ඔවුන්ට නටා ගන්නට බැරිව විහිලුවක් වී පවති. SCO (Shanghai Cooperation Organization) ආරක්ෂක එකඟතා අනුව මේ කලාපයේ ආරක්ෂාව තහවුරු කිරීමට සහ අවශ්‍යවුවහොත් SCO රටවල් හමුදා පවා (රුසියන් ඉන්දියානු සහ චීන) යෙදවීමට ඔවුන් එකඟතා ඇතිකරගෙන ඇත. ",
            "likes": "-13"
        },
        {
            "comment": " ඒ දවස්වල ඉතින් අරගලයට වියදම් කරන්න සල්ලි කොහොමත් ලැබෙන්න ඇති හොරකම් කරලා නෙවෙයි ",
            "likes": "+6"
        },
        {
            "comment": " Haloooo!! Aragalaya ta minissu kamatthen salli dhunna ma,,,,eke waradhsk kohedha thiyenne??, Aragalaya ho hamudhuruwarun wenuwen ho mokak n7sa ho  Salli balen dhanne naha ginum wala ta  Lankawe thiyenne Aamma ta h××kana neethi!! ",
            "likes": "+4"
        },
        {
            "comment": " අම්මෝ මේ අර රැවුල් කොණ්ඩෙ බාන්නෙ නැති ඉස්ටැයිල් හාමුදුරු gang එකේ තදයා නේද? මේ වෙනකොට girlfriends ලා කීප දෙනෙකුට බූට් එහෙමත් තියලා මයෙ හිතේ. ",
            "likes": "+3"
        },
        {
            "comment": " They are taking revenge from the protesters. Why they took almost 1 year to \"investigate\"? ",
            "likes": "+1"
        }
    ]
}