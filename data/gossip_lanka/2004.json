{
    "Source": "https://www.gossiplankanews.com/",
    "Timestamp": "11/28/2019 01:30:00 PM",
    "Headline": "\nඉදිරි ඡන්දයට මුහුණ දෙන්න එජාප මන්ත්‍රීවරු කණ්ඩායම් වශයෙන් ගෙන්වයි \n",
    "News Content": "\n\n\nඑක්සත් ජාතික පක්ෂයේ මන්ත්‍රීවරුන් කණ්ඩායම් වශයෙන් ගෙන්වා ඉදිරි මහ මැතිවරණයට මුහුණ දෙන ආකාරය සාකච්ඡා කිරීමට තීරණය කර තිබෙයැයි එම ප‍්‍රක්ෂයේ මහලේකම් අකිල විරාජ් කාරියවසම් මහතා ඊයේ (27දා) පැවසීය.\n\nඒ අනුව එහි පළමු මන්ත්‍රී කණ්ඩායම් රැස්වීම ඒජාප නායක හිටපු අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිරිකොත පක්‍ෂ මූලස්ථානයේදී ඊයේ පැවැත්වුණු බවද මහ ලේකම්වරයා සඳහන් කළේය.\n\nපැය 02කට අධික කාලයක් පැවැති එම සාකචිඡාවේදී ජනාධිපතිවරණයේ ප්‍රතිඵලය සම්බන්ධව දීර්ඝ සමාලෝචනයක් සිදුකර තිබෙන අතර, පරාජයට හේතු වූ කරුණු කිහිපයක් සම්බන්ධව විශේෂ අවධානය සියොමු වී තිබේ.\n\nනායකත්වයෙන් ඉවත්ව යාමට සුදානම් යැයි රනිල් වික්‍රමසිංහ මහතා එහිදී ප්‍රකාශ කළ බව එක්සත් ජාතික පෙරමුණු පාර්ලිමේන්තු මන්ත්‍රී ආශු මාරසිංහ මහතා පැවසීය.\n\nමංගල සමරවීර හා රන්ජන් රාමනායක යන මන්ත්‍රීවරුන් බෞද්ධ භික්ෂුන් වහන්සේග්ලාට විරුද්ධව අදහස් පළ කර තිබීම හේතුවෙන් ජනාධිපතිවරණයේදි ඡන්ද ලක්ෂ 10ක් අහිමි වූ බවට පැහැදිලි වූ බවද හෙතෙම අවධාරණය කළේය.\n\n\n\n\n\nපක්ෂයේ ප්‍රතිසංවිධානය කිරීම් සඳහා වික්‍රමසිංහ මහතාගේ අවධානය යොමුව තිබෙන බවත්, එම කටයුතු පමාවකින් තොරව සිදුකරන බවට දැනුම් දුන් බවත් මන්ත්‍රීවරයා සඳහන් කළේය.\n\nඒ සම්බන්ධව වැඩිදුරටත් අදහස් දැක්වූ ආශු මාරසිංහ මහතා,\n\"පක්ෂයේ අනාගතය, ඉදිරි අනාගතය ගැන සාකච්ඡා කරන මෙම කණ්ඩායම් රැස්වීම කැඳවා තිබුණේ. ජනාධිපතිවරණයේදී අපි ලබාගත් ප්‍රතිඵලය සංසන්දනාත්මකව අධ්‍යයනය කළා, ඒ හරහා අපි සැලසුම් හදනවා, අපි දිනපතා රැස්වෙලා විපක්ෂය හැටියට ඉදගෙන ඊළඟ මැතිවරණය ජයග්‍රහණය කරන්න වැඩකර ගෙන යනවා, අපට නැති වී ගිය ඡන්ද ටික නැවත ලබාගන්නා ආකාරය ගැන මෙහිදී අවධානය යොමුව තිබෙනවා.\n\nඅපෙන් සිංහල බෞද්ධ පදනම ගිලිහී ගියා. ඒ සම්බන්ධව අපි සාකච්ඡා කළා. මංගල සමරවීර හා රන්ජන් රාමනායක මන්ත්‍රීවරුන් සිදුකළ ප්‍රකාශ නිසා අපෙන් ඡන්ද ලක්ෂ 10ක් පමණ නැති වී තිබෙන බව පැහැදිලි වුණත්, මේ කාරණා හරියට අධ්‍යයනය කරලා අනාගතයේ සැලසුම් හදන්නේ, සාකච්ඡා කරන්නේ. එය ප්‍රතිසංවිධානය කරන්නේ කොහාමද කියලා සාකච්ඡා කළා.\n\nඅපි පක්ෂයක් විදියට එක්සත්ව එකමුතුව ඉදිරියට යන්න සැලසුම් හදමින් සිටිනවා. එක්සත් ජාතික පක්ෂය පරාජයන් විද දරාගෙන  නැගිටින පක්ෂයක්. ඒ නිසා සියලුම පාක්ෂිකයන්ගෙන් ඉල්ලන්නේ අපි එක්ව ඉදිරියට යද්දි ඔබ නොසැලී සිටින ලෙසයි\" යනුවෙන් පවසා සිටියේ.\n\nමෙම සාකච්ඡාව ගැන අදහස් දැක්වූ අජිත් මාන්නප්පෙරුම මහතා,\n\"ගෝඨාභය රාජපක්ෂ විසින් නැති අර්බුදයක් නිර්මාණය කරලා පන්සල් හරහා ජනතාව නොමග යැවීම නිසා අපි පරාද වුණු බව සාකචිඡාවේදී පැහදිලී වුණි, ඒ මවාපාන අර්බුදයට අපේ පැත්තෙනුත් උඩගෙඩි දීමක් සිදුව තිබෙනවා. ඒ ගැන තුට්ටු දෙයකට මායිම් නොකර කටයුතු කිරීම \n\n\n\n\nපරාජය වීමට හේතුවක් බව පෙනී ගියා. විද්වතුන් පිරිසක් පැමිණ රූපසටහන් සහිතව ඒ බව විග්‍රහක් සිදුකළා. මෙම පරිසරය තුළ අනිවාර්යයෙන්ම අපේ පක්‍ෂයේ ප්‍රතිසංවිධාන කටයුත්තක් සිදුවිය යුතුයි,\nපරාජය වීමට තවත් හේතුවක් තමයි අපේ අපේක්ෂකයාට අවශ්‍ය ශක්තිය ලබාඹනොදීම. ඒ නිසා එය නිවැරදි කළ යුතුය යන ස්ථාවරයේ අපි ඉන්නවා. සජිත් ප්‍රේමදාස මහතා ජනාධිපතිවරණයේදී දැඩි කාර්යභාරයක් ඉටුකළා. ඔහුගේ තිබන ජනප්‍රියත්වය අඩුවෙලා නැහැ. ඉදිරියේදී ඔහුට කටයුතු කිරීමට අවශ්‍ය සියලු පසුබිම සකස් කළ දිය යුතුය යන ස්ථාවරයේ අපි ඉන්නවා. පක්ෂය තුළ ලොකු ප්‍රතිසංස්කරණයක් සිදුවිය යුතුයි. පාක්ෂිකයන් හා අපේ මතය සියලු දෙනා අයින් වෙලා අලුත් මුහුණුවරක් ගත යුතුයි\" යනුවෙන් සඳහන් කර සිටියේය.\n\nපාර්ලිමේන්තු මන්ත්‍රී කාවින්ද ජයවර්ධන මහතා එහිදී අදහස් දැක්වමින් පවසා සිටියේ,\n\"එක්සත් ජාතික පක්‍ෂයට පත් වුණේ මොනවගේ පරාජයන්ද, දිස්ත්‍රික්ක වශයෙන් අපි පසුබෑමට ලක්වුණේ කොයි ආකාරයටද, කොයි ආසනවලද. ප්‍රතිශතයක් විදියට රට තුළ එක්සත් ජාතික පෙරමුණට ඡන්ද ප්‍රකාශ වූ ප්‍රමාණය, එම ඡන්ද අඩුවීමට හේතුව මොකද2015 මැතිවරණයේදී ඇති වූ ප්‍රගතිය හා මේ මැතිවරණයේදී ප්‍රගතිය සමාලෝචනය කරලා ප්‍රතිඵලයක් නොලැබුණේ කුමන කරුණක් නිසාද කියලා දීර්ඝ සාකච්ඡාවක යෙදුණ.\n\nඑ.ජා.ප.ය හැටියට ඉදිරී වැඩපිළිවෙළ මහලේල්කම් අකිල විරාජ් කාරියවසම් මහතා සමග සාකච්ඡා කරලා ක්‍රියාත්මක කිරීමට උපදෙස් ලැබුණා” යනුවෙනි.\n\nමෙම සාකච්ඡාව සඳහා එ.ජා.ප.ජාතික සංවිධායක නවීන් දිසානායක, අජිත් මාන්නප්පෙරුම, තිලක් මාරපන,වඩිවේල් සුරේෂ් ආනන්ද කුමාරසිරි, පාලිත රංගේ බණ්ඩාර, අනෝමා ගමගේ, කේ.කේ. පියදාස,පාලිත තෙවරප්පෙරුම, කාවින්ද\nජයවර්ධන, විජේපාල හෙට්ටිආරච්චි, භූෂණ රාජකරුණා, තුෂාර ඉදුනිල් කාවින්ද ජයවර්ධන, ආශු මාරසිංහ යන මහත්වරු එක්ව සිටියහ.\n\nඅමිත් මධුරංග \n",
    "URL": "https://www.gossiplankanews.com/2019/11/unp-re-organize.html\n",
    "Category": "N/A",
    "comments": [
        {
            "comment": " මම UNP එකට චන්දෙ දුන්නේ නම් නැ . හැබැයි UNP එකට කෙලින් තීරණ ගන්න පුළුවන් නායකයෙක් එනවා ට කැමති . උදාහරණයකට , UNP එක ගෙනාපු සංහිදියා සංකල්පය හොද දෙයක් , නමුත් එය ක්‍රියාත්ම වෙනකොට සිංහල යන්ට එක විදිහකට ක්‍රියාත්මක උන , වරදක් කලොත් එක ජාති ආගම් බේදයකින් තොරව ක්‍රියාත්මක වීමට නම් හොද නායකත්වයක් තියෙන්න ඕනි . සජිත් ගෙන් වත් , නවින් ගෙන් වත් එවන් නායකත්වයක් දකින්න ලැබෙන්නේ නැ . UNP එකේ හිටියේ හොද නායකයන් බෝම්බ ගසා , වෙඩි තබා මාර දැමීම නිසා තමයි පක්ෂය මෙමෙ තත්වයට වැටුනේ . ජාතික හැගීම ඇති නායකයකු බිහිවෙන්න කියා ප්‍රර්ථනා කරනවා ",
            "likes": "+22"
        },
        {
            "comment": " HONDA WADE MUNTA AVURUDU 5K POL GEWATA. ",
            "likes": "+9"
        },
        {
            "comment": " දැන් ඔය පක්ෂේ අවුරුදු 30 ක් බලය නැතිව. 2015 MY3 ගේ පිහිටෙන් එලිලා හිටියා . ඉදිරි වසර 20 ට ඉන්නේ සජිත් හෝ නවින් , ඉතින් හිතා ගන්න පුළුවන් නේ ඉල්ගේ වසර විස්ස ගැනත් ",
            "likes": "+6"
        },
        {
            "comment": " Pudgalawadayen thorawa pakshayak lesa prathipaththi idiriyata gena a yuthuya.... ",
            "likes": "-2"
        },
        {
            "comment": " ඔවා ඉතින් කීවට වෙන දේවල් ද?. රනිල් බලයට අවොත් රනිල් ගේ විදිහට තමයි රට , සජිත් අවොත් එයාගේ විදිහට .Trump අවොත් එයාගේ විදිහට ",
            "likes": "+3"
        },
        {
            "comment": " රනිල් ආයෙත් set වෙන්නේ කණ්ඩායම් වශයෙන් බෙදා එක එකාට කොටව badesiye තියලා 2/3 දීල විපක්ෂ නායකයා විදියට අවුරුදු 5 අදින්න UNP හරි නායකත්වය පේන්න නැති එකේ අඩුපාඩුවක් අද ගාමිණී dissanayake wheel chair එකේ හිටියත් රනිල් එළවල ගොඩක් කල් ",
            "likes": "+2"
        },
        {
            "comment": " පරදින එක ස්ථිරයි ආන්ඩුවට 2/3 වත් නොයන විදිහට වැඩ කරපල්ල බලය වැඩි උන ගමන් රාජපක්ශලගෙ මොලේ කොලොප්පන් වෙනව ",
            "likes": "+46"
        },
        {
            "comment": " සිංහල චන්ද නොසලකා සුළු ජාතීන්ගේ චන්ද වලින් ගොඩ යෑමට සිතීම මොවුන්ගේ පරාජයට මුලික හේතුවයි.... ",
            "likes": "+25"
        },
        {
            "comment": " මංගලට ඇත්තේ අමුම සක්කිලි කටකි. පොරගේ මඩ බලකායේ ගොන් වැඩ නිසා චන්ද රාශියක් නැතිවුන බව කිව හැකියි. නමුත් රංජගේ පිටින් දාලා ශේප් වෙන්න බැලීම අනුමත කල නොහැක්කේ යූ.ඇන්.පී. ය සමූහයක් වශයෙන් ගොන් කතා කියූ බව පෙනෙන නිසාය. ප.ලි: රංජාගේ කෙලින් කතාව නිසා චන්ද එකතු වුනා වන්නටත් පුලුවන්. ",
            "likes": "+25"
        },
        {
            "comment": " rajithage vihilu ",
            "likes": "+8"
        },
        {
            "comment": " රවි කරුනානායකත් විශබීජයක් බවත් හඳුනාගන්න. ",
            "likes": "+19"
        },
        {
            "comment": " Unp එක පරාද උනේ හාමුදුරුවන්ගෙ වැරදි කිව්ව නිසා නෙවෙයි. රනිල් අවුරුදු 5ක් ගහපු බුල් වල Result eka තමයි ඔය ආවෙ. ඒක වහගන්නයි දැන් ඔය වෙන අය පිට වැරදි පටවන්නෙ. මේක සිංහල බොදු රටක් නෙවෙයි කියල මංගල කිව්ව කතාව නම් වැරදියි තමයි . ඒකට නම් ජන්ද කැඩුන. ඒත් රන්ජන් රාමනායක කිව්ව දේවල් නම් 99% ඇත්ත. ",
            "likes": "+17"
        },
        {
            "comment": " අනේ බොලව් , තොපිට ගෝට දාන සෙල්ලන් දආන්න බෑ .. ඔන්න ඔහේ මඩ ටිකක් ගහගෙන හිටිව් ... ",
            "likes": "+15"
        },
        {
            "comment": " රාජපක්ෂලා දැන් කටයුතු කරන ආකාරයට ජනතාවගේ ආරක්ෂාව සදහා ප්‍රභල විපක්ෂයක් අවශ්‍යයි. ජනතාව කියන්නේ පවුලක ලමයින් වගෙ. එ අය සමහරවිට වැරදි තීරන ගන්නවා. ඒවා පෙන්වාදෙන්න ඕනේ හේතු සහිතව. රංජන් හා මංගල වැනි අය පක්ෂයෙන් ඈත් කර තැබීම තමයි සුදුසු. රංජන්ගේ කට නිසා අධිකරණය පවා අමනාප වුවා ",
            "likes": "+8"
        },
        {
            "comment": " නවින්ට නායකත්ව ලක්ෂණ නැහැ.චම්පික ආවොතින් සුළු ජාතික නම් ලැබෙන්නෙ නැහැ.අඩුපාඩ හදා ගත්තොත් දැනට සිටින සුදුස්සා සජිත් තමා. ",
            "likes": "+7"
        },
        {
            "comment": " එක්සත් ජාතික පක්ෂයට ජාතික නායකත්වයක් අවශ්‍ය වෙනවා ..ඒ කියන්නේ සජිත් හෝ නවින් නොවේ ..කරු හෝ චම්පික වැන්නෙකු විශේෂ යි . සිංහල බෞද්ධ ජන්ද පදනම ආරක්ෂා කරන්න යම් තරමකට හෝ ඔවුන්ට පුලුවන් වෙනවා ..එහෙම නැති වුනොත් ලබන මහා මැතිවරණයෙන් 2/3 බහුතර බලයක් පොහොට්ටුව ප්‍රමුඛ පොදු සන්ධානයේ න් ගනු ඇත. ",
            "likes": "+6"
        },
        {
            "comment": " මිනිස්සුන්ට ආණ්ඩුවක් ඕන මොකටද කියල මෙකුන් මුලින් කලපනා කරන්න ඕන. මුන් තාම සාකච්චා කරන්නේ තමන් බලයට එන්න මිසක් රටේ ප්‍රශ්න විසදන්න, මිනිස්සුන්ගේ සුබසිද්දිය සැලසීම නෙමෙයි... ඔහොම එවුන් රටකට වැඩක් නැහැ .. ",
            "likes": "+5"
        },
        {
            "comment": " sajith UNP ekata hariyana nayakeyek newi ",
            "likes": "+2"
        },
        {
            "comment": " Donkeys. Pl stop fighting with in the party. Sri Lanka needs a very strong opposition party at present. ",
            "likes": "+1"
        }
    ]
}