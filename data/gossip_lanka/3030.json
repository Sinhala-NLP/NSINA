{
    "Source": "https://www.gossiplankanews.com/",
    "Timestamp": "8/30/2021 02:30:00 PM",
    "Headline": "\nලංකාවේ වීසා නැතුව ඉන්න විදේශිකයන්ට ඇ.ඩො. 500 ක් දඩ ගහන්න යයි\n",
    "News Content": "\nශ්‍රී ලංකාවේ වීසා නොමැතිව හෝ වීසා කාලය ඉක්මවා රැඳී සිටින විදේශිකයන්ට වීසා ගාස්තුවට අමතරව එක්සත් ජනපද ඩොලර් 500 ක අමතර දඩ මුදලක් පනවන බව ආගමන හා විගමන දෙපාර්තමේන්තුව නිවේදනය කරයි. නව ආගාමික හා විගාමික රෙගුලාසි අතිවිශේෂ ගැසට් පත්‍රයක් ඔස්සේ ප්‍රසිද්ධියට පත් කරමින් දෙපාර්තමේන්තුව මෙම වීසා ගාස්තු සංශෝධනය නිවේදනය කර ඇත. \n \n\n\n \nමීට අමතරව මින් ඉදිරියට විවිධ කණ්ඩායම්වලට අයකෙරෙන සංශෝධිත වීසා ගාස්තුද නිවේදනය කර තිබේ. ඒ අනුව ශ්‍රී ලාංකිකයන්ට, ආයෝජකයන්ට, සේවා නියුක්තිකයන්ට, වෛද්‍ය ප්‍රතිකාර ලබන්නන්ට හා රාජ්‍ය නොවන සංවිධාන නියෝජිතයන්ට අය කෙරෙන වීසා ගාස්තුව ඩොලර් 200 කි. එසේම ශ්‍රී ලංකාවේ පුරවැසිභාවය අයත් වූවන් ඇතුළු තවත් කාණ්ඩ කිහිපයකට ඩොලර් 100 බැගින්ද, තවත් කාණ්ඩ කිහිපයකට ඩොලර් 150, 60, 50, 40 සහ 30 බැගින්ද වීසා ගාස්තු සංශෝධනය කර තිබේ. මේ අතර පූජ්‍ය පක්ෂ මෙන්ම ශ්‍රී ලාංකික පුරවැසියන් සමග විවාහ වූ විදේශීය කාලත්‍රයන් ඇතුළු කාණ්ඩ කිහිපයක් වීසා ගාස්තුවලින් නිදහස් කිරීමට ආගමන හා විගමන දෙපාර්තමේන්තුව පියවර ගෙන ඇත. මෙම සංශෝධිත ගාස්තු 2021 අගෝස්තු 18 වැනිදා සිට ක්‍රියාත්මක කෙරේ.  \n",
    "URL": "https://www.gossiplankanews.com/2021/08/Foreigners-without-a-visa-in-Sri-Lanka-USD-500-fined.html\n",
    "Category": "N/A",
    "comments": [
        {
            "comment": " ඩබලක් ඉන්නවා... රටම කනවා උන් දෙන්නට මොකද කරන්නෙ. ",
            "likes": "+52"
        },
        {
            "comment": " මාස 6ක් විසා දීලා, රුසියන්, චෛනීස්, තායි නංගිලා ගෙන්වන්න යන්නේ රජය. අපේ නිළියන්ට තමා පාඩු වෙන්නේ ",
            "likes": "+16"
        },
        {
            "comment": " Ethakota , pitarata kakulak thiyaagena , mee rata kana uno ta keeyak dhada ganahawada....? ",
            "likes": "+13"
        },
        {
            "comment": " No shame in BANANA REPUBLIC. here in NZ so many Srilankans getting their visas auto extended on a humane ground. In BANAN REPUBLIC gvt try to loot foreigners... Shame..... ",
            "likes": "+2"
        },
        {
            "comment": " Hi... I may know you... do you know Bandula... the musician... living in Cranbourne...? ",
            "likes": "+1"
        },
        {
            "comment": " i might know you too. But I don't know above person n I'm living in Auckland . Stay safe mate,.... ",
            "likes": "+1"
        },
        {
            "comment": " රුපියල් වලින් නන් ගෙවන්න බෑ ඩොලර් විතරයි. අපි ඩොලර් කාක්කෝ ",
            "likes": "+11"
        },
        {
            "comment": " මේව මහ තිරිසන් වැඩ , ඔයිට වඩා හො‌ඳයි ජාත්යන්තරේට ගිහිල්ල කන්න නෑ කියල හිඟා කෑවනම්. ලෝ‌කයේ සමහර දියුනු රටවල ඉන්න ලාංකිකයින් ඇ‌තුලු විදේෂිකින්ගෙ වීසා ඒ‌රටවල්වලින් දීර්ගකිරීම් කරනව කො‌න්දේසි විරහිතව. ඒ‌ව දියුනු රටවල් වෙලත් මේවගේ ව්‍යසන අවස්තාවක විදේෂිකයින්ට ගො‌ඩක් යහපත් විදියටයි සලකන්නෙ. ",
            "likes": "+10"
        },
        {
            "comment": " හොඳින් හරි නරකින් හරි ඩොලර් ටිකක් වැඩිපුර හූරාගන්න තමයි ආණ්ඩුව බලන්නෙ. ඒ වුනත් හැමෝටම ඩොලර් 500 ක් දඩ ගහන එක අසාධාරණයි. වැඩිපුර හිටිය දවස් ගණන බලල ඩොලර් 200 සිට 500 දක්වා දඩ ගහුවානම් සාධාරණයි. ",
            "likes": "+10"
        },
        {
            "comment": " දැන් ඉතින් අපි ඉන්නෙත් visa නැතුව වගේ තමයි ",
            "likes": "+6"
        }
    ]
}