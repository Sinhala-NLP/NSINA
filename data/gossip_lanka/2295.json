{
    "Source": "https://www.gossiplankanews.com/",
    "Timestamp": "5/29/2020 12:30:00 PM",
    "Headline": "\nබ්‍රසීලයේ කොරෝනා මරණ එක පිට එක ගොඩගැසෙද්දී ජනපති බොල්සොනාරෝ කීවේ මොනවද?\n",
    "News Content": "\n\n\n\nවසංගතය ඇමෙරිකාව උඩු යටිකුරු කර, යුරෝපය පුරා තරග කරමින් එක්සත් රාජධානියේ අගමැතිගේ දොරටද තට්ටු කර, දැන් බ්‍රසීලයේ සිදුකරමින් සිටින්නේ මහා විනාශයකි. එවැනි පසුබිමක වෛරසය 'පුංචි උණක්' ලෙස නැවත නැවතත් බැහැර කළ බ්‍රසීල ජනාධිපති ජෙයර් බොල්සොනාරෝ අතින් මේ මහා අනතුර ගිලිහී යැම සුළුවෙන් තැකිය නොහැකි තත්ත්වයකි.\n      \n                                                                                              \n එක්සත් ජනපදයට පසුව ගෝලීය වශයෙන්  COVID-19 ආසාදිතයන්ගේ දරුණු මාතෘකාවක් බ්‍රසීලය විසින් දැන් සපයා ඇත.වෛරසයෙන් එරට පුද්ගලයන් 25,000කට වැඩි පිරිසක් මියගොස් ඇති අතර, විශේෂඥ මතය අනුව අගෝස්තුව වනවිට මරණ සංඛ්‍යාව දෙගුණයක් වීමට පුළුවන. රෝහල් සහ සොහොන් බිම්  එක හා සමානව ඔවුන්ගේ  සීමාවන් ඉක්මවමින් සිටින්නේ, අහිංසක ආදීවාසී ජනතාවගේද ඉරණමෙ විසඳමිනි.\n\n\n\n\n\n ඒ අනුව බ්‍රසීල වැසියන් මෙන්ම, ලෝක ප්‍රජාව\nබ්‍රසීලයෙන් විමසන්නේ වසංගතය පාලනයෙන්  තොර වූයේ කෙසේද යන්නයි. නමුත් බ්‍රසීල ජනාධිපතිවරයා මෙන්ම, ඔහුගේ අනුගාමිකයන්ටද අනුව තවමත් මෙය බරපතළ තත්ත්වයක් නොවේ. ඊට හොඳම උදාහරණ සපයන්නේ නව කොරෝනා වෛරසය හෝ එහි ව්‍යාප්තිය පිළිබඳ විමසන විට බොල්සොනාරෝ ලබාදෙන පිළිතුරුය.\n\n\"මම මොනවද කරන්න ඕන? මට ආශ්චර්යයක් කරන්න බෑ.\" මේ ඔහුගේ එක් පිළිතුරකි. බ්‍රසීලය තුළ වෙරසය පැතිරීම ආරම්භයේ සිට මේ දක්වා බොල්සොනාරෝ කීවේ, කළේ මොනවාද යන්න සැකෙවින් මෙසේය.\n\n 1වැනි මරණය\n\n මාර්තු මාසය වනවිට වෛරසය රට තුළ පැතිරීම ආරම්භ වෙමින් තිබූ අතර, පළමු වැනි මරණය මාර්තු 17දා සිදුවිය. නමුත් ජනප්‍රිය නොවන නිරෝධායනය සහ ලොක්ඩවුන් පියවර බොල්සොනාරෝ සමච්චලයට ලක් කළේය. ඒවා සිදුකිරීමට උනන්දු වූ ප්‍රාන්ත ආණ්ඩුකාරවරුන් මෝඩයන් සේ සැලකීය.\n\n\"අපේ ජීවිතය ඉදිරියට යා යුතුයි. රැකියා පවත්වා ගත යුතුයි” මාර්තු 24දා ඔහුගේ පිළිතුර විය.\n\n.\n මරණ 1,000ක්\n\n අප්‍රේල් 10දා එරට මරණ 1,000ක් වාර්තා විය.නමුත්ජනාධිපතිවරයාගේ වචන සහ හැසිරීම තවමත්\nවෛරසයට සූදානම් බවක් නොපෙන්වීය. බේකර් අවන්හලක මුඛ ආවරණයක් හෝ නොමැතිව, තම ආධාරකරුවන් බදා ගනිමින්, සමාජ දුරස්ථකරණය. තඹයකට මායිම් නොකරමින් ඔහු හැසිරුණේය.\n\nමරණ 5,000ක්\n\n ආර්ථිකය හා සෞඛ්‍යය මේ මොහොතේ රෝගාබාධ දෙකක් ලෙස සැලකිය යුතු යැයි ඔහු කීවේය. “ඔබට එකකට සැලකිය නොහැකියි. අනෙකා නොසලකා හැරිය නොහැකියි.\" අප්‍රේල් මස 29දා වනවිට බ්‍රසීලය මරණ 5000ක් ඉක්මවා ගියේය.\n\n       ඉතින් මොකක්ද?  කනගාටුයි, නමුත් මම මොනවද කරන්න ඕනෙ?\" ඔහුගේ මුල්ම පිළිතුර විය. පසුව ඔහු තවදුරටත්, \"වෛරසය හේතුවෙන් අප දැනට ජීවත්වන තත්ත්වය ගැන මට කනගාටුයි. ආදරණීයයන් අහිමි වූවන්ට, බොහෝ දෙනෙකුට, වයස්ගත වූවන්ට අපගේ සහයෝගය ප්‍රකාශ කරනවා. නමුත් ඔය තමයි, ජීවිතය. එය හෙට මට විය හැකියි.\" යනුවෙන් කියා සිටියේය.\n\nමරණ 10,000ක්\n\nආර්ථිකය කඩා වැටීමට ඉඩ ඇති බව කියමින් මැයි 7දා නිරෝධායන පියවර ලිහිල් කිරීමට කටයුතු කළේය. ඉන් දින දෙකකට පසු බ්‍රසීලයේ මරණ 10,000ක් ඉක්මවා ගියේය.\n\n\"අගුලු දැමීම, සියල්ල වසා දැමිම පිළිබඳ මේ කතාව, එය නොවෙයි මාර්ගය. එය අසාර්ථක වීමේ මාවතයි. බ්‍රසීලය බිඳ දැමීමේ මාර්ගයයි.” “සෞඛ්‍යාරක්ෂාව අත්‍යවශ්‍යයි. නිසැකවම. රූ සපුවේ අලංකාරය අත්‍යවශ්‍යද කියා මම දන්නෙ නෑ.\"\n\nමරණ 15,000ක්\n\n මැයි 16දා බ්‍රසීලයේ මියගිය සංඛ්‍යාව 15,000ක් ඉක්මවා ගියේය. එදින බොල්සනාරෝ බ්‍රසීලියා හි පිහිටි සිය නිල නිවසෙන් පිටත තවත් රැලියකට ඒක්විය. ඊළඟ දිනයේදී  බ්‍රසීලය එක්සත් රාජධානිය අභිභවා ලෝකයේ තුන්වැනි වැඩිම ආසාදිතයන් වාර්තා වන රට බවට පත්විය.\n\n\n\n\n\nමරණ 20,000ක්\n\nදින කිහිපයක් ඇතුළත බ්‍රසීලය කොරෝනා ශ්‍රේණිගත කිරීම්වල, එක්සත් ජනපදය හැර ලෝකයේ වැඩිම ආසාදිතයන් වාර්තා වන රට බවට පත්වූයේ රුසියාවද අභිභවා ගොසිණි. මැයි 21දා වනවිට මරණ 20,000ක් වාර්තා විය.\n\nඑදින රාත්‍රියේ බොල්සොනාරෝ අගනුවර හොට්ඩෝග් කරත්තයක් අසල නැවතී සිය ආධාරකරුවන් පිරිවරා හොට්ඩෝග් රස වින්දේය. නමුත් කෝපාවිෂ්ඨ වූ විරෝධතාකරුවන් \"මිනීමරුවා” යනුවෙන් අවටින් කෑ ගසන හඬ ජාත්‍යන්තර මාධ්‍යවල ප්‍රචාරය විය.\n\nමරණ 25,000ක්\n\n බ්‍රසීලයේ සෞඛ්‍ය අමාත්‍යාංශය බ්‍රසීලයේ ජාතික මරණ සංඛ්‍යාව 25,598ක් බව බදාදා (27දා) නිවේදනය කළේය. බ්‍රසීලයේ ප්‍රාන්ත ආණ්ඩුකාරවරුන් ප්‍රාන්ත අගුලු දැමීම හා සමාජ දුරස්ථකරණ ක්‍රියාමාර්ග ප්‍රවර්ධනය කරද්දී, ජනප්‍රිය. නොවූ එම ක්‍රියාමාර්ගවල අපකීර්තිය ඔවුන් වෙත පටවා, ජනප්‍රිය තීරණ ගැනීම බොසොනාරෝන්ගේ උපාය මාර්ගය විය. නමුත් ඔහුගේ ආදර්ශය අනුගමනය කළ බ්‍රසීල වැසියන්ට සිදුවූයේ තමාගේ වළ තමන්ටම කපා ගැනීමටය. බොසොනාරෝ මෑතක  සිට වෛරසයට එරෙහි සටන 'යුද්ධයක්' ලෙස හැඳින්වීමට පටන් ගෙන ඇතත්, ආර්ථික එකතැන පල්වීම වෛරසයට වඩා බ්‍රසීලයට හානියක් වනු ඇතැයි ඔහු දිගින් දිගටම අවධාරණය කළේය. නමුත් ආසාදිතයන් මිලියන භාගයකට ළඟා වෙද්දී, බ්‍රසීලයේ අහිංසක ජනතාව වෙනුවෙන් හැරෙන සොහොන් ගණන ඔහු වෙනුවෙන් ආපසු හැරවිය හැකිද යන්න ඔහුවත් නොදන්නා බව නම් පැහැදිලිය.\n",
    "URL": "https://www.gossiplankanews.com/2020/05/brazil-president.html\n",
    "Category": "N/A",
    "comments": [
        {
            "comment": " ඒ අතින් ගෝඨා සහ ආණ්ඩුව සුපිරියි. මම පුද්ගලිකව ආණ්ඩුවේ අයට අකමැති වුනත් ඇත්ත කිව යුතුයි. ",
            "likes": "+117"
        },
        {
            "comment": " ජනගහනයට සාපේක්ෂව ලොව වැඩිම කොරෝනා රෝගීන් කටාර් වලින්. Shame on Qatar which doesn't care human lives because these cases are expat labourers ",
            "likes": "+15"
        },
        {
            "comment": " ඔබ එසේ කිව්වත් අපේ සජිත් ජනාධිපති වුණානම් අද අපේ රට සුරපුරයක් . ",
            "likes": "-17"
        },
        {
            "comment": " අපි ඒ අතින් වාසනාවන්තයෝ....නමුත් කුහක අපි මේක පිළිගන්නා කැමති නෑ.... ",
            "likes": "+76"
        },
        {
            "comment": " දේශානුරාගය පමණක් ඉහවහා ගියාම මෙහෙම වෙනවා. ඉතා ජාතිකවාදී පාලකයො පත් කරගත්තම ඔවුන් හිතන්නෙ රට කියන සංකල්පය ගැන විතරයි. මානුෂීයත්වය කියන දේ රට ඉදිරියෙ බල්ලට දානවා. ට්‍රමිප් දිහා බලන්නකො. මෙයත් ඉතින් ඒ වගේ කෙනෙක්නෙ ",
            "likes": "+35"
        },
        {
            "comment": " ඔය එකක්වත් නෙවෙයි. එවුන් හිතන්නෙ බලය ගැන විතරයි. ජාතිකවාදය, වර්ගවාදය, ආගම්වාදය සේරම උන්ට තමුන්ගෙ බලය රැකගන්න, බලයට පත්වෙන්න උවමනා මෙවලම් විතරයි. බොහෝ රටවල ජනතාව ඒක තේරුම් ගන්නෙ නෑ. දැන් තේරුනත් ප්‍රමාද වැඩියි. ඇමරිකාව වගේම රුසියාවෙ පුටින් ගහන්නෙත් එකම ගේම. නම් ගම් විතරයි වෙනස්. ඔය මොකුත් නැති නවසීලන්තය හරියට රටට, ජනතාවට හිතැතිව වැඩේ කලා. ",
            "likes": "+32"
        },
        {
            "comment": " ඒක සෑර්ගේ දක්ශකම. මී උණෙන්, පපුවේ අමාරුවලින් සිය ගනන් මැරුනට, කොරෝනා වලින් මැරුනේ දහයයි ",
            "likes": "-2"
        },
        {
            "comment": " පියාගේ නාමයෙන් රජ වෙන්න හිටපු එකා පක්සෙන් එලෝලා නේද? හිකිස් ",
            "likes": "+18"
        },
        {
            "comment": " Is the reason he allows to destroy Amazon rain forest ",
            "likes": "+7"
        },
        {
            "comment": " Amazon kaleta karapu aparadayata thamae dan un windawanne... ",
            "likes": "+6"
        },
        {
            "comment": " වෛරස් එකෙන් හැමදාම හැන්ගෙන්න බෑ. ඇමරිකාව බ්‍රසීලය වගේ රටවල් ප්‍රතිශක්තිය හදා ගන්නවා මේකට මුහුන දීලා. ස්පැනිශ් ෆ්ලූ වලටත් මිනිස්සුන්ගේ ප්‍රතිශ්ක්තිය හැදුනලු. දරාගන්න බැරි අය මැරුනාලු. මේකටත් හැමදාම හැන්ගෙන්න බෑ මුහුන දෙන්න වෙනවා. ජීවිතේ තාවකාලික නවාතැනක් විතරයි. තමන් නරකක් කරල නැත්තම් මැරෙන්න බය වෙන්න ඕනි නෑ. ආය ඉපදියි. ",
            "likes": "-29"
        },
        {
            "comment": " තමන්ගෙ කාටහරි වෙන කල් බණ කියයි. ප්‍රතිශක්තිය හැදුනත් මොකටද මැරුණයින් පස්සෙ ",
            "likes": "+13"
        },
        {
            "comment": " Herd immunity එකද? මගුල තමයි, ප්‍රතිශක්තිය හදන්න ගිහින් ඔය ස්වීඩනයත් ලස්සනට ඉල්ලන් කාල තියෙන්නෙ, ජනගහණේ ලංකාවෙන් බාගයයි, මරණ හාරදාහයි. අපිත් එක්ක ඕනෙ නෑ, අනිත් nordic countries එක්ක සංසන්දනය කරලා බලන්න... ",
            "likes": "+11"
        },
        {
            "comment": " වීරවංශ එක්ක ගිහින් කොරොනා ව්‍යාපෘති වීම අදිරාජ්‍යවාදි කුමන්ත්‍රණක් කියලා උද්ගෝසනයක් කර WHO ඔෆිස් එක ඉස්සරහා උපවාසයකට යොදවන්න එතකොට ප්‍රරශ්නය විසදුවා වෙනවා අපේ රටෙත් ඔයවාගේ දේවලට රැවටෙන සාඩින් බයියන් ලක්ෂ 69 ඉන්නවා ",
            "likes": "-32"
        },
        {
            "comment": " well said...... ",
            "likes": "-16"
        },
        {
            "comment": " We saw a similar president and prime minister during last Easter. Global terrorism.... what can we do. ",
            "likes": "+11"
        }
    ]
}