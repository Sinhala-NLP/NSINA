{
    "Source": "https://www.gossiplankanews.com/",
    "Timestamp": "8/31/2022 09:47:00 AM",
    "Headline": "\nහිටපු සෝවියට් ජනාධිපති මිහායිල් ගොර්බචෙව් 91 දී මියයයි\n",
    "News Content": "\nසමාජවාදී සෝවියට් සංගමයේ අවසන් ජනාධිපතිවරයා වූ ජනාධිපති මිහායිල් ගොර්බචෙව් වයස අවුරුදු 91 දී  මිය ගිය බව රුසියානු මාධ්‍ය වාර්තා කළේය.රුසියානු ජනාධිපති ව්ලැඩිමීර් පුටින්,  ගොර්බචෙ‍ව්ගේ අභාවය සම්බන්ධයෙන් ශෝකය ප්‍රකාශ කර තිබේ.යුරෝපීය සංගමයේ (EU) සභාපති Ursula von der Leyen Mikhail Gorbachev හැඳින්වූයේ විශ්වාසවන්ත සහ ගෞරවනීය නායකයෙකු ලෙසය. මෙම හිටපු නායකයා නිදහස් යුරෝපයේ දොර විවර කළ බවය.\"මිහායිල් ගොර්බචෙව් දිගු හා බරපතල රෝගාබාධයකින් පසු අද මිය ගියේය\" යනුවෙන් රුසියාවේ මධ්‍යම සායනික රෝහල නිවේදනයක් නිකුත් කරමින් කියා සිටියේය. '\n \n\n\n \n1984 දී 54 හැවිරිදි ගොර්බචෙව් පක්ෂයේ බලවත් දේශපාලන මණ්ඩලයේ ලාබාලතම සාමාජිකයා විය. තවද ඔහු රුසියානු විප්ලවයෙන් පසු බිහි වූ රුසියානු කොමියුනිස්ට් පක්ෂයේ පළමු මහලේකම්වරයා විය.1985 දී මිහායිල් ගොර්බචෙව් රුසියානු කොමියුනිස්ට් පක්ෂයේ උත්තරීතර නායකයා සහ රාජ්‍යයේ ජනාධිපතිවරයා බවට පත්විය. ඉන්පසු ඔහු පෙරස්ත්‍රොයිකා සහ ග්ලැස්නොස්ට් නමින් ලිබරල්කරණ වැඩසටහන් දෙකක් දියත් කළේය. රුසියාවේ සමාජවාදයේ බිඳවැටීම ඉක්මන් කිරීම ගැන විචාරකයෝ ඔහුගේ වැඩපිලිවෙලට දොස් පවරති.ගොර්බචෙව් කාලයක් විලාසිතාවක් විය. ඔහු ඔහුගේ පූර්වගාමීන් සමඟ සම කළ නොහැකි විය. ඔහුගේ බිරිඳ රයිසා එක්සත් ජනපදයේ පළමු කාන්තාවන් මෙන් හැසිරුණාය.ඔහුට නොබෙල් ත්‍යාගය ද හිමි විය.බීබීසී වාර්තාවට අනුව, 1989 දී චෙකොස්ලෝවැකියාවේ සහ හංගේරියාවේ කොමියුනිස්ට් විරෝධී විරෝධතා මැඩපැවැත්වීමට සෝවියට් හමුදා නොයැවීම සහ එවකට එක්සත් ජනපදය සමඟ නිරායුධකරණ ගිවිසුමක් අත්සන් කිරීමෙන් සීතල යුද්ධය අවසන් කිරීමට මග පෑදීම සම්බන්ධයෙන් ඔහු බටහිරයන්ගේ පැසසුමට ලක් විය. සෝවියට් රුසියාවේ සමාජවාදය බිඳ වැටුනේ එකල කොමියුනිස්ට් නායක ගොර්බචෙව් අතිනි. එම වැටීම හරහා ලෝකයේ සීතල යුද්ධය අවසන් විය. එබැවින් බොහෝ දෙනෙකු ඔහු හෙළා දකිමින් විවේචනය කර තිබුණි.\n \n\n\n \nවිවිධ මාධ්‍ය වාර්තාවලට අනුව රුසියාව සුපිරි බලවතෙකුගේ සිට කරදරකාරී රටක් බවට පත් කිරීම ගැන බොහෝ රුසියානුවන්ට තවමත් ගොර්බචෙව්ට සමාව දිය නොහැකිය. කොමියුනිස්ට් නායක ව්ලැඩිමීර් ඉලිච් ලෙනින් විසින් පිහිටුවන ලද සෝවියට් සංගමය 1991 දී බිඳ වැටුණු අතර පසුව ස්වාධීන රාජ්‍ය 15 ක් බිහි විය. විශාලතම රට වත්මන් රුසියාවයි.සෝවියට් සංගමය බිඳවැටීමෙන් පසු ගොර්බචෙව්ට බලය අහිමි විය. ඊට පසු ඔහු බටහිර රටවල දේශන පවත්වමින් කාලය ගත කළේය. 1999 දී බිරිඳ රයිසාගේ මරණයෙන් ඔහු කම්පනයට පත් විය.1996 දී වෙනස් වූ රුසියාවේ ජනාධිපතිවරණයට ගොර්බචෙව්  ඉදිරිපත් වූ නමුත් ඔහුට ලැබුණේ ඡන්දවලින් සියයට 5 ක් පමණි.ගොර්බචෙව් කලක් රුසියාවේ වත්මන් ජනාධිපති ව්ලැඩිමීර් පුටින්ගේ දැඩි විවේචකයෙකි. කෙසේ වෙතත්, 2014 දී රුසියාව පුටින්ගේ නියෝගය මත ක්‍රිමියාව ඈඳා ගන්නා විට ඔහු සිටියේ පුටින්ගේ පැත්තේය. ඉන්පසු පුටින් පසුගිය වසරේ ගොර්බචෙව්ගේ 90 වැනි උපන්දිනයේදී ප්‍රශංසා කළේය. \n\n\n\n",
    "URL": "https://www.gossiplankanews.com/2022/08/mihail-gorbacov-no-more.html\n",
    "Category": "N/A",
    "comments": [
        {
            "comment": " USSR එක විනාශ කරපු අපතයා. ",
            "likes": "+17"
        },
        {
            "comment": " Mikhail gorbachev is the failure doctor who went to do surgery to patient call soviet union who were in serious illness. finally patient die,but deng Xiaoping in china also done same surgery to Chinese body, it is finally success. who will do for Sri Lanka? ",
            "likes": "+10"
        },
        {
            "comment": " Anura with NPP ",
            "likes": "-1"
        },
        {
            "comment": " මේ අපත සෙවලයට බඩු ලාලාගෙන් තොර ලොවක් නෑ... ",
            "likes": "+3"
        },
        {
            "comment": " ලොල් ලාල්ට කවුද බං බඩු ලාල් කියන්නේ ? බඩු ලාල් කියා ගන්නේ ඌමවිතරයි. සමහර විට බොරුවට බැන්නට මූට ලොල් ලාල් එක්ක ලොල් සීන් එකක් තියෙනවද දන්නෙ නෑනේ ලොල් ලාල් ටත් ඉතින් ඕන විස්කිරිඥයක්  :D ",
            "likes": "0"
        }
    ]
}