{
    "Source": "https://www.gossiplankanews.com/",
    "Timestamp": "5/29/2020 03:00:00 PM",
    "Headline": "\nසහල්, එළවලු හා පලතුරු ප්‍රවාහනයට දුම්රිය යොදා ගැනිමේ සුදානමක්\n",
    "News Content": "\n\n\n\nදිවයිනේ විවිධ ප්‍රදේශවල ගොවීන් විසින් වගා කරන සහල්, එළවලු හා පලතුරු ඇතුලු භෝග වර්ග සෙසු ප්‍රදේශවලට ප්‍රවාහනය කිරීම සඳහා දුම්රිය යොදා ගැනීම සම්බන්ධව අවශ්‍ය පියවර ගන්නා ලෙස ප්‍රවාහන සේවා කළමනාකරණ අමාත්‍ය මහින්ද අමරවීර මහතා දුම්රිය සාමාන්‍යාධිකාරිවරයාට උපදෙස් දී තිබුනි.\n\n\n\nදැනට එළවලු හා පලතුරු ප්‍රවාහනයේ දී විශාල නාස්තියක් සිදුවන අතරම, විශාල පිරිවැයක් ද දැරීමට ව්‍යාපාරිකයින්ට සිදුව තිබේ. එම තත්ත්වය පාලනය කර ගනිමින් දුම්රිය මගින් එක්වර විශාල භාණ්ඩ තොගයක් ප්‍රවාහනය කිරීමට හැකිවීම මෙන්ම පසු අස්වනු නාස්තිය ද අවම කර ගැනීමට හැකිවන බව පෙනී ගොස් තිබේ.\n\n\n\n\n\nඒ අනුව යාපනය, අනුරාධපුර, පොළොන්නරුව, මඩකලපුව, පුත්තලම, නුවරඑළිය, බෙලිඅත්ත  වැනි ප්‍රදේශවල සිට එම නිෂ්පාදන ද්‍රව්‍ය කොළඹට ප්‍රවාහනය කිරීම සඳහා අවශ්‍ය පියවර මේ වනවිට දුම්රිය දෙපාර්තමේන්තුව විසින් සැලසුම් කර ඇතැයි දුම්රිය සාමාන්‍යාධිකාරිවරයා ප්‍රකාශ කළේය.\n\nඑමෙන්ම එක්වර බහලුම් 20ක් Containers  දුම්රිය මගින් ප්‍රවාහනය කළ හැකි පරිදි දුම්රිය තට්ටු ඇනියක් ද සකස් කර ඇති අතර කොළඹ සිට සෙසු ප්‍රදේශවල භාණ්ඩ ප්‍රවාහනයේ දී මෙම බහලුම් ප්‍රවාහනය සඳහා දුම්රිය යොදා ගැනීමට ද අපේක්ෂිතය.\n\nභාණ්ඩ ප්‍රවාහනය සඳහා දුම්රිය යොදා ගැනීම සම්බන්ධව අදාල ව්‍යාපාරික ප්‍රජාව සමග ලබන සතියේ සාකච්ඡා කිරීමට අමාත්‍ය මහින්ද අමරවීර මහතා තීරණය කර තිබේ.\n\nමෙම වැඩපිළිවෙල   ක්‍රියාත්මක කිරීමේ අරමුණ වන්නේ භාණ්ඩ ප්‍රවාහන  වාහන දිනපතා විශාල ප්‍රමාණයක් මාර්ගවල ධාවනය වන බැවින් එම නිසා ඇතිවන මාර්ග තදබදය අවම කර ගැනීමටත්, දෛනික සිදුවන ඉන්ධන හා කාලය  නාස්තිය ද අවම කර ගැනීම බව අමාත්‍යවරයා සඳහන් කළේය.\n\n\n\n\n\nවිශේෂයෙන් කොළඹ , මහනුවර වැනි ප්‍රදේශවල දිනපතා පවතින අධික වාහන තදබදයට හේතුවන්නේ අඩි 20 හා අඩි 40 බහලුම් සහිත වාහන මහාමාර්ගවල ධාවනය කිරීමයි. එමගින් ඇතිවන තදබදය නිසා රටට එක් දිනක් තුළ රුපියල් බිලියනයක පමණ පාඩුවක් සිදුවන බව අමාත්‍යවරයා  පෙන්වා දුන්නේය.\n\nමෙම නාස්තිය වළක්වා ගැනීම සඳහා භාණ්ඩ ප්‍රවාහනය සඳහා හැකි තරම් දුම්රිය යොදාවා ගැනීමට අදාල ව්‍යාපාරිකයින් පොළඹවා ගත යුතු බව අමාත්‍යවරයා පැවසීය.\n\nපසුගියදා ජනාධිපති ගෝඨාභය රාජපක්ෂ මහතාද  භාණ්ඩ ප්‍රවාහන සඳහා දුම්රිය යොදා ගැනීම සම්බන්ධව අවධානය යොමු කරන්නැයි අමාත්‍ය මහින්ද අමරවීර මහතාට උපදෙස් ලබා දි තිබේ.\n\nඊයේ (28) ප්‍රවාහන  අමාත්‍යාංශයේ දී පැවැති සාකච්ඡාවක දී මෙම කරුණු අනාවරණය කළේය.\n",
    "URL": "https://www.gossiplankanews.com/2020/05/train-transport.html\n",
    "Category": "N/A",
    "comments": [
        {
            "comment": " අදහස නම් මරු, ශුවර් ඔක වෙන්නෙ නෑ, මොකද ලොරි කාරයො ටිකයි අතර මැදියොටිකයි බාල්දියක් දාපුගම ඔක නවත්වනවා......... ",
            "likes": "+59"
        },
        {
            "comment": " හොදට තිබුණු රටක් අපි වැටිච්ච තැනක් ! ",
            "likes": "+2"
        },
        {
            "comment": " ජේවීපීකාරයෝ ඕක කිව්වම බයියෝ වැලලෙන්න හැදුවා ",
            "likes": "+45"
        },
        {
            "comment": " කොහොමත් සර් අන්තිමට කරන්නේ ජේ වී පී කාරයෝ කියන ඒවම තමා  :p ",
            "likes": "+29"
        },
        {
            "comment": " සහල් එලවළු පොල් කෙසෙල් පලතුරු ප්‍රවාහනය සහ බෙදාහැරීම සදහා දුම් රිය සහ දුම් රිය ස්ථානවල ගබඩා ඇතිකරලා භාණ්ඩ නිකුත් කිරීමත් ලබාගැනීමත් කලොත් හොද බෙදාහැරීමේ ජාලයක් හදාගන්න පුලුවනි මේ යෝජනාව මා විසින් කාලයක් තිස්සේ කරන එකක් ,මේකේ තිබෙන වාසි තමයි 1. අතරමැදි වෙලෙන්දෝ අඩුවෙනවා 2. මහාමාර්ගයේ තදබදය අඩුවෙනවා 3. ඉක්මනින් භාණ්ඩ රටපුරා බෙදාහරින්න පුලුවනි 4.ප්‍රවාහන වියදම අඩු නිසා පාරිභෝගිකයට අඩු මුදලට බඩු ගන්න පුලුවනි 5. අතරමැදියෝ අඩු නිසා ගොවියට හොද මිලක් ලැබෙනවා 6. ප්‍රවාහනය සදහා ඇසුරුම් ක්‍රම මගින් අපතේ යාම අඩුකරන්න පුලුවනි 7.අවසානයේ හොද රටක් හැදෙනවා ",
            "likes": "+20"
        },
        {
            "comment": " ස්තුතියි කමල්, ඔබ වැනි වටිනා අදහස් ඇති අය ඉදිරියට ආ යුතුයි. ",
            "likes": "+4"
        },
        {
            "comment": " oka nam mokadda ane ape hamu mahaththaya airport eke wee gabada kale..... ",
            "likes": "+7"
        },
        {
            "comment": " what a great Decision ... Hat off ... ",
            "likes": "+5"
        },
        {
            "comment": " YOU MEAN JVP BECAUSE THEY ARE THE ONE WHO BRING THIS IDEA FIRST ",
            "likes": "0"
        },
        {
            "comment": " ඔව්. ඒක හොද නැහැ. ඒ මිනිස්සුත් ජීවත් වෙන්නේ ඒ රස්සාවෙන්. අපි කරන්න ඕනේ හැමොම රැකිල බඩු ටිකත් කෝච්චියෙන් ප්‍රවාහනය කරගෙන, ඒව ගන්න කෙනාටත් පිරිසිදුව අඩුවට දෙන්න විදියක් හදන එක. එතකොට තමා වැඩක් ඉදිරියට කරගන යන්න පුළුවන් වෙන්නේ. ",
            "likes": "-8"
        },
        {
            "comment": " ඇයි බන් මේ උඩ කමෙන්ට් එක අවුල්ද? උබල කමෙන්ට් එක කියවල නෙවේද බට්න් ඔබන්නේ? මොකක්ද එකේ අවුල? ",
            "likes": "0"
        },
        {
            "comment": " Good initiative. But not sure until it is implemented. Bias for action of our politicians is very low ",
            "likes": "+5"
        },
        {
            "comment": " Honda vadak. Oka giya aanduvenuth try kala - visheshayen Puttalam railway line eken transport karanna, hebei vuney nehe. ",
            "likes": "+3"
        },
        {
            "comment": " බලපං ඉතින් එකෙත් හැටි. සුද්ද හොදයිම කියනවා නෙවේ. එත් සුද්දා මුලින්ම කෝච්චි පාරවල් හදල මේ රටට කෝච්චි ගෙනාවේ අස්‌වැන්න ප්‍රවාහනයට. අපේ එවුන් අවුරුදු 100 කට විතර පස්සේ ඒකම කියනවා. සමහරු කියනවා මේකෙන් ලොරි කරයන්ට ගේම දෙන්න පුළුවන් කියල. ඔව් පුලුවන්. එත් ඒක හොද නැහැ. ඒ මිනිස්සුත් ජීවත් වෙන්නේ ඒ රස්සාවෙන්. අපි කරන්න ඕනේ හැමොම රැකිල බඩු ටිකත් කෝච්චියෙන් ප්‍රවාහනය කරගෙන, ඒව ගන්න කෙනාටත් පිරිසිදුව අඩුවට දෙන්න විදියක් හදන එක. එතකොට තමා වැඩක් ඉදිරියට කරගන යන්න පුළුවන් වෙන්නේ. ",
            "likes": "+3"
        },
        {
            "comment": " කෙරෙන නොකෙරෙන එක සුවර් නැහැ.ඉතා හොදින් සැලසුම් කරලා කලොත් යෝද ව්‍යාපාර පරාදයි..රටේ ඉදිරි ගමනට ලොකු ශක්තියක් වෙවී.අනෙක මෙතෙක් ඒවා ප්‍රවාහනය කල අයට වසරක් යන කල් රජයෙන් ජීවන වියදමක් ගෙවා මෙම කටයුතුත්ත කලානම් මැත කලයේ රජයක් කල ඉතා හොඳ වැඩක් වෙවී..අනික කොච්චි පරවල් වැඩි දියුනුකර ඉක්මනින් ගමන් කල හැකි උනොත් මිනිස්සු වාහන පාවිච්චිය අඩුවෙවි..ගැහිල්ලක් නොනොමැති නිසා මෙය නොකිරීමටද ඉඩ ඇත ",
            "likes": "+1"
        },
        {
            "comment": " කන්ටේනර් ගෙනයන්නත් පාවිච්චි කරානම් හොඳයි. පාරේ තදබදයත්,හදිසි අනතුරුත් අඩුකරගන්න පුලුවන්. ",
            "likes": "+1"
        },
        {
            "comment": " Minister Sir, Did you discuss with Mr Dudley Sirisena ? ",
            "likes": "0"
        },
        {
            "comment": " You mean Sir Dudley Sirisena? ",
            "likes": "+2"
        },
        {
            "comment": " Ashwaya gihin hugal kal danuyi isthale wahanna hithanne. Hitan hitiyanam pahuwadata wath paththaren dana gannawa. Ane manda anthimata hitan meeta hoda kiyala hitheyi 69lakshen bahutharayakata . Mata baya ekayi. ",
            "likes": "0"
        },
        {
            "comment": " මොළේ පෑදීගෙන එන්නෙ . සුබ ලකුණු . ",
            "likes": "-2"
        },
        {
            "comment": " නව සොයාගැනීමක්. අමරවීරගෙ මොළේ තමයි මොළේ .  සුද්දාවත් ඕක කල්පනා කළේ නැහැනේ. ",
            "likes": "-2"
        }
    ]
}