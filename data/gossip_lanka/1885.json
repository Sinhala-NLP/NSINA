{
    "Source": "https://www.gossiplankanews.com/",
    "Timestamp": "9/30/2019 09:00:00 AM",
    "Headline": "\nකොටින්ගේ රත්තරන් හොයන්න වවුනියාවේ කනත්තක් හාරලා\n",
    "News Content": "\n\n\nLTTE සංවිධානයේ රත්තරන් තොගයක් ගොඩ ගැනීම සඳහා වවුනියාවේ මිනී කනත්තක් හෑරූ සැකකරුවන් අටදෙනකු ඔක්තෝබර් මස 8 වැනිදා දක්වා රක්‍ෂිත බන්ධනාගාරයේ තබන ලෙස වවුනියාව මහෙස්ත‍්‍රාත්වරයා 28 වැනිදා නියෝග කොට තිබේ.\n\nවවුනියාවේ නෙලූකුලම පොලිසියට 27 වැනිදා රාත‍්‍රී ලැබුණු තොරතුරක සඳහන්ව ඇත්තේ වවුනියාව රාසේන්ද්‍රකුලම මිනීකනත්ත කිසියම් පිරිසක් විසින් හාරන \n\n\n\n\nශබ්දයක් ඇසෙන බවයි.\n\nපොලිසිය එම ස්ථානයට යන විට ඔවුන් රාසේන්ද්‍රකුලම් මිනී කනත්ත හාරමින් සිට ඇති අතර ඔවුන් පොලිසියට පවසා ඇත්තේ එල්.ටී.ටී.ඊ. සාමාජිකයින් විසින් වළ දමා ඇති රත්තරන් තොගයක් ගොඩ ගැනීම සඳහා වළක් හාරන බවයි.\n\nඑම වළ හෑරීමට උපයෝගී කරගෙන තිබූ උදලූ, අලවංගු, පිචස් ඇතුළු උපකරණ සමග පොලිසිය සැකකරුවන් අටදෙනකු අත්අඩංගුවට ගෙන ඔවුන් අධිකරණය වෙත ඉදිරිපත් කොට තිබුණි.\n\nවවුනියාව නෙලූකුලම පොලිසිය සිද්ධිය පිළිබඳව පරීක්ෂණ පවත්වයි.\n\nදිනසේන රතුගමගේ\n",
    "URL": "https://www.gossiplankanews.com/2019/09/LTTE-Gold-mining.html\n",
    "Category": "N/A",
    "comments": [
        {
            "comment": " ඕවායෙ හොයනන දෙයක් නෑ බං. ඒ කාලේ සේරම ගොඩගත්තා රජා.. ",
            "likes": "+49"
        },
        {
            "comment": " Since you know what happened and how it happened, you can go testify in one of the many many committees appointed by this useless government. ",
            "likes": "-11"
        },
        {
            "comment": " කනත්ත කියන්නෙ සුසාන භූමියට සමාන පදයක් නෙවෙයි. කනත්ත කියන්නෙ බොරැල්ල පොදු සුසාන භූමිය පිහිටි ගම් ප්‍රදේශයේ නම. ඒක දැන් වැරදි විදිහට පාවිච්චි වෙනවා. අදටත් ඉංග්‍රීසි පත්තරේ මරණ දැන්වීම් වල සදහන් වෙන්නේ \"Borella general cemetery , Kanatta \" කියලා. ",
            "likes": "+10"
        },
        {
            "comment": " Tks for your knowledge ",
            "likes": "+6"
        },
        {
            "comment": " එ රන් දමා සෑය බඳිමි......! ",
            "likes": "+5"
        }
    ]
}