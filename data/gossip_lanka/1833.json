{
    "Source": "https://www.gossiplankanews.com/",
    "Timestamp": "8/30/2019 01:14:00 PM",
    "Headline": "\nමංගලගෙ කොළඹ නිවෙසේ හමුවේදී සජිත්ට සහාය පළ කරන මැති ඇමති 30ක්\n",
    "News Content": "\n\n\n\nඑක්සත් ජාතික පක්ෂයේ නියෝජ්‍ය නායක සහ නිවාස ඉදිකිරිම් සහ සංස්කෘතික කටයුතු අමාත්‍ය සජිත් ප්‍රේමදාස මහතා ජනාධිපති අපේක්ෂකයා ලෙස නම් කිරිමට සහාය පළ කරන එජාප මන්ත්‍රීවරුන්ගේ විශේෂ හමුවක් මුදල් අමත්‍ය මංගල සමරවීර මහතාගේ කොළඹ නිල නිවසේදි පෙරේදා (28) රාත්‍රියේ පැවැත්විණි.\nමෙම සාකච්ඡාවට සජිත් ප්‍රේමදාස මහතාට සමීපතම මැති ඇමතිවරුන් 30 කට ආසන්න පිරිසක් සහභාගි වි ඇතැයි වාරිතා වේ. අමාත්‍ය සජිත් ප්‍රේමදාස මහතා එජාප ජනාධිපති අපේක්ෂකයා ලෙස නම් කරන ලෙස ඉල්ලමින් දීප ව්‍යාප්තව පවත්වන රැලි මාලාවේ මීළග රැළිය ලබන 05 වැනිදා කුරුණෑගල දි\n\n\n\n\nපැවැත්වීම සම්බන්ධයෙන් මෙහිදී දිර්ඝ ලෙස සාකච්ඡා කෙරුණු බව විද්‍යා තාක්ෂණ හා පර්යේෂණ කැබිනට් නොවන අමාත්‍ය සුජීව සේනසිංහ මහතා පැවසීය.\n\nමෙම රැලි මාලාව දිවයිනේ සෙසු දිස්ත්‍රික්කවල ද පැවැත්වීම සම්බන්ධයෙන් එහිදී සාකච්ඡා කෙරුණු බව ඔහු සඳහන් කළේය. ශ්‍රී ලංකා පොදුජන පෙරමුණේ ජනාධිපතිධුර අපේක්ෂක ගෝඨාභය රාජපක්ෂ සහ සජිත් ප්‍රේමදාස මහතා අතර සමීක්ෂණ පිළිබඳ විශ්ලේෂණයක් ද එහිදී දිර්ඝ වශයෙන් සාකච්ඡා කෙරී ඇතැයි වාර්තාවේ.\n\nගෝඨාභය රාජපක්ෂ මහතාට එරෙහිව ඉදිරි ජනාධිපතිවරණය මෙහෙයවන ආකාරය සම්බන්ධයෙන් ද එහිදී සාකචිඡා කර ඇත. සජිත් ප්‍රේමදාස මහතා ජනාධිපතිවරණ අපේක්ෂකයා ලෙස පත්කිරීම පිළිබදව සිවිල් සමාජ ක්‍රියාකාරීන් සහ අනෙකුත් දේශපාලන පක්ෂ සමග ඉදිරි දිනවලදි සාකච්ඡා කිරීමට ද මෙහිදී එකඟතාවක් පළවූ බව පොදු සැපයිම් හා ආර්ථික ප්‍රතිසංස්කරණ  කැබිනට් නොවන අමාත්‍ය හර්ෂ ද සිල්වා මහතා පැවසීය.\n\nරනිල් සජීත් සුසංයෝගයෙන් ඉදිරි ජනාධිපතිවරණය ජය ගැනීම සඳහා පක්ෂයේ සියලු දෙනා එකමුතුකරගෙන කණ්ඩායමක් ලෙස තරග කිරිමටද එහිදී තීරණය වූ බව අමාත්‍යවරයා වැඩිදුරත් සඳහන් කළේය.\nඅමාත්‍යවරුන් වන සජිත් ප්‍රේමදාස, මංගල සමරවීර, මලික් සමරවික්‍රම, ගයන්ත කරුණාතිලක, තලතා අතුකෝරල, චන්ද්‍රානි ඛණ්ඩාර, ඉරාන් වික්‍රමරත්ත, සුජීව සේනසිංහ, අජිත්. පී පෙරේරා යන මහත්ම මහත්මින් ඇතුලු පිරිසක් මෙම හමුවට සහභාගී වී ඇත.\n\n-නිමල කොඩිතුවක්කු-\n",
    "URL": "https://www.gossiplankanews.com/2019/08/30-mangala-sajith.html\n",
    "Category": "N/A",
    "comments": [
        {
            "comment": " පස්ස පරිස්සමින් ඔන්න නොකිව්වා කියන්න එපා හොදේ ",
            "likes": "+52"
        },
        {
            "comment": " අම්මෝ සංසාරේ ඇනෙන්න දීල තියෙනව. පස්සේ වැඩ වරද්දාගෙන අඩන්න එපා හරිද? ",
            "likes": "+5"
        },
        {
            "comment": " අපෝ මේ සජිත් කිසිම ප්‍රතිපත්තියක් නැති මහ දැක්කම වත් කිසි ප්‍රිය මනාප ගතියක් නැති කෙනෙක්.රට සංවර්ධනය කරන්න කිසිම දර්ශනයක් නැහැ .ඔහේ කියවනව මෝඩයො වගේ.ගෙවල් රජයේ සල්ලි වලින් පොඩ්ඩක් ගසා කන ගමන් හදන එක මේ ජනාධිපති වෙන්න සුදුසුකමක් නෙමෙයි .වෙන කිසිම දෙයක් කරන්න තියා කතා කරන්නවත් දන්නෙ නැහැ .රටේ ආරක්ෂාව ගැන කිසිම දෙයක් කරන්න රටක් හදන්න මෙයයි මෙයාගේ අර මේක් අප් ආර්‍යාවයි දන්න ඉටි ගෙඩියක් නැහැ ",
            "likes": "+34"
        },
        {
            "comment": " rata hadanna danna kena kiwwanam balanna. ane mehemath gonkatha kiyanwane serama mulu balayama yodagana wada karanaun untai unge pawl walatai karaganna kaleth podi minihata yamak dunne ME manussayi. Rate arakshawa kiyanne nithiye arakshawa witharak neme hamadema araksha kalauthui. Nathiwa papuwata gahagana katawath therenne nathi dewal kiyala minisun nomaga yawala balaya ganima meme. ",
            "likes": "-9"
        },
        {
            "comment": " මන්ගල මේ කරන්නෙ මහින්දගෙ කොන්ත්රත්තුවක්.. සජිත්ව දාලා යූන්පී එක පරාද කරලා මූන් අනිත් පැත්තට පනී.. මන්ගල්ගෙ ඉතිහාසෙ බැලුවාම ඒක පැහැදිලී.. ",
            "likes": "+22"
        },
        {
            "comment": " සජිත් කියන්නේ හීනමානී ගති ලක්‍ෂණ පෙන්නුම් කරන ,( අ පො ස ස පෙළ වත් නැති) බොළඳ ආත්මාර්ථකාමී මිනිහෙක්.එයා පස්සේ වැටිල ඉන්නේ අගමැති සිහින දකින ,ඇටෙන් පොත්තෙන් යන්න කලින් ඇමැති කම් බලාපොරොත්තුවෙන බලලෝභි කල්ලියක්! ",
            "likes": "+13"
        },
        {
            "comment": " සඡිත්ගේ රැකියා විඩියෝව බැලුවොත් ඡන්දේ දෙනවා තියා මැන්ගේ අභ්‍යන්තරය පේන X Ray එකක්. ගෝඨා අතිභයානකයි. වෙනත් විකල්පයකට යා යුතුව තිබෙනවා. ",
            "likes": "+5"
        },
        {
            "comment": " As an UNPer born and bred I’m as proud to be an UNPer It is because the party has always been for every citizen in this country, irrespective of race or creed, but unfortunately now what is it happenning? It is gradually facing a disaster.Slowly it is capturing by useles uneducated greedy politicians.Without leading it by prominent leader (Gentelman) there wont be a future. ",
            "likes": "+1"
        }
    ]
}