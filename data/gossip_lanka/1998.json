{
    "Source": "https://www.gossiplankanews.com/",
    "Timestamp": "11/28/2019 03:30:00 PM",
    "Headline": "\nකොරතොට කුලී ගේකින් තරුණියකගේ හා දෙදරු පියෙකුගේ සිරුරු හමුවෙලා\n",
    "News Content": "\n\n\n කඩුවෙල කොරතොට ප්‍රදේශයේ කුලී නිවසක තිබී 22 හැවිරිදි තරුණියකගේ සහ 35 හැවිරිදි දෙදරු පියකුගේ සිරුරු ඊයේ (27) දහවල් සොයාගත් බව නවගමුව පොලිසිය පවසයි.\n\nමියගොස් සිටි තරුණිය ඝාතනය කිරීමෙන් පසු රෙදි පටියකින් ගෙළ වැළලා දැමූ බවට සැක කළ හැකි බවත් පිරිමි පුද්ගලයා ලිපියක්ද ලියා තබා ගෙළ වැලලාගෙන ඇති බව ද පොලිසිය පවසයි.\n\nතරුණිය මීට මාස කිහිපයකට ඉහතදී විදේශ ගතව සිට මෙරටට පැමිණිමෙන් පසු අදාළ කුලී නිවෙසෙහි ඇයගේ මව ද සමගින් පදිංචියට පැමිණ ඇති බවත් මිය යන විට ඇය ගැබිනියකව සිටි බවට  කරුණු අනාවරණය වෙමින් පනින බැවින් ඒ සම්බන්ධයෙන්ද පරික්‍ෂණ කටයුතු සිදුවන බව ද පොලිසිය පවසයි.\n\nඅනෙක් පුද්ගලයා මෙම තරුණිය සමගින්\n\n\n\n\nඇසුරක් පවත්වමින් එම කුලී නිවසට නිතර ආගිය අයකු බව ද සිදු කළ මූලික විමර්ශනවල දී අනාවරණය වූ බව ද පොලිසිය පවසයි.\n\nමිය ගිය දෙදෙනා අතර පෙරේදා (26) රාත්‍රී වළං පොළොවේ ගසමින් ඉතා තදින් බහින් බස් වී ඇති බව අසල්වැසියන්ගෙන් ලද සාක්‍ෂි මත අනාවරණය වී ඇත.\n\nගෙළ වැළලාගෙන මියගොස් ඇති බවට සැක දෙදරු පියකු වන මොහු ගෙළ වැලලා ගැනීමට පෙර ලියූ බවට සැකයක් කරන ලිපියක්ද හමු වූ බවක් තම දරුවන් දෙදෙනා රැකබලා ගන්නා ලෙස ඔහුගේ නීත්‍යාණුකූල බිරියගෙන් ඉල්ලා ඇති අතර තමන් සිදු කළ වරදට මියගිය තරුණියගෙන් සමාව අයැ ද ඇති බවත් සඳහන්ය.\n\nතරුණිය ඝාතනය කිරිමෙන් පසුව ගෙළ වැළලා ගත් ආකාරයට හැඟෙන ආකාරයෙන් කටයුතු කර ඇති බවට සැක කෙරෙන බැවින් එය ඝාතනයක් සේ සලකා විමර්ශන කටයුතු සිදු කිරීමට පියවර ගෙන ඇත. සිද්ධිය සම්බන්ධයෙන් නවගමුව පොලිසියේ ස්ථානාධිපති දිනේෂ් අත්තරගම මහතාගේ උපදෙස් පරිදි අපරාධ අංශයේ වැඩ බලන ස්ථානාධිපති\nඋප පොලිස් පරික්‍ෂක අබේවික්‍රම,පොලිස් සැරයන් 36118 සුමනරත්න, පොලිස් කොස්තාපල්වරුන් වන 13574 කුමාර. 93844 සමරනායක යන නිලධාරිහු පරික්ෂණ පැවැත් වූහ.\n\nමොරගහහේන කේ. බුද්ධික කුමාරසිරි \n",
    "URL": "https://www.gossiplankanews.com/2019/11/koratota-incident.html\n",
    "Category": "N/A",
    "comments": [
        {
            "comment": " අනියම් ඇසුර, තාවකාලික වින්දනය, දැඩි ආශාවන්ගෙන් ගිලී කටයුතු කිරීම. අහිංසක දරුවෝ දෙන්නෙක් එක්ක ගෑනියෙක් අනාතයි. බුදු බණට අනුව ජිවිතේ ගෙවන්න. ආශාවන් රැස් කිරීමෙන් සිද්ද වෙන්නේ තමන්ගේම විනාශය. ",
            "likes": "+51"
        },
        {
            "comment": " RAGAYA GINNAK MAYA ASUWANA ASUWANA DEYA GINIBATH KARANA ",
            "likes": "+5"
        },
        {
            "comment": " Typical Sri lankan incident... ",
            "likes": "+5"
        },
        {
            "comment": " Aniyam sabadakam wala awasanaya boho wita me vidiya thama asiyathika ratawala. ",
            "likes": "+3"
        },
        {
            "comment": " Me rate minissu kelinne pissu. Mahajatheen vinase wenne thaman ganna moda theenduwalin saha thamange ayagenmai. ",
            "likes": "+1"
        }
    ]
}