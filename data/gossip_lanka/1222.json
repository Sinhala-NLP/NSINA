{
    "Source": "https://www.gossiplankanews.com/",
    "Timestamp": "8/31/2018 09:40:00 AM",
    "Headline": "\nඊයේ මාලිගාවත්තේදී වෙඩි වැදුනේ පාතාල නායක ''බයියා''ගේ ගෝලයෙකුටලු\n",
    "News Content": "\n\n\n\nමාලිගාවත්ත ජුම්මා මස්ජිඞ් ප‍්‍රදේශයට ඊයේ (30 දා) පෙරවරු 10.30 ට පමණ යතුරුපැදියකින් කඩාවැදුණු පාතාල සාමාජිකයන් දෙදෙනකු දෙනෝදාහක් දෙනා බලා සිටියදී හෙරොයින් ජාවාරම්කරුවකුට වෙඩි තබා මුළු ප‍්‍රදේශයම භීතියට පත්කර පලාගොස් ඇත.\n\nමෙම වෙඩි ප්‍රහාරයෙන් බරපතළ තුවාල ලැබූ මොහොමඩ් හවුස්‌ නමැත්තා කොළඹ ජාතික රෝහලට ඇතුළත් කර ඇත.\n\nමොහොමඩ් ෆවුස්‌ නමැත්තා කොල්ලකෑමක්‌ සම්බන්ධයෙන් අලුත්කඩේ අධිකරණයේ විභාග වන නඩුවකට පෙනී සිට ආපසු සිය නිවස බලා යමින් සිටියදී මෙම ප්‍රහාරයට ලක්‌වී ඇති බව \n\n\n\n\n\nපොලිසිය පවසයි.\n\nෆවුස්‌ ගමන් ගත් ත්‍රිරෝද රථය පසුපස යතුරුපැදියෙන් පන්නාගෙන ආ පාතාල සාමාජිකයන් පිස්‌තෝලවලින් ඔහුට වෙඩි තබා ඇති බව පොලිසිය කියයි.\n\nමොහොමඩ් ෆවුස්‌ නමැත්තා මාළිගාවත්ත පාතාලයේ ප්‍රබලයකු බව කියන \"බයියා\" ගේ ගෝලයකු බව විමර්ශනවලින් හෙළිවී ඇත. ෆවුස්‌ නමැත්තා මාළිගාවත්ත පාතාලයේ නායකයාව සිටි \"මාමාස්‌මි\" යන අයගේ කල්ලියේ ප්‍රබලයකු බවද පොලිසිය කියයි.\n\nකොල්ලකෑම්, හෙරොයින් ජාවාරම් ඇතුළු අපරාධ රැසක්‌ සම්බන්ධයෙන් ෆවුස්‌ නමැත්තාට එරෙහිව චෝදනා එල්ල වී ඇත. මීට දින කිහිපයකට පෙර මාළිගාවත්තේ දී හෙරොයින් ජාවාරම්කාරියක්ද වෙඩි තබා ඝාතනය කර තිබිණි. මෙසේ ඝාතනයට ලක්‌වූයේ ඩුබායි දේශයේ සැඟවී සිටිමින් මෙරට පාතාලය හා හෙරොයින් ජාවාරම මෙහෙයවන තවත් අපරාධකරුවකු වන කංචිපාන ඉම්රාන් නමැත්තාගේ හිටපු බිරිඳ බව විමර්ශනවලින් හෙළිවිය. එම ඝාතනයත් මෙම වෙඩි තැබීමත් අතර කිසියම් සම්බන්ධයක්‌ ඇති බව පොලිසිය පවසයි.\n\nකොළඹ අපරාධ කොට්‌ඨාසයේ අධ්‍යක්‍ෂ පොලිස්‌ අධිකාරි නිශාන්ත සොයිසා මහතාගේ අධීක්‍ෂණයෙන් මේ පිළිබඳ විමර්ශන සිදු කෙරේ.\n\n-හේමන්ත රන්දුණු-\n",
    "URL": "https://www.gossiplankanews.com/2018/08/bayya-fire.html\n",
    "Category": "N/A",
    "comments": [
        {
            "comment": " එල්ලුම් ගස් මොකටද මරාගනිල්ලා ",
            "likes": "+63"
        },
        {
            "comment": " ඔවා හලාල් හෙරොයින් ලු  xD ",
            "likes": "+32"
        },
        {
            "comment": " නැටිදෙක ඉතිරුවන්කම් මරාගනිල්ල ... ",
            "likes": "+8"
        },
        {
            "comment": " KOLLANGE JIWITHA NASTHI KARANA MONA AGAME EKEK UNATH MARANA EKAMA TAMA HONDA ",
            "likes": "+3"
        },
        {
            "comment": " කලබල වෙන්න එපා හිතවතුනි.... චතුරගේ වෙඩිමේ පින්තූර බ.... බ..... බ...... බලා සතුටුවෙයල්ලා. රටකට ඕනේ අපමන අගයක්.... ඒකට ඕනේ.... !!! ඩෝං !!! ",
            "likes": "+26"
        },
        {
            "comment": " අපිව බ... බ... බ... බ.. බලයට පත්කල කොස් කොල, ක්‍රෝටන් කොල කන ලක්ශ 62ක් ජනතාවටත්, රජයට බ... බ... බ... බ... බදු ගෙවූ ඔබ සැමටත් ස්තූතී  <3 ",
            "likes": "+11"
        },
        {
            "comment": " අපිව බ... බ... බ... බ.. බලයට පත්කල කොස් කොල, ක්‍රෝටන් කොල කන ලක්ශ 62ක් ජනතාවටත්, රජයට බ... බ... බ... බ... බදු ගෙවූ ඔබ සැමටත් ස්තූතී  :) ",
            "likes": "+8"
        },
        {
            "comment": " Ellum gasa kohida Obaa..! ",
            "likes": "+5"
        },
        {
            "comment": " Enter textමේවා පොලිසිය විසින්ම කරන වෙඩි තැබීම්ද කොහෙද, තාම ඔහොම වෙඩි තියලා පැනලා ගිය කවුරුත් ඇල්ලුවෙත් නෑ නේ right here! ",
            "likes": "0"
        },
        {
            "comment": " බයියගෙ ගෝලයෝ? බොරු කියන්න එපා. මහින්ද මහත්තයගෙ ගෝලයො ඔය පැත්තෙ නෑ ",
            "likes": "-2"
        },
        {
            "comment": " වීරකැටියේ ගැන්සිය කොළඹට එන්නෙම නැද්ද? ",
            "likes": "+1"
        },
        {
            "comment": " පවුස් පවු නේද අනේ ",
            "likes": "-10"
        }
    ]
}