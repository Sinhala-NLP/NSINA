{
    "Source": "https://www.gossiplankanews.com/",
    "Timestamp": "8/30/2021 01:00:00 PM",
    "Headline": "\nWork from Home ඇබ්බැහියන් නිසා චීනයට අවුලක්\n",
    "News Content": "\nකොරෝනා වසංගතයත් සමග හඳුන්වා දුන් ‘නිවසේ සිට වැඩ කිරීමේ’ ක්‍රමවේදය හේතුවෙන් චීනයේ ප්‍රධාන නගරයන්හි අහස උසට නැගුණු දැවැන්ත ගොඩනැගිලිවල පවතින කාර්යාලවල සේවය කිරීම සඳහා සේවකයන් හිඟවීම බරපතළ ගැටලුවක් වී ඇතැයි විදෙස් පුවත් සේවා වාර්තා කරයි.  \n \n\n\n \nමාරාන්තික වයිරසයේ සිය සේවකයන් ඈත් කර තැබීමට බොහෝ චීන ආයතන වසංගතය ආරම්භයේ දී කටයුතු කළ නමුත් දැන් නිවසේ සිට වැඩ කිරීම ජනප්‍රියව ඇති හෙයින් සේවකයන් කාර්යාලවලට පැමිණ සේවය කිරීමට උනන්දුවක් නොදක්වන බව පැවසේ.විශේෂයෙන් චීනයේ දේපොළ වෙළෙඳාම් ඇතුළු ක්ෂේත්‍ර කිහිපයකට මෙම තත්ත්වය දරුණු ලෙස බලපා ඇත. එරට ජාතික සංඛ්‍යාලේඛන කාර්යාලයට අනුව අප්‍රේල්-ජුනි කාර්තුවේ දී මෙලෙස කාර්යාල සඳහා සේවකයන්ගේ හිඟකම 26.4%ක් දක්වා ඉහළ ගොස් ඇත. එය 2019 වසරේ එම කාලයට සාපේක්ෂව 7.5%ක වර්ධනයකි.මේ වන විට චීනයේ ක්‍රියාකාරීම වාණිජ ප්‍රාන්තයක් වන ෂෙන්සෙන්ස් ෆුටියාන් දිස්ත්‍රික්කයේ කාර්යාල ගොඩනැගිලි 70%ක සේවක පුරප්පාඩු ගැටලුවෙන් පීඩා විඳින බව පැවැසේ. මෙම තත්ත්වය මත චීනයේ දේපොළ වෙළෙඳාම් වැනි ක්ෂේත්‍රවලට දැඩි බලපෑමක් එල්ල වී ඇති අතර කුඩා පරිමාණ දේපොළ වෙළෙඳාම් සමාගම් බ්ලැක්ස්ටෝන් වැනි දැවැන්ත සමාගම්වලට සිය කොටස් විකුණා දැමීමට පෙළඹී ඇති බවද ජනමාධ්‍ය වාර්තා වැඩිදුරටත් අනාවරණය කරයි. (නයන තරංග ගමගේ) \n",
    "URL": "https://www.gossiplankanews.com/2021/08/work-from-home.html\n",
    "Category": "N/A",
    "comments": [
        {
            "comment": " මේ ක්‍රමේ ගොඩක් හොදයි.ලංකාවටත් ගැලපෙනම ක්‍රමය.කාන්තාවන්ගෙ ආරක්ශාවටත් ගොඩක් හොදයි.ලංකාවෙ පොදුප්‍රවාහන වල ජැක් කාරයො,රජයේ ආයතනවල වනචර ලොක්කො ,බෝඩින්වල අසහනකාර අයිතිකාරයො මෙකී නොකී හැමෝගෙන්ම බේරිල ඉන්න පුලුවන්.කලුකඩ බෝඩින් කාරයොන්ටයි කොටුපනින එවුන්ටයි තමයි මේ ක්‍රමය ගොඩක් අමාරු.මගේ හස්බන්ඩ් මට කියනව දිගටම ඔන්ලයින් ජොබ් එකක් හොයාගන්න කියලා... ",
            "likes": "+63"
        },
        {
            "comment": " Anika podi daruwo ekkama inna puluwan. Yana ena kaalaya ithuruyi. Godak aniyam sabadhathaa adu wei. Anavashaya dewal walata wiyadam adu wenawa yaluwo adu wen gaena nisa. Ganu ayata newe pirimi ayatath hodai. Pavule aya ekka idala ekamuthuva adaraya wadi wenawa. Coronawen unu hoda wada ",
            "likes": "+19"
        },
        {
            "comment": " kawru ekka unath onawata wada eka digata innakota adare wadi wenne na.. epa wenawa.. pawla ho karyala kokath ekai. enisa part time widitata wadata yanna puluwna nan hama athatama hodai. sadaranai ",
            "likes": "-1"
        },
        {
            "comment": " එහෙම විකාර යක් නෑ. ඔක තමා මිනිස්සුන්ට ඔලු අවුල් කරල පවුල් කඩන්නෙ. දරුවන් දෙමාපියො එක්ක උන්න කියල දරුවො එපා වෙනවද. දෙන්නට දෙන්න බැදීම හොදට වැඩි වෙනව. එහෙම නැත්තෙ ගෙදර නාමිකව උන්නට බුකිය බදාගෙන හරි අනියම් සම්බන්දතා තියෙන උන්ට. ඔය වගෙ පුහු මත තමා අපෙ සමාජයට ගෙනත් දාල විනාස කලෙ. රස්සවල් වලට දෙන්නම යන තැන් වලට වඩා බිස්නස් කරන පවුල් වල එකමුතුව වැඩි. ගොඩක් වෙලාවට ෆැමිලි බිස්නස් වල දෙන්න ඉන්නෙ වැඩි වෙලාවක් ගෙදර/ එකට. අත්දැකිමෙන් දන්නව. ",
            "likes": "+7"
        },
        {
            "comment": " Meka hemotama hariyan ne. Physical kramaya tharam sarthaka ne samahara anshawaladi (ex. igenwima) ",
            "likes": "+4"
        },
        {
            "comment": " මෙහේ ඒකෙ අනිත් පැත්ත යන්නමයි බලන්නෙ ",
            "likes": "+54"
        },
        {
            "comment": " In siri Lanka, all the time opposite.  When they at home, they work for home. Get a salary for nothing.  When asked to join a meeting, data issues, connection issues, and all sort of excuses.  At the end of the month, they need the pay check.  Bunch of thives ",
            "likes": "+5"
        },
        {
            "comment": " අපිටත් වැඩට යන්න කම්මැලියි ඔියි.. ",
            "likes": "+19"
        },
        {
            "comment": " Government was wise to cancel the light train project. ",
            "likes": "-5"
        }
    ]
}