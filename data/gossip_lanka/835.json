{
    "Source": "https://www.gossiplankanews.com/",
    "Timestamp": "11/27/2017 09:03:00 AM",
    "Headline": "\nලංකාව තවත් ටෙස්ට් පරාජයක් අබියෙස \n",
    "News Content": "\n\n\n\nසංචාරක ශ්‍රී ලංකා කණ්ඩායම හා ඉන්දියාව අතර නාග්පූර් හීදී පැවැත්වෙන දෙවන ටෙස්ට් තරගයේ තෙවන දිනය නිමාවන විට ඉනිමක පරාජයෙන් ගැලවීමට ලකුණු 384ක් හඹා යන ශ්‍රී ලංකා කණ්ඩායම ඊයේ එක් කඩුල්ලක් දැවී ලකුණු 21ක් රැස් කරගෙන සිටී. ඉන්දීය පළමු ඉනිමට වඩා ලකුණු 405ක් පසුපසින් සිට දෙවන \nඉනිමට පන්දුවට පහර දීමට පිටියට පිවිසි ශ්‍රී ලංකා කණ්ඩායමේ පළමු කඩුල්ල ලෙස සධීර සමරවික්‍රම ඉනිමේ දෙවන පන්දුවේදීම ලකුණු නොලබා දැවී ගියේ තරගය ජය පරාජයෙන් තොරව අවසන් කරගැනීමේ බලාපොරොත්තුව ශ්‍රී ලංකා ක්‍රිකට් ලෝලීන්ගේ සිත් තුළින් ඉවත් කරමිනි.\n\n\n\n\n\n\nශ්‍රී ලංකා පළමු ඉනිමට ලබාගත් ලකුණු 205ට පිළිතුරු ලෙස ඉන්දීය පිතිකරුවන් තම පළමු ඉනිමට පන්දුවාර 176යි එක් පන්දුවකදී කඩුලු 6ක් දැවී ලකුණු 610ක් ලබා සිටියදී තේ පැන් පානයෙන් පසු ඉනිම අත්හිටුවීය. ඉන්දීය ඉනිමේ පළමු කඩුල්ල ලකුණු 7ක් තුළ බිඳවැටුණද දෙවන කඩුල්ලට ලකුණු 209ක විශිෂ්ට සබඳතාවක් ගොඩනඟන්නට මුරලි විජේ සහ චෙතස්වර් පුජාරා සමත් වූ අතර තෙවන කඩුල්ලට ලකුණු 183ක එවන්ම සබඳතාවක් ගොඩනඟන්නට පුජාරා හා නායක විරාත් කෝලි සමත් විය. මුරලි විජේ තම 10 වැනි ශතකය වාර්තා කොට ලකුණු 128කටත් පුජාරා ඔහුගේ 14 වැනි ටෙස්ට් ශතකය ලෙසින් ලකුණු 143කටත් දැවීගියේය. 4වන කඩුල්ලේ සබඳතාවය ලකුණු 11කට සීමා වුවත් 5වන කඩුල්ලට ලකුණු 173ක් එක් කිරීමට රෝහිත් ශර්මා සහ විරාත් කෝලි සමත් විය. විරාත් කෝලි තම 5 වැනි ද්විත්ව ශතකය වාර්තා කොට ලකුණු 213කට දැවී ගිය අතර රෝහිත් ශර්මා නොදැවී ලකුණු 102ක් රැස් කර සිටියේය.\n\nතරගයේ පළමු දිනයේදී (24දා) කාසියේ වාසිය දිනාගත් ශ්‍රී ලංකා කණ්ඩායමේ නායක දිනේෂ් චන්දිමාල් පළමුව පන්දුවට පහර දීමට තීරණය කළ අතර ශ්‍රී ලංකා පිලේ පළමු කඩුල්ල ලෙස ලකුණු 13ක් රැස් කරගෙන සිටි සධීර සමරවික්‍රම ඉෂාන් ශර්මාගේ පන්දුවකට ස්ලිප් හී පන්දු රකිමින් සිටි පුජාරාට උඩ පන්දුවක් ලබා දීමෙන් දැවී යන විට ශ්‍රී ලංකා ලකුණු සටහන ලකුණු 20ක් විය.\n\nඉන්පසු පිටියට පිවිසි ළහිරු තිරිමාන්න අශ්වින්ගේ පන්දුවක් කෙළින්ම කඩුල්ලේ වද්දාගැනීමෙන් ලකුණු 9කට දැවී ගිය අතර ඇන්ජිලෝ මැතිව්ස් ලකුණු 10ක් ලබා සිටියදී කඩුල්ල මුවා කිරීමේ වරදට හසුකර ගැනීමට දඟ පන්දු යවන ජඩේජා සමත් විය. ශ්‍රී ලංකා කණ්ඩායමේ මුල් කඩුලු 3ම ලකුණු 60ක් තුළ බිඳ වැටීමෙන් පසුව 4වන කඩුල්ලට ලකුණු 62ක් එක් කරන්නට නායක දිනේෂ් චන්දිමාල් සහ ආරම්භක පිතිකරු දිමුත් කරුණාරත්න සමත් වුවත් ලකුණු 51ක් ලබාගෙන සිටියදී දිමුත් ඉෂාන් ශර්මාගේ පන්දුවකට කඩුල්ල මුවා කිරීමේ වරදට හසුවීම නිසා පිටියෙන් ඉවත් වීමට සිදු විය.\n\nනිරෝෂන් දික්වැල්ල ලකුණු 24ක් ලබා සිටියදී දවා ගැනීමට ජඩේජා සමත් වූ අතර අශ්වින්ගේ පන්දුවක් කෙළින්ම කඩුල්ලේ වැදීමෙන් ලකුණු 2ක් ලබා සිටි දසුන් ශානක දැවී ගියේය. 7 වන කඩුල්ල ලෙස දිල්රුවන් පෙරේරා ලකුණු 15කට දැවීයන විට ශ්‍රී ලංකා ලකුණු පුවරුව 187ක් වී තිබිණි. 8 වන කඩුල්ල ලෙස දිනේෂ් චන්දිමාල් රිවස් ස්වීප් පහරකට තැත් කිරීමේදී කඩුල්ල මුවා කිරීමේ වරදට හසුකර ගැනීමට අශ්වින් සමත්වූ පසු ශ්‍රී ලංකා පිතිකරණ අංශය ඔසවා තැබීමට කිසිවකුත් සමත් නොවීය.\n\nලකුණු පුවරුව 205ක්ව තිබියදී ලකුණු 17ක් ලබා සිටි සුරංග ලක්මාල් 9වන කඩුල්ල ලෙසද රංගන හේරත් අවසන් කඩුල්ල ලෙසද දවා ගැනීමට ඉන්දීය පන්දු යවන්නෝ සමත් වූහ. පන්දු යැවීමේදී අශ්වින් කඩුලු 4ක් බිඳහෙලූ අතර ඉෂාන් ශර්මා සහ ජඩේජා කඩුලු 3 බැගින් බිඳහෙළීය.\n",
    "URL": "https://www.gossiplankanews.com/2017/11/srilanka-india-test.html\n",
    "Category": "N/A",
    "comments": [
        {
            "comment": " සංගා, මහේල, දිල්ශාන් ඉන්න කාලේ මේ ගොයියෝ ටික (විශේෂයෙන් මැතිව්ස්, තිරිමාන්න, චන්දිමාල්) අරුන් තුන් දෙනාගේ පිහිටෙන් ගොඩ ගියා. උන් අයින් උනාට පස්සෙ දැන් බැරිකම පේනවා අමුවටම. හැබැයි තව එකක් උන් ඉද්දිත් ඉන්දියාවටනන් චාටර් උනා ටිකක්.. හැබැයි මෙහෙම කෑමක් කාලමනෑ. අපේ එකෙක් 50 ගැහුවොත් ඌ නිකන්ම තව මැචස් දෙක තුනකට සිලෙක්ට්. ඒ හින්දා උට එච්චර උවමනාවක් නෑ ඊලඟ එක ගහන්න ",
            "likes": "+26"
        },
        {
            "comment": " පලවෙනි ටෙස්ට් එකේ ලකුණු 94 ගහපු දවාන්ව අයින් කරලා මුරලි විජේව ගත්තා දෙවනි ටෙස්ට් එකට. ඌ 128 ගැහුවා. ඒම ඇයි වෙන්නෙ ",
            "likes": "+15"
        },
        {
            "comment": " Chandimal innings 2 ma 50 ewa gahawa. Anith halparuwo dennanam sath 5 kata wadak naha. ",
            "likes": "0"
        },
        {
            "comment": " අපේ 2nd innings ඉතුරු ටික . ",
            "likes": "+5"
        },
        {
            "comment": " මේක තමයි අපේ ක්රිිකට් වල ඇත්තම තත්වය. ඉන්දීය පිතිකරුවො පිතිකරණය හරියටම දන්නවා. ඒ හින්දා පිතිකරුවො 6 දෙනා විතරක් පන්දුවට පහරදීලා 610ක් ගහනවා. ඊට පස්සේ පන්දු යවන්නො පිටියට ඇවිල්ලා හරියට පන්දු යවලා අපේ ටීම් එක දඩ බඩ ගාලා ගලවලා දානවා. අපේ පිතිකරුවො 6 දෙනයි පන්දු යවන්නො 5 දෙනයි එක්ක 11 දෙනාම බැට් කරලත් 205යි ඊට පස්සේ පන්දු යවන්න ඇවිල්ලා කඩුලු රකින්නා හැර අනෙකුත් 10 දෙනාම බෝල් කරලත් ඉන්දියාවේ කඩුළු 6යි දවාගන්නේ. අපේ පිතිකරුවන්ට පිතිකරනයත් බැහැ පන්දුයවන්නන්ට පන්දුකරනයත් බැහැ. කොටින්ම අපේ කණ්ඩායමට ක්රි්කට් බැහැ. ",
            "likes": "+103"
        },
        {
            "comment": " ඔය කිව්වේ තක්කෙටම... අපේ මිනිස්සුන්ට ඕක තේරෙන්නේ නෑනේ බන්... ",
            "likes": "+33"
        },
        {
            "comment": " ඔය කිව්වේ තක්කෙටම... අපේ මිනිස්සුන්ට ඕක තේරෙන්නේ නෑනේ බන්. ",
            "likes": "0"
        },
        {
            "comment": " සරලම කතාව, අපේ ක්‍රීඩකයෝ අදක්ෂයි. ලෝකේ අනිත් හැම රටකම ක්‍රීඩකයෝ අවංකව තමුන්ගේ රට වෙනුවෙන් කැප වෙලා... මහන්සි වෙලා ප්‍රැක්ටිස් කරලා, තමුන්ගේ ස්කිල් එක හදාගන්නවා... අපේ මලපෙරේතයන්ට ඕනි සල්ලි පමණයි... අපේ ක්‍රීඩාව මේ තත්වෙට පත් කරන්න ප්‍රධාන වශයෙන්ම වගකිවයුත්තේ \"ඇන්ජෙලෝ මැතිව්ස්\" ඌ අර ඇලෝෂියස් කාරයට දෙවෙනි නොවන එකෙක්... ඌට මේක ක්‍රීඩාවක් නෙවෙයි, ව්‍යාපාරයක්... තිලන්ගලට දයාසිරිට බැනල වැඩක් නෑ... පරිපාලනය පැත්තෙන් දිය යුතු සහය උන් දීල ඉවරයි... ක්‍රීඩකයන්ගේ පැත්තෙන් වෙන්න තියෙන කිසිම දෙයක් හරියට වෙන්නේ නෑ... ඒකයි මට දැනෙන දේ... ",
            "likes": "+67"
        },
        {
            "comment": " උබේ කතාව සීයට පන්සීයක් හරි, ඌ තමයි අපේ cricket කෑවේ සල්ලිවලට තන්හාවේ. ",
            "likes": "+7"
        },
        {
            "comment": " oba kiyana kathawa hariyatama hari. Charlie Austin kiiyana Sudu jathika kumanthranakaruwa Mathews haraha thamayi Lankawe cricket winasha kale. ",
            "likes": "0"
        },
        {
            "comment": " අර චන්දිමාලයා හෙන ලොකු ටෝක් දෙන්නේ,වෙනසක් කරනවා පුදුමයක් කරනව කිය කිය,අන්තිමට පුදුමයක්නම් වුනා තමයි ඉන්දියාවේ හැමෝම සීය ගහල කෝලි 200ක් ගැහුවා,මිත්‍යාවල් පස්සෙ යන (ගංගා )හරක් කණ්ඩායමේ ඉන්නකොට දිනනව තියා වැදගත් විදියට පරදින්නවත් බෑ පේනවනේ දැන් ",
            "likes": "+61"
        },
        {
            "comment": " ඕක තමයි දරුවො පුදුමේ .. ",
            "likes": "+10"
        },
        {
            "comment": " අන්න ඒක තමයි පුදුමේ අද තමයි අපි ටෙස්ට් වල හොදම කෑම කෑවේ. India won by an innings and 239 runs ",
            "likes": "+7"
        },
        {
            "comment": " ගංගා මෑණිණීණී ......... කෝ ඔයා...... ",
            "likes": "+43"
        },
        {
            "comment": " ගංගා ඔයා හරි නරකයි ගංගා..අයි එහෙම කරේ අපිට  :'( ",
            "likes": "+11"
        },
        {
            "comment": " 😁😁😁😁😂😂😂😂😂😃😃😃😃😃😅😅😅😅 ",
            "likes": "+4"
        },
        {
            "comment": " අපේ රටේ ක්‍රිකට් විනාශවීමට ප්‍රධාන හේතු,  01.ඉතාම නුසුදුසු ක්‍රීඩකයින්,පාලකයින් ක්‍රිකට් වල සිටීම.(සීකුගේ,මිලින්ද වැනි අයගේ ඇවරේජ් 20ට අඩුවෙලත් හැමදාම කණ්ඩායමේ) 02.ආගමික අන්තවාදය ක්‍රිකට්වලට තදින් පිවිසීම (නායකයා ගන්ගා ගැන දොඩවන අතර මැතුස්,දික්වැල,තිසර වැනි අය පොඩි දෙයකදීත් පිටිය මැද කුරුස ලකුණු කරමින් රඟපෑම ) 03.සල්ලිවලට කෑදර ක්‍රීඩකයින් රට ගැන සිතා ක්‍රීඩා නොකිරීම (අයිපීඑල් වැනි ඒවා ගැන සිහින දකිමින් කණ්ඩායමේ අවශ්‍යතාවයට ක්‍රීඩා නොකිරීම ) 04.තමන් ඉතා දක්ෂ කණ්ඩායමකැයි සිතා අධිමානයෙන් බොරු ටෝක් දෙමින් සිටීම (ලෝකෙන්ම ඇවරේජ් අඩුම හා අස්තාවරම ක්‍රිඩකයින් ඇති රට වෙලත් සිතා සිටින්නේ තමන් තවමත් 96 සින්හයන් කියායි ) ",
            "likes": "+33"
        },
        {
            "comment": " (ලෝකෙන්ම ඇවරේජ් අඩුම හා අස්තාවරම ක්‍රිඩකයින් ඇති රට වෙලත් සිතා සිටින්නේ තමන් තවමත් 96 සින්හයන් කියායි ) ඕක හදන්න බෑ බං. Genes වලින් එන ඒවා. මෙහේ අනිත් අය 2500 ක ඉතිහාසයක් ගැන පම්පොරි ගහනවා. හැබැයි, විදේස ණයක් නැතිනම් පාරේ කි. මී 5ක් තාර දාගන්නත් බෑ. ",
            "likes": "+18"
        },
        {
            "comment": " කිකට් විතරක් නෙවේ බං අපිට මුකුත් බෑ. මේ ලෝකෙ දියුණුවට අපි හොයාගත්ත එක දෙයක්වත් තියනවද? හොල්සේල් හොරකම ඇරෙන්න. ",
            "likes": "+11"
        },
        {
            "comment": " අපි යවල තියන්නේ අපේ රටෙන් යැවීමට සුදුසුම කන්ඩායමද ? ",
            "likes": "+20"
        },
        {
            "comment": " අපේ දේශීය තරගාවලි වල වැඩිම ලකුණු ගන්න අය ටීම් එකට දැම්ම ගමන් ෆේල්. හේතුව එක දිගට හොදට පන්දු යවන්නන් හට ඔව්න් මුහණ දී නොමැති වීම. එක හොදට තේරෙනවා අපේ බහුතර ක්‍රීඩකයෝ ලෙග් සයිඩ් එකට ගහන්න හදනවා ඔෆ් සයිඩ් දාන බෝල වලට. ඉතින් නිවැරදි ලයින් & ලෙන්ත් දාන පන්දු යවන්නන් හමුවේ අපි අන්ත අසාර්ථකයි ",
            "likes": "+23"
        },
        {
            "comment": " මේ මල්ලිලාට දිනුවත් පැරදුනත් සල්ලි අපි හාලුය් පොලුය් අඩුවෙනකම් බලාගෙන ඉන්නවා ",
            "likes": "+12"
        },
        {
            "comment": " දැන් draw ඉතින් කරගන්න එක තමයි තියෙන්නෙ. එහෙමයි කියලා ඒක අපට කරන්න පුළුවන් දෙයක් නෙමේ. අපි කාන්තාරෙකට ගියත් වහින එකේ අනේ වැහැපන් දවස් දෙකම ",
            "likes": "+10"
        },
        {
            "comment": " ගංගා මෑණියන් ක්‍රිකට් පාලක සභාවට අරගෙනවත් බලමුද? ",
            "likes": "+9"
        },
        {
            "comment": " Before they starting a series they used say that we are very confident because we have nothing to lose. These idiots have forgotten that we were one of the best teams in all three formats of the game. All these brainless players (other than Herath) Nondi ashwaya and Rilawa should responsible for this. ",
            "likes": "+8"
        },
        {
            "comment": " next match eke idan suranga lakmal one down awoth narakada?????? ",
            "likes": "+6"
        },
        {
            "comment": " ලංකාවේ කිසිම දෙයකට නිසි තෝරාගැනීමේ ක්‍රමවේදයක් නැති එකතමයි හේතුව. අපේ ටීම් එකේ ඉන්නෙ ආසාවට(බලෙන්, සල්ලිවලට ) ටීම් එකට රින්ගපු එවුන් මිසක්, ඇත්තටම ක්‍රිකට් පුලුවන් එවුන් නෙවෙයි. ",
            "likes": "+6"
        },
        {
            "comment": " Match will draw. Angelow Mathiews 200, Ganga Mani 200, Rangana Herath 200 ",
            "likes": "+6"
        },
        {
            "comment": " We are loosing everything, so, who cares about cricket. ",
            "likes": "+5"
        },
        {
            "comment": " Stop funding cricket in Sri lanka. ",
            "likes": "+3"
        },
        {
            "comment": " match will draw sl 2nd innings - 506 karunaratne 120 thirimanneh 80 mathews 115 chandimal 68 Dikwella 80 Dilruwan 43 api ehema hithamukohhh he hehhh ",
            "likes": "+3"
        },
        {
            "comment": " Try and make paba president of cricket we can win. ",
            "likes": "+1"
        },
        {
            "comment": " Great to loose. Disgrace to Win .What for cricket. Let the team loose. ",
            "likes": "+1"
        },
        {
            "comment": " dinanna barinam matcheka draw karanna balanna ona. ape aya sixer gahanna balanawa. oki warada. ",
            "likes": "+1"
        },
        {
            "comment": " API APE KOLLANTA SUBA PATHAMU, KREEDAWA KIYANNE EHEMA THAMAI. DINANAWA PARADINAWA. APE KOLLANTA JAYAGRAHANAYA KARAA YEMATA ASHIRWADAYA LEBEWAA. ",
            "likes": "0"
        },
        {
            "comment": " Lokesh Rahul is the one and only good player in Indiyan team. ",
            "likes": "-2"
        },
        {
            "comment": " ඉන්දියාව ඉන්දියාවේදීම පරාජය කරන්න නම් අතිදක්ෂයන් වෙන්න ඕනෑ ",
            "likes": "-21"
        },
        {
            "comment": " paradunata kamak neha ban..meka nikan india wala group rape eka wagene.. ",
            "likes": "+2"
        },
        {
            "comment": " :D  Exactly! ",
            "likes": "0"
        }
    ]
}