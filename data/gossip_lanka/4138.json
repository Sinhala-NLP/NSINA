{
    "Source": "https://www.gossiplankanews.com/",
    "Timestamp": "6/28/2023 10:30:00 AM",
    "Headline": "\nගෙල සිරකර ඥාති දියණිය මරා බාප්පාත් ගෙල වැලලා මැරිලා   \n",
    "News Content": "\nසීදුව, රද්දොළුව ප්‍රදේශයේ පදිංචිව සිටි අවුරුදු හතරක් වයසැති ඥාති දියණියකගේ ගෙල සිරකර ඝාතනය කර එම ඝාතනය කළේ යැයි කියන පුද්ගලයා ද ගෙල වැලලාගෙන සියදිවි නසාගෙන ඇතැයි සීදුව පොලිසිය පවසයි. එසේ ඝාතනය කරනු ලැබ ඇත්තේ සත්සරණි ප්‍රනාන්දු නමැති දැරියකි. ගෙල වැල දමාගෙන දිවි නසාගෙන ඇත්තේ රද්දොළුව කොටුගොඩ පදිංචිව සිටි ආර්.ටී. මිල්රෝයි ප්‍රනාන්දු නමැති හතළිස් පස් හැවිරිදි අයෙකි. \n \n\n\n \nඔහු කුලී වැඩකර ජීවිකාව ගෙන ගිය තැනැත්තෙකි. සැකකරු මෙවැන්නක් කිරීමට හේතු අනාවරණය වී නොමැති බව ද පොලිසිය  කියයි.මිල්රෝයි නමැත්තා ගෙල සිර කර මරා දමා ඇත්තේ ඔහුගේ අයියාගේ දියණියක බව ද පොලිසිය සඳහන් කරයි. මරා දමනු ලැබූ දැරිය ඇගේ මවුපියන් සමඟ රද්දොළුව, සාම මාවතේ පිහිටි ඔවුන්ගේ මහ ගෙදර පදිංචිව සිටිය දී එම නිවස බැංකුවට සින්න වීම හේතුවෙන් ඔවුන් කුලී නිවසකට පදිංචියට ගොස් ඇතැයි පොලිසිය කියයි.  දැරියගේ මවුපියන් කුලී වැඩට යන අවස්ථාවල දැරිය රැකබලාගෙන ඇත්තේ මෙම මිල්රෝයි නැමැත්තා බව ද පොලිසිය සඳහන් කරයි. දැරියගේ මවුපියන් පෙරේදා (26) සුපුරුදු පරිදි කුලී වැඩට පිටත්ව ගිය පසු මිල්රොයි නමැත්තා බැංකුවට සින්නව තිබූ මහ ගෙදරට එම දැරිය ද කැටුව ගොස් දැරියගේ ගෙල මිරිකා ඝාතනය කර පසුව ඔහු ද ගෙල වැලලාගෙන සියදිවි නසාගෙන ඇති බව පරීක්ෂණ වලින් හෙළි විණි යැයි උසස් පොලිස් නිලධාරියෙක්  පැවැසීය.ශ්‍රීනාත් ප්‍රසන්න ජයසූරිය\n",
    "URL": "https://www.gossiplankanews.com/2023/06/raddoluwa-incident.html\n",
    "Category": "N/A",
    "comments": [
        {
            "comment": " කෙල්ලවත් මරල මූවත් එල්ලුව වෙන්න පුලුවන්. නිවැරදි පරීක්ශනයක් කලයුතුයි ",
            "likes": "+33"
        },
        {
            "comment": " ඔබ දෙදෙනාට නිවන්සුව ලැබේවා. මෙවන් අකල් මරණයක් මින් මතු නොමවේවා. ",
            "likes": "+12"
        },
        {
            "comment": " May be the loan was taken by elder brother and he wasted that causing their ancestral home to be ceased by bank. Younger brother also signed for loan trusing his brother will settle it. Now younger brother has no asset and heart broken and wanted to punish his brother while seing no future for himself ",
            "likes": "+1"
        }
    ]
}