{
    "Source": "https://www.gossiplankanews.com/",
    "Timestamp": "10/31/2019 11:42:00 AM",
    "Headline": "\nතැපැල් ඡන්ද ප්‍රකාශ කිරීම ඇරඹේ\n",
    "News Content": "\n\n\nජනාධිපතිවරණයේ තැපැල් ඡන්ද සලකුණු කිරීම ආරම්භ වී තිබේ.\n\nතැපැල් ඡන්ද සලකුණු කිරීම අද(31) සහ හෙට දිනවල සිදුකිරීමට නියමිත අතර ඡන්ද දායකයන් හය ලක්ෂ පනස් නවදහස් තිස් දෙනෙකු ඒ සඳහා සුදුසුකම් ලබා ඇත.\n\nරාජ්‍ය ආයතනවල \n\n\n\n\n\nසහ හමුදා සේවයේ නිරත තැපැල් ඡන්ද හිමියන් අද සහ හෙට දෙදින තුළ ද දිස්ත්‍රික් ලේකම් කාර්යාල, මැතිවරණ කාර්යාල සහ පොලිස් සේවයේ නිරත තැපැල් ඡන්ද දායකයන් ලබන 4 වැනි දා ද තැපැල් ඡන්දය භාවිතා කරන ලෙස මැතිවරණ කොමිසම දැනුම් දී ඇත.\n\nඅදාල දිනයන් හි තැපැල් ඡන්දය සලකුණු කිරිමට නොහැකි වන තැපැල් ඡන්ද හිමියන්ට ලබන 07 වනදා තැපැල් ඡන්දය සලකුණු කිරිම හැකියාව පවතියි.\n\nඑසේම තැපැල් ඡන්දය ප්‍රතික්ෂේප වී ඇති තැපැල් ඡන්ද ඉල්ලුම්කරුවන්ට සාමාන්‍ය පරිදි ඡනාධිපතිවරණය පැවැත්වෙන ලබන 16 වැනිදා සිය ඡන්දය ප්‍රකාශ කිරීමට හැකිය.\n",
    "URL": "https://www.gossiplankanews.com/2019/10/postal-vote-start.html\n",
    "Category": "N/A",
    "comments": [
        {
            "comment": " සජිත්ගෙ ප්‍රතිපත්ති ප්‍රකාශනේ බලන්නැතුවම චන්දය දාපු අයත් ඇති නේද? ",
            "likes": "+10"
        },
        {
            "comment": " පෙරහරේ කසකාරයෝ එනවා ",
            "likes": "+6"
        },
        {
            "comment": " අනුන්ගෙ ප්‍රතිපත්ති උබට වැඩක් නැහැනෙ උබ චන්දෙ දෙන එකාට දීපන් ",
            "likes": "+3"
        }
    ]
}