{
    "Source": "https://www.gossiplankanews.com/",
    "Timestamp": "8/29/2023 12:45:00 PM",
    "Headline": "\nදැරියන්ට සාපරාධී බලහත්කාරය පා අඩන්තේට්ටම් කළැයි මිනුවන්ගොඩ පද්මා ලොකු සිල්මෑණි රිමාන්ඩ්\n",
    "News Content": "\nමිනුවන්ගොඩ, බොරගොඩවත්ත ශ්‍රී සම්බුද්ධ ජයන්ති පිරිවෙනෙහි අධ්‍යාපනය ලබමින් සිටි කුඩා මෙහෙණින් වහන්සේලා තිදෙනෙකුට සහ පැවිදි වීමේ අපේක්ෂාවෙන් එම මෙහෙණි ආරාමයේ සිටි කාන්තාවකට බැන තර්ජනය කිරීම, පහර දීම සහ සාපරාධී බලහත්කාරය පා අඩන්තේට්ටම් කිරීම ඇතුළු චෝදනා සම්බන්ධයෙන් අධිකරණය හමුවට ඉදිරිපත් කෙරුණු එම පිරිවෙනෙහි සහ මෙහෙණි ආරාමයේ ප්‍රධාන සිල් මෑණියන් එළඹෙන මස 11 වන දා දක්වා රිමාන්ඩ් භාරයේ තබන ලෙසට මිනුවන්ගොඩ මහේස්ත්‍රාත් ටී. තේනබදු මහත්මිය ඊයේ (අගෝ. 28) පස්වරුවේදී නියම කළා ය.පලාපත්වල පද්මා නමැති ප්‍රධාන සිල් මෑණියන්ව මෙසේ රිමාන්ඩ් භාරයට පත් කෙරිණි. \n මෙහෙණින් වහන්සේලා ලෙස සිට සිවුරු හැර දමා ගිය දැරියන් තිදෙනාව සහ මහණ වීමේ අපේක්ෂාවෙන් සිටි කාන්තාව ඇතුළු සිවු දෙනා ද සුදුසු භාරකාරත්වයකට පත් කරන ලෙස ඉල්ලමින් මිනුවන්ගොඩ පොලිසියේ ළමා සහ කාන්තා කාර්යාංශයේ ස්ථානාධිපතිනි උපපොලිස් පරීක්ෂක එම්.කේ. රමණි නිලධාරිනිය ඊයේ පස්වරුවේ අධිකරණය හමුවට ඉදිරිපත් කරනු ලැබී ය.මෙහෙණින් වහන්සේලා ලෙස සිටි අවුරුදු 12,15 සහ 18ක් වයසැති එම දැරියන් තිදෙනා සහ මහණ වීමේ අපේක්ෂාවෙන් සිටි 32 හැවිරිදි කාන්තාව මහේහෙස්ත්‍රාත් නිල කාමරය වෙත ඉදිරිපත් කරනු ලැබී ය.මහේස්ත්‍රාත්වරිය ඉදිරියේදී එම සිවුදෙනා විසින් ප්‍රකාශ ලබා දුන් බවට අධිකරණයේදී සඳහන් විය.ඉන් අනතුරුව දැරියන් තිදෙනාව සහ කාන්තාව ගම්පහ දිස්ත්‍රික් මහ රෝහලේ අධිකරණ වෛද්‍ය නිලධාරි වෙත ඉදිරිපත් කරන ලෙසට අධිකරණයෙන් පොලිසියට නියම කෙරිණි.එම අධිකරණ වෛද්‍ය වාර්තා සමග දැරියන් තිදෙනා සහ කාන්තාව නැවත අධිකරණය හමුවට ඉදිරිපත් කරන ලෙසට ද පොලිසියට වැඩිදුරටත් නියම කෙරිණි. \n රිමාන්ඩ් භාරයට පත් එම ප්‍රධාන සිල් මෑණියන් විසින් සිදු කරන ලද හිංසාවන් ඉවසාගත නොහැකිව බොරගොඩවත්තේ පිහිටි මෙහෙණි ආරාමයේ සිටි කුඩා සිල් මෑණියන් තිදෙනෙකු එම මෙහෙණි ආරාමය තුළ සිවුරු ගලවා දමා වෙනත් ඇඳුම් ඇඳ ගෙන මහණ වීමේ අපේක්ෂාවෙන් එහි සිටි කාන්තාවක් සමග ඉකුත් 24 වන දා අලුයම මෙහෙණි ආරාමයෙන් වෙනත් මෙහෙණි ආරාමයක් සොයා පළා ගොස් තිබූ බව ත් පසුව එම සිවුදෙනාව නුවරඑළිය පොලිසිය භාරයට ගෙන මිනුවන්ගොඩ පොලිසිය වෙත භාර දී තිබූ බවට ත් අධිකරණයේදී වැඩිදුරටත් සඳහන් විය.මිනුවන්ගොඩ පොලිසියේ නඩු මෙහෙයුම් අංශයේ සැරයන් වසන්ත (55562) නිලධාරියා සමග උපපොලිස් පරීක්ෂක එම්.කේ. රමණි නිලධාරිනිය පැමිණිල්ල මෙහෙය වූවා ය.මිනුවන්ගොඩ – ටෝනි කේ. අතුකෝරළ, ඉරෝෂා දීපානි \n",
    "URL": "https://www.gossiplankanews.com/2023/08/blog-post_29.html\n",
    "Category": "N/A",
    "comments": [
        {
            "comment": " අවුරුදු 18 අඩු දරුවන්ව මොන ආගමක් යටතේ හෝ පැවිදි කරන එක නීතියෙන් තහනම් කළ යුතුයි ",
            "likes": "+155"
        },
        {
            "comment": " Sampath, උබ කන්න අදින්න දෙනවද 18 ට අඩු දුප්පත් උන්ට ඔය නීතිය අවාම. ",
            "likes": "+1"
        },
        {
            "comment": " ඇත්ත සිල් මෑණි කෙනෙක් කොහොමද බැන තර්ජනය කිරීම, පහර දීම සහ සාපරාධී බලහත්කාරය පා අඩන්තේට්ටම් කිරීමක් කරන්නේ? එක්කෝ චෝදනාව බොරු වෙන්න ඕන නැත්නම් මෙයා සිල් මෑණි කෙනෙක් නොවන බොරු කාරියක් වෙන්න ඕන. ",
            "likes": "+45"
        },
        {
            "comment": " මහණ කියලා ඉන්න හුඟ දෙනෙක්ගේ බුදුන් වහන්සේගේ මහා කරුණාවෙන් දයාවෙන් එක අංශුමාත්‍ර යක් වත් නෑ. ",
            "likes": "+26"
        },
        {
            "comment": " These are namesake, robe-wearing women. ",
            "likes": "+18"
        },
        {
            "comment": " මේ අම්මණ්ඩි නම් සිල් මෑණියන් කෙනෙක් වෙන්න නම් කොහෙත්ම බෑ.කට්ට කයිරාටික බටකොළ ආච්චි කෙනෙක්ද කොහෙද? නොදකිං නොදොවකිං විතරක්.නාකිච්චි. ",
            "likes": "+43"
        },
        {
            "comment": " කොහෙත් සිල් මෑනියො කියන්නෙ එහෙම අය නෙමෙයිද ? අපෙත් ගමේ ඉන්නව retire උනාට පස්සෙ වියදම් වැඩි නිසා අනුන්ගෙ සල්ලිවලින් කාලා බීල තමන්ගෙ පවුලට සලකන එක්කෙනෙක්. ",
            "likes": "+22"
        },
        {
            "comment": " ගිහිගෙය කළකිරී මහනකමට ගියත්, මහන කම කළකිරී මහ පාරට වැටුන හැටි. අඩු වැඩි වශයෙන් හැමෝම එක්වී වලඳන එකම දේ ආගම වේ. ",
            "likes": "+32"
        },
        {
            "comment": " සුපටිපන්නෝ භගවතෝ ගාථාවේ තියෙනවනේ , අපි වන්දනා කල යුත්තේ කුමන ගුණ ධර්ම තිබෙන ශ්‍රාවකයන්ටද කියල. එළෙස හැසිරීමට වග බලා ගැනීම ඔවුන්ගේ වැඩක්. ගිහියන් වෙනත් වරප්‍රසාද , සමාජ තත්ත්ව වුවමනාවෙන් එළෙස නොවන අයට, වන්දනා මාන නොකර , සැළකීම් නොකර, හොඳ අයට පමණක් සැලකීම් කලා නම් , මේ බොහෝ අය සාසනයෙන් යාවී . හොද අය පමණක් හිදිවී. 01.සුපටිපන්න ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක සංඝරත්නය රාග, ද්වේෂ, මෝහ දුරු කරගැනීම පිණිස සීල, සමාධි, ප‍්‍රඥා සංඛ්‍යාත ති‍්‍රවිධ ශික්ෂාවෙහි හික්මෙන වැඩපිළිවෙලකට පිළිපන් හෙයින් සුපටිපන්න වන සේක.  02.උජුපටිපන්න ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක සංඝරත්නය ඍජු මාර්ගය නම් වූ ආර්ය අෂ්ටාංගික මාර්ගයේ ගමන් කිරීමට පිළිපන් හෙයින් උජුපටිපන්න වන සේක. ",
            "likes": "+25"
        },
        {
            "comment": " 🙏 ",
            "likes": "+1"
        },
        {
            "comment": " 06.පාහුණෙය්ය ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක වූ මාර්ග ඵල ලාභී උතුම් සංඝරත්නය ආගන්තුකයින් වශයෙන් වැඩම කළ කල්හි පවා සිව් පසයෙන් උපස්ථාන කිරීමට සුදුසු හෙයින් පාහුණෙය්ය වන සේක.  07.දක්ඛිණෙය්ය ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක වූ මාර්ග ඵල ලාභී උතුම් සංඝරත්නය මෙලොව පරලොව පින් සලකා ගෙන මහත්ඵල මහානිසංස සලකා ගෙන සිව්පසයෙන් පූජා ලැබීමට සුදුසු හෙයින් දක්ඛිණෙය්ය වන සේක.  08.අංජලිකරණීයය ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක වූ මාර්ග ඵල ලාභී උතුම් සංඝරත්නය දෙව් මිනිස් ලෝකයාගේ වන්දනා මානනයට ගෞරවාභිවාදනයට සුදුසු වන හෙයින් අංජලිකරණීය වන සේක.  09.අනුත්තර වූ පින් කෙත මාගේ ස්වාමී වූ බුදුරජාණන් වහන්සේගේ ශ‍්‍රාවක වූ මාර්ග ඵල ලාභී උතුම් සංඝරත්නය දෙව් මිනිස් ලෝකයා හට පින් රැුස්කර ගැනීම පිණිස හේතු වූ අනුත්තර වූ පින්කෙත වන සේක. ",
            "likes": "+18"
        },
        {
            "comment": " මේ දැරියන්ව සහ මහන වීමේ අපේක්ෂාවෙන් සිටින කාන්තාව නාවලපිටියේ උප්පලවන්නා මෙහෙනි ආරාමයට භාර දෙන්න. නැත්තම් හොරණ දෙකඳුවල භික්ඛුනී පුහුනු මධ්‍යස්ථානයට භාර දෙන්න. සියළු කටයුතු යහප්ත්ව කෙරෙන තැන් දෙකක්. මම ඒ තැන් දෙකේම නැවතිලා හිටි කාලයේ අත්දැකීමෙන් දන්නවා. පිරිවෙන් අධ්‍යාපනය ලබන්නත් පුළුවන්. ",
            "likes": "+15"
        },
        {
            "comment": " 03.ඤායපටිපන්න ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක සංඝරත්නය චතුරාර්ය සත්‍ය ධර්මයන් අවබෝධකර ගැනීමට පිළිපන් හෙයින් ඤායපටිපන්න වන සේක.  04.සාමීචිපටිපන්න ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක සංඝරත්නය මහත් වූ ධර්ම ගෞරවයකින් යුක්තව ඒ ශ‍්‍රී සද්ධර්මයම ලෝකයෙහි පතුරුවා හරින හෙයින් සාමීචිපටිපන්න වන සේක.  05.ආහුණෙය්ය ගුණය මාගේ ස්වාමී වූ බුදුරජාණන් වහන්සේගේ ශ‍්‍රාවක වූ මාර්ග ඵල ලාභී උතුම් සංඝරත්නය පුද පූජා ලැබීමට සුදුසු වන සේක. දුර සිට හෝ චීවර, පිණ්ඩපාත, සේනාසන, ගිලන්පස ආදිය පිළියෙල කොට පූජා කිරීමට සුදුසු හෙයින් ආහුණෙය්ය වන සේක. ",
            "likes": "+12"
        },
        {
            "comment": " There can be bad apples in any religion or in any sphere of life, crooked doctors & crooked lawyers etc. We don't know the real reason here as parents we know how difficult to keep young children getting spoilt by bad influence. This should be now much more difficult for those in catholic convents or Buddhist temples due to the influence of mobiles,tvs & social media.Of course there are interested parties to sling mud at Buddhists at any small issue as we see here.Some organized groups may be inciting these young ones to rebel against the order. There are several angles to look at these issues. There are hundreds of catholic clergy imprisoned for abuse of young boys & girls in the western world. ",
            "likes": "+9"
        },
        {
            "comment": " අවිහිංසාව අගයන බුදු දහමට කල විරෝධී ක්‍රියාවකි. සබ්බේ තසංති දංඩස්ස යනුවෙන් බුදුන් වහන්සේ දේශාන කල බව නොදන්නා මෙම සිල් මෑණී ගැන අප කනගාටු විය යුතුය. ",
            "likes": "+3"
        },
        {
            "comment": " හාමුදුරුවා් හිටගෙන කරද්දි සිල් මැණියෝ දුව දුව කරති. දහම මුන්ගෙන් නොදකින්න. ",
            "likes": "+3"
        },
        {
            "comment": " ඇත්ත ",
            "likes": "+1"
        },
        {
            "comment": " මහ සඝ නා ඔටුන්නේ හිමිනම විජිත හොරැහින් බලා ඇරලා කාමුක දෙනෙත  අල්ලා දැරියන්ව වැර යොදමින් දෙඅත  ගද ගස්සමින් මුලු මෙල්බන් වෙයි කුජිත ",
            "likes": "0"
        },
        {
            "comment": " අවුරුදු 12,15 වයස්වල චීවරධාරී දැරියන් මෙහෙණින් වහන්සේලා වෙද්දී එම ස්ථාන අධිපති සිල් මෑණියන් හැටියට හදුන්වා දෙන්නෙ ජාත්‍යන්තර කුමන්ත්‍රණයක් නිසාද කියලා කියන්න ",
            "likes": "-12"
        }
    ]
}