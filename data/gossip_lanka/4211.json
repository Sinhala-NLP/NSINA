{
    "Source": "https://www.gossiplankanews.com/",
    "Timestamp": "8/31/2023 10:00:00 AM",
    "Headline": "\nකුඩු ගහන්න සල්ලි ඉල්ලා මවට පහරදුන් අයියා මල්ලී අතින් මරුට\n",
    "News Content": "\nහෙරොයින් මත්ද්‍රව්‍යවලට ඇබ්බැහි වී සිටි 33 හැවිරිදි අවිවාහක වැඩිමල් සහෝදරයා මුදල් ඉල්ලා නිතර නිතර මවට පහරදීම හේතුවෙන් උරණ වූ 28 හැවිරිදි බාල සොහොයුරා විසින් වැඩිමල් සහෝදරයා නිවසේ නිදා සිටියදී කැත්තකින් පහරදී පෙරේදා (29) රාත්‍රි 8ට පමණ ඝාතනය කරනු ලැබ ඇතැයි සූරියවැව පොලිසිය පවසයි. මෙලෙස ඝාතනයට ලක්ව ඇත්තේ සූරියවැව, ඇඹිලිපිටිය පාර, රන්දික නිවසේ පදිංචි 33 හැවිරිදි හෙට්ටිආරච්චිගේ රන්දික මදුෂංක නමැති අවිවාහක පුද්ගලයෙකි. මරණකරු තදින් හෙරොයින් පානයට ඇබ්බැහි වි සිටි අයකු බවත්, ඔහු නිතර නිතර මුදල් ඉල්ලා මවට පහරදෙන බවත්, මෙය ඉවසා සිටිය නොහැකිවීම හේතුවෙන් බාල සොහොයුරා විසින් වැඩිමල් සොහොයුරා ඝාතනය කරනු ලැබ ඇති බව මූලික පොලිස් පරීක්ෂණවලදී අනාවරණය වී ඇත. \n මරණකරු පෙරේදා (29) සවස නිවසේ තිබූ වී මල්ලක් රැගෙන ගොස් විකුණා මත්පැන් ගෙනැවිත් පානය කර මව සමග රණ්ඩු වී නිවසේ කාමරයක නිදාගෙන සිට ඇත. මේ අවස්ථාවේදි බාල සොහොයුරා නිවසේ නිදා සිටි අයියාගේ ගෙලට කැත්තකින් පහරදී ඝාතනය කර ඇත. සිය අයියා ඝාතනය කිරීමෙන් පසු මල්ලී සූරියවැව පොලිසියට බාර වී තිබේ. සිද්ධිය පිළිබඳ මහේස්ත්‍රාත් පරික්ෂණය හම්බන්තොට මහේස්ත්‍රාත් හා අතිරේක දිසා විනිසුරු ඕෂධ මිගාර මහආරච්චි මහතා විසින් ඊයේ (30) පෙරවරුවේ සිදුකරනු ලැබීය. මියගිය පුද්ගලයාගේ සිරුර හම්බන්තොට මහ රෝහලේ අධිකරණ විශේෂඥ වෛද්‍යවරයා හමුවට ඉදිරිපත් කර එහි වාර්තාවක් අධිකරණය හමුවට ඉදිරිපත් කිරීමට කටයුතු කරන ලෙසට මහේස්ත්‍රාත්වරයා සූරියවැව පොලිස් ස්ථානාධිපතිවරයාට නියම කළේය.දිලීප් ජයසේකර \n",
    "URL": "https://www.gossiplankanews.com/2023/08/suriyawewa-incident.html\n",
    "Category": "N/A",
    "comments": [
        {
            "comment": " අහිංසකයෙක් මිනිමරුවෙක් කරා කුඩ්ඩා හා කුඩු වියපරිකයෝ ",
            "likes": "+63"
        },
        {
            "comment": " සමහර දියුණු රටවල පවා, මත්ද්‍රව්‍ය වලට ඇබ්බැහි වුන පවුලේ සාමාජිකයන්ව ගෙදරින් එලියට දාලා උන් ඉන්නෙ පාරෙ උන් වගේම අවතැන් වුන අය සමග. ලස්සන තරුණ ජීවිත අඩු වයසින් විනාශ වෙලා යනවා. ඕවා මේ රටට ගෙන්වලා සල්ලි හම්බකරන එකෙකුට හරියන්නෙ නෑ. පවුල් පිටින් විඳවන්න වෙනවාමයි. හෙණ හතම වැදිය කියලා තමයි කියන්න තියෙන්නෙ. ",
            "likes": "+33"
        },
        {
            "comment": " What ever the law says or people say, nobody comes to help a person with such issue and sure the drug addict is a problem to the family. sad for the situation but the younger brother will have to face a jail term ",
            "likes": "+18"
        },
        {
            "comment": " මේ වගේ ප්‍රශ්න වලදී ගතයුතු ක්‍රියාමාර්ගය මොකක්ද කියලා කාටහරි කියන්න පුලුවන්ද?. අයියා මත්ද්‍රව්‍ය භාවිතා කරලා අම්මා ට වධහිංසා කරනවා කියල නීතියෙන් විසඳුමක් ලබාගන්න බැහැ. එතකොට මල්ලි මොනවාද කරන්නෙ?. දැන් ඔහු මිනීමරුවෙක් වෙලා ඉවරයි. අඩුම ගාණේ අවුරුදු 10 ක හිර දඬුවමක් විඳින්න වෙනවා. ",
            "likes": "+14"
        },
        {
            "comment": " Do the needful action. Do the others as well. ",
            "likes": "+5"
        },
        {
            "comment": " LANCA ,,,,DAN NAW,,,,,TROLAR HIMIYEK ",
            "likes": "+1"
        },
        {
            "comment": " ඔබලා කුඩු නොගහ හිටපිය හොඳේ. ",
            "likes": "0"
        },
        {
            "comment": " Mewata waga kiyanna one ARAGALA karuwan. minissunta kanna thiya, kudu gaahannath salli ne. ",
            "likes": "-15"
        }
    ]
}