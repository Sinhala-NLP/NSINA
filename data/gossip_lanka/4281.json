{
    "Source": "https://www.gossiplankanews.com/",
    "Timestamp": "9/27/2023 02:30:00 PM",
    "Headline": "\nරාජ්‍ය සේවක වැටුප් වියදම 4%කින් අඩුවෙලා\n",
    "News Content": "\nමෙරට පළාත් සභා ඇතුළු රාජ්‍ය සේවකයන්ගේ වැටුප් හා වේතන ගෙවීම සඳහා 2023 ජනවාරි මස 01වැනිදා සිට අප්‍රේල් 30වැනිදා දක්වා කාල සීමාව තුළදී රජය මගින් දරනු ලැබූ වියදම 4%කින් පමණ අඩු වී ඇති බව ශ්‍රී ලංකා මහ බැංකුව විසින් පසුගියදා නිකුත් කර ඇති වාර්තාවකින් අනාවරණය වේ.  මෙම වර්ෂයේ මුල් මාස 04ක කාලය තුළදී රාජ්‍ය සේවකයන්ගේ වැටුප් හා වේතන ගෙවීම සඳහා රුපියල් බිලියන 303.3ක මුදලක් වැය වී තිබිණි.එහෙත් 2022 වර්ෂයේ ජනවාරි සිට අප්‍රේල් අතර කාලසීමාව තුළ රාජ්‍ය සේවකයන්ගේ වැටුප් හා වේතන ගෙවීම සඳහා රුපියල් බිලියන 316.1ක මුදලක් වැයකර තිබූ බවද එම වාරිතාවේ සදහන් වේ.ඒ අනුව පසුගිය වර්ෂයේ මෙම කාලසීමාවට සාපේක්‍ෂව මෙම වර්ෂයේ කාලසීමාව තුළ රාජ්‍ය සේවකයන්ගේ වැටුප් ගෙවීම සඳහා වැය කළ මුදල රුපියල් බිලියන 12.8කින් අඩු වී ඇත. 2022 වර්ෂය තුළදී විශ්‍රාම ලැබූ රාජ්‍ය සේවකයන්ගේ සංඛ්‍යාව වැඩිවීම, අනිවාර්ය විශ්‍රාම යාමේ වයස අවු. 60 දක්වා රජය විසින් සංශෝධනය කිරීම රාජ්‍ය අංශයට බඳවා ගැනීම අත්හිටුවීම නිසා වියදම අඩු වී ඇති බවද ශ්‍රී ලංකා මහ බැංකුව අනාවරණය කරයි.  එසේ වුවද, මෙම වර්ෂයේ 2023 වර්ෂයේ ජනවාරි 01වැනිදා සිට අප්‍රේල් 30වැනිදා දක්වා (පළමු කාර්තුව) විශ්‍රාම වැටුප් ගෙවීම නිසා රජය විසින් රුපියල් බිලියන 105.9ක වියදමක් දරා තිබූ අතර, එය ඉකුත් වර්ෂයේ මෙම කාලසීමාවට වඩා 6.3%ක වැඩිවීමක් බවද එම බැංකු වාර්තාවේ සඳහන් වේ. චන්දන සමරවික්‍රම \n",
    "URL": "https://www.gossiplankanews.com/2023/09/government-service-salary.html\n",
    "Category": "N/A",
    "comments": [
        {
            "comment": " වැටුප් ගන්න අයට විතරයි මේ ආර්ථික ප්‍රශ්න.. මේසන් බාස් ඉදලා අනිත් අය හැමෝම කැමති කැමති විදිහට ගනං වැඩි කරගෙන සතුටින් ඉන්නවා.. වැටුප් ගන්න අය පඩි වැඩි කරගන්නවා තියා තිබුන පඩියෙමුත් බෝනස් මෙඩිකල් ඇතුලු දීමනා කැපිලා තව tax වලටත් කැපිලා හරිම අසීරුවෙන් අර අසාධාරනයෙන් ගනං වැඩි වුන දේවල් මිලදීගෙන ජීවත් වෙන්ඩ වෙර දරනවා.. පොනි@ ගේ මේ විකාර ආර්ථික ප්‍රතිපත්ති වහාම හකුලා ගත යුතුය ",
            "likes": "+28"
        },
        {
            "comment": " මේසන් බාස්ට tax කැපෙන මාසේ පඩියක් දෙන්න .. එයා කැමති වෙයි. තමන් වගේම ශ්‍රමය වගුරුවන මිනිස්සුන්ගේ ජීවිත දිහා ඔය විදියට බලන්න එපා. දේශපාලන ප්‍රතිපත්ති නිසා ඇති වී ඇති ඉහල රාජ්‍ය වියදම නාස්තිය සහ විනිමය හිගය (අඩු නිශ්පාදනය) මෙයට හේතවයි. ",
            "likes": "-4"
        },
        {
            "comment": " Harine එක්කෝ salary එක්කෝ pension ",
            "likes": "+10"
        },
        {
            "comment": " අපරාදේ සල්ලි. නිකම් ඉඳලා ගන්න සල්ලි. ",
            "likes": "0"
        },
        {
            "comment": " ලොකු දෙයක් තවත් අඩු කරන්න ඕන ඔය මිනිසුන්ගේ පඩිය බදුගෙවන මිනිස්සුන්ට ලොකු බරක් ",
            "likes": "-3"
        }
    ]
}