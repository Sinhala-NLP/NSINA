{
    "Source": "https://www.gossiplankanews.com/",
    "Timestamp": "4/28/2022 04:30:00 PM",
    "Headline": "\nහැටන්  තෙල් පෝලිමේ පැය 5ක් සිටි ව්‍යාපාරිකයා මිය ගිය හැටි\n",
    "News Content": "\nභූමිතෙල් මිල දී ගැනීම සඳහා හැටන් නගරයේ ඉන්ධන පිරවුම්හල අසල පැය පහකට අධික කාලයක් පෝලිමේ රැඳී සිටි හැටන් නගරයේ ව්‍යාපාරිකයකු ඊයේ (27 වැනිදා) අලුයම ඔහු පදිංචි නිවසේදී මියගොස් ඇතැයි හැටන් පොලිසිය කියයි.  මෙසේ ජීවිතයට පත් වී ඇත්තේ හැටන් දුඹුරුගිරිය පාරේ දේවනායගම් ක්‍රිෂ්ණසාමි (55) නමැති දෙදරු පියකු බව පොලිසිය කියයි.\n\n \n\n\n \nමිය ගිය ව්‍යාපාරිකයා හැටන් නගරයේ පැති වීදියේ කූලී පදනම මත ලබාගත් වෙළෙඳසලක නිමි ඇඳුම් ව්‍යාපාරයක් සිදුකරගෙන යන බවත් පෙරේදා (26 වැනිදා) රාත්‍රි 7 ට පමණ නිවෙසට අවශ්‍ය භූමිතෙල් ලබා ගැනීමට ඉන්ධන පිරවුම්හලේ පෝලිමට ගිය සැමියා ඊයේ 27 වැනිදා අලුයම 12.30 ට පමණ නිවෙසට පැමිණ තමන්ට දැඩි තෙහෙට්ටුවක් දැනෙන බව පැවසූ බවත්, පසුව රාත්‍රි ආහාර ලබා ගන්නා අවස්ථාවේ ඔහුට වමනය ගොස්, ඉන් අනතුරුව ඔහු එකවරම මියගිය බවත් මිය ගිය ව්‍යාපාරිකයාගේ බිරිය කියා සිටි බව පොලිසිය කීය. \n\n \n\n\n \nතම සැමියාට මීට ප්‍රථම කිසිදු රෝගී තත්වයක් නොතිබුණු බවත්, භූමිතෙල් ලබා ගැනීමට පැය ගණනක් පෝලිමේ රැඳී සිටි නිසා දැඩි වෙහෙසට පත් තම සැමියා අකාලයේ මෙසේ මියගිය බව මියගිය ව්‍යාපාරිකයාගේ බිරිය සඳහන් කළ බව පොලිසිය කියයි. මියගිය දෙදරු පියාගේ සිරුර පශ්චාත් මරණ පරීක්ෂණය සඳහා දික්ඔය මූලික රෝහලේ විශේෂඥ අධිකරණ වෛද්‍යවරයා වෙත යොමු කරන බව හැටන් පොලිසිය පැවසීය. සති ගණනාවකට පසු හැටන් ඉන්ධන පිරවුම්පලට 26 වැනිදා පස්වරු 4 ට පමණ ඛනිජ තෙල් නීතිගත සංස්ථාවෙන් ලද භූමිත්තෙල් ලීටර් 6600 ක් මිල දී ගැනීමට පාරිභෝගිකයන් දෙදහසකට වැඩි පිරිසක් හැටන් කොළඹ ප්‍රධාන මාර්ගයේ දිගු පෝලිම් වල රැඳී සිටි අතර, එම පාරිභෝගිකයන්ට රුපියල් 500 ක භූමිතෙල් නිකුත් කිරීම ඊයේ  (27 වැනිදා) අලුයම 3 පමණ වන තෙක්සිදු කළ බව ඉන්ධන පිරවුම්හලේ සේවකයෙක් පැවැසීය. රංජිත් රාජපක්ෂ \n",
    "URL": "https://www.gossiplankanews.com/2022/04/haton-man-death-fuel-que.html\n",
    "Category": "N/A",
    "comments": [
        {
            "comment": " මිනිස්සු මැරෙන්න ඇරලා ලොක්කෝ සැපෙන් ඉන්න හැටි ",
            "likes": "+70"
        },
        {
            "comment": " ඇත්තටම ලැජ්ජා හිතන්නෙ නැද්ද , කට ලගට ගන්න බත් කටක් ගානෙ පෝලිම් වල ඉන්න වයසක මිනිස්සු , රෝගී මිනිස්සු මතක් වෙන්නෙ නැද්ද... ලයිට් නැතුව කරුවලේම නින්දට යන දරු පැටවු මතක් වෙන්නෙ නැද්ද.. මුන් ඩිෆෙන්ඩර් හතක් අටක් එක්ක රේස් පදින්න යනවා ලු. මිනිස්සුන්ට එහෙම වෙන්න කරන්න පුලුවන් ද .... ඇත්තටම ගෙවල් වටලලා, කෑ ගහලා, මේ 225 පන්නලා, දේශපාලනය ගරු සේවයක් බවට පතකර මෙව් රට පිරිසිදු කරමු... ",
            "likes": "+27"
        },
        {
            "comment": " අපරාදේ අහිංසක jeevitha ",
            "likes": "+60"
        },
        {
            "comment": " පෝලිම්වල හිටියත් නැතත් විවිධ ආබාධ නිසා මිනිස්සු මැරෙනවා. නමුත් සැඟවුණු හෘදයාබාධ තියෙන මිනිස්සු පෝලිම්වල පැය පහක් හයක් හිටගෙන ඉන්නකොට හේතු කීපයක් එක්වරම ක්‍රියාත්මක වෙලා මරණය ඉක්මන් වෙන්න පුළුවන්. ප්‍රධාන කරුණක් තමයි මානසික පීඩනය නිසා ඇඩ්‍රිනලින්, නෝඑපිනෙප්‍රින්, සහ කෝටිසෝල් වගේ හෝමෝන වැඩිපුර ශ්‍රාවය වෙලා ධමනී සංකෝචනය, ලේ වල ඇලෙන ගතිය වැඩි වීම සහ රුධිර පීඩනය වැඩි වීම. මේ තත්වයන් තවත් උග්‍ර වෙන හේතුවක් තමයි වැඩි වේලාවක් වතුර නොබී සිටීම. මේ හේතු නිසා හෘදයේ ධමනිය ක් එකපාරටම අවහිර වුනොත් හෘදය නතරවෙන්න පුළුවන්. (Cardiac arrest). ",
            "likes": "+6"
        },
        {
            "comment": " We do not care about deaths. It is not relevant to us. We are lucky we get every comforts in order to live without any hazzeles. We get good salary + commission to every and each projects. We have police arm forces and underworld Gans to protect us ",
            "likes": "0"
        },
        {
            "comment": " පැය ගණන් පෝලිම්වල ඉන්න මිනිස්සු මෙහෙම එකපාරටම මැරෙන්න හේතුව මොකද්ද?  GONA, can you please explain? ",
            "likes": "-28"
        },
        {
            "comment": " අධික තෙහෙට්ටුව සහ වමනය. හොඳටම blood pressure වැඩි වෙලා වගේ. සීත පැති වල මේ කාලෙට රස්නේ දැනෙනවා වැඩිය් එහෙ මිනිස්සුන්ට ඒක අමාරුයි සහ ඒ නිසා තෙහෙට්ටු වැඩියෙන් දැනෙනවා. ",
            "likes": "+12"
        },
        {
            "comment": " Thank you ",
            "likes": "+2"
        },
        {
            "comment": " Hithe amaruwa ",
            "likes": "+4"
        },
        {
            "comment": " මං අහපු ප්‍රශ්නෙට DISLIKE දාන්නේ ඇයි? මොලේ කොලප්පම්ද? GONA Sir or any medical professionals, awaiting your reply... ",
            "likes": "-2"
        },
        {
            "comment": " unbearable stress. Everyone has there capacity. ",
            "likes": "+4"
        }
    ]
}