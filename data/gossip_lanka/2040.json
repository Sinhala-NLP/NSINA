{
    "Source": "https://www.gossiplankanews.com/",
    "Timestamp": "12/30/2019 04:00:00 PM",
    "Headline": "\nපොලිස් ඉතිහාසයේ මුල්වරට අයියමල්ලියි එකම නිලයේ\n",
    "News Content": "\n\n\nරත්නපුර දිසා බාරව සිටි නියෝජ්‍ය පොලිස්පති පද්මසිරි මුණසිංහ මහතා ජ්‍යෙෂ්ඨ නියෝජ්‍ය පොලිස්පති නිලයට උසස් කර ඇතැයි පොලිස් මුලස්ථානය පවසයි. ජ්‍යෙෂ්ඨ නියෝජ්‍ය පොලිස්පති නිලයට උසස්වීම් ලද \nපද්මසිරි මුණසිංහ මහතා ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතාගේ සොහොයුරාය. ජ්‍යෙෂ්ඨ නියෝජ්‍ය පොලිස්පති නිලයට සොහොයුරන් දෙදෙනකු පත්ව ඇත්තේ ශ්‍රී ලංකා පොලිස් ඉතිහාසයේ ප්‍රථම වතාවට යැයි පොලිස් මූලස්ථානයේ ජ්‍යෙෂ්ඨ පොලිස් නිලධාරියෙක්  පැවැසීය. පද්මසිරි මුණසිංහ මහතා උපපොලිස් පරීක්ෂකවරයකු ලෙස පොලිසියට බැඳී ඇත්තේ 1982 වසරේ අප්‍රේල් මාසයේය.\n\nපොලිස් විශේෂ කර්ය බළකායට බැඳුණු පළමු කණ්ඩායමේ සාමාජිකයකුව සිටි පද්මසිරි මුණසිංහ මහතා 1984 වසරේ සිට වසර 14ක් එම බළකායේ රාජකාරි කරමින් කොටි ත්‍රස්තවාදීන්ට\n\n\n\n\n\nඑරෙහිව පැවැති මෙහෙයුම්වලටද දායකවී ඇත. පද්මසිරි මුණසිංහ මහතා හිටපු ජනපතිවරුන් වන ඩී.බී. විජේතුංග, මහින්ද රාජපක්ෂ, හිටපු අගමැතිවරුන් වන දි.මු. ජයරත්න හා රත්නසිරි වික්‍රමනායක යන මහත්වරුන්ගේ හා අධීක්ෂණ අමාත්‍යවරයකුව සිටි මහාචාර්ය ජී.එල්. පීරිස් මහතාගේ ආරක්ෂාව භාරව ද කටයුතු කර තිබේ.\n\nඅධීක්ෂණ විනිසුරුවරුන්ගේ ආරක්ෂක දිසාවේ පළමු අධ්‍යක්ෂවරයා වූයේ ද පද්මසිරි මුණසිංහ මහතාය. පද්මසිරී මුණසිංහ මහතා නියෝජ්‍ය පොලිස්පති තනතුරට පත්වූයේ 2016 වසරේදිය. ඔහු අනුරාධපුර මධ්‍ය මහා විද්‍යාලයේ ආදි සිසුවෙකි. ජ්‍යෙෂ්ඨ නියෝජ්‍ය පොලිස්පති නිලයට උසස්වීම් ලැබූ පද්මසිරි මහතා උතුරු දිශාව බාරව පත්කර ඇත. පද්මසිරි මහතාගේ සොහොයුරු (මල්ලි) ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතා සහකාර පොලිස් අධිකාරිවරයකු ලෙස පොලිසියට බැඳී ඇත්තේ 1987 වසරේදිය.\n\nඅනුරාධපුර වලිසිංහ හරිස්චන්ද්‍ර හා අනුරාධපුර මධ්‍ය මහා විද්‍යාලයේ ආදි සිසුවකු වන නන්දන මුණසිංහ මහතා ශ්‍රී ජයවර්ධනපුර විශ්වවිද්‍යාලයේ වාණිජවේදී විශේෂ උපාධිධාරියෙකි. කොළඹ ත්‍රස්තවාදි විමර්ශන කොට්ඨාසය, රහස් පොලිසිය බාරව සහ බස්නාහිර පළාත් බාර ජ්‍යෙෂ්ඨ නියෝජ්‍ය පොලිස්පතිවරයා ලෙස රාජකාරී කර ඇති ඔහු වර්තමානයේ රාජකාරී කරනුයේ උතුරු මැද පළාත බාරය. ජ්‍යෙෂ්ඨ නියෝජ්‍ය පොලිස්පති නිලය හොබවන මෙම සොහොයුරන්ගේ පියා ටිකිරි බණ්ඩා මුණසිංහ මහතා පොලිස් කොස්තාපල්වරයකු ලෙස වසර 35ක පමණ කාලයක් රාජකාරි කර ඇත.  ඔවුන්ගේ මව රන්මැණිකේ මුණසිංහ මහත්මියයි.\n\n\n-ශ්‍රීනාත් ප්‍රසන්න ජයසුරිය-\n",
    "URL": "https://www.gossiplankanews.com/2019/12/brother-police.html\n",
    "Category": "N/A",
    "comments": [
        {
            "comment": " ඇය් මාගල්කන්දේ සහ ඉත්තැකන්දේ ",
            "likes": "+44"
        },
        {
            "comment": " ඒ කොස්තාපල් තාත්තට තිබුන ලොකු අරමුනක්, තමන්ට කවමදාවත් ලගාවෙන්න බැරි තැනකට දරුවන්ගේ යවන්න, කොස්තාපල් නිලඅැදුමෙ වසර තිස්පහක් දුක්වින්දත් ඒ තාත්ත තරම් වාසනාවන්තයෙක් මුලු පොලිස් සේවයෙම නැතුව අැති ",
            "likes": "+19"
        },
        {
            "comment": " එකම පවුලෙ හැමෝම ජනාධිපති වගෙ ඉන්නෙ . ",
            "likes": "+7"
        },
        {
            "comment": " I know Nandana joining Police as a ASP after graduation , I can remember we did Chartered Accountancy in 1982 All the very best for the new year ",
            "likes": "+4"
        },
        {
            "comment": " Congratulation !!!!!! ",
            "likes": "+4"
        },
        {
            "comment": " Congratulations. Good luck to you both. Wish you both Happy New Year. ",
            "likes": "+4"
        },
        {
            "comment": " Next Suitable IGP is MR. Nandanas Munasinghe. He is the only qualified person to hold the position. ",
            "likes": "+2"
        },
        {
            "comment": " What about C.C.Dissanayaka and S.A.Dissanayaka ",
            "likes": "+2"
        },
        {
            "comment": " What about Lionel Gunatilaka (jr.) & Daya Gunatilaka;they are also brothers same posts held in the Police. ",
            "likes": "0"
        },
        {
            "comment": " Mage Utthamaramaya. ",
            "likes": "-2"
        },
        {
            "comment": " දේෂපාලන පත්වීම්..බොරු හොල්මන් නාටක... ",
            "likes": "-31"
        },
        {
            "comment": " නොදන්න මගුල් කියන්ට එපා. මේ නිලධාරින් දෙන්නම පොලීසියට රටට වැඩක් කල නියම මහත්වරු දෙන්නෙක්.. මමත් පොලිසියේ ASP කෙනෙක් විදිහට වගකීමෙන් කියන්නේ .. ",
            "likes": "+10"
        },
        {
            "comment": " as soon as possible ",
            "likes": "-3"
        }
    ]
}