{
    "Source": "https://www.gossiplankanews.com/",
    "Timestamp": "9/28/2020 02:30:00 PM",
    "Headline": "\nකුවේට් ශ්‍රි ලංකා තනාපති කාර්යාලයේ හා සුරක්ෂා නිවසේ ලංකික 47කට කොරෝනා\n",
    "News Content": "\n\n\n\nකුවේටයේ ශ්‍රී ලංකා තානාපති කාර්යාලයේ ලාංකික සේවකයන් තිදෙනකුට හා එම තානාපති කාර්යාලය බාරයේ පවතවන සුරක්ෂා නිවාසයේ (සේෆ් හවුස්) රැඳී සිටින ලාංකික කතුන් 44 දෙනකුට කොරෝනා වයිරසය ආසාදනය වී ඇතැයි එම ශ්‍රී ලංකා තානාපති කාර්යාලය සඳහන් කරයි.  මේ හේතූවෙන් තානාපති කාර්යාලය  පෙරේදා (26) සිට සති දෙකකට තාවකාලිකව\n\nවසා දැමු බව එම තානාපති කාර්යාලය  නිවේදනය කරයි. එම ශ්‍රී ලංකා තානාපති කාර්යාලයේ සේවය කරන රියැදුරුට, භාෂා පරිවර්තකට හා තවත් සේවකයකුටම කොරෝනා වයිරසය ආසාදනය වී ඇති අතර, තානාපති කාර්යාලයට යාබදව පිහිටි සුරක්ෂි නිවස්නයේ සිටින මෙරට කතුන් 44 දෙනකුට කොරෝනා වයිරසය ආසාදනය වී ඇති බවට කුවෙට් සෞඛ්‍ය බලධාරින් තහවුරු කර ඇතැයි එම තානාපති කාර්යාලය කියයි.\n\n\n\n\n\nමෙම කාත්තාවන් පිරිස ගෘහ සේවය, පවිත්‍රතා සේවා ඇතුළු රැකියාවලට පැමිණ පොරොන්දු වූ පරිදි වැටුප් නොලැබ, හාම්පුතුන්ගේ විවිධ වධ හිංසාවලට ලක්වීම නිසා තානාපති කාර්යාලයේ රැකවල් යටතේ සිටින අය වෙති.  මෙවැනි තත්වයක් යටතේ තානාපති කාර්යාලයේ අනෙකුත් කාර්ය මණ්ඩල සාමාජිකයන් හා කොන්සියුලර් මසේවා සඳහා පැමිණෙන ලාංකිකයන්ගේ ආරක්ෂාව හේතුවෙන් මෙම තීරණය ගත් බවද එම  තානාපති කාර්යාලය සඳහන් කරයි.\n\nකුවේට්හි ශ්‍රී ලංකා තානාපති කාර්යාලයේ කාර්යමණ්ඩල සාමාජිකයන් තිදෙනකුට සහ සුරක්ෂා නිවාසයේ හතළිස් හතර දෙනකුට එම වයිරසය අසාදනය වීම හේතුවෙන් තානාපති කාර්යාලය ඔක්තෝබර් මස 11 වන දින දක්වා වසා තැබෙනු ඇත. මෙම කාලය තුළ හදිසි සේවාවන් සඳහා slemb.kuwait@mfa.gov.lk යන විද්‍යුත් තැපෑල ඔස්සේ සම්බන්ධ විය හැකි බවද කුට්ටයේ ශ්‍රී ලංකා තානාපති කාර්යාලය කියයි.\n\nතානාපති කාර්යාල සේවකයන් තිදෙනා වෛද්‍ය බලධාරීන්ගේ උපදෙස් මත නිරෝධායනයට යොමු කර ඇති අතර අනෙකුත් කාර්යමණ්ඩල සාමාජිකයන්ට එම වයිරසය වැළඳී ඇතිදැයි යන්න තහවුරු කර ගැනීමට පී.සී.ආර්. පරීක්ෂණ සඳහා යොමු කරමින් ස්වයං නිරෝධායනයට යොමුකර ඇත.  සෞදි අරාබියේ ජෙඩා නුවර පිහිටි ශ්‍රී ලංකා කොන්සියුලර් කාර්යාලයේ සේවය කළ අයකුට කොරෝනා වයිරසය ආසාදනය වීමත් සමග එම කාර්යාලයද සති දෙකක කාලයකට තවකාලිකව වසා දමා තිබූ අතර එය ඊයේ (27) සිට යළිත් මහජනතාවට විවෘත කෙරිණි.  කටාර් හි දෝහා නුවර පිහිටි ශ්‍රී ලංකා තානාපති කාර්යාලයේ සේවකයකුට කොරෝනා වයිරසය ආසාදනය වීම නිසා එම  තානාපති කාර්යාලයද ඉකුත් සතියේ දී  තාවකාලිකව වසා දැමූ අතර එය ලබන ඔක්තෝබර් 05 වැනිදා යළි මහජනතාවට විවෘත කෙරේ.\n\n-තිළිණ ද සිල්වා-\n",
    "URL": "https://www.gossiplankanews.com/2020/09/47covid-sri-lankaembassy-Kuwait.html\n",
    "Category": "N/A",
    "comments": [
        {
            "comment": " Get well soon everyone. Our prayers are with u all ",
            "likes": "0"
        },
        {
            "comment": " Oya thanaapathi lagen athi wadak naha. Api hambu kaloth apita. Okun inne desapalana push walin gihin sapa ganna witharai. ",
            "likes": "-1"
        }
    ]
}