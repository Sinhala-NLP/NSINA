{
    "Source": "https://www.gossiplankanews.com/",
    "Timestamp": "2/28/2023 04:30:00 PM",
    "Headline": "\nනැන්දම්මා පැන්නීමේ බිස්නස් එකෙන් බෑනාත් දුවත් කබලෙන් ලිපට\n",
    "News Content": "\nමව පදිංචිව සිටි නිවස ඇයට හොරෙන් දියණිය සහ බෑනා විසින් වෙනත් අයෙකුට බද්දට දීම හේතුවෙන් අධික මිලකට වෙනත් නිවසක් බද්දට ගෙන මවට ලබාදීමට සිදුවූ පුවතක් දකුණු පළාතේ ග්‍රාමීය ප්‍රදේශයකින් වාර්තාවේ.  කාන්තාවක් මෙලෙස තනිවම සිය මහ ගෙදර ජීවත්වී ඇති අතර එම නිවස විශාල ආර්ථික වටිනාකමකින් යුත් නිවසක් බව පැවසේ. ඇයට දූ දරුවන් කිහිපදෙනකු සිටින අතර ඒ සියලුම දෙනා රජයේ සහ පෞද්ගලික අංශයේ උසස් රැකියාවල නිරත වෙති. වැඩිමහල් දියණිය සහ බෑණා මවගේ නිවසට නිතර එන යන අතර එම භූමියේ ආර්ථික වටිනාකම ගැන කල්පනා කර මව තම නිවසට රැගෙන ගොස් එම නිවසින් ආදායමක් ලබාගැනීමට ඔවුහු සැලසුම් කළහ.\n\n \n\n\n \nකාන්තාව දියණියගේ නිවසේ ටික කලක් ජීවත් වූ අතරතුර දියණිය සහ බෑණා මව සිටි නිවස අලුත්වැඩියා කර කුලී පදනම මත පිරිසකට බදු දුන්හ. දියණියගේ දරුවන් නවීන පන්නයට හැඩගැසී ඇති අතර ඔවුන්ගේ හැසිරීම් රටාව මිත්තණියට එපා වීම නිසා තම නිවසට රැගෙන යන ලෙස දියණියට සහ බැණාට ඇවිටිලි කළද ඔවුහු එය ගණන් නොගෙන තම කටයුතු කර ගෙන ගියහ. නිවසේ  කිසිවකුත් නැති අවස්ථාවක  මෙම කාන්තාව හොර රහසේම පිටත්ව තම නිවසට ගොස් ඇති අතර නිවස ඉබියතුරු අගුළු දමා තිබීම පිළිබඳව අසල්වාසීන්ගෙන් විමසා ඇය සියල්ල හෙළිකරගෙන තිබේ.\n\n \n\n\n \nකාන්තාව තමන්ට මුහුණදීමට සිදුව ඇති තත්ත්වය ප්‍රදේශයේ වගකිවයුතු නිලධාරියකුට පැමිණිලි කර ඇති අතර එම නිලධාරියා කඩිනමින් දියණිය සහ බැණා සිය කාර්යාලයට කැඳවා සිද්ධිය පිළිබඳව විමර්ශනයක් සිදුකර ඇති බවත් මවට නිදහසේ සිය නිවසේ සිටීමට අවශ්‍ය වාතාවරණය ඇති කරන ලෙසට එම නිලධාරියා තරයේ අවවාද කර මව දියණියගේ නිවසට හෝ වෙනත් දරුවකුගේ නිවසට යාම ප්‍රතික්ෂේප කිරීම නිසා වෙනත් නිවසක් ඉහළ මිලකට කුලි පදනම මත ලබාගෙන මව එහි නතර කිරීමට දියණියට හා බෑණාට සිදුව ඇත. යසන්ත ආරියසේන\n",
    "URL": "https://www.gossiplankanews.com/2023/02/nendamma-story.html\n",
    "Category": "N/A",
    "comments": [
        {
            "comment": " yako mun okkoma news warta wenne dakunu palatenne... ",
            "likes": "+13"
        },
        {
            "comment": " අපිව මේ ලෝකෙට දයාද කරපු දෙමාපියන්ගේ දේවල් ඒ අයගේ හිත රිදවලා business කරන එකට මේ වගේම වෙන්න ඕන. නියම වැඩේ ",
            "likes": "+7"
        },
        {
            "comment": " අම්මාගේ ඇඟට පණ තියෙනකම් තනියම ගෙදරක ඉන්න පුළුවන් වෙයි. නමුත් වයසට ගිහින් ඇවිදගන්න වත් බැරි වෙනකොට දරුවන්ගෙ පිහිට නැතුව බැරිවෙයි. ",
            "likes": "+7"
        },
        {
            "comment": " ae unaata mae kaalakanni daruwo oya ammawa balaaganeeda ",
            "likes": "+8"
        },
        {
            "comment": " එතකොට මිනිබිරියන්ගේ නවීන පන්නයවල් ප්‍රස්නයක් නැති වෙයි. දැන් නේ ඔය උඩ පනින්නේ ",
            "likes": "-3"
        },
        {
            "comment": " වයසට ගියාම තමන්ට පුළුවන් තරම් කාලයක් වෙනම ජීවත් වෙන එක තමය් හොදම දේ. දරුවෝ ලගට ගියාම දරුවන්ටත් නිදහසක් නැ. තමන්ටත් නිදහසක් නැ. ළමයන්ට අගේකුත් නැ. තමන්ට අගේකුත් නැ. දරුවෝ ලගට ගත්තේ නැති උනාම අපි තනි උනා කියල දොස් කියනවා. ලගට ගත්තහම හරියට සලකන් නැ කියල බනිනවා. හරියට සැලකුවත් අනිවා තව මොකක්හරි වැරද්දක් හම්බවෙනවා. දරු මුණුබුරන්ගේ සෝබන වැඩි කියල තියනවා වගේ. මනුෂ්‍ය හිත තමය. තෘප්තිමත් නැ. පුළුවන් තරම් කාලයක් තමන්ගේ වැඩ කරගෙන නිදහස්ව ස්වාදීනව හිටියහම තමනුත් නිදහසෙන්. ළමයගේ පවුලුත් සමකාමිය්. ",
            "likes": "0"
        },
        {
            "comment": " වයසට ගියාම ළමයින්ගේ ලොකු ගොසවල් සහා ඒ අයගේ ගති පෙවතුම් අල්ලනෙ නැහැ අම්මලට ",
            "likes": "0"
        }
    ]
}