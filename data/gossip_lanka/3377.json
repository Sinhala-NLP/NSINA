{
    "Source": "https://www.gossiplankanews.com/",
    "Timestamp": "3/30/2022 01:12:00 PM",
    "Headline": "\nආණ්ඩුව ගාණෙ කෝටි 18 කින් මොඩිෆයි කරගෙන නැවතී සිටි ගේ තමන්ගෙ කරගත් මෛත්‍රීට යන්න වෙයිද?\n",
    "News Content": "\nමෛත්‍රීපාල සිරිසේන මහතා පරිහරණය කළ කොළඹ, මහගමසේකර මාවතේ පිහිටි නිල නිවස ඔහුටම ලබාදීමට 2019 වසරේ ඔක්තෝබර් මාසයේදී අමාත්‍ය මණ්ඩලය ගනු ලැබූ තීරණය අත්හිටුවමින් ශ්‍රේෂ්ඨාධිකරණය ඊයේ 29වැනිදා අතුරු නියෝගයක් නිකුත් කළේ පෙත්සම් විභාගය අවසන් වන තෙක් බලපැවැත්වෙන පරිදිය.සති හතරකින් මෛත්‍රී බඩු පටවාගෙන යායුතුය. නඩු විබාගයෙන් පසු ගන්නා තීන්දුව අනුව ඔහුට එය අහිමිවේද නැද්ද යන්න ස්ථිරව කියනු ඇත.2019 වසරේ ඔක්තෝබර් මාසයේදී අමාත්‍ය මණ්ඩලය ගනු ලැබූ තීරණය අනුව කටයුතු නොකරන ලෙස දැනුම් දෙමින් වගඋත්තරකරුවන්ට තවත් අතුරු නියෝගයක් නිකුත් කිරීමටද ශ්‍රේෂ්ඨාධිකරණය වැඩිදුරටත් පියවර ගත්තේය. ශ්‍රේෂ්ඨාධිකරණ විනිසුරුවරුන් වන ප්‍රීති පද්මන් සූරසේන, යසන්ත කෝදාගොඩ සහ මහින්ද සමයවර්ධන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ද විසින් මෙම නියෝග  නිකුත් කරන ලදි. \n \n\n\n \nවිකල්ප ප්‍රතිපත්ති කේන්ද්‍රය සහ එහි විධායක අධ්‍යක්‍ෂ ආචාර්ය පාක්‍යසෝති සරවනමුත්තු මහතා ඉදිරිපත් කළ මූලික අයිතිවාසිකම් පෙත්සමකට අදාළ අතුරු ඉල්ලීම් පිළිබඳ විභාගයෙන් අනතුරුව විනිසුරු මඩුල්ල මෙම තීරණය නිකුත් කළේය. මෛත්‍රීපාල සිරිසේන ජනාධිපතිව සිටියදී භාවිත කළ කොළඹ-07, මහගමසේකර මාවතේ පිහිටි නිල නිවස ඔහු විශ්‍රාම යාමෙන් පසුවත් ඔහුටම ලබාදීමට 2013 ඔක්තෝබර් මස 15 වැනිදා අමාත්‍ය මණ්ඩලය විසින් තීරණයක් ගෙන ඇතැයිද, එම තීරණය ගනු ලැබූ අවස්ථාවේ අමාත්‍ය මණ්ඩලයේ ප්‍රධානියා ලෙස මෛත්‍රීපාල සිරිසේන මහතා කටයුතු කළේ යැයිද තමන්ට හිමි වරප්‍රසාද ලබාගැනීම සඳහා තමන්ම මෙලෙස මැදිහත්වීම ආණ්ඩුක්‍රම ව්‍යවස්ථාවට මෙන්ම ජනාධිපති වරප්‍රසාද පනතට පටහැණි යැයිද සඳහන් කරමින් පෙත්සම්කාර පාක්‍යසෝති සරවනමුත්තු මහතා විසින් මෙම පෙත්සම ඉදිරිපත් කරන ලදී. එම ක්‍රියා කලාපයෙන් හිටපු ජනාධිපති මෛත්‍රීපාල සීරිසේන මහතා සිය බලය අයුතු ලෙස පරිහරණය කොට ඇතැයිද, එම කාල සීමාවේදී මහජන මුදල් රුපියල් මිලියන 180ක් වැය කර අදාළ නිවස අලුත්වැඩියා කර ඇතැයිද පෙන්වාදෙන පෙත්සම්කරු පාරදෘෂයභාවයකින් තොරව ගනු ලැබූ මෙම අමාත්‍ය මණ්ඩල තීරණය මගින් ආණ්ඩුක්‍රම ව්‍යවස්ථාවේ 12(1) වගන්තිය යටතේ සහතික කර තිබෙන මූලික මිනිස් අයිතිවාසිකම් උල්ලංඝනය වන බවද පෙන්වාදී තිබිණි. මෙම පෙත්සමට අදාළ අතුරු ඉල්ලීම් පිළිබඳ විභාගය පැවැත්වූ අවස්ථාවේදී හිටපු ජනාධිපති මෛත්‍රීපාල සිරිසේන මහතා වෙනුවෙන් පෙනීසිටි ජනාධිපති නීතිඥ ෆායිස් මුස්තාපා මහතා කරුණු දක්වමින් මෙම නඩුකරයට පාදක වන නිවස සිය සේවාදායකයාගේ නිල නිවස මිස පුද්ගලික නිවසක් නොවන්නේ යැයිද පැවසීය. එම නිල නිවස විශ්‍රාමික ජනාධිපතිවරයා වූ සිය සේවාදායකයා වෙත පිරිනමන ලද්දේ, අමාත්‍ය මණ්ඩලය විසින් ගනු ලැබූ තීරණයක් අනුව යැයිද මෙම නිවස සඳහා අයවැය තුළින් පාර්ලිමේන්තුව මුදල් ප්‍රතිපාදන පවා අනුමත කර ඇතැයිද පෙන්වා දුන් ජනාධිපති නීතිඥවරයා, පෙත්සම්කරු ඉල්ලා සිටින අතුරු නියෝගය නිකුත් කළහොත් සිය සේවාදායකයාගේ ආරක්ෂාවට තර්ජනයක් මතු විය හැකි යැයිද ප්‍රකාශ කළේය. වැරදි සහ නොමග යවන සුළු කරුණු පදනම් කර ගෙන පෙත්සම්කාර පාර්ශ්වය මෙම පෙත්සම ඉදිරිපත් කර ඇතැයි පැවසු මුස්තාපා මහතා, පෙත්සම්කරුවන් ඉල්ලා සිටින අතුරු තහනම් නියෝග නිකුත් නොකරන්නැයිද ඉල්ලා සිටියේය. \n \n\n\n \nමෙම පෙත්සම්කාර විකල්ප ප්‍රතිපත්ති කේන්ද්‍රය වෙනුවෙන් පෙනීසිටි නීතිඥ සුරේන් ප්‍රනාන්දු මහතා කරුණු දක්වමින් මෙම නඩුකරයට පාදක වන නිවස සඳහා පාර්ලිමේන්තුව මගින් මුදල් ප්‍රතිපාදන වෙන්කර ඇතැයි පෙත්සම්කාර පාර්ශ්වය ඉදිරිපත් කරන කරුණු නිවැරදි නොවන්නේ යැයිද, මෙම නිවස හිටපු ජනාධිපතිවරයා වෙත ප්‍රදානය කිරීමට අමාත්‍ය මණ්ඩලය 2019 ඔක්තෝබර් මාසයේදී ගනු ලැබූ තීරණය විශ්‍රාමික ජනාධිපතිවරුන්ගේ හිමිකම් පනතට පටහැණි යැයිද පෙන්වා දුන්නේය. මෙම තත්වය හේතුවෙන් විශ්‍රාමික ජනාධිපති මෙත්‍රීපාල සිරිසේන මහතාට අදාළ නිවස පිරිනැමීමට 2019දී අමාත්‍ය මණ්ඩල ගනු ලැබූ තීරණය අහිටුවීමේ නියෝගයක් නිකුත් කරන්නයි ඉල්ලා සිටියේය. නීතිපතිවරයා වෙනුවෙන් පෙනීසිටි අතිරේක සොලිසිටර් ජනරාල් නෙරීන් පුල්ලේ මහතා කරුණු දක්වමින් ඉදිරිපත් වූ කරුණු අනුව අධිකරණයට සුදුසු යැයි හැඟෙන නියෝගයක් නිකුත් කරන්නයි. ඉල්ලා සිටියේය. ඉදිරිපත් වූ සියලු කරුණු සලකා බැලීමෙන් අනතුරුව මෙම අතුරු තහනම් නියෝගය නිකුත් කළ ශ්‍රේෂ්ඨාධිකරණ විනිසුරු මඩුල්ල මෙම පෙත්සමට අදාළ විරෝධතා ගොනු කරන ලෙස වගඋත්තරකරුවන්ට නියෝග කළ අතර, පෙත්සම විභාගය සඳහා මැයි මස 18 වැනිදා මෙම පෙත්සම යළි කැඳවීමට නියම කළේය.\n \n\n\n \nහිටපු ජනාධිපති මෛත්‍රීපාල සිරිසේන මහතාට සිය නිවස සම්බන්ධයෙන් මුහුණ දීමට සිදුව ඇති තත්ත්වය පිළිබඳව සාකච්ඡා කර තීරණයක් ගන්නා බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පැවසීය.ඒ සම්බන්ධයෙන් අදහස් දක්වමින් දයාසිරි ජයසේකර මහතා පැවසුවේ,“උසාවි තීන්දුව අනුව ඉදිරි කටයුතු සිදුවෙයි. හිටපු ජනාධිපතිතුමාට ඉන්න තැනක් අත්‍යවශ්‍ය වෙලා තියෙනවා.“හිටපු ජනාධිපතිවරයෙක් විදිහට එතුමාට පොළොන්නරුවට ගිහින් ඉන්න බෑනේ.”“ඒ නිසා මේ පිළිබඳව අපි ඉදිරියේදී ගතයුතු තීරණ මොනවාද කියලා සාකච්ඡා කරනවා.” \n",
    "URL": "https://www.gossiplankanews.com/2022/03/maithripala-house-padget-road.html\n",
    "Category": "N/A",
    "comments": [
        {
            "comment": " පාක්‍යසෝති සරවනමුත්තු මහතා කරපු වැඩේ අගය කරන කට්ටිය ලයික් එකක් දාන්න බලන්න ",
            "likes": "+469"
        },
        {
            "comment": " ජනාධිපති උනාම පොළොන්නරුවේ ඉදන් (හිටං හරි) රට පාලනය කරනවා කියපු පොර. ",
            "likes": "+238"
        },
        {
            "comment": " kohomada awe >>>kesel kole bath kanawa wife uyana bath tama kanne kiyapu manussya dan kohomda >>lagga nathiwa ayet election ekta enawane >>>>mun okkoma ekai >>>> rata kawa dan api duk vidinne oni ",
            "likes": "+23"
        },
        {
            "comment": " “හිටපු ජනාධිපතිවරයෙක් විදිහට එතුමාට පොළොන්නරුවට ගිහින් ඉන්න බෑනේ.” ",
            "likes": "-42"
        },
        {
            "comment": " හිටපු ජනාධිපතිවරුන් කොළඹට වෙලා සක්‍රීය දේශපාලනය කරන එකත් රටට තව හෙනයක් තමයි.. ",
            "likes": "+167"
        },
        {
            "comment": " මුගේ පොළොන්නරුවේ ගෙවලුත් රාජ සන්තක කරන්න ඕනේ හරි නම්. හැබැය් ඉතින් මෙහෙම නඩු තීන්දු එක පාරට එන්නේ මූ ආණ්ඩුවට විරුද්ධව ඉන්න නිසා, නැත්තම් මෙච්චර කල් ගියා, ඔය ගැන කිසිම දෙයක් උනාද?. ඕන් අධිකරණයේ ස්වාධීනත්වය. BTW , අර පැනෝරා පේපර්ස් ගැන දාපු කමිටුව රහත් උනාද? ",
            "likes": "+158"
        },
        {
            "comment": " කොහොමද සත්ගුණවත් මෛත්රී ගෙ අහිංසක වැඩ? ",
            "likes": "+85"
        },
        {
            "comment": " මෙතනින් මෙයාව පන්නල \"මහලු නිවාසයක්\" දාන්න: හැබැයි \"විශ්රාම ගිය දේශපාලුවන්ට\" නොවෙයි!. ",
            "likes": "+74"
        },
        {
            "comment": " ආණ්ඩුවට විරුද්ධ උනොත් ගෙයින් දොට්ට පාස්කු ප්‍රහාරයට හිරේ. නැති උනොත් ඒකෙ අනිත් පැත්ත. අර මොකද්ද එක හරි ස්වාධීනයිලු හොදේ. ",
            "likes": "+63"
        },
        {
            "comment": " බොරු ගැමි කමක් මවාගෙන, පැහැදිලි සිංහල කතා කියමින් මිනිස්සු ඉස්සරහා බොරු රඟපාමක් කරන්නේ මේ යකා..අවස්ථාවාදී දේශපාලනේ තවත් එක් පුරුකක්...මූ,නිමල් සිරිපාල,දුමින්ද , අමරවීර ,අලගියවන්න කියන්නේ නියම ඩිල් කාරයෝ...රනිල් හොදයි මූන්ට වඩා මොකද මිනිහා කවදාවත් හංගන්නේ නෑ මිනිහගේ ඇත්ත මූණ..මිනිහා කොහොමත් බටහිර ගැත්ත කියන එක මිනිහා බොරු නැතුව පෙන්නන්නව.අනික ගෝඨ ගේ ගොන් වැඩ වලට මිනිස්සු හැමෝම එක දිගට බනිනකොට මිනිස්සුන්ට මතක නෑ සිරිසේන ඒ දවස් වල දුන්න ගොන් ආතල් වලට ඒ කාලේ මිනිස්සු කොච්චර බැන්නද කියලා... ",
            "likes": "+60"
        },
        {
            "comment": " අපේ රටේ ඇතිවෙලා තියන අවුලට වග කියන්න ඕන එක හු... පුතෙක්. මහජන දේපළ මෙහෙම කොල්ල කනකොට රටක් ඉතුරු වුණොත් තමා පුදුමෙ. ආවේ නං හොරු අල්ලන්න , ගියේ පුළුවන් තරම් හොරා කාල. ",
            "likes": "+58"
        },
        {
            "comment": " \"SARALA \" JANAADHIPATI ",
            "likes": "+54"
        },
        {
            "comment": " All this exciting news really does not happen, he will never leave the house, ruling party will never chase him from the hous, all these are dramas to entertain fools like us., Court case will drag for another 10 yesrs. ",
            "likes": "+34"
        },
        {
            "comment": " අර මොකද්ද එක හරි ස්වාධීනයිලු හොදේ. ",
            "likes": "+30"
        },
        {
            "comment": " පාස්කු මරුසිරාට වැඩිය ලොකු ගෙවලයෙක් තමයි මයිනා. අරලියගහ මන්දිරයයි විශ්‍රාම ජනාධිපති මන්දිරයයි දෙකම පාවිච්චි කරනවා. ඌගෙත් කකට පයින් ගහල එකකින් එළියට දාන්න ඕනැ. ",
            "likes": "+28"
        },
        {
            "comment": " එළ ! සහතික ඇත්ත !! ",
            "likes": "+7"
        },
        {
            "comment": " අනේ හිටං උබලටත් තවම ඉර හද පායන එකනෙ පුදුමේ.එදා උබ අපිට කිව්වෙ මහජන දේපල හොරා කන එවුන් බල්ලෝ බලල්ලු කපුටො වෙලා තමයි ඉපදෙන්නේ කියල.එහෙම කියපු සිරා බලේට ආවට පස්සේ කොහොමද මහජන දේපල වක්කරානු කූලව ගසා කාපු ලස්සන.මැරෙන මොහොතේ හොරා කාපුව මතක් වෙන කොට තමයි උබලට ලේ බඩ යන්නේ.එතකොට ප්රමාද වැඩියි. ",
            "likes": "+26"
        },
        {
            "comment": " mmm sarala thaththa ",
            "likes": "+24"
        },
        {
            "comment": " Usaviya harinam cabinet ekatath thadin avavaada kala yuthui mehema vada nokaranna. Moo chande ivaravela gedara yanava kiyapu ekek. ",
            "likes": "+16"
        },
        {
            "comment": " රටයි ජනතාවයි බිල්ලට දිිලා ලෝකෙ වටෙන්ම ණය අරගෙන ඒකෙන් 70%ක් පමණ හොරා කාපු දේශපාලුවෝ සියලු දෙනාම මහජනතාවට යටත් විය යුතුය.එමෙන්ම ගසා ගන්නා ලද මුදල් සියල්ල නැවත ලබා දිය යුතුය.එමගින් රටේ ණය ප්‍රමාණය 70%ට වඩා ගෙවා රටද ස්වයංපෝශිත කල හැක.අප අපගේ අයිතිය වෙනුවෙන් පෙනි සිටිමු.එක්ව නැගිටිමු හැකි ඉක්මනින්ම ",
            "likes": "+15"
        },
        {
            "comment": " It's ridiculous this kind of facilities are given to our politicians our money. All should be recovered much as possible.. ",
            "likes": "+12"
        },
        {
            "comment": " හිටපු ජනාදිපති උතුමන්ලා බදු මුදලින් නඩත්තු කිරීම අනවශ්‍ය දෙයක්. මන්ත්‍රීලාට පැන්සොන් (pension) දීම වහා නතරකල යුතුය. අපේ වාගේ දුප්පත් ලෝකෙටම නයවී ඇති රටකට මේවා කලනොහැක. ඊලග චන්දයට පෙර අනුර කුමාර මේ ගැන දරණ මතය රටට හෙලිකල යුතුය. ",
            "likes": "+9"
        },
        {
            "comment": " අනේ හිටං උබලටත් තවම ඉර හද පායන එකනෙ පුදුමේ.එදා උබ අපිට කිව්වෙ මහජන දේපල හොරා කන එවුන් බල්ලෝ බලල්ලු කපුටො වෙලා තමයි ඉපදෙන්නේ කියල.එහෙම කියපු සිරා බලේට ආවට පස්සේ කොහොමද මහජන දේපල වක්කරානු කූලව ගසා කාපු ලස්සන.මැරෙන මොහොතේ හොරා කාපුව මතක් වෙන කොට තමයි උබලට ලේ බඩ යන්නේ.එතකොට ප්රමාද වැඩියි. ",
            "likes": "+8"
        },
        {
            "comment": " Me ge auction karanna. Hora salli walin duppath minissunta kanna denna. Aiy mehema raja sapa. Ratata kisi deyak karalla me manussaya. Kelam ahana manussaya.. Meyawa sadahatama gedara yawanna. ",
            "likes": "+4"
        },
        {
            "comment": " පො/නරුවේන් අපු ග්‍රමයා ජනාධිපුටුවටත් අබියෝගයක් කරපු .රට බන්කොලෝත් විනාස කාරි පලනයක් කරපු මධාවි පවුලකටත් අබියෝග කරපු. ඇග පුරාම කපටිකම තියා ගේන ඇල් වතුර නිවලා බොන ක්‍රමයකින් ජනතාව අතරට ඒන. මේතේක් මේ රටට පහල උන බයානකම නයකයා කිවෝත් වැරදි නැ කියලා අපිට🇱🇰👻හිතේනවා.වැඩිය හිතන්න ඒපා මලියන 180 වියදමි කරලා ගේයක් රේපයර් කරගේන ඒක තමන්ගේ කරගන්න ගිය මේ අමුතුම පුද්ගලයා හිතුවේ නැද්ද මම අවේ පො/නරුවේ ගොවි ගෙදරකින් මම මේ නැති කරපු මුදල් රටේ බදු ගේවන බන්කොලොත් වේගේන යන රටක මුදල් කියලා. අනේ හිටන් මේන්න🙏🇱🇰වැන්දා ආයේනමි සසර වසන තාක් කල් හමු නොවේවා කිය පතනවා🇱🇰ලාංකිකයින්.මොහුව කරලියට ගේන්න හදන අමන රැල දැන්වත් මොලේ කල්පනා කරලා පස්ස හැරිලා බලපල්ලා අපි කොතනද ඉන්නේ කියලා🤦🏻 ",
            "likes": "+3"
        }
    ]
}