{
    "Source": "https://www.gossiplankanews.com/",
    "Timestamp": "12/28/2018 02:00:00 PM",
    "Headline": "\nනාරහේන්පිට පොලිස් සැරයන් පිහි ඇනුමකින් මරුට\n",
    "News Content": "\n\n\nනාරාහේන්පිට රෝහල් පොලීසියට අනුයුක්තව සේවය කළ පොලිස් සැරයන්වරයකු තියුණු ආයුධයකින් ඇන සිය නිවෙස තුළදී ඝාතනය කර ඇත.  මෙලෙස ඝාතනය වී ඇත්තේ දකුණු  නිවන්දම ජා-ඇළ පදිංචිව සිටි නිශ්ශංක ජයවර්ධන (49) නමැති දෙදරු පියකු වූ පොලිස් සැරයන්වරයෙකි. ඉකුත් 26දා රාත්‍රී 7.30ට පමණ \nසැරයන්වරයාගේ නිවෙස අසල පදිංචි අසල්වාසියකු හා සැරයන්වරයා අතර රාත්‍රි 8.00ට පමණ යම් ආරවුලක් ඇතිවී බහින්බස් වීමක් සිදුව ඇත.\n\nඑම අවස්ථාවේදී අසල්වැසියා විසින් තියුණු පිහි පාර කිහිපයක් සැරයන්වරයාගේ පපු ප්‍රදේශයට හා පිට ප්‍රදේශයට එල්ල කර තිබේ. ගැටුම සිදුවන අවස්ථාවේ සැරයන්වරයාගේ\n\n\n\n\nබිරිය හා නව හැවිරිදි දියණිය නිවෙසේ සිට ඇත. බරපතළ තුවාල ලැබූ සැරයන්වරයා ප්‍රදේශවාසීන් එක්ව රාගම රෝහලට ඇතුළත් කරන විටත් මිය ගොස් තිබී ඇත. \nමෙම සිද්ධියට අත්අඩංගුවට ගෙන ඇත්තේ ඔහු ජීවත් වූ නිවසට යාබද නිවසේ පදිංචිව සිටි 28 හැවිරිදි එක්දරු පියෙකි.\n\nඔහු හිටපු හමුදා සෙබළක් බවද පැවසේ. \nමෙම ඝාතනය ඉඩම් ආරවුලක් දුරදිග යෑමෙන්  සිදු වුවක් බවද ජා-ඇල පොලීසිය පවසයි.\n\nසැකකරු අධිකරණයට ඉදිරිපත් කිරීමට නියමිතව තිබිණි.ජා-ඇල පොලිසිය  සිද්ධිය සම්බන්ධයෙන් වැඩිදුර පරීක්ෂණ   සිදුකරයි.\n",
    "URL": "https://www.gossiplankanews.com/2018/12/police-officer-killed-narahenpita.html\n",
    "Category": "N/A",
    "comments": [
        {
            "comment": " මම හිතන්නේ මිනිස්සු තම තමන්ගේ ප්රශ්න මේ වගේ තම තමන්ම විසද ගන්න එක තමයි හොද ",
            "likes": "+22"
        },
        {
            "comment": " Bim angalatath mini marana ratak meka . Rata hadanna inna evunuth denne honda aadarsha nemeine . ",
            "likes": "+4"
        },
        {
            "comment": " pihiyen aninna hadana minisage manasa avul ohu magahara giya nam jeevithaya berenava ",
            "likes": "+1"
        },
        {
            "comment": " anna ara range ta mokakda problem ekak  minister post ekak deela nehe kiyala  eeka mee meeni merumata wadaa lokui  vodka ekak beela slove karamuda? ",
            "likes": "-2"
        }
    ]
}