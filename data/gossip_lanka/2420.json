{
    "Source": "https://www.gossiplankanews.com/",
    "Timestamp": "8/31/2020 09:03:00 AM",
    "Headline": "\nරයිගම් ටෙලීස් 2019 උළෙල සැප්තැම්බර් මස 19 \n",
    "News Content": "\n\n\nකොවිඞ් 19 වසංගතය හේතුවෙන් කල් දැමුණු රයිගම් ටෙලීස් 2019 සම්මාන උළෙල එළඹෙන සැප්තැම්බර් මස 19 වැනි සෙනසුරාදා සන්ධ්‍යාවේදී කොළඹ ෂැංග‍්‍රිලා  හෝටල් පරිශ‍්‍රයේදී පැවැත්වීමට කටයුතු යොදා ඇති බව රයිගම් ටෙලීස් ලේකම් කාර්යාලය නිවේදනය කර සිටී.\n\nරයිගම් ටෙලීස් - ජාතියේ ටෙලිසම්මාන උළෙල රූපවාහිනි කෙෂ්ත‍්‍රයේ නියැලි කලාකරුවන්, කාර්මික ශිල්පීන්, විකාශන ආයතන මෙන්ම ප්‍රෙක්‍ෂකයන්ගේ මහත් ප‍්‍රසාදයට පත් ශ‍්‍රී ලංකාවේ රූපවාහිනී ක්ෂෙත්‍රය වෙනුවෙන්  පැවැත්වෙන ප‍්‍රධානතම සම්මාන උළෙල වන අතර, එය වසරේ පළමු කාර්තුව තුළම පැවැත්වීම උළෙලේ සම්ප‍්‍රදාය අනුව පසුගිය මාර්තු 21 වැනි දින පැවැත්වීමට\n\n\n\n\nසියළු කටයුතු සිදුකර තිබුණද  බලපාන ලද කොවිඞ් 19 වසංගතය හේතුවෙන් කල්දැමීමට සිදුවිය.\nමෙවර උළෙලේ සම්මාන සඳහා නිර්දේශිත නාම පසුගිය පෙබරවාරි මස 28 දින කොළඹ  කිංස්බරි හෝටලයේදී පැවැති නිර්දේශිත නාම ප‍්‍රසිද්ධ කිරීමේ උළෙලේදී මේ වනවිටත් ප‍්‍රකාශයට පත්කර ඇති අතර, දිවයිනේ සම්මාන උළෙල සංස්කෘතිය නව මානයකට යොමුකරමින් එහි උත්තකර්ශවත් භාවය තවදුරටත් වඩවමින් මෙවර උළෙල පැවැත්වීම සඳහා ෂැංග‍්‍රිලා හෝටලය තෝරාගෙන ඇත.\nකොවිඞ් 19 වසංගතය හමුවේ රටේ පවතින තත්ත්වයට අනුගත වෙමින්, මෙවර උළෙල පැවැත්වෙන්නේ දැඩි සෞඛ්‍ය ආරක්‍ෂණ රෙගුලාසිවලට යටත්වය. ඒ අනුව උළෙලේ ආරාධිතයන් සංඛ්‍යාව අකමැත්තෙන් වූවද සීමා කිරීමට සිදුවී ඇති අතර, ප‍්‍රමුඛතා පදනමක් යටතේ ආරාධනා පත් යැවීමට කටයුතු කරනු ඇත. මාර්තු 21 වැනි දින නෙළුම් පොකුණේදි පැවැත්වීමට නියමිතව තිබූ උළෙල සඳහා නිකුත් කර තිබූ ආරාධනාපත් වලංගු නොවේ. උත්සවය පැවැත්වෙන ශාලාවට ඇතුල්වීම  අවසර ලැබෙන්නේ නව ආරාධනාපත‍්‍ර ලාභීන්ට පමණි. කෙසේ වෙතත් සම්පූර්ණ උළෙල රූපවාහිනිය ඔස්සේ රසවිඳීමට ප්‍රේක්ෂකයන්ට නුදුරු දිනයකදී අවස්ථාව හිමිවනු ඇත.\nරයිගම් ටෙලීස් උළෙලේදී වසරේ ජනප‍්‍රියතම සම්මාන කුලකය යටතේ ජනප‍්‍රියම රූපවාහිනි නළුවා, නිළිය සහ ටෙලිනාට්‍ය තේරිම සඳහා වන මත විමසුම 2020 අගෝස්තු මස 31 දින නැවත ආරම්භ වන අතර සැප්තැම්බර් මස 18 වන දින මධ්‍යම රාත‍්‍රී 12 දක්වා ක‍්‍රියාත්මක වේ. \nමෙවර රයිගම් ටෙලීස් උළෙල පැවැත්වෙන්නේ 16 වැනි වතාවටය. ඒ අනුව එය නිදහසේ 16 තේමාව යටතේ පැවැත්වෙන්නේ කිසිදු බලපෑමකට යටත් නොවී වචනයේ පරිසමාප්ත අර්ථයෙන්ම අපක්‍ෂපාතීව පැවති සම්මාන උළෙල 16 ක අභිමානය සනිටුහන් කිරීම සඳහාය.\n\n\n\n\n",
    "URL": "https://www.gossiplankanews.com/2020/08/2019-19-sept-raigam-teles.html\n",
    "Category": "N/A",
    "comments": [
        {
            "comment": " සම්මාන දෙන්න තරම් ටෙලි නාට්‍ය තියනවද මේ රටේ දැන්? ",
            "likes": "+18"
        },
        {
            "comment": " ඇයි ද.රෙන දෙවෙනි වමනේ. පකිස්ලංතේ ජනඅප්‍රියම නලු නිලියෝ ඉන්නේ ඒකෙනේ.. ",
            "likes": "+9"
        },
        {
            "comment": " ඇයි දෙවෙනි ඉනිම, හදවතේ කතාව? තව කීයක් තියෙනවද? ",
            "likes": "+5"
        },
        {
            "comment": " ඔන්න දැන් ඉතින් අර දෙවෙනි ඉනිම පිස්සො ටික දෙව්මි හරි අවන්ත හරි ජනප්‍රියම නලු නිලි යුවලට ආවෙ නැත්තන් අනෙක් අයට අපහාස කර කර වැලලෙන්න හදයි  :D ",
            "likes": "+9"
        },
        {
            "comment": " සම්මාන දෙන්න තරම් නිර්මාණාත්මක ටෙලි හැදෙනවද? කොහේ හරි තියන ප්ලොට් එකක් කොපි කරලා ටෙලි හදලා පොරවල් කියලා හිතන් ඉන්න සෙට් එකක් නේ ඉන්නේ. හෙමදාම එක්කෝ පවුලක් ගැන, නැත්නම් ගොන් ලව් එකක් ගැන, නැත්නම් දේශපාලන මෝඩ චුන් එකක් මිස වෙන මොනවද? අලුත් ප්ලොට් එකක් ගැන හිතලා නිර්මාණයක් කරන්න තරම් කෙනෙක් නෑ. කොන්ඩේ ස්ටයිල්, අතේ ෆෝන්, මස් ගොබ පේන්න කමිස අදින, අහවල් එකෙන් එල්ලෙන කලිසම් ඇද ගත්තු, කිසිම විශයානුබද්ද අධ්‍යනයක් කර නැති සෙට් එකක් එක්ක මොන නිර්මානාත්මක ටෙලි ද? ",
            "likes": "0"
        }
    ]
}