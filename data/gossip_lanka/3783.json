{
    "Source": "https://www.gossiplankanews.com/",
    "Timestamp": "11/28/2022 01:30:00 PM",
    "Headline": "\nයාලට නයිට් සෆාරි\n",
    "News Content": "\nයාල ජාතික වනෝද්‍යානය තුළ 'නයිට් සෆාරි' ක්‍රියාත්මක කිරීමට රජයේ අවධානය යොමුව තිබේ. ඒ අනුව නියාමන ව්‍යාපෘතියක් ලෙස වනෝද්‍යානයේ එක් කලාපයක රාත්‍රී කාලයේ වනසතුන් නැරඹීමට ඇති හැකියාව පිළිබඳ සොයා බලා අදාළ ප්‍රදේශයේ 'නයිට් සෆාරි’ ක්‍රියාත්මක කිරීමට අවශ්‍ය පියවර ගන්නා ලෙස විෂය භාර අමාත්‍ය මහින්ද අමරවීර මහතා විසින් නිලධාරීන්ට උපදෙස් දී තිබේ. මීට අමතරව වනෝද්‍යානය තුළට තාවකාලිකව පෞද්ගලික වාහන ඇතුල් කිර්ම අත්හිටුවීමට ගෙන ඇති තීරණය කඩිනමින් ඉවත් කිරීමට කටයුතු කෙරෙනු ඇති බව සඳහන්ය. මේ පිළිබඳ කළ විමසීමේදී වනජීවී හා වනසම්පත් සංරක්ෂණ අමාත්‍යාංශය සඳහන් කර සිටියේ  වනෝද්‍යානය නැරඹීම සඳහා විශාල මුදලක් ගෙවා සෆාරි ජීප් රථ වෙන්කරවා ගැනීමට අඩු ආදායම්ලාභී ජනතාවට ඇති අපහසුව මීට මූලික හේතුව වී ඇති බවයි. පසුගියදා යාල වනෝද්‍යානයේ සතුන්ට හිංසා වන පරිදි වාහන කල්ලියක් විසින් ඒ තුළ අනිසි ලෙස රිය ධාවනය කිරීමේ සිද්ධියට සමගාමීව වනෝද්‍යානය තුළට පෞද්ගලික වාහන ඇතුල් කිරීම තාවකාලිකව අත්හිටුවීමට රජය කටයුතු කරන ලදී. \n \n\n\n \n\nමේ අතර යාල ජාතික වනෝද්‍යානයේ කලාප vi ලෙස නම් කරමින් ලුණුගම්වෙහෙර ජාතික වනෝද්‍යානය යාල වනෝද්‍යානයට අයත් වනජීවී කලාපයක් ලෙසට පසුගියදා පත් කිර්මත් සමග යාල වනෝද්‍යානයට අයත් භූමි ප්‍රමාණය තවත් අක්කර 55,000කින් පමණ විශාල වී ඇතැයි වනජීවී හා වනසම්පත් සංරක්ෂණ අමාත්‍යාංශය ප්‍රකාශ කළේය. ඒ අනුව යාල වනෝද්‍යානයේ දෙස් විදෙස් සංචාරකයන් සඳහා මේ වනවිට විවෘත කර නොමැති ඔන්ඩච්චි  කලාපයද කඩිනමින් විවෘත කිරීමට නියමිතය. විෂය භාර අමාත්‍යාංශය වැඩිදුරටත් සඳහන් කර සිටියේ ලුණුගම්වෙහෙර ජාතික වනෝද්‍යානය එක් කිරීමට ප්‍රථම යාල වනෝද්‍යානය වර්ග කිලෝමීටර් 1,260කින් සමන්විත වූ බවයි.(නිදර්ශනි චික්‍රමසිංහ) \n \n\n\n \n\n\n",
    "URL": "https://www.gossiplankanews.com/2022/11/yala-night-safari.html\n",
    "Category": "N/A",
    "comments": [
        {
            "comment": " දවල් කරන්න බැරී දෙවල් රාත්‍රියට කරන්න වෙන්න ඇති . ",
            "likes": "+43"
        },
        {
            "comment": " මුන්ට අමු කැවිලද කොහෙද , නයිටි සෆාරි කරනවද සවභාවික වනාන්තරවල, ඒවට වෙනම තැන් හදල හීලෑ ⁣වුන සතුන් දාල කරන වැඩක්. මුන් හිතාගෙන ඉන්නෙ යාල සෆාරි කිවිවම ඒක ඇතුලෙ නයිට් සෆාරි දාල නයිටි ක්ලබ් එකකුත් කරන්න පුලුවන් කියල . , ",
            "likes": "+11"
        },
        {
            "comment": " යකෝ රෑටවත් ඔය සත්තුන්ට නිදහසේ ඉන්න දීිපිය! ",
            "likes": "+41"
        },
        {
            "comment": " Vehicle saddeta baya SATHTHU TA. nidahase. Nidaaganna DEEPALLA  RATA KAALA DOLLERS Geena MANU SATHTHU ",
            "likes": "+28"
        },
        {
            "comment": " මොලේ යන්තම් හරි තියෙන එකෙකුට තේරෙනවානෙ සත්තුන්ට නිදහසේ ඉන්න යම් වෙලාවක් දිය යුතුයි කියල. ඉන්න සත්තු ටික විනාශ කරන්න තමයි මූ හදන්නෙ. අනික දවල් කාලයටවත් හරියට අභය භූමිය පාලනය කරගන්න බැරි මේ වගේ පින්ගුත්තරයන්ට පුලුවන්ද රෑට පාලනය කරන්න. ",
            "likes": "+21"
        },
        {
            "comment": " the animals of the parliment will be night duty as well hehehe ",
            "likes": "+15"
        },
        {
            "comment": " අපි රටක් විදියට මුදල් උපයන්න ඕනේ කියන තැන සහ ඒ වෙනුවෙන් අලුත් දේවල් අත්හදා බලන්න ඕනේ කියන තැන මන් ඉන්නවා. ඒ උනාට ඔය වැඩෙන් වන සතුන්ට වෙන හිරිහැරය ගොඩක් වැඩියි. අපි ගෙදර නිදන් ඉන්න වෙලාවට කවුරු හරි ගොඩක් සද්ද කලොත් අපිට නිකන්ම කේන්තික් එනවා. රෑ නිදාගන ඉන්න තැන ලයිට් එක දැම්මොත් ඒ වෙලාවට උපරිමටම කේන්ති එනවා. ඉතින් මේ සත්තුත් අපි වගේ තමයි. නයිට් සෆාරි හොද දෙයක් බව සතුන්ගේ පැත්තෙන් හොද දෙයක් බව පෙන්නේ නැහැ. නමුත් අපිට පුළුවන් රෑට සතුන්ගේ හැසිරීම research කරන දෙස් විදෙස් පර්යේෂකයන්ට, photographer ලට එන්න පහසුකම් හදන්න. ඒ අය දවල්ට කදවුරු බැදලා වුර්තියෙන්ම රෑට කිසිම සද්දයක් සතුන්ට පේන කිසිම ලයිට් එකක් පාවිච්චි නොකරන අය. අනික පිටරටින් එහෙම අය එන්න පුරුදු උනොත් ඔය නයිට් සෆාරි සුදන් (සහ අපේ අය) වගේ නෙවේ හොද ඉහල මිලක් උනත් ටිකට් එකට ගෙවයි හොදට පරිසරය ඒ වැඩේට තිබ්බොත්. ",
            "likes": "+11"
        },
        {
            "comment": " This man always do childish things. No brain to think. Just do what ever comes to his mind. How this country can develop when this type of brainless people are given power. God please help us. ",
            "likes": "+11"
        },
        {
            "comment": " අනේ මන්දා රෑට සත්තු පනින්නේ නැද්ද ",
            "likes": "+10"
        },
        {
            "comment": " සත්තු කැමතිද? ",
            "likes": "+9"
        }
    ]
}