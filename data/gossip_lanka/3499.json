{
    "Source": "https://www.gossiplankanews.com/",
    "Timestamp": "6/30/2022 03:00:00 PM",
    "Headline": "\nවසර 2035 වනවිට යුරෝපය තුළ ඩීසල් සහ පෙට්‍රල් වාහන අලෙවිය තහනමට අනුමැතිය\n",
    "News Content": "\nයුරෝපය තුළ අභ්‍යන්තර දහන එන්ජින් සහිත ඩීසල් සහ පෙට්‍රල් වාහන අලෙවිය වසර 2035 වසර වනවිට තහනම් කිරිම සදහා අනුමැතිය ලබාදීමට යුරෝපා සංගමය පියවර ගෙන ඇතැයි පවසයි.  මේ දිනවල  පැවැත්වෙන යුරෝපා සංගමයේ පරිසර අමාත්‍යවරුන්ගේ හමුවේදී මේ පිළිබඳ අනුමැතිය හිමිව තිබේ. \n \n\n\n \nමේ හරහා එහි සාමාජික රාජ්‍යයන් 27 හි කාබන් ඩයොක්සයිඩ් විමෝචනය ශුන්‍යයක් බවට පත් කිර්ම අරමුණ වී ඇත. ඒ අනුව යුරෝපා සංගමයේ මෝටර් රථ නිෂ්පාදකයන් වසර 2035 තෙක් වසරකට නිපදවන අභ්‍යන්තර දහන එන්ජින් සංඛ්‍යාව 10,000කට කඩා අඩු විය යුතු බවටත් තීරණය කෙරී තිබේ.මෙම වාහන අලෙවිය තහනම් කිරීම පිළිබඳ තීරණය පළමුවරට යෝජනා කෙරුණේ 2021 ජුලි මාසයේදීය. ඒ අනුව යුරෝපා සංගමය තුළ පෙට්‍රල් සහ ඩීසල් වාහන අලෙවිය තහනම් කිරීම මෙන්ම 2035 වසරේ සිට වාණිජ සැහැල්ලු වාහන සම්පූර්ණයෙන්ම විදුලි එන්ජින් සහිත වාහන බවට පත් කිරීමත් සැලසුම විය. \n \n\n\n \nවිශේෂයෙන්ම වසර 2050 වන විට යුරෝපය තුළ මෝටර් රථ හරහා සිදුවන කාබන් විමෝවනය ශුන්‍ය කිරීමේ අපේක්ෂාව යටතේ මෙම යෝජනාව ඉදිරිපත් විය. එහිදී යුරෝපා සංගමයේ සාමාජිකයන් වන ජර්මනිය සහ ඉතාලිය මේ පිළිබඳ වන ඉල්ලීම සිදු කළ අතර, අනෙකුත් සාමාජික රාජ්‍යයන්ද ඊට අනුමැතිය ලබා දුණි. ඒ අනුව පොසිල ඉන්ධන නොවන කෘත්‍රිම ඉන්ධන හෝ බැටරි බලයෙන් ක්‍රියාත්මක දෙමුහුන් මෝටර් රථ යනාදී අනාගත පරිසර හිතකාමී විකල්ප තාක්ෂණයන් වෙත යොමු වීමට ඔවුන් එකගතාව පළ කර තිබේ. \n",
    "URL": "https://www.gossiplankanews.com/2022/06/europe-electric-vehicles.html\n",
    "Category": "N/A",
    "comments": [
        {
            "comment": " We did it 2022 in Sri Lanka!  We already achieved zero emission simply by looting public money! ",
            "likes": "+66"
        },
        {
            "comment": " ලංකාවෙනම් දැනටමත් තහනම්. ඒකනිසා තියන ඒවට දුවන්න තෙල් දෙන්නෙ නැහැ. අපි බටහිර අධිරාජ්යවාදීන්ට වඩා ඉදිරියෙන් ඉන්න ‍යඛ්කු බොලව්. අපේ ඇගේ දුවන්නෙ සිංහ ලේ ",
            "likes": "+51"
        },
        {
            "comment": " උන් දේශපාලකයෝ අනාගතය plan කරනකොට අපේ දියවන්නා අම්බාරුවෝ හොරා කාල උන්ගේ පරම්පරාව යුරෝපයේ පදින්චිකරගන්න plan කරනවා. රට ගල් ය යුගයට යනවා ",
            "likes": "+30"
        },
        {
            "comment": " Why wait till 2035? Learn from Sri Lanka; we have banned all, not just fossil fuel, motor vehicle sales since 2019. ",
            "likes": "+17"
        },
        {
            "comment": " 2035 wanavita barakaraththayen gaman yana api ",
            "likes": "+11"
        },
        {
            "comment": " Indra Traders la import karanna denma patan gani. ",
            "likes": "0"
        },
        {
            "comment": " Basil sir, please implement this in Sei Lanka. Only Gota sir and Basil sir has a vision die this country. Mahinda did is now old. We want Namal sir take power and rescue our country ",
            "likes": "-2"
        },
        {
            "comment": " 2030 විතර වෙනකොට ඩීසල් පෙට්‍රල් වලට දියුණු රටවල්වල තියෙන ඩිමාන්ඩ් එක අඩු වුනාම තෙල් මිල අඩුවෙනවා. පාවිච්චි කරපු වාහන මිලත් හොඳටම අඩුවෙනවා. ඒනිසා අපිට හොඳ වාහන අඩු මිළට පාවිච්චි කරන්න පුළුවන් වෙනවා. දැන්ම වාහන ගන්න එපා. තව අවුරුදු 5 ක් ඉවසන්න. ",
            "likes": "-2"
        }
    ]
}