{
    "Source": "https://www.gossiplankanews.com/",
    "Timestamp": "6/30/2020 11:00:00 AM",
    "Headline": "\nග්‍රීන් කාඩ් එකකින් ඇමරිකන් හමුදාවට ගිය ලාංකිකයා\n",
    "News Content": "\n\n\n\nකුඩා කල සිට දකින සිහින වෙනුවෙන් අප කැප වුණත් ඇතැම් අවස්ථාවලදී ඒ සිහින විසින්ම අපව\nප්‍රතික්ෂේප කරනවා. එහෙම ප්‍රතික්ෂේප වුණු හීන හිතේ දරාගෙන ජීවත් වෙද්දී අහම්බෙන් හෝ ඒ හීනයට\nයන්න මගක් හමුවෙනවා නම් එය අනිවාර්යෙන්ම ඉතා විශාල භාග්‍යයක්.\nඅනූජ් පූජිත ගුණවර්ධන කියන්නේ කුඩා කාලයේ ඉඳලාම හමුදා නිලධාරියෙකු වීමට හීන දැකපු අයෙක්. නමුත්\nඅනූජ්ගේ හීනය තෙවරකට වැඩි වතාවක්ම බිඳ වැටෙනවා. හීනය හිතේ තබාගෙනම\nපවුලේ සුබසිද්ධිය\nවෙනුවෙන් කටයුතු කරන අනූජ්ට අහම්බයකින් හමුදා නිලධාරියෙකු වීමට අවස්ථාවක් ලැබෙනවා. ඒ ඇමරිකානු\nගුවන් හමුදාවට.\n\n\n\n\n\nඔහු මේ වනවිට ඇමෙරිකානු ගුවන් හමුදාව සතු 'ලොව බලගතුම ප්‍රහාරක හෙලිකොප්ටර් යානය'\nඅලුත්වැඩියා කරන ඉංජිනේරු සෙබළෙක්. ලාංකිකයෙක් ලෙසත්, හීනයක් සැබෑ කර ගැනීමට දිගු කාලයක්\nජීවිතය කැපකළ පුද්ගලයෙකු ලෙසටත් අනූජ් අපට ඉතා වැදගත් වෙනවා. මේ නිසාම අනූජ්ගේ කතාව\nකියන්න ඔහුව 'අද'ට සම්බන්ධ කරගන්න අපි හිතුවා.\n\n_*කුඩා කාලේ ඉඳලාම නිල ඇඳුමට ආදරය කළා*_\n\nමම ඉපදෙන්නේ අම්පාරේ. මූලික අධ්‍යාපනය ලබන්නේ අම්පාර ගාමිණී මහා විද්‍යාලයෙන්. ඊට පස්සේ\nමම උසස් අධ්‍යාපනය හදරන්න කොළඹ අශෝක විද්‍යාලයට එනවා. අපිට පොඩි කාලේ ඕන දෙයක් කරන්න\nගෙදරින් නිදහසක් දීලා තිබුණා. ඒ කාලේ හරිම ලස්සනයි. පොඩි කාලේ ඉඳලාම මම හමුදා නිල ඇඳුමට\nආදරය කළා. ඒ වගේම මම පොඩි කාලේ ඉඳලාම හමුදා නිල ඇඳුමට, හමුදා නිලධාරීන්ට ගරු කළා.\nමගේ වයසේ අනිත් ළමයින් වෛද්‍යවරු, ඉංජිනේරුවරු, ගුරුවරු වෙන්න හීන දකිද්දී මම හිතුවෙම හමුදාවට\nබැඳෙන්න. මම දන්නේ නැහැ ඒ අදහස කොහොමද ආවේ කියලාවත්. කොහොමත් පොඩි කාලේ ඉඳලාම ඕන\nවෙලා තිබුණේ හමුදා නිල ඇඳුමක් අඳින්නම තමයි.\n\n_*බඳවා ගැනීම් තුනකින්ම ප්‍රතික්ෂේප වෙනවා*_\n\nයුද්ධ කාලයේදී හැමතිස්සෙම වගේ හමුදාවට සොල්දාදුවන් බඳවා ගැනීම් සිදුකළානේ. මම හිතන්නේ ඒ\nකාලේදී මාස හයෙන් හයට වගේ බඳවා ගැනීම් තිබුණා. 2004 වසරේදී මම පළමු වතාවට ගුවන්\nහමුදාවට බැඳෙන්න ඉල්ලුම් කරනවා. ඒ ගුවන් හමුදා කැඩෙට් නිලධාරියෙක් විදිහට. එතකොට මට වයස\nඅවුරුදු 19ක් විතර ඇති. කොහොම හරි පළමුවන යෝග්‍යතා පරීක්ෂණයේදීම අසමත් වෙනවා. ඒ හමුදාවට\nඅවශ්‍ය වන උස බර සහ පපු ප්‍රමාණය මගේ ශරීරයේ තිබුණේ නැහැ කියලා. ඒ අසමත් වීම මට\nලොකුවට දැනෙන්නේ නැහැ. මොකද එතකොට මට වයසත් තිබුණා. අනික ඒ මගේ පළවෙනි අත්දැකීමනේ.\nඊට පස්සේ ඊළඟ වසරේදීත් මම ඉල්ලුම් කරලා යෝග්‍යතා පරීක්ෂණයට යනවා. එතකොට නම් විශාල\nබලාපොරොත්තුවකින් ගියේ. නමුත් ඒ අවුරුද්දේත් මම අසමත් වෙනවා. මගේ බරයි, පපු ප්‍රමාණයයි ඒ\nවෙද්දීත් ඒ ගාණමයි තිබිලා තියෙන්නේ.\n\nඉතින් ඒ නිසා එහෙ හිටපු නිලධාරීන් කිව්වා &ඔහොම ඇවිත් හමුදාවට බැඳෙන්න බැහැ, හොඳට කාලා ඇඟ\nහදාගෙන එන්න* කියලා. එතනදී නම් මම ඇත්තටම කඩාගෙන වැටුණා. මොකද මගේ වයසේ අනිත් යාළුවෝ\nඒ වෙද්දිත් විවිධ විධායක ශ්‍රේණිවල රැකියා කරනවා. මම මගේ හීනය වෙනුවෙන් කැප වෙලා පරාද\nවෙලානේ. මට ඇත්තටම මගේ යාළුවෝ, සාමාන්‍ය අය වගේ වෙන්න අවශ්‍ය වුණේ නැහැ. මට ඕන\nවුණේ හමුදා නිලධාරියෙක් වෙන්න.\n\n ඊළඟට මම තුන්වෙනි වතාවේදී අපරාධ පරීක්ෂණ දෙපාර්තමේන්තුවේ නිලධාරියෙක් හැටියට සේවය\nකරන්නත්, අයදුම්පත් යොමු කරනවා. ඒකේදී මට ලියුමක් එනවා මාව බඳවා ගන්න බැහැ කියලා. ඒකට\nහේතුව මොකද්ද කියලවත් ඒ ලියුමේ සඳහන් කරලා තිබුණේ නැහැ. ඒ ගැන අහන්න, කතා කරන්නවත් කවුරුත්\nඅපි දන්නේ නැහැ එතකොට. ඊට පස්සේත් මම අවුරුදු කිහිපයක්ම ආරක්ෂක අංශවලට බැඳෙන්න ඉල්ලුම් කරත්\nඒ හැම අවස්ථාවකදීම වගේ මට යන්න බැරි තත්ත්වයේ හේතු ලැබුණා.\n\nමේ ප්‍රතික්ෂේප වීම් නිසාම මම ආයෙත් ආරක්ෂක අංශයේ රැකියාවලට අයදුම් කළේ නැහැ. ඒත් ආරක්ෂක\nඅංශයකට එකතු වෙන හීනේ හිතේ රැඳිලා තිබුණා. ඔය කාලේදී පවුලේ වගකීමත් මගේ කර මත පැටවුණා.\nඉතින් මගේ හීනත් බොඳ කරගෙන ඒ වගකීම් ඉටු කරන්න මට මහන්සි වෙන්න සිදුවුණා. ඊට පස්සේ මම\nපෞද්ගලික ආයතන කිහිපයකම විවිධ රැකියා කළා.\n\n_*ග්‍රීන් කාඩ් එකකින් ඇමෙරිකාවට එන්න ලැබෙනවා*_\n\n2008 වසරේදී මුළු ලෝකයම විශාල මූල්‍ය අර්බුදයකට මුහුණ දුන්නා. එතකොට මම සහ මගේ හිතවතුන්\nපිරිසක් මැදපෙරදිග රැකියා සඳහා ලංකාවෙන් ආවා. මැදපෙරදිග අවුරුදු හතරක් විතර වැඩ කරලා\nආයෙත් ලංකාවට ආවා. ඒ කාලේදී මගේ යාළුවෙක් මම වෙනුවෙන් ඇමෙරිකාවට ග්‍රීන් කාඩ් එකක් දාලා\nතිබුණා. ඇත්තටම මම දන්නෙත් නැහැ ඔහු මම වෙනුවෙන් ග්‍රීන් කාඩ් එකකට අයදුම් කරලා කියලා.\nකොහොමහරි ඒ ග්‍රීන් කාඩ් එක ලැබිලා මම ඇමෙරිකාවට ආවා. ඇමෙරිකාවට ඇවිත් මෙහේ අධ්‍යාපනය\nහැදෑරුවා. මොකද අපේ අධ්‍යාපන රටාවයි ඇමෙරිකාවේ අධ්‍යාපන රටාවයි සම්පූර්ණයෙන්ම වෙනස්. ඒ\nනිසා හැමදේම සම්පූර්ණයෙන්ම ඉගෙන ගන්න වෙනවා.\n\n\n\n\n\n_*නොහිතපු වෙලාවක හීනයට යන්න පාර කැපෙනවා*_\n\nඒ කාලයේදී ඇමෙරිකාවේ උසස් පාසල්වලට හමුදා නිලධාරීන් ඇවිත් හමුදාවට බඳවා ගැනීමට වැඩසටහන්\nපවත්වනවා. මම අධ්‍යාපනය හදාරපු පාසලටත් දිනක් ඇමෙරිකානු හමුදා නිලධාරීන් ඇවිත් ඒ වගේ\nවැඩසටහනක් පැවැත්වුවා. අපිත් සහභාගි වුණා. එතනදී මම ඒ වැඩසටහන්වලට හොඳට ඇහුම්කන් දීගෙන\nසිටියා. මොකද ඒ මම ආසම විෂයක් නිසා. මගේ හමේ වර්ණයත්, ශරීර ස්වභාවයත්, කොණ්ඩේ ස්වභාවයත්\nටිකක් වෙනස් නිසා ඒ නිලධාරීන් මම ගැන විශේෂ අවධානයක් දීලා හිටියේ. එක නිලධාරියෙක් එකපාරටම\nමගෙන් අහනවා &ඇමෙරිකානු හමුදාවට බැඳෙන්න කැමති නැද්ද කියලා*. ඒ වෙලාවෙදී මම දෙපාරක්\nහිතන්නේ නැතුව ඔවුන්ට &කැමතියි* කියලා උත්තර දුන්නා. ඊට පස්සේ ඔවුන්ගේ ලිඛිත පරීක්ෂණ, යෝග්‍යතා\nපරීක්ෂණ හැම එකටම මම සහභාගි වුණා. ඒ හැම එකකදීම මම සමත් වුණා. ඊට පස්සේ ඇමෙරිකානු\nහමුදාවට මාව බඳවා ගත්තා.\n\nඇමෙරිකානු හමුදාවේ මූලික පුහුණු වීම මාස තුනයි. ඒක සාමාන්‍යයෙන් ලංකාවේ හමුදා පුහුණුවලට වඩා\nඉතා අමාරු පුහුණුවීමක්. කොච්චර හිතේ හයිය තිබුණත් සමහර වෙලාවට දරාගන්නම බැරි තැන්වලදී ඒක\nඅත්හැරලා යන්න හිතෙනවානේ. මේ මූලික පුහුණුවේදී මටත් එහෙම අවස්ථාවකට මුහුණ දෙන්න සිදුවුණා. ඒ\nපුහුණුවීම අතරතුරදී මම මගේ යාළුවෙකුට කිව්වා මට මේ පුහුණුව අමාරුයි, මට ඉවත් වෙලා ගෙදර යන්න\nඕනේ කියලා. ඔහුට මම ඊට කලින් කියලා තිබ්බේ මම ලංකාවේ ඉද්දී ආසාවෙන් හිටියේ හමුදාවට\nබැඳෙන්න කියලා.\n\nඒ නිසාම ඔහු මාව දිරි ගැන්වූවා මට ඉවත් නොවී ඉන්න කියලා. අපිට වඩා ඉහළ නිලධාරීන්, මගේ\nයාළුවෝ හැම කෙනාම තම තමන්ව දිරිමත් කරන්න එකතු වෙලා සිටියේ. ඒ නිසා මට මගදී පුහුණුව දාලා\nයන්න හිතුණත් ඒක කරන්න හිත හදාගන්න බැරි වුණා. ඇමෙරිකානු ජාතිකයන්ට අමතරව ඇමෙරිකානු හමුදාවේ\nකැනේඩියානු, පාකිස්තානු, මෙක්සිකානු ජාතිකයෝ ඇතුළු ලොකේ හැම රටකම වගේ අය ඉන්නවා. ඒ\nහැමෝම එකට එකතු වෙලා ඉන්නේ හැම මොහොතේදීම. ඒ අය හැමෝටම ඒ විදිහට සලකන්නේ. ඒ ආදරය\nඇමෙරිකානු හමුදාව තුළ හදනවා. මම හිතනවා ඒක තමයි ඔවුන්ගේ සාර්ථකත්වයේ රහස.\n\n'පැජී' ප්‍රහාරක ගුවන් යානයේ ඉංජිනේරු සෙබළෙකු ලෙස සේවයට බැඳෙනවා\n\nඇමෙරිකානු හමුදාවට බැඳෙන්නේ ඇමෙරිකාවෙන්ම සියයට එකක් වගේ ප්‍රමාණයක්. ඒ අයගෙනුත් ගුවන්\nයානා ක්ෂේත්‍රයට එකතු වෙන්නේ බොහොම සුළු පිරිසක්. ඒ සුළු පිරිසෙන් එක් අයෙක් වීමේ වාසනාව මට\nහිමි වුණා. මම 'පැජී හෙලිකොප්ටර්' අලුත්වැඩියා කරන ඉංජිනේරු සෙබළෙකු විදිහට සේවයට බැඳුණා.\n'පැජී' ප්‍රහාරක යානය හඳුන්වන්නේ දැනට ලෝකයේ තිබෙන බලගතුම ප්‍රහාරක යානය ලෙසයි. පැජී\nසේවය සඳහා මම සති විස්සක් පමණ වෙනමම පුහුණුවීම් කළා. මම හමුදාවට බැඳිලා තවම අවුරුදු\nඑකහමාරයි. පොඩි කාලේ ඉඳලා දැකපු හීනය හැබෑ වෙන්න ගොඩක් කාලයක් ගියා.\n\n_*ඒ දැනෙන සතුටේ තරම කියාගන්න බැහැ*_\n\nතමන්ගේ හීනයක් අත් නොහැර ඒ ඔස්සේම ගිහිල්ලා ඒක හැබෑ වුණාම ඒ සතුට ගොඩක් විශාලයි. තමන්ගේ\nඉලක්ක ප්‍රශ්න හමුවේ අත්හරින්නේ නැතුව, හැම වෙලාවෙම ඒ වෙනුවෙන් කැප වෙනවා නම් අනිවාර්යෙන්\nඒක හැබෑ වෙනවා. මම තවමත් සතුටෙන් ඉන්නේ මම ප්‍රශ්න, පසුබැසීම්, ප්‍රතික්ෂේප වීම් ගැන\nකනගාටු නොවී ඒ වෙනුවෙන්ම කැප වුණු එකට. වයස, ජාතිකත්වය, ශරීර ස්වභාවය, වර්ණය, භාෂාව\nවගේ සමාජය විසින් මිනිස්සුන්ව කොටු කරලා තිබෙන නිර්ණායක කිසි දෙයක් තමන්ගේ හීනයකට අදාළ කරගන්න\nහොඳ නැහැ.\n\nතමන්ගේ හිතේ යම් දෙයක් තිබෙනවා නම් ඉටු කරගන්න ඕනේ කියලා ඒ වෙනුවෙන් මහන්සි වෙන්න. මම\nහමුදාවට බැඳෙනකොට මගේ වයස අවුරුදු තිස් හතරයි. ඒ වෙනකොට මගේ උස, බර, පපු ප්‍රමාණය\nඇමෙරිකානු හමුදාවට අවශ්‍ය ප්‍රමාණයට හැදිලා තිබුණා. හමුදාවේ ඉද්දී අපි නිතරම දුවනවා,\nක්‍රීඩා කටයුතු කරනවා. අපි අපේ ශරීර යෝග්‍යතාව ගැන නිතරම සැලකිලිමත් වෙනවා. මාත් එක්ක\nඉන්න අනිත් හැමෝම අඩි හය හත උස අය. ඒ අයත් එක්ක බැලුවාම මම හරිම පොඩියි සහ වයසින්\nවැඩිමල්. ඒත් ඒක ඒ කාටවත් ප්‍රශ්නයක් වුණේ නෑ. ඇමෙරිකානු හමුදා අංශවල තවත් ලාංකිකයෝ ඉඳලත්\nතියෙනවා. තවම රාජකාරි කරන අයත් ඉන්නවා. ඇමෙරිකානු හමුදාවට එකතු වෙනවා නම් අනිවාර්යෙන්ම\nඔවුන් ඇමෙරිකානු පුරවැසිභාවය ලබාගත යුතුයි.\n\nමගේ නංගිත් දැන් ඇමෙරිකාවේ ඉන්නේ. අම්මා නම් රට දාලා එන්න බැහැ කියලා තවම ලංකාවේ\nඉන්නේ. එයාලා හැමෝම අද මං ඉන්න තත්ත්වය ගැන සතුටු වෙනවා සහ ආඩම්බර වෙනවා.\n\n- කැලුම් දේවින්ද්‍ර\n\n\n\n\n\n\n",
    "URL": "https://www.gossiplankanews.com/2020/06/usa-anuj-story.html\n",
    "Category": "N/A",
    "comments": [
        {
            "comment": " OMG. I was truly happy about you. Godak kalekin ahapu honda deyak. All the best ",
            "likes": "+146"
        },
        {
            "comment": " Congratulations . ",
            "likes": "+63"
        },
        {
            "comment": " Great to hear about your story brother. Congratulations! Please educate your friends in Sri Lanka, how most of them in developed countries don't care about race, religion, colour ect and rules in place to impose that. Cheers! ",
            "likes": "+50"
        },
        {
            "comment": " LMFO you watch too much propaganda. ",
            "likes": "-7"
        },
        {
            "comment": " Every country have racists and most/all? of the developed countries are much larger than Sri Lanka so it's practically impossible to have more racist people in Sri Lanka than those \"developed\" countries.  You just want to feel superior or you had some bad experience in Sri Lanka so now you make comments on the internet about a whole country based on that.  If that's not true then you should make a counterpoint instead of down-voting just because you didn't want to hear the truth. ",
            "likes": "-1"
        },
        {
            "comment": " ශා නියම නියම යි මල්ලි ,,,දැන් ඉතින් අපේ ගොබ්බන්පිලයා ගේන ,ඔය මොකක්ද කියන, මස්තබාල්දු ගිවිසුම ගැහුවාම. ඔයා ඇමරිකන් යුනිෆෝම් එකෙන් මෙහාට ගොඩබහින්න එත්කොට ඔය සහෝදර සමාගමට කඩේයන අපේ තරු ඔටුනු ගහගත්තු ඔටුවො සෙට් එකට වෙන්නෙ ඔයාට සැලියුට් ගහන්න ",
            "likes": "+30"
        },
        {
            "comment": " \"සහෝදර සමාගමට කඩේයන අපේ තරු ඔටුනු ගහගත්තු ඔටුවො සෙට් එකට \"  You are insulting the Sri Lankan Army and forces, right ?? ",
            "likes": "+5"
        },
        {
            "comment": " You are a role model to show if you have a dream go for it and you can win regardless of what ever you think you are lacking. This story tells you no matter where you live or how much power or money you have the only thing you need for your desired destination is your continuous effort, own motivation and dedication. You don't forget your family and the country which are also good qualities of you. Good luck ",
            "likes": "+18"
        },
        {
            "comment": " Excellent congratulations ",
            "likes": "+13"
        },
        {
            "comment": " Congratulations We are so proud of you. This is a good lesson for Sri Lankan government too. Age, gender, height, weight is not a barrier to be a good officer. ",
            "likes": "+8"
        },
        {
            "comment": " hehe dan katawath americave war crimes gana mathaka naha. ",
            "likes": "+1"
        },
        {
            "comment": " Speak for yourself... Many of us DO remember, and continue to point it out. ",
            "likes": "+5"
        },
        {
            "comment": " well good on you ",
            "likes": "+3"
        },
        {
            "comment": " Proud of you son. ",
            "likes": "0"
        },
        {
            "comment": " ALL THE VERY BEST BROTHER! VERY PROUD OF YOU! ",
            "likes": "0"
        },
        {
            "comment": " This is called luck....!!all the best ",
            "likes": "0"
        },
        {
            "comment": " be careful from bayyians! ",
            "likes": "0"
        },
        {
            "comment": " No hate on him but it would have been better if he went to Canada instead. The US of today is a deeply divided land of high inequalities. The \"American Dream\" has become the \"American Nightmare\". ",
            "likes": "0"
        },
        {
            "comment": " \"බඳවා ගැනීම් තුනකින්ම ප්‍රතික්ෂේප වෙනවා\"  This statement is 1000% true. When I apply for a grant they never allowed me to continue my research. I bought several instruments and chemicals as well to start my research work. The University did not want to allocate a seperate area. Grants were not available.  Went back to the USA and today I have over 50 peer reviewed publications in index journals and have over 2500 citations.  If I were in Siri Lanka where the qualified are rejected and uneducated idiots are accepted, I would never be able to get even 2 abstract Submissions.  Thanks Banana Republic for sending the qualified to over seas. ",
            "likes": "+48"
        },
        {
            "comment": " 👏👏👏 ",
            "likes": "0"
        },
        {
            "comment": " But you got your main education from Sri Lanka correct? and it's free. So you can at least respect that and don't forget the teachers that changed your life. ",
            "likes": "-8"
        },
        {
            "comment": " baila epa ",
            "likes": "-1"
        },
        {
            "comment": " united snakes of americunts ",
            "likes": "-15"
        },
        {
            "comment": " නියමයි... දැන් ඇමරිකාවට ලංකාව යටත් කර ගන්න එක තවත් ලේසි වුණා.... ඇයි කැළේ නසන්න කැළේ ගහක්ම ඕනෙයි කියනවනේ... ",
            "likes": "-19"
        },
        {
            "comment": " If America wants they can take over SL in few hours (with or without this guy), get out of the well you are in. Admire his success. People like you are the reason why Sri Lanka in this pathetic state. ",
            "likes": "+7"
        },
        {
            "comment": " Stupid! ",
            "likes": "+1"
        },
        {
            "comment": " Great bro..wish you all the very best...හැබැයි අමාරුවෙං හරි මෙහෙ හමුදාවට බැඳුනනං..ඔයාටත් වීරෝධාර රණවිරුවෙක් වෙන්ඩ තිබුන..අපරාදෙ.. ",
            "likes": "-19"
        },
        {
            "comment": " ohe hamudawe padiya madi lu kollata ",
            "likes": "0"
        },
        {
            "comment": " This shows that joining the american forces are much easier than the Srilankan forces. In 1968 I tried to join the Navy and they refused me because I was not tall enough. I do not understand why you people maker a big fuss about this soldier . All this shows that Srilankan standerdeds are much hire than the rest of the world. ",
            "likes": "-5"
        }
    ]
}