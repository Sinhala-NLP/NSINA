{
    "Source": "https://www.gossiplankanews.com/",
    "Timestamp": "2/28/2023 11:49:00 AM",
    "Headline": "\nරාජ්‍ය සේවක වැටුපින් සියයට 8 ක් කපන දායකත්ව විශ්‍රාම අරමුදලට කැබිනට් අනුමැතිය\n",
    "News Content": "\nරාජ්‍ය සේවකයින් සඳහා දායකත්ව විශ්‍රාම අරමුදලක් ස්ථාපිත කිරීමට කැබිනට් මණ්ඩලයේ අනුමැතිය හිමි ව තිබෙනවා.මේ සඳහා ජනාධිපති රනිල් වික්‍රමසිංහ මහතා ඉදිරිපත් කළ යෝජනාවට කැබිනට් මණ්ඩලයේ අනුමැතිය හිමි වූ බව සම කැබිනට් ප්‍රකාශක ආචාර්ය බන්දුල ගුණවර්ධන මහතා රජයේ ප්‍රවෘත්ති දෙපාර්තමේන්තුවේ අද(28) පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් ප්‍රකාශ කළේය.විශ්‍රාමිකයා රටට බරක් නොවී ඔහුගේ විශ්‍රාම දිවිය ගත කිරීමට සුදුසු පරිසරයක් නිර්මාණය කිරීම මෙම අරමුදලේ අරමුණ බවද හෙතෙම සඳහන් කළේය.\n \n\n\n \n2016 සිට රාජ්‍ය සේවයට බැඳුණු රාජ්‍ය සේවකයින් සඳහා මෙම යෝජනා ක්‍රමය ක්‍රියාත්මක කරන බවත් ඉදිරියේදි රාජ්‍ය සේවයට බඳවා ගන්නා සියළුම රාජ්‍ය සේවකයින් මෙම දායක විශ්‍රාම වැටුපට යටත් වන බවද අමාත්‍යවරයා ප්‍රකාශ කළේය. රාජ්‍ය සේවකයෙකු රාජ්‍ය සේවයට බඳවා ගැනීමෙන් අනතුරුව ඔහුගේ වැටුපෙන් 8%ක් සහ සේවායෝජකයාගේ දායකත්වය වශයෙන් 12%ක් මාසිකව යෝජිත අරමුදලට බැර කළ යුතු වේ. මෙම යෝජිත විශ්‍රම අරමුදල කළමනාකරණය කිරීම පිණිස කළමනාකරණ මණ්ඩලය මගින් පාලනය වන ස්වාධීන ආයතනයක් පිහිට වනු ලබන අතර අරමුදල කළමනාකරණය සඳහා විශේෂ සුදුසුකම් සහිත කළමනාකරුවෙකු පත් කරනු ලැබේ.මේ සම්බන්ධයෙන් අදහස් දක්වමින් අමාත්‍ය බන්දුල ගුණවර්ධ මහතා පැවසුවේ,\n \n\n\n \nමහජනතාවගේ බදු ආදායමෙන් වැඩි ප්‍රමාණයක් වැය වන්නේ රාජ්‍ය සෙවයේ වැටුප් සහ විශ්‍රාම වැටුප් ගෙවීම සඳහා. අද වන විට රාජ්‍ය සේවයට බඳවා ගැනීම නතර කර තිබෙනවා. අනාගතයේ කවදා හරි බඳවා ගන්නවා නම් මේ දායකත්ව විශ්‍රම වැටුපට යටත්ව තමා ඔවුන් බඳවා ගන්නේ. 2016 පස්සේ රාජ්‍ය සේවයට බඳවා ගත් සේවකයින්ගේ පත්වීම් ලිපිවල මෙම වැටුප් ක්‍රමයට යටත් විය යුතු බව ඔවුන්ගේ පත්වීම් ලිපිවලම සඳහන් වෙනවා.රාජ්‍ය අයවැය මත ඇති වන පීඩනය අවම කිරීමට සහ විශ්‍රාමිකයින්ට ලබා දෙන පහසුකම් වැඩි කිරීම මෙහි ප්‍රධාන අරමුණ වෙනවා.අපි මෙම යෝජනාව මුලින්ම ගෙනාවේ 2001 වර්ෂයේදීයි. 2001 -2002 වර්ෂවල අද පවතින මෙම තත්වයට රට වැටෙන බව දැනගෙන යෝජනා ගණනාවක් ගෙනවා. මෙම සහභාගීත්ව විශ්‍රමා වැටුප් යෝජනාවත් මීට පෙර ගෙනාවා. මේවා මීට වසර 20කට පෙර ගෙනාවා නම් අද පවතින තත්වයට මේ රට වැටෙන්නේ නැහැ. අවාසනාවකට එදා මේ දේ කරන්න හදපු ආණ්ඩුවට ජනතාව ගෙදර යමවු කිව්වා”යැයි පැවසීය. නිල සටහන පහතින්\n",
    "URL": "https://www.gossiplankanews.com/2023/02/pention-8.html\n",
    "Category": "N/A",
    "comments": [
        {
            "comment": " Good ",
            "likes": "+50"
        },
        {
            "comment": " ආර්ථික විද්‍යානුකූලව ඉතා හොඳ තීරණය ක්, රාජ්‍ය තමන්ට ලයිට් කනුවට නැගලා කොඩිය දාපු එකෙක්ව බඳවා ගන්නවා කියන්නේ, කියන්නේ දේශපාලනඥයන්ට ටකරම් v දෙනවට වඩා සදාකාලික අල්ලසක් උගෙ හත්මුතු පරම්පරාවම මූට ඡන්දෙ දෙනවා අහිංසක පෞද්ගලික අංශයේ මිනිස්සු ඌට පඩි ගෙවනවා ",
            "likes": "+35"
        },
        {
            "comment": " GOOD WORK . THANK YOU ",
            "likes": "+32"
        },
        {
            "comment": " Good decision. Wiya yuthuma deyak ",
            "likes": "+30"
        },
        {
            "comment": " Ah ban. Mey wage simple deyak unta hithanna avurudu 20k withara giyada? Duk weyan ",
            "likes": "+3"
        },
        {
            "comment": " බූරු පුතාණෝට තවත් ඡන්ද පොරොන්දුවක් හැදුනා. දැන් කියයි මේ කුජීත ආණ්ඩුව රජයේ සේවකයින්ගේ විශ්‍රාම වැටුපටත් කෙළියා. බය වෙන්න එපා මිත්‍රවරුනි මං බලයට ආවාම රජයේ සේවකයින් ට විශ්‍රාම වැටුප දෙගුණ කරලා දෙනවා කියලා. ",
            "likes": "+24"
        },
        {
            "comment": " හැබැයි අන්තිමට ඔය කපාගන්න සල්ලි ටිකත් පිල්ලි ගහලා තියේවි ",
            "likes": "+11"
        },
        {
            "comment": " ලැබෙන පඩියත් මදි ක‍ොල් තවත් කැපුණම මිනිස්සු ජීවත් වෙන්නෙ කොහොමද? ",
            "likes": "0"
        },
        {
            "comment": " Good. රාජ්‍ය සේවකයන්ගේ පු#ක ලොකුද උන්ට විතරක් මිනිස්සුන්ගේ බදු මුදලින් විශ්‍රාම වැටුපවල් ගෙවන්න. ඔකුන්වත් පුද්ගලික අන්ශේ විදියටම ගෙනයන්න ඕන විදියට 8% 3% කපා කපා. ගෙවනවනම් එහෙනම් යම් කාලෙක රට දියුණු උනාම සියලුම වයසක පුරවැසියන්ට ජීවන දීමනාවක් දිය යුතුයි. එතකන් මොකෙක්ටවත් නැති විය යුතුයි. ඔය වගේ වාසි දකිද්දිනේ අර දේශපාලකයට මේ දේශපාලකයට දිදී කොහොම කොහොම හරි රාජ්‍ය අංශෙට හැමෝම රිංග ගන්න හදන්නේ. රාජ්‍ය සේවයේ තියෙන අනවශ්‍ය ආකර්ෂණ සේරම අයින් කරලා දාන්න ඕන ",
            "likes": "+11"
        },
        {
            "comment": " Ammo ithin ridunada modayata... ",
            "likes": "-1"
        },
        {
            "comment": " Very good ",
            "likes": "+10"
        },
        {
            "comment": " දැන් මන්ත්‍රී ඇමති වෙලා ඉන්න උනුත් මේකට අයිතියි උන් පත් උනේ 2020. එකත් මේ එක්කම ක්‍රියාත්මක වෙන්න ඕන ",
            "likes": "+8"
        },
        {
            "comment": " What about MP and Former prsidents pention? ",
            "likes": "+6"
        },
        {
            "comment": " Very good decision ",
            "likes": "+6"
        },
        {
            "comment": " ඕක අහෝසි කලේ බන්දුලයා ඇමතිකම දරපු මහින්දගේ ආණ්ඩුවෙන්නේ! දැන් බයිලාගහනවා! ",
            "likes": "+4"
        },
        {
            "comment": " What about MP and Former prsidents pention? Who pays for that? American People  :) ",
            "likes": "+4"
        },
        {
            "comment": " ඕක රරනිල් නෙ ගෙනාවෙ .එහෙනං හොඳ නෑ . අනුර අයියා මයින්ද මාත්තය ගෙනාවනං තමා හොඳ ",
            "likes": "+4"
        },
        {
            "comment": " ඉතා හොද යෝජනාවක් ",
            "likes": "+2"
        },
        {
            "comment": " එක එක ප්ලැන් හැදුවට ඉස්සරවගෙ නෙමේයි ආන්ඩුවේ පඩි ලක්ශ ගනන්. මේවට අපි කොහොමද කොටසකටවත් විශ්‍රාම වැටුපුත් ගෙවන්නේ. රටට ඇත්තටම සෙතක් වෙන ප්ලැන් ඔනේ. විශාරම වැටුප් ඉදිරියට නැති කරන්න, නැත්නම් රට දරන්න බැරි හෙනයක්. බොරු රස්සා දීම සහ රජයේ නියොජිතයින් පස්සෙ ලෙවකකා පස්සන් යාම නවත්වන්න නීති දුශ්න සහ වංචා යටතේ මෙවන් අය දඩුවම් දෙන්නේ. සුදුස්සාට සුදුසු තැන. ",
            "likes": "-7"
        }
    ]
}