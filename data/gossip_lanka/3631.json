{
    "Source": "https://www.gossiplankanews.com/",
    "Timestamp": "8/30/2022 05:58:00 AM",
    "Headline": "\nඋසස් පෙළට කලින්ම ලියූ වයස 14 සිසුවාට B තුනයි\n",
    "News Content": "\n14 හැවිරිදි පිරිමි ළමයෙකු  2021 වසරේ අ.පො.ස. උසස් පෙළ විභාගයට පෙනී සිට සාර්ථකව B තුනක් ලබාගත් පුවතක් වාර්තාවේ. දෙව්ම් සනහස් රණසිංහ නමැති කඩවත ප්‍රදේශයේ පදිංචි සිසුවෙකු මෙම දස්කම දක්වා ඇත.දෙව්ම් වාණිජ විෂය ධාරාවෙන් උසස් පෙළ විභාගයට පෙනී සිට විභාගයෙන් ‘බී’ සාමාර්ථ තුනක් ලබාගෙන ඇත.මාස 05ක් වැනි කෙටි කාලයක් විභාගයට සූදානම් වීමෙන් පසුව මෙම සුවිශේෂී ජයග්‍රහණයට ළඟා වීමට හැකි වූ බව ඔහු පවසයි.  මීට පෙර දෙව්ම් සනහස් අ.පො.ස. සාමාන්‍ය පෙළ විභාගයට 08 ශ්‍රේණියේ ඉගෙනුම ලබද්දී පෙනී සිට ‘ඒ’ සාමාර්ථ පහක්, ‘බී’ සාමාර්ථ දෙකක් සහ ‘සී’ සාමාර්ථයක් ලබාගෙන තිබුණි.මාස 07ක කාලයක් තුළ සාමාන්‍ය පෙළ විභාගයට සූදානම්වූ බවද ඔහු කියයි.මාධ්‍ය වෙත අදහස් දක්වමින් ඔහුගේ අනාගත බලාපොරොත්තු පැහැදිලි කළේ වෙනස් ලෙසකිනි. ඔහුට නීතීඥයෙකු වීමේ අරමුණක් මෙන්ම ක්‍රිකට් ක්‍රීඩකයෙකුවීමේ ආසාවක් ඇතැයි පවසා තිබේ.මොහු සමග කළ සම්මුඛ සාකච්ඡාවකදී මාධ්‍ය වෙත පවසා තිබෙන්නේ තමා කුමාර් සංගක්කාර අනුගමනය කිරීමට ආසාවකින් පසුවන බවත් ඉදිරියේදී නීතීඥයෙකු හා ක්‍රිකට් ක්‍රීඩකයෙකු වන්නට යන්නේ ඒ නිසා බවත්ය.  තමාට රජයේ හැඳුනුම්පතක් ලබාගැනීමට වයස නැති නිසා විදෙස් ගමන් බලපත් අංකය අනුව සාමාන්‍ය පෙළට පෙනී සිටි බව ඔහු කීය.දැනට පාසලේ ක්‍රිකට් කණ්ඩායමේ ක්‍රීඩකයෙකු ලෙස කටයුතු කරන දෙව්ම් ඉදිරියේදී නැවත උසස් පෙළ විභාගයට පෙනී සිටින්නේ නැති බවත් එසේම රජයේ විශ්ව විද්‍යාලයකට ඇතුළුවීමට අදහස් නොකරන බවත් පුද්ගලික විශ්ව විද්‍යාලයකින් නීති උපාධියක් හදාරන්නට උත්සාහ කරන බවත් පැවසුවේය.දෙව්ම්ගේ පියා වෘත්තියෙන් ගුරුවරයෙකු වන අතර ඔහු පවසන්නේ තම පුත්‍රයා ක්‍රීඩාවට දැඩි ලෙස කැමති නිසා අඩු වයසින් විභාග කර විභාග පීඩනය නැතිව ක්‍රීඩාවට යොමු කිරීමට මෙලෙස උසස් පෙළට පෙනී සිට මෙම ප්‍රතිඵල ලබාගැනීමට යොමු කළ බවයි. ඉදිරියේදී ඔහුට වයස 18 සම්පූර්ණවූ පසු නීති උපාධියකට යොමු කරන බවද ඔහු කීය.දෙව්ම්ගේ පවුලේ 8 වසරේ තවත් පුතෙකු හා 6 වසරේ දියණියක සිටින බව ඔහුගේ මව පැවසූ අතර 8 වසරේ පුතුද මෙවර සාමාන්‍ය පෙළ විභාගයට යොමු කර ඇතැයි දෙව්ම්ගේ මව පැවසුවාය.\n",
    "URL": "https://www.gossiplankanews.com/2022/08/dewum-sanahas-B-3.html\n",
    "Category": "N/A",
    "comments": [
        {
            "comment": " මේම කරන්නේ පොඩි එකාගෙ දක්ශතාවයට, දෙමාපිය හැකියාවට... කුහකයො වැලලෙනවා ",
            "likes": "+67"
        },
        {
            "comment": " මගේ පොඩි එකා දැන් මොන්ටිසෝරි. ඉක්මනට පාස්පෝට් හදලා මේ සැරේ O/L ලියවන්න ඕන. ලබන අවුරුද්දෙ A/L ලියවලා ඊට පස්සෙ දොස්තර විබාගෙට තියලා කසාද බන්දන්න ඕනෙ. කල් දදා ඉන්න හේතුවක් නෑනෙ. ",
            "likes": "-11"
        },
        {
            "comment": " දරුවෙකුගේ දක්ෂතාවය වයසින් මනින්න බැහැ. මේ වගේ දේවල් වෙන්නේ ලෝකේ පළවෙනි වතාවට නෙවෙයිනේ. පොඩි කාලේදී මෙහෙම දක්ෂතා පෙන්වන දරුවන්ට මගේ සුබ පැතුම්. පීඩනය කියලා බොරුවට මෙතන වැලලෙන්න ඕන නැහැ. ඒ ළමයා මේ සමාජ පීඩනය ඇතුලේ ලොකු දිනුමක් අරන් තියෙනවා. ඉතින් විභාග පීඩනය මොකද්ද? ",
            "likes": "+59"
        },
        {
            "comment": " ජීවිතයේ නිර්මල ආශ්වාදය විඳින්න පුළුවන් වෙන්නෙ වයස අවුරුදු 18 විතර වෙනතුරු පමණයි. එතැන්සිට තියෙන්නෙ විඳවන්න. ",
            "likes": "+37"
        },
        {
            "comment": " NAMAI ADHASUI GALAPENAVA  :) ",
            "likes": "-1"
        },
        {
            "comment": " I think the parents are wise. If the child is capable and happy to achieve his goals early, that is the best achievement he is getting. This is what is happening in other countries as well. They go to university before they reach 18 and will be in good jobs in their early twenties. They will be financially stable before 30 and can lead a good life afterwards. There are very young doctors in Aussie even aged 25 years. This is a good example for the children who are capable of doing that. But should not force them to do so. I know Sri Lanka is far behind in education system comparing with most of the rich countries in the world. We should open our eyes and see the world. ",
            "likes": "+23"
        },
        {
            "comment": " Meke post dakkama vadipurama penna thiyenne irisiyava, kuhaka kama thamai. Lanai geval vala mehekarakamatata thiyaganna, lama ganika sevaye yodavana unata vage thamai comments dala thiyenne. Anikage hakiyava dakshathava Gana avankava sathutu venna, age karanna manasikathvayak na. Eka nisa thamai mea ratata mehema Vela thiyenne. Pita rataka mea lamaya hitiyanam uda dagena puduma Vela hure danava. Pita rata vala meta vada vayasin adu lecturers la campuses vala ugannanava. Mehe Una nam balanna thibuna marenna hadanna Hati. Thakshanaya diyunu unata vadak na. Pahath manasikathvayen midenna Bari nam. Dan balanna puluvan mea post eka bokkatama vadina dushtayo keedenek innavada kiyala banina vidiyenma. ",
            "likes": "0"
        },
        {
            "comment": " Daksha daruwek.. ",
            "likes": "0"
        },
        {
            "comment": " me lamaya hitiya kiyala Nanamal Eka hoda wenne na Eka patta hora guhawak......... ammooooooooooo daruwek nam yawanna epa ",
            "likes": "0"
        },
        {
            "comment": " මේ පුතාගේ පාසල මොකක්ද දන්නවද? ",
            "likes": "-1"
        },
        {
            "comment": " දරුව දක්ශයෙක් වෙන්නැති. ඒත් ඒ ඒ විභාගවලට නිසිවයසක් දෙන්නෙ තේරුමක් ඇතිව. දරුවන් තමුන්ගෙ නිසි වයස,අනූව පන්ති පසුකොට පොතට,සීමා නොවූ ආකල්ප, සමාජ, ජීවන කුසලතා සන්වර්දනය,කර ගත යුතුයි. ඉස්සර double promotion දෙන කාලවකවානුවෙ එහෙම ප්‍රමෝශන් කිහිපයක් අරන් විශ්ව විද්‍යාලට ගිහින් අඩු වයසින් උපාදිය ගත්මගේ නෑ කෙනෙක් හිටිය මැරෙනකල්ම හරියට රැකියාවක් කරන්න බැරි. නිතරම සේවා ස්තානයේ ප්‍රශ්න ඇතිකරගන්නව අදිමානසිකත්වය නිසා. ",
            "likes": "-5"
        },
        {
            "comment": " Adu wayasen ihala giya kattiya ona taram lokaye innawa. ",
            "likes": "+5"
        },
        {
            "comment": " අර දියවන්නාවෙ ඉන්නව පාසැල් නොගොස් උපාදි ගත් ඇමතියෙක්. මිනිහම ඇති උදා ගන්න පාසැල් අද්‍යාපනය නිසිවයස සම්පූර්න නොකල කෙනෙකුට උදා ලෙස ගන්න. ",
            "likes": "+3"
        },
        {
            "comment": " මම දන්න තරමින් උසස් පෙල සහ සාමාන්‍ය පෙළ විභාග වලට නියමිත වයසට පෙර පෙනී සිටීම නීතී විරෝධී වෙයි. දන්න කෙනෙකු ඒ පිළිබදව දැනුවත් කරන්න. ",
            "likes": "-30"
        },
        {
            "comment": " දරුවා දක්ෂ එක ඇත්ත ඒත් මේ දෙමවුපියන් දරුවන් ට අනවශ්‍ය පීඩනයක් දෙනව වගේ පේන්නේ ",
            "likes": "-61"
        },
        {
            "comment": " අනේ නිකං දරුවගේ පීඩනේ ගගා අනුන්ගේ දේවල් වලට වැලලෙන්නේ නැතුව දරුවගේ දක්ෂතා ව අගය කරපන් බන්.. උගේ පීඩනේ උගේ අම්මයි තාත්තයි බලාගනියි. උඹ ලොකුවට ඔය ගැන නොහිත හිටහන්කෝ. ",
            "likes": "+99"
        },
        {
            "comment": " yes 100% you are correct. my respect to you ",
            "likes": "+31"
        },
        {
            "comment": " ammooo... :D :D :D ",
            "likes": "+2"
        },
        {
            "comment": " පලයං බං ලොකු එක නොදී මෙතන ගවයා... ",
            "likes": "-8"
        },
        {
            "comment": " අවුරුදු 15 වෙනකොට කසාදයකුත් බැඳලා දෙයිද දන්නෙ නැහැ. ",
            "likes": "-64"
        },
        {
            "comment": " මේක ළමා හිංසනයක් කියලයි මට නම් හිතෙන්නෙ. ",
            "likes": "-28"
        },
        {
            "comment": " පිස්සු නැත්තං හොදයි....ඒ කොල්ලට ළමා කාලයක් නෑ...අඩු වයසින්ම රැකියාවක් පටන් ගත්තම ජීවිතේ බර තමයි ඇදලා තියෙන්නෙ පොඩි කාලෙ ඉදලම...මොළේ කචල් උන දෙමාපියො ලැබුනම ඔහොම වෙනවා...මම දැක්ක විදියට මේ පවුල පට්ට සල්ලිකාරයො...සල්ලි තියෙන උන් සමාජ අවධානය කරන වැඩ මෙව්වා... ",
            "likes": "-67"
        },
        {
            "comment": " මේ කමෙන්ට් එකෙන් කැකිරි කුණු වෙච්ච ලොල් ගඳක් එන්නෙ ඇයි ? ",
            "likes": "+6"
        },
        {
            "comment": " Yes, you are right ",
            "likes": "0"
        }
    ]
}