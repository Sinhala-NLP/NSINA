{
    "Source": "https://www.gossiplankanews.com/",
    "Timestamp": "7/30/2020 02:30:00 PM",
    "Headline": "\nපදිංචි සහතිකයක් දෙන්න ලක්ෂයක් අල්ලස් ගත්තැයි ග්‍රාම නිලධාරිනිය රිමාන්ඩ්\n",
    "News Content": "\n\n\n\nවිදුලි දුම්රිය ව්‍යාපෘතියෙන් වන්දි ලබාගැනීම සඳහා පදිංචි සහතිකයක් නිකුත් කිරීමට අල්ලස් වශයෙන් රුපියල් ලක්ෂයක මුදලක් ඉල්ලා ලබා ගත්තැයි අල්ලස් කොමිසම විසින් අත්අඩංගුවට ගනු ලැබූ බොරැල්ල වනාතමුල්ල ප්‍රදේශයේ ග්‍රාම නිලධාරිනියක සහ ඇයට ආධාර අනුබල දුන් බව කියන ත්‍රිරෝද රථ රියැදුරකු ලබන 07 වැනිදා තෙක් රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය පෙර්දා 28වැනිදා නියෝග කළාය.\nමෙලෙස රක්ෂිත බන්ධනාගාර ගත කෙරුණේ අංක 177 දෙමටගොඩ ග්‍රාම නිලධාරී වසම් ග්‍රාම නිලධාරිනිය ලෙස සේවය කළ බෝපිටිය ගමගේ රංජනී සහ ත්‍රිරෝද රථ රියැදුරකු වන රාම පුෂ්පරාජා යන දෙදෙනාය.\n\n\n\n\n\nපැමිණිලිකාරිය දෙමටගොඩ දුම්රිය නිවාසවල පදිංචිව සිටින අතර, 2017 වර්ෂයේ සිට එම නිවාසයේ පදිංචී බවට ව්‍යාජ සහතිකයක් ලබාගැනීම සඳහා සැකකාරිය මෙම අල්ලස් මුදල ඉල්ලා ඇතැයි අල්ලස් කොමිසම අධිකරණයට කරුණු ඉදිරිපත් කළේය. මෙම සැකකාරිය කිහිප වතාවක්ම පැමිණිලිකාරිය වෙත දුරකතනයෙන් අමතා අදාළ මුදල ඉල්ලා ඇති අතර පැමිණිලිකාරිය මේ සම්බන්ධයෙන් තම කොමිසමට පැමිණිලි කළ බවත් පසුව උපාය දූතයකු සමඟ ගොස් ග්‍රාම නිලධාරී කාර්යාලයේදී අල්ලස් මුදල් ලබා දෙද්දී මෙලෙස අත්අඩංගුවට ගත් බව ද අල්ලස් කොමිසම අධිකරණයට දැනුම් දුන්නේය.\n\nදෙවැනි සැකකරු ත්‍රිරෝද රථ රියැදුරකු වන අතර මෙම අල්ලස් මුදල ලබාගැනීමට සම්බන්ධීකරණය කිරීම සඳහා රුපියල් 500ක මුදලක් ලබාගෙන ඇති බවද කොමිසම අධිකරණයට කරුණු වාර්තා කළේය.\n\nසැකකාරිය වෙනුවෙන් අධිකරණයේ පෙනී සිටි නීතිඥ සංජය ගමගේ මහතා සඳහන් කර සිටියේ පැමිණිලිකාරිය අනවසර ස්ථානයක පදිංචිව සිටින අතර ස්ථානීය පරික්ෂණය කර පදිංචි සහතිකය ලබා දීමට නොහැකි බව පැවසූ බැවින් මෙම පැමිණිල්ල සිදුකර ඇතැයි යන්නය.\n\nසැකකරු වෙනුවෙන් අධිකරණයේ පෙනී සිටි නීතිඥ මහේෂ් කුමාර මහතා සඳහන් කර සිටියේ තම සේවාදායකයා සැකකාරිය සමඟ ගමන් බිමන් ගියා මිස මේ සිද්ධියට කිසිඳු සම්බන්ධයක් නොමැති බවය. නීති විරෝධී වැඩ සිදුකර තමන් බලාපොරොත්තු වන්නේ මොනවාදැයි සැකකරුවන්ගෙන් විමසූ මහේස්ත්‍රාත්වරිය ලබන 07 වැනිදා තෙක් ඔවුන් රක්ෂිත බන්ධනාගාර ගත කිරීමට නියෝග කළාය.\n\n- නිමන්ති රණසිංහ -\n",
    "URL": "https://www.gossiplankanews.com/2020/07/grama-niladhari-remanded.html\n",
    "Category": "N/A",
    "comments": [
        {
            "comment": " ඒ කියන්නේ විදුලි දුම්රිය ව්‍යාපෘතිය කෙරීගෙන යනවා? ",
            "likes": "+10"
        },
        {
            "comment": " Sirasa witharada balanne? ",
            "likes": "+2"
        },
        {
            "comment": " Graamayo kiyanne jaraa pappala Rata kanawa ",
            "likes": "+1"
        },
        {
            "comment": " Pappila ",
            "likes": "0"
        },
        {
            "comment": " Sihala rajya sevaya damadhaa mese news dena bawa satthhai ",
            "likes": "0"
        },
        {
            "comment": " Boru paminilak vwenna athi.yaksha ganu innawa thamanta ona de karagannna bari unama paliganna. ",
            "likes": "+3"
        },
        {
            "comment": " oww oww maath asss dekenma dakkaaa.... boruuuuuu paminillak....sahathikai.... ammapalla.... deiyao palaaa.... mehema broru paminilidaaana gaanunta hena hathalis namyak wadinna onna neeeeeda meyaaaa......???? ",
            "likes": "0"
        },
        {
            "comment": " Example taken form Politicians ",
            "likes": "0"
        }
    ]
}