{
    "Source": "https://www.gossiplankanews.com/",
    "Timestamp": "4/29/2022 02:00:00 PM",
    "Headline": "\nඊයේ රෑ පොහොට්ටු රැස්වීමේ ගාලගෝටිටි විස්තරේ\n",
    "News Content": "\nශ්‍රී ලංකා පොදුජන පෙරමුණේ මන්ත්‍රී කණ්ඩායම් රැස්වීම ඊයේ පස්වරුවේ ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් පැවැත්වුනේ ගාලගෝට්ටියක් බවට පත්කරමින් බවට දේශපාලන ආරංචි වාර්තා කර තිබේ. මෙම ගැටුම් අතර අරුන්දික -තිස්ස කුට්ටි වාදය, නාමල් - ඩලස් අතර වාදය හා පවිත්‍රාගේ කතාවකට සියල්ලන් විරුද්ධවී කෑගැසීම විශේෂ විය. පවත්නා ආර්ථික තත්ත්වය හා භාණ්ඩ මිල පාලනය යන කරුණු පිළිබදව අවධානය යොමුකරමින් ආරම්භ වී ඇති  සාකච්ඡාව අන්තර්වාර ආණ්ඩුව පිළිබදව අරුන්දික ප්‍රනාන්දු මහතා අදහස් දැක්වීම ආරම්භ කිරීමත් සමඟ උණුසුම් තත්ත්වයක් හටගත් බව වාර්තා විය.\n \n\n\n \nඅරුන්දික ප්‍රනාන්දුට බාධා කරමින් නැගී සිටි තිස්ස කුට්ටිආරච්චි මහතා සදහන් කළේ 69 ලක්ෂයක ජනතාව ජන්දය ලබාදී ඉන් අනතුරුව මහා මැතිවරණයද පොහොට්ටුව ජයග්‍රහණය කළේ අන්තර්වාර ආණ්ඩු පිහිටුවීමට නොවන බවයි.ශ්‍රී ලංකා පොදුජන පෙරමුණට පැහැදිලි බහුතරයක් ඇති බවත් ඒ අනුව ආණ්ඩුව පවත්වාගෙන යෑමට කිසිදු බාධාවක් නොමැති බවත් තිස්ස කුට්ටිආරච්චි කියා තිබේ.අන්තර්වාර ආණ්ඩුයැයි කියමින් අග්‍රාමාත්‍ය ධූරය ලබාගැනීම සඳහා ඩලස් අලහප්පෙරුම මහතාද විපක්ෂය සමඟ එක්වී කුමන්ත්‍රණය කරමින් සිටින බව පවසමින් ඩලස් අලහප්පෙරුම මහතා ඉලක්ක කර කුට්ටිආරච්චි මන්ත්‍රීවරයා වාග් ප්‍රහාර එල්ල කර ඇති අතර මෙයට නාමල්ද කරුනු එකතු කරමින් තැන් තැන් වල පරස්පර සහිත එක් එක් දේ කීම ඩලස්ගේ මෑත පුරුද්දක් බව පෙන්වා දී ඇත.එහිදී නැගී සිටි ඩලස් අලහප්පෙරුම මහතා පවසා ඇත්තේ තමන් කිසි විටෙකත් කුමන්ත්‍රණය කරන පුද්ගලයෙක් නොවන බවත්, තමන් එළිපිට කතාකරන පුද්ගලයෙක් බවත්ය.මේ ආණ්ඩුව අලුත්විය යුතු බවට තමන් මීට පෙරද පවසා සිටිය බවත් ඊට කිසිවෙක් ඇහුම්කන් නොදුන් බවත් පැවසූ අලහප්පෙරුම මහතා තමන් මේ මොහොතේද පවසන්නේ ආණ්ඩුව අලුත් විය යුතු බව යැයි කීය.\n \n\n\n \nරැස්ව සිටි පිරිස අමතමින් අග්‍රාමාත්‍ය මහින්ද රාජපක්ෂ මහතා සදහන් කර ඇත්තේ ඩලස් අලහප්පෙරුම යනු තමන් විසින් දේශපාලනයට රැගෙන ආ පුද්ගලයෙක් බවත්, ඔහු පිළිබදව තමන් ඉතා හොඳින් දන්නා බවත්, ඩලස් කිසිසේත්ම පසුපසින් සිට පිහියෙන් අනින පුද්ගලයෙක් නොවන බවත්ය.නැවතත් නැගී සිටි අරුන්දික ප්‍රනාන්දු මහතා සදහන් කර ඇත්තේ මේ වන විට බලඅරගලයක් සෑදී ඇත්තේ රාජපක්ෂ පවුල තුළ බැවින් එය විසඳාගත යුත්තේද රාජපක්ෂ පවුල තුළම බවයි.එම කතාවත් සමඟ එක්වර නැගී සිටි නාමල් රාජපක්ෂ මහතා අරුන්දික ප්‍රනාන්දු මහතාටද කෝපයෙන් බැණවැදී ඇත.\n \n\n\n \nජනාධිපතිවරයාද මන්ත්‍රීවරුන් අමතමින් සදහන් කර ඇත්තේ තමන් කිසිදු අවස්ථාවක අග්‍රාමාත්‍යවරයාට සිය ධූරයෙන් ඉවත්වීමට දැනුම් නොදුන් බවයි.තමන්ට සියලු දේශපාලන කරුණුවලට වඩා තමන්ගේ සහෝදරයා ලොකු බව පෙන්වා දුන් ජනාධිපතිවරයා සදහන් කර ඇත්තේ දැනට 117 ක් සිටින බවත් අනෙක් අය ඊට වැඩි යයි කියයි නම් 113 ක මන්ත්‍රී කණ්ඩායමක් සමඟ එන පුද්ගලයෙකුට අගමැති ධූරය ලබාදීමට තමන්ට සිදුවන බවයි.යළිත් පවිත්‍රා වන්නිආරච්චි මහත්මියද නැගිට අන්තර්වාර ආණ්ඩු සංකල්පය විවේචනය කරමින් කතා කර ඇති අතර ඒ සමඟම රැස්වීම උණුසුම් තත්ත්වයක් ඇතිකර තිබෙයි.පසුව සාකච්ඡාව දිගින් දිගටම ගැටුමක් කරා වර්ධනයවීම හේතුවෙන් අග්‍රාමාත්‍ය මහින්ද රාජපක්ෂ මහතා මැදිහත්වී රැස්වීම අවසන් කර ඇත. \n",
    "URL": "https://www.gossiplankanews.com/2022/04/slpp-internel-meeting.html\n",
    "Category": "N/A",
    "comments": [
        {
            "comment": " අයියෝ උඹලා එහෙම හිතාගෙනද ඡන්දය දුන්නේ පොහොට්ටුවට සාදුකාර දිදී.... ගොබ්බ ගෝතයා ආවේ උන්ගේ නඩු ටික නිදොස් කොට නිදහස් කරගන්න පමණයි... ",
            "likes": "+87"
        },
        {
            "comment": " උන්ගෙ පවුලෙ බූදලයක් වගේ නල්ල මලේ අගමැති පට්ටමක් ගැන නන් දොඩවනව. ඒකම ඇති උන්ව දේශපාලනයට ගාවගන්නවත් නුසුදුසු එවුන් කියල තීරණයකට එන්න. යකෝ හැටනව ලක්ෂයෙ ජනමතය අදටත් එහෙමම තියෙනව නම් බුද්ධ ධර්මයෙ එන අනිත්‍ය ඉගැන්වීමත් බොරුවක් වෙන්න ඕනෙ.මිනිස්සු අද උන්ව ඔය පුටුවල ඉන්දවපු එක ගැන සිය දහස් වාරයක් පසු තැවෙනව විතරක් නෙවෙයි, උන්ට හෙන ඉල්ලල ශාප කරනව.හරි හමන් කෑමක් බීමක් නැතුව ඒ මිනිස්සු අද මහ පාරෙ පෝලිම්වල රස්තියාදු වෙල මිය යනව.දැන්වත් වැරැද්ද පිළි අරගෙන අකුලගෙන පල; කියලයි කියන්න තියෙන්නෙ, උන් හැතිකරේම දෑහැටවත් නොපෙනී. ",
            "likes": "+14"
        },
        {
            "comment": " ''තමන්ට සියලුම දේශපාලන කරුනු වලට වඩා තමන්ගේ සහෝදරයා ලොකු බව පෙන්වා දුන් ජනපතිවරයා'' මොකටද මේකා ජනාදිපති උනේ?? මේ වගේ කාතවලින් තේරෙනව මූ කොහොමත් රටක් පාලනය කරන්න සුදුසු නෑ කියල. අය්යව බලාගෙන මොකක් හරි ජොබ් එකක් කරන් ඉන්න තිබ්බනෙ. 69 ලක්ශෙ තොපි උඩ දාගෙන මේකව ජනාධිපති කරාට හොදවැඩේ තොපි හින්ද කොච්චර මිනිස්සු දුක් විදිනවද? ",
            "likes": "+147"
        },
        {
            "comment": " මේ ඒකේක්වත් ලණුවේ ගැටේ ලිහාගන්න නේවේයි කථා කරන්නේ තමන් ගේ ගැටය තද කරගන්නයි කථා කරන්න්නේ.මේ හැම කේනේකුගේම හදවතට තටිටු කරලා බැලුවොත් එතන සත්‍ය තියේනවා .තිස්ස කුටිටීක අරචිචී කියන්නේ මේ මැත යුගයේ ජනතාවගේ අප්ප්‍රම සන්න මන්ත්‍රිවරයේක්. ඩලස් කියන්නේ නිහතමානි හොරේක් නොවේන පක්ෂ සියල්ලක්ම අදරය කරන ඇමතිවරයේක්.හැබැයි මේ බලතන්නාහාවේ අවසානය ලේ වැගිරිමක් නොවේවායි කියලා හිතන්නේ කොහොමද?මේ යන විදියට .හරිම දුකයි මගේ රටට.🇱🇰මගේ රටේ ජනතාවට.🤦🏻 ",
            "likes": "+87"
        },
        {
            "comment": " කුට්ටි ට තියෙන්නෙ ගුටි කන මූනක් ",
            "likes": "+27"
        },
        {
            "comment": " මේ වෙලාවේ මහින්ද යන්නම ඕනේ , මොකද රට තවතව අගාදයකට යනවා ",
            "likes": "+17"
        },
        {
            "comment": " අයියයි මල්ලියි මුළු පවුලයි යන්න. එක්කෙනෙක් ඉදල එක්කෙනෙක් ගිහින් වැඩක් නැහැ. ඔක්කොම යන්න ",
            "likes": "+71"
        },
        {
            "comment": " දැන් සැර්ට ඉතුරුවෙලා ඉන්නෙ හොරා කාපු ඇමති සෙට් එකයි ප්‍රාදේශීය සභා සභාපතිලා ටිකයි විතරයි. කොහොමත් අනිතිමේ සැර්ට සොට් එක දෙන්නෙත් උන්ම තමයි... ",
            "likes": "+43"
        },
        {
            "comment": " NO COMMENTS, because \"තමන්ට සියලු දේශපාලන කරුණුවලට වඩා තමන්ගේ සහෝදරයා ලොකු බව පෙන්වා දුන් ජනාධිපතිවරයා\" ",
            "likes": "+42"
        },
        {
            "comment": " කොහොමද ඉතිං රට පාලනය කරන්නේ? ",
            "likes": "+40"
        },
        {
            "comment": " දැන් ඉතින් මේ අයව ගම් වලින් හමුවෙන්න කාලය ඇවිත්  කන්න නැති අය මේ ගොල්ලන්ගේ ගෙවල් වල ගිහින් කෑම්ප් ගහගන්න එයාලට අඩුපාඩු නැති නිසා ",
            "likes": "+39"
        },
        {
            "comment": " තොපිට චන්දෙ දුන්නෙ රට විනාශ කරන්න නෙමෙයි ..දැන්වත් තේරුම් ගනින් තොපි එකතු වෙලා රටට කෙළෙව්වා කියලා .මේ වගේ කාලකණ්ණි බූරුවන් ටත් චන්දෙ දෙන බූරවොත් ඉන්නව නේ..මුන්ගෙ අම්මාගෙන් අහන්න ඕනි මුන් ජාතක උනේ මොකෙකුටද කියලා . ",
            "likes": "+36"
        },
        {
            "comment": " සියලු දේශපාලන කරුණුවලට වඩා තමන්ගේ සහෝදරයා ලොකු බව ",
            "likes": "+28"
        },
        {
            "comment": " ගිලෙන නැවේ තියන දේවල් බදාගෙන නටන මෝඩ වුද්දච්ච හැත්ත. ඔතන වටින එකමදේ බෝට්ටුව. බෝට්ටුවක් හොයාගෙන ඔය රාජපක්ස රෙද්ද අස්සෙ ඉන්නෙ නැතුව පැනහල්ල. ",
            "likes": "+20"
        },
        {
            "comment": " Hurray මණ්ඩල කචල් ",
            "likes": "+16"
        },
        {
            "comment": " මන්ඩලේ කචල්. හැමතැනම කචල්. චරිතවලට ඉඩ දෙන්න එපා. අදහස් වලට ඉඩ දෙන්න. ",
            "likes": "+14"
        },
        {
            "comment": " Barking DOGS Final bark ",
            "likes": "+10"
        },
        {
            "comment": " Mewain ratata avasya Dollar enwada? Me prasne visadana vidiya oya 117k athi naya kiyapalla. ",
            "likes": "+1"
        },
        {
            "comment": " දැන් මං හිතන්නෙ අල බැහැලා ඇති. වැල මැරෙනකමි ඔය සාකච්චා මෙිස වල වටෙි වාඩි වෙලා , ගැටෙි කහ කහ ඔය මොනවා හරි කියෝල , වොයිස් කටි දිදී ඉමිමු. අපි බංකොලොත් යකෝ........ ",
            "likes": "+9"
        },
        {
            "comment": " Aragalayata jaya wewa ",
            "likes": "+9"
        },
        {
            "comment": " මොකටද මේකා ජනාදිපති උනේ ",
            "likes": "+8"
        },
        {
            "comment": " මමත් 69 ලක්ෂෙන් එකෙක් වීම ගැන කණගාටු වෙනවා. ජන්දේ දෙනකොට දැනන් හැටියේ නෑ සහෝදරයෝ අතරේ මේ වගේ කා කොටා ගැනීම් තියෙනවා කියලා. මේ දෙන්නා හින්දා මුලු රටේම 69 ලක්ශෙට ජන්දේ දීපු සෙනඟ දෙකට බෙදිලා කට්ටියක් එම් අර්ට කට්ටියක් ජීආර්ට ඔයාලාට ජන්දේ දීපූ රටේ එකට හිටපු මිනිස්සුන්ව දෙකඩ කළාට සාප වෙනවා. කවුරු නැතත් මහින්ද මහත්තයානම් අයින් වෙන්න ඕනේ ඔයා හිටියොත් පුතාට ඊලඟ රජකම දෙනවා. ගොඨා හිටියොත් එයාගේ පුතා එන්නේ නෑ කියලා අපිට හොඳටම විශ්වාසයි. ජනාධීපති තුමා මහින්ද මහත්තයාව අයින් කරනවානම් ඒ වටේ හිටපු හොර නඩේ, හොර බිස්නස් කාරයෝ ඒ හැම එකෙක්ම අයින් කරන්න, නැත්තනම් හිසරදේට කොට්ටේ මාරු කරා වගේ තියෙයි. ",
            "likes": "+6"
        },
        {
            "comment": " Your name says so ",
            "likes": "+1"
        },
        {
            "comment": " When Rome is burning Nero is fiddling. ",
            "likes": "+6"
        },
        {
            "comment": " Apoi ratata giya kalak ",
            "likes": "+5"
        },
        {
            "comment": " kaalakanni haththa thopi thawath monawada hadanna inne, thopi thamayi hor mahindayawa loku karagena rata vinasa karanna udawu kale.thopi ohioma natapiyawu thawa wadi kalayak naha thopita. ",
            "likes": "+3"
        },
        {
            "comment": " Mun wdi denata prashnayak wela thiyenney rata hadana eka nowei. Anthara palana kramayak sthapanaya wunoth thamanta ehi putuwak thibewida kiyana prashnayay. Thissa kuttiyata nam putuwak dennama ona nethinam wachalayek apata nethi wenawa. Ehema wevi kiyala uoo baya athi sure ekatama. ",
            "likes": "+2"
        },
        {
            "comment": " ඩලස් ව නම් සත පහකට විශ්වාස කරන්න එපා. මුළු ඇගේම තියෙන්නෙ කට්ට කපටි නහර.  මොංගල් නා#ල් එක්ක ඇරගත්තා කියල ඇහිච්ච්ච එක සතුටුයි. ",
            "likes": "-1"
        },
        {
            "comment": " අම්මෝ ඩලස්, මිටි හුඹහා ජාතික රූපවාහිණියේ ප්‍රවෘර්ති 8.00 7.00ට කළේ ඔයාද? දැන්නම් ඉතින් හීනෙන්වත් ප්‍රවෘර්ති බලන්නේ නැහැ. රටේ ජනාධීපතිතුමා කරන කියන කිසිම පණිවිඩයක් මිනිස්සුන්ට යන්නේ නැහැ. 7ට සිරස හිරු දෙරණ මේ 3නම මිනිස්සු බෙදාගෙන බලනවා. පුරුද්දෙන්ම 8ටේ ප්‍රවෘර්ති බලපු සාමාන්‍ය පුරවැසියන්ට ජාතීක රූපවාහිණියත් වහලා දැම්මා. ඔයානම් මාර ගේම් එකක්නේ දීලා තියෙන්නේ. විපක්ශයත් එක්ක එකතුවෙලා කියලා හිතන්න පුලුවන්. ",
            "likes": "-6"
        }
    ]
}