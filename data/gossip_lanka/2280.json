{
    "Source": "https://www.gossiplankanews.com/",
    "Timestamp": "5/30/2020 09:50:00 AM",
    "Headline": "\nමුහුණු ආවරණ කොරෝනා රෝගීන්ව රැකබලා ගනිද්දී  පැළඳුවාම ඇති -  WHO දැන් පවසයි\n",
    "News Content": "\n\n\n\nපොදු ස්ථානවල ගැවසෙන විට සියලුදෙනා මුහුණු ආවරණ පැළඳිය යුතු බව ඇමරිකානු මහජන සෞඛ්‍ය නිලධාරීන් විසින් සිදු කළ නිර්දේශයට හාත්පසින්ම වෙනස් නිර්දේශයක් ලෝක සෞඛ්‍ය සංවිධානය (WHO) විසින් ඉදිරිපත් කර තිබේ. Covid-19 රෝග ලක්ෂණ පෙන්නුම් නොකරන පුද්ගලයන් ඇතුළුව නිරෝගි පුද්ගලයන් මුහුණු ආවරණ පැළඳිය යුත්තේ \nවෛරසය ආසාදනය වී ඇති තැනැත්තෙකුව රැකබලා ගන්නා විට පමණක් බව WHO ප්‍රකාශ කරයි.\nWHO වෙබ් අඩවියේ පළ කර ඇති වීඩියෝවක මහජන සෞඛ්‍ය විශේෂඥයෙක් වන වෛද්‍ය ඒප්රිල් බෝලර් පැවසුවේ “උණ, කැස්ස හෝ නාසය බුරුල් වීම වැනි ශ්වසන පද්ධතිය ආශ්‍රිත රෝග ලක්ෂණ ඔබ තුළ පෙන්නුම් නොකරයි නම් ඔබ මුහුණු ආවරණ පැළඳීම අනවශ්‍යයි” කියාය. “මුහුණු ආවරණ පැළඳිය යුත්තේ සෞඛ්‍ය සේවකයන්, රෝගීන් රැකබලා ගන්නන් සහ උණ හා කැස්ස වැනි ‍රෝග ලක්ෂණ තිබෙන පුද්ගලයන් පමණයි” කියා එහි තවදුරටත් සඳහන් විය.\n\n\n\n\nනමුත් රෝග පාලනය සහ වැළැක්වීම පිළිබඳ ආයතන (CDC) මගින් ඉල්ලා සිටින්නේ ආසාදනය වී තිබුණත් නැතත් වෛරසයේ ව්‍යාප්තිය පාලනය කිරීම උදෙසා පොදු ස්ථානවල ගැවසෙන විට මුහුණු ආවරණ පළඳින ලෙසය.\n“මෑතකදී සිදු කර තිබෙන පර්යේෂණ මගින් හෙළි වී තිබෙන පරිදි කොරෝනා වෛරසය ආසාදනය වන පුද්ගලයන් අතරින් සැලකිය යුතු පිරිසක් තුළ රෝග ලක්ෂණ නොපෙන්වන බව සහ ඇතැමුන් තුළ අවසානයේදී රෝග ලක්ෂණ පෙන්නුවද ඊට පෙර ඔවුන් මගින් තවත් බොහෝදෙනෙකුට රෝගය ආසාදනය වී ඇති බවද අප දන්නා කරුණක්” කියා CDC පවසයි. නවතම සාක්ෂි සලකා බැලීමෙන් පසුව CDC විසින් නිර්දේශ කරනු ලබන්නේ “සමාජ දුරස්ථභාවය පවත්වාගැනීම අභියෝගයක් වන පොදු ස්ථානවලදී රෙදිවලින් සකස් කළ මුහුණු ආවරණ පළඳින්න” කියාය.\nWHO වීඩියෝවට අදහස් දැක්වූ බෝලර් පැවසුවේ, මුහුණු ආවරණ පැළඳීම මගින් මිනිසුන් තුළ “තමා ආරක්ෂිතයි කියා රැවටීමක්” සිදු වන බවත් තමන්ගෙන් වෙනත් පුද්ගලයෙකුට වෛරසය ආසාදනය වීම වැළැක්වීම සඳහා රෝගී තත්ත්වයන්ගෙන් පෙළෙන පුද්ගලයන් මුහුණු ආවරණ පැළඳිය යුතු බවත්ය. Fox News මේ පිළිබඳව ලෝක සෞඛ්‍ය සංවිධානයෙන් කළ විමසීමකට ඉක්මන් පිළිතුරු ලැබී නැත.\n\nමුලින්ම සෞඛ්‍ය සේවකයන්ට සහ රෝග ලක්ෂණ පෙන්නුම් කරන පුද්ගලයන්ට මුහුණු ආවරණ පළඳින ලෙස නිර්දේශ කළ CDC, පසුගිය මාසය තුළ පොදු ස්ථානවලට යන මහජනතාවටද මුහුණු ආවරණ පළඳින ලෙස නිර්දේශ කළේය. නවතම අධ්‍යයනයක් මගින් නිර්දේශ කරන්නේ මුහුණු ආවරණ පළඳින ලෙස ලබා දී තිබෙන මඟ පෙන්වීමට මිනිසුන් කීකරු වන්නේ නම් කොරෝනා ආසාදනය වන පුද්ගලයන්ගේ සංඛ්‍යාව සියයට 80කින් අඩු කරගත හැකි බවය. එම අධ්‍යයනයට ජාත්‍යයන්තර සමීක්ෂකයන් පිරිසක් විසින් අදහස් දක්වා තිබෙන්නේ “දැඩි නීති යටතේ අගුළු දැමීමකට වඩා ලොව පුරා සෑම අයෙකුම මුහුණු ආවරණ පැළඳීම මගින් ආසාදිත සංඛ්‍යාව අඩු කරගත හැකි” බවය.\n\n(Louis Casiano විසින් Fox News වෙත පළ කළ ලිපියක් ඇසුරිනි)\nඑස්. දහනායක\n[May30, 2020 - Gossiplankanews.com]\n",
    "URL": "https://www.gossiplankanews.com/2020/05/who-facemask.html\n",
    "Category": "N/A",
    "comments": [
        {
            "comment": " උන්ට පිස්සුද අපිට පිස්සුද මන්දා. දැන් කවුද හරි? ",
            "likes": "+81"
        },
        {
            "comment": " අපි අසරණයි. මුන් කැත්තට පොල්ල වෙලා. එක එකා, එක එක වෙලාවට, එහෙන් මෙහෙන් දැකපු දේවල් කිය කියා, ප්‍රතිරූප ගොඩනගා නොගෙන, විද්‍යාත්මක ක්‍රමය, සාම්ප්‍රදායිකව පිළිගත් දැනුම හා අවබෝධය සහ මහපොලවේ යථාර්තය මත පදනම්ව නිර්දෙශ ඉදිරිපත් කරපියව්. ",
            "likes": "+33"
        },
        {
            "comment": " Never trust the WHO. All along what they have been doing was bowing down to and praising chYna and acting as a mouth piece for the chYnese instead of doing what was needed to be done to prevent a global spread of the chYnese virus. They ain’t no better than our local politicians. Just a bunch of corrupt crooks !  :D ",
            "likes": "+4"
        },
        {
            "comment": " Siri Lankans do not need anything as they are an interesting nation with virus proof ",
            "likes": "+4"
        },
        {
            "comment": " දැන්නම් ට්‍රම්ප් කාරයා WHO එකට බැන්න එක හරි කියලා හිතෙනවා..... ",
            "likes": "+72"
        },
        {
            "comment": " හරියට එකක් කියපල්ලකො, තොපිට මිලියන ගනන් පරිත්‍යාග කරන්නේ රටවල් වලින් , ලෙඩුන්ට සහන සලසන්න. සෙල්ලම් කරන්න නෙවෙයි . අර ඩොනල්ඩ් ට්‍රම්ප් කියන එක වෙලාවකට හරි . ",
            "likes": "+66"
        },
        {
            "comment": " WHO එකටත් පබා ගේ ලෙඩේ බෝවෙලා වගේ  MASK PHORBIA. මාස්ක් භීතිය ",
            "likes": "+55"
        },
        {
            "comment": " Phobia ",
            "likes": "+7"
        },
        {
            "comment": " ලෝක සෞඛ්‍ය සංවිධානේ විතරක් නෙවේ මෙහේ සෞඛ්‍ය අංශයෙත් බාගෙට බාගයක් ඉන්නේ පිස්සෝ, කෙනෙක් තමන්ව ආරක්‍ෂා වෙන්න ඔනේ කියලා හිතුවත් රෝගීන්ගෙන් 99.9 % ක්ම හිතන්නේ නෑ තමන්ට හැදිලා තිබෙන රෝගයෙන් අනිත් අයව ආරක්‍ෂා කරගන්න ඕනේ කියලා, තමන්වත් ආරක්‍ෂාවෙන්න ඔනේ කියලා හිතන්නේ නැති තත්වයක් තිබෙන්නේ,එවන් මොහොතක ලෝසෞස කියන බොලද කතාව මොකක්ද ,ඕකුන් පාඩම් කරලා විහාඟ සමත් වුණාට මහපොලවේ යතාර්ථය අවභෝධ කරගන්න තරම්වත් බුද්ධියක් නෑ ",
            "likes": "+35"
        },
        {
            "comment": " ඒක ඇත්ත. රෝග ලක්ෂණ තියෙන කවුරුවත් මාස්ක් දාන එකක් නෑ. එතකොට රෝගියෙක් විදියට කොන් වෙයි කියලා හිතනවා. ",
            "likes": "+13"
        },
        {
            "comment": " ඒ පිස්සෝ ගොඩට දේශපාලන අමනයෝ රොත්තත් එකතු වුණාම මරු නේද ? ",
            "likes": "+8"
        },
        {
            "comment": " අපේ මාධ්‍ය ප්‍රකාශ වගේමයි ... වෙනසකට තියෙන්නේ අපි උදේට කිවිිව එක හවසට වෙනස් කරනව WHO සතියකට පාරක් වෙනස් කරනව .. . ",
            "likes": "+26"
        },
        {
            "comment": " WHO is another useless organization. ",
            "likes": "+13"
        },
        {
            "comment": " ට්‍රම්ප් කියපු එක ඇත්ත කියලා හිතෙන්නෙ මට විතරද? ",
            "likes": "+12"
        },
        {
            "comment": " WHO is bullshit. ",
            "likes": "+12"
        },
        {
            "comment": " who ekata trump banina eka sadaranai ",
            "likes": "+11"
        },
        {
            "comment": " මෙන්න සාරාංශය .... නවතම සාක්ෂි සලකා බැලීමෙන් පසුව CDC විසින් නිර්දේශ කරනු ලබන්නේ “සමාජ දුරස්ථභාවය පවත්වාගැනීම අභියෝගයක් වන පොදු ස්ථානවලදී රෙදිවලින් සකස් කළ මුහුණු ආවරණ පළඳින්න” කියාය. ",
            "likes": "+9"
        },
        {
            "comment": " මාස්ක් දැමීම නිසා මාස දෙකක් විතර අර මුස්පේන්තු මුණු 225 නොදක ප්‍රවුර්ති බැලුවා ",
            "likes": "+7"
        },
        {
            "comment": " මුන්ට පිස්සු ",
            "likes": "+7"
        },
        {
            "comment": " එතකොට පරිසරයෙන් එන්නේ faltered වාතය වෙන්න ඇති අපට හුස්ම ගන්න ",
            "likes": "+7"
        },
        {
            "comment": " කොකටත් පරිස්සම හොඳයිනෙ. ",
            "likes": "+6"
        },
        {
            "comment": " කුජිතන් වෙන හැටියට ලජ්ජා තියේනම් WHO උඹලා මාස්ක් දාල මුණු වහගන්ට හොඳා ",
            "likes": "+5"
        },
        {
            "comment": " මාස්ක් මාෆියාව ක් දැන් ඇවිල්ලා ",
            "likes": "+3"
        },
        {
            "comment": " කොරෝනා එනකොට සිරිපාල උන්නැහේ හරි සිරා හරි ඔකේ සබාපති වෙලා උන්නනම් WHO එක ඔහොම කුජිතන් වෙන්නේ නැහැ ",
            "likes": "+3"
        },
        {
            "comment": " Sounds like chYna wants the virus to spread more and take more lives again ! ",
            "likes": "+2"
        },
        {
            "comment": " Ethakota mask nodaa pare giyoth policiya mokuth nokaraida ? ",
            "likes": "+2"
        },
        {
            "comment": " ඇති යාන්තම් මම නම් ආයේ මාස්ක් දාන්නේ නෑ. කිව්වොත් ඔබනවා මාස්ක් එක අනිල් ජාසිංහගේ කටේ. ",
            "likes": "0"
        },
        {
            "comment": " ලෝක සෞඛ්‍ය සංවිධානය මුල ඉඳන්ම කිව්වේ ඕක තමා. අපේ කොරෝනා බලකාය තමා මාස්ක් එක අනිවාර්‍ය කලේ. ",
            "likes": "0"
        },
        {
            "comment": " ado kapiriya, tho lankawe ahuwenna epa, tho yatata adina jangiya galawala thoge nahaya watee othanawa denaganin ",
            "likes": "0"
        },
        {
            "comment": " හොදට කියවලා කල්පනා කරල බලන්න මාස්ක් පාවිච්චියෙ ප්‍රායෝගිත්වය අවමයි අනිල් මුලින් කිව්වෙත් ඒ ඇත්ත ඒත් අනිල් සමාජෙට බය වුනා, පබා මැඩම් කියන්නෙත් ඇත්ත අපේ උන් පබාට වඩා දන්නව වසන්ගත ගැන ",
            "likes": "-15"
        }
    ]
}