{
    "Source": "https://www.gossiplankanews.com/",
    "Timestamp": "7/31/2023 03:58:00 PM",
    "Headline": "\n වතුර ගැහුව කියලා මිනී මරන්න පුළුවන්ද?\n",
    "News Content": "\n“ අපේ සහෝදරයා පහුගිය 24 වැනිදා රෑත් කතා කරලා මා බලල යන්න එන්න කියලයි කිව්වා. අපි 25 වැනිදා රෝහලට යන අතරමගදී ඩොක්ටර් කෙනෙක් කතා කරල කිව්වා ඔස්ව් නානාකාමරයේ ලිස්සලා ඇද වැටිලා මියගිහින් කියලා. කොහොම හරි ඉක්මනින්ම මරණය අපට බාර දීලා එයාලා අත පිහදා ගන්නයි ලෑස්ති උනේ. එයාගෙ බිරියත් අවුරුදු දෙකකට කලින් නැති වුණේ. දැන් මේ දරුවාට කාගේ පිහිටක්ද? අම්මයි තාත්තයි දෙන්නම නෑ. මානසික අසනීපයක් තියෙන රෝගියකුට මේ විදියට පහර දෙන්න තරමට රෝහලේ වැඩ කරන සේවකයන්ගේ මානසික මට්ටම කොච්චර පහළට වැටිලාදැයි\" මුල්ලේරියාව මානසික සෞඛ්‍ය විද්‍යාතනයේ ප්‍රතිකාර ලබමින් සිටියදී එහි සෞඛ්‍ය කාර්ය සහායකින්ගේ පහර දීමට ලක්ව ඝාතනයට ලක් වූ ඔස්වි නානායක්කාර මහතාගේ මස්සිනා වන ටිරෝන් ලක්මාල් මහතා විමසයි. \n පාදුක්ක වටරැක සමනලතැන්න ප්‍රදේශයේ පදිංචිකරුවකු වූ ඝාතනයට ලක් වූ එක්දරු පියෙකු වන ඔස්වි නානායක්කාර (47) මහතා වසර 28ක පමණ කාලයක් පෞද්ගලික ආයතනයක සේවය කර ඇති බවත් ඒ කාලය තුළ වරින් වර මානසික ආබාධ සඳහා ප්‍රතිකාර ලබාගෙන ඇති බවත් ඔහු සඳහන් කළේය. ඔහුගේ බිරිය මෙයට වසර දෙකකට පමණ පෙර මියයා මෙන් පසු නිසි පරිදි ඖෂධ ලබා නොගැනීම නිසා මෙලෙස ඉකුත් 20 වැනිදා මුල්ලේරියාව අංගොඩ මානසික සෞඛ්‍ය විද්‍යායතනය වෙත ගොස් නේවාසික ප්‍රතිකාර ලබා ගැනීමට කටයුතු කළ බවත් ලක්මාල් මහතා පැවසීය.මේක සාමාන්‍ය මරණයක් විදියට පෙන්නන්න තමා වෛද්‍යවරුන්ටත් වුවමනා වුණේ. ඒත් අපි මේ ගැන හොයපු නිසා තමයි අද ඇත්ත තත්ත්වය දැන ගන්න පුළුවන් වෙලා තියෙන්නේ. වතුර චුට්ටක් ඇඟට විසි කළාය කියල මානසික රෝගියකුට මැරෙන්න ගහන්න තරම් මානසික ලෙඩ්ඩ ද ඔය රෝහලේ සේවයට දාලා තියෙන්නේ. එයාලට එක් රෝගියෙක් පමණක් වුණාට අපේ පවුල්වලට තියෙන එකම පිළිසරණ වෙන්න පුළුවන් ඒ රෝගියා. දැන්වත් මේ පිළිබඳව බලධාරීන්ගේ ඇස් ඇරිලා මේ සිද්ධි මෙතැනින් නතර වෙන්න ඕනෑ යැයිද වැඩිදුරටත් පැවසීය. ඔස්ව් නානායක්කාර මහතාගේ නෑනා වන චම්පිකා රංජනා කුමාරි මහත්මිය මෙලෙස පැවැසුවාය. \n '' වෛද්‍යවරුන් මල්ලි ලිස්සලා වැටිලා මිය ගියා කිව්වත් එයාගෙ සහෝදරයන් ඇවිත් බැලුවාහම මේ පිළිබඳව සැකයක් ඇති වුණා. ඒ නිසයි පොලිසියට පැමිණිලි කළේ. ඒ පැමිණිල්ල නිසා තමයි දැනගන්න පුළුවන් වුණේ මේක පහරදීමකින් වෙච්ච ඝාතනයක් කියල. හුඟක් ගහලා තිබුණා එයාට. දැන් එයාලගෙ පුතා තනිවෙලා තියෙන්නේ. ඒ නිසා මේකට සාධාරණයක් ඉෂ්ඨ වෙන්න ඕනේ. ඔය මොනවා කළත් දැන් මේ පුංචි පුතාට තාත්ත ලැබෙන්නේ නෑනේ. අනිත් රෝගීන්ටත් මෙයාලා සලකනව ඇත්තේ මේ විදියට තමා. ආරක්ෂිත කැමරා දර්ශන පරීක්ෂා කිරීමේදී පහර දෙන ආකාරය ඒවායේ තිබුණා. ඒකෙන් තමා හැමදේම එළියට ආවේ. දැන්වත් ඔය මිලේච්ඡ වැඩ නවත්තන්න පියවර ගන්න ඕනෑ. මානසික රෝගියෙක් කියන්නේ සාමාන්‍ය රෝගියෙක් නෙමෙයි. බලධාරීන්ගේ අවධානය මේවට යොමු කරන්න කියල ඉල්ලා සිටිනවා\"ලද පැමිණිල්ලට අනුව මුල්ලේරියාව පොලිසිය මේ පිළිබඳව අධිකරණය ද දැනුවත් කර අතර පශ්චාත් මරණ පරීක්ෂණයේදී ශරීරයේ ස්ථාන 35කට ආසන්න ස්ථානවලට ඇති වූ තැළුම් නිසාවෙන් ඇති වූ ලේ වහනය වීමෙන් මෙම මරණය සිදුව ඇති බවට අනාවරණය වූ බවද මුල්ලේරියාව පොලිසියේ උසස් නිලධාරියෙක් පැවසීය. ඒ අනුව රෝහලේ සෞඛ්‍ය කාර්ය සහයකයන් සිව් දෙනකු අත්අඩංගුවට ගෙන අධිකරණය වෙත ඉදිරිපත් කිරීමට කටයුතු කළ බවත් තවත් කිහිප දෙනකු අත්අඩංගුවට ගැනීමට විමර්ශන කටයුතු සිදුකරන බවත් එම නිලධාරියා වැඩිදුරටත් පැවසීය. අත් අඩංගුවට ගැනුණ සැකකරුවන් සිව් දෙනා කොළඹ අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් පසු අගෝස්තු මස 10 වැනිදා දක්වා රක්ෂිත බන්ධනාගාර ගත කරන ලෙස අලුත්කඩේ අංක 08 ප්‍රධාන මහේස්ත්‍රාත් ප්‍රසන්න අල්විස් මහතා නියෝග කර ඇත.මේ සම්බන්ධයෙන් මුල්ලේරියාව මානසික සෞඛ්‍ය විද්‍යායතනයේ අධ්‍යක්ෂ වෛද්‍ය ධම්මිකා විජේසිංහ මහත්මිය මාධ්‍ය හමුවක් පවත්වමින් මෙසේ සඳහන් කළාය. \n ‘රෝහල් තිබූ ආරක්ෂිත කැමරා දර්ශන අනුව අදාළ රෝගියාට පහර දෙන ආකාරය දකින්නට ලැබුණා. එම සේවකයන් මේ වනවිට වැඩ තහනමකට ලක් කර සිටිනවා. මෙය හුදෙක් සේවකයන් කිහිප දෙනකුගේ ක්‍රියාවක් පමණයි. සමස්ත සේවකයින් සියලු දෙනාම මේ විදියට රෝගීන්ට පහර දෙමින් හැසිරෙන්නේ නෑ. ඒ පිළිබඳව තවදුරටත් විමර්ශනය කරනවා” යැයි පැවසුවාය. ඝාතනය සම්බන්ධයෙන් ලද පැමිණිල්ලක් මත විශේෂ විමර්ශනයක් ආරම්භ කිරීමට ශ්‍රී ලංකා මානව හිමිකම් කොමිසන් සභාව කටයුතු ආරම්භ කර ඇත. සෞඛ්‍ය අමාත්‍යාංශය මට්ටමින් පරීක්ෂණයක් පැවැත්වීමටද කටයුතු කරන බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා පවසයි. කේ. බුද්ධික කුමාරසිරි \n",
    "URL": "https://www.gossiplankanews.com/2023/07/mulleria-incident.html\n",
    "Category": "N/A",
    "comments": [
        {
            "comment": " බොරු මරණ සහතිකයක් දීලා ගෙදර ට පෙට්ටිය එව්ව දොස්තර ගේ වැඩ තහනම් නැද්ද 🤔 ",
            "likes": "+161"
        },
        {
            "comment": " ඉස්සෙල්ලාම ඇත්ලට දාන්න ඕනෙ මේ (කොන්)දොස්තරයව. අරහෙ තව එකෙක් පොඩි ලමයෙක්ගෙ වකුගඩු දෙකම ගලවල. මේ ආශික් ලන්තයෙ තමයි මෙහෙම වෙන්නෙ. දියුණු රටවල patients rights are very srong. මෙහෙ ඔක්කොම system එකෙන් cover කරල දානව. So sad ",
            "likes": "+48"
        },
        {
            "comment": " දොස්තරලගේ ක්‍රමේ බොහෝ විට ඕක තමයි . මේක එලියට ආපු නිසයි අරුමයක් වෙලා තියෙන්නේ ",
            "likes": "+31"
        },
        {
            "comment": " එහෙම කලොත් පාදඩ දෙනිය රාජපක්ෂලා සහ වියත් කියලා හිතන් ඉන්න බහුතරය එක්ක රනිලයව ගෙදර යවලා විරුවෙක් කියලා හිතන් ඉන්න කෙනෙක් ගෙනෙයි! ",
            "likes": "+10"
        },
        {
            "comment": " මේ වගේ සුළු සේවකයින් ඉන්න එකට තනිකර වග කියන්න ඕනේ බදුල්ලෙන් ආපු නිදිමතයයි, පොළොන්නරුවේ පොළවෙන් මතු උන හිටං ලොක්කයි , කළුතර දත් දොස්තරයි ඉන්නකල් උන්ගේ පැති වල උන් ගෙනල්ලා පිරෙව්වා කිසිම අධ්‍යාපන සුදුසුකමක් නැතිව නීති ගෙන්න ඕනේ hospital එකක attendent වැඩක් කරන්නත් අධ්‍යාපන සුදුසුකම බලන එකක් නිකන් ගම් වල ත්‍රීවීල් පදින උණුයි අයිස් ගහන එවුන් දාගෙන ලෙඩ්ඩු බලන්න බෑනේ ",
            "likes": "+112"
        },
        {
            "comment": " ඇයි බන් උඹට අමතක උනාද මයිනා සහ රැළ...උනුත් මේ වගේ නම් කොච්චර පාක්ෂිකයෝ රිංගවල ඇත්ද? ",
            "likes": "+32"
        },
        {
            "comment": " Meka 100 percent true...poster gahapu un thamai attendant vidihata gaththe ",
            "likes": "+14"
        },
        {
            "comment": " සේරම එකයි ,උන් පස්සෙ ගිහින් ජොබ් ගන්න නිවටයොත් එකයි ,සෙඅ,කච්චපුටල ,සේරිවානිජල. ",
            "likes": "+1"
        },
        {
            "comment": " උඹ මේ වෙළෙන්දන් දෙන්නගෙ වෙනස දන්නවද?නැද්ද? මීට පස්සෙ දන්න කෙනෙක්ගෙන් අහල ලියපං. ",
            "likes": "0"
        },
        {
            "comment": " බොහොම කණගාටුයි, මේකට සේවකයින් විතරක් හිරේ ගිහින් වැඩක් නැහැ. තමන්ගේ ආයතනය යටතේ සේවය කරන සේවකයින්ගේ ්‍රියාකලාපයට වාට්ටු භාර ප්‍රධාන හෙද නිලධාරිනිය/නිලධරයා වාට්ටුව භාර විශේෂඥ වෛද්‍යවරයා වගකිව යුතුයි! ඔවුන් ද සිරභාරයට ගෙන දඬුවම් දිය යුතුයි. ",
            "likes": "+73"
        },
        {
            "comment": " අම්මෝ ඇත්ත, මේ 4 දෙනා විතරයි, නරක, අනිත් උන් හෝදලා වතුර බිවුව හැකි. මෙතන අධ්‍යක්ෂක ඇතුලු උඩ ඉඳලා පහලටම පාතාල ගැන්සියක් වගේ, ",
            "likes": "+62"
        },
        {
            "comment": " ඔය සිද්ධිය වුනු තැන තිබුනු කැමරාව විතරක් නෙමේ. රෝහලේ තියෙන අනිත් කැමරාත් බලන්න ඕනෙ. එතකොට තේරේවි රෝහල් සත්කාර සේවය ලංකාවෙ කොච්චර හොදද කියල. ඔය ලෙඩාට ඔය මිනිස්සු ගහපු පළමු අවස්ථාව මේක වෙන්න පුලුවන් වුනත් ඒ මිනිස්සු අතින් මීට පෙර කී දෙනෙක් ලෙඩ්ඩු ගුටිකාල ඇත්ද? මැරිල ඇත්ද?. හැම රෝහලකම කැමරා හැම තැනකම හයි කරන්න ඕනෙ. හැම රෝහලකම සිවිල් සංවිධාන තියෙනවා. ඒ ගොල්ලන්ගෙ අධීක්ෂණයට හැමදාම ඒ කැමරා ලක් කල යුතුයි. උන්ට තවත් එක ලෙඩෙක් වුනත් ලෙඩාගෙ පවුලට ඔහුව මහමෙරක් වෙන්න පුලුවන්. කෝ ලංකාවෙ මානව හිමිකම් කොමිසම. ",
            "likes": "+28"
        },
        {
            "comment": " හොර වැඩේට පෙට්ටිය සීල් කරන්න කියලා බොරු මරන පරීක්ෂණ වාර්තා දීපු දොස්තරය අල්ලලා හිටපල්ල මුලින්ම ... නැත්නම් ඊලගට රට පනින්නෙ ඌ ",
            "likes": "+26"
        },
        {
            "comment": " කරෝලයි වට්ටක්කයි තමා කන්න හොඳ ",
            "likes": "-6"
        },
        {
            "comment": " මම අහලා තියෙනවා සමහර ලෙඩ්ඩු දාලා ගියායින් පස්සෙ නෑදායො කවුරුත් බලන්න එනේ නෑ කියලා. එහෙම අයත් මේ විදිහට මැරිලා තියෙනවද දන්නෙ නෑ, අංගොඩ රෝහලේ සිදුවන සෑම මරණයකටම අධිකරණ වෛද්‍ය නිලධාරියකු මගින් මරණ පරීක්ෂණය කිරීම අනිවාර්‍ය කරන්න ඕනෙ ",
            "likes": "+14"
        },
        {
            "comment": " අවුරුදු ගණනාවකට කලින් මම දැකපු දෙයක් මේ. මේ රෝහලේ සුලු සේවකයෙක් අසරණ සේවකයෙකුට අඩි දෙකේ විතර පොල්ලකින් ගහනවා දැක්ක. හොයල බැලුවාම දැනගන්න ලැබුනෙ, මුන්ට පැවරිලා තියන වැඩ (පිරිසිදු කිරීම් , උදලු ගෑම් වැනි බර වැඩ) මුන් බලහත්කාරයෙන් අසරණ රෝගින්ගෙන් කර ගන්නවා. නොකලොත් පොලු වලින් ගහනවා. බලධාරින් නොදන්නවා වෙන්න බෑ.මුන් වැඩි දෙනෙක් දේශපාලුවන් වැඩට දාපු එව්න්.බලධාරින් මුන්ට බය ඇති. ",
            "likes": "+11"
        },
        {
            "comment": " රෝහල් පරිපාලනයෙ ලොකු අය අහුවෙන්න ගිය ගමන් ඔය පරීක්ෂණය යට යනව, ඊට පස්සෙ හිමින්ම දේශපාල‍න බලතල දාල ඔය ෆයිල් එක යටගහනව, අනිතිමට රෝගියම පොලුවලින් ගහගන මැරුන කියන්න පුළුවන් මොක ලංකාවේ නීතිය ක්‍රියාත්මක කරන ආයතන බහුතරයක් මහජන මුදලින් නඩත්තු වෙවී මහජනතාවම තලාපෙලා දමමින් ඉහල පුටු සතුටු කරන ආයතන වෙලා ඉවරයි... ( අර බෙහෙත් වල තත්වය බාල වීම නිසා මිය ගිය අයට සාධාරණයක් වුනාද, බෙහතේ ගෙන්වපු සමාගම් තවමත් යහතින් ඉන්නව නෙ...) ",
            "likes": "+9"
        },
        {
            "comment": " Not only the rank and file staff/goons/thugs who did the beating, but the Doctors who blatantly lied and tried to cover up should be arrested for murder, complicity to murder, aiding and abetting murder. These criminals are NOT human. They are worse than animals. THEY MUST BE BROUGHT TO JUSTICE. THEIR LICENSES TO PRACTICE SHOULD BE REVOKED. AFTER ALL INSTEAD OF DIAGNOSIS, TREATMENT AND HUMANITY, WHAT THEY PRACTICE IS COLD BLODDED MURDER!!! ",
            "likes": "+6"
        },
        {
            "comment": " Lankawe Government Hospital wala inne okkoma Chandi..... Katha karanne saththunta wage... Loke thiyena JArama Minissu jeewath wena Rata SIRI LANKAWA. ",
            "likes": "+5"
        },
        {
            "comment": " රටම පිස්සන් කොටුවක් වෙලා තියෙන එකේ ඔය පිස්සු ඉස්පිරිතාලෙ වහල දාපල්ල..බේත් ගන්න ඕනෙ කෙනෙක් ලඟම ආණ්ඩුවෙ රෝහලට ගිහින් ක්ලිනික් එකෙන් බේත් අරං ගෙදෙට්ට වෙලා බොනවලා..සත්තු වත්තෙ සත්තු දාං ඉන්නව වගෙ පිස්සො දාං නඩත්තු කරන්න සල්ලිත් නෑ..සදාචාරාත්මකත් නෑ.. ",
            "likes": "-12"
        }
    ]
}