{
    "Source": "https://www.gossiplankanews.com/",
    "Timestamp": "9/25/2018 12:15:00 PM",
    "Headline": "\nත්‍රස්ත විමර්ශන ඒකකයෙන් ස්නයිපර් ගිනි අවියක් අතුරුදන්\n",
    "News Content": "\n\n\nපොලීසියේ ත්‍රස්තවාදී විමර්ශන කොට්ඨාසයේ ස්නයිපර් වර්ගයේ ගිනිඅවියක් අතුරුදන්වීයැයි කියන සිද්ධිය සම්බන්ධයෙන් අපරාධ පරීක්‍ෂණ දෙපාර්තමේන්තූව පරීක්‍ෂණයක් ආරම්භ කර ඇත.\nඅපරාධ පරික්‍ෂණ දෙපාර්තමේන්තුවේ අධ්‍යක්‍ෂවරයාගේ නියමයෙන් විශේෂ පොලිස් කණ්ඩායමක් විසින් මෙම පරීක්‍ෂණ පවත්වාගෙන යනු ලැබේ. මීට මාස කිහිපයකට ඉහතදී ඔඩ්ඩුසුඩාන් ප්‍රදේශයේ දී \nක්ලේමෝ බෝම්බ සමග අත්අඩංගුවට ගත් හිටපු එල්ටීටීඊ සාමාජිකයකුගන් හෙළි වූ තොරතුරු අනුව ත‍්‍රස්තවාදී විමර්ශන කොට්ඨාසය විසින් මෙම ස්නයිපර් ගිනිඅවිය අත්අඩංගුවට ගෙන තිබිණි. මෙම ත්‍රස්තවාදී විමර්ශන කොට්ඨාසයේ තිබු ස්නයිපර් ගිනිඅවියක් අතුරුදන් වී ඇති බවත් අපරාධ පරීක්‍ෂණ දෙපාර්තමත්තුව\n\n\n\n\n\nමගින් මේ සම්බන්ධයෙන් පරීක්‍ෂණයක් පවත්වන ලෙසත් ජ්‍යෙෂ්ඨ නියෝජ්‍ය පොලිස්පතිවරයකු මීට පෙර පොලිස්පතිවරයාට දැනුම් දී තිබූ බව පොලිස් ආරංචි මාර්ගවලින් පැවසේ.\nමේ සම්බන්ධයෙන් නීතිය හා සාමය පිළිබඳ ඇමති රංජිත් මද්දුමබණ්ඩාර මහතාගෙන් කළ විමසුමකදී ඔහු පැවසුවේ\nමෙම ස්නයිපර් ගිනිඅවිය අතුරුදන් වී ඇතැයි කියන සිද්ධිය සම්බන්ධයෙන් විධිමත් පරික්ෂණයක් පවත්වන ලෙස අපරාධ පරික්‍ෂණ දෙපාර්තමේන්තුවේ අධ්‍යක්ෂවරයාට දැනුම් දුන් බවය. ඒකාබද්ධ විපක්‍ෂයේ පාර්ලිමේන්තු මන්ත්‍රී කනක\nහේරත් මහතාද මේ සම්බන්ධයෙන් පසුගිය 18 වැනිදා පාර්ලිමේන්තුවේදී ඇමති රංජිත් මද්දුමබණ්ඩාර මහතාගෙන් විමසීමක් කර තිබිණි.\nඅතිවිශේෂ ගිනිඅවියක් වන ස්නයිපර් අවිය ඉහළ සිට වෙඩි තැබීමට යොදා ගන්නා එකකි. මෙම ගිනිඅවියෙන් මීටර් 500 සිට 1000 දක්වා දුර ප්‍රමාණයක ඉලක්කයට වෙඩි තැබිය හැකි බවත්, මෙය පරිහරණය කළ හැක්කේ විශේෂ පුහුණුවක් ලැබූ ප‍්‍රගුණ වෙඩික්කරුවකුට පමණක් බවත් යුද හමුදා නිලධාරීයක් පැවසීය. \n\n(ඉන්දිකා රාමනායක)\n",
    "URL": "https://www.gossiplankanews.com/2018/09/snipher-missing.html\n",
    "Category": "N/A",
    "comments": [
        {
            "comment": " කෝ මේ පූජිත????? ",
            "likes": "+37"
        },
        {
            "comment": " සමාන්‍ය තුවක්කුවක් මිසින් වුනොත් කොහොම හරි ඒක හොයා ගත හැකි නැත්නම් අහුවෙනවා. නමුත් ස්නයිපර් වර්ගයේ තුවක්කුවක් අතුරුදහන් වුනා කියන්නේ සෙල්ලං වැඩක් නෙවෙයි. සයිලන්සරයක් සෙට්කරගත්තනං කාටවත් සැක හිතෙන්නැතිවෙන්න. ඉලක්කයක් බාන්න පුළුවන්... මේක ඉක්මනට හොයා නොගත්තොත් විනාසයි.... ",
            "likes": "+13"
        },
        {
            "comment": " ෆෙඩ්‍රික් ෆොර්සත්ගෙ The Day of The Jackal / 'වෘකයාගෙ දවස' පොත කියවන්න, ස්නයිෆර්කරුවෙක් ප්‍රන්ශ ජනාධිපති චාල්ස් ඩිගොල් ඝාතන තැත ඔත්තු සේවය හබාගෙන යනහැටි. Film එකත් නියමයි. පොත කියවල film එක බලන්න.ඒ විදිහටම තමයි කදිරගාමර් මහත්මයත් ඝාතනය උනෙ. ",
            "likes": "+34"
        },
        {
            "comment": " where can I find that book? ",
            "likes": "+5"
        },
        {
            "comment": " Sinhala translation එක නම් මගෙ ලග තියනව, මරදාන ගාමිනි හෝල් පරණ පොත් කඩේකින් ගත්තෙ. Try @ Sarasavi. 'The Odessa file' ඒ වගේම එකක්, 'හිට්ලර්ගෙ SS හමුදාව' කියල තියෙන්නෙ සින්හල පරිවර්තනය. ඒක නම් සරසවි එකෙ තිබුනා. ",
            "likes": "+5"
        },
        {
            "comment": " මේකෙන් ඉහල සිට විතරක් නෙවෙයි වෙඩි තියන්න පුළුවන්, ඉහලට ගිහින් සැගවිලා ඉදන් වෙඩි තියන්නේ වැඩිපුර ප්‍රදේශයක් පෙනෙන නිසා. පොලවේ ඉදල වෙඩි තියන්නත් පුළුවන්.. ",
            "likes": "+14"
        },
        {
            "comment": " දැන් ලංකාවේ මංකොල්ල කාරයොත් පාවිච්චි කරන්නේ Heckler & Koch MP5 mini වගේ ඒවා (පහුගිය දාක පොලිස් නිලධාරියෙකුට වෙඩිතියල මැරුවේ පස් චාමර කියන පාතාලය පවිච්චිකලේ මේක )අනිවා ස්නයිපර් එකත් උන් ගාව ඇති ",
            "likes": "+10"
        },
        {
            "comment": " First check all the politicians house you will find. ",
            "likes": "+8"
        },
        {
            "comment": " Sellam karanna gedara Aran yanna athi. ",
            "likes": "+4"
        },
        {
            "comment": " හොද කෙලි ටිකක් ඉස්සරහට බලා ගත්තෑකි one bullet one death ",
            "likes": "0"
        }
    ]
}