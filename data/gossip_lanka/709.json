{
    "Source": "https://www.gossiplankanews.com/",
    "Timestamp": "9/30/2017 01:57:00 PM",
    "Headline": "\n‘මිහින් ලංකා’ 2011 චීන ගුවන් යානා ගනුදෙනුව - චීන ජාතිකයන් දෙදෙනකුගේ ගිණුම් පරීක්ෂාවට\n",
    "News Content": "\n\n\n\n2011 වසරේදී මිහින් ලංකා ගුවන් සමාගමට මිලදී ගත් ර්ඒ60 වර්ගයේ ගුවන් යානා දෙකක් මඟින් රජයට මූල්‍ය අක්‍රමිකතාවක් සිදුකර ඇතැයි කියන සිද්ධිය සම්බන්ධයෙන් මූල්‍ය අපරාධ විමර්ශන කොට්ඨාසය කරන විමර්ශන සම්බන්ධයෙන් ගුවන් යානා මිලදී ගැනීමේ ගනුදෙනුවට සම්බන්ධ චීන ජාතිකයන් දෙදෙනකුගේ \nමෙරට බැංකුවක ගිණුම් 04ක් පරීක්ෂා කිරීමට\n\n\n\n\n\nඅවසර ලබාදෙන ලෙසට කොටුව මහෙස්ත්‍රාත් අධිකරණයෙන් කළ ඉල්ලීමකට කොළඹ කොටුව වැඩබලන මහෙස්ත්‍රාත් ජීවනී බැද්දෙවෙල මහත්මිය ඊයේ (28දා) අවසර ලබා දුන්නාය.\n\nවිමර්ශන පවත්වා ප්‍රගතිය වාර්තා කරන තෙක් නඩුව නවතන ලෙස මූල්‍ය අපරාධ විමර්ශන කොට්ඨාසය කළ ඉල්ලීම සලකා බැලීමෙන් අනතුරුව කොටුව වැඩබලන මහෙස්ත්‍රාත්වරිය එසේ නියම කළාය.\n\nගුවන් යානා මිලදී ගැනීමේ ගනුදෙනුවේදී අතරමැදියකු වශයෙන් චීනයේ 'කුටික්' නමැති සමාගම සම්බන්ධවී ඇති අතර චීන ජාතිකයන් දෙදෙනා කුටික් සමාගමේ මෙරට නියෝජිතයන් ලෙස කටයුතු කර ඇත.\n\nගුවන් යානා දෙක චීනයේ සිට මෙරටට ආනයනය කර තිබෙන අතර මිහින් ලංකා සමාගම වෙත ගෙන්වූ එම ගුවන් යානා ගුවන් හමුදාවට භාවිත කිරීමට දීම මඟින් මූල්‍ය අක්‍රමිකතාව සිදුවී ඇති බවට මූල්‍ය අපරාධ විමර්ශන කොට්ඨාසය කළ විමර්ශනවලින් අනාවරණය වී තිබේ.\n\nඅමිල අබේරත්න\n",
    "URL": "https://www.gossiplankanews.com/2017/09/mihinlanka-scam.html\n",
    "Category": "N/A",
    "comments": [
        {
            "comment": " අක්රමිකතා ඔ්න තරං තියනවා.ඔවා උඩ එන්නෙ චන්ද කාලෙට විතරයි.ඔ්වට අපි අැඳපු කාලයක් තිබුනා.දැං එ් කාලේ ඉවරයි.මොකද අපි දන්නව යටිං තොපි එාකාට එකා අාරක්ෂා කරනවා ඔක්කොම හොරැ නිසා. ",
            "likes": "+138"
        },
        {
            "comment": " well said ",
            "likes": "+25"
        },
        {
            "comment": " Very true both side are culprits they are trying to mislead the public ",
            "likes": "+40"
        },
        {
            "comment": " When both sides are culprits and hold power in turns, who will punish the mega-thieves? ",
            "likes": "+15"
        },
        {
            "comment": " non other than public. ",
            "likes": "+5"
        },
        {
            "comment": " අඩෝ මේකෙ චීන ජාතිකයෝ තුන් දෙනෙක් ඉන්නවානෙ. ",
            "likes": "+7"
        },
        {
            "comment": " ඒක තමයි මාත් බැලුවේ සීයේ, එයාගෙ බැංකු එකෞන්ට් එක චෙක් කරන්නේ නැත්තේ ඇයි? ",
            "likes": "-2"
        },
        {
            "comment": " හි හි ඔන්න ආයුබෝවන්ඩ \"යහපාලන අක්ක්‍රමිකතා\" කසකාරයා ආවා, ටක්කෙටම දෙසැම්බර් ජනවාරි වෙද්දී චන්දයක් තියනවා ෂුවර්. ",
            "likes": "+4"
        },
        {
            "comment": " හොර කම් කලා කියවී කෝටී ගණන් වලින් ගණන කියාවි රුපවාහිනී සාකච්ඡ තියාව් . නඩු දමාවී චන්ද දීනවී නමුත් එක හොරෙක් වත් අල්ලන් නැ සත්තයී ",
            "likes": "+3"
        },
        {
            "comment": " හූනෝ දෙන්නෙකුට විරුද්ධව , චිත්ත දමනය කිරීම පිළිබඳව පරීක්ෂණයක් කළා වගේ තියේවි ",
            "likes": "+1"
        },
        {
            "comment": " meywa nikan maadya sandarsana witharai. ",
            "likes": "0"
        }
    ]
}