{
    "Source": "https://www.gossiplankanews.com/",
    "Timestamp": "5/29/2020 10:08:00 AM",
    "Headline": "\nඇමරිකානු සුදු පොලිසියේදී කළු මිනිසෙකු ඝාතනයවීම නිසා ආන්දෝලනයක්\n",
    "News Content": "\n\n\n\n\nඑක්සත් ජනපදයේ මිනෙසොටා ප්‍රාන්තයේ පොලිස් අත්අඩංගුවට ලක් වූ කළු ජාතිකයෙකු මිය යෑමේ සිද්ධියක් නිසා උණුසුම් තත්ත්වයක් පැනනැගී ඇති බව BBC මාධ්‍ය වාර්තා කරයි.\nමිය ගිය අවුරුදු 46ක් වයසැති ජෝජ් ෆ්ලොයිඩ්ගේ මරණයට අදාළ වීඩියෝවක් සමාජ මාධ්‍යයේ සංසරණය විය.‍ එම වීඩියෝවේ සුදු ජාතික පොලිස් නිලධාරියෙක් ජෝජ්ගේ බෙල්ල මත දණහිස තබන අයුරුත් “මට හුස්ම ගන්න බැහැ” කියමින් \nකලු ජාතික මිනිසා කෙඳිරිගාන අයුරුත් ඇතුළත් විය. මෙම සිදුවීම හේතුවෙන් පොලිස් නිලධාරීන් හතර දෙනෙකුට විරෝධකරුවන් විසින් වෙඩි තබා තිබෙයි.\n\n\n\n\n\nමෙම විරෝධය ආරම්භ වූයේ අඟහරුවාදා දිවා කාලයේදී මෙම සිදුවීමට අදාළ ස්ථානයට මිනිසුන් සිය ගණනක් එක් රැස්වීමත් සමඟය. විරෝධතාවය සාමකාමීව සහ සමාජ දුරස්ථභාවය පවත්වාගනිමින් පැවැත්වීමට එහි සංවිධායකයෝ උත්සාහ කළහ. “මට හුස්ම ගන්න බැහැ” සහ “මටත් ඒ දේ වෙන්න තිබුණා” වැනි දේ සටහන් කර තිබූ පුවරු ඔවුහූ ඔසවාගෙන සිටියහ. විරෝධතාවයේ යෙදුණු ඇනීටා මුරේ විසින් වොෂිංටන් පෝස්ට් පුවත්පත වෙත අදහස් දැක්වුවේ, “මේ වගේ වසංගතයක් අතරතුර එළියට බැහැලා විරෝධතාවකට සහභාගි වෙන එක ඉතා බියකරුයි.\n\nනමුත් මම මේකට සම්බන්ධ වෙන්නේ නැතුව ඉන්නේ කො‍හොමද” කියාය. පසුව මේ විරෝධතාවයට එක් වූ සිය ගණනක පිරිස සිද්ධියට අදාළ නිලධාරීන් රාජකාරියේ යෙදෙනවා ඇතැයි සිතූ ස්ථානයට පා ගමනේ යෙදුණි. ඔවුන් විසින් පොලිස් නිලධාරීන්ගේ වාහන මත කුරුටුබලි ස්ප්‍රේ කරන ලද අතර පොලිස් ගොඩනැඟිල්ලට ගල් ගසන ලදි. පොලීසිය විසින් ඔවුන්ට කඳුළු ගෑස් ප්‍රහාර, අත්බෝම්බ ආදිය එල්ල කරන ලදි.\nඑක් විරෝධකරුවෙක් CBS  පුවත් සේවයට පැවසුවේ, “පොලීසිය කළ දේ හරිම නරකයි. මෙම ගැටලුව පොලීසිය විසින් ඇති කළ එකක් බව ඔවුන් වටහාගත යුතුයි” කියාය. විරෝධතාවය සිදු වූ ප්‍රදේශයෙන් වෙඩි තියා එළවා දැමූ පුද්ගලයෙකුට ජීවිතයට තර්ජනයක් නොවන ආකාරයේ තුවාල සිදු වී ඇති බව පොලීසිය සඳහන් කළ අතර ඒ පිළිබඳව අමතර තොරතුරු සපයා නැත.\n\nමේ පිළිබඳව වාර්තාකරුවන් නැඟූ ප්‍රශ්නවලට නිලධාරීන් විසින් පිළිතුරු දී තිබේ. ඔවුන් පවසන්නේ, ව්‍යාජ මුදල් භාවිත කිරීමේ චෝදනාවක් මත ජෝජ් මහතාට වාහනයෙන් පිටතට පැමිණෙන ලෙස අණ කළ බවත් එවිට ඔහු නිලධාරීන්ට ශාරීරිකව විරෝධය පෑ බවත්ය. “සැකකරුව මාංචු යටතට ගන්න නිලධාරීන් සමත් වුණා. නමුත් සැකකරු යම් අසනීප තත්ත්වයකින් පෙළෙන බව පෙනෙන්න තිබුණා” කියා එක් පොලිස් ප්‍රකාශයක සඳහන් විය.\n\nගැටුම ආරම්භ වූ ආකාරය සමාජ මාධ්‍යයේ පළ කරන ලද වීඩියෝවේ දැක්වෙන්නේ නැත. සුදු ජාතික නිලධාරියෙක් තම දණහිස යොදාගනිමින් ජෝජ්ගේ බෙල්ලෙන් ඔහුව පොළවට තද කරගෙන සිටින අයුරු එම වීඩියෝවේ දැක්විය. “අනේ මට හුස්ම ගන්න බැහැ” සහ “මාව මරන්න එපා” කියලා ජෝජ් කෙඳිරිගාන අයුරුද අවට මෙම සිදුවීම බලා සිටි පුද්ගලයන් විසින් ඔහුව නිදහස් කරන ලෙස පොලීසියට බලපෑම් කරන අයුරුද එම වීඩියෝවේ දැක්වුණි. ඔහු චලනය වීම නතර වූ අතර ඔහුව රෝහලකට රැගෙන යෑමට ගිලන් රථයක් පැමිණ තිබේ. පසුව ඔහු රෝහලේදී මිය ගොස් තිබුණි.\n\n\n\n\n\nමෙම සිද්ධිය හේතුවෙන් ඇති වූ විරෝධතාවය සහ පොලිස් නිලධාරීන්ට වෙඩි තැබීමේ සිද්ධිය සම්බන්ධයෙන් බලධාරීන් දක්වා තිබෙන අදහස් මොනවාද? නගරාධිපති ෆ්‍රේ පැවසුවේ එම පොලිස් නිලධාරීන්ට වෙඩි තැබීමේ වරදක් නැහැ කියාය. “කළු ජාතිකයෙක් වීම ඇමරිකාවේ මරණ දඬුවම ලැබිය යුතු කාරණයක් නොවෙයි” කියා ඔහු සඳහන් කළේය. මේ පිළිබඳව FBI විසින් විමර්ෂණ ආරම්භ කර තිබෙන බවත් ඒවා මිනෙසොටා ප්‍රාන්තයේ නීතිඥයන්ට ලබා දෙන බවත් වාර්තා වේ. මිනෙසොටා ප්‍රාන්තයේ සෙනෙට් සභික ඇමී ක්ලෝබුචර් සඳහන් කළේ “මෙම මිනිසාට සහ ඔහුගේ පවුලේ සාමාජිකයන්ට සාධාරණය ඉටු විය යුතුයි. අපි ජීවත් වන සමාජයට සහ රටට සාධාරණය ඉටු විය යුතුයි” කියාය.\n\nමිනෙසොටා පොලීසියේ අත් පොතේ සඳහන් වන්නේ ශ්වසන මාර්ගයට ඍජු පීඩනයක් එල්ල නොවන ලෙසින් බෙල්ල තද කිරීමට පුහුණුව ලත් නිලධාරීන්ට ඒ සඳහා දණහිසද භාවිත කළ හැකි බවය. මෙය සැලකෙන්නේ මරණයට පත් නොවන බලපෑම් එල්ල කිරීමේ ක්‍රමයක් ලෙස බවට සඳහන් වේ.\nපොලිස් නිලධාරීන් අතින් අප්‍රිකානු-ඇමරිකානු කළු ජාතිකයන් ඝාතනයට ලක් වූ අවස්ථා කිහිපයක්ම වාර්තා වේ. ඒ අතරින් අවසන් වරට වාර්තා වූ මිනෙසොටාවල සිදුවීම පිළිබඳව ඇමරිකානු සිවිල් නිදහස පිළිබඳ සංගමයේ පයිජ් ෆනෑන්ඩස් මෙසේ පැවසීය. “පොලීසිය විසින් කලු ජාතිකයන්ගේ ජීවිත නැති කිරීම වැළැක්වීමට ගෙන තිබෙන්නේ මොන තරම් සීමිත ක්‍රියාමාර්ගද කියා මෙම කනගාටුදායක වීඩියෝව නැරඹීමේදී පෙනී යයි.”\n(BBC ඇසුරිනි)\nඑස්. දහනායක\n[May29, 2020 - Gossiplankanews.com]\n\n\n\n\n\n\n\n\n\n\n\n\n",
    "URL": "https://www.gossiplankanews.com/2020/05/george-floyd-moment-4-minneapolis-policemen-strangled-black-man-to-death.html\n",
    "Category": "N/A",
    "comments": [
        {
            "comment": " Worst country for the human rights. ",
            "likes": "+52"
        },
        {
            "comment": " You may have not heard of chinese human rights violations then. Another dumbass who’s ready to bash on the United States in a heartbeat to look cool lol  xD ",
            "likes": "-15"
        },
        {
            "comment": " So china violates human rights? So what? Did he say that China's better? No. Every country who violates human rights must be held accountable. You are the dumbass who's seeking attention. ",
            "likes": "+21"
        },
        {
            "comment": " Well said... ",
            "likes": "+1"
        },
        {
            "comment": " හි හි ඇමෙරිකාව නිසා කමක් නෑ. ඕක ලන්කාවෙ දෙමල/මුස්ලිම් එකෙක්ට උනා නන් බලාගන්න තිබ්බා. ",
            "likes": "+41"
        },
        {
            "comment": " දෙමළ මුස්ලිම් එකෙක්ට නෙවෙයි බං මොකාට මොකා කරත් වැරදියි. ඒ වීඩියෝ එක බලන්න බැරි තරම් දුකයි. අමනයෝ කොහෙත් ඉන්නවා කියන්න හොදම ශාක්‍ෂිය තමයි මේ. මේ කාලකන්නි පොලිස් කාරයෝ දෙන්නට හරි හමන් දඩුවමක් නොදී වැඩ තහනම් කිරීමක් විතරක් කරපු නිසා තමයි මිනිස්සු පාරට බැස්සේ. ",
            "likes": "+71"
        },
        {
            "comment": " වැරැද්ද දැකලා ඒකට විරුද්ධ වෙන්න තරම් කොන්දක් උන්ට තියෙනවා. ඒකට අපේ වහල්ලු. තුක් නොදකින් ",
            "likes": "+4"
        },
        {
            "comment": " Aniwa pohottuwe ekek wennahy ",
            "likes": "-9"
        },
        {
            "comment": " owa nam monawada ane a kale ape loku ayyala bella kapala wate gahala giye..... ",
            "likes": "+9"
        },
        {
            "comment": " O J Simpson once again  Policebrutality against African Americans  USA is on the wrong track these days Very sad ",
            "likes": "+8"
        },
        {
            "comment": " මානව (අ)හිමිකම් ",
            "likes": "+22"
        },
        {
            "comment": " දැන් මොනවද දන්නැ සුකා කරන්න යන්නෙ... ",
            "likes": "+19"
        },
        {
            "comment": " අයුධ පෙන්නන එක්කං ගියා නං ඉවරනි. ",
            "likes": "+11"
        },
        {
            "comment": " Bitter truth in any western country. All Kalu suddas : write your LAST WILL. Corona or police death. Immigrants never get a naturall death. ",
            "likes": "+10"
        },
        {
            "comment": " When a Immigrant comes to Sri Lanka he is the king of the kings. But where they live they are just slaves Third class citizens.  We are very respected Sri Lankan citizens  Don’t pay any attention to people slaving abroad Going abroad for work or to live is old fashion in 1980s The trend now is to become a millionaire in Sri Lanka by doing a good business here ",
            "likes": "+5"
        },
        {
            "comment": " True, Just look how many Sri Lankans died in UK due to Corona. Shame. ",
            "likes": "+3"
        },
        {
            "comment": " දේශපාලනයට සම්බන්ධ පට්ට ම පට්ට හොරෙක් දූෂිතයෙක් වංචනිකයෙක් ඔය වැඩ කටයුතු වලට සම්බන්ධ කර ගැනීමෙන් වලකින්න. ",
            "likes": "0"
        },
        {
            "comment": " THIS PEOPLE WHY SHOULD GO FOR USA? STAYED AT AFRICA... ",
            "likes": "-9"
        }
    ]
}