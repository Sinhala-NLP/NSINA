{
    "Source": "https://www.gossiplankanews.com/",
    "Timestamp": "3/31/2021 01:30:00 PM",
    "Headline": "\nඅල්ලස් වැටලීම අතරේ වැලිවේරිය ඕ.අයි.සී පගා සල්ලි කටේ ඔබාගෙන ගිලලා\n",
    "News Content": "\nරුපියල් දස දහසක අල්ලස් ගන්නා ලදැයි කියන සිද්ධියක් සම්බන්ධයෙන් වැලිවේරිය පොලිසියේ විවිධ පැමිණිලි අංශයේ ස්ථානාධිපති අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරින් කණ්ඩායමක් විසින් එම පොලිස් ස්ථානයේදීම පෙරේදා (29) අත්අඩංගුවට ගනු ලැබ ඇති අතර ඔහු ඒ අවස්ථාවේ දී එම මුදල් නෝට්ටු ගිල දමා ඇතැයි වාර්තා වෙයි.   සැකකාර ප්‍රධාන පොලිස් පරික්ෂක අත්අඩංගුවට ගෙන ඇත්තේ ඔහු පුද්ගලයෙකුගෙන් එම අල්ලස් මුදල  පොලිසියේ කම්බි වැට අතරින් ලබාගත් අවස්ථාවේ දී යැයි අල්ලස් කොමිසම පවසයි. \n \n  \nලොරි රථ ආරවුලක් සම්බන්ධයෙන් කර ඇති පැමිණිල්ලක් සම්බන්ධයෙන් නීත්‍යනුකූලව කටයුතු නොකර සිටීම සඳහා සැකකාර ප්‍රධාන පොලිස් පරික්ෂක වැලිවේරිය ප්‍රදේශයේ ව්‍යාපාරිකයකුගෙන්  මෙම අල්ලස් මුදල ලබාගෙන ඇතැයි විමර්ශනවල දී තොරතුරු හෙළිවූ බව කොමිසමේ නිලධාරියෙක් පැවැසීය.  පැමිණිල්ල සමතයට පත්කර දෙන බව පවසා රුපියල් 15,000 ක මුදලක් ඉල්ලා එම මුදලින් රුපියල් 10,000 ක මුදලක් පොලිසිය ඉදිරිපිට දකුණු පස කම්බි වැට අතරින් ලබාගෙන සුළු පැමිණිලි අංශයට පැමිණෙමින් සිටිය දී අල්ලස් හෝ දූෂණ  විමර්ශන නිලධාරින් විසින් අත්අඩංගුවට ගනු ලැබීමත් සමගම සැකකරු එම මුදල් මෙසේ ගිල දමා ඇතැයි කියති.\n \n  \nවහා ක්‍රියාත්මක වූ පොලිස් නිලධාරින් සැකකරු පසුව ගම්පහ රෝහලට ඇතුළත් කිරිමට පියවර ගත් බව පොලිස් ආරංචි මාර්ග සඳහන් කරයි.  මේ අතර ප්‍රධාන පොලිස් පරීක්ෂකවරයා ගිල දැමූ මුදල් ඊයේ (30) සවස වනතුරුද ගැනීමට නොහැකි වූ බව ගම්පහ දිස්ත්‍රික් මහ රෝහලේ අධ්‍යක්ෂ වෛද්‍ය ප්‍රියන්ත ඉලේපෙරුම මහතා පැවැසීය.  පොලිස් නිලධාරියාගේ සෞඛ්‍ය තත්ත්වය සම්බන්ධයෙන් වාර්තවක් ඉදිරිපත් කරන  ලෙසට මහේස්ත්‍රාත්වරයා දැනුම් දී ඇතැයි අධ්‍යක්ෂවරයා ප්‍රකාශ කළේය.  සැකකරු ගම්පහ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් පසුව ලබන 6 වැනිදා දක්වා රිමාන්ඩ් බන්ධනාගාරගත  කරනු ලැබ සිටී. මෙසේ රිමාන්ඩ් බන්ධනාගාර ගත කරනු ලැබ සිටින්නේ ජනකාන්ත ද සිල්වා නැමැති ප්‍රධාන පොලිස් පරික්ෂකවරයෙකි.  අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරි පද්මිණි වීරසූරිය මහත්මියගේ උපදෙස් මත එහි විශේෂ  විමර්ශන නිලධාරීහු කණ්ඩායමක් මෙම වැටලීම කර වැඩිදුර පරීක්ෂණ පවත්වති.\n",
    "URL": "https://www.gossiplankanews.com/2021/03/blog-post_621.html\n",
    "Category": "N/A",
    "comments": [
        {
            "comment": " අල්ලස් ගන්න වෙලාවක අැමතියෙක් අල්ලපල්ලකෝ. සල්ලි මිටි අල්ලන එවුන්ගෙත් කටෙි ඔබයි. ",
            "likes": "+46"
        },
        {
            "comment": " මෙච්චර කාර්යක්ශම අල්ලස් දූශන මර්ධන නිලධාරීන් ඉන්න රටේ ඇයි මහා පරිමාන හොරකම් අල්ලන්න බැරි ",
            "likes": "+40"
        },
        {
            "comment": " උන්ට පගාකාරයේ අල්ලන්න දීල තියෙන්නෙ වීසි දැලක් නිසා ලොකු එවුන් අහුවෙන්නෙ නැහැ. අනික දැල විසි කරන්නෙත් ඉඳලා හිටලා හාල්මැස්සෙක් අල්ලන්න විතරයි. ",
            "likes": "+7"
        },
        {
            "comment": " 10000 beda ganna madi nisa panapu gaman alluwa. Loku gaanak nam storey eka wenas. Api nodanna lankawe allas department ",
            "likes": "+4"
        },
        {
            "comment": " බයවෙන්න එපා මේ මනුස්සයට ඕකෙන් හානියක් නෑ. මොකද ඕන ජරාවක් දිරවන ගානට බඩ සෙට් වෙලා තියෙන්නෙ. ",
            "likes": "+23"
        },
        {
            "comment": " THATS VERY TRUE but that amount of paper in the gut may cause problems specialy notes bein water proofed ",
            "likes": "+2"
        },
        {
            "comment": " මම මේ කල්පනා කළේ ගිලපු 5000 නෝට්ටුව එළියට ගන්නේ කොහොමද කියලා ",
            "likes": "+17"
        },
        {
            "comment": " දැන් ඒක දිරවලා ඇති. පොලිස් කාරයා කියයි බුලත් කොලයක් කෑවා කියල. ඔප්පු කරන්න සාක්කි නැති නිසා මිනිහ නිදහස් කරන්න වෙනවා. ",
            "likes": "+15"
        },
        {
            "comment": " hehe hondata hapala kawanam ithin kali hoyanawa boru. haha. ubala kiyanawa paga gattha kiyala? eth ko shakshi haha. ",
            "likes": "+3"
        },
        {
            "comment": " ජරාම පොලීසියක් තමයි වැලිවේරිය.... ",
            "likes": "+2"
        }
    ]
}