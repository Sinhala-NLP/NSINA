{
    "Source": "https://www.gossiplankanews.com/",
    "Timestamp": "9/29/2023 10:03:00 AM",
    "Headline": "\nශ්‍රී ලන්කන් යානා 4 ක් පැය ගණනක් ප්‍රමාදවී ගුවන්තොටේ කලබලයක්\n",
    "News Content": "\nශ්‍රී ලන්කන් ගුවන් සේවයට අයත් යානා හතරක් ඊයේ (20 වැනිදා) දිනය තුළ කටුනායක ජාත්‍යන්තර ගුවන් තොටුපොළෙන් ගුවන්ගත වීම පැය ගණනක් ප්‍රමාද වීම නිසා මගීහු දැඩි අපහසුතාවට පත්වූහ.සිංගප්පූරුව, පාකිස්තානය, ඉන්දියාව සහ බංග්ලාදේශය යන රටවල් බලා පිටත්ව යාමට තිබූ ගුවන් යානා පැය ගණනාවක් ප්‍රමාද වී තිබිණි. පාකිස්තානයේ ලාහෝර් නුවර බලා ඊයේ (28 වැනිදා) අලුයම 2.30ට පිටත්ව යාමට නියමිතව තිබූ UL 153 ගුවන්යානය පැය ගණනක් ප්‍රමාද වීම නිසා එහි ගමන් කිරීමට පැමිණි ශ්‍රී ලංකාවේ සිටින පාකිස්තාන මහ කොමසාරිස්වරයාට යළි නිවස බලා පිටත්ව යාමට සිදුවිය.  ඉන්පසු ඉන්දියාවේ චෙන්නායි, බංග්ලාදේශයේ ඩකා බලා පිටත්ව යාමට තිබූ ගුවන්යානාද ප්‍රමාද වීම නිසා මගී ජනතාව කලබල කිරීමට පටන්ගෙන තිබේ. සිංගප්පූරුවේ චැන්ගි ගුවන් තොටුපොළ බලා ඊයේ (28 වැනිදා) දහවල් 12.15ට ගුවන්ගත වීමට නියමිතව තිබූ UL 308 දරන ගුවන්යානය පැය පහක් පමණ ප්‍රමාද වන බව මගීන් දැනගෙන ඇත්තේ ගුවන් තොටුපොළට පැමිණීමෙන් අනතුරුවය. මෙම ගුවන්යානය සිංගප්පූරුව බලා පිටත්ව ගොස් ඇත්තේ ඊයේ (28 වැනිදා) පස්වරු 5.00ට පමණය. මෙම ගුවන්යානයෙන් සිංගප්පූරුව බලා යාමට පැමිණි මගීන්ට ආහාර ලබාගැනීම සඳහා ටෝකන් පත්‍ර නිකුත් කළද ආහාර නොලැබුණු බවට මගීහු චෝදනා කරති.තවද කරුණු විමසීම සඳහා කාර්යභාර නිලධාරීන් නොපැමිණි අතර, ශ්‍රී ලන්කන් ගුවන් සේවයේ ක්ෂණික දුරකථන අංකය වන 011-7771979ට දුරකථන ඇමැතුම් ලබාගත්තද ප්‍රතිචාර නොදැක්වීම නිසා මගීන් තවත් අපහසුතාවට පත්වූහ.  සිංගප්පූරුව බලා පෙරේදා (27 වැනිදා) අලුයම ගමන් කිරීමට තිබූ ගුවන්යානයකද ගැටලුවක් මතුවීම හේතුවෙන් ව්‍යාපාරික පන්තියේ ඇතැම් ගුවන් මගීන්ට වෙනත් ගුවන්යානයකින් ඉන්දුනීසියාවේ ජාකර්තා නුවර හරහා සිංගප්පූරුව බලා යාටම සිදුවූහ.දිගින් දිගටම ශ්‍රී ලන්කන් ගුවන්යානා ප්‍රමාද වීමට ප්‍රධානතම හේතුව ප්‍රමාණවත් ගුවන්යානා නොමැති වීම බව එම ගුවන් සේවය පවසයි. සිය දෛනික ගුවන් ගමන් මෙහෙයුම් සඳහා ගුවන්යානා 24ක් අවශ්‍ය වුවද මේ වනවිට ක්‍රියාකාරී මට්ටමේ ධාවන කටයුතුවල නිරත වන්නේ ගුවන්යානා 20කි. එහෙත් තවත් A 330 හා A320 ගුවන්යානා දෙකක් දිගුකාලීන අත්‍යාවශ්‍ය නඩත්තු කටයුතු සඳහා යොමුකර ඇත. තවත් A 320 නියෝ කාණ්ඩයේ ගුවන්යානා දෙකක් ප්‍රංශයේ එයාර් බස් සමාගමේ සිට නව එන්ජින් ලැබෙන තෙක් ධාවනයෙන් ඉවත්කර තිබේ.  මීට අමතරව ශ්‍රී ලන්කන් ඉංජිනේරු අංශයේ සේවයේ නිරතව සිටි ගුවන් ඉංජිනේරුවන් තිස් දෙනකු ඉවත්ව විදේශගත වී ඇත. දැනට ඉතිරිව ඇති ඉංජිනේරුවන් සිය දෙනාගෙන් අත්‍යාවශ්‍ය සේවා ආවරණය කරගන්නා බව ශ්‍රී ලන්කන් ගුවන් සමාගම කියයි. (තිස්ස රවින්ද්‍ර පෙරේරා / ටී.කේ.ජී. කපිල - කටුනායක) \n",
    "URL": "https://www.gossiplankanews.com/2023/09/blog-post_29.html\n",
    "Category": "N/A",
    "comments": [
        {
            "comment": " කාලකන්නි පාලකයනි ඉක්මනින්ම ඔය මගුල හොද කම්පැනියකට විකුනා දමන්න. තවත් මහජන මුදල් ජනතාවගේ කාලය කා නොදමා ",
            "likes": "+93"
        },
        {
            "comment": " No one to buy, with this bloody massive staff ",
            "likes": "+42"
        },
        {
            "comment": " මේ කාලකන්නි ටික දොට්ට ඇදපන්, මේක දැන් ලංගම , දුම්රිය ගානට වැටිලා . මහ දේශපාලුවන්ට පිනට බඩුත් එක්ක ලෝකේ වටේ යන්න තියන හින්ද මේක තවත් මිනිසුන්ට වධ දෙදී තියාගෙන ඉන්නවා ",
            "likes": "+25"
        },
        {
            "comment": " Sri Lankan එකේ hot line එකට කෝල් කලාම computer එක answer කරලා අපිව අදාළ තැනට දැම්මම එතන ඉන්න එකෙක් phone එක උස්සන්නෙ නෑ. ඉතිං කොහොමද airline එකක් ලාබ ලබන ආයතනයක් කරන්නෙ. අනිත් එක ඔතන හිටපු ලොක්කන්ට මුට්ටිය අල්ලපු ගොට්ටො තම තමන්ට හොඳට කුට්ටිය කඩාගත්තා. ",
            "likes": "+9"
        },
        {
            "comment": " Bata එක හදන්න තියනවා. ශ්‍රී ලන්කන් බලන්න වෙලාවක් නෑ ",
            "likes": "+3"
        },
        {
            "comment": " In few words.  Sri Lanka is a Super Mess.  Good job sorry Lankan voters for casting votes for school drop outs for a food packet and a cigarette ",
            "likes": "0"
        },
        {
            "comment": " ඔව්... මේ මනුස්සයා අමාරුවෙන් එහෙම ගොඩ දැම්මට පස්සේ... එයාට ලමයි නෑ, එයා කොලු කාරයා වගේ කිසිම වැඩකට නැති දේවල් කිය කියා ජාතිවාදී හරි ආගම්වාදී හරි ජාතික සම්පත් රජයට පවරගන්නවා කියලා සමාජවාදී රැල්ලක් හරි ගෙනත් ඒවා ඔක්කොම රිවස් කරයි. ඊලඟ චන්දෙන් හරි 2030 හරි එහෙම උනේ නැත්තම් පුදුමයි! ",
            "likes": "-28"
        },
        {
            "comment": " අනේ බං උඹේ ඔය මනුස්සයම තමයි යහපාලන කාලේ උගේ යාලුවෝ දෙනනෙක් ගෙනල්ල (CEO,CHAIRMAN) මයිනාගෙන් පස්සේ තවත් තවත් SRI LANKAN එක වළපල්ලට දැම්මෙ. අර කුප්‍රසිද්ද එයා බස් ගනුදෙනු අවලංගු කිරීම වගේ දේවල් උනේ උන්දෙන්නගේ කාලේ. පස්සේ කෝටි ගණන් ගෙවලා තමයි උන් දෙන්නව අයින් කළේ. ඒ හින්දා උඹේ ඔය මනුස්සයායි අනිත් එවුණුයි ඔක්කොම එකයි. නිකන් බොරුවට ඌව සුද්ද කරක්ක එපා. ",
            "likes": "+5"
        },
        {
            "comment": " ගුවන් යානා නැත්නම් මොකටද ටිකට් දෙන්නේ, හරියට බස් එකක් වගේ ආපු එකක් අනිත් පැත්තට හරවලා යවන්නද. යානා නැතිනම් තියෙන ඒවට හරියන්න ticket issue කරන්න. ",
            "likes": "+55"
        },
        {
            "comment": " මේ ප්‍රශ්න ඔක්කොම ඇතිවෙන්නෙ දුර්වල කළමණාකරනය නිසයි. මේක පුද්ගලීකරණය කළොත් ඔය ප්‍රශ්න නැතිවෙනවා. ",
            "likes": "+28"
        },
        {
            "comment": " තවම මිනිස්සු මේ සමාගමේන් පිට රට යන එකනං පුදුම සහගතයි අනික් සමාගම් වලට වැඩියෙන් ටිකට් ලාබද කියලා මම දන්නේ නැහැ (මම පිට රට යන කෙනෙක් නෙවෙයි) නමුත් මුන් මිනිස්සුන්ට කරන අකයුටුතු කම් ඇහුවහම පුදුම හිතෙනවා (කොච්චර කාලයක් ද දැන්) ",
            "likes": "+22"
        },
        {
            "comment": " ඕකෙ ගණනුත් වැඩියි දන්නා තරමින්. වැඩේ ලන්කාවෙන් යන උන්ට වෙනත් ඒව ගන්න එක අමාරුයි. මමත් ලන්කාවෙ ඉන්න කාලෙ ඕකෙ ගියා වෙන කරන්න දෙයක් නැතිවෙනකොට. ගෑනුන්ගෙ ආඩම්බර බලබල, වතුරවත් නැතිව. ",
            "likes": "+1"
        },
        {
            "comment": " ඔව් ගාන ටිකක් අඩු තමා, ඊටත් වැඩිය මෙහෙන් තියෙන ඒ කියන්නේ යන flight එකකට තියෙන එකක එපායැ යන්න ",
            "likes": "+1"
        },
        {
            "comment": " Expedite the privatisation all the issues will solve ",
            "likes": "+17"
        },
        {
            "comment": " THIS IS ALSO JUST LIKE SRI LANKA RAILWAY. ",
            "likes": "+16"
        },
        {
            "comment": " යානා නැත්නම මොන මගුලටද බන් ටිකට් ව්කුනන්නේ.මමනම් අද වෙනකන් කවදාවත් SRI Lankan වල ගිහින් නෑ.යන්නෙත් නෑ ",
            "likes": "+13"
        },
        {
            "comment": " ඕකෙ ගණනුත් වැඩියි දන්නා තරමින්. වැඩේ ලන්කාවෙන් යන උන්ට වෙනත් ඒව ගන්න එක අමාරුයි. මමත් ලන්කාවෙ ඉන්න කාලෙ ඕකෙ ගියා වෙන කරන්න දෙයක් නැතිවෙනකොට. ගෑනුන්ගෙ ආඩම්බර බලබල වතුරවත් නැතිව. ",
            "likes": "0"
        },
        {
            "comment": " විකුනන්න තුරුම්පු හොයනව. ",
            "likes": "+12"
        },
        {
            "comment": " වෙන්න පුලුවන්... ",
            "likes": "0"
        },
        {
            "comment": " ආයතනය පාඩු ලබන මට්ටමට ගෙන ඇවිත් විකුණා දැමීම රජය සැලැස්මයි. කෙසේ නමුත් මෙවැනි ව්‍යාපාර රජයක් විසින් කරනවාට වඩා පෞද්ගලික අංශය විසින් සාර්ථකව කරනවා නම් හොඳයි. රාජ්‍ය ආයතනයක් පාඩු ලබනවා යනු අප විසින් ගෙවනු ලබන බදු මුදලින් එම පාඩුව පියවා ගන්නවා යන්න අපි දැනගත යුතුයි. ",
            "likes": "+11"
        },
        {
            "comment": " තියෙන යානා 20 හරිහැටි කලමනාකරනය කරගෙන, තිබෙන මානව සම්පත්වලින් උපරිම ප්‍රයෝජනය ගෙන, තමන්ට ප්‍රායෝගිකව සපුරාලීමට හැකි ගමනාන්තවලට පමණක් ප්‍රවේශපත් නිකුත් කරන්න. බැරි දේවල් කරන්න උත්සාහ කරන්නවත් එපා. ",
            "likes": "+2"
        },
        {
            "comment": " දැන් ශ්‍රී ලාංකික අයවත් srilankan airlines flight වල යන්නේ නෑ. ඒ තරමට සේවය අති විශිෂ්ට යි ",
            "likes": "+2"
        },
        {
            "comment": " ලෝකයේ කිසිම රටක රාජ්‍ය ආයතන සාර්ථක වී නැත. ",
            "likes": "+1"
        },
        {
            "comment": " උඹ සාගලගේ හොර account එකද බං. ලාබෙට දුවන ලෝකයේ රාජ්‍ය ගුවන් සමාගම් ඕන තරම් තියෙනවා. singapore airline, ethopian airline, Thai Airways, Emirates ඒවගෙන් කීපයක්. ",
            "likes": "+4"
        },
        {
            "comment": " මේක ආපහු නාකි මයිනා ට බාර දීලා, ශිරන්ති ගේ අයියා ආපහු සභාපති කරලා අලි/ පොහොට්ටු රැල ගුවන් ගත කරන්න තිබුනේ ",
            "likes": "+1"
        },
        {
            "comment": " I think this is a ticking timing bomb. If things go like this, it's just a matter of time before something really bad happens. ",
            "likes": "0"
        },
        {
            "comment": " A 320 නියෝ කාණ්ඩයේ ගුවන්යානා දෙකක් ප්‍රංශයේ එයාර් බස් සමාගමේ සිට නව එන්ජින් ලැබෙන තෙක් ධාවනයෙන් ඉවත්කර තිබේ.  ඇයි එන්ජින් එනකන් බලාගෙන ඉන්නේ. එන්ජින් එනකන් බලන් ඉන්නේ නැතිව තියන පරන එන්ජිමක් හරි රෙපයාර් කරලා දුවන්න පුළුවන් නේ. ඔය ඔයිල් එකක ගත්තම ඕනෑම එන්ජිමක් සුටු ගාල වැඩ. මම දන්නවා හොදටම මොකද මගේ මාම වැඩ කලේ ශ්‍රී ලන්කන් ගුවන් සමාගමේ. ",
            "likes": "-5"
        },
        {
            "comment": " Plane delay වුනේ කාළගුණය හොඳ නැති නිසා. එන ඒවට එන්න විදියකුත් නෑ යන ඒවට යන්න විදියකුත් නෑ. ඔයිට වඩා දේවල් වෙනවා දියුණු රටවලත්. ගිහින් බලන්න heavy winter කාලෙක. Airport එකේම සුමාන ගනන් ඉන්න වෙනවා. ",
            "likes": "-13"
        },
        {
            "comment": " මිනිස්සු අහන දෙකට උත්තර දෙන්න හිටියෙ නැත්තෙ, කෑම නැතිඋනේ කාලගුනේ නිසාද යාලුවා? ",
            "likes": "+4"
        },
        {
            "comment": " බොරු කියනින එපා . දිගින් දිගටම ශ්‍රී ලන්කන් ගුවන්යානා ප්‍රමාද වීමට ප්‍රධානතම හේතුව ප්‍රමාණවත් ගුවන්යානා නොමැති වීම බව එම ගුවන් සේවය පවසයි. සිය දෛනික ගුවන් ගමන් මෙහෙයුම් සඳහා ගුවන්යානා 24ක් අවශ්‍ය වුවද මේ වනවිට ක්‍රියාකාරී මට්ටමේ ධාවන කටයුතුවල නිරත වන්නේ ගුවන්යානා 20කි ",
            "likes": "+1"
        }
    ]
}