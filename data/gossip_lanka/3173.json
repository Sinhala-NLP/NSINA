{
    "Source": "https://www.gossiplankanews.com/",
    "Timestamp": "11/29/2021 01:40:00 PM",
    "Headline": "\nයුරෝපයේ කොටි තහනම දිගටම\n",
    "News Content": "\nඑල්.ටී.ටී.ඊ. සංවිධානයට පනවා තිබෙන තහනම ඉවත් කරන්නැයි ඉල්ලමින් ඉදිරීපත් වූ අභියාචනයක් යුරෝපා සංගම් අධිකරණය ඉකුත් දා ඉවත දැමිය.  එල්.ටී.ටී.ඊ. සංවිධානය යුරෝපය තුළ ජාත්‍යන්තර ප්‍රශ්න සංවිධානයක් ලෙස නම් කරමින් සහ එම සංවිධානය තහනම් සංවිධානයක් ලෙස නම් කරමින් පනවා ඇති තහනම ඉවත් කරන්නැයි ඉල්ලමින් ඉදිරිපත්ව තිබූ අභියාචනයක් එසේ ප්‍රතික්ෂේප විය.  එල්.ටී.ටී.ඊ. සංවිධානයේ ඩෙන්මාර්කය කේන්ද්‍ර කර ගනිමින් ක්‍රියාත්මක යුරෝපීය දේශපාලන උපශාඛාවක් මෙහි පෙත්සම්කරුවන් වන අතර අදාළ නඩු වියදම් සහ යුරෝපා සංගමයේ කවුන්සිලය දරන ලද වියදම් ගෙවන්නැයි ද යුරෝපා සංගම් අධිකරණය අදාළ පෙත්සම්කරුවන්ට නියෝග කළේය.යුරෝපා සංගමයේ, යුරෝපා කවුන්සිලය 2019 වසරේ ජනවාරි මාසයේ දී එල්.ටී.ටී.ඊ. සංවිධානය ත්‍රස්ත සංවිධානයක් ලෙස නැවත ලැයිස්තුගත කළේය. මෙරට සිවිල් යුද්ධය අවසන් වීමෙන් වසර දහයකට පසු යුරෝපා කවුන්සිලය එලෙස එල්.ටී.ටී.ඊ. සංවිධානය ත්‍රස්ත සංවිධානයක් ලෙස නැවත ලැයිස්තුගත කළ අතර එය අවලංගු කරන ලෙස ද පෙත්සම්කරුවෝ ඉල්ලා සිටියහ.  එල්.ටී.ටී.ඊ. සංවිධානය යුදමය වශයෙන් පරාජයට පත් වුවද 2019 වසර වනවිටත් ජාත්‍යන්තර වශයෙන් අරමුදල් රැස් කිරීමටත් සංවිධානාත්මක ලෙස නැගී සිටීමත් එම සංවිධානයට හැකියාව තිබූ බව යුරෝපා කවුන්සිලය සඳහන් කර තිබිණි.\n \n\n\n \n  ත්‍රස්තවාදය මර්දනය කිරීමේ අරමුණින් එක්සත් ජාතීන්ගේ ආරක්ෂක කවුන්සිලය 2001 වසරේ සැප්තැම්බර් 28 වැනිදා යෝජනාවක් සම්මත කරගත් අතර විශේෂයෙන්ම ත්‍රස්තවාදයට මුදල් සැපයීම සහ අරමුදල් රැස් කිරීම නැවැත්වීම අදාළ එම  යෝජනාවේ මූලික අරමුණක් විය.  ඒ අනුව යමින් යුරෝපා සංගමය ද එක්සත් ජාතීන්ගේ ආරක්ෂක කවුන්සිලයේදී සම්මත වූ යෝජනාව අනුමත කළේය.අදාළ යෝජනාව අනුව යමින් යුරෝපා සංගමයේ යුරෝපා කවුන්සිලය 2006 වසරේ දී පොදු පිළිවෙතක් අනුගමනය කරමින් 2006 වසරේ දී මුල් වරට එල්.ටී.ටී.ඊ. සංවිධානය ත්‍රස්ත සංවිධානයක් ලෙස නම් කළේය.  එල්.ටී.ටී.ඊ. සංවිධානය සම්බන්ධයෙන් යුරෝපා සංගමය අනුගමනය කරන ස්ථාවරයට එක්සත් රාජධානියේ සහ උතුරු අයර්ලන්තයේ ද සහාය හිමිවිය. ජාත්‍යන්තර මානුෂීය නීතියට අනුව සහ යුරෝපා සංගම් නීතියට අනුව යුද ගැටුම් පැවැතිය ද එමගින් ත්‍රස්තවාදය පිටුදැකීම යන කරුණ අවලංගු නොවන බව ද යුරෝපා සංගම් අධිකරණය ප්‍රකාශ කළේය.  යුරෝපා සංගම් අධිකරණය මීට පෙරත් එල්.ටී.ටී.ඊ. සංවිධානයේ ඩෙන්මාර්තක ශාඛාව ඉදිරිපත් කළ අභියාචනා කිහිපයක් ප්‍රතික්ෂේප කර තිබිණි. යුරෝපා සංගම් අධිකරණය   මෙවර අදාළ අභියාචනාව සම්පූර්ණයෙන්ම ප්‍රතික්ෂේප කළේය. \n",
    "URL": "https://www.gossiplankanews.com/2021/11/ltte-europe.html\n",
    "Category": "N/A",
    "comments": [
        {
            "comment": " යුරෝපා සහ ඇමරිකාව අවංකවම මානව හිමිකම් ගැන කතා කරනවා කියලා හිතන , උන් කොටින්ට යටින් උදව් කලේ නෑ කියල හිතන මෝඩ ටෙලිපොන් හිකනල්ලු නං සෑහෙන්න ඉන්නවා  :D ",
            "likes": "0"
        },
        {
            "comment": " චිනේ රුසියාව තාම කොටි තහනම් කරේ නැතේ මොකෝ දන්නේ නැ. කරුණා LTTE එකට ආයුද අවේ චීනෙන් රුසියාවෙන් යුක්රනෙන් කියලා පුවත් පවත් වලට කියාලම තිබුනා. How LTTE purchased weapons Google කර බලන්න. LTTE එක රුසියාවේ නිෂ්පාදිත T 55 යුද ටැංකි පවා බාවිතා කරා. බර අවි ගන්න පුළුවන් රාජ්‍ය අනුග්‍රහය ඇතිව පමණයි. බයින්ට රෙදේවි මෙව්වා කිව්වම ",
            "likes": "+4"
        },
        {
            "comment": " චීනේ රුසියාව කොටි තහනම් කරන්න ඕන නැත්තේ කවදාවත් සහ දැනුත් කිසිම LTTE ක්‍රියාකාරිත්වයක් ඒ රවල නැති නිසා ඔය භවිත කරපු බර අවි බොහොමයක් UNP ආණ්ඩු කාලේ හමුදාවට ගහල ගත්තු ඒවා  :D ලංකාව භාවිත කරපු අවි බහුතරය රුසියාව චීනය වෙතින් ගත්ත ඒවා . විශේෂයෙන් ගුවන් හමුදාව ඔය ටෝයියෝ උඩදාගෙන ඉන්න උ.ඇ . සහ බටහිර රටවල් දෙපාර්ශවයටම අවි විකුණන හැටිත් google කරලම බලන්න  :D ",
            "likes": "0"
        },
        {
            "comment": " These LTTE losers are so dumb. Look at their flag. What do they want to imply? There are no of national flags with animals. That's not the case. But with firearms & bullets? What sort of an ideology do they want to communicate to others. ",
            "likes": "+3"
        },
        {
            "comment": " But we, the birthplace of LTTE seem to launder their black money. Allirajah Subashkaran who associates closely with members of LTTE was given VIP treatments here recently. His coworkers are charged in Europe for money laundering. A memo letting the hard earned money from our Rata-Viruwo as co-lateral (warranty) from overseas loans was published by the central bank while he was here. Am I imagining things? ",
            "likes": "+3"
        }
    ]
}