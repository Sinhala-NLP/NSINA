{
    "Source": "https://www.gossiplankanews.com/",
    "Timestamp": "8/31/2021 01:20:00 AM",
    "Headline": "\nචීනයේ ටියුෂන් පන්ති තහනම් කිරීම නිසා මිලියන 10 ක් රැකියා අහිමිවේ\n",
    "News Content": "\nපසුගිය ජූලි මාසයේ අග චීන රජය නිවේදනය කළේ පාසල් විෂයයන් පාසලෙන් පිටතදී කිසිදු ආකාරයක ප්‍රතිලාභයක් ලබන පදනමකින්  එනම් උපකාරක පන්ති ලෙස ඉගැන්වීම තහනම් කරන බවයි. මීට හේතුවී තිබුනේ චීනයේ පවුලකට දරු උපත් සඳහා පනවා තිබූ නීති සංශෝධනය  එනම් දරුවන් දෙදෙනෙකුගේ සිට තිදෙනෙකු දක්වා හැදීමට අවසර ලබාදීමේ ක්‍රමයට තිබෙන උනන්දුව ටියුෂන් වියදම නිසා අඩුවේ යයි සැකකළ  නිර්දේශයකි. ටියුෂන් වියදම නිසා දරුවන් හැදීම අධෛර්ය වනු ඇතැයිද තිදෙනෙකු දක්වා යාමට දෙමාපියන් මැළිවෙනු ඇතැයි එම නිර්දේශයෙන් කියැවිණි. \n\n \n\n\n \nමෙම තහනමේ තවත් අරමුණක් වන්නේ වයස අවුරුදු හයේ සිට 15 දක්වා ළමුන් සඳහා අනිවාර්ය අධ්‍යාපනයේ පීඩනය ලිහිල් කිරීමයි.කෙසේ වෙතත්, විධායකයින් සහ ප්‍රාදේශීය මාධ්‍ය සිදු කළ ගනනය අනුව මිලියන 10 ක ජනතාවක් මෙම උපකාරක පන්ති ක්ෂෙත්‍රෙයහි රැකියා කරන බව පැවසෙන අතර ඒ නිසා කර්මාන්තය විනාශ වීමේ තර්ජනයට ලක්ව ඇත.චීනයේ මෙම පන්ති පවත්වා ඇත්තේ විශාල සමාගම් හරහාය. ඒ වෙනුවෙන් ඉදිකළ දැවැන්ත ගොඩනැගිලි පවා පැවතී ඇත.වයස අවුරුදු තුනේ සිට 18 දක්වා වූ අයට සේවය කරන මෙම කර්මාන්තය 2019 දී යුවාන් බිලියන 800 ක් (ඩොලර් බිලියන 123.24) ක් ඉපැයූ අතර 2025 වන විට යුවාන් ට්‍රිලියන 1.4 දක්වා ළඟා වීමට නියමිත බව අර්ථික උපදේශකයින් අනාවැකි පළ කර තිබුණි.කෙසේ වෙතත්, දැන් බොහෝ ආයතන ඉක්මනින් වෙනත් විෂයන් හඳන්වාදෙමින් අනුවර්තනය වීමට කටයුතු කර ඇති අතර, දහස් ගණනක් වසා දමා ඇතැයි චීන ප්‍රාදේශීය මාධ්‍ය වාර්තා කරයි.පාසලේ උගන්වන්නේ නැති සුවිශේෂ විෂයන් සම්බන්ධ අමතර පන්ති හා දෙමව්පියන්ගේ පුහුණුව වැනි අලුත් විෂයන් ඇතැම් ඒවාට ආදේශවී ඇති බවද කියැවේ.දරුවන්ගේ වියදම සලකා දරුවන් හැදීම අඩු කිරීම මගින් චීන රජය මෙම ගැටලුව වැරදි ලෙස හඳුනාගෙන ඇති බවට විවේචනයක්ද පවතී. බොහෝ විට \"ක්‍රෑම් පාසල්\" යනුවෙන් හැඳින්වූ මෙම ටියුෂන් පන්තික්‍රමය අභිලාෂකාමී මධ්‍යම පන්තිකයෙකුගේ අවශ්‍යතා සපුරාලීම සඳහා සම්පත් නොමැති පද්ධතියකට තාර්කික ප්‍රතිචාරයකි. තහනම හේතුවෙන් මධ්‍යම පන්තිය ගැටලුවලට මුහුණපාන නමුත් ධනවත් දෙමාපියන්ට ගෙවල් වලට ගෙන්වා නොදැනෙන සේ උපකාරක පන්ති කරගැනීමට හැකියාවක් ඇත. එමඟින් අනාගතය ගැන දැනටමත් කනස්සල්ලට පත්ව සිටින මධ්‍යම පාන්තික දෙමව්පියන්ට තම දරුවන්ගේ ජයග්‍රහණ අවස්ථා ගැන සැක සංකා පහළවී ඇත.\n\n \n\n\n \n1990 ගණන් වලදී චීන රජය තීරණය කළේ උසස් අධ්‍යාපනය සඳහා විශ්ව විද්‍යාල වලට මුදල් යෙදවිය යුතු බවකි. විශ්මය ජනක ප්‍රතිඵල ඉන් ලැබුණ අතර 1998 සහ 2018 අතර කාලය තුළ, චීන උපාධි අපේක්ෂකයින්ගේ ජනගහනය මිලියන 3.4 සිට මිලියන 28.3 දක්වා වැඩි විය. ගැටලුව වූයේ මෙම නව ආයතන වල ගුණාත්මක භාවය බෙහෙවින් වෙනස් වීමයි. ප්‍රභූ නාගරික විශ්ව විද්‍යාලයක උපාධිධාරියෙකුට දැන් හොඳ වැටුප් සහිත වෘත්තියක් සහතික වී ඇත; අඩු විද්‍යාලයකට ඇතුළත් වන අයට රැකියා වෙළඳපොල අභියෝගයකි. විශ්‍රාම වැටුපක් නොමැති චීන දෙමව්පියන්ට මෙම වෙනස ඉතා වැදගත් වන අතර මහලු වියේදී තම එකම දරුවා ඔවුන්ට උපකාර කිරීමට ප්‍රමාණවත් වේ යැයි බලාපොරොත්තු විය යුතුය.සමීක්ෂණයකින් හෙළි වූයේ චීන දෙමව්පියන්ගෙන් 92% ක් වසරකට ශ්‍රී ලංකා මුදලින් රුපියල් ලක්ෂ 3 කට  වඩා වැඩි මුදලක් ගෙවා තම දරුවන් බාහිර පන්තිවලට ඇතුළත් කර ගත් බවයි. එය මුළුමනින්ම පාහේ තරගකාරීත්වය නිසා ගොඩනැගුණ කර්මාන්තයක් වන අතර පාසල්වල ඉගැන්වීම් හොඳ මට්ටමක පැවතියදී අනවශ්‍ය බර පැටවීමක් විය.එබැවින් නව වෙනස ගැන දක්වා ඇති යහපත් ප්‍රතිචාරයන්ද ඉහළය. (රොයිටර් පුවත් ඇසුරිනි)\n",
    "URL": "https://www.gossiplankanews.com/2021/08/10.html\n",
    "Category": "N/A",
    "comments": [
        {
            "comment": " ලංකාවෙිත් ටියුෂන් තහනමි කල යුතුයි. ",
            "likes": "+58"
        },
        {
            "comment": " පාසල් වල ඉගැන්වීම හරියට කරන්වා නම් Tuition ඔනේ නෑ. ගුරුවරු කී දේනාද ඉන්නේ වැඩ පුලුවන් සහ ඉගැන්වීමට කැමති. මේක හරියට කරන්න නම් ගුරුවරු කරන වැඩ ගැන සතිපතා සොයන්න ඕන වැරදි නිවැරදි කරන්න ඕන.. නැත්නම් බොඩ් එකේ මොකක් හරි දාලා උඩබලන් ඉන්නවා. අවුරුද්ද ඉවර වෙන කොට බයවෙලා මාසයකින් සිලබස් කවර් කරන්න උඩින් උඩින් වඩකරලා බොරුකරනවා. දුර්වල ලමයින් ගැනත් වැඩි අවදානයක් යොදන්නත් ඕන. ",
            "likes": "+21"
        },
        {
            "comment": " පසැල් හෝ විශ්ව විධ්‍යාල වල ඉගැන්වීම් නොකරන රැකියාවන්ට අවැසි පාඨමාලා ඉගෙනීමට ටියුෂන් ඕනෑකරනවා.පාසැල්වල උගන්නන විෂයයන් ටියුෂන් දීම තහනම් කර වෘත්තිය විෂයයන් ටියුෂන් දීම කලයුතුය ",
            "likes": "+3"
        },
        {
            "comment": " Sorry Lankan Turton masters run the gov ",
            "likes": "+21"
        },
        {
            "comment": " දරුවෝ 3ක් තියා දෙන්නෙක් වත් හදා ගන්න අමාරුයි ලංකාවේ. මොකද අමාරුවෙන් කොහොම හරි හදා ගන්න දරුවට හරි හමන් ඉස්කෝලයක් නෑ. බොරු වෙන් වංචාවෙන් තමා මධ්‍යම පාන්තික දෙමාපියන්ට ළමයි ඉස්කෝලේ දාන්න වෙලා තියෙන්නෙ. වැඩි දෙනෙක් පුද්ගලික පාසල් තෝරා ගන්නෙ භාශා දැනුම ලබා දෙන්න. නමුත් ළමයි දෙතුන් දෙනෙක්ට වියදම් කරන්න සල්ලි නෑ නෙ ",
            "likes": "+2"
        },
        {
            "comment": " charter oy, lankawe monada ban thaama karala thiyenne? aduma gaane 2500 eka wath hariyata ugannanna kiyapan. ",
            "likes": "+2"
        },
        {
            "comment": " චීනයෙන් ගත්තු හොද තීරනයක්. තෙරුමක් නැති තරගකාරිත්වය වුනත් මේකෙන් නවතිනවා. පාසලේ වැඩ පාස්ලෙන්ම නිමවෙනවනම්, ළමයින්ව ටියුශන් පන්ති වලට හිරකරන එක නවත්තන්න පුලුවන්. අයිස් ගහන ටීච ර් ලා සහ ටියුශන් ප්‍රොමෝට් කරන ටීච් ර් ලා ටත් ඒක නවත්තන්න වෙනවා. අනිවාර්‍යයෙන් මේ සමග එන වෙන ප්‍රශ්න වලට මුහුන දෙන්නත් වෙනවා. ",
            "likes": "+34"
        },
        {
            "comment": " චීනයෙ මුල් තැන දෙන්නෙ එයාලගෙ බාශාව ට සහ සස්කෘතියට. එහෙ අපෙ රටෙ වගෙ English වලට පොශ් කමක් ආදෙශ කරල නෑ. ගොඩක් ඉන්නව english කතා කරන්න දන්නෙ නැති high class වියාපරිකයො සහ රැකියා නියුක්තිකයො. ඒත් ඒක එයාලට ප්‍රස්නයක් වෙන්නෙ නෑ ඒ රටෙ. අපෙ රටෙ මොන තරම් දක්ශ එකෙක්ට උනත් English නැත්තන් තැනක් නෑ. English දන්නවනම් මොක් නැතත් තැන තියෙනව. International scl වලට දාන්න සල්ලි තියෙන තැන වල අය පොර කන්නෙ ඒ මානසිකත්වය නිසා. එක දෙශපාලකයෙක්වත් මේක වෙනස් කරන්න ආරම්බය ගන්නෙ නැ. අපේ කම අපෙ දේ දන්නෙ නැතිව උගත් කියල පරපුරක් හැදෙනව සුද්දගෙ ආබාශයට මෙහෙ ",
            "likes": "+5"
        },
        {
            "comment": " ජනනායක, මුතුගල වගේ ජනාධිපති හම්බෙලා දුක කියලා සහනයක් ගන්න බැරිවෙයිද දන්නෑ එහෙ ටියුෂන් සර්ලට ",
            "likes": "+25"
        },
        {
            "comment": " ඔන්න ලංකාවෙත් කරනවනම් වැඩ..... ",
            "likes": "+19"
        },
        {
            "comment": " උන්ට රස්සා නැති උනොත් ලංකාවේ රස්සාවල් දෙනවා බය වෙන්ට දෙයක් නෑ ",
            "likes": "+16"
        },
        {
            "comment": " Tuition is a menace in SL too. It's another Mafia run by tuition gurus to spread unnecessary competition among students. Not sure if this decision came through a proper analysis, but a good move by China if I guess. ",
            "likes": "+15"
        },
        {
            "comment": " ලන්කාවටත් කලොත් දැවෙන ප්‍රශ්න කීපයක්ම අඩු වෙනව,ටියුසන් වලට ගෙවන ගානෙන් ඉතා සුලු මුදලක් පාසල් වලට ගෙව්වොත් ගුරු වරුන්ගෙ පඩියත් වැඩි කරන්ඩ පුලුවන්,ලමයින්ටත් නිදහසක් තියෙයි.. ",
            "likes": "+13"
        },
        {
            "comment": " යකෝ , චීනෙ ඉස්කෝල තිබිලම නැද්ද ? ",
            "likes": "+10"
        },
        {
            "comment": " ape demaupiyangen baagayak witara awuruddakata lakshayak gewanawa tuition walata ",
            "likes": "+4"
        },
        {
            "comment": " lankaweth oka karanna please. guru horu demawpiyange salli kanawa. ",
            "likes": "+3"
        },
        {
            "comment": " More population means tougher exams. Tuition masters exploit this. If they make the exams easy, doctors will cry foul ",
            "likes": "+2"
        },
        {
            "comment": " ලංකාවෙත්.කරන්න පඅලුවන් නම් වටින වැඩේ..පුංචි ළමයි කොච්චර පීඩනකින්ද පාසල්.නිමවෙලා නිදහසක් නැතුව පන්තිිවලට යන්නෙ,අම්මල.තාත්තල ළමයි ඇදගෙන.යනවා, ලමාකාලයක්.කියල.සෙල්ලම් කරන්නවත්.ඉඩක්.නැ,අඩුම ගානෙ එහා ගෙදර ලමයගෙ.නමවත්.දන්නැතිවෙන.තරම් ....😢 ",
            "likes": "0"
        },
        {
            "comment": " ටියුෂන් ගොස් ඉගෙන නොගත්,එමෙන්ම තම ධරුවන් ටියුෂන් නොයවන අය පමණක් ටියුෂන් තහනම් කල යුතු බව කියන්න බලන්න. ",
            "likes": "-2"
        }
    ]
}