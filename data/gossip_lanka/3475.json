{
    "Source": "https://www.gossiplankanews.com/",
    "Timestamp": "5/30/2022 09:00:00 AM",
    "Headline": "\nරසායනික පොහොර දෙන්න කිසිම රටක් තාම එකඟවී නෑ\n",
    "News Content": "\nලංකාවට රසායනික පොහොර ලබා දීමට කිසිදු රටක් මෙතෙක් එකඟ වී නැතැයි ද එහෙයින් ආහාර ගෙන ඒමට හැකි නිශ්චිත දිනයක් කිව නොහැකි යැයි ද කෘෂිකර්ම හා වනජීවී අමාත්‍ය මහින්ද අමරවීර මහතා අඟුණකොළපෑලැස්සේ දී පෙරේදා (28) පැවසීය.  රාසයනික පොහොර ගෙන ඒම සඳහා මෙතෙක් කිසිදු වැඩපිළිවෙළක් නොමැති බව කෘෂිකර්ම අධ්‍යක්ෂ ජනරාල්වරයා තමා සමඟ සඳහන් කළ බව කී අමාත්‍යවරයා මේ වන විට පෞද්ගලික අංශය පොහොර ප්‍රමාණයක් ගෙනැවිත් තිබෙන බවත් ඒවායින් යම් ප්‍රමාණයක් මිල දී ගෙන ගොවීන්ට ලබා දෙන්නට පුළුවන් දැයි සොයා බලන බවත් කීවේය.   රජය පොරොන්දු වූ පරිදි ගොවීන්ට වගා හානි දීමට ක්‍රමයක් නැතැයි ද කෘෂිකර්ම දෙපාර්තමේන්තුව සතුව රුපියල් සියයක්වත් නැති අතර සේවකයන්ට වැටුප් ගෙවීමට පවා නොහැකි තත්වයක් උදා වී ඇතැයි ද ඔහු සඳහන් කළේය.ඇමැතිවරයා මේ බව සඳහන් කළේ හම්බන්තොට, රත්නපුර, මොනරාගල ගොවි නියෝජිතයන් සමඟ අගුණකොළපැලැස්සෙදී පෙරේදා පැවැති සාකච්ඡාවකදීය.  දැන් ලොව කිසිදු රටක් වගාවලට අවශ්‍ය රාසයනික පොහොර අපනයනය කරන්නට සූදානමක් නැති බව ද ඔහු සඳහන් කළේය. යල කන්නයට පොහොර ලබාදීමට කොහෙත්ම හැකියාවක් නැතැයි ද පොහොර ලැබුණත් දෙන්නට වනේ මහ කන්නයට යැයි ද අමාත්‍යවරයා කීය.   ඉදිරි මාස තුන ඉතා දරුණු කාලයක් වනු ඇතැයි ද පවතින සහල් හිඟය සමඟ මෙරටට අඩුම වශයෙන් සහල් මෙට්‍රික් ටොන් ලක්ෂ අටහමාරක්වත් රටින් ගෙන්වන්නට සිදුවන්නේ යැයි ද ඔහු පැවැසීය. එහෙත් ඊට මුදල් කොහිදැයි ඇමැතිවරයා ප්‍රශ්න කළේය. එබැවින් ඇතිවිය හැකි අර්බුදයට මුහුණදීම සඳහා මඤ්ඤොක්කා දණ්ඩක් බතල වැලක් හෝ සිටුවීමට පියවර ගන්නැයි ජනතාවගෙන් ඉල්ලීමක් කරන බව ද ඔහු කීවේය.(යොහාන් බාසුර - ලංකාදීප) \n",
    "URL": "https://www.gossiplankanews.com/2022/05/amaraweera-chemical-fertilizer.html\n",
    "Category": "N/A",
    "comments": [
        {
            "comment": " හිටපු කෘෂිකර්ම ඇමතියා වන මහින්දානන්දගෙ....තවුසන්ඩ් ටෝක් කෝ...... ඒක නිසා මහත්තයෝ පුද්ගලයා වශයෙන් නොව රජයේ ක්‍රියාදාමයක් ලෙස වචන පාවිච්චි කරානම්, හොඳයි....හිටපු එකෙක් වත් කිසිම වගකීමක් ගත්තේ නෑ ඉස්සරහටත් ඒ වගේ තමයි. තව ඒ මදිවට රට ඉන්න අයට සල්ලි එවන්න ලු, ටාගට් කම්ප්ලීට් කරොත් වාහනයක් ගන්න permit එකක් දෙනවලු.....අන්තිමට කියපු එකෙකුත් නෑ වාහනේ පලුවකුත් නෑ... ",
            "likes": "+17"
        },
        {
            "comment": " iF THIS IDIOT SAYS THIS, why must we have him as a Minister and let him eat/ drink/ use luxury vehicles, take a huge salary and more. all that is the poor peoples money. This donkey must go and someone who can handle these problems only must be made a minister . This is a joker. PLEASE GET OUT from that ministerial position without eating our money ",
            "likes": "+13"
        },
        {
            "comment": " ඉගෙන නොගත්තොත් කුඹුරු කොටන්න, මේසන් වැඩ, හරක් බලන්න, හෙන් කොටන්න වෙන්නෙ කියල තරුණ/ ළමා පරපුර නොමග යවලා, ණයට රටින් හාල් ගෙනත් කවපු ලංකාව! දැන් කුඹුරු වැඩකට කොල්ලෙක් එන්නෙම නෑ. 60,70 වයසෙ අය තමයි ගෙදරක දඹල වැලක් වත් හිටවන්නෙ. තරුණයො ඔක්කොම ස්මාට් ෆෝන් වල, මෝටර්සයිකල් වල ජීවිතේ විඳිනව, පාක් වල ලවු කරනව, කොම්පියුටර් වල ගේම් ගහනව, අම්මලාගෙ රත්තරන් බඩු උකස් තියල ඩී එස් එල් ආර් කැමරා අරන් පොටො ගගහ ඇවිදිනව. නන්නත්තාර වුනු තරුණ ප්‍රජාවත් එක්ක මේ රට ගොඩ ගන්නෙ නාකි අපිද? මුලින්ම අධ්‍යාපන ක්‍රමය වෙනස් කරල පාසල් දරුවන්ට ගොවිතැන් වැඩත් උගන්වන්න. ගොවිතැන උතුම්ම රැකියාව බව පෙන්වා දෙන්න. දැන් කාලෙ තරුණයෙකුට පොල් ගහක් හිටවන්න වලක්වත් උදැල්ලෙන් කපා ගන්න බෑ. ඒකටත් ඩෝසරයක් ඕන. නිකමුන් බිහි කල යුගයක කල එලි දකිනු කිම ලෙස? ",
            "likes": "+32"
        },
        {
            "comment": " එහෙනං මොන ඉලව්වකටද ඔය අමාත්‍යංශය බාර ගත්තෙ ? තෝ මොන අමාත්‍යංශයද හරියට කළේ ? ",
            "likes": "+23"
        },
        {
            "comment": " එහෙනම් පැනලා අමාත්‍යංශය ගත්තෙ මොකට ද, පිට රටවල් අපිට අඩගහලා පෝර දෙන්නේ නැත. ඒකට දක්ෂතාවයක් හැකියාවක් නිපුනතාවයන් තිබිය යුතුයි. ඔයිට වැඩිය ඔය වැඩේ තිසාහාමිගේ පවුලේ කෙනෙතුට කරන්න පුළුවන්. කටුපොල් ගලවලා තණ කොල වවලා ගවපාලනය ස්තාපිත කරලා පිටිකිරි අපනයනය කරන්න පුළුවන්. තණ ‍කොළ වවන්න ඩොලර් අවශ්‍ය නැත. කැහිපිත්තන් කොල වලින් ශාඛ ශාර ජෙලි නිෂ්පාදනය කරලා ලෝකය බබල වන්න පුළුවන්. මේ කිව්වේ උදාහරණයන් පමණයි. අවශ්‍ය වන්නේ නායකත්වය, නිසි සැලසුම්, සංවිධානය, මෙහෙය වීම සහ පාලනය පමණයි. ",
            "likes": "+18"
        },
        {
            "comment": " බයියෝ උබත් පඩිය නොගෙන හිටපන් අල බතල හිටවන්න තෝ කියනකම් තමයි හිටියේ වල් පරයා මුගේ පවුලේ උගත්ළ මයි නෑදෑයෝ නැද්ද බන් මුට මෙච්චර කඩේ යන්න එපා කියන්න ",
            "likes": "+18"
        },
        {
            "comment": " ඉතින් ඒකට තමයි ඔයාට ඇමතිකමක් දීලා තියෙන්නේ. ඒක කරන්න ඔයා දැනගන්න ඕනෙ. නැත්තං දමලා ගහලා යන්න. ",
            "likes": "+17"
        },
        {
            "comment": " විරුවෙක් ගෙනල්ල වෙච්ච් දෙයක් ",
            "likes": "+17"
        },
        {
            "comment": " පෝර ගේන්නත් බැරි නං, පුද්ගලික අංශයෙන් ගේනවනන් ඇමති කෙනෙකුයි අමාත්‍යාශයකුයි ඕනත් නෑ එකත් මාස 6කට වහමු සල්ලියි, බයිලා අහන්න යන අපේ කාලෙයි ඉතුරුයි ",
            "likes": "+12"
        },
        {
            "comment": " Call israel and get fertiliser. Tell them that we will stop supporting Palestine free state concept.  We do not ministers to advise us to plant cassava and sweet potatoes. Get lost.  Ask state banks to stop issuing dollars to import ethanol for Johnston liquor factory. ",
            "likes": "+10"
        },
        {
            "comment": " සහෝ, අමරවීරට ඉංග්‍රීසි තේරෙන්නෙ නැහැ. සිංහලෙන් කොටන්න.  ජොනිය කසිප්පු කාරය. ඌ Ethanol ගෙන්නන්නේ නැහැ. සෙවනගල, හිගුරාන, පැල්වත්ත උක්ethanol ගන්න එකා. ",
            "likes": "+6"
        },
        {
            "comment": " Perfect;y right. Get fertilizer from Russia. they have all chemical Fertilizers ",
            "likes": "+3"
        },
        {
            "comment": " ai ban ubala mewa bara gaththe ",
            "likes": "+8"
        },
        {
            "comment": " ඇයි අපේ රට කාබනික පොහොර වලින ස්වයංපෝෂිතයි කිව්වා නේද? ",
            "likes": "+7"
        },
        {
            "comment": " ඔය මුහුණු ටික බලලා දෙන්න කැමති වෙය් ද? ",
            "likes": "+5"
        },
        {
            "comment": " ඔය කෘෂිකර්මාන්ත අමාත්‍යාංශය වසා දමන්න.ගොවියට ප්‍රයොජනයක් නැත්නම් ඔය ආයතනය වසා දමන්ක.කෘෂිකර්මය වැඩි දියුණු කරන්න බැරි ඔය අමාත්‍යාංශය වහාම වසා දමනු ",
            "likes": "+1"
        },
        {
            "comment": " Our farmers facing many issues due shortage of fertiliser ",
            "likes": "+1"
        },
        {
            "comment": " Fertilizers are critical agricultural drivers, essential for growing crops that feed people around the world. The 6 biggest fertilizer exporters are Russia, mainland China, Canada, Morocco, United States of America and Saudi Arabia. Collectively, those major suppliers accounted for over half (52.6%) of globally exported fertilizers during 2021. ",
            "likes": "+1"
        },
        {
            "comment": " ලොව අංක 1 පොහොර අපනයනකරුවා වන රුසියාව අපේ තේ මිලදී ගන්නා ප්‍රධාන රටකි.. රුසියානු පොහොර සහ ලංකාවේ තේ කොල, spices, මත්ස්‍ය නිෂ්පාදන හුවමාරු ගිවිසුම් ගත වීමකට පසුබිම සලසන වැඩපිළිවෙළක් සදහා පොලිට්බියුරෝව (Politburo) පෙරමුණ ගෙන ක්‍රියා කරයි.මේ සටනට මුලු රටේම සහයෝගය හිමි විය යුතුයි. ",
            "likes": "+8"
        },
        {
            "comment": " Millions of Dollars were paid to China for the Organic Fertilizer but nothing came in return ",
            "likes": "0"
        },
        {
            "comment": " එතකොට ජනපති බොරුද කිව්වේ අඩුවෙන අස්වැන්නටත් ගෙවනව කියල. එතකොට අර බඩා ප්‍රසන්න ගිනිතියපු ගෙවල් හදන්න ගන්න යන්නේ උගේ සල්ලිද? පොහොර සහනාධාරය නැතිනම් ඊළඟට ගොවීන්ගේ උදලු පාර කන්න ලෑස්ති වෙයල්ලා... සමාව නෑ.. ",
            "likes": "0"
        }
    ]
}