{
    "Source": "https://www.gossiplankanews.com/",
    "Timestamp": "2/26/2019 12:30:00 PM",
    "Headline": "\nතාත්තා කපමින් සිටි තිනර් බැරලය පුපුරා දස හැවිරිදි පුතා මරුට\n",
    "News Content": "\n\n\nමාතලේ, කූඹියන්ගොඩ ප‍්‍රදේශයේ ගරාජයක් පවත්වාගෙන යන එකම පවුලේ සහෝදරයන් දෙදෙනකු පෙරේදා (24 දා) රාති‍්‍ර 7.00 ට පමණ පොළොන්නරුවේ පුලස්තිගම ගල්කැටිදමන ප‍්‍රදේශයේ පිහිටි \nමවුපියන්ගේ නිවසට පැමිණ ඒ නිවසේ පරිහරණය සඳහා ජලය එක්රැස් කර තබාගැනීමට තිනර් නමැති රසායනික ද්‍රව්‍ය දමා තිබූ හිස් බැරලයක් විදුලි බලයෙන් කි‍්‍රයාකරන ග‍්‍රයින්ඩරයක් ආධාරයෙන් කැපීමට යෑමේදී බැරලය පුපුරා ගොස් එක් සහෝදරයකුගේ 10 හැවිරිදි පුත‍්‍රයා මියගොස් ඇත.\n\n\n\n\n\nඅනෙක් සහෝදරයාගේ 16 හැවිරිදි පුත‍්‍රයා ද ඒ සිද්ධියෙන් බරපතළ තුවාල ලබා තිබේ. අනතුර සිදුවීමෙන් පසුව ඔවුන් දෙදෙනාම ප‍්‍රතිකාර සඳහා පොළොන්නරුව මහ රෝහලට ඇතුළත් කර ඇති අතර එහිදී 10 හැවිරිදි දරුවා මියගොස් තිබේ.\n\nඑසේ මියගොස් ඇත්තේ මාතලේ කූඹියන්ගොඩ ප‍්‍රදේශයේ පදිංචි ඒ. ජී. සඳරු නිමේෂ (10) නමැති දරුවායි.\n\nතුවාල ලබා පොළොන්නරුව මහ රෝහලේ ප‍්‍රතිකාර ලබන්නේ පසුගිය වසරේ අ.පො.ස. සා. පෙළ විභාගයට පෙනී සිටි 16 හැවිරිදි පාසල් සිසුවෙකි.\n\nබැරලය කපා වෙන් කිරීමට උත්සාහ දරමින් සිටි අයියා මලෝ දෙදෙනාගෙන් කිසිවකුටත් තුවාල සිදුවී නැතැයි පොලිසිය කියයි.\n\nමේ හිස් බැරලය තුළ තිනර් තැන්පත් වී තිබීම නිසා එහි ඇති වූ රසායනික ප‍්‍රතිකි‍්‍රයාවක් මගින් එය මෙසේ පුපුරා යන්නට ඇතැයි පොලිසිය සැක කරයි.\n\nතම මාපියන්ගේ නිවසේ ප‍්‍රයෝජනය සඳහා ජලය එක්රැස් කර තබා ගැනීමට සුදුසු පරිදි සකසා දීම සඳහා මේ සහෝදරයන් දෙදෙනා බැරලය රැගෙන විත් ඇත්තේ ද මාතලේ ප‍්‍රදේශයේ සිට බව පොලිස් විමර්ශනවලදී අනාවරණය වී තිබේ.\n\n\nකරුණාරත්න ගමගේ, රොෂාන් තුෂාර තෙන්නකෝන් -\n\n",
    "URL": "https://www.gossiplankanews.com/2019/02/unfortunate-child-death.html\n",
    "Category": "N/A",
    "comments": [
        {
            "comment": " \"මේ හිස් බැරලය තුළ තිනර් තැන්පත් වී තිබීම නිසා එහි ඇති වූ රසායනික ප‍්‍රතිකි‍්‍රයාවක් මගින් එය මෙසේ පුපුරා යන්නට ඇතැයි පොලිසිය සැක කරයි.\"  බහුතරයක් හානි සිදු වන්නේ නොදැනුවත්කම සහ නොසැලකිල්ල නිසයි. වසා තිබෙන තිනර් බැරලයක් තුල අධික වාෂ්පශීලී තිනර් වාෂ්පයක් ලෙස පැතිරී තිබෙනවා.. AC බැරල තුලද එසේමයි. මේවා ග්‍රයින්ඩර් වැනි උපකරණ වලින් කැපීමේදී ගිනි පුලිඟු අර තිනර් වාෂ්පය ගින්න අවුලවනවා... සීමිත ඉඩක තිබෙන තිනර් වාෂ්පයට ගිනි අවිලුනාම පිපිරෙනවා.. spray කරන perfume, කැරපොතු සහ මදුරු නාශක spray වලටද මෙය මෙසේම බලපානවා අමුතු ප්‍රතික්‍රියාවක් නැහැ මේකේ ",
            "likes": "+59"
        },
        {
            "comment": " තිනර් කියන්නේ පැට්‍රල් වගේ වහා ගිනිගන්නා ද්‍රවයක්. ග්‍රයින්ඩරයෙන් යකඩ කැපීමේදී ගිනි පුපුරු විසිරෙනවා. අවට පැට්‍රල් වැනි ගිනි ඇවිලෙන දේ තිබුනොත් ගිනි ගනිනවා. සංවෘත බැරලය කුල තිනර් වාෂ්පයට ගිනි පුපුරු එල්ලවූ විට මහා පිපිරීමක් ඇතිවීම අනිවාර්යයයි. ",
            "likes": "+31"
        },
        {
            "comment": " බැරලය කැපීමනිසා හටගන්නා රස්නය නිසා ඇතුලත රැදී තිබුන තිනර් කඩිනමින් ගෑස් බවට පත්වෙනවා. එය වහා ගිනි ගන්නා සුලුයි. ග්රයින්ඩරයෙන් කපන කොට නිකුත්වන ගනි දැල් නිසා ගෑස් ඇවිලී බෝම්බයක් මෙන් බැරලය පුපුරා යනවා. මෙවැනි බැරලයක් කැපීමට පෙර එයට වතුර පුරවා දින කීපයක් තැබිය යුතුයි. ",
            "likes": "+23"
        },
        {
            "comment": " Thanks ... ",
            "likes": "+1"
        },
        {
            "comment": " Onama kenek dana ganna thinner hari grease hari monawa hari thibba barrel ekaka aniwa gas eka athule thiyenawa. Api bahirin kapaddi athule thiyena gas nisa pressure eka wadi wenawa ethakota release wenna pahasuma thanin gas eka eliyata yanawa. Wisheshayenma piyana galawila wisi wenawa. A nisa mewa kapaddi piyana arala kapanna waga bala gannna ",
            "likes": "+14"
        },
        {
            "comment": " Watura bothal burn karaddi piyana galawanna, natnam pipirila uda wisiwenawa. ",
            "likes": "+10"
        },
        {
            "comment": " Thanks ",
            "likes": "+7"
        },
        {
            "comment": " practical things are not taught in Sri Lanka, unfortunate, how may families will suffer rest of there lives because of this incident. In developed countries basic knowlede need for eveyday life taught in primary schools.. any fool knows , thinner is almost like petrol.. other thing we never consider is charging lead acid batteries which can explode in no time if you bering a spark near ",
            "likes": "+3"
        },
        {
            "comment": " කවුදෝ බූරුවෝ දෙන්නෙක් හරිම හිනා කියලා ලයික් දාලා තියෙන්නේ උඩින්ම.කෙහෙකුගේ මරණයකදී පවා හිනා වෙන්න පුළුවන් තැනකට අපේ සමාජේ පිරිහිලා ඉවරයි. ",
            "likes": "+1"
        },
        {
            "comment": " එහෙම වෙන්නෙ කොහොමද වෙන හේතුවක් ඇති. ",
            "likes": "-18"
        },
        {
            "comment": " ලමයාට නිවන් සුව පතනවා මට නං ලංකාවේ හැම ගරාජ් කාරයෙක්ම හොරෙක් ගරාජ් කාරයෝ මට වාහන තිත්ත කලා මුන් දැන ගන්ඩ ඕනේ උන් කරන හොර බොරැ වල විපාක පවුලේ එවුන්ගෙනුත් යන්ඩ පුලුවං කියලා ",
            "likes": "-20"
        },
        {
            "comment": " sahathika aththa ban ",
            "likes": "0"
        }
    ]
}