{
    "Source": "https://www.gossiplankanews.com/",
    "Timestamp": "1/27/2021 04:30:00 PM",
    "Headline": "\n'මේඩ් ඉන් USA’ ප්‍රවර්ධනය කරන්න ජනපති බයිඩන්ගෙන් නියෝග\n",
    "News Content": "\nඇමෙරිකා එක්සත් ජනපදයේ සමාගම් සහ නිෂ්පාදන වෙත මූලිකත්වය ලබාදෙමින් \"ඇමෙරිකානු දේ මිලදී ගන්න\" යනුවෙන් නව විධායක නියෝගයක් පැනවීමට එරට නව ජනපති ජෝ බයිඩන් පියවර ගෙන ඇතැයි වාර්තා වෙයි. ඒ අනුව ෆෙඩරල් රජයට අවශ්‍ය දෑ මිලදී ගැනීමේදී ඇමෙරිකානු සමාගම් සහ නිෂ්පාදන වෙත ප්‍රමුඛතාව ලබාදිය යුතු බව ජනපතිවරයා සඳහන් කරයි.  නව ජනපති බයිඩන් ප‍්‍රමුඛ එක්සත් ජනපදයේ නව පරිපාලනය මගින් දේශීය නිෂ්පාදනය ඉහළ නැංවීමේ ප්‍රයත්නයේ අවස්ථාවක් ලෙස මෙම විධායක නියෝගය පනවා ඇත. ඒ හරහා දේශීය කර්මාන්තශාලා සහ සේවකයන් වෙත වඩා වැඩි ආයෝජන ප්‍රමාණයක් සිදුකරමින් මෙම කර්මාන්තවල සේවයේ නියුතු පිරිසගේ රැකියා ආරක්ෂා කිරීම සැලසුම් වී තිබේ.\n\n\n\nවිශේෂයෙන්ම නව ජනපති බයිඩන්ගේ ප්‍රතිපත්ති ප්‍රකාශනයේ දැක්වෙන ආකාරයට COVID-19 වසංගතය හේතුවෙන් අර්බුදයට ලක්ව ඇති එක්සත් ජනපද ආර්ථිකය 'පෙරට වඩා හොඳට දියුණු කිරීමේ ප්‍රයත්නයේ තවත් එක් අවස්ථාවක් බවටද මෙය හැඳින්වී තිබේ.ෆෙඩරල් රජය මගින් කොන්ත්‍රාත් වෙනුවෙන් වාර්ෂිකව එක්සත් ජනපද ඩොලර් බිලියන 600ක පමණ මුදලක් වැය කරයි. ඒ අනුව මෙම මුදල් වැය කරමින් සැමවිටම 'මේඩ් ඉන් ඇමෙරිකා\" නිෂ්පාදන මිලදී ගන්නා ලෙස මෙම ෆෙඩරල් ආයතන වෙත මේ හරහා, උපදෙස් ලබා දී ඇත.අද වනවිට නිෂ්පාදන ක්ෂේත්‍රය එක්සත් ජනපද ආර්ථිකයෙන් 12%ක ප්‍රතිශතයක් ගන්නා අතර, එය වත්මන් ජනපතිවරයාගේ ඉදිරි ආර්ථික දැක්මේ ප්‍රධාන අංශයක් බවටද පත්ව තිබේ.මේ හරහා වැටුප් ඉහළ දැමීම්, වඩා වැඩි රැකියා උත්පාදනය කිරිම්, සුළු පරිමාණ ව්‍යාපාරිකයන් වෙත සහාය ලබාදීම් සහ එක්සත් ජනපදයේ සැපයුම් දාමය ශක්තිමත් කිරීම යනාදිය මේ යටතට ඇතුළත් වන බවත් පැවසෙයි. \"ඇමෙරිකානු නිෂ්පාදන ක්ෂේත්‍රය දෙවැනි ලෝක යුද්ධයේදී ප්‍රජාත්නත්‍රවාදයේ යුද ගබඩාව බවට පත්ව තිබුණා. දැන් එය ඇමෙරිකානු සෞභාග්‍යයේ එන්ජිමේ කොටසක් බවට පත්විය යුතුයි. ඒ කියන්නේ අපි දැන් බදු ගෙවන්නන්ගේ මුදල් ඇමෙරිකාව නැවත ගොඩනැගීම සඳහා යොදවනවා.” බයිඩන් මෙහිදී පවසා තිබේ. \n",
    "URL": "https://www.gossiplankanews.com/2021/01/made-in-usa.html\n",
    "Category": "N/A",
    "comments": [
        {
            "comment": " ඕවා නම් මොනාද බයිඩන් අංකල්, ඔයාල ඔය phone කට්ටක්, කඩන් වැටෙන ප්ලේන් එකක්, එක්කෝ මිනි මරණ මිසයිල් එකක්, නැවක් දෙකක්, අපේ පැනිය අහලකින්වත් තියන්නැ බැරි ඉන්ජෙක්ෂන් එකක් විකුණලා එක \"මේඩ් ඉන් ඇමෙරිකා\" කියල ප්‍රොමෝට් කරනවා. එහෙමද අපි???? අපේ බයිසේනලා \"මේඩ් ඉන් ශ්‍රී ලංකා\" කියල විකුනන්නේ ඕගොල්ලෝනට හිතන්නවත් බැරි දේවල්. අපි හදල විකුනන්නේ වරායවල්, ගුවන් තොටුපොළවල්, සම්පුර්ණ අක්කර ගණනක නගර වගේ මහා පරිමාන දේවල්. ",
            "likes": "+40"
        },
        {
            "comment": " ට්‍රුම්ප් චීනෙට ගහල දේශීයත්වය නංවන්න Make in America සහ Buy America කියනකොට බයිඩන්ගේ කට්ටිය පරළ වුණා. ඒ වුණාට දැන් කරන්නේ ට්‍රුම්ප්ව කොපි කරන එකයි. ට්‍ර්ම්ප් MAGA බයිඩන් MALA (Make America Last Again) ",
            "likes": "+22"
        },
        {
            "comment": " ඇමරිකාවෙත් ජනාධිපති කාර්ය බලකායේ සභාපති බැසිල් ද කියල හොයා බලන්න වෙනවා. ",
            "likes": "+14"
        },
        {
            "comment": " oww implement karamu chinen loan ekak aran ",
            "likes": "+3"
        },
        {
            "comment": " අපේ සෞභාග්යේ දැක්ම වගේද ඕවා ",
            "likes": "+6"
        },
        {
            "comment": " Please don't blam others. If use this in Sri lanka to promote local product, good for local producers. Here in Australia many products display with country origin. Eg grapes, import from, USA, Chile like that ",
            "likes": "+3"
        },
        {
            "comment": " ඔවැනි දෑ ප්‍රයෝගිකව ක්‍රියාත්මක කරන්නේ කොහොමදැයි කියලා ගැටළුවක් එනවා. විශේෂයෙන්ම මානව හිමිකම් වල මහ ගෙදර ලෙස සැකෙන ඇමරිකා එක්සත් ජනපදයට චීනයට චැලේන්ජ් එකක් දෙන්න බැහැ. චීනයේ මිනිසුන්ව ඉතා අඩු පඩියට මැරෙනකම් වැඩගන්නවා. නිකන් වහල් සේවයක් වගේ. ",
            "likes": "+3"
        },
        {
            "comment": " While promoting made in USA in their territory, they tell us to have a level playing field and working with diverse partners could see more beneficial foreign investment come into Sri Lanka, US Ambassador for Sri Lanka and Maldives Alaina B. Teplitz said yesterday. Commenting on East Colombo Terminal (ECT), Ambassador Teplitz stated that having a having an Indian company with a stake in the Port was essential to Sri Lanka's maritime future as much of the transhipment which happens at the Colombo Port, catered to the Indian ports. ",
            "likes": "+1"
        },
        {
            "comment": " සිරසෙ ස්ක්‍රිප්ට් එකක් අල්ලගෙන නටන ගොබ්බයන්ට අමතකයි සෞභාග්‍යයේ දැක්මෙ ස්ක්‍රිප්ට් එක.මැටි,බතික් ඇමතිලා කර උඩ තියන් ගියේ ...එතකොට අර මහ කුඹල කියල කෙනෙක් මැටි ප්‍රමෝට් කරන්නෙත් ස්ක්‍රිප්ට් එකටම තමයි.මේක කියවල වැලලෙන්න හදන්න එපා.අනේ මම්ට දුම්කයි..ඉහි ඉහි .මම රම්ට ගිහිම් එම්දි තෑම්ගි ගේන්නෙ නෑ...මගේ ලම්ඟ වැඩ කරන අය දුප්පත් කිය කිය ටෝක් දෙන කුඹලට වහල්ලු නම් රැවටෙන්න ඇති.ඇමරිකන් වහලුන්ව චූන් කරන්න මේ වගේ එකක් හොඳටම ඇති. ",
            "likes": "0"
        },
        {
            "comment": " බයිඩ්න් කරන්නෙ තනිකරම ට‍්‍රම්ප්ව කොපි කරන එක. Xinhua කියන එක ඇත්ත. ",
            "likes": "-1"
        }
    ]
}