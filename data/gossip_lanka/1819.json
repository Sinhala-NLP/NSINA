{
    "Source": "https://www.gossiplankanews.com/",
    "Timestamp": "8/31/2019 12:11:00 PM",
    "Headline": "\nශ්‍රේෂ්ඨාධිකරණ නියෝග අනුව ඇල්පිටිය ප්‍රා. සභා ඡන්දය ඔක්තෝබරයේ\n",
    "News Content": "\n\n\nඇල්පිටිය ප්‍රාදේශීය සභාවට සභිකයින් තෝරා ගැනීම සඳහා ඡන්ද විමසීම වහාම පවත්වන ලෙස ශ්‍රේෂ්ඨාධිකරණය ඊයේ මැතිවරණ කොමිෂන් සභාවට නියෝග කර තිබේ.\n\nශ්‍රේෂ්ඨාධිකරණය මෙම නියෝගය කළේ, පසුගිය පළාත් පාලන මැතිවරණයේදී ප්‍රජාතන්ත්‍රවාදී එක්සත් ජාතික පෙරමුණ විසින් ඇල්පිටිය ප්‍රාදේශීය සභාවට ඉදිරි පත් කළ නාම යෝජනා පත්‍රය ප්‍රතික්ෂේප කිරීමට එරෙහිව එම පක්ෂයේ ලේකම්වරයා ගොනු කළ පෙත්සම සම්බන්ධ තීන්දුව ප්‍රකාශයට පත් කරමිනි.\n\nඑම නියෝගය නිකුත් කළේ, ප්‍රසන්න ජයවර්ධන, විජිත් මලල්ගොඩ සහ මූර්දු ප්‍රනාන්දු යන විනිසුරු මඩුල්ලයි.\nමෙයට ප්‍රතිචාර ලෙස ඇල්පිටිය ප්‍රාදේශීය සභා මැතිවරණය ඉතා ඉක්මනින් පැවැත්වීමට අවශ්‍ය කටයුතු සම්පාදනය කරන බව මැතිවරණ කොමිසමේ සභාපති මහින්ද දේශප්‍රිය මහතා ප්‍රකාශ කරයි. ඔක්තෝබරයේ ඡන්දය පැවැත්වීමට හැකිවෙතැවි ඔහු දන්වා සිටියේය.\n\n\n\n\n\nප්‍රජාතන්ත්‍රවාදී එක්සත් ජාතික පෙරමුණ ඉදිරිපත් කළ නාම යෝජනා කලින් තේරීම් භාර නිලධාරියා විසින් ප්‍රතික්ෂේප කිරීම නීති විරෝධී බව පවසමින් එම ප්‍රතික්ෂේප කළ නාම යෝජනා පිළිගැනීමට නියෝග කරන ලෙස ඉල්ලමින් එම පෙරමුණ මඟින් ශ්‍රේෂ්ඨාධිකරණය වෙත රිට් පෙත්සමක් ගොනු කර තිබුණි.\n\nඑම රිට් පෙත්සම විභාගයට ගැනීමෙන් අනතුරුව ප්‍රජාතන්ත්‍රවාදී එක්සත් ජාතික පෙරමුණ ඉදිරිපත් කළ එම නාම යෝජනා භාරගෙන ඒවා පිළිගෙන මැතිවරණයට ඇතුළත් කර මැතිවරණය පැවැත්වීම සඳහා ත්‍රිපුද්ගල ශ්‍රේෂ්ඨාධිකරණ විනිසුරු මඬුල්ල ගාල්ල දිස්ත්‍රික් තේරීම් භාර නිලධාරිවරයාට හා මැතිවරණ කොමසාරිස්වරයාට ඊයේ (30) නියෝග කළහ.\n\n\n",
    "URL": "https://www.gossiplankanews.com/2019/08/elpitiya-election.html\n",
    "Category": "N/A",
    "comments": [
        {
            "comment": " ඔයත් නිකන් දෙරනයි හිරුයි වගේ,, හිරිකිතයක් නතුව එලිපිටම කඩේ යනවා.. ",
            "likes": "-2"
        },
        {
            "comment": " ප්‍රාදේශීයා සභා චන්දෙ දාන්න උගත් මද්‍යම පාන්තික මිනිස්සු වැඩ පාඩු කරගෙන යනවා අඩුයි.. ඒ හින්දා කොහොමත් පොහ්ට්ටුව මේක දිනයි. හැබැයි ජනාදිපතිවරනටය එහෙම නෙමෙ.. සම්පූර්නයෙන්ම කනපිට ගහනවා.. ",
            "likes": "-4"
        },
        {
            "comment": " මේක කොහොමත් පොහොට්ටුව උඩින්ම දිනනවා.. ඇල්පිටිය කියන්නෙ ගීතා අක්කවත් පාර්ලිමේන්තු යවපු පලාතෙන ඉතින්.. ",
            "likes": "+14"
        },
        {
            "comment": " හැමෝම ජනාධිපති තරගය කියලා හිතාගෙන ඕකට මැරිගෙන වැඩ කරයි ",
            "likes": "+11"
        },
        {
            "comment": " ඔන්න මේ රටේ බත් කන හරක්ට අයෙත් පාට පක්ෂ වලට බෙදිලා මරාගන්න පෙර පුහුණුවක් ඇවිත් ජනපති වරණයට කලින් අපේ ජන්දය අරගෙන කොටි ගණන් ලංසුවට විකිනෙනවා පවු අපේ හරක් පාට වලට මරාගන්නවා ",
            "likes": "+3"
        },
        {
            "comment": " Pohottuweta visista jayak ! ",
            "likes": "+3"
        },
        {
            "comment": " පක්ෂයේ විනය කඩකරමින් මෙන්ම අවම සදාචාරය හෝ නොරකිමින් ඉතාම උද්දච්ඡ ආකාරයෙන් හැසිරෙන කැබිනට් නොවන අමාත්‍ය අජිත් පී. පෙරේරා මහතා සම්බන්ධයෙන් ඉතාම දැඩි තීන්දුවකට එළඹීමට තීරණය කරන්න. පක්ෂ නායකත්වයට, පක්ෂයේ පරිපාලන යාන්ත්‍රණයට, පක්ෂයේ ජ්‍යේෂ්ඨයින්ට සහ පක්ෂ ව්‍යවස්ථාව අනුව පත්කර සිටින නිලධාරීන්ට එරෙහිව ඉතාම පහත් මට්ටමින් අවලාද, අපහාස, උපහාස, චෝදනා එල්ල කරමින් අජිත් මහතා ගෙනයන ක්‍රියාදාමයට එරෙහිව අන් අයට ද පාඩමක් වන මට්ටමේ දඬුවමක් ලබාදිය යුතු බවයි UNP එකට පාර්ලිමේන්තු යවන්න ඕනෙ තරම් මිනිස්සු ඉන්නවා. UNP එකෙන් ටිකට් එක හම්බුවෙනකල් පෙරුම් පුරන මිනිස්සු ඉන්නවා. මේකෙ වටිනාකම ඒ මිනිස්සු දන්නවා. ඒ නිසා කටට බ්‍රේක් නැති හාදයෝ මේකට ඕනෙ නෑ ",
            "likes": "+2"
        },
        {
            "comment": " ඇල්පිටියේ ඡන්ද 4 තියෙනෙවා, මට එන්න වෙන්නේ නෑ ඡන්දේ දාන්න. වැඩිම මිලකට විකුනනවා... ",
            "likes": "+1"
        },
        {
            "comment": " ඇල්පිටියේ ඉන්නෙ ටොයියොද බයියොද කියල බලාගන්න පුළුවන්. කොහොමටත් දකුණෙ ඉන්නෙ රාජපක්ෂවාදී වහල්ලු නිසා පොහොට්ටුව 65% චන්ද ගන්නව. ",
            "likes": "0"
        },
        {
            "comment": " pretty useless . Such a waste of money . ",
            "likes": "-3"
        }
    ]
}