{
    "Source": "https://www.gossiplankanews.com/",
    "Timestamp": "8/29/2023 02:31:00 PM",
    "Headline": "\nපිම්මේ එන යතුරුපැදිය දැක්කාම අත් දෙකෙන් මූණ වහගෙන පාරේ වාඩිවෙලා\n",
    "News Content": "\nබෝමළුව ඇමදීමට විහාරස්ථානයට ගොස් යළි නිවස කරා යමින් සිටියදී යතුරුපැදියක ගැටී තුවාල ලබා හෝමාගම මූලික රෝහලට ඇතුළත් කළ කාන්තාවක ජීවිතක්ෂයට පත්ව ඇතැයි මීගොඩ පොලිසිය පවසයි.මෙසේ මියගොස් ඇත්තේ හෝමාගම ගොඩගම රණවිරු ජයන්ත ජයසිංහ මාවතේ පදිංචි බෙත්මගේ ප්‍රේමවතී පෙරේරා නමැති (74) හැවිරිදි අවිවාහක කාන්තාවක බවද පොලීසිය කියයි. \n මෙම කාන්තාව පුරුද්දක් ලෙස දිනපතා ගොඩගම හන්දිය ආසන්නයේ පිහිටි විහාරස්ථානයට ගොස් බෝමලුව අමැද ආගමික වතාවත් සිදු කොට යළි නිවසට යාම කර ඇත. එදිනත් බෝමලුව අමැද ආගමික වතාවත් සිදුකර මාර්ගය හරහා පාර මාරු වෙමින් සිටියදී අතුරුගිරිය දෙස සිට ගොඩගම දෙසට අධික වේගයෙන් ධාවනය වූ යතුරුපැදියක ගැටී අනතුර සිදුව තිබේ.අනතුර සිදුවන අවස්ථාවේදී දෙලොවක් අතර අතරමං වූ කාන්තාව කරකියාගත හැකි දෙයක් නොමැතිව අත්දෙකෙන් මූණ වසාගෙන මාර්ගය මැද හිඳ ගැනීමට යාමේදී යතුරුපැදිය කාන්තාවගේ මුහුණ පෙදෙසෙහි ගැටී විසි වී බරපතළ තුවාල සිදුව තිබේ.පසුව බරපතළ තුවාල ලැබූ කාන්තාව ප්‍රතිකාර සඳහා හෝමාගම මූලික රෝහලට ඇතුළත් කොට එහි දැඩි සත්කාර ඒකකයේ ප්‍රතිකාර ලබමින් සිටියදී මෙසේ මියගොස් ඇති බව පොලීසිය කියයි.අනතුරුව මෘත දේහය පිළිබඳ හදිසි මරණ පරීක්ෂණය හෝමාගම හදිසි මරණ පරීක්ෂක සාමවිනිසුරු මානෙල් ගමගේ මහත්මිය සිදු කළාය. \n මෘත දේහය පිළිබඳ පශ්චාත් මරණ පරීක්ෂණය හෝමාගම මූලික රෝහලේ අධිකරණ වෛද්‍ය නිලධාරි දමිත් අත්තනායක මහතා විසින් සිදු කරනු ලැබූ අතර ඉදිරිපත් වූ සාක්ෂි සහ වෛද්‍ය වාර්තාවට අනුව අනතුරට පත් කාන්තාවගේ හිස ඝන පෘෂ්ඨයක ගැටීමෙන් මොලයට සිදු වූ බරපතළ තුවාල මරණයට හේතුව බව මානෙල් ගමගේ මහත්මිය නිගමනය කළාය.අනතුර සිදුකළ යතුරුපැදිකරු අත්අඩංගුවට ගෙන හෝමාගම අධිකරණයට ඉදිරිපත් කිරීමට නියමිතව තිබුණි .සිද්ධිය සම්බන්ධයෙන් මීගොඩ පොලිසියේ පො.සැ 80029 ඥානතිස්ස ඇතුළු නිලධාරීහු පරීක්ෂණ පවත්වති.  මත්තේගොඩ ශාන්ත ප්‍රදීප් කුමාර කුලරත්න \n",
    "URL": "https://www.gossiplankanews.com/2023/08/meegoda-incident.html\n",
    "Category": "N/A",
    "comments": [
        {
            "comment": " කාලකන්නි තුප්පහි මෝටර් සයිකල් වේ*ගෙ පුතාලා. ඕකුන් අහිංසක මිනිස්සුන්ගේ ඇඟේ වදින්නේ නැතුව ගහක වත් වැදුන නම් කමක් නෑ. ",
            "likes": "+42"
        },
        {
            "comment": " පින්වත් අම්මේ ඔබතුමිට නිවන්සුව පතමු...... ",
            "likes": "+38"
        },
        {
            "comment": " වෙලා තියෙන දේට හිනාත් යනව. අවුරුදු 74ක් නෙ, ඉස්සර වගේ දුවන්නත් බැරි නිසා පවු. නමුත් දිනපතා කරන උතුම් පින්කමක් කරල හිතේ සතුටින් ගෙදර ‍‍යනගමන් නිසා සුගතිගාමී වේවා අම්මේ!. ",
            "likes": "+2"
        },
        {
            "comment": " You can laugh about what happened to this poor person?? What a moron! Imagine your mother being in that situation. Is it still funny? ",
            "likes": "+30"
        },
        {
            "comment": " මේ comment එකේ ඔයා කියවල තියෙන්නෙ පළවෙනි වාක්‍ය විතරයි. මොනව කරන්නද ඉතින්. පවු ඔයා. ",
            "likes": "-1"
        },
        {
            "comment": " මිනීමරු බයික්, ත්‍රී වීල් කාරයන්ට මුහුණ දීමට ලොරි, බස් , ටිපර් කරුවන් පුහුණු කිරීම එක් විසදුමකි. මුන් මහ පාරෙන් අතුගා දමමු. ",
            "likes": "+23"
        },
        {
            "comment": " උපාසක අම්මා පාර මැද වැතිරිලා හිටියා නම් බරපතල තුවාල සිදුවෙන්නෙ නැහැ. ",
            "likes": "-27"
        },
        {
            "comment": " මේ මොනවද උඹ කියන්නේ. වැතිරෙන්නනම් මහපාරට එන්න ඔනෙවැයි. ගෙදර පුළුවන්නේ... Bike කාරය පරෙස්සමින් ආවනම් උපාසක අම්මා බේරගන්න තිබුන. ",
            "likes": "+16"
        },
        {
            "comment": " හිස ඝන පෘස්ඨයක ගැටීමෙන් මරණය සිදුවුණේ යතුරු පැදියේ හැපී පාරේ කාර්පට් එකේ වැදීමෙන් කියලා කියන්න පුළුවන් එහෙම කිව්වට ක්ලාන්තයක් නිසා වැටීමෙන්ද හිස පෘස්ඨයේ හැපෙන්න පුළුවන් එහෙම නිසා යතුරු පැදිකරු නිදහස් වෙන්න පුළුවන් ",
            "likes": "-32"
        },
        {
            "comment": " බයිසිකලේ දැක්කම බයවෙලා.කලන්තේ දාලා වැටිලා පාරේ ඔලුව වදිලා මැරිලා... මයිනාගේ කලුකෝට් සෙට් එක කතාකලොත් විනීසොරැන් පිලිගනියි... ",
            "likes": "+9"
        },
        {
            "comment": " බය්සිකල් දැකලා කලන්තේ දන්නේ මොන එකකටද. එහෙනම් බස් එකක්, ලොරියක් දැක්කොත් මැරිලම වැටෙයි. බය්සිකල් දැකලා කලන්තේ දාල වැටෙන්නේ නෑ මිනිස්සු. ",
            "likes": "+2"
        }
    ]
}