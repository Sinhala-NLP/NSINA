{
    "Source": "https://www.gossiplankanews.com/",
    "Timestamp": "8/29/2022 02:00:00 PM",
    "Headline": "\nසාදයකින් පසු පිහිනූ තරුණයින් 4 ක් අතුරුදන් - එක් අයෙකුගේ පෙම්වතිය දිවිනහගෙන\n",
    "News Content": "\nමාතර, අකුරැස්ස පිටබැද්දර ප්‍රදේශයේදී නිල්වලා ගගේ නාමින් සිටියදී පැමිණි කණ්ඩායමෙන් හතර දෙනකු සැඩ පහරට හසුව ගසා ගෙන ගොස් අතුරුදන් වූ සිදුවීමක් පසුගියදා වාර්තා විය.ඉන් තුන්දෙනෙකුගේ මළ සිරුරු පෙරේදා 27 වැනිදා පස්වරුව වනවිට සොයාගත් අතර අනෙක් පුද්ගලයා සොයා තවම මෙහෙයුම් සිදුවේ.අකුරැස්ස, පෝරතොට පදිංචි මලිත උදයංග (අවු 24) හා වැලිගම, බටවල පදිංචි ජයසංක සිරිවර්ධන (අවු 22) ගේ දේහයන් ගං පතුලේ තිබී ගාල්ල දක්ෂිණ නාවික හමුදා කිමිදුම්කරුවන් පෙරේදා පෙරවරුවේ සොයා ගනු ලැබූ බවත් ඔක්සිජන් හා භූමිතෙල් නිමාවීමෙන් ඔවුන් මෙහෙයුම තාවකාලිකව අත්හිටුවීමට කටයුතු කළ බව උසස් පොලිස් නිලධාරියෙක් කීය.\n \n\n\n \n\n එහෙත් පිටබැද්දර පොලිස් ස්ථානාධිපතිවරයා ගම්වාසීන් සහ ප්‍රාදේශීය සභාව සම්බන්ධ කරගනිමින් මෙහෙයුම තවදුරටත් පවත්වාගෙන යාමට සූදානම් කළේය. ඒ අනුව අහංගම මිදිගම පදිංචි සසික දිශාන්ගේ (අවු 24) දේහය පොලීසිය ප්‍රාදේශීය සභාව හා ගම්වාසීන්ගේ සහායෙන් ගොඩ ගැනීමට හැකි වූ බව පිටබැද්දර පොලිස් ස්ථානාධිපති සුරංග ජයතුංග මහතා කීය. එසේ මියගිය සසික දිශාන් අවුරුදු දෙකහමාරක සිගිත්තියකගේ පියෙකි. තවදුරටත් අතුරුදන්ව සිටින දෙයියන්දර, සීනිපැල්ල නැගෙනහිර පදිංචි මනුෂ්ක යොහාන් පිළිබඳ කිසිදු හෝඩුවාවක් සොයා ගැනීමට ගම්වාසීන් හා කිමිදුම්කරුවන්ට නොහැකි වූ බවත් පොලීසිය පවසයි. සිද්ධිය සැලවී පැය ගණනාවකට පසු මනුෂ්කගේ පෙම්වතිය වූ අශානි හංසිකා (අවු 20) ඇගේ නිවස අසල කිරම ආරේ රංසෑගොඩ ගඟට පැන දිවි නසාගෙන ඇතැයි කඹුරුපිටිය පොලීසිය පවසයි. ඇය මියයන විට පෞද්ගලික හෙදියක ලෙස පුහුණුව ලබමින් සිට ඇතැයිද කියයි. මෙම තරුණියගේ මියයාම සම්බන්ධයෙන් කඹුරුපිටිය පොලීසිය විමර්ශන සිදුකරයි.\n \n\n\n \n\nවාර්තාවන ආකාරයට මොවුන් නිල්වලා ගංගාවේ පිටබැද්දර, දෙහිගස්ස ප්‍රදේශයේ දිය නෑමට ත්‍රිරෝද රථ තුනකින් යාමට පෙර මියගිය මලිත උදයංගගේ නිවෙසක යම් සාදයක් සංවිධානය කොට තිබී ඇත. ඒ සඳහා සූදානම් කරගත් පරිදි මිදිගම ටයර් ආශ්‍රිත පෞද්ගලික කම්හලේ සේවකයන් හා මිතුරන් 13 දෙනකු අකුරැස්ස, පෝරතොට මලිතගේ නිවෙසට පැමිණ ඇත්තේ රැකියාවේ නිවාඩු දිනයක් වූ බැවිණි. ඒ අනුව 26 වැනිදා පෙරවරුවේ සාදයට සහභාගී වී සාදය අවසානයේ පිරිස හඩනකට ඇල්ලට ගොස් දියනා විනෝදාස්වාදයක් ලැබීමට යෝජනා කර ඇතැයි පොලීසියට ඔවුන් ලබාදුන් ප්‍රකාශවල සඳහන්ය. ඒ අනුව සවස දිය නෑමට ගොස් සැඩපහරට හසුව මෙම අවාසනාවන්ත සිද්ධියට මුහුණදීමට සිදුව තිබේ. දිය නාමින් සිටියදී ජලමට්ටම වැඩි වී එක්වරම මෙම කණ්ඩායමේ අයකු සැඩපහරට හසුව ගසා ගෙන යද්දී ඔහු බේරා ගැනීමට කණ්ඩායමේ දෙදෙනකු  උත්සාහ ගැනීමත් සමග ඔවුන්ද ගසා ගෙන ගොස් තිබුණි. ඒ සමගම තවත් දෙදෙනකු ඔවුන් තිදෙනා බේරාගැනීමට සැඩපහරට පැනීමත් සමග ඔවුන්ද ගසා ගෙන ගොස් අතුරුදන් වී තිබුණි. ඉන් අයෙකු එගොඩට පිහිනා ගොස් ගසක එල්ලී දිවි බේරා ගෙන ඇති බවත් ගම්වාසීන්ගේ සහායෙන් ඔහු කඹ ආධාරයෙන් මෙගොඩට රැගෙන විත් තිබෙන බවත් පොලිසිය කියයි. මියගිය තරුණිය ඇතුළු 4 දෙනාගේ මෘත ශරීර මාතර මහ රෝහලේ තැන්පත් කර ඇති අතර පශ්චාත් මරණ පරීක්ෂණ සිදුකිරීමට නියමිතය. \n\n \n\n\n \n\n\n\n\n",
    "URL": "https://www.gossiplankanews.com/2022/08/nilwala-river-4-deaths.html\n",
    "Category": "N/A",
    "comments": [
        {
            "comment": " කනගාටුයි. ලංකාවෙ ඉතා වටිනා තරැන ජීවිත අකාලයේ මරැ වැළඳ ගන්නේ ජීවන කුසලතා සහ මනා හික්මීම , විනය නොමැති නිසාය. උදා : 1. ජලයේ බැස විනෝද වන්නේ පිහිනීමට බරැව. 2. මෝටර් බයිසිකල්, කාර් පදින්නෙ ඒ සදහා හැකියාව හරිහැටි නැතුව. 3. ලවි කරනවා , මානව පෙු්මය යනු කුමක්ද නොදැන චූ බරට. 4. මතට අබිබැහි වෙනවා ජීවිතය යනු එක් වරක් පමනක් ලැබෙන අති සුන්දර ගමනක් බව නොදැන. 5. යාලුවෝ කියල පටිට අපතයන් ආස්සරේ කරනවා කළන මිතුරන් හදුනා ගැනීමට නොදැන තව උවමනා තරමි උදාහරණ දිය හැක.  මග දැන ගමන් යමු. ඉගෙනුමට මුල් තැන දෙමු. ",
            "likes": "+173"
        },
        {
            "comment": " වටින අදහස් ❤️❤️❤️ ",
            "likes": "+24"
        },
        {
            "comment": " The best comment I have seen for a while. ",
            "likes": "+18"
        },
        {
            "comment": " ජීවිතය යනු එක් වරක් පමණක් ලැබෙන?? හි හි. ඔය විදියට මේ සංසාරේ කොයි තරම් මැරිලා ඇත්ද? මග නොදැන ගියොත් ඔය වගේ තව කොච්චර මැරෙන්න වෙයි ද?  :( ",
            "likes": "0"
        },
        {
            "comment": " Hallo may !!--- ehema merila ipadila apu ekek hambuwela thiyenawada ? pisso herennata ? ",
            "likes": "0"
        },
        {
            "comment": " Ethakota avurdu 2550ka pirith, bana poth, jaathaka.poth,.maha wanse, bana padha walin wadak nathei? ",
            "likes": "-8"
        },
        {
            "comment": " නෑ වැඩක් නෑ ඔය ඔක්කොම බොරු මනස්ගාත, උඩ කියලා තියෙන විදිහය කරොත් සිදුහත්, නබී, ජේසු වගේ අලුත් සම්ප්‍රදායක්, සිතිවිල්ලක් ඇතුව බිහිවෙන්න පුලුවන්, ඔය පරණ අටමගල් වලින් වැඩක් නෑ, ආගම් සීයක් තිබ්බත් වැඩක් නෑ ජීවන කුසලතා හා සාමාන්‍ය දැනීම නැති නිවටයෙක් නම්, අවමංගල්‍යය අධ්‍යක්ෂක තුමා කියන්නේ ඒක. තේරුම් ගන්න සෙන්සිටිව් වෙන්න එපා, ඕකේ 👍 ",
            "likes": "+2"
        },
        {
            "comment": " මේ ට්‍රිප් ගිහින් තැනින් තැන නාන්න යන එකෙන් කොච්චර විනාස සිදු වෙනවාද තාමත් පාඩම් ඉගෙනගෙන නැහැ ",
            "likes": "+41"
        },
        {
            "comment": " කෙල්ල ඇත්තටම ආදරෙන් ඉදල තියෙනව. නමුත් ජීවිතය කියන්නෙ මෙහෙම හෑල්ලුවට ලක්කල යුතු දෙයක් න්මෙයි. ",
            "likes": "+37"
        },
        {
            "comment": " වතුර ගින්දරටත් වඩා භයානකයි. ලංකාවේ අවුරුද්දකට පුද්ගලයන් 1000 විතර දියේ ගිළී මියයනවා. ගින්දරෙන් පිච්චිලා මැරෙන්නෙ අවුරුද්දකට 100 අඩු සංඛ්‍යාවක්. ",
            "likes": "+37"
        },
        {
            "comment": " මේ වගේ කෙල්ලො හැමෝටම ලැබෙන්නෙ නෑ. පහක් හයක් එකක් එල්ලිලා තව එකෙක් එක්ක එල්ලෙන එක කජ්ජක් නොවෙන් ගෑණු පිරිමි මේ ආදරේ දකින්නේ මෝඩකමක් විදියට ",
            "likes": "+23"
        },
        {
            "comment": " දැන් එතකොට මේ ගෑණු ළමයා කරපු විදියටද ආදරය කරන්න ඔ්න? ",
            "likes": "+8"
        },
        {
            "comment": " NURSE IS NOT SUITABLE FOR NURSING PROPESSION .......GOOD....... ",
            "likes": "+9"
        },
        {
            "comment": " මාත් උඹ වගේම කෙල්ලගෙ මරණය ගැන ගොඩක් කම්පා වුණ එකෙක්.. ",
            "likes": "+7"
        },
        {
            "comment": " මං උගේ ඉංග්‍රීසි ගැන කම්පා උනේ.. 😆 ",
            "likes": "+3"
        },
        {
            "comment": " කෑවා බිව්වානම් ගෘහස්ථ ක්‍රීඩා තමයි සුදුසු.... විශේෂයෙන්ම මේ වැස්ස කාලේ 😜 ",
            "likes": "+1"
        },
        {
            "comment": " සැබේ ආදරයක ප්‍රතිපලය.. ",
            "likes": "+1"
        },
        {
            "comment": " Okkoma ekai. ",
            "likes": "-5"
        }
    ]
}