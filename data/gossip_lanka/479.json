{
    "Source": "https://www.gossiplankanews.com/",
    "Timestamp": "4/28/2017 11:03:00 AM",
    "Headline": "\nනඩු 5 ක් ඇති ‘එස්.එෆ්. ලොක්කා’ මැයි 09දා තෙක් රිමාන්ඩ්\n",
    "News Content": "\n\n\n\nකරාටේ ශූර වසන්ත සොයිසා ඝාතන සිද්ධිය සම්බන්ධයෙන් චෝදනා ලැබ වසරකට අධික කාලයක් අඛණ්ඩව රක්‍ෂිත බන්ධනාගාර ගතව සිටි මහාධිකරණයෙන් දැඩි අප කොන්දේසි මත මුදාහැර සිටින අතරතුර මූල්‍ය ආයතනයකට අයත් සුඛෝපභෝගී ජීප් රථයක් පැහැර ගැනීම \nසම්බන්ධයෙන් සැකපිට අත්අඩංගුවට ගෙන අධිකරණයට ඉදිරිපත් කළ ඉරෝන් රණසිංහ හෙවත් එස්.එෆ්. ලොක්කා මැයි මස 9 වැනි දින දක්වා රක්‍ෂිත බන්ධනාගාර ගත කරන ලෙස අනුරාධපුර ප්‍රධාන මහෙස්ත්‍රාත් සහ අතිරේක දිසා විනිසුරු හර්ෂණ කැකුණවෙල මහතා ඊයේ (27දා) නියෝග කෙළේය.\n\n\n\n\nමෙම සිද්ධිය සම්බන්ධයෙන් තවදුරටත් විමර්ශන මෙහෙයවා එම විමර්ශනවල ප්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසටද මහෙස්ත්‍රාත්වරයා අනුරාධපුර මූලස්ථාන ප්‍රධාන පොලිස් පරීක්‍ෂක සංජීව මහනාම මහතාට තවදුරටත් නියෝග කරනු ලැබීය.\nජීප් රථයක් පැහැර ගැනීම සහ ජීව අත්බෝම්බයක් ළඟ තබා ගැනීම යන චෝදනා මත සැකකාර එස්.එෆ්. ලොක්කා අධිකරණයට ඉදිරිපත් කෙරිණි. මෙම සිද්ධිය සම්බන්ධයෙන් බී වාර්තාවක් මඟින් මහාධිකරණයට කරුණු දක්වමින් අනුරාධපුර පොලිසිය සඳහන් කෙළේ මූල්‍ය ආයතනයකට අයත් සුඛෝපභෝගී ජීප් රථයක් පසුගිය 21දා පැහැර ගැනීමේ සිද්ධියකට අදාළව මෙම සැකකරු පොලිසියට අවශ්‍යව සිටි බවයි.\n\nඔහු අත්අඩංගුට ගැනීමට මෙහෙයුමක් දියත් කළ බවද සඳහන් කළ පොලිසිය දින කිහිපයක් සැඟව සිට වෑන් රථයකින් හොර රහසේ පැන යෑමට තැත් කළ අවස්ථාවේ සැකකරු අනුරාධපුර, දහයියාගම හන්දියේදී අනුරාධපුර මූලස්ථාන ප්‍රධාන පොලිස් පරීක්‍ෂකවරයාගේ සහ අපරාධ විමර්ශන අංශයේ ස්ථානාධිපතිවරයාගේ මෙහෙයවීම මත ක්‍රියාත්මක වූ විශේෂ පොලිස් කණ්ඩායමක් මඟින් අත්අඩංගුවට ගත් බවද කීවේය.\n\nපසුව සැකකරුගෙන් දීර්ඝව කරන ලද ප්‍රශ්න කිරීම්වලින් අනතුරුව පැහැර ගත් බවට සැක කෙරෙන ජීප් රථය මිහින්තලේ කුරුන්දන්කුලම ප්‍රදේශයේ නිවෙසක සඟවා තිබියදී සොයා ගැනීමට පොලිසියට හැකිවූ බවත් එම ජීප් රථයේ වටිනාකම රුපියල් ලක්‍ෂ එකසිය පනහ ඉක්මවනු ඇති බවත් පොලිසිය අධිකරණයට දැන්වීය.\nඅත්අඩංගුවට පත්වන අවස්ථාවේ සැකකරු සතුව ජීව අත්බෝම්බයක්ද තිබුණ බව අධිකරණයට සැල කළ පොලිසිය මෙම සැකකරු වසන්ත සොයිසා ඝාතන සිද්ධියේ ප්‍රධාන සැකකරු බවද කීය. එම අපරාධයට අදාළව මෙම සැකකරු වසරකට අධික කාලයක් අඛණ්ඩව රක්‍ෂිත බන්ධනාගාර ගතව සිට අනුරාධපුර මහාධිකරණය මඟින් දැඩි ඇප කොන්දේසි මත මුදා හැර සිටියදී මෙම ජීප් රථය පැහැර ගෙන ඇති බවද අධිකරණයට කියා සිටි පොලිසිය මේ තුළින් සැකකරු අනුරාධපුර ගරු මහාධිකරණය මඟින් පෙර පනවා ඇති ඇප කොන්දේසි මුළුමනින්ම කඩ කර ඇති බවද කීවේය.\n\nසැකකරුට එරෙහිව තවත් ජීව අත්බෝම්බ සිද්ධියකට අදාළ නඩුවක්ද පුද්ගලයකු කැපීමේ සිද්ධියකට අදාළ නඩුවක්ද පහරදීමේ සිද්ධියකට අදාළ නඩුවක්ද අධිකරණය හමුවේ පවතින බවද පොලිසිය අධිකරණයට සැල කළේය. අනුරාධපුර මූලස්ථාන පොලිසියේ නඩු කටයුතු මෙහෙයුම් අංශයේ ස්ථානාධිපති උප පොලිස් පරීක්‍ෂක එච්.එම්. යසරත්න සහ සැරයන් ජයසේකර (1917) යන මහත්වරුන් සැකකරු අධිකරණයට ඉදිරිපත් කරමින් කරුණු කීවේය. සැකකරු වෙනුවෙන් නීතිඥ ඉඳුනිල් හෙට්ටිආරච්චි මහතා පෙනී සිටියේය.\n\nඅනුරාධපුර - ආනන්ද කරුණාදාස,\n- මහේෂ් විජේසුරිය\n",
    "URL": "https://www.gossiplankanews.com/2017/04/sf-lokka-remand.html\n",
    "Category": "N/A",
    "comments": [
        {
            "comment": " පිස්සුද මෙයා.. හිරේ ඉදී අවුරුද්දක්.. ඊට පස්සේ සුපුරුදු වැඩ කටයුතු.. අල්ලගත්ත වෙලාවෙම තියලා දැම්මනම් මුන්ට නිකම් සැප දෙන සල්ලි ඉතුරුයි.. මුන්ට වගා කරගන කන්න දෙන්න ඕනේ රජයෙන් සතපහක් වත් නොදී.. කන්න ඕනේනම් හොයාගෙන කාපියව් කියලා ",
            "likes": "+54"
        },
        {
            "comment": " අනේ දෙකට නැමිල හපාගනින්. අන්න එහෙම කරන පොටෝ එකක් තමා මුගේ දැන්න තියෙන්නේ. ලගදීම ආයුද බලන්න එක්ක යන්න තියෙන්නේ. ",
            "likes": "+45"
        },
        {
            "comment": " Ohoma kiyanna epa ban ape jathika weerayekta. Umbath nikamma drohiyek Wei. Dannawane ithin bukiye porawal ",
            "likes": "+3"
        },
        {
            "comment": " අඩේ මූ ආගම ජාතිය ගැන ටෝක්ස් දීල පොරක් වෙන්න හැදුවා නේද. ඉතිං නානසාර ඇතුළු බයියෝ ටික බැහැපල්ලා එලියට. මූ SF එකේ හිටපු එකෙක් නේද. ඉතිං බයියනේ කෑගහපල්ලා රට වෙනුවෙන් යුද්ධ කරපු රණවිරුවෙක්ව හිරගත කරලා කියලා. එක අතකට මූ නෙවෙයි වැරදි. මූ වගේ කාලකන්ණි අපතයින්ව පොරවල් කරපු අන්තවාදී ජාතිවාදී අපේ සමාජයම තමයි මේවට වගකියන්න ඕන ",
            "likes": "+42"
        },
        {
            "comment": " මූ එස් එෆ් නෙවේ බන්, ගම් බට්ටෙක්. ඒකයි මූට ආමි ඩෙසර්ටර් නීතිය ක්‍රියාත්මක නොවෙන්නෙ. ",
            "likes": "+27"
        },
        {
            "comment": " ubata kauda ban smart kolla kiyanne? ubamada? ",
            "likes": "-1"
        },
        {
            "comment": " මුගේ FB පොටෝ දැක්කම මමදැනගත්ත වැඩිය ආයුෂ නැහැ කියල මාධයට කියන්නේ මු ගැන රිපෝට් කරන කොට SF කියන අකුරැ දෙක පාවිච්චි කරන්න ඵපා ඵ්ක SF ඵකට කරන අපහාසයක් නිකම් කබ්බො පෝම් කරන්න ඵපා මුං වගේ ඵවුන් සෙල්ලම් පෙන්වන්නේ පොලීසියේ රාජකාරි හරියට කරන්නේ නැති නිසා චෝදනා පහක් තියෙනවා නම් ඇයි මුංට ඇප දෙන්නේ නඩුවෙන් දඩුවම් කරන තෙක් ඇතුලෙම තියන්න ",
            "likes": "+12"
        },
        {
            "comment": " ඉන්තින් පුරුදු පරිදි තව අපරාද ටිකක් කරන්න ඕකව එලියට දාපල්ලා අනික බෝලාගේ රෑනේ ඉන්න දුප්පත් අහිංසක නඩු කාරයොත් ජීවත් වෙන්න එපැයි. ",
            "likes": "+11"
        },
        {
            "comment": " Mona handiyekda me ? Guti kana munakne thiyenne  :) ",
            "likes": "+11"
        },
        {
            "comment": " Patta handiyek ne meya... model kenek wage ",
            "likes": "-40"
        },
        {
            "comment": " Model kenek newei modayek ",
            "likes": "+8"
        },
        {
            "comment": " Ohe modelsla dekala nedda ? ",
            "likes": "+5"
        },
        {
            "comment": " අපේ රණ විරුවා වෙනුවෙන් අපි දිවි නහගන්නවා. සිංහල ජාතිය වනසන මේ ගව පාලනය ඉවත් කරලා අපේ ගෝතා සහ මහින්ද මැති තුමන් යලි බලයට ගෙන එමු. අපේ වීර සිංහල ජාතික රණ විරුවේකව පෝරකයට ගෙනියන්න හදන ගව පාලන බල්ලනි නුබලා මෙයට වන්දි ගෙවනු ඇත. අපේ ලේ කකියනවා වරෙල්ල උසාවිය වටලමු , පොලීසිය වටලමු. අපේ රණවිරුවා බෙර ගමු ",
            "likes": "-48"
        },
        {
            "comment": " ane booruwa thanakola kaapan ",
            "likes": "+1"
        },
        {
            "comment": " ගෝතා තමයි ගෝතයා ",
            "likes": "-1"
        }
    ]
}