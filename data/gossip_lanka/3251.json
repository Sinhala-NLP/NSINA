{
    "Source": "https://www.gossiplankanews.com/",
    "Timestamp": "1/31/2022 02:35:00 PM",
    "Headline": "\nපුහුණුකාර ධූරය ගන්නැයි ඇසූ විට ෆාබ්‍රේස් ශ්‍රී ලංකාවට බෑ කියයි\n",
    "News Content": "\nශ්‍රී ලංකා ජාතික කණ්ඩායමේ ප්‍රධාන පුහුණුකරු ධූරය සඳහා අයදුම්කර සිටි එංගලන්ත ජාතික පෝල් ෆාබ්‍රේස් මහතා ශ්‍රී ලංකාවේ ප්‍රධාන පුහුණුකරු තනතුර ප්‍රතික්ෂේප කර ඇතැයි ද ක්‍රිකටර් සඟරාව කියයි. ශ්‍රී ලංකාවේ ප්‍රධාන පුහුණුකරු තනතුර බාරගැනීම පසෙක තබා තවදුරටත් වෝවික්ෂයර් ප්‍රාන්තයේ පුහුණුකරු වශයෙන්ම කටයුතු කිරීමට ෆාබ්‍රේස් මහතා තීරණය කර තිබේ.  සෝවික්ෂයර් ප්‍රාන්තයේ ක්‍රිකට් මධ්‍යස්ථානය පිහිටි එජ්බැස්ටන්හි' ක්‍රිකට් අධ්‍යක්ෂවරයා වන ෆාබ්‍රේස් මහතා ශ්‍රී ලංකා කණ්ඩායමේ පුහුණුකරුවා වශයෙන් 2014 දී කටයුතු කළේය. එ දවස ඔහු හැර ගිය තනතුරට නැවත පැමිණීමට වසර 7 කට පසුව ෆාබ්‍රේස් මහතා ඉදිරිපත් වූවද අවසන් මොහොතේදී එම අදහස වෙනස් කර තිබේ.මේ වනවිට 54 හැවිරිදි ෆාබ්‍රේස් මහතා වසර 2019 දී එම තනතුරට පත්වූයේ ඈෂ්ලි ජයිල්ස් මහතා තනතුරෙන් ඉවත්වීමත් සමගිනි.\n \n\n\n \n එතැන් සිට ෆාබ්‍රේසෙ මහතා වික්ෂයර් ප්‍රාන්තයේ ක්‍රිකට් අධ්‍යක්‍ෂවරයා වශයෙන් ඉතාමත් සාර්ථක කාලයක් ගතකළේය. සෝවික්ෂයර් ප්‍රාන්තය, වසර නවයකට පසුව, පසුගිය වසරේදී ප්‍රාන්ත ශූරතා ශූරතාව දිනාගත්තේය. අනතුරුව ලෝඩ්ස්හිදී ලැන්කෂයර් පිලට එරෙහිව ජයග්‍රහණය කරමින් බොබ් විලිස් කුසලානයට හිමිකම් කීවේය. මෙම සාර්ථකත්වය නිසාම, ෆාබ්‍රේස් මහතා තවදුරටත් එංගලන්ත ප්‍රාන්ත ක්‍රිකට් ක්‍රීඩාවේ රැඳී සිටීමට තීරණය කර ඇතැයි කියැවේ. ෆාබ්‍රේස් මහතා, තමන් තවදුරටත් නොවික්ෂයර් ප්‍රාන්තයේ රැඳී සිටින බව පසුගිය බ්‍රහස්පතින්දා වෝවික්ෂයර් ප්‍රාන්ත බලධාරීන් වෙත දැනුම් දුන්නේය. කෙසේ වෙතත් ඔහුගේ තීරණය පසුපස වෙනත් හේතුවක් ඇතැයි අනුමාන කළ හැක්කේ ශ්‍රී ලංකා ක්‍රිකට් ආයතනය පුහුණුකරු තනතුර සඳහා අයැදුම් කළේ එංගලන්ත ප්‍රාන්ත තරගාවලිය නිමා වීමෙන් මාස කිහිපයකට පසුව වන බැවිනි. ෆාබ්‍රේස් මහතා ශ්‍රී ලංකා කණ්ඩායම හැරගියේ ශ්‍රී ලංකා කණ්ඩායම 2014 විස්සයි-20 ලෝක කුසලාන දිනා  ගැනීමෙන් දෙසතියකට පසුවය. ඒ වන විටත් ඔහුගේ කොන්ත්‍රාත් කාලයෙන් ගෙවී තිබුණේ මාස තුනක් පමණි. ප්‍රධාන පුහුණුකරුවාගේ තනතුරේ සිට ඔහු පිටත්ව ගියේ එංගලන්ත කණ්ඩායමේ සහාය පුහුණුකරුවා වීමටය. ශ්‍රී ලංකා කණ්ඩායමේ සිටි ප්‍රධාන පුහුණුකරු මිකී ආතර් මහතා පසුගිය වසර අවසානයේ ඩර්බිෂයර් ප්‍රාන්තයට එක්විය. ආතර් මහතා සේවා දිගුවක්ම බලාපොරොත්තුව සිටි නමුත් ඔහුට එය නොලැබිණ. මිකී ආතර් මහතාගේ සමුගැනීමත් සමග ශ්‍රී ලංකා ක්‍රිකට් ආයතනයට නව ප්‍රධාන පුහුණුකරුවකු අවශ්‍ය වී තිබේ.\n \n\n\n \nනිමාවූ සිම්බාබ්වේ - ශ්‍රී ලංකා එක්දින තරගාවලියේදී ශ්‍රී ලංකා කණ්ඩායමේ ප්‍රධාන පුහුණුකරුවා වශයෙන් රුමේෂ් රත්නායක මහතා කටයුතු කළ අතර ලබන මාසයේදී පැවැත්වෙන ඕස්ට්‍රේලියානු සංචාරය සඳහාත්, පුහුණුකරුවා වශයෙන් රුමේෂ් රත්නායක මහතා පත්කර තිබේ. කෙසේ වෙතත් මෙය තාවකාලික පත්වීමකි. ශ්‍රී ලංකා කණ්ඩායමේ ප්‍රධාන පුහුණුකරු තනතුර සඳහා අයදුම් කරන්න'යි දැන්වීම් පළකිරීමෙන් පසුව අයැදුම්පත් 30 කට වැඩි සංඛ්‍යාවක් ශ්‍රී ලංකා ක්‍රිකට් ආයතනයට ලැබී තිබිණ. එහෙත් පුහුණුකරුවා තෝරාගැනීමේ වගකීම බාරගත් ක්‍රිකට් උපදේශක මණ්ඩලය අපේක්ෂා කළ තරමේ ගුණාත්මක භාවයෙන් උසස් අයැදුම්පත් ඊට ලැබී නොතිබිණ. \n",
    "URL": "https://www.gossiplankanews.com/2022/01/When-asked-to-take-over-as-coach-paul-farbrace-says-no-to-Sri-Lank.html\n",
    "Category": "N/A",
    "comments": [
        {
            "comment": " ඩයල් එක පොඩි රිසර්ච් පාරක් දාල බැලුවාම තේරෙන්න ඇති අමු කක්ක ගොඩක් කර ගහන්න වෙන්නෙ කියලා. ඒ හින්දා දන්න යකා හොඳයි කියලා එංගලන්තෙටම වෙලා ඉන්න තීරණය කරන්න ඇති. ",
            "likes": "+64"
        },
        {
            "comment": " මාසෙකට ලැබෙන ඩොලර් 50000 පඩියෙන් 20% ඇමතියා ඉල්ලන්න ඇති. ",
            "likes": "+44"
        },
        {
            "comment": " බංකොලොත් රටවල් එක්ක කොන්ත්‍රාත් අත්සන් කරන්න කවුරුත් එන්නේ නෑ. අපිට සල්ලි නෑ කිව්වොත් එහෙම. ",
            "likes": "+36"
        },
        {
            "comment": " Cricket Board eka run karanne ICC eka. Lankava sambandayak na. Ithin dollar case na. ",
            "likes": "-4"
        },
        {
            "comment": " ඒ මනුස්සයට ඔලුවෙ අමාරුවක් තියෙන්න ඕන ජනතාවට විදුලිය දෙන්න තෙල් ගන්න ඩොලර් නැති රටකට ඇවිත් ඩොලර් වලින් ගෙවන කොන්තරත් එකකට අත්සන් කරන්න ",
            "likes": "+21"
        },
        {
            "comment": " වර්ථමාන ක්‍රිඩාවේ පුහුණුකරුවකුට ප්‍රධාන වශයෙන් කිරීමට ඇත්තේ තිබෙන සම්පත් කළමණාකරනය කිරිමයි. එම ක්‍රියාවලිය සදහා දේශපාලන හෝ වෙනත් බලපෑම් වලින් තොර නිදහස් වටපිටාවක් අවශ්‍යයයි. එසේ නොමැතිනම් වැඩ්ඩන් උවත් නෝන්ඩිවනු ඇත. ",
            "likes": "+13"
        },
        {
            "comment": " LOOKS LIKE FARBRACE DOES NOT WANT TO EMBRACE SLC. ",
            "likes": "0"
        }
    ]
}