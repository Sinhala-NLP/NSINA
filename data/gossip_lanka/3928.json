{
    "Source": "https://www.gossiplankanews.com/",
    "Timestamp": "2/27/2023 11:30:00 AM",
    "Headline": "\nළමා නිවාස පාලිකාවගේ සැමියා දැරියන් 10 ක් බිලිඅරන්  \n",
    "News Content": "\nරක්වාන ප්‍රදේශයේ ළමා නිවාසයක රැකවරණය ලබමින් සිටි තරුණියක සහ දැරියන් දස දෙනකු වරින් වර බරපතළ ලිංගික අපයෝජනයකට ලක් කළේ යැයි කියන පුද්ගලයෙක් රක්වාන පොලිසිය විසින් පෙරේදා (25) අත්අඩංගුවට ගනු ලැබීය. මෙසේ සැකපිට අත්අඩංගුවට ගෙන ඇත්තේ, එම ළමා නිවාසයේ පාලිකාවගේ සැමියා බවද පොලිසිය සඳහන් කරයි.\n \n\n\n \n ලිංගික අපයෝජනයකට ලක් වූයේ යැයි කියන තරුණිය සහ දැරියන් දසදෙනා වෛද්‍ය පරීක්‍ෂණයකට යොමු කිරීමට පොලිසිය කටයුතු යොදා ගෙන යයි. මෙම ළමා නිවාසයේ රැකවරණය ලබමින් සිටි දැරියක නිසි වයස සම්පූර්ණ වීමෙන් පසු ළමා නිවාසයේ පාලිකාව විසින් ඇයගේ නිවසට කැඳවාගෙන ගොස් පාසල් යවමින් ඇයට රැකවරණය ලබාදී ඇතැයි පොලිසිය  කියයි.එම තරුණිය අවුරුදු 20ක් පමණ වයසැති තැනැත්තියකි. ළමා නිවසේ පාලිකාව නිවසේ නොමැති අවස්ථාවල ඇයගේ සැමියා තරුණිය ලිංගික අපයෝජනයකට ලක් කර ඇතැයි පොලිසිය කියයි.  සැකකරු ළමා නිවාසයේ දැරියන් දස  දෙනකුද ආකාරයෙන් වරින් වර ලිංගික අපයෝජනවලට ලක්කර ඇති බවට පරීක්‍ෂණ වලදී තොරතුරු හෙළිවී ඇතැයි පොලිසිය සඳහන් කරයි.\n \n\n\n \nඔහු සිය බිරිය පාලිකාව වශයෙන් සේවය කරන ළමා නිවාසයට පැමිණි අවස්ථාවලදී මෙම දැරියන් බරපතළ ලිංගික අපයෝජනයට ලක් කර ඇති බව පරීක්‍ෂණවලින් අනාවරණය වී ඇතැයි ද පොලිස් ආරංචි මාර්ග සඳහන් කරයි.  පරීක්ෂණ වලින් හෙළි වූ තොරතුරු මත සැකකරු රක්වාන පොලිසිය විසින් අත්අඩංගුවට ගනු ලැබීය. ශ්‍රීනාත් ප්‍රසන්න ජයයූරිය \n",
    "URL": "https://www.gossiplankanews.com/2023/02/rakwana-incident.html\n",
    "Category": "N/A",
    "comments": [
        {
            "comment": " Afghanistan Pakistan thamai charter ma ",
            "likes": "-9"
        },
        {
            "comment": " ඔහොම එක එකාට ළමා නිවාස දාගන්න පුලුවන් රටක්ද බං මේක? ඕවා ගැන හොයාබැලීමක් කරන්නැද්ද? ළමයින් ආරක්ෂා කරගන්න බැරි රටක් ෆේල් රටක්! ",
            "likes": "+54"
        },
        {
            "comment": " ,තිරිසනාගෙ කර අඹන්න තියෙන්නෙ. ",
            "likes": "+31"
        },
        {
            "comment": " මෙම නිවාසය රක්වානේ තිබුන වැඩිහිටි නිවාසය සමග අනුබද්ධ එකක් නම් මෙහෙම වෙන්න පුළුවන් මොකද එහි හිටපු පාලකයා කාගෙවත් නීති ගරුකරන අයෙක් නොවෙයි කියලා හිතෙනවා මේ නිවාසය ඉතාමත් මෑතකදී ආරම්භ කල එකක් වෙන්න පුළුවන් මෙහි වැරදි කීපයක් තියෙනවා එකක් නිවාසයේ හිටපු දැරියක් නිවසේ වැඩට ගැනීම හා එහිදී දූෂණය කිරීම අනෙක තවත් පිරිසක් දූෂණය කිරීම මේවා ලියාපදිංචි නම් පරිවාස නිළධාරින් වගකිවයුතු අතර ලියාපදිංචි නැත්නම් පාලකයො සම්පූර්ණයෙන්ම වගකිවයුතුය ",
            "likes": "+27"
        },
        {
            "comment": " කලකන්නියෙක් ",
            "likes": "+14"
        },
        {
            "comment": " Lankawe hama Lamaniwasayakama Lamai tika waidyaparikshanayata yomukaloth oyawage palikawange \"Mahathoru\" godadenek policiyata allaganna puluwan. ",
            "likes": "+11"
        },
        {
            "comment": " Authority of woman and children protection keep utter silent and abuse of children is highly increased. No children rights in Sri Lanka. Politicians rights are their. ",
            "likes": "+6"
        },
        {
            "comment": " His skin should be peeled off ",
            "likes": "+3"
        },
        {
            "comment": " මේ තිරිසනා ඉදිරියේ අම්මා තාත්තා නැති ළමයි මොනතරම් අසරන වෙන්න ඇත්ද?හිතෙනකොටත් ඇගම වෙව්ලනවා. මූ මරලා මදි. ",
            "likes": "+2"
        }
    ]
}