{
    "Source": "https://www.gossiplankanews.com/",
    "Timestamp": "4/30/2022 02:41:00 PM",
    "Headline": "\nඋතුම් රටේ කැතම රාජ්‍යය - ධම්ම දිසානායක\n",
    "News Content": "\nඅප කුඩා කල අසා ඇති ගීත කීපයක් සිහියට නැගේ. ලෝකෙන් උතුම් රට ලංකාවයි. ලංකාවයි ශ්‍රී ලංකාවයි, අප නිජ භූමිය ලංකාවයි. ඒ එකකි. මේ සිංහල අපගෙ රටයි, අප ඉපදෙන මැරෙන රටයි, අප හද පණ ගැහෙන රටයි. මුළු ලොව මේ රටට යටයි. ඒ තව එකකි. රත්නදීප ජන්ම භූමි ලංකා දීප විජය භූමි, මේ අපේ උදාර වූ මාතෘ භූමියයි. ඒ අනෙකය. එන්න රට වටේ, යන්න මා ප්‍රියේ, ලස්සන ලංකාවේ. ඒ අපි බොහෝ විට කියූ ගීතයකි. සසර වසන තුරු නිවන් දකින තුරු පින් කේත හෙළ රන් දෙරණේ යළි උපදින්නට හේතු වාසනා වේවා ! හේතු වාසනා. ඒ තවත් එකකි. මේ ගී ලියවී ඇ ත්තේ සංගීතය සපයා ඇත්තේ සහ ගයා ඇත්තේ ඔහේ සින්දුවක් කියන්නට ඕනෑ නිසා නොව රටකට අභිමානයක් සහ ජනයාට නිදහසක්  ගෞරවයක් ප්‍රීතියක් ලබා දිය හැකි රාජ්‍යයක් තනා ගැනීම සඳහා ජනයා පෙළගැස්සවීම අරමුණු කරගෙනය.   ඒ ගැන අපේ පාඨකයනුත් සොයා බලන්න. සිකුරාදාට ඔබ කියවන “කිවිදා දැක්ම' මා ලියන බ්‍රහස්පතින්දා ඉහත කී ගී මා සිහියට නැගුණු හේතුව මුලින් ම කිවයුතු යැයි සිතමි.සංඛ යනු මගේ මිතුරෙකි. තොරතුරු තාක්ෂණය පිළිබඳ ප්‍රාමාණිකයෙකි. සිය බිරිඳ ගේ පශ්චාත් උපාධි අධ්‍යයන කටයුතු සඳහා ඈ සමග උතුරු ඇමෙරිකානු මහාද්වීපයේ රටකට ගොස්, එරට පොලීසියට තොරතුරු තාක්ෂණ මෘදුකාංග සහ දැනුම සපයන කොම්පැනියක ස්ථිර රැකියාවක් කරන්නෙකි. බ්‍රහස්පතින්දා උදෑසන පැයකට වැඩි වෙලාවක් මා ඇමතූ ඔහු පැවසු දෙයක් ඉහත ගී සිහියට ඒම සඳහා වූ හේතුව ය. ශ්‍රී ලංකාව ලෝකයේ තියෙන උතුම් ම රටක්. ඒත් ඒ රටේ දේශපාලනය කැතම කැත එකක්\". ඒ සංඛගේ අදහස ය. මෙවර කිවි දා දැක්ම උතුම් ම රටක කැත ම රාජ්‍යයක්' යනුවෙන් නම් කිරීමටත් ඉහත කී ගීත සිහියට ඒබ්බට මට බලපෑවෙත් සංඛගේ එම අදහස ය. ඇත්තටම හැම විභවතාවක් ම තියෙන බොහෝ සම්පත් ඇති කාලගුණ දේශගුණ යෝග්‍යතාවෙන් යුත් රටක් නිදහස් ප්‍රීතිමත් යහපත් රාජ්‍යයක් නොවුණේ ඇයි?  ඒ ප්‍රශ්නය නැගිය යුත්තේ හේතු කීපයක් නිසාය. දුෂණ වංචා අකටයුතුකම් නිසා රාජ්‍යය කඩාවැටී ඇති නිසා රට හැර යන අය බොහෝ ය.   ඔවුන් වැඩි පිරිසක් ලෝකයේ දියුණුම යැයි කියන රටවලට ගොස් කායික සහ මානසික අපා දුක් විඳිමින් එහෙත් ඒ බව තම මුල් රටේ සමීපතමයන්ට නොපෙන්වා වසංකරමින් නොදියුණු හුදකලා ජීවිත ගත කරති. ස්ථිර රැකියා නො ලැබ දවස පුරා කෑලි රසා නැතහොත් නියමයක් නැති රස්සා කරන බොහෝ අයගේ ජීවිත නූතන වහල් ක්‍රමයක හිර වී ඇත. නිදාගන්නේ දවසට පැය හතරක් හෝ ඊට අඩු වෙලාවක් ය. විවේකයක් නැත. ග්‍රෑන්ඩඩ් ඇඳුම් සහ භාණ්ඩවලින් සහ ෆේස්බුක් එකේ දමන භූමි දර්ශනවලින් හංගාගෙන ඇති ඒ ජීවිත ගෙවන්නේ හුදකලා අගෞරවනීය කල්ලතෝනි ජීවිත ය. තම මවු රටෙන් පළා ගොස් එසේ නොවිඳිනා කායික මානසික දුක් විඳීමට ඔවුන්ට ඉඩ සැලසුවේ මේ රට නොව මේ රාජ්‍යය ය. ඒ රාජ්‍යයේ පාලකයෝ ය, පරිපාලකයෝ ය.  රටේ ජනයා සහ පාලක-පරිපාලකයන් අතර සම්බන්ධය සහ විශ්වාසය සුනු විසුනු වී ගොස් ය. හැම පවුලකම සියල්ලෝම හෝ වැඩිදෙනකු හෝ මේ පාලකයන්ට සහ පරිපාලකයන් ට සහ ඒ අයගේ ක්‍රමයට විරුද්ධය.  එළිපිට විරෝධතාවලට වඩා එළියට නොපෙනෙන විරෝධතා බලවත් ය, තීරණාත්මකය. පාලකයන්ට සහ පරිපාලකයන් ට දැන් පිහිට සොයන්නට සහ සැගවී සිටින්නට ඉතිරිව ඇත්තේ ඔවුන් විසින් ම කුටෝපායික ලෙස අටවාගෙන ඇති ආණ්ඩුක්‍රම ව්‍යවස්ථාව පමණ ය. එහෙත් ඒ ආණ්ඩු ක්‍රම ව්‍යවස්ථාවේ ම ඇති ජනයාට වගකිවයුතු බව ජනයාගේ අයිතීන් ආරක්ෂා කළ යුතු බව ජනයා සුබසාධනය කළයුතු බව යනාදියට අදාළ වගන්ති පාලක පරිපාලකයෝ අමතක කර දමති. ලැබී ඇ ත්තේ වගකීම් ඉටු කිරීම සඳහා අධිකාරියක් මිස නන්න බලයක් නොවේය.  වගකීම් ඉටු නොකරන විට ලැබී ඇති අධිකාරිය නිකීය වන බව පාලකයන්ට මතක නැත. මතක ඇත්තේ හුදු තම පැවැත්ම සඳහා වූ වගන්ති පමණකි.  එසේම ජනයා සතු පරමාධිපත්‍ය බලයෙන් කොටසක් ජන සම්මත අධිකාරියක් ලෙස පාලකයන්ට සහ පරිපාලකයන්ට  පවරා ඇත්තේ ඒ පාලකයන්ට හෝ පරිපාලකයන්ට හිතුවක්  කරමින් සැප විඳින්නට නොව අධිකාරි බලය දුන් ජනයාගේ යහපතට අවශ්‍ය කාර්යයන් සැලසීමට බව පාලකයන් සහ පරිපාලකයන් අමතක කර දමා ඇත.   කළ නොහැකි නම් ඊට අසමත් නම් ඒ පාලකයන් සහ පරිපාලකයන් තම නිල තනතුරුවලින් ඉවත් විය යුතු ම ය. ඒ කළ නොහැකියාවෙන්  පෙන්නුම් කරනුයේ පාලකයන් කෙටි කලකට ජනයාගෙන් ලබා ගත් අධිකාරී බලය ට අදාළ වගකීම් සහ යුතුකම් ඉටුකර  නොමැති බව ය. පාලකයන් මතකයට නගා ගත යුතු කරුණක් වන්නේ ජනතාව තමන් සතු පරමාධිපත්‍ය බලයෙන් ඉතා කුඩා කොටසක් මිස සියලු බලය පාලකයන්ට පවරා දී නැති බවය. ව්‍යවස්ථාව නොව වෙනත් ඕනෑම නීතියක් ජනතා පරමාධිපත්‍යයට යටත් ය, අවනත විය යුතු ය. සමාජ සම්මතවාදී පාලනය හෝ ආණ්ඩුකරණය යනු එය ය. රට පුරා මතුවන ක්ෂණික විරෝධතා යනු ඒ මහජන පරමාධිපත්‍ය බලයේ හිස එසවීම් ය. ‘හදන්නෙත් බඩු මකන්නෙත් බඩා' යනු ගැමි කියමනකි. එසේම පොල්ලට ලොකු වළං තිබිය නොහැකිය' යනු තවත් එවැනිම ගැමි කියමනකි. ගමේත් නගරයේත් මේ රාජ්‍ය ක්‍රමය සහ පාලනය. ප්‍රතික්ෂේප වී ඇත. වසර හැත්තෑ හතරක් තිස්සේ ඉවසු මිනිසුන් ඒ දැහැනින් කැඩී වෙන්වී ඇත. තිබෙන ක්‍රමය යටතේ බලයට එන්නට හදන කිසිවකු කෙරෙහිවත් විශ්වාසයක් ජනතාවට නැත. මන්ද ඒ සියලු දෙනාම මේ සා අයුරින් රාජ්‍යය වළපල්ලට යැවීමට විවිධ පරිමාණයෙන් දායක වූ අය නිසා ය. සමස්ත දේශපාලන පත්තියම කෙරෙහි ප්‍රගතිශීලී සහ දැනුවත් ජනයාට ඇත්තේ පිළිකුලකි. ව්‍යවස්ථාව පෙන්වා කෙනකු හෝ පිරිසක් බලයේ රැඳෙන්නට හදන එක විහිළුවක් වන්නේ එවැනි  පසුබිමකය. කාගෙ කාගේත් කිල්ලෝටවල හුණු ය. එසේ නම් ජනතාව තම පරමාධිපත්‍යයේ කොටසක්   ලෙස දේශපාලන අධිකාරි බලය බාරදිය යුත්තේ කාට ද? දෙන්නට කවුරුත් නැත්නම් රට අරාජක වෙයිද? ගැටලුව ඇත්තේ මෙතැනය.  මෙය එක්තරා ආකාරයක උභතෝකෝටිකයකි.  උත්තරය සහ පිළිතුර ඇත්තේ කොතැන ද? උතුම් ම රටක කැතම රාජ්‍යය හැදු, නැතහොත් ගොඩනැගෙමින් ආ රාජ්‍යය වළපල්ලට යැවූ, තරුණ ජනයාට තම රටින් පලා ගොස් කායික මානසික පීඩා විඳීමට සැලැස්සු, වසර හැත්තෑ හතරක පාලක පන්තිය තම  දේශපාලන වාසස්ථානවලින් දැන් ඉවත් විය යුතුය. ඒ අනුව ආණ්ඩුවේ සිටින්නන් ඉන් ඉවත් විය යුතුය. විපක්ෂයේ සිටින්නන් ඉන් ඉවත් විය යුතු ය. ඊළඟට ස්වකීය දේශපාලන වාසස්ථාන වන පක්ෂවලින් ඉවත් විය යුතු ය. ඒවායින් ඉවත් නොවී ඒ මෙහෙයවීමේ නැතහොත් රූකඩ නැටවීමේ කටයුත්තට ඔවුන් සූදානම් විය හැකිය. ඒ ඒ පවල බුද්ධිමය සහ දේශපාලනමය තරුණ කොටස්වලට සහ රටට යහපත් රාජ්‍යයක් ලබා දීමට කැමති අයට තම තමගේ ප්‍රගතිශීලී බව පරීක්ෂ කිරීමට මෙය හොඳ මොහොතකි. මේ පක්ෂ විනාශ කළෝද හිටපු සහ සිටින පාලකයෝමය.  ඔවුන්ගෙන් මේ පක්ෂ ගලවාගෙන නව තරුණ ප්‍රගතිශීලී තරුණ  කණ්ඩායමකගේ අණසකට ඒවා යටත් කළ යුතු ය. එය කළ යුත්තේ ඒ පක්ෂ හෝ  කණ්ඩායම්වල පැරණි ලේ ඥාතිකම් සහ ඒ අයගේ අතවැසි සම්බන්ධකම් මුහු නොවන පරිද්දෙන් ය.විරෝධතා රටේ ඕනෑම තැනක සිදුවිය හැකිය. එහෙත් අරගල සිදුවිය යුත්තේ ගාලුමුවදොර අල්ලා ගැනීමට පමණක් නොවේ ය. එහි සංකේතාත්මක වැදගත්කම විශාල බව ඇත්තකි. එබැවින් එය අවතක්සේරු නොකළ යුතුය. එය තනි නොකළ යුතු ය. එය තනි නොවන්නේ රාජ්‍යය විනාශ කළ අයගේ දේශපාලන තක්කඩිකම් නොව ඔවුන්ගේ නිවාස  නොව, ඔවුන්ගේ දේශපාලන වාසස්ථාන වන පක්ෂ සහ සංවිධානවල බලය සහ අවකාශය නව ප්‍රගතිශීලී බුද්ධිමත් ජන නියෝජිතතන්ත්‍රවාදී (community representativecrecy) තරුණ ජනයා විසින් අත්පත් කරගතහොත් ය.වරක් ලියොන් ට්‍රොස්කි ප්‍රකාශ කළේ විප්ලවය මහපොළොවේ සාර්ථක වීමට නම් මිනිසුන්ගේ ඔළුවල දසදහස් ගණනින් විප්ලව සිදුවිය යුතු බව ය. යහපත් ශක්තිමත් රාජ්‍යයක් තැනීම සඳහා නව ප්‍රගතිශීලී අදහස් ඇති වැඩපිළිවෙළවල් ඇති අය විසින් කොයි පක්ෂයක වුවත් බලය සහ අවකාශය අල්ලා ගත යුතුය යනුවෙන් මා කියනුයේ ඒ නිසා ය. එය සමා විරහිතව කළ යුත්තකි. එසේ එළිය සමග ගනුදෙනු කිරීමේ දී උපරිමවාදී ප්‍රතික්ෂේප්ප කිරීම් හෝ උපරිමවාදී නොඉවසීම් ගැන ද අප නැවත සිතා බැලිය යුතු ය. ලෝකයේ උතුම්ම රට ට, අපේ මාතෘ භූමියට ගෞරවය සහ අභිමානය සහිත ලස්සනම රාජ්‍යයක් තැනීම සඳහා සියක් මත මුණගැසී. සියක් මල් පිපෙන්නේ එවිට ය.කොළඹ සරසවියේ දේශපාලන විද්‍යා අංශයේ ආචාර්යධම්ම දිසානායක (lankadeepa ලිපිය ඇසුරිනි)\n",
    "URL": "https://www.gossiplankanews.com/2022/04/damma-disanayake-letter.html\n",
    "Category": "N/A",
    "comments": [
        {
            "comment": " Suddenly all have waken up.Where were all these intelligent, professional people all the time? Did not they see what was happening in every field.Yes education not updated,far behind even the India. They just slept ",
            "likes": "+6"
        },
        {
            "comment": " Only qualified...........not educated..... ",
            "likes": "+1"
        },
        {
            "comment": " හරියට හරි මෙයාලා තමයි මනින්දව වීරයෙක් කලේ ",
            "likes": "+6"
        },
        {
            "comment": " සහතික ඇත්ත... කඩේ ගිය හැමෝටම අමතකයිනේ තමන් කඩේ ගිය බව..ඉස්සර අපි කියපු දේවල් දැන් අපිට කියනව.. ",
            "likes": "+5"
        },
        {
            "comment": " patta etta ",
            "likes": "0"
        },
        {
            "comment": " මෙයා කාලයක් මට මතකයි , කවුදෝ රාජ්‍ය නායකයෙකුට රෙදි උස්සගෙන කඩේ ගියා . කාටද මතක ? 🤔 ",
            "likes": "+44"
        },
        {
            "comment": " අහෝ....ධම්ම කාලෙකට තලගොයි කාලෙකට කබර ගොයි කිවුවලු. යන්නං...🤣🙏 ",
            "likes": "+34"
        },
        {
            "comment": " ඇඳි ඉරිවලට සම්මානත් දුන්න රටේ සක ඔබරත් තිබුණැයි නෙක බොහ‌ොම රටේ තිබු තුරු ලතා වනසපු ගහලුන්ගේ රටේ කනයොයි ඉන්නේ නැත පඩිවරු මෙහෙව් රටේ ",
            "likes": "+8"
        },
        {
            "comment": " යාලුවා ඔයත් මේ කැත දේශපාලනය වෙනුවෙන් කාලයක් තිස්සේ කඩේ ගිය බව අපි දන්නවා. දැන්වත් ඒක තේරුම් ගත්ත එක හොදයි. කඩේ ගිය අයට දැන් යන එන මං නැහැ. බුද්ධිමතුන් හැටියට ස්වාධීනව අදහස් ඉදිරිපත් කරන්න දැන්වත් කටයුතු කරන්න. ඔයාලට දේශපාලුවන් පිටි පස්සේ යන්නේ නැතිව ස්වාධීනව වැඩ කරන්න ඔය තනතුර හොදටම ඇති. නම්බුකාර විදියට තම දැනුමෙන් රටට වැඩක් කරන්න. කාලකන්නි අවජාතක බලු දේශපාලකයන්ට කඩේ යන්නේ නැතිව. එහෙම නැති නම් උයන්ගොඩ සර්ගෙන් ආයෙත් දේශපාලන විද්‍යාව ගැන ඉගෙන ගන්න. ",
            "likes": "+32"
        },
        {
            "comment": " සබරගමුව ලස්සනයි නේද උන්නැහේ ",
            "likes": "+23"
        },
        {
            "comment": " ඇත්තම කතා කරනවා නම්, මේ රටේ කර්මාන්ත පුර බිහි කර තරුණ තරුණියන්ට රැකියා අවස්ථා සාදා දෙනවා වෙනුවට, කෘෂිකර්ම ව්යාපෘති ආරම්භ කර ගොවියා සශ්‍රීක කරනවා වෙනුවට, දේශීය නිශ්පාදන වලට මුල් තැන දී කටයුතු කරනවා වෙනුවට, සියලු දේ පිටරටින් ගෙන්වලා රටේ මිනිසුන්ගෙ දහදිය කඳුළු විදේශ රටවලට විකුණලා ඉක්මන් සල්ලි හොයන ක්‍රමය මේ රටට හඳුන්වා දුන්නේ කවුද? එදා සිට මේ දක්වා සිදුවුන අයහපත් දේවල් දිහා බැලුවම මේ රටේ මිනිසුන්ගෙ හිත්වල තම උපන් රට කෙරෙහි ඇල්මක් ඉතුරු වෙලා තිබුනොත් තමයි පුදුම. අපි පාසල් ගියෙ \"සොඳුර මට සමු දෙන්න\" \"රන් දහදිය බින්දු බින්දු\" වගේ දවස පුරා මතක හිටින ඉබේම රට ගැන කැක්කුමක් ආදරයක් ඇති වෙන සින්දු අහලා. ",
            "likes": "+15"
        },
        {
            "comment": " ධම්ම ලා තවමත් හිතාගෙන ඉන්නෙ තමන් තමයි පොර අනික් අය චාටර් කියලා.  වෙනත් රටවල ජීවත් වෙන ශ්‍රි ලාංකික සහ ශ්‍රී ලාංකික සම්භවයක් තියන අය ඔය කියන තරම් පහත් තත්වෙට වැටිලා නෑ. ඔව්, එන අය විවිධ රැකියා කරනවා තමයි. ඒක ලංකාවේ ද පිටරටද අදාල නෑ. අනික වෙනත් රටවල් වල ලංකාවේ වගේ රැකියා වලින් මිනිසුන්ගේ උස් පහත් භේදයන් සලකා බලන්නෑ. සර් මැඩම් කතා නෑ. තමන්ගේ වැඩේ කලා ගෙදර ගියා තමන්ට අවශ්‍ය්විධියට ජීවත් වෙනවා. ",
            "likes": "+13"
        },
        {
            "comment": " Mister Life is short. Live it in a good country until you die. Think simple. Guys like you are the ones responsible for present situation. ",
            "likes": "+10"
        },
        {
            "comment": " The bitter truth in many Ausi babies. They wash bathrooms, pump petrol but wear branded clothes and create a big facade on Facebook and social media misleading much poor personnel in this country. ",
            "likes": "+10"
        },
        {
            "comment": " So what is the problem, its own choice, isn't it? ",
            "likes": "+2"
        },
        {
            "comment": " Yes indeed some are trying hard to pretend posh but don't even know the basic etiquette of a buffet in a star hotel. They have money but no class. ",
            "likes": "+2"
        },
        {
            "comment": " අප මහින්දට වඩා පරිස්සම් විය යුත්තේ මොවුන්ගෙන් . මෙයා නොසෑහෙන්න කඩේ ගිය කෙනෙක්. ",
            "likes": "+9"
        },
        {
            "comment": " This is not true, many Sri Lankans that live in Australia have permanent jobs or businesses and they live very comfortable lives here. Most Sri Lankans that moved here more than 10 years have at least two houses, their kids go to the best schools and universities in Australia. Damma do not try to talk about area you don’t know like you did in 2019. You are one of parrots who got out from outdated Sri Lankan education system. You are not a good educator or a rational thinker like professors who we have seen in the 80’s, namely Prof. Suthritha Gamlath Prof. Sunanda Mhandra, Prof. Nandadasa Kodagoda and so on. Some people come to these developed countries will work hard temporary jobs only for first few years till they get their feet on the ground. Some straight away get the permanent jobs which pay minimum AUD 90,000 per year. That is why all capable Sri Lankan wants to migrate to these countries. As a Sri Lankan we always want to live in Sri Lanka because it’s our mother country, we eat like a Sri Lankan, we sing and listen to Sri Lankan songs and follow our religions because we are Sri Lankan ultimately we want to buried in Sri Lanka because it’s our mother country. ",
            "likes": "+6"
        },
        {
            "comment": " මෙයා රෙදි නැතිව ආන්ඩුවට කඩේ ගියා . දැන් අනිත් පැත්තට . මහින්දට වඩා මුන් රට විනාශයට උදවු කලා. විලිලැජ්ජාවක් නැති හැත්තක් . මහාචාර්ය කම හොඳයි බ...... පස්සෙ එල්ලන්න. ",
            "likes": "+6"
        },
        {
            "comment": " ධම්ම ලා තවමත් හිතාගෙන ඉන්නෙ තමන් තමයි පොර අනික් අය චාටර් කියලා. ",
            "likes": "+6"
        },
        {
            "comment": " මෙයා සිරිසේනට පශ්චාත් ඛාගේ දෙනකොට මේවා මතක් උනේ නැතෙයි. ",
            "likes": "+4"
        },
        {
            "comment": " Dammma dan da dakinne damma...nikan lory rskk dennepa ketiyen kiypn miniho. ",
            "likes": "+3"
        },
        {
            "comment": " Where were these veterans all theses time? Sleeping? ",
            "likes": "+2"
        },
        {
            "comment": " එදා ඔබේ විරුවා , අද මොකද මේ වෙනස් වෙලා. ",
            "likes": "+1"
        },
        {
            "comment": " ඔබ ලෝකයේ කොහේ හෝ වෙනත් රටක (නොදියුණු ගෝත්‍රික මිනිස්දු ජීවත් වෙන රටවල් ඇතුළු) මනුශ්වයෝ කොටසක් සාමුහිකව එක්වී කපුටන් සේ කෑමොර දෙමින් කෑ ගසන මිනිස්සු ඉන්න රටක් මින් පෙර දැක තීබේද? අප පාසලේදි ඉගෙන ගත්තේ මිනිසුන් යනු සත්වයන්ට වඩා මනස දියුණු කොටසක් ලෙස. අප පාසලේදී ඉගෙනගත් එදෙවල් බොරුද? අනෙකුත් බටහිර හෝ නැගෙනහිර රටවල මිනිසුන් සාමුහිකව එක්රොක්වී සත්තු ලෙස හැසිරෙමින් සත්තු ලෙස ඒ ඒ සත්වයන් අනුකරණය කරනවා දැක තිබේද? එවැනි දේවලින් ගම්‍ය වෙන්නේ ලංකාවේ මිනිසුන් ජවිපාවුන් හෝ පෙරටුපාවුන් හෝ සජබාවුන් වන්නාවූ සත්ව කොට්ටසයකට පරිණාමනය වීමක් නොවේද? ඔබ එවන් උදාහරණ මින් පෙර අනෙකුත් රටවල දැක තිබේනම් කරුණාවෙන් අපහට එවනමෙන් ඉල්ලා සිටින්නෙමු.. ",
            "likes": "-1"
        }
    ]
}