{
    "Source": "https://www.gossiplankanews.com/",
    "Timestamp": "6/29/2020 11:32:00 AM",
    "Headline": "\nහෝර්ටන්තැන්න සීමාවේ අමානුෂික ලෙස සුනඛයන් බැඳ තැබු පුද්ගලයෙක්\n",
    "News Content": "\n\n\n\nහෝටන්තැන්න ජාතික වනෝද්‍යානයේ නැගෙනහිර සීමාවේ උඩුවේරිය වතුයායේ වගා බිමක සතුන් පලවා හැරීම සඳහා අමානුෂික ලෙස කම්බිවලින් සුනඛයන් ගැට ගසන ලද හා එම වගා බිම අවට වන සතුන් දඩයම් කර ගැනීමේ අරමුණින් මදු අටවන ලද පුද්ගලයෙකු පසුගියදා (26දා) අත්අඩංගුවට ගෙන ඇපමත මුදාහැරී බව \nහෝටන්තැන්න ජාතික වනෝද්‍යානයේ භාරකරු පී.කේ.පී.එම්. ප්‍රදීප් කුමාර මහතා පැවැසීය.\n උඩුවේරිය වතු යාය ප්‍රදේශයේ වගා බිමක් වන සතුන්ගෙන් ආරක්ෂා කරගැනීම  සඳහා මෙම පුද්ගලයා දිනකට එක්\nසුනඛයෙකු බැගින් සුනඛයන්මාරු කරමින්  මෙසේ අමානුෂික ලෙස කම්බිවලින් ගැට ගසා ඇති බව සිදු කරන ලද විමර්ශනවලදී හෙළි වී තිබේ.\n\n\n\n\n\nවන සතුන් දඩයම් කිරීමේ අරමුණින්  මෙම පුද්ගලයා වගා බිම අවට මදු විශාල ප්‍රමාණයක් අටවා තිබී ඇති අතර එම මදුද වනජීවී නිලධාරින්ගේ භාරයට ගෙන තිබේ.\n මෙසේ සුනඛයන් දිගින් දිගටම අමානුෂික අයුරින් ගැට ගසා තිබීම හේතුවෙන් වනෝද්‍යානයේ වෙසෙන කොටියන් එම සුනඛයන් අල්ලා ගැනීමට පැමිණීමේ අවස්ථා නිර්මාණ\nහැකි බවත්, ඇතැම් විට එසේ පැමි‍ණන කොටියන්ද  මදු වලට හසුවීමට ඉඩප්‍රතා ඇති විය හැකි බවත් විමර්ශනවලදී අනාවරණය විය.\nසැකකරු හෙට (30දා) වැලිමඩ අධිකරණයට ඉදිරිපත් කිරීමට නියමිතව තිබුණි.\nහෝර්ටන්තැන්න ජාතික වනෝද්‍යානය භාරකරු පී.කේ.පී.එම්. ප්‍රදීප් කුමාර මහතාගේ උපදෙස් අනුව වනෝද්‍යානයේ නිලධාරී කණ්ඩායමක් මෙම වැටලීම සිදු කර තිබු අතර ඊට නුවරඑළියේ ජනප්‍රිය ගාල්ලගේ මහතා මාර්ග උපදේශකත්වයෙන් සහය දක්වා තිබිණි.\n\nශාන් හුලංනුගේ\n",
    "URL": "https://www.gossiplankanews.com/2020/06/horton-plains-dog.html\n",
    "Category": "N/A",
    "comments": [
        {
            "comment": " ඇප මත මුදා හැරපුවාම ආපහු කරන්නෙත් ඒකම නේද? ",
            "likes": "+51"
        },
        {
            "comment": " හොදට තිබුණු රටක් අපි වැටිච්ච තැනක් ! ",
            "likes": "+8"
        },
        {
            "comment": " Mokekda me sakkiliya...mokada mekata apa dunnu sakkiliya.....ahinsaka saththunta wada deela .....kamibiyakin Bella geta gahala ethanama bendala daanna thibune.. ",
            "likes": "+2"
        },
        {
            "comment": " බව්වාගේ අවධානය පිනිසයී. ඔයා කැමතියීනේ බව්වන්ට :o ",
            "likes": "-3"
        },
        {
            "comment": " මේ හැම දෙයක් ම මිනිස්සුන් ගේ ආර්තිකයත් එක්ක ගැට ගැහිලා තියෙන්නේ.  මේ ප්‍රශ්න වලට සදා කාලික විසදුම් නැ.. ",
            "likes": "-13"
        }
    ]
}