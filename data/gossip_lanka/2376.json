{
    "Source": "https://www.gossiplankanews.com/",
    "Timestamp": "7/31/2020 10:30:00 AM",
    "Headline": "\nජන්ද නීති කැඩූ අපේක්ෂකයෝ 6 ක් අත්අඩංගුවට\n",
    "News Content": "\n\n\n\nපාර්ලිමේන්තු මහ මැතිවරණයට අදාළව මැතිවරණ නීති උල්ලංඝනය කිරීම හා මැතිවරණ පැමිණිලිවලට අදාළව අපේක්ෂකයන් හය දෙනකු ඇතුළු 317 දෙනකු අත්අඩංගුවට ගෙන ඇති බව පොලිස් මැතිවරණ බාර ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසුරිය මහතා පැවසීය.\nමැතිවරණ පැමිණිලි හා මැතිවරණ නීති උල්ලංඝනය කිරිමේ පැමිණිලි 289ක් වෙනුවෙන් මෙම පිරිස අත්අඩංගුවට ගත් බව නියෝජ්‍ය පොලිස්පතිවරයා කීය.\n\n\n\n\n\n පසුගිය ජනාධිපතිවරණයට සාපේක්ෂව මෙවර ප්‍රචණ්ඩ ක්‍රියා පැමිණිලි ප්‍රමාණය වැඩි වුවද 2015 වසරේ මහ මැතිවරණට සාපේක්ෂව ඒවා සියයට තිස්පහක පමණක් අඩුවක් දක්නට ලැබෙන බවද ජ්‍යෙෂ්ඨ නියෝජ්‍ය පොලිස්පතිවරයා සඳහන් කළේය. ප්‍රචණ්ඩ ක්‍රියා අඩුවීමට හේතුව මැතිවරණය ප්‍රකාශයට පත් කළ දිනයේ සිටම ප්‍රචාරක කටයුතු සම්බන්ධයෙන් මැතිවරණ නීතිය අකුරටම ක්‍රියාත්මක කිරීම බවද ජ්‍යෙෂ්ඨ නියෝජ්‍ය පොලිස්පතිවරයා පැවසීය.\n\nජනාධිපතිවරයාගේ, මැතිවරණ කොමිසමේ, ආරක්ෂක ලේකම්වරයාගේ උපදෙස් අනුව පොලිසියට කිසිදු බලපෑමක් නොමැතිව කටයුතු කිරීමට හැකි වූ බවද හෙතෙම කියා සිටියේය.\n\nවාර්තා වූ පැමිණිලි අතර වැඩිම පැමිණිලි ඇත්තේ පොදුජන එක්සත් පෙරමුණට විරුද්ධව බවත් එවැනි පැමිණිලි 91 ක් වාර්තා වී ඇති බවත්, එක්සත් ජාතික පක්ෂයට විරුද්ධව පැමිණිලි 22ද, සමගි ජන බලවේගය පක්ෂයට එරෙහිව 44 ක්ද,\nවෙනත් පක්ෂවලට එරෙහිව පැමිණිලි 45 ක්ද වශයෙන් මෙම පැමිණිලි ලැබී ඇති බවද පොලිසිය වැඩිදුරටත් පවසයි.\n\n(ඉන්දිකා රාමනායක)\n",
    "URL": "https://www.gossiplankanews.com/2020/07/6arrested-election.html\n",
    "Category": "N/A",
    "comments": [
        {
            "comment": " අනිවාර්යයෙන් හෙල්මට් නැතුව බයික් පෙලපාලි ගිය සනත් නිශාන්තත් අල්ලලා ඇති ... හැමෝටම එක නීතියක් පහුගිය නොවැම්බර් ඉඳල ක්‍රියාත්මක යි නේ.. ",
            "likes": "+22"
        },
        {
            "comment": " අත්අඩංගුවට ගත් පිරිස අතර පොට්ටුවෙ අය ඉන්නවද?  රාජපක්ෂලාගේ අයව එහෙම අත්අඩංගුවට ගන්න පුළුවන්ද, රාජපක්ෂලා ඉන්නකල් උන්ගේ එක මයිලකටවත් අත තියන්න දෙන්නෙ නෑ. ",
            "likes": "+17"
        },
        {
            "comment": " පිස්සුද බන්..පොහොට්ටුවෙ ගෑවුනු එකෙක් හරි ඉන්නවනම් ඡන්දෙ ඉවර වෙනකල් ඕන්නං කමිටුවක් දායි...ආන්න එහෙමයි අපේ සර්ගෙ සැමට එක නීතිය..රාජ සභා මණ්ඩපයටත් ඔය බුවනෙකගෙ හෝටලේ කියල සර්ගෙ කටින්ම අපූරුවට කීවෙ....අවුලක් නෑ..මොක නැතත් ඉන්ඩ රටක් ඔනෙලුනෙ අපේ බයි ජනයට.. මැදගොඩ උන්නාංසෙට මරණ මංචකයෙදි සැනසීමක් දෙන්න තුනෙන් දෙක කොහොමහරි දීපල්ලා.. ",
            "likes": "+5"
        }
    ]
}