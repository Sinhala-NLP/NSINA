{
    "Source": "https://www.gossiplankanews.com/",
    "Timestamp": "4/29/2023 12:55:00 PM",
    "Headline": "\nබිරියගේ පාවාදීමක් නිසා පාතාල නායක කුඩු අංජු ප්‍රංශයේදී අත්අඩංගුවට\n",
    "News Content": "\nජාත්‍යන්තර රතු වරෙන්තුවක් සහිතව සිටි ප්‍රබල පාතාල කල්ලි නායකයකු වන අමල් සමින්ද සිල්වා නොහොත් “කුඩු අංජු” ප්‍රංශයේදී අත්අඩංගුවට ගෙන තිබෙයි.මොහු ප්‍රංශයේ ජීවත් වෙමින් මත්කුඩු ජාවාරම් හා පාතාල කල්ලි මෙහෙයවා ඇති බවට වාර්තා විය.පුද්ගලික ආරවුලක් මත කුඩු අංජුගේ බිරිඳ ප්‍රංශ පොලීසියට කළ පැමිණල්ලකට අනුව මෙසේ අත්අඩංගුවට ගෙන ඇති බව වාර්තා විය.සිය බිරිය සමඟ ඇති වූ ආරවුලක් මත බිරිය විසින් එරට පොලිසියට කරන ලද පැමිණිල්ලකට අනුව දින 2කට පෙර ප්‍රංශ පොලිස් අත්අඩංගුවට පත් වූ කුඩු අංජු ගැන තොරතුරු මේ වන විට මෙරට ආරක්ෂක අංශ වෙත ලැබී ඇත. \n \n\n\n \nකුඩු අංජුට එරෙහිව ජාත්‍යන්තර පොලීසියේ රතු නිවේදනයක් නිකුත් කර ඇති බැවින් ඒ ඔස්සේ ඔහු මෙරටට ගෙන්වාගැනීමට ඇති හැකියාව ගැන මෙරට පොලිසියේ අවධානය යොමුව ඇත.රත්මලාන ගොනාකෝවල ප්‍රදේශයේ  පදිංචිව සිටි මොහු ක්‍රිකට් ක්‍රීඩක ධනංජය ද සිල්වා ගේ පියාගේ ඝාතනය ඇතුළු අපරාධ රැසකටම මෙරට දී සම්බන්ධ වී  ඇති අයෙකි.කුඩු අංජු ව්‍යාපාරික ආයතනවලින් කප්පම් ඉල්ලමින් පාතාලයේ ක්‍රියාකාරකම් ඇරඹූ අයෙකි. පසුව කුඩු අංජු ඩුබායි රැඳී සිටිමින් මත්කුඩු ජාවාරම මෙහෙයවා තිබුනේ ඔහුටම යැයි කියා කල්ලියක්ද ගොඩනගමිනි. මොරටු සමන්ගෙන් පසු මොරටුවේ ඔළුව උස්සන ලද පාතාල අපරාධකරුවෙක් වන්නේ අංජුය. මොරටුවේ අපේක්ෂකයෙකුගේ ජයග්‍රහණය වෙනුවෙන් වැඩ කළ අංජු මේ නිසා තරගකාරීන් මරාදමන්නට සැලසුම් සකස් කළේය. 2018 දී ධනංජයගේ පියා මරා දමන්නේද ඒ අනුවයි.මොරටුව ලක්මැදුර හෝටලයට මැර ප්‍රහාරයක් එල්ල කිරීමට ඔහු කටයුතු කර තිබුනේ කප්පම් සිද්ධියක් මුල් කරගෙනයි. \n \n\n\n \nඅංජුගේ බාල සහෝදරයා වන සංජුව ඝාතනය කළ නිසා අංජු සමග එතෙක් එකට වැඩ කළ ගොනා කෝවිලේ රොහා සමග වෛර බැඳගන්නා අංජු,  රොහාගේ කල්ලිය සමග කාලයක් තිස්සේ සටන් කලේය. පාතාල ඝාතන රැසක් සිදු කළේය. රොහා බන්ධනාගාරයේ සිටින විට සයනයිඩ් කවා මරන්නට සැලසුම් කළේය. සොරකම් සිද්ධියකට බන්ධනාගාරගතව නැවත එලියට ආ රොහා 2020 දී පොලිස් වෙඩි පහරින් ඝාතනයට ලකවේ. එයින් සතුටට පත්වූයේ කුඩු අංජුගේ කල්ලියයි.ඩුබායි රාජ්‍යයේ සිට මෙරට මත්ද්‍රව්‍ය ජාලය මෙහෙයවූ රත්මලානේ කුඩු අංජුගේ ගෝලයින් පරිහරණය කළ නිවාස ඇතුළු දේපළ කිහිපයක් 2022 ජනවාරි මස අපරාධ පරීක‍ෂණ දෙපාර්තමේන්තුවේ නීති විරෝධී දේපළ හෝ වත්කම් විමර්ශනය කිරීමේ ඒකකයේ නිලධාරීන් විසින් සිය භාරයට ගනු ලැබුණි.ඒ අනුව නිවාස 02 ක් මුදල් සහ රුපියල් ලක‍ෂ 50 කට ආසන්න වටිනාකමකින් යුත් රන් භාණ්ඩ තොගයක් ඔවුන්ගේ භාරයට ගෙන තිබුණි.එම නිවාස හා රන් භාණ්ඩ පරිහරණය කළ 43 හැවිරිදි සංජීවනී නමැති කාන්තාවක් ද පොලිස් අත්අඩංගුවට ගත් අතර ඇගේ සැමියා වන ශාන්ත නැමැත්තා මත්ද්‍රව්‍ය ජාවාරම සම්බන්ධයෙන් දැනට බන්ධනාගාර ගතව පසු වන බව විමර්ශන නිලධාරීන් වාර්තා කර තිබුණි.මෙම කාන්තාව ගෘහ භාණ්ඩ වෙළඳාමෙහි නිරත වන බව හුවාදක්වමින් අංජු සමඟ එක්ව මත්ද්‍රව්‍ය ජාවාරම සිදු කරගෙන ගොස් ඇති බව අනාවරණය විය.\n \n\n\n \nඅමල් සමින්ද සිල්වා නොහොත් “කුඩු අංජු” සමග එල්ලාවල ලියනගේ ධර්මසිරි නොහොත් “ඇල්ටෝ ධර්මේ” ඇතුළු ගෝලයෝ යොදාගනිමින් මහා පරිමාණ මත්ද්‍රව්‍ය ජාවාරම හා පාතාල ක්‍රියාකාරකම් සිදු කර තිබුණි.ප්‍රංශ පොලිස් අත්අඩංගුවට පත් වූ කුඩු අංජු  මෙරටට ගෙන්වීමට අවශ්‍ය කටයුතු සිදු කරමින් පවතී. \n\n\n\n",
    "URL": "https://www.gossiplankanews.com/2023/04/kudu-anju-arrested-in-france.html\n",
    "Category": "N/A",
    "comments": [
        {
            "comment": " මොකටද මෙහෙට ගේන්නෙ ? නිදොස් කොට නිදහස් කරනද ",
            "likes": "+133"
        },
        {
            "comment": " නිදොස්කොට නිදහස් කරන්න උසාවියකටවත් දාන එකක් නැහැ. කුඩු අංජු ලංකාවට අරගෙන ආපු ගමන් මයින්ද මාතියා ගිහිං එයාපෝර්ට් එකේදිම බදාගනීවී. ඊට පස්සේ බඩුත් හාමුදුරුවරුන්ගේ.. නඩුත් හාමුදුරුවරුන්ගේ.. ",
            "likes": "+58"
        },
        {
            "comment": " අපේ ගමේ කොල්ලෙක් ! ",
            "likes": "+5"
        },
        {
            "comment": " හරක් කටා ලෝයර් සාලිය පිරිස් ඇල්ලුවනම් හරි ",
            "likes": "+7"
        },
        {
            "comment": " වරදක් කරොත් එය කොයි ආකාරයට හෝ එලිවෙනව.එයයි ස්වභාවදර්මයේ නීතිය .අනික මොහු කොහේ සැගවසිටිනවද කියල රජය නොදැන සිටීම ...?ක්. එහේ පොලීසියේ මහත්වරු ආයුද සොයන්න එක්ක ගියානම් හරි . ",
            "likes": "+42"
        },
        {
            "comment": " කන්ජිපානි ඉම්රාන්ට කලාවගේ දැඩි දඩුවම් දෙයි අපේ රටටාඅදරේ නිර්පාක්ශික නිර්භීත නායකයො නෙ අපිට ඉන්නෙ ලන්කාවෙ.. ඒවගේ නායකයෙක් ලබන්න අපි මොනතරන් පින්වන්තද. ",
            "likes": "+39"
        },
        {
            "comment": " මොකටද මෙහෙට ගේන්නෙ ? නිදොස් කොට නිදහස් කරනද ",
            "likes": "+32"
        },
        {
            "comment": " Aye ithin wena makkatai. ",
            "likes": "+7"
        },
        {
            "comment": " සාලි... මහත්තයෝ මෙන්න තවත් කුට්ටියක්. ( අහිංසකයෙක් අල්ලාගෙන ) මිනිස්සුන්ට නිකං බොරු ෂෝ දාන්නේ නැතිව ඔය අහිංසකය නිදොස් කොට ගෙදර යවන්න පරණ තරහ අමතක කරලා අර ඔත්තුව දුන්න ගැණු කෙනත් එකක් සතුටින් පවුල් ජීවිතයක් ගෙවන්න.. ",
            "likes": "+15"
        },
        {
            "comment": " Ikmanata Lankawata genalla kollawa nidos kota nidahas karapalla. Lankawata genawa kiyanne 100% freedom. Api nodanna Lankawe neethiya. ",
            "likes": "+10"
        },
        {
            "comment": " good news fro SL kalu kaputas ,there can be a flight full of kaputa's flying to Paris now ",
            "likes": "+9"
        },
        {
            "comment": " If he was deported to SriLanka he would be granted bail and on the following day a politician will facilitate him to escape to another country. ",
            "likes": "+6"
        },
        {
            "comment": " Exactly the same thing happened to Kanji pani Ibrahim. He will be granted bail and he will take flight back to France. Hail judicial system in Sri Lanka ",
            "likes": "0"
        },
        {
            "comment": " Moral of the story : Even a king you are, don't mess with your wife ",
            "likes": "+3"
        },
        {
            "comment": " අපරාධ කාරයෙක් ගැන ඔත්තුවක් දුන්නම ඒ දුන්නේ කව්ද කියලා හෙළි කරන්නේ අපරාධකාරයන්ට පහසුව පිණිසද. දුන්නේ කව්ද කියලා කියන එකෙන් ඔත්තුකරුට අසාධාරණයක්‌ වෙන්න පුළුවන්. එහෙම උනොත් ඒවා එලියට දපු අය වගකීම බාරගන්න වෙයි. ",
            "likes": "+2"
        },
        {
            "comment": " Ganiva balance karala naa. anith okkoma balance. ",
            "likes": "0"
        },
        {
            "comment": " Uthuwankande Saradieltath wune oya tikama thamai. ",
            "likes": "-6"
        },
        {
            "comment": " උතුවන් කන්දේ සරදියෙල් කොහේද බන් ප්‍රන්ශේ ගියේ. සරදියෙල් ඉන්න කාලේ කුඩු කියලා මත්වෙන දෙයක් තිබුනද දන්නෙත් නෑ. ",
            "likes": "+2"
        },
        {
            "comment": " oo pranshe giye naha modayo. Saradielge gaeni polisiyata oththuwa deela oota kelawune moota kelwuna widihata. ",
            "likes": "0"
        }
    ]
}