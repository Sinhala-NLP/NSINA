{
    "Source": "https://www.gossiplankanews.com/",
    "Timestamp": "1/28/2022 12:38:00 PM",
    "Headline": "\nගම්පහ මංගල උත්සව සහ සංගීත සංදර්ශනවලට පූර්ණ එන්නත්කරණ කාඩ්පත අනිවාර්ය කරයි\n",
    "News Content": "\nගම්පහ දිස්ත්‍රික්කයේ විවාහ මංගල උත්සව සහ සංගීත සංදර්ශනවලට සහභාගි වීමේදී කෝවිඩ් පූර්ණ එන්නත්කරණ කාඩ්පත අනිවාර්ය කිරිමට ගම්පහ දිස්ත්‍රික් කෝවිඩ් කමිටුව තීරණය කර තිබේ.  සංචාරක අමාත්‍ය ප්‍රසන්න රණතුංග මහතා පෙන්වා දෙන්නේ එය ක්‍රියාත්මක කිරීම සඳහා සෞඛ්‍ය අංශවලට හා ආරක්ෂක අංශවලට උපදෙස් දුන් බවයි.  අමාත්‍යවරයා මේ බව පවසා සිටියේ මිනුවන්ගොඩ කෝවිඩ් කමිටු රැස්වීමේදීය. මිනුවන්ගොඩ කෝවිඩ් කමිටුව මිනුවන්ගොඩ  ප්‍රාදේශීය ලේකම් කාර්යාල ශ්‍රවණාගාරයේදී පැවැත්විණි.\n \n\n\n \n කෝවිඩ් පූර්ණ එන්නත්කරණය ලෙස පළමුවැනි, දෙවැනි සහ තුන්වැනි යන මාත්‍රා තුනම සැලකිල්ලට ගන්නා බවත්, රට නැවත වසා දැමීමට නොහැකි බැවින් කෝවිඩ් පැතිර යාම වැළැක්වීම සඳහා යම් යම් ක්‍රියාමාර්ග ගැනීමට රජයට සිදුව ඇති බවත් අමාත්‍යවරයා පවසා සිටියේය.රජය එම තීන්දු ගන්නේ සෞඛ්‍ය අංශ නිර්දේශවලට අනුව බවද හෙතෙම සඳහන් කළේය. කෝවිඩ් වැඩි වුණොත් රට නැවතත් රතු ලැයිස්තුවට ඇතුළත් වී රටට සංචාරකයන්  පැමිණීම නතර විය හැකි බවත්, එවැනි තත්වයක් මතු වුවහොත් ඩොලර් අර්බුදය  තවත් උග්‍ර විය හැකි බවත් අමාත්‍යවරයා පෙන්වා දුන්නේය.\n \n\n\n \n රටේ පොදු ස්ථානවලට ඇතුළුවීමේදී පූර්ණ එන්නත්කරණ කාඩ්පත අනිවාර්ය කිරීම සඳහා රජය කටයුතු කරමින් සිටින බවත්, නීති කෙටුම්පත් අංශ ඒ සඳහා අවශ්‍ය පියවර ගනිමින් සිටින බවත් පැවසු අමාත්‍යවරයා ඊට සමගාමීව බූස්ටර් එන්නත ලබාදීම කඩිනම් කිරීමටද රජය කටයුතු කරමින් සිටින බව සඳහන් කළේය.මිනුවන්ගොඩ මැතිවරණ බල ප්‍රදේශයේ පාසල් මට්ටමින් බූස්ටර් එන්නත ලබාදෙන මධ්‍යස්ථානවලදී සවස්වරුවේ අදාළ ප්‍රදේශවාසීන්ට බූස්ටර් එන්නත ලබාදීමටද මිනුවන්ගොඩ කෝවිඩ් කමිටු රැස්වීමේදී තීරණය කෙරිණි. පාසල් කටයුතුවලට බාධාවක් නොවන අන්දමින් එය සිදු කිර්මට උපදෙස් දුන් අමාත්‍යවරයා මිනුවන්ගොඩ සියලුම රාජ්‍ය ආයතනවල බූස්ටර් එන්නත ලබා නොගත් අයට සතියක් තුළ බූස්ටර් එන්නත ලබාදී අවසන්  කිරීමටද උපදෙස් දුන්නේය.  මීට අමතරව දරුවන් මගින් බූස්ටර් එන්නත ලබා ගැනීම සඳහා දෙමවුපියන් උනන්දු කිරිමේ වැඩසටහනක් ක්‍රියාත්මක කිරීමටද එම රැස්වීමේදී තීරණය විය. -නවෝද්‍යා පවනි- \n",
    "URL": "https://www.gossiplankanews.com/2022/01/gampaha-wedding-covid19.html\n",
    "Category": "N/A",
    "comments": [
        {
            "comment": " මඟුල් කාඩ් එකත් අරගෙන යන්න බැරිවෙන එකේ ඕක මතක් වෙයිද?. නාමොලයගෙ ඩිජිටල් කාඩ් එක හදලා ඉවර වෙනකොට කෝවිඩ් ඉවරවෙලා තියෙයි. ",
            "likes": "+12"
        },
        {
            "comment": " BMICH aawa 1000 priests 3nama gahalada ",
            "likes": "+7"
        },
        {
            "comment": " They have got president's immunity that is higher than booster immunity. ",
            "likes": "+6"
        },
        {
            "comment": " Hmmmm Wt to do ",
            "likes": "0"
        },
        {
            "comment": " මූ අමු ගොනෙක්....වැක්සීන 3ම ගැහුවත් කොරොනා බෝ වෙනවානම්......මෙහෙම ගොන් තීරන ගන්නෙ දේශපාලන වාසියට...... ",
            "likes": "0"
        },
        {
            "comment": " Omicron is best managed with the booster as proven in many countries. Even private sector employers should consider requiring their employees to get the booster if they want to keep running their business ventures. Know a senior manager of a private sector company who had covid and still unwell but going to work from next week. They found out about covid from a PCR test done at a private lab but didn't report it to the health authorities. Hid it from even the neighbours and many relatives who were helping them saying the family has the virus fever. Only came out as a child told a friend. This guy is against the booster and told everyone not to take it. Now he is still unwell but has to go to work. Don't know how much germs he will be shedding. ",
            "likes": "-5"
        },
        {
            "comment": " ලියන රෙද්දක් සින්හලෙන් ලියපිය ගොනො. උඹ ලියපු ඒවා කෙරුම් ගන්න ඉන්ගිරිසි දන්න එකෙක් හොයන්න වෙනව. මෙ ප්‍රවෘත්තිය ලියල තියෙන්නේ සින්හලෙන් නිසා තොට කොහෙ අමාරුවකටද ඉන්ග්‍රීසියෙන් ලියන්නේ? ",
            "likes": "-1"
        },
        {
            "comment": " ප්ලැකනිල් කාඩ් එක අරන් එන UNP කාරයින්ටයි ගව මුත්‍රා කාඩ් එක අරන් එන JVP කාරයින්ටයි ඇතුලට එන්න බැරිද ? ",
            "likes": "-9"
        }
    ]
}