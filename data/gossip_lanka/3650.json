{
    "Source": "https://www.gossiplankanews.com/",
    "Timestamp": "9/30/2022 03:30:00 PM",
    "Headline": "\nගම්පහ රෝහලේ නොසැලකිල්ල නිසා ආබාධිතව උපන් දරුවා වෙනුවෙන් කෝටි 3ක් වන්දි\n",
    "News Content": "\nගම්පහ රෝහලේ වෛද්‍යවරුන්ගේ සහ කාර්ය මණ්ඩලයේ නොසැලකිල්ල මත මවක ආබාධිත දරුවකු බිහි කර ඇතැයි තීන්දු කළ කොළඹ අතිරේක දිසා විනිසුරු කල්හාරි ලියනගේ මහත්මිය එම ආබාධිත දැරියට රුපියල් කෝටි 03 ක වන්දියක් ගෙවීමට රජයට නියම කළාය. පුරවැසියන් විසින් ගෙවනු ලබන බදු උපයෝගී කර ගනිමින් රජය විසින් වෛද්‍යවරුන්ට හා කාර්යමණ්ඩලයට වැටුප් ගෙවනු ලබන හෙයින් යම් පුරවැසියකු රෝහලකට ඇතුළත් වූ අවස්ථාවක එම තැනැත්තාට අවශ්‍ය ප්‍රතිකාර ලබාදීමේ යුතුකම වෛද්‍යවරුන් හා රෝහල් කාර්යමණ්ඩලයට පැවරී ඇතැයි තීන්දුවෙන් අවධාරණය කළ දිසා විනිසුරුවරිය මෙවැනි තත්වයකට පත්වන දරුවන්ගේ දෙමවුපියන්ගේ මරණයෙන් පසුව ඔවුන් රැක බලා ගැනීම සඳහා වූ නිශ්චිත වැඩපිළිවෙළක් රජය විසින් සකස් කර නොමැති බවද සඳහන් කළාය.ගම්පහ රෝහලේ වෛද්‍යවරුන්ගේ සහ කාර්යමණ්ඩලයේ නොසැලකිල්ල මත ආබාධිත තත්ත්වයකට පත්ව සිටින කැලණිය බියගම ප්‍රදේශයේ පදිංචි දැරියකගේ මව වන්දි ඉල්ලා ඉදිරිපත් කළ නඩුවක තීන්දුව ප්‍රකාශයට පත් කරමින් දිසා විනිසුරුවරිය එලෙස සඳහන් කළාය.\n \n\n\n \n ආබාධිත දැරිය වෙනුවෙන් ඇයගේ මව විසින් ඉදිරිපත් කරන ලද මෙම නඩුවේ වගඋත්තරකරුවන් වශයෙන් සෞඛ්‍ය අමාත්‍යංශයේ ලේකම්වරයා හා නීතිපතිවරයා නම් කරනු ලැබ සිටියහ.ගර්භණියව සිටි තමා 2012 මැයි මස 14 වැනිදා දරුවකු ප්‍රසූත කිරිම සඳහා ගම්පහ රෝහලට ඇතුළත් වූ බවත් රෝහලේ සිටියදී දරාගත නොහැකි තරමේ වේදනාවක් තමන්ට ඇති බවත් ඒ පිළිබඳව රෝහල් කාර්යමණ්ඩලයට හා වෛද්‍යවරුන්ට දැනුම් දුන්නත් ඔවුන් කිසිදු ප්‍රතිකාරයක් ලබා නොදුන් බවත් සඳහන් කරන ආබාධිත දැරියගේ මව මව දරුවා ප්‍රසූත  කිරීමට සූතිකාගාරයට රැගෙන ගිය පසුවද තමන්ට  ඇති අධික වේදනාව පිළිබඳව වෛද්‍යවරියට දැනුම් දුන්නත් ඇය ඒ පිළිබඳව කිසිදු සැලකිල්ලක් නොදැක්වූ බවද සඳහන් කරයි. ගම්පහ රෝහලේ වෛද්‍යවරුන්ගේ හා රෝහල් කාර්යමණ්ඩලයේ නොසැලකිලිමත් ක්‍රියාකලාපය හේතුවෙන් ආබාධිත දරුවකු බිහි කිරීමට තමන්ට සිදු වූ බව සඳහන් කරන ආබාධිත දැරියගේ මව ගම්පහ රෝහලේ වෛද්‍යවරුන්ගේ හා රෝහල් කාර්ය මණ්ඩලයේ නොසැලකිලිමත් ක්‍රියාකලාපය වෙනුවෙන් තමන්ට රුපියල් මිලියන 50ක වන්දියක් අය කර දෙන්නැයි අධිකරණයෙන් ඉල්ලා සිටී. රෝගී වූ යමකු ප්‍රතිකාර සඳහා රෝහලකට ඇතුළත් වූ පසු ඔහුට ප්‍රතිකාර කිරීමේ යුතුකම හා වගකීම වෛද්‍යවරුන්ට හා රෝහල් කාර්යමණ්ඩලයට පැවරී ඇතැයි මේ සම්බන්ධයෙන් පැවැති දීර්ඝ නඩු විභාගයකින් අනතුරුව තීන්දුව ප්‍රකාශයට පත් කරමින් සඳහන් කළ දිසා විනිසුරුවරිය රජය යටතේ පාලනය වන ගහ මහ රෝහලේ සේවයේ නියුතු වෛද්‍යවරුන්ට හා කාර්යමණ්ඩලයට වැටුප් ගෙවනු ලබන්නේ රජය විසින් යැයිද සඳහන් කළාය. පුරවැසියන් ගෙවනු ලබන බදු උපයෝගී කරගනිමින් එම වැටුප් ගෙවන බව තීන්දුවේ සදහන් කළ විනිසුරුවරිය මෙම නඩුවට පාදක වූ සිද්ධියේදී දැරියගේ මව දරු ප්‍රසූතිය සඳහා ගම්පහ රෝහලට ඇතුළත් වූ අවස්ථාවේදී තමන්ට ඇති අධික වේදනාකාරී තත්වය පිළිබඳව වෛද්‍යවරුන්ට හා රෝහල් කාර්ය මණ්ඩලයට දැනුම් දුන්නත් ඔවුන් ඒ පිළිබඳව කිසිදු සැලකිල්ලක් දක්වා නොමැති බව සාක්ෂිවලින් අනාවරණය වී ඇතැයි තීන්දුවේ සඳහන් කළාය.\n \n\n\n \nබිලිඳාගේ පෙකණිවැල බෙල්ලේ එතීම නිසා මවට  අධික වේදනාවක් උද්ගත වී ඇතැයිද එම තත්ත්වය නිරාකරණය කිරීමට ඒ අවස්ථාවේදී වෛද්‍යවරුන් හා රෝහල් කාර්ය මණ්ඩලය අවශ්‍ය පරීක්ෂණ හා පියවර ගෙන නොමැති බව සාක්ෂිවලින් අනාවරණය වී ඇතැයිද සඳහන් කළ විනිසුරුවරිය වෛද්‍යවරුන්ගේ හා රෝහල් කාර්යමණ්ඩලයේ නොසැලකිල්ලේ ප්‍රතිඵලයක් වශයෙන් ඇය ප්‍රසුත කළ දැරියට කතා කිරීමට, අතපය සෙලවීමට හා ඇවිදීමට නොහැකි තත්වයක් උද්ගත වී ඇති බවත් නිතරම වලිප්පුව වැනි රෝගී තත්වයකින් දැරිය පසුවන බවත් නඩු විභාගයේදී අනාවරණය වූ බව තීන්දුවේ සදහන් කළාය. දැරියගේ ජීවිතාන්තය දක්වාම මෙම තත්වයෙන් සිටීමට සිදු වී ඇති බවත් කිසිදු දිනෙක සාමාන්‍ය පුද්ගලයකු ලෙස ඇයට කටයුතු කිරීමට හැකියාවක් නොමැති බවත් පැමිණිල්ලෙන් ඉදිරිපත් කළ සාක්ෂිවලින් තහවුරු කර ඇතැයි තීන්දු කළ විනිසුරුවරිය දැරියගේ ජීවිත කාලය පුරාම ඇගේ එදිනෙදා කටයුතු ඉටුකර ගැනීම සඳහා වෙනත් පුද්ගලයින් මත යැපීමට ඇයට සිදුවන බව පැහැදිලි බවද සඳහන් කළාය . ආබාධිත දැරිය ජීවත් කරවීම සඳහා විශේෂිත ආහාර ද්‍රව්‍ය සනීපාරක්ෂක ද්‍රව්‍ය ඇතුළු කටයුතු සඳහා මාසයකට රුපියල් 70,000 ක පමණ මුදලක් වැය වන බව සාක්කිවලින් අනාවරණය වී ඇතැයි තීන්දු කළ විනිසුරුවරිය දැරිය නඩත්තු කිරීම සඳහා  දෙමවුපියන්ට අවම වශයෙන් මාසිකව රුපියල් 50,000ක පමණ මුදලක් වැය වන බවත් ඒ අනුව වසරකට රුපියල් ලක්ෂ 6ක් පමණ මුදලක් වැය වන බව පෙනී යන බවත් තීන්දුවේ සඳහන් කළාය. \n \n\n\n \nමෙම ආබාධිත දැරියගේ ආයු අපේක්ෂාව අවුරුදු 50ක්  වශයෙන් ගණනය කරන්නේ නම් එම කාලසීමාව තුළ ඇය ජීවත් කරවීම සදහා රුපියල් කෝටි 3ක පමණ මුදලක් වැය කිරීමට සිදුවන බව සඳහන් කළ විනිසුරුවරිය දැරියගේ දෙමවුපියන්ගේ මරණයෙන් පසුව ඇය රැක බලා ගැනීම සඳහා වූ නිශ්චිත වැඩපිළිවෙළක් රජය විසින් සකස් කර නොමැති බවද තීන්දුවේ වැඩිදුරටත් සඳහන් කළාය.එවැනි අවස්ථාවක පවා දැරිය වෙනුවෙන් වැය කළ හැකි මුදලක් තිබිය යුතු බව අවධාරණය කළ දිසා විනිසුරුවරිය ගම්පහ රෝහලේ වෛද්‍යවරුන්ගේ හා රෝහල් කාර්යමණ්ඩලයේ නොසැලකිලිමත් ක්‍රියාකලාපය හේතුවෙන් දරුවාට සිදුවූ අලාභය රුපියල් කෝටි 3ක් යැයි තක්සේරු කළාය. පැමිණිලේ වාසියට නඩුව තීන්දු කළ දිසා විනිසුරු කල්හාරි ලියනගේ මහත්මිය අදාළ දැරියට රුපියල් කෝටි 03ක වන්දියක් ගෙවීමට වගඋත්තරකරුවන්ට නියම කළාය. පැමිණිලිකාර ආබාධිත දැරිය වෙනුවෙන් නීතිඥ මඩුල්ලක් සමඟ නීතිඥ රවීන්ද්‍රනාත් දාබරේ මහතා පෙනී සිටියේය.මනෝප්‍රිය ගුණසේකර  \n",
    "URL": "https://www.gossiplankanews.com/2022/09/gampaha-hospital-disable.html\n",
    "Category": "N/A",
    "comments": [
        {
            "comment": " ඔන්න නඩු තීන්දු. විනිසුරුවන් නම් මෙන්න මේ ලෙස විය යුතුයි. ඔබතුමියට කල්ප කාලයකට පින් එකතුකර ගෙන ඇත. දීර්ඝායු ලැබේ වා. ",
            "likes": "+148"
        },
        {
            "comment": " \"රුපියල් කෝටි 03 ක වන්දියක් ගෙවීමට රජයට නියම කළාය\" - The doctors and nurses don't pay it. The government pays it. We pay it. In other words, this 300 lacks goes from our tax money.  Wat exactly is the punishment to the doctor and the nurses? I don't get it. ",
            "likes": "+12"
        },
        {
            "comment": " ඒකත් ගෙවන්න වෙන්නෙ මහජනතාවටම තමයි. විත්තිකරු රජය. නොසැලකිල්ල දක්වපු වෙද්දු වන්දි ගෙවන්න ඕනි නෑ. ",
            "likes": "+8"
        },
        {
            "comment": " එයාලා වේලාව ආවහම වන්දි ගෙවයි පුතා. Don't worry. ",
            "likes": "+7"
        },
        {
            "comment": " ඉතාම හොඳ ප්‍රවනතාවක් .. අනවශ්‍ය ලෙස තීන්දුව ලබාදීමට ප්‍රමාද නොවුනි නම් ඉතාම විශිෂ්ට ජයග්‍රහණයක් අගතිය වෙනුවෙන් .. ජනතාවගේ හඩ නැගීම ඉතාම අවැසි කාලයක් ",
            "likes": "+71"
        },
        {
            "comment": " ගම්පහ රෝහලේ වෛද්‍යවරැ කොහොමත් ලෙඩ්ඩු ගැන එතරම් තැකීමක් නැහැ. (හැමෝම නෙමෙයි. සමහර වෛද්‍යවරැ විතරයි) ",
            "likes": "+32"
        },
        {
            "comment": " Hats off for the brave decision. ",
            "likes": "+21"
        },
        {
            "comment": " JUDGE KALHARI LIYANAGE🙏 ",
            "likes": "+15"
        },
        {
            "comment": " ගම්පහ රෝහලේ ඉන්න ඔක්කෝම එවූන් කිසිදු ලෙඩෙක් ගැන සැලකිල්ල දක්වන්නේ නැත. රොහල මූංගෙ නිවහනක් කරගත් අමන හැත්ත තමයි ගම්පහ රෝහලේ ඉන්නෙ.මූංට හෙන ගහපන් ",
            "likes": "+11"
        },
        {
            "comment": " Sri Lanka Dr time to apply for your indemnity insurance. Of course the patients or government will have to bear the cost. Most of the time it woud be the patients. That means consultation prices would go up. Ti is a timely need. ",
            "likes": "+6"
        },
        {
            "comment": " Labour pain is invariably severe. If they missed CTG which detects increased heart rate of baby due to any distress there is a fault Adequate pain release also seems to be ignored. But I don't think cord round cause abnormal pain which directs to such suspicion. Nowadays there complications are rarely missed due to close monitoring. ",
            "likes": "+4"
        },
        {
            "comment": " True to the word that most of the doctors are money conscious. There are honest good doctors too . I have enough of bad experience with doctors. A patient is only another customer for some of the doctors. I have several doctors in our family circle and doctor friends . In other countries , doctors responsibilities have been well defined and well understood by the doctors as well. They take utmost good care of the patients. Hospitals and supporting staff are also geared for this. Hence a medical misadventure is very rare . Here imminent. They talk to patients very nicely and even the foreign doctors serving here. When greed for money sets in , norms , ethics , principles of this noble profession disappears . Nowadays the trend is that most of the students take to biology and then medicine with the hope of becoming doctors with the pure intention of earning big money. Because it is the highest earned profession. There is a mad rush. Early days earning money was secondary. Dignity of the profession first. When you have the intention that I must someday become a doctor to earn money and live a luxury life then you cannot execute your duties in the highest diligent manner . No dispute about spending a luxury life when you earn money which is incidental . But when the greed sets in the interests clash. But the way some of the consultants see patients here is rather disgusting. They have consultations in several hospitals come fairly late to each place, an agonizing wait for the patients. From many major hospitals there are cries of negligence because the doctors and staff themselves leave room for patients to think that there has been negligence . Most of our doctors never ever give a chance to the patient to ask any questions or for any clarifications to that matter in order to save time to see another patient. We have seen good doctors and staff who desperately go out of their way to save lives in extremely grave situations . I also have pleasant unique experiences with some consultants. I suggest mainly the hospitality service has to be revamped to change the thinking and attitude of the doctors as well as other staff to make it truly a good hospitable service. I believe our consultants have another advantage as they generally see more patients a day , gain a lot of experience than doctors in foreign countries. Anyway let us hope for the better. ",
            "likes": "+1"
        },
        {
            "comment": " ඉපදෙන සෑම දරුවන් 4 දෙනෙකුගෙන් කෙනෙකුට පෙකණිවැල බෙල්ලේ එතී ඇත. ඉන් මොලයට ලේ ගමනාගමනයට බාධාවන තරම් තදට පෙකණිවැල හිරවී එන්නේ එහෙමත් අවස්ථාවකදීය..ඉතින් ඒ එහෙමත් අවස්ථාව වලක්වා ගැනීමට සියලු ගර්භණී මාතාවන් සීසර් ශල්‍යකර්ම වලට ලක් කිරීමට ලංකාවේ පහසුකම් හෝ ප්‍රතිපාදන නොමැත. අනෙක මවගේ වේදනාව සමනය කළා යැයි කියා පෙකණිවැලේ ප්‍රශ්නය නොවිසැඳේ. ",
            "likes": "-2"
        },
        {
            "comment": " පෙකනිවැල බෙල්ලේ එතුනට මවට අධික වේදනා දෙන්නේ නැහැ කලලයේ හෘද වේගය අඩුවෙන එක සලකුණක් එය හඳුනා නොගත්තද ? අධිකරණ තීන්දු විවේචනය කිරීම වරදක් බැවින් නවතිමි ",
            "likes": "-31"
        },
        {
            "comment": " There r more doctors n surgeon commenting in this column jobless ha haaaa ",
            "likes": "+2"
        },
        {
            "comment": " That could be true because most of the people who are commenting here are probably jobless and no better thing to do for their lives. Don't take these opinions seriously. They are like cows opinions. ",
            "likes": "+8"
        },
        {
            "comment": " මේ රටේ මේ වගේ දේවල් කොච්චර වෙනවද , වම් අතේ ලෙඩේට දකුණි ඇත ඔපෙරතිඔන් කරපුව වගේ ... නමුත් වින්දිතයෝ නිදහස් වෙනවා මොකද නඩුත් හාමුදුරුවන්ගේ බඩුත් හාමුදුරුවන්ගේ, දැන් මේ කමෙන්ට් එක දාපු කෙනත් දොස්තර කෙනෙක් නේ , ඒ වගේ බේරගන්න ඔක්කොම පෙළ ගැහෙනවා අසරණ රෝගියාට කිසිම පිළිසරණක් නැ . නිකන් ඉන්න වෙන්නේ .. මට UK 2 years පුහුණුවට ගිහින් ආව doctor කෙනෙක් කිව්වා ලංකාවේ ලෙඩ්ඩු ගැන පව් කියල හිතනවා කියල .. UK වල රෝගීන් , දොස්තරලගෙන් ප්‍රශ්න අහන හැටි දැක්කම. අපේ දොස්තරලට දැන් මතක නැ තමනුත් කලින් සාමාන්‍ය මිනිස්සු ලෙස හිටිය කියල .. මෝනා කරන්නද ? දියසෙන් එනකන් බලා ඉදිමු ",
            "likes": "+7"
        },
        {
            "comment": " එංගලන්තයේ බරපතල නොවන රෝගයකට වෛද්‍ය විශේෂඥයෙක් හමුවෙන්න පොරොත්තු ලේඛනයේ මාස 6 - 12 විතර කාලයක් ඉන්න වෙනවා. ",
            "likes": "+9"
        }
    ]
}