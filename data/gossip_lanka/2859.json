{
    "Source": "https://www.gossiplankanews.com/",
    "Timestamp": "5/31/2021 02:30:00 PM",
    "Headline": "\nරට නැවකට ලබාදීමට ගිය ගිනි අවි තොගයක් මහ මුහුදේ වැටී අතුරුදන්\n",
    "News Content": "\nනෞකාවලට සේවා සපයන පෞද්ගලික නාවික නියෝජිත ආයතනයක් නෞකාවකට ලබාදීම සඳහා රැගෙන ගිය ගිනි අවි 14ක්, උණ්ඩ 2400ක්, ආරක්ෂිත ඇදුම් කට්ටල, පතොරම් ඇතුළු උපකරණ මුහුදට වැටී අතුරුදන් වී ඇතැයි ගාල්ල වරාය පොලිසිය පවසයි. මෙම ගිනි අවි ඇතුළු උපකරණ නාවික නියෝජිත ආයතනයේ සේවකයන් විසින් ගාල්ල වරායේ සිට බෝට්ටුවකින් නෞකාවට ලබාදීමට යාමේ දී ගාල්ල වරායේ සිට නාවික සැතපුම් 06ක් පමණ දුරදී මුහුදට වැටි ඇතැයි පොලිසිය පවසයි.  බෝට්ටුවේ මුහුදු ආරක්ෂකයන් තිදෙනකු, නාවික භටයකු හා නැව් නියෝජිත  ආයතනයේ සේවකයන් 04 දෙනකු ගමන් කර ඇතැයි ද වරාය පොලිසිය සඳහන් කරයි. \n \n  \nනෞකාව ඉන්දුනිසියාවේ සිට ස්පාඤ්ඤය දක්වා යාත්‍රා කරමින් තිබිය දී නෞකාවට ආරක්ෂාව සැපයීම සඳහා මුහුදු  ආරක්ෂකයන් තිදෙනකු ඇතළු ආයුධ නෞකාව වෙත බෝට්ටුවකින් රැගෙන ගොස් ඇත. මුහුදු ආරක්ෂකයන් තිදෙනා නෞකාවට ගොඩවී ඇති අතර පෙට්ටිවල ගිනි අවි ඇතුළු උපකරණ බහා තිබි ඇති බවට අනාවරණය වී යැයි පොලිසිය කියයි. දැලක් වැනි උපකරණයකින් ගිනි අවි ඇතුළු උපකරණ නෞකාවට ලබා දීමට යාමේ දී ඉන් කොටසක් මුහුදට වැටි අතුරුදන් වී ඇති බව පොලිසිය පවසයි.  ගිනි අවි 40ක් රැගෙන ගොස් ඇති අතර ඉන් ගිනි අවි 14ක් මුහුදට වැටී ඇත. පෞද්ගලික නාවික නියෝජිත ආයතනයේ සේවකයකු මේ පිළිබඳ ගාල්ල වරාය පොලිසියට පැමිණිලිකර ඇති අතර ගාල්ල වරාය පොලිසිය මගින් මේ පිළිබඳව අධිකරණය වෙත කරුණු වාර්තා කිරිමට නියමිතව තිබිණි. -ජේ.කේ.එල්.චාමින්ද- \n",
    "URL": "https://www.gossiplankanews.com/2021/05/blog-post_723.html\n",
    "Category": "N/A",
    "comments": [
        {
            "comment": " කොන්ඩෙ බැදපු චීන බයියන්ට ඔන්න නිවුස් එකක්... ",
            "likes": "+137"
        },
        {
            "comment": " දැලක් වැනි උපකරණයකින් ගිනි අවි ඇතුළු උපකරණ නෞකාවට ලබා දීමට යාමේ දී ඉන් කොටසක් මුහුදට වැටි අතුරුදන් වී ඇති බව පොලිසිය පවසයි. Niyama cow boys la lankawe inne. Onna ape unge wada. Kiyanne nam Api tharam expert la naha kiyala. Gon meeharak. ",
            "likes": "+44"
        },
        {
            "comment": " @හුටා... නොදන්න මගුල් වලට ගොන් කොමන්ට් කොටන උඹ තමයි මී හරකා ...යකෝ වැටිල තියෙන්නෙ rough sea එකේදි ...swell එකයි current එකයි wind එකයි වැඩි වෙලාවක ..cargo transfer කරන්න ගිහින් ...අනික මුහුද මැද්දේ ship to ship operation එකකදී ...මේ වගේ අනතුරු ලෝකෙ නිතර සිදුවෙන සාමාන්‍ය දේවල් . මෙතන weapon තිබුන එක නිසා තමයි නිවුස් එකක් උනේ ... ",
            "likes": "-6"
        },
        {
            "comment": " ආයුධ ටික පරිස්සම් කර ගන්න බැරි අය කොහොමද නැවකට ආරකෂාව සපයන්නේ ?????? ",
            "likes": "+128"
        },
        {
            "comment": " Ha ha ha very good point ",
            "likes": "+26"
        },
        {
            "comment": " ඔච්චර නවකතා කියන්න ඕනේ නෑනේ සරලව කිව්වනම් \"මට මතක නෑ\" ඉවරයි ",
            "likes": "+79"
        },
        {
            "comment": " 14 ක් ගල් කරලා ඇති. ",
            "likes": "+57"
        },
        {
            "comment": " අවුලක් නෑ මෙහෙ නවක තිබිල පැද්දෙනකොට තුවක්කු එකට අතිල්ලිලා අංක මිල තිබ්බ ",
            "likes": "+25"
        },
        {
            "comment": " Paathalayata aayudha sapayeema jayatama....!? ",
            "likes": "+15"
        },
        {
            "comment": " Avangard kiyala nama kiyanna lejja athi ",
            "likes": "+11"
        },
        {
            "comment": " ඔව්වා තව කාලෙකට පස්සේ කාත්තන්කුඩි පැත්තෙන් අහුවෙයිද දන්නෙත් නෑ නේහ් ",
            "likes": "+7"
        },
        {
            "comment": " I am in US at the moment but please carry on my legend guys! I will pay you when I come back if you had COVID and are still alive good luck Chi-Lanka බැරිකැසිල් ",
            "likes": "+6"
        },
        {
            "comment": " Against Tamils buddhist monks came to the roads Agaist muslims buddhist monks came to roads Against Catholis monks came to the roads Against CHINESE no reaction??????????????? ",
            "likes": "0"
        }
    ]
}