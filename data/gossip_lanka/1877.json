{
    "Source": "https://www.gossiplankanews.com/",
    "Timestamp": "9/30/2019 12:30:00 PM",
    "Headline": "\nසජිත්ගේ ඇතැම් මතවාද වෙනස් කරන්නේනම් ඔහු ජනතාව පිලිගන්න නායකයෙක් වෙනවා - සී.වී.විග්නේෂ්වරන් \n",
    "News Content": "\n\n\nඑක්සත් ජාතික පක්ෂ ජනාධිපති අපේක්ෂක සජිත් ප්‍රේමදාස මහතා දරන ඇතැම් මත වෙනස් කරන්නේ නම් ඔහු මෙරට සමස්ත ජනතාවම පිළිගන්නා නායකයකු බවට පත් වනු ඇති බව උතුරු පළාත් සභාවේ හිටපු මහ ඇමැති සී.වී.විග්නේෂ්වරන් මහතා පවසයි.\nඑක්සත් ජාතික පක්ෂයේ ජනාධිපති අපේක්ෂක ධුරයට සජිත් ප්‍රේමදාස මහතා නම් කිරීම පිළිබඳව මාධ්‍ය වෙත නිවේදනයක් නිකුත් කරමින් ඔහු මේ බව කියා ඇත. එම නිවේදනයේ වැඩිදුරටත් මෙසේද සඳහන් වේ. එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා වෙත එම පක්ෂයේ ජනාධිපති අපේක්ෂකත්වය \n\n\n\n\nලබාදීම පිළිබඳව මම පෞද්ගලිකව සතුටු වෙමි. ඔහු තවමත් තරුණ වයසේ පසුවෙයි. ඔහු කොළඹ රාජකීය විදුහලේ මුලික අධ්‍යාපනය ලැබුවෙක්. එම පාසල්වල අපගේ කාලයේ නම් සියලුම ජනකොටස්වල දරුවන් එකම පන්තියක ඉගෙනුම ලැබුවෝ වෙති. ඉග්‍රීසි භාෂාවෙන් අපි සියලු මිතුරන් අදහස් හුවමාරු කර ගත්තෙමු. සජිත් ප්‍රේමදාස මහතා බ්‍රිතාන්‍යයේද ඉගෙනුම ලබා තිබේ. එබැවින් තමන් ජීවත්වන අතරම අනෙක් පුද්ගලයාත් ජීවත් විය යුතුයි යන මානසිකත්වය ඔහුට තිබෙනු ඇති බව මම විශ්වාස කරමි.\n\nතරුණසවිය වැඩසටහන ඔහු විසින් ජයග්‍රහණය කර ඇත. ජන සුවය, සසුනට අරුණ වැනි වැඩසටහන්ද ඔහු විසින් ක්‍රියාත්මක කර තිබෙන සාර්ථක වැඩසටහන් අතර වේ. එබැවින් ඔහුට හොඳ බද්ධ බීමක් තිබීම අගය කළ යුතුයි. නමුත් ඔහුට දෙමළ ජනතාව පිළිබඳ යම් ස්ථාවර මතයක් නොමැති බව පෙනී යයි. ඔහුගේ පියා දෙමළ තරුණයා ප්‍රචණ්ඩත්වයට පොලඹවනු ලැබූ බවට හඳුනාගෙන තිබේ. එමෙන්ම වර්තමානයේ ප්‍රතිස්සංස්කරණය කොට ඇති බුද්ධ ධර්මය හා බුදුන් විසින් වදාළ ධර්මය අතර වෙනස වටහාගෙන තිබෙනවාදැයි මම නොදනිමි. අපගේ ආණ්ඩුක්‍රම ව්‍යවස්ථාව බුදුදහමේ හරය ඇතුළත්ව තිබෙන්නට පුළුවන්. නමුත් වර්තමානයේ ප්‍රතිසංස්කරණයට ලක්ව තිබෙන බුදුදහමට ආණ්ඩුක්‍රම ව්‍යවස්ථාව මඟින් ප්‍රමුඛස්ථානය ලබාදී තිබීම වරදක් බව මම අවස්ථා කිහිපයකම පෙන්වා දී ඇත්තෙමි.\n\nවර්තමානයේ ප්‍රතිසංස්කරණය වී ඇති බුද්ධ ධර්මය හා බුදුරජාණන් වහන්සේ විසින් වදාළ ධර්මය හාත්පසින්ම වෙනස්ය. පසුගියදා මුලතිව් ගුරුකන්ද කොළඹ මේධාලංකාර හිමියන්ගේ ආදාහනයේදී බොදුබලසේනා සංවිධානයේ හිමිවරුන් හැසිරෙනු ලැබුවේ එලෙස විකෘති කරන ලද බුද්ධ ධර්මය පිළිපැදීම හේතුවෙනි.\n\n\n\n\nශ්‍රී ලංකාව සිංහල බෞද්ධ රටක් යැයි සජිත් ප්‍රේමදාස මහතා තුළ පවතින චින්තනය දෙමළ ජනතාව වෙනුවෙන් විසඳුමක් ලබාදීමට බාධාවක් වනු ඇත.එහෙත් ඔහු එක් දෙයක් මතකයේ තබාගත යුතු වෙයි. මේ රට සිංහල බෞද්ධයන්ට පමණක් අයිති රටක් නොවන බවය. ශ්‍රී ලංකාව බුදුන් වහන්සේ ජීවත් වූ කාලයට පෙර සිට ද්‍රවිඩ ජනතාව ජීවත් වූ රටක් බවත් බුද්ධාගම හඳුන්වා දෙනු ලැබුවේම මෙරට ජීවත් වූ ද්‍රවිඩ හින්දු ජනතාව මධ්‍යයේය. සිංහල භාෂාව මෙරට භාවිතයට පැමිණියේ ක්‍රිස්තු වර්ෂ 6 වැනි 7 වැනි සියවලදීය. මීට වසර 2000කට පෙර පැවැති බෞද්ධ සිද්ධස්ථාන ලෙස අද හඳුන්වනු ලබන්නේ එවක පැවැති දෙමළ බෞද්ධ සිද්ධස්ථානයන්ය.එහෙත් අද ශ්‍රී ලංකාවේ ජීවත් වන ජනතාවගෙන් සියයට 75ක් සිංහල බෞද්ධ ජනතාව බව සත්‍යයි. උතුරු - නැගෙනහිර පළාත්වල ජීවත් වන ජනතාවගෙන් සියයට අසූපහන්ම වන්නේ දෙමළ කතා කරන ජනතාවයි. අප සිතන්නේ කිසිදු ආගමකට ප්‍රමුඛස්ථානයක් ලබාදීමේ අවශ්‍යතාවක් නැති බවයි.\nඅමාත්‍ය සජිත් ප්‍රේමදාස මහතාගේ පියා වන හිටපු ජනාධිපතිවරයකු වන ආර්. ප්‍රේමදාස මහතාව මම හඳුනන්නෙමි. පියාගේ අඩිපාරහි සජිත් ප්‍රේමදාස මහතා ගමන් කර තිබුණේ නම් ඔහු අද විශිෂ්ට පාලකයකු බවට පත්වීමට අවස්ථාව තිබිණි. - මෙතෙක් කාලයක් මේ රට පාලනය කළ නායකයන්ට තම විශිෂ්ටත්වය විදහා දැක්විය නොහැකි විය. මා විසින් ඉහත පෙන්වා දුන් ගති ලක්ෂණයගෙන් සජිත් ප්‍රේමදාස මහතා ඉවත් වන්නේ නම් රටේ සමස්ත ජනතාවට ප්‍රශංසා කරනු ලබන නායකයෙක් බවට පත්වීමට ඔහුට හැකියාව ලැබෙනු ඇත.\n",
    "URL": "https://www.gossiplankanews.com/2019/09/vigneshwaran-sajith.html\n",
    "Category": "N/A",
    "comments": [
        {
            "comment": " උගෙ කතාවෙත් ඉතිහාසය විකෘති කරලා ",
            "likes": "+46"
        },
        {
            "comment": " ප්‍රබාකරනුත් හිතුවේ ඔහොම තමා ",
            "likes": "+37"
        },
        {
            "comment": " අපි ඉල්ලන පොඩි පොඩි මෙවිවා ටිකට ෂේප් නමි අපිත් සමිපූර්ණ සපෝටි එක දෙනවා -විග්නේශ්වරන්- ",
            "likes": "+33"
        },
        {
            "comment": " එහෙමද ආස ...? ",
            "likes": "+25"
        },
        {
            "comment": " Api dannawa oyalage sahaya kohomat sajith te kiyala ! ",
            "likes": "+6"
        },
        {
            "comment": " Idiot..u want to rule sri lanka this way..u like to choose a man without backbone to fulfil ur agenda..this time no chance idiot ",
            "likes": "+5"
        },
        {
            "comment": " Oww ,un danatamath kiyala thiyenawane balaya bedanawa kiyala. Ranilge oya kondesiyatath ekaga wela iwaray thopita balaya beduwe nathuwa dan ohoma nam balaya beduwoth kohomata thiyewida aththatama meka me singhala haththata thawama therenne nathuwa munge passen yanawa  thaththa kanyaviyan 7 denekugen naawa ,putha athinniyan 7 denekuta bili puja pawathwuwa ",
            "likes": "+5"
        },
        {
            "comment": " දෙමළ මිනිස්සු රාජපක්ෂ කෙනෙකුට ජනාධිපති වෙන්න දෙන්නෙ නැහැ කියල තමයි කියන්නේ. ඉතිං එකෙ වාසිය සජිත්ට තමයි ලැබෙන්නෙ. මං අඳුරන දෙමළ මිනිස්සු හැමෝම රනිල්ට කැමතියි. රනිල් නැති නිසා සජිත්ට තමයි එයාල චන්දෙ දෙන්නෙ. ",
            "likes": "+3"
        },
        {
            "comment": " වර්තමානයේ ප්‍රතිසංස්කරණය වී ඇති බුද්ධ ධර්මය හා බුදුරජාණන් වහන්සේ විසින් වදාළ ධර්මය හාත්පසින්ම වෙනස්ය. පසුගියදා මුලතිව් ගුරුකන්ද කොළඹ මේධාලංකාර හිමියන්ගේ ආදාහනයේදී බොදුබලසේනා සංවිධානයේ හිමිවරුන් හැසිරෙනු ලැබුවේ එලෙස විකෘති කරන ලද බුද්ධ ධර්මය පිළිපැදීම හේතුවෙනි.  ඒක සහතික ඇත්ත ලංකාවේ දැනට ඇත්තේ බෞද්ධ දර්ශණය නොව කන්ඩ සූත්‍රයක් විතරයි.දැන් ඉන්න ගොඩක් කහකඩයින්ගේ තියරිය පිළිවන් තරම් අපිටම දීපල්ලා අපි මේ ආත්මේ උපරිම සැප විඳිනවා උඹලට සැප ලබන ආත්මේ තමයි.බුදු හාමුදුරුවෝ වෙනුවෙන් පෙනී සිටින්න කවුරුත් නැහැ හැබැයි දේශපාලකයෝ වෙනුවෙන් පෙනී සිටින්න ඔනකරම් ඉන්නවා ",
            "likes": "+2"
        },
        {
            "comment": " Correct analysis. We buddhists should become first place by deeds not by words and constitution. Allowing one religion first place not really needed and just make others feel like second class. We can protect Buddhism only by being fair to others. We have mixed with Tamil and many indian european genes over the years. Even Tamils are same. Hindus and Buddhists are much similar. Respecting others only get you respect. But we trying to Champion saving Buddhism by using non-Buddhist techniques. Buddha never asked us to protect Buddhism, but only to follow it. Its inevitable that Buddhism will fade away one day and people will become like Animals. Thats is what Buddha taught and he never asked us to fight the fate...But be enlightened sooner than later and get rid of this life cycle.. ",
            "likes": "+2"
        },
        {
            "comment": " ලංකාවේ වෙනම දෙමළ ජනතාවක් මෙපමන කලක් හිටිය නම්, ඒ දෙමළ සහ තමිල්නාඩුවේ දෙමළ එකිනෙකට වෙනස් වෙන්න ඕනෙ. නමුත් අද ලංකවේ දෙමළයි, තමිල් නාඩු දෙමළයි අතර වෙනස උපරිම උනොත් අවුරුදු හාරසීයක් විතර ඇති ( ඒ බව භාෂා විශ්ලේෂකයන්ගෙන් සැක නෑර දැනගන්න පුළුවන් ). ඒ කියන්නෙ දැන් ඉන්න දෙමළ ජනතාව ලංකාවට ඇවිත් උපරිම වසර 400 ක් විතර ඇති. විග්නේශ්වරන් මේ කියන්නෙ අමූලික බොරුවක්, උගෙ කතාවෙත් ඉතිහාසය විකෘති කරලා.ප්‍රබාකරනුත් හිතුවේ ඔහොම තමා! ",
            "likes": "0"
        },
        {
            "comment": " ලංකාවේ වෙනම දෙමළ ජනතාවක් මෙපමන කලක් හිටිය නම්, ඒ දෙමළ සහ තමිල්නාඩුවේ දෙමළ එකිනෙකට වෙනස් වෙන්න ඕනෙ. නමුත් අද ලංකවේ දෙමළයි, තමිල් නාඩු දෙමළයි අතර වෙනස උපරිම උනොත් අවුරුදු හාරසීයක් විතර ඇති ( ඒ බව භාෂා විශ්ලේෂකයන්ගෙන් සැක නෑර දැනගන්න පුළුවන් ). ඒ කියන්නෙ දැන් ඉන්න දෙමළ ජනතාව ලංකාවට ඇවිත් උපරිම වසර 400 ක් විතර ඇති. විග්නේශ්වරන් මේ කියන්නෙ අමූලික බොරුවක්, බුදු හාමුදුරුවෝ වෙනුවෙන් පෙනී සිටින්න කවුරුත් නැහැ හැබැයි දේශපාලකයෝ වෙනුවෙන් පෙනී සිටින්න ඔනකරම් ඉන්නවා. උගෙ කතාවෙත් ඉතිහාසය විකෘති කරලා.ප්‍රබාකරනුත් හිතුවේ ඔහොම තමා! ",
            "likes": "0"
        },
        {
            "comment": " Meyata Bambu gahaganna kyanna ",
            "likes": "0"
        },
        {
            "comment": " please analyze critically why these people in favor of sajith? he is the kind of a leader that they are looking for our country. think rationally. ",
            "likes": "0"
        },
        {
            "comment": " I think he is correct,if Sajith gets more flexible he will be a good leader. ",
            "likes": "-4"
        },
        {
            "comment": " සිංහල බෞද්ධයන්ට ඉස්සෙල්ල මේරටේ දෙමළ ජනතාව හිටිය කියන එක ඇත්ත වෙන්න පුළුවන්. මොකද ලංකාවට ලඟින්ම පිහිටල තියෙන්නෙ තමිල්නාඩුව. දුර කිලෝමීටර 40ටත් අඩුයි. දකුණු ඉන්දියාවෙන් මිනිස්සු ලංකාවෙ පදිංචිඋන එක බොහෝදුරට වෙන්න පුලුවන් දෙයක්. දෙමළ ම්නිස්සුන්ට වඩා පැහපත් සමක් තියෙන සිංහල ජනවර්ගය පස්සෙ ඇවිත් ලංකාවෙ ජනපද පිහිටුවන්න ඇති. සංඛයාත්මකව විශාල ගණනකින්. ",
            "likes": "-21"
        },
        {
            "comment": " අමරේ ඔයා නම් දේශපාලනයවත් ඉතිහාසය වත් නොදන්න අනුන්ටම කඩේ යන එකෙක්. ",
            "likes": "+13"
        },
        {
            "comment": " ලංකාවේ වෙනම දෙමළ ජනතාවක් මෙපමන කලක් හිටිය නම්, ඒ දෙමළ සහ තමිල්නාඩුවේ දෙමළ එකිනෙකට වෙනස් වෙන්න ඕනෙ. නමුත් අද ලංකවේ දෙමළයි, තමිල් නාඩු දෙමළයි අතර වෙනස උපරිම උනොත් අවුරුදු හාරසීයක් විතර ඇති ( ඒ බව භාෂා විශ්ලේෂකයන්ගෙන් සැක නෑර දැනගන්න පුළුවන් ). ඒ කියන්නෙ දැන් ඉන්න දෙමළ ජනතාව ලංකාවට ඇවිත් උපරිම වසර 400 ක් විතර ඇති. විග්නේශ්වරන් මේ කියන්නෙ අමූලික බොරුවක් ",
            "likes": "+4"
        },
        {
            "comment": " Amare, there were indigenous people here too before any of those other races who claim they were the first. ",
            "likes": "0"
        },
        {
            "comment": " Yes, it could be true or not true. But that is not important. Who came first may go first. What is important is the humanity. Looking at other people and all living things with compassion. Tamils who has little different culture and language asking to have their own Administration in areas they live. THAT IS THE USUAL PRACTICE EVERYWHERE IN THE WORLD. There could have been so many Tamil Buddhists earlier. BUT THIS SUPPRESSION COULD HAVE MADE THEM HINDUS. WHEN WE ALLOW OTHERS LEGITIMATE RIGHTS, WE BECOME REAL BUDDHISTS. ",
            "likes": "0"
        },
        {
            "comment": " the sinhalese orgins are traced back to modern day orissa which is close to the bay of bengal. so actually there is sense in your explanation its easier to travel from 40km instead of 400km  but sadly idiots cannot think ",
            "likes": "-2"
        },
        {
            "comment": " Yes, you are correct. Our present Buddhist monks practicing their own Buddhism not Lord Buddha's Buddhism ",
            "likes": "-3"
        },
        {
            "comment": " Definitely, Good Wignes had guts to tell it...Monks need to be taught Buddhism than laymons. ",
            "likes": "0"
        }
    ]
}