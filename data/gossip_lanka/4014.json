{
    "Source": "https://www.gossiplankanews.com/",
    "Timestamp": "4/29/2023 08:25:00 AM",
    "Headline": "\n නිවසට පැන ගෙහිමියා මරා රන් භාණ්ඩ කොල්ලකා පැනයති\n",
    "News Content": "\nඊයේ 28 වන දින අළුයම් කාලයේ මුලතිව් ප්‍ර දේශයේ නිවසකට පැන ඇති කොල්ල කල්ලියක් එම නිවසේ ගෙහිමියා මරා දමා පවුම් 12 ක පමණ වටිනා රන්භාණ්ඩ හා රුපියල් 50000 ක මුදල් කොල්ලකා පලා ගොස් තිබේ.මුලතිව් පොලිස් වසමේ සිලාවත්ත හන්දිය ප්‍රදේශයේ නිවසක් තුළදී මෙම සිදුවීම සිදුව තිබේ.\n \n\n\n \nසිද්ධිය සිදුවන අවස්ථාවේ නිවසේ 65 හැවිරිදි ගෙහිමියා ඔහුගේ බිරිඳ හා ඥාති පුද්ගලයෙකුද රැඳී සිට ඇති අතර මොවුන් නිදා සිටියදී, අළුයම් කාලයේ පුද්ගලයින් කිහිපදෙනෙකු නිවසට ඇතුළු වී නිවැසියන්ට පහර දී, නිවසේ තිබූ පවුම් 12 ක පමණ රන් භාණ්ඩ හා මුදල් රුපියල් 50,000/- ක් කොල්ලකා පලාගොස් ඇති බවට සිදුකරන ලද විමර්ශන වලදී අනාවරණය වී ඇත. පහරදීම හේතුවෙන් මෙම පුද්ගලයා එම ස්ථානයේදීම මියගොස් ඇත.   අනතුරුව මුලතිව් පොලිස් ස්ථානයට ලද පණිවිඩයක් මත විමර්ශන කටයුතු ආරම්භ කර තිබුණි.වයස අවුරුදු 65 ක් වූ මුලතිව්, සිලාවත්ත ප්‍රදේශයේ පදිංචි මියගිය අයගේ මෘත දේහය මහේස්ත්‍රාත් පරීක්ෂණය හා පශ්චාත් මරණ පරීක්ෂණය පැවැත්වීමෙන් අනතුරුව ඥාතීන් වෙත භාර දී ඇත. සිද්ධියට අදාල  සැකකරුවන් අත්අඩංගුවට ගැනීම සඳහා මුලතිව් පොලීසිය වැඩිදුර විමර්ශන සිදුකරනු ලබයි. \n",
    "URL": "https://www.gossiplankanews.com/2023/04/mulathiw-incident.html\n",
    "Category": "N/A",
    "comments": [
        {
            "comment": " 69 ලක්ෂයක් කරපු විනාශයක් , ගේ ඇතුලේ ඉන්නත් නැහැ . ",
            "likes": "+19"
        },
        {
            "comment": " 69 ලක්ෂෙ විනාශ කරේ නෑ. ඊට කලින් අය කරපු විනාශයට වන්දි ගෙවන්න සිදු උනා.ඉවසීම නැති කමයි ප්‍රධාන හේතුව.හොඳ නායකයෙක් අපට නැති උනා.. ",
            "likes": "-5"
        },
        {
            "comment": " දෙමළ මිනිස්සු ප්‍රමුඛත්වය දෙන්නෙ 1. Dowry, 2. Education, 3. Family, 4. Gold, 5. Health. ඒ නිසා රත්තරන් එකතුකරනවා.. ",
            "likes": "+6"
        },
        {
            "comment": " ඒ නිසයි ඔවුන් ඉතාමත් ඉදිරිව ගමන් කරණ්නෙ. My point is younger generation wastes their time on social media platforms without considering to learn English at least to communicate. How many SL's get stuck in other countries due to this? ",
            "likes": "+8"
        }
    ]
}