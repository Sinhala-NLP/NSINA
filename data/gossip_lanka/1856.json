{
    "Source": "https://www.gossiplankanews.com/",
    "Timestamp": "8/29/2019 11:36:00 AM",
    "Headline": "\nමිග් යානා ගනුදෙනුව ගැන හිටපු ගුවන් හමුදාපතිවරුන් දෙදෙනකු ඇතුළු ප්‍රබලයන්ගේ ප්‍රකාශ ගනී\n",
    "News Content": "\n\n\nමිග් යානා ගනුදෙනුවට අදාළව හිටපු ගුවන් හමුදාපතිවරුන් දෙදෙනකු වන රොෂාන් ගුණතිලක සහ ඩොනල්ඩ්\nපෙරේරා යන මහත්වරුන් ඇතුළු එයාර් වයිස් මාර්ෂල් තනතුරේ හමුදා නිලධාරීන් කිහිපදෙනකුගෙන් ප්‍රකාශ\nසටහන් කරගෙන ඇති බව මූල්‍ය අපරාධ විමර්ශන කොට්ඨාසය ඊයේ (27දා) කොළඹ කොටුව අධිකරණයට\nදැනුම් දුන්නේය.\n\nමිග් යානා ගනුදෙනුවට අදාළ නඩුව යළි කැඳවූ අවස්ථාවේ මූල්‍ය අපරාධ විමර්ශන කොට්ඨාසය එලෙස\nදැනුම් දුන්නේ කොළඹ කොටුව මහෙස්ත්‍රාත් රංග දිසානායක මහතා හමුවේ නඩුව කැඳවනු ලැබූ\nඅවස්ථාවේදීය. \n\nඔවුන්ගෙන් ලබාගත් ප්‍රකාශ අනුව මිග් යානා ගනුදෙනුව ගුවන් හමුදාව සහ යුක්රේන් මාෂ් සමාගම සමඟ\nසිදුවී ඇති බවද එයට තුන්වැනි පාර්ශ්වයක් ලෙස සිද්ධියේ සැකකරුවන් ලෙස නම් කර ඇති ඩී.එස්. එලායන්ස්\nනමැති සිංගප්පූරුවේ පිහිටි සමාගම සහ ටී.එස්.ලී යන සිංගප්පූරු ජාතිකයා සම්බන්ධ වී නොමැති බවට ඔවුන්\nප්‍රකාශ කළ බවද මිග් යානා ගිවිසුම කෙටුම්පත් කර ඇති විශ්‍රාමික එයාර් වයිස් මාෂල්වරයකු වන ලලිත්\nසමරවික්‍රම නමැති අයකුගෙන් ප්‍රකාශ සටහන් කරගත් බව මූල්‍ය අපරාධ කොට්ඨාසය අධිකරණයට දැනුම්\nදුන්නේය. ඔහු ප්‍රකාශ කරනු ලැබුවේද අදාළ ගනුදෙනුව අස්සන් කරනු ලැබුවේ\n\n\n\n\nගුවන් හමුදාව සහ\nයුක්රේන් මාෂ් නමැති සමාගම අතර වන බවද එයට තුන්වැනි පාර්ශ්වයක් ලෙස ඩී.එස්. එලායන්ස් යන\nසමාගම සහ ටී.එස්. ලී යන තැනැත්තා සම්බන්ධ වූ බවට දැනීමක් නොමැති බවට ප්‍රකාශ කර ඇති බවද\nමූල්‍ය අපරාධ විමර්ශන කොට්ඨාසය වෙනුවෙන් අධිකරණය හමුවේ කරුණු දැක්වූ මූල්‍ය අපරාධ විමර්ශන\nකොට්ඨාසයේ ප්‍රධාන පොලිස් පරීක්ෂක නිහාල් ප්‍රැන්සිස් මහතා අධිකරණය හමුවේ ප්‍රකාශ කර සිටියේය.\n\nමිග් යානා ගනුදෙනුවේ මුල් යෝජනාව සිද්ධියට අදාළව සැකකරුවකු ලෙස නම් කර ඇති හිටපු රුසියානු\nතානාපතිවරයා වන උදයංග වීරතුංග මහතා විසින් ගෙන ආ බව අදාළ ගුවන් හමුදා නිලධාරියා ප්‍රකාශ\nකළ බවද ප්‍රධාන පොලිස් පරීක්ෂකවරයා අධිකරණයට දන්වා සිටිනු ලැබිණි. \n\nගනුදෙනුව සම්බන්ධයෙන් පත් කළ ටෙන්ඩර් මණ්ඩලයේ සිටි සභාපතිවරයාගෙන් ප්‍රකාශයක් ලබාගත් බවද ඔහු\nප්‍රකාශ කරනු ලැබුවේද අදාළ ගනුදෙනුවට තුන්වැනි පාර්ශ්වයක් සම්බන්ධ වී නොමැති බවට වන බවද\nපොලිස් නිලධාරියා අධිකරණය හමුවේ ප්‍රකාශ කර සිටියේය.\n\nමිග් යානා ගනුදෙනුව සිදුවූ කාල වකවානුව තුළ හිටපු රුසියානු තානාපතිවරයාගේ මස්සිනා වන ලෙලුම්\nඉන්දික මනම්පෙරුම යන අයගේ බැංකු ගිණුමකට මිග් යානා ගනුදෙනුවට විදේශ පාර්ශ්වයන් ලෙස නීතිමය\nනොවන අයුරින් සම්බන්ධ වී ඇති ඩී.එස්. එලායන්ස් නමැති සමාගමෙන් සහ ටී.එස්. ලී යන සිංගප්පූරු\nජාතිකයාගේ ගිණුමකින් මුදල් ප්‍රේෂණය වී ඇති බවද ඒ පිළිබඳව විමර්ශනයන් සිදුකරමින් පවතින බවද\nප්‍රධාන පොලිස් පරීක්ෂකවරයා ප්‍රකාශ කරනු ලැබිණි.\n\nමිග් යානා ගනුදෙනුවට සම්බන්ධ වී ඇති පෙරගඩෙව් යන අයට ජාත්‍යන්තර පොලිසිය මඟින් 2019.07.10\nදින සිට 2024.07.10 දක්වා \n\n\n\n\nබල පැවැත්වෙන පරිදි රතු නිවේදනයන් නිකුත් කර ඇති බවද උදර්පන නීතිය\nයටතේ ශ්‍රී ලංකා රජය විසින් ජාත්‍යන්තර පොලිසියෙන් සිදු කළ ඉල්ලීමක් පරිදි අදාළ රතු නිවේදනය\nනිකුත් කර ඇති බවද ගනුදෙනුවට සම්බන්ධ වී ඇති ටී.එස්. ලී, එන්.ජී. ලෝකිම් යන දෙදෙනාටද ඔවුන්ට\nඑරෙහිව මේ වන විට නිකුත් කර ඇති නිල් නිවේදන, රතු නිවේදන බවට පරිවර්තනය කර රතු නිවේදන ලෙස\nනිකුත් කරන ලෙස ජාත්‍යන්තර පොලිසියෙන් ඉල්ලීමක් කර තිබෙන බවද ප්‍රධාන පොලිස් පරීක්ෂකවරයා\nඅධිකරණයට දන්වා සිටියේය.\n\n2006 වසරේදී ඉකුත් රජය සමයේ සිදුවී ඇතැයි කියන මිග් යානා ගනුදෙනුව හරහා රජයට ඩොලර් මිලියන\n7ක පාඩුවක් සිදු කළේ යැයි කියන සිද්ධියට අදාළව හිටපු රුසියානු තානාපති උදයංග වීරතුංග, ඉහත\nසඳහන් විදේශිකයන් පිරිස, ගුවන් හමුදා නිලධාරීන් කිහිපදෙනකු ඇතුළු සැකකරුවන් 6 දෙනකු සහ සමාගම්\nදෙකක් සැකකරුවන් ලෙස නම් කර ඇත.\n\nසිද්ධියට අදාළව පැමිණිල්ල මෙහෙයවන රජයේ අධිනීතිඥ උදාර කරුණාතිලක මහතා විදේශගත වීම මත අද\nදින අධිකරණයේ පෙනී නොසිටි අතර මූල්‍ය අපරාධ විමර්ශන කොට්ඨාසයේ ඉල්ලීම පරිදි සිද්ධියට අදාළව\nවැඩිදුර විමර්ශන පවත්වා වැඩිදුර වාර්තා කිරීමට මූල්‍ය අපරාධ විමර්ශන කොට්ඨාසය අධිකරණයෙන් දින\nඉල්ලා සිටි අතර ඒ අනුව කොටුව මහෙස්ත්‍රාත්වරයා ඒ සඳහා දින ලබාදෙමින් සිද්ධියට අදාළව නඩුව\nනොවැම්බර් 14 වැනිදා කැඳවන ලෙසට නියෝග කළේය.\n\nඒ අනුව නඩුව නොවැම්බර් 14 වැනිදා කැඳවීමට නියමිතය.\n\nඅමිල අබේරත්න \n\n",
    "URL": "https://www.gossiplankanews.com/2019/08/mig-business-investigation.html\n",
    "Category": "N/A",
    "comments": [
        {
            "comment": " චන්දෙ පහුවෙනකම් අපට නඩු අහනව බලන්න පුලුවන්...... \"සමා අමර එන්න නඩු අහන්වා බලන්න \" :D ",
            "likes": "+74"
        },
        {
            "comment": " ලංකාව වගේ පරණ කුණු අවුස්සන, ඒවා ඇවිස්සුවට කිසිම පියවරක් ගන්නේ නැති සහ එකම තැන පල් වන තවත් ඉන්න හිතෙන රටක් මේ ලෝකේ කොහේවත් නෑ අයියෝ.... ",
            "likes": "+55"
        },
        {
            "comment": " ලසන්ත වික්‍රමතුංග ලියපු පරණ පත්තර ටික හොයාගත්තනම් සේරම විස්තර තියෙනවා. ඒත් වහල්ලුන්ට ඒවා ප්‍රශ්න නෙමේ. හොරුන්ට චන්දෙ දෙන උන්ට කියල පාලනය වෙන එකම රට මේ සිරි ලන්තේ. ",
            "likes": "+5"
        },
        {
            "comment": " හරියට පේලි බෙදලා, ඡේද බෙදලා දාපල්ලකෝ....  කියවන්ඩ හිතෙන්නෙවත් නෑ... ",
            "likes": "+42"
        },
        {
            "comment": " මහ බැන්කු මන්කොල්ලෙ ගැන හොයන්නත් මෙ වගෙම උනන්දුවක් තිබ්බනම් නෙද. කාවද දන්නෙ නැ මෙයාල මෙ ගොනාට අන්දවන්න හදන්නෙ. ",
            "likes": "+32"
        },
        {
            "comment": " Chuti Malli,  My3 ge Comission Report eke 2008 indan Rajaye haa Mahabanku Vancha thiyenava. Okkoma Ekathuwa Bilion 1,000k kiyala My3 ma kivuva. Habyi kattiya kathakaranne 2015ta passe eva vitharayi. Hariyata hevvoth Kattiyatama apath ne.... ",
            "likes": "+2"
        },
        {
            "comment": " ජාතික ආරක්ෂාව මුවාවෙන් කළ මේ මහා කැත මුදල් වංචාවට දඬුවම් කිරීමට දරන අවංක ක්‍රියාමාර්ගයක්ද? නැත්නම් ඡන්දේ ළඟ නිසා රටවැසියා රවටන්න කරන උත්සාහයක්ද? ",
            "likes": "+27"
        },
        {
            "comment": " Option 2 ",
            "likes": "+13"
        },
        {
            "comment": " හොරු න් අල්ලන හොරු. මේ ඔක්කොම බොරු . ",
            "likes": "+14"
        },
        {
            "comment": " Why not question Gota about this.? ",
            "likes": "+3"
        },
        {
            "comment": " Ranil nedayanta kawadawath daduwam nokarana bawa ithihasaya saakki kiyai ",
            "likes": "+2"
        },
        {
            "comment": " Two cousins had stolen our money when buying these MIGS to SL. It's a shame. Now they are coming back to the power.????? ",
            "likes": "+2"
        },
        {
            "comment": " poddak inna, poddak inna, horakam gaena dhushsna gaena kathakaranna epa. oba rajadrohiyek wei. Anith kaaranawa, eyala balayata enna hadanne me janathawage illeema nisa. eyalata janadhipathi wenna kisima asawak nae. eyala balayata enne me rata surapurak koranna ",
            "likes": "0"
        },
        {
            "comment": " me wage minissu rawattana weda karanakota, ada rata paalanaya Karana aya gaena kalakirenawa. janathawta thawa thawat epa wenawa. ",
            "likes": "0"
        }
    ]
}