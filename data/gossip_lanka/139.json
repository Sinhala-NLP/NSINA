{
    "Source": "https://www.gossiplankanews.com/",
    "Timestamp": "9/29/2016 09:30:00 AM",
    "Headline": "\nමිනුවන්ගොඩ පාසලකින් ප්‍රාග් ඓතිහාසික පුරාවස්තු මතුවේ\n",
    "News Content": "\n\n\nමෙරට ප්‍රාග් ඓතිහාසික යුගයට අයත් වසර තුන් දහසකට වැඩි බවට අනුමාන කරන සුසාන භූමියක\nනෂ්ටාවශේෂ මිනුවන්ගොඩ දෙවලපොළ ආනන්ද  මහා විද්‍යාල භූමියේ සිදු කළ කැණිමකදී සොයා ගත් බව\nකැලණිය විශ්ව විද්‍යාලයේ පුරාවිද්‍යා අධ්‍යයන අංශයේ ජ්‍යෙෂ්ඨ කථිකාචාර්ය ආචාර්ය මංගල\nකටුගම්පොළ මහතා ඊයේ 28 පැවසීය..\n\nදෙවලපොළ පාසල් බිමේ ඉපැරණි සුසාන භූමියක් පැවති බවට ගම්වාසීන්  අතර පැවති තොරතුරක් මත කරනු\nලැබූ දැනුම් දීමක් අනුව පුරාවිද්‍යා අධ්‍යක්ෂ ජනරාල්වරයාගේ නිල අවසරය ඇතිව ජ්‍යෙෂ්ඨ\nකථිකාචාර්ය මංගල කටුගම්පළ මහතා කැලණිය විශ්වවිද්‍යාලයේ පර්යේෂණ හා ප්‍රකාශන අංශයේ\nමූල්‍යමය අනුග්‍රහය මත මෙම කැණීම් කටයුතු ආරම්භ කළේ පසුගිය 15 වැනිදාය.\n\n\n\n\n\nකැලණිය විශ්ව විද්‍යාලයේ ජ්‍යෙෂ්ඨ කථිකාචාර්ය ආචාරය චන්දිම බෝගහවත්ත පුරාවිද්‍යා පශ්චාත්\nඋපාධි ආයතනයේ ජ්‍යෙෂ්ඨ කථිකාචාර්ය රංජිත් බණ්ඩාර දිසානායක මහත්වරුන් ප්‍රමුඛ කණ්ඩායමක් මෙම\nකැණීම් කටයුතුවල යෙදී ඇත.\nදෙවලපොළ පාසලට ඇතුළු වන ප්‍රවේශ මාර්ගයේ කොටසක් මෙසේ කැණීම්වලට ලක් කිරීමේදී මැටි\nකුටීරවලින් නිමැවූ සුසාන භූම්ය පොළොව මට්ටම ආසන්නයේදීම හමුවී ඇත. පොළොවේ ඔරුවක් හැඩය ඇතිව\nමැටි ගසා සාදන ලද  බරණි තුළ මැටි මුට්ටි කිහිපයක අළු දමා තැන්පත් කර තිබියදී හමුවී තිබේ. කීප\nදෙනෙකුගේ දේහයන් දැවීමෙන් පසු ඉතිරිවූ අළු මෙම මුට්ටි තුළ ඇති බව විශ්වාස කෙරේ.\n\nමෙවැනි සුසාන භූමි දැකිය හැකි වන්නේ තෙත් කලාපයේ හා අන්තර් සංක්‍රාන්තික මධ්‍ය කලාපයේ බව\nආචාර්ය මංගල කටුගම්පොළ මහතා සඳහන් කළේය. මෙවැනි සුසාන භූමි උඩරංචමඩම, කලෝටුවාව \nප්‍රදේශයන්ගෙන් සොයා ගෙන ඇති බවත් ගස්පේ ප්‍රදේශයේ ඇති බවට වාර්තා වී ඇති බවත් කටුගම්පොළ\nමහතා කීය. දැනට හමුවී ඇති කොටස් භෞතික ලක්ෂණ අනුව වසර තුන් දහසකට වඩා පැරණි බවට අනුමාන\nකළ හැකි යැයිද මෙම පර්යේෂණය තුළින් විධිමත් කාල නිර්ණයක් තීරණය කිරීම, හමුවී ඇති අවශේෂ\nකොටස්වලින් එදා ජනතාව ජීවත්වූ අන්දම ඔවුන්ගේ චාරිත්‍ර වාරිත්‍ර, සංස්කෘතික ලක්ෂණ හා සමාජීය\nපසුබිම හෙළිකරගැනීමට හැකි වෙතැයිද කටුගම්පොළ මහතා සඳහන් කළේය.\nලැබී ඇති අඟුරු සාම්පල් විශ්ලේෂණය කිරීමෙන් කාල නිර්ණය කිරීමත් වළං කටුවලින් එදා මිනිසා ගේ\nසංස්කෘතික හා සාමාජීය ලක්ෂණ අනාවරණය කර ගැනීමටත් ඔවුන්ගේ අවමගුල් චාරිත්‍ර පිළිබඳව හෙළි කර\nගැනීමටත් අපේක්ෂා කෙරෙන අතර තවදුරටත් කැණීම් කටයුතු සිදු කෙරෙමින් පවතී.\n\n\n\n\n\n\n",
    "URL": "https://www.gossiplankanews.com/2016/09/minuwangoda-historical-findings.html\n",
    "Category": "N/A",
    "comments": [
        {
            "comment": " තව අවුරුදු දාහකින් විතර ලසන්තගෙයි, තාජුඩීන්ගෙයි වලවල් හාරලා තීරනය කරයි, ඉතිහාසයේ වලලපු මිනි යලි යලිත් ගොඩ අරගෙන පුද සත්කාර කරලා තියෙනවා කියලා. ",
            "likes": "+268"
        },
        {
            "comment": " Patta comment eka ban ",
            "likes": "+50"
        },
        {
            "comment": " පට්ට කතාව හරමානියො. ",
            "likes": "+18"
        },
        {
            "comment": " සීගිරිය පැත්තෙ මගෙ යාලුවෙක් කෙහෙල් වලක් කපන කොට සියවස් ගණාවක් පැරණි බෙසියර් එකක් හම්බ වෙලා .... අර සීගිරි අප්සරාවෝ ගලවල හිටං විසිකරපු එකක්ද කොහෙද . මං කිව්වා පුච්චල දාහන් කියල . අපේ ජනාධිපති තුමාට මාට්ටු උනා නං එහෙම හිටං අපේ එකාට මඩු වලිගෙන් තලනවා ෂුවර් .... ",
            "likes": "+79"
        },
        {
            "comment": " මෙවැනි පුරාවස්තු ආරක්ෂා කීරීමට රජය උනන්දුවෙන් කටයුතු කරන්න ඕනේ. ඒවගේම ජනතාවගේ සහයත් ඕනේ වෙනවා ",
            "likes": "+45"
        },
        {
            "comment": " හැබෑට... උඹ කියනකං අපිට ඔය ටික තේරුනේ නෑනේ... ",
            "likes": "+60"
        },
        {
            "comment": " පුදුමයි සජියට ඉව වැටුනේ නැති එක. ",
            "likes": "+22"
        },
        {
            "comment": " ape rate urumayan kochara dan natuwa winasa wela yanawa da , uthuru nagenahria patte thambi winasakaranawa , mehe nidan horu winasa karanawa tawa tika kale kin dala da maligawa witharai thuru wenne ",
            "likes": "+10"
        },
        {
            "comment": " ලංකාවේ දැන් ඔක්කොම කරන්නේ මිනි හාරන එක විතරයි වගේ. ඉන්න එවුන් ටිකට කාලඇදල ඉන්න පුළුවන් යටගිය තාක්ෂනයක්වත් ගොඩගන්න උත්සහකලොත් නරකද මිනි හාර හාර ඉන්නවට වඩා ? ",
            "likes": "+7"
        },
        {
            "comment": " අවුරුදු තුන්දාහක් පැරණි සුසාන භූමියක් බිම්මට්ටමෙන් හමුවීම තමයි පුදුමේ. අනුරාදපුර පොල්ලොන්නරුව වගේ රාජධානි වල නටබුන් හොයන්නත් අඩි ගානක් හාරන්න වුනා. අවුරුදු තුන්දාහකට භුමියේ කිසිම වෙනසක් වෙලා නැහැ වගේ. ",
            "likes": "+6"
        },
        {
            "comment": " Kohomath Samahara Iskola Thiyenawa Prag Ehihasa Yugeta Ayath. ",
            "likes": "+3"
        },
        {
            "comment": " රටකට ජාතියකට වැදගත් සොයා ගැනීමක් කරපු වෙලාවක, අඩුම තරමේ ඒක අගය කරලා එකම කොමෙන්ට් එකක්වත් දාන්න, අව්වේ කැනීම් කරපු අයව අගය කරන්න එක වචනයක් වත් දාන්න කවුරුවත් උනන්දු වෙලා නෑ. දේශපාලනේ හැම එකකටම ගාවගෙන බුරන උදවිය විතරය් මේකට කොමෙන්ට් දාන්නේ. දේශපාලනය පක්ෂ බෙදා වලින් තොරව ජාතික වගකීම ඉටු කරන බොහෝ පිරිසක් තාම ඉන්නවා ",
            "likes": "0"
        },
        {
            "comment": " 30 --> 300 --> 3000 --> 30000 ???????? ",
            "likes": "-8"
        },
        {
            "comment": " gon part ",
            "likes": "-11"
        },
        {
            "comment": " අනේ ප්‍රාග් ඉතිහාසේ... ",
            "likes": "-23"
        }
    ]
}