{
    "Source": "https://www.gossiplankanews.com/",
    "Timestamp": "6/28/2021 04:00:00 PM",
    "Headline": "\nතාත්තා බයිට් කකා ඉද්දී දරු දෙදෙනා මාඔයට වැටී මියගිහින්  \n",
    "News Content": "\nළමයි එක්ක ඔයට ගිය බෑනා උණ පඳුරක්  යට බයිට් කකා ඉන්න කොට නින්ද ගිහින් තියෙනවා. ඇහැරිලා බලද්දි ළමයි දෙන්නා දකින්න ලැබුණේ නැති නිසා කාටවත් නොකියා ගෙදර ඇවිත් තියෙනවා යැයි තම පියා සමග මාඔයේ දිය නෑමට ගිය නවය සහ පස් හැවිරිදි දරුවන් දෙදෙනා මාඔයේ ගිලී මිය යාමේ සිද්ධිය සම්බන්ධයෙන් දරුවගේ  කිරි අම්මා වන ඩී.ඒ. සෝමාවතී මහත්මිය පැවසුවාය.  මෙසේ දියේ ගිලීමෙන් මියගොස් ඇත්තේ රඹුක්කන වැලිකන්ද පදිංචිව සිටි අදීෂ නෙතුමිණී විජේසූරිය නමැති 9 හැවිරිදි දරුවකු සහ ගගුලි නිම්සරා විජේම්සුරිය නමැති 5 හැවිරිදි දැරියකි. වැඩිමහල් දරුවා වූ අදීශ නෙතුමිණ වැලිකන්ද කනිටු විදුහලේ 4 වැනි ශ්‍රේණියේ ඉගෙනුම ලබමින් සිටි අතර බාල දරුවා වූ ගගුලි නිම්සරා ලබන වසරේ දී එම විදුහලේ 1 ශ්‍රේණියට ඇතුළත් කිරීමට නියමිතව සිටියාය. ඔවුන්ගේ පියා නිවෙසට සැතපුමක් පමණ දුරින් පිහිටි මා ඔයේ බොලගම මංකඩට දිය නෑමට දරුවන් දෙදෙනා සිය යතුරු පැදියෙන් කැඳවා ගෙන ගොස් ඇති අතර ඊට ටික වේලාවකට පසුව නිවසට ආපසු පැමිණ ඇති ඔහු දරුවන් දෙදෙනා නිවසට පැමිණිය ද යන්න විමසා ඇත. එයින් කලබලයට පත් බිරිය ඔවුන් දෙදෙනා නිවෙසට නොපැමිණි බව පවසා දරුවන් සෙවීමට සැමියා සමග යතුරු පැදියෙන්ම මාඔයේ ඔවුන් දිය නෑ ස්ථානයට ගොස් ඇතත් දරුවන් දෙදෙනා අතුරුදන් වී ඇති බව දුටු බිරිය කෑගැසීම ඇසී එතැනට එක් වූ අවට ජනතාව දරුවන් සෙවීමට පටන් ගෙන තිබේ. \n \n  \nප්‍රදේශයම කම්පා කරමින් ඇති වූ මෙම සිද්ධිය ගැන තොරතුරු සොයා ගැනීමට වැලිකන්දේ පිහිටි ඔහුගේ නිවෙසට යන විට  එම දරුවන්ගේ මව වූ ඇන්.ජී. බණ්ඩාර  මැණිකේ 41 මහත්මිය දියේ ගිලී මියගොස් සිටි කලින් දින සවස සොයාගත් තම පුතුන්ගේ සිරුර රැගෙන ඒම සඳහා කෑගල්ල මහ රෝහලේ මෘත ශරීරාගාරයට ගොස් සිටි අතර නිවසේ සිටි කිරි අම්මා වන ඩී.ඒ. සෝමාවතී 71 මහත්මිය මෙසේ කීවාය.මියගොස් ඇත්තේ මගේ දුවගේ දරුවන් දෙදෙනායි. මමත් පදිංචිව ඉන්නේ දුවගේ ගෙදරමයි. පසුගිය සිකුරාදා දහවල් එක හමාරට විතර ගෙදර ආපු බෑනා දරුවන් දෙන්නට මා ඔයේ දියනාන්න යන කතා කළා. වෙනදා ළමයි දෙන්නා නාන්නේ ගෙදරින්මයි. දුවත් මමත් දෙන්නාම එයට විරුද්ධ වුණා. ඒත් බෑනා දරුවෝ දෙන්නා මෝටර් සයිකලයේ නංවාගෙන පිටත්ව ගියා. ඊට ටික වේලාවකට පස්සේ ළමයින්ට දෙන්නාගේ ඇඳුම් ටිකත් අරගෙන ගෙදර ආපු බෑනා දරුවන් ගෙදර ආවාද කියලා ඇසුවා. අපි ආවේ නෑ කිව්වට පස්සේ  බයිසිකලය ආපහු හරවා ගෙන යන්න හදද්දී  දුවත් ඒකේ නැගලා ගියා. දුව ගිහින් ඔය ළඟ හොයලා බලන කොට දරුවන් දෙන්න දකින්න නැති නිසා කෑ ගහදී අවට මිනිස්සු එතැන්ට එක්රැස් වෙලා තියෙනවා. එතකොට බෑනා දරුවන් හොයන්න කියලා ඔයට පැනලා තියෙනවා. බෑනාත් ගිලෙනවා දැකපු කීපදෙනෙක් එයා පැනලා ද බේරාගෙන ගොඩට ගෙනත් තියෙනවා. ළමයි එක්ක ඔයට ගිය බෑනා උණ පඳුරක් යට බයිට් කකා ඉන්නකොට නින්ද ගිහින් තියෙනවා.\n \n  \nඇහැරිලා බලන කොට ළමයි දෙන්නා දකින්න ලැබුණේ නැති නිසා කාටවත් නොකියා ගෙදර ඇවිදින් තියෙනවා. මාඔයේ දියේ ගිලී මියගිය පිරිමි දරුවාගේ සිරුර එදින සිකුරාදා දින සවස 4.00ට පමණ සොයාගත් අතර, ගැහැනු දරුවාගේ සිරුර සොයා ගැනීම සඳහා පොලිසියේ හා නාවුක හමුදාවේ කිමිඳුම් කණ්ඩායම් එක්ව සිදුකළ අතර, ගැහැනු දරුවාගේ සිරුර සෙනසුරාදා දින සවස 5.00ට පමණ සිද්ධිය වූ ස්ථානයේ සිට කිලෝමීටරයක් පමණ දුරින් වූ යෝදගම ප්‍රදේශයේ දී ප්‍රදේශවාසීන් විසින් සොයා ගනු ලැබීය. මියගිය දරුවාගේ පියා පොලිසියේ පොලිස් බාරයට ගැනීම සම්බන්ධයෙන් රඹුක්කන පොලිස් ස්ථානාධිපති ප්‍රධාන පොලිස් පරික්ෂක මැරකම් ප්ලේට් මහතාගෙන් කළ විමසීමේ දී කියා සිටියේ ඔහුගේ ජීවිත ආරක්ෂාව සඳහා පොලිසියට රැගෙන ආ බවත් දරුවන්ගේ සිරුරු දෙකම සොයාගත් පසු ඔහු ආපසු යැවීමට කටයුතු කළ බවත්ය. - කරුණාරත්න අතුකෝරාල - \n",
    "URL": "https://www.gossiplankanews.com/2021/06/maa-oya-incident.html\n",
    "Category": "N/A",
    "comments": [
        {
            "comment": " මේ මිනිහට විරුද්ධව නීතිය ක්‍රියාත්මක වෙන්නෙ නැද්ද? බාල වයස්කාර දරුවන් දෙදෙනෙකුගේ ආරක්ෂාව නොසලකා හැර අවදානමට පත් කිරීම වෙනුවෙන්???? අනික් අතට සැකයකුත් එනව, වෙනද ගෙදරින් නාන ළමයි බලෙන්ම එක්ක ගිහින් ගඟ ළඟ තියල නිදාගන්න??? රඹුක්කන පොලිසියෙ ඉන්නෙ අඩු මාසෙ එවුන්ද??? මේකෙ අමුත්තක් දැනෙන්නෙම නැද්ද??? මේ සැමියා බිරිඳ අතර මොන වගේ ප්‍රශ්න තිබ්බද, මිනිහට පවුලෙන් නිදහස් වෙන්න ඕන කමක් තිබ්බද කියල හොයල බලන්න වෙයි. ",
            "likes": "+137"
        },
        {
            "comment": " බයිට් කකා ඉදල නෙවෙර් හොදටම බීල. බේබදු කම මොන තරම් පිරිහිමක්ද පේනවද. අනිත් අතට වගකීමක් දරන් නැති මිනිස්සු. ලමයි පේන්න උන්නෙ නැ කියලසද්ද නැතුව ගෙදර ඇවිත්. අපි අනුන්ගෙ බයික් එකක් අරන් ආවත් කොයි තරම් රකිනව ද. බීමත් කම මිනිස්සුන්ට මිනිස්කම නැති කරනව. ",
            "likes": "+84"
        },
        {
            "comment": " ඒ වුනාට අපි සිංහල බෞද්ධ රටක් නේ. ",
            "likes": "+7"
        },
        {
            "comment": " Meka ganja gahanta ethi maye hithe. Beepuwahama kalpanawa honday ne (samaharakta nam melo sihiyak ne, eka wenama kathawak). ",
            "likes": "0"
        },
        {
            "comment": " Maha jaathiye hela paane beela. Haminenz maha jathiya ",
            "likes": "0"
        },
        {
            "comment": " ඔබ පවසා ඇති දේ හරියටම හරි ..අපරාධයක් වෙන්න හිතා මතා ඉඩ හැරීමත් අපරාධයක් ! බයිට් කනකොට නින්ද යනව ඇහුවමයි...මේ යකාව සැකපිට අත්අඩංගුවට අරගෙන ප්‍රශ්න කරන්න ඕන පොලිසිය ! ",
            "likes": "+57"
        },
        {
            "comment": " මගෙ කොල්ල කාමරේ නිදිකෙරව්වාමත් කීප සැරයක් ගිහින් බලල එනව.මුන් ළමයින්ව ගග ගාව අතෑරල බයිට් කකා නිදා ගන්නව.. නොදෝකිං.. ",
            "likes": "+41"
        },
        {
            "comment": " හරි ශෝක් පියා... අනේ අනිච්චං ",
            "likes": "+36"
        },
        {
            "comment": " නින්ද යෑම මිනිිස් ස්භාවයක්, නමුුත් තමන්ගේ වග කීම ඉටුකර නැහැ. එය බරපතල වරදක්. ",
            "likes": "+28"
        },
        {
            "comment": " bite kama dewa gathiyak ",
            "likes": "+2"
        },
        {
            "comment": " සිද්ධි පරස්පරයි... 1.ගෙදරින් නාන ලමයි මවගේ අකමැත්ත මත එකවර ගඟේ නෑමට ගෙන යාම 2.මෙතරම්.කුඩා ලමයින් දෙදෙනෙක් ගැන සොයා බැලීමකින් තොරව පියාගේ බයිට් කෑම 3.ගහක් යට නින්ද යාම 4.නැගිට බලද්දි දරුවන් නැති බව පෙනීම 5.මෝර්ට සයිකලයෙන් ගියා නම් ගෙදරට පයින් යා නොහැකි දුරකට ලමයින් ගෙන ආ බව දැන දැනම ලමයි ගෙදර ආවාදැයි සොයන්නට යාම .එයත් ගඟ අවට නොසොයා.....🤔🤔🤔🤔🤔 ",
            "likes": "+26"
        },
        {
            "comment": " ඈයකෝ උඹ රහස් පරීක්ශකයෙක්ද ???😂😂හැබැයි ඇත්ත කතාව ",
            "likes": "+11"
        },
        {
            "comment": " බයිට් කද්දී නින්ද යනවා කියලා ඇහුවමයි කෙල්ලගේ වෛද්‍ය පරීක්ෂණය කූත් කළොත් හොඳ නැද්ද ? ",
            "likes": "+26"
        },
        {
            "comment": " bait kanne boddi, ai bonawa kiuue naththe? ",
            "likes": "+10"
        },
        {
            "comment": " Mu daruwo marala, kalakanniya ",
            "likes": "+9"
        },
        {
            "comment": " මූ ද තාත්තා??? බේබද්දාගේ කොන්ඩේ ලෝක රූප සුන්දරීගේ වාගේ ",
            "likes": "+8"
        },
        {
            "comment": " Useless fellow got a fatherhood . ",
            "likes": "+7"
        },
        {
            "comment": " 😢😢😢😢😢 ආදරණීය තාත්තා කෙනෙක් 🤔🤔🤔😢😢😢😢 ",
            "likes": "-6"
        },
        {
            "comment": " අහිංසක දරුවෝ දෙන්නා අමතක කරලා කොහොම නින්ද ගියාද 😢😢😢😢😢😢😢😢😢😢😢😢 කාලකණ්ණි කියන්නේ මේ වගේ උන්ට තමා ",
            "likes": "+1"
        }
    ]
}