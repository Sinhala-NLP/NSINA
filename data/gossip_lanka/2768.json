{
    "Source": "https://www.gossiplankanews.com/",
    "Timestamp": "3/31/2021 08:32:00 AM",
    "Headline": "\nපිළිකාකාරක තෙල් ගෙනා සමාගමක පොල්තෙල් බවුසර් 2ක් දංකොටුවේ හංගලා\n",
    "News Content": "\nශ්‍රී ලංකා ප්‍රමිති ආයතනයේ නිර්දේශයෙන් තොරව මුදානොහරින ලෙසට රේගුව මගින් ​කොන්දේසි පනවා තිබූ ආනයනික පොල්තෙල් බවුසර් දෙකක් දංකොටුව ප්‍රදේශයේ පොල්තෙල් මෝලකට අයත් ඉඩමක සඟවා තිබියදී අත්අඩංගුවට ගෙන ඇත. \n \n  \nදංකොටුව පොලිසිය පෙරේදා (29 වැනිදා) මෙම වැටලීම කර තිබේ. මෙම පොල්තෙල් වත්තල, එඩේරමුල්ල ලිපිනයේ පදිංචි නන්දන ජයසිංහ යන අයට අයත් එදිරිසිංහ එඩිබල් ඔයිල් ආයතනයට රේගුව මගින් නිදහස් කර ඇත්තේ ශ්‍රී ලංකා ප්‍රමිති ආයතනය පරීක්ෂා කර මිනිස් පරි​භෝජනයට සුදුසු බවට නිර්දේශ ලැබීමෙන් අනතුරුව වෙළෙඳපොළට නිකුත් කළ යුතු බවට වන කොන්දේසියක් පනවමිනි.නමුත් එම කොන්දේසිය කඩකරමින් අදාළ ආයතනය මෙම පොල්තෙල් තොගය අඩංගු බවුසර් දෙක පසුගිය 25 වැනිදා දංකොටුව ප්‍රදේශයට ගෙනැවිත් ඇතැයි පොලිසිය කියයි. එදින සිට 29 වැනිදා දක්වා මෙසේ සඟවා තබා ඇත.පොලිස් භාරයට ගෙන ඇති තෙල් තොගය රාගම ප්‍රදේශයේ සිට දංකොටුවට ගෙන ආ බව කියන රියැදුරන් දෙදෙනකුද පොලිසිය මගින් අත්අඩංගුවට ගෙන තිබේ. ඔවුන් රාගම සහ මොරගොල්ලාගම පදිංචිකරුවන්ය.පොලිස් භාරයට ගත් තෙල් ලීටර් පනස්පන්දහසක් වන මෙම තෙල් තොගය සහිත බවුසර් දෙක රේගු නිවාරණ ඒකකයට භාරදීමට කටයුතු කර ඇත.ජුඩ් සමන්ත -පුත්තලම\n",
    "URL": "https://www.gossiplankanews.com/2021/03/fraud-coconut-oil.html\n",
    "Category": "N/A",
    "comments": [
        {
            "comment": " මේක අන්තිමට වෙන්නේ driver ලා දෙන්නා හිරේ යනවා පොල්තෙල් ගෙනාපු උන් නිදහස් වෙනවා හරි සරලයි ",
            "likes": "+59"
        },
        {
            "comment": " ඔන්න මං කඩ වලට බෙදාහරිනවා, හැබැයි මිනිසුන්ට විකුනන්න බෑ හොඳේ, ",
            "likes": "+26"
        },
        {
            "comment": " සර්ට 20 තියනවා,‌‌ කමල් සර්ට ඇප් එක තියනවා, සවේන්ද්‍ර සර්ට ඩ්‍රෝන තාක්ෂණය තියනවා. ඒකරලත් කැළෑ කැපිලා මහ රෑස්ස ගස් බිමට වැටෙනවා,විස පොල්තෙල් රටට ඇවිල්ලා රටපුරා බෙදාහැරෙනවා, පස් කපනවා වැලි ගොඩදානවා. මේ දේ වලදිත් ජාතික ආරකෂාවම තමා අනතුරට පත් වන්නේ..සහරාන්ලාගේ බෝමබ වැදිලා මැරුනත්,හුස්ම ගන්න ඔක්සිජන් නැතිව මැරුනත්,විස පොල්තෙල් කැවිලා මැරුනත් අපට නම් එකයි. එකෝ මේ අය වැඩ බැරි ටාසන්ලා..එහෙම නැත්නම් හොරැ සමග හෙළුවෙන්. ",
            "likes": "+30"
        },
        {
            "comment": " ලංකාවේ ඉන්නෙම මේ වගේ බල්ලෝ විතරයි ",
            "likes": "+23"
        },
        {
            "comment": " මිනීමරු බිස්නස් කාරයෝ සල්ලි හම්බකරන්න වස තියෙන ආහාර ද්‍රව්‍ය විකුණනවා. අපි සල්ලි දීල ඒ වස අරගෙන කාල මැරෙනවා. ",
            "likes": "+22"
        },
        {
            "comment": " රේගුව මගින් නිදහස් කර ඇත්තේ ශ්‍රී ලංකා ප්‍රමිති ආයතනය පරීක්ෂා කර මිනිස් පරි​භෝජනයට සුදුසු බවට නිර්දේශ ලැබීමෙන් අනතුරුව වෙළෙඳපොළට නිකුත් කළ යුතු බවට වන කොන්දේසියක් පනවමිනි.  Custom eken thanai nidahas wela avilla thiyenne pagawa deela ",
            "likes": "+15"
        }
    ]
}