{
    "Source": "https://www.gossiplankanews.com/",
    "Timestamp": "12/06/2023 12:51:00 PM",
    "Headline": "\nඅල්ලපු කාමරේ ලාංකිකයාගේ පිහිපහරින් දකුණු කොරියාවේ නවාතැනේදී මියගිය චතුරංග\n",
    "News Content": "\nදකුණු කොරියාවේ සේවයට ගොස් සිටි ශ්‍රී ලාංකික තරුණයකු ඔහු සමඟ සිටි තවත් ශ්‍රී ලාංකිකයකුගේ පිහි පහරකින් ඝාතනය කරනු ලැබ තිබේ. ඉකුත් ඉරුදින (3) අලුයම් කාලයේදී මේ මිනී මැරුම සිදුව ඇත.මෙලෙස මරණයට පත්ව ඇත්තේ කැරැත්තවල, නුගපේ, පමුණුගම පදිංචි බී.කේ. ෂෙනිත් දුලාජ් චතුරංග නමැති 29 හැවිරිදි විවාහක එක් දරු පියෙකි.මේ ඛේදජනක පුවත අසා චතුරංගගේ ආදරණීය බිරිය, වයස අවුරුදු 1යි මාස 2ක් වයසැති ශෙනුදි මිරායා දියණිය සමඟ චතුරංගගේ මව හා පියාද අතිශය කම්පනයට පත්ව තිබේ.. සිය ස්වාමිපුරුෂයාගේ අනපේක්ෂිත වියෝව දරාගැනීමට නොහැකිවූ බී.ජී. මෙලනි වාසනා (26) ආයාසයෙන් සිද්ධිය මෙසේ විස්තර කළාය:“මමයි චතුරංගයි මීට වසර තුනකට පමණ ඉහතදී තමයි විවාහ වුණේ. චතුරංග තමයි මගේ ජීවිතය. එයා අවුරුදු දෙක හමාරක් ජපානයේ සේවය කෙරුවා. චතුරංග එයාගේ තාත්තට අම්මට හරිම ආදරෙයි. එයා ජපානයේ ඉඳලා ලංකාවට ආවේ තාත්තා අසනීප වුණ නිසයි. ඒ ඇවිත් තාත්තගේ එළවළු ව්‍යාපාරයට උදවු කරමින් හිටියේ.   අපේ පුංචි දුව අපට ලැබිලා අවුරුද්දක් විතර යද්දී අපි හැමෝගෙම අනාගතය සැපවත් කරන්න හිතාගෙන තමයි එයා මේ අවුරුද්දේ අගෝස්තු මාසයේ 19 වැනිදා කොරියාවේ රස්සාවට ගියේ. එයා එහි වෙල්ඩර් කෙනෙක් විදියට තමයි සේවය කෙරුවේ. කොරියාවේ මොප්පෝ ප්‍රදේශයේ එයාගේ කාමරයේ එයයි තවත් ළමයි දෙන්නෙකුයි ඉන්නවා. අල්ලපු කාමරයේ තවත් දෙන්නෙක් ඉඳලා තියෙනවා. ඒ දෙන්නගෙන් එක්කෙනෙක් නිතරම බීලා ඇවිත් චතුරංග එක්ක ආරවුල් ඇති කරගන්නවා කියලා එයා මට කිහිප වරක්ම කියලා තිබුණා. එයා එහෙ ඉන්න එයාගෙ ඒජන්තවරයාටත් කියලා තිබ්බා ඉන්න තැන කරදරයි, වෙනත් තැනක් හොයල දෙන්න කියලා. ගිය ඉරිදා රෑ මාත් එක්ක කතා කරද්දීත් චතුරංග කිවුවෙ අල්ලපු කාමරේ ඉන්න අරුණ මනෝජ් කියන කෙනාගෙන් කරදරයි කියලා. මම කිවුවා ඔයා ඔයාගේ පාඩුවේ ඉන්න, කතාවට යන්න එපා කියලා. එහෙම මම කිවුවට පස්සේ චතුරංග නිදාගන්න යනවා කියලා ෆෝන් එක තිබ්බා. එයා නිදාගෙන ඉද්දී තමයි අල්ලපු කාමරේ හිටපු කෙනා ඇවිත් පිහියකින් පපුවට ඇනලා තියෙන්නේ. චතුරංගගෙ කාමරේ එයත් එක්ක ඉන්න යාළුවෙක් එයාගේ ගෙදරට කතා කරලා මේ බව කියලා තිබ්බා. ඒ ගෙදර අය ඇවිත් තමයි අපට මේ දරාගන්න බැරි කතාව කිවුවෙ. එයා නිඳාගෙන ඉද්දී පිහියෙන් පපුවට ඇන්නට පස්සේ එක පාරටම නැඟිටලා මට පිහියෙන් ඇන්නා කියලා එතනම වැටිලා තියෙනවා. මගේ චතුරංග කාත් එක්කත් හොඳින් ආශ්‍රය කරපු කෙනෙක්. එයාට මේ වගේ දෙයක් වුණා කියලා කොහොමද විශ්වාස කරන්නේ…“අපි විදේශ සේවා නියුක්ති කාර්යාංශයට (4 දා) ගියා එතකොට තමයි ඒ රටේ ඉඳලා ෆැක්ස් එකක් එතෙන්ට ආවේ චතුරංගට පිහියකින් ඇනලා නැති වෙලා කියලා. චතුරංගට පිහියෙන් ඇනපු කෙනා එරට පොලිසිය මඟින් අත්අඩංගුවට අරගෙන කියලා කියනවා. ඉස්සරහට දැන් අපි මොනවා කරන්නද කියලා මට තේරෙන්නේ නෑ.”ජා-ඇළ – ප්‍රසංග පෙරේරා     \n",
    "URL": "https://www.gossiplankanews.com/2023/12/south-korea-chathuranga-death.html\n",
    "Category": "N/A",
    "comments": [
        {
            "comment": " Loke Koi Ratakata Giyath LANKAWE ungen parissanwenna kiyanne Ekai ",
            "likes": "+137"
        },
        {
            "comment": " ලන්කාවේ උන්ගෙන් නෙවෙයිබන් ලන්කාවේ සින්හල උන්ගෙන් පරිස්සම් වෙන්න කියපන්. බේබදුකම, ඉරිසියාව, තිරිසන්ගතිය, හැමදෙයකින්ම නො.1 ",
            "likes": "+177"
        },
        {
            "comment": " ow ithin muslim, demala ewun kelinma 300k 400k eka paara marala yanawanee  :D ",
            "likes": "-19"
        },
        {
            "comment": " ආයෙත් අහලා.ටික කාලයක් යනකොට ලංකාවේ උන් හිතන්නේ අපි ආවේ උන්ගේ pastport එකෙන් කියලා ",
            "likes": "+49"
        },
        {
            "comment": " පිටරටකදී ලංකාවේ අය ආශ්‍රය කරන්න එපා. පුළුවන් තරම් මග අරින්න. කෙටියෙන්ම එච්චරයි. හොඳ මිනිහෙක්, දෙන්නෙක් ඉන්න පුළුවන් බොහොම කලාතුරකින්...!  නිවන් සුව ලැබේවා සහෝදරයා ",
            "likes": "+99"
        },
        {
            "comment": " True ",
            "likes": "+2"
        },
        {
            "comment": " පිටරටවලට ගියාම ඉතින් වියදම් අඩුකරගන්න ඕන නිසා අපේ මිනිස්සු ඵක ගෙදර පවුල් කීපයක් හෝ කට්ටියක් ඵකතුවෙලා ඵක ගෙයක් අරගෙන කුලිය බෙදාගෙන කෑමබීම උයාගෙන කාලා බීලා ජීවත්වෙන ඵක සාමාන්‍ය දෙයක්.නමුත් ඉතින් තමන්ගේ චරිතයට කිසිසේත්ම නොගැලපෙන චරිත එකතුවීම නිසා නොමනා දේවල් සිදුවෙන සම්භාවිතාවය වැඩියි.ඇත්තටම දුකයි.විශේෂයෙන් අපේ කෑදර බීමත්කම තමයි ශ්‍රි ලාංකික ජනතාවගේ පරිහානිය.සොයුර ඔබට නිවන්සුව ලැබේවා! ",
            "likes": "+48"
        },
        {
            "comment": " අපේ උන් යන යන තැන ගූ කරනවා ",
            "likes": "+44"
        },
        {
            "comment": " The best advice I can give to anyone in overseas in any country is just simply avoid or keep a distance from Sri Lankans especially from under educated folks. I'm not insulting but your life is important to you and your significants more than anyone. Under educated folks can't work responsibly in most of the time so better keep that in your mind for your safety. ",
            "likes": "+41"
        },
        {
            "comment": " Perfectly said. Best advice ever for people work way from family either in or outside the motherland. ",
            "likes": "+1"
        },
        {
            "comment": " අනේ අම්මේ අපේ ලංකාවේ උන් නම් ",
            "likes": "+39"
        },
        {
            "comment": " කලකන්නී කොහෙත් ඉන්නවා. ",
            "likes": "+32"
        },
        {
            "comment": " මම නම් ලන්කාවෙ එකෙක් දැක්කොත් ඉන්දියාවෙන් ආව වගේ රඟපානව ",
            "likes": "+19"
        },
        {
            "comment": " kalanne ballek... pau daru paulak iwarai... ",
            "likes": "+13"
        },
        {
            "comment": " ලංකාවේ එවුන් නම් හරිම කරැමයක්. බොන්න ගියාම වගේම කන්න ගියාමත් මල පෙරේතයෝ. ගොඩක් වෙලාවට අනුන්ගෙන් කන්න බොන්නමයි බලන්නේ. අනික කුපාඩිකම. ඒවාට නොයා ඉන්නවා නම් උංව බුලි කරනවා. අනික කෙනෙක්ගේ නින්දට බාධා නොවන විදිහට හැසිරෙන්න දන්නේ නැහැ. අනිත් කෙනාගේ ප්‍රයිවසි එක සතේකට මායිම් කරන්නේ නැහැ. හරිම කරදරයක්. කලාතුරකින් තමයි ලංකාවෙ කියලා මනුස්සයෙක් හම්බ වෙන්නේ. ",
            "likes": "+2"
        },
        {
            "comment": " ලංකාවේ සිංහල එවුන් ගැන නම් කියලා වැඩක් නැහැ ",
            "likes": "0"
        },
        {
            "comment": " බේබදුකම උගත් නූගත් දුප්පත් පොහොසත් හෙළ යක්ක උරුමයක් ",
            "likes": "-1"
        }
    ]
}