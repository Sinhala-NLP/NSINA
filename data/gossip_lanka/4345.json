{
    "Source": "https://www.gossiplankanews.com/",
    "Timestamp": "10/28/2023 02:00:00 PM",
    "Headline": "\nලයිසන් නැතිව බයික් පැද්ද සුද්දා ගාලු කොටුවේදී අත්අඩංගුවට\n",
    "News Content": "\nමෙරට මහා මාර්ගවල ධාවනය සඳහා වලංගු රියැදුරු බලපත්‍රයක් සහ ආදායම් බලපත්‍රය ද ආරක්ෂිත හිස් වැසුමක් ද නොමැතිව යතුරු පැදියක් ධාවනය කිරීම සම්බන්ධයෙන් වරදකරු වූ විදේශිකයකුට ගාල්ල අතිරේක මහේස්ත්‍රාක් ලක්මිණි විදානගමගේ මහත්මිය රුපියල් 35,000ක දඩයක් ද යතුරුපැදිය සේවයේ යෙදවීම සම්බන්ධයෙන් එහි අයිතිකාර කාන්තාවට රුපියල් 25,000ක දඩයක් ද නියම කළාය.  මෙසේ දඩ නියම වූයේ W. Douro Euan Edward නමැති එංගලන්ත ජාතිකයකුටය. ඔහුට අමතරව නුගේගොඩ පදිංචි ජයකොඩි කෘකානම්ගේ දේවිකා යසාරා නමැති කාන්තාවකටද දඩ ගෙවන්නට සිදුවිය. විදේශිකයා ගාලූ කොටුව තුළ යතුරු පැදිය ධාවනය කරමින් සිටියදී ගාලු කොටුව සංචාරක පොලිසිය එය නවතා පරික්ෂා කිරීමේදී ඔහුට ජාත්‍යන්තර රියැදුරු බලපත්‍රයක් තිබි නොමැති අතර, යතුරුපැදියේ ආදායම් බලපත්‍රය ද තිබී නැත. එයට අමතරව ආරක්ෂිත හිස් වැස්මක් ද පැළඳ සිට නැත. පසුව අධිකරණයට ඉදිරිපත් කිරීම සඳහා සැකකාර විදේශිකයා සහ යතුරුපැදිය ගාල්ල පොලිසියස් රථ වාහන අංශයට බාරදී තිබේ. රථ වාහන අංශයේ සැරයන් ලක්නාත් (36686) සහ කොස්තාපල් විජේරත්න (82066) යන මහත්වරුන් විසින් පැමිණිල්ල මෙහෙයවන ලදී.එස්. දීයගහගේ \n",
    "URL": "https://www.gossiplankanews.com/2023/10/blog-post_355.html\n",
    "Category": "N/A",
    "comments": [
        {
            "comment": " උසාවි නියෝගය කෙසේ වෙතත් අන්තිමේදී සුද්දාට ඔය දඩ දෙකම ගෙවන්න වෙනවා. ",
            "likes": "+17"
        },
        {
            "comment": " මේ සුද්දෝ කියන ජාතිය හිතාගෙන ඉන්නේ තවමත් ලංකාව උන්ගේ යටත් විජිතයක් කියල. මූ එංගලන්තයේදී එහෙම කලා නම් මූට බඩු හම්බ වෙනවා කියල මු හොදටම දන්නවා. මු හිතන්න ඇත්තේ ලංකාවේ පොලිස් බයියෝ උගේ සුදු හමට බය වෙලා වැඩේ අතහැරලා දායි කියලා.  (පොලිස් මෑන්ස්ලා දෙන්න ගානක් කපා ගෙන වැඩේ අතෑරලා දාපු නැති එක වෙනම කතාවක්) ",
            "likes": "-2"
        },
        {
            "comment": " මොන International License එක තිබුණත්, foreign licence එකකින් ලංකවේ එලවන්න අවසර ගන්න කොළඹ Automobile Association of Ceylon එකට ගියාම ආපහු රු 5××× ක් (රු. පන්දාස් ගානක්) කඩා ගන්නවා. ඒකට ලංකාවේ කොහේ හිටියත් කොළඹටම එන්නත් ඕනේ. සමහර පොලිස් කාරයෝ ඒ document එක නොතිබුණොත් ලෙඩ දානවා. මම ගිය කිසිම රටක මෙහෙම දෙයක් ගැන අහලාවත් නැහැ. ඕන විදිහට වාහනයක් rent එකට අරගෙන නිදහසේ එලවන්න පුළුවන්. හැබැයි සංචාරක පුරවරයක් කරන්න හිතාගෙන ඉන්න ලංකාවේ තමයි මේ ඔක්කොම විකාර, අමුතු නීතී. ",
            "likes": "+12"
        },
        {
            "comment": " ලංකාවේ Driving Licence එකෙන් ගොඩාක් යූරෝපා රටවල අඩුම ගානේ අවුරුදු 2ක් එලවන්න පුළුවන්. Europe Licence එකෙන් හැබැයි ලංකාවේ එක දවසක්වත් එලවන්න අවසර නැහැ (ලංකාව ඉතිං සුපිරි ගණයේ රටක් නිසා). ",
            "likes": "+12"
        },
        {
            "comment": " අපේ රටේ ගොඩාක් එවුන් හිතාගෙන ඉන්නේ, TOURISM කියන්නේ \"සංචාරකයෙක් කටුනායක airport එකෙන් ආපු වෙලාවේ ඉදන් ආපහු ලංකාවෙන් යන දවස වෙනකම්ම සබ්බ සකල බූදලයම ලංකාවට පූජා කරලා යන එක\"ට කියලා. ",
            "likes": "+2"
        },
        {
            "comment": " We salute Edward who say 'NO' to bribe and 'Yes' to fine. ",
            "likes": "+5"
        },
        {
            "comment": " tourism diyunu karanawanam....  Scooter and threewheeler suddanta ehe tiyena license walin padinna chance denna oney. that is how places like thailand and bali earns money ",
            "likes": "+1"
        },
        {
            "comment": " scooter lisen natuwa padinna denna suddanta ",
            "likes": "-2"
        },
        {
            "comment": " සුද්දන්ට පැනලා අධෝ මාර්ගය දෙන රටක . මෙහෙම උනා කියන්නෙ ලොකු දෙයක් සුද්දව අල්ලපු නිලධාරින් ට මගේ ගෞරවය . සුද්දො හිතන්නෙ උන්ගෙ කොලනි වලට ආවම උන්ට නීතිය යටයි කියාල . ",
            "likes": "-3"
        }
    ]
}