{
    "Source": "https://www.gossiplankanews.com/",
    "Timestamp": "11/30/2021 03:34:00 PM",
    "Headline": "\nඅම්මාගේ පෙම්වතා මරා හිරේ ගිය පුතෙක්\n",
    "News Content": "\nආදරයට, ලිංගික සබඳතාවලට වයසක් තරාතිරමක් නැතැයි යන අතිශය නිරවද්‍ය කතාවකි. එවැනි සිදුවීම් ලෝකයේ ඕනෑ තරම්ය. සංස්කෘතිය, සබ්යත්වය ආදී වචන හේතුවෙන්  මෙරට මෙවන් දෑ බොහෝ විට සිදුවන්නේ හොර රහසේය. එහෙත් හාරොන් හොරෙන් වෙස් බැන්දන් නටන්න වෙන්නේ එලිපිට යැයි කියන කතාව සාක්සාත් කරමින් මෙවැනි සම්බන්ධතා එලියට එන්නේ ඉබේමට වගේය.   සමහර මෙවැනි සම්බන්ධතා අවසන් වන්නේ ගහමරාගෙන පොලිසි උසාවි වලිනි. වයස අවුරුදු 74ක කාන්තාවක් වයස අවුරුදු 48ක පුද්ගලයකු සමග ඇති කරගත් පෙම් පලහිලව්වක් හේතුවෙන් එම කාන්තාවගේ වයස අවුරුදු 28ක පුතාට දිවි අහිමිවිමේ පුවතක් මීට මාස කිහිපයකට පෙර අසත්නට ලැබුණේ මුන්දලම පොලිස් වසමේ කරිකට්ටිය ප්‍රදේශයෙනි.  ඒ බව ඇසූ දුටුවන් පුදුමයට පත්වූයේ 48ක පුද්ගලයකුට 74ක ආච්චි කෙනකුගෙන් ඇති පලේ කුමක්දැයි සිතුන නිසා විය යුතුය.\n \n\n\n \nඅවසානයේ මේ ආච්චිට පුතාත් පෙම්වතාත් යන දෙදෙනාම අහිමි වූයේ නහින දෙහින කාලයේ උදව්ට උපකාරයටවත් කිසිවකු නැතිකරමිනි, මෙ කියන්නට යන්නේ එ හා සමාන සිද්ධියකි. අසන්නට ලැබුණේ පුත්තලම පොලිස් වසමට අයත් කොට්ටුකච්චිය තීවුලකටුව ප්‍රදේශයනී. සම්බන්ධය පවත්වාගෙන ගිය යුවළගේ වයස ප්‍රශ්නයක් නැත,එනම් දෙදෙනාම ගැලපෙන  වයසේ පසුවන බැවිනි.කාත්තාව වයස අවුරුදු 60කි. පෙම්වතා 64 හැවිරිදි වියේ පසුවන්නේය. මේ දෙදෙනා කාලයක් තිස්සේ පවත්වාගෙන ගිය සම්බන්ධතාවයට කණකොකා හඬනේ ඇයගේ පුතා මේ බව දැනගැනීමෙන් අනතුරුවය.  සිය මව් පියන් අනාචාරයේ යනවාට,පියා හෝ මව පරයා ඒ දෙදෙනා වෙනත් අය සමග හොර රහසේ සම්බන්ධතා  පවත්වනවාට මොනම දරුවකුවත් කැමැති වන්නේ නැත. මේ බව දැනගත් පුතාටද ඉහිලුම් නොදෙන්නට ඇත. ඔහු මවගේ පෙම්වතා ඝාැතනය කරන්නට ඇත්තේ ඒනිසාය.  මෙසේ මරණයට පත්ව ඇත්තේ කිවුලකටුව ප්‍රදේශයේ පදිංචිව සිටි අබේසිංහ හේරත් මුදියන්සේලාගේ රණ්බංඩා නැමැති 64 හැවිරිදි සිව්දරු පියෙකි.රණ්බංඩා සිය ජීවිකාව සරි කරගත්තේ ගොවිතැනෙනි, ඔහු ගොවිතැන් කටයුතු පවත්වාගෙන යන අතරතුර එම ගමේම ජීවත්වූ මල්ලිකා සමග ඇයි හොඳයිකම් පැවැත්වීමට අමතක නොකළේය.මල්ලිකා දරුවන් තිදෙනෙකුගේ මවකි, ඔවුන් සියල්ලෝම විවාහ වීය. මල්ලිකාගේ සැමියාද මීට වසර කීපයකට පෙර පවුලේ ඇති වූ ගැටළුවක් හේතූවෙන් ගෙලවැළලාගෙන මියගොස් තිබේ.එකම පුතු කපිල. ශ්‍රී ලංකා යුද හමුදාවේ සේවයේ නිරතව අතර මව සමග එම නිවෙසේ කල් ගෙවීය. විවාහ වූ පසු මහගෙදර පිහිටි ඉඩමේ පිටු පස නිවෙසක් තනා බිරිය සමග පදිංචියට ගිය ඔහු දරුවන් තිදෙනකුට පිය පදවියද ලබාදුන්ය. විශ්‍රාම යැමෙන් අනතුරුව, විශ්‍රාම වැටුප දෙසබලා නොසිට ගොවිතැන් කටයුතුවලට පෙළඹුනේ නිකන් සිටය පුරුද්දක් නැති නිසාය. \n \n\n\n \nඉකුත් 7 වැනි දින සවස කපිල,මවගේ නිවෙසට පැමිණෙන්නේ කිසියම් අවශ්‍යතාවක් සඳහාය. නිවෙසට ගොඩවී මව පෙනෙන්නට නොමැති නිසා කාමරයට යන්නේ මව නිදා ගෙන ඇති බව සිතාගෙන ය.එහෙත් දුටු දෙය ඔහුට අදහාගත නොහැකිවිය. මව රණබංඩා සමග අඹු සැමියන් ලෙස හැසිරෙනු දකින ඔහුගේ සිත කීරි ගැසී   යන්නට ඇත.මව ගැන දැඩි  පිළිකුලක්ද ඇතිවන්නට ඇත්තේ ක්ෂණිකවමය.  මින් දැඩි ලෙස කෝපයට පත් කපිල,රණ්බංඩාට බැන වදින්නට විය, දෙදෙනා අතර වචන හුවමාර ව තත්පරෙන් තත්පරේ උණුසුම් වූයේ දෙදෙනාම ජයග්‍රහණය වෙත ළඟා වීමට උත්සාහ දරන බවක් පෙන්නුම් කරමිනි. වරදකර ඇති බව දැන දැනත් රණ්බංඩා හැසිරෙන්නේ නිවැරදිකරුවකු ලෙසිනි. ඒ හේතුවෙන් ඔහු කෙරෙහි කපිලගේ සිතේ ඇතිවූ කෝපය තව තවත් වැඩි විය. ඒ සමගම රන්බණ්ඩා වෙත කඩා පැන්න කපිල ඔහුට අතින් පයින් පහර දෙන්නට විය. එයින් කපිලගේ සිතේ වු කෝපය අවසන් වුයේ නැත. ඔහුගේ දෑස්  යන්නේ අසල තිබූ මුගුරක් දෙසටය. ඉන් රණ්බංඩාට පහරපිට පහර එල්ල කරන්නට වූයේ දැඩි ආවේගයකිනි. එම පහරදීම හේතුවෙන් දරුණු ලෙස තුවාල සිදුවූ ඔහු ලේ විල මැද ඇද වැටුණේය. කලබලය කනවැකුණ අසල්වාසීන් එතැනට දීව ආහ.  පහරකෑමට ලක්වූ රණ්බංඩා පුත්තලම රෝහලට  ඇතුලත් කරන්නේ ගම්මුන්ගේ මැදිහත්වීමෙනි. ඔහුගේ තත්වය බරපතල බැවින් රෝහල් බලධාරීන් කඩිනමින් ඔහුව  කොළඹ ජාතික රෝහලට මාරුකර යැවීමට කටයුතු කළ අතර ප්‍රථිකාර ලබමින් සිටියදී 8 වැනි දින දහවල් ඔහු මරණයට පත්විය. මවගේ අනියම් පුරුෂයා ඝාතනය කිරීමේ සැකයට කපිල අත්අඩංගුවට පත්වන්නේ දරු තිදෙනකුගේ අනාගතයට ද අඳුරු පැල්ලම් එක්කරමිනි. රන්බණ්ඩා ඝාතනයේ පරීක්ෂණ වලදී ඇසින් දුටු එකම සාක්ෂිය මල්ලිකාය. ඇය පවසා තිබුණේ තමන් රන්බණ්ඩා සමග ලිංගික ඇසුරක් නොපැවැත් වූ බවත් පුතා එනවිට තමන් රන්බණ්ඩා සමග  මුලුතැන්ගෙයි ආහාර පිසමීන් සිටි ඇති බවත්ය. පුතාගේ ප්‍රකාශය අසත්‍ය බවත්  ඔහු මෙම ඝාතනය කරන්නට ඇත්තේ වෙනත් හේතුවක්නිසා විය හැකි බවත් ඇය පවසා තිබිණී. \n \n\n\n \nකසේවෙතත් මලිකාත් රන්බණ්ඩාත් අතර පැවැති සම්බන්ධය අනියම් යැයි කීම සාවද්‍යය. යම් සම්බන්ධයක් අනියම් වන්නේ දෙදෙනාම නීත්‍යනුකූලව විවාහ වී සිටිනවා නම් පමණි. මෙම සිද්ධියට සම්බන්ධ මල්ලිකා වැන්දඹුවකී. එනම් තනිකඩ කාන්තාවකි. ඒ නිසා ඇයට පෙම්වතකු නොව සැමියකු වුව ජීවිතයට එක් කරගැනීමේ අයිතීයක් ඇත.  ඇය මේ සම්බන්ධය හොර රහසේ කරගෙන යන්නට ඇත්තේ දරුවන් පමණක් නොව මුනුබුරු මිනිබිරිය පවා සිටින නිසා විය යුතුය. එහෙත් කවුරු සිටියත් තනිවම ජීවත්වෙද්දී ආදායම් මාර්ගයක් හෝ නැතිනම් කාගේ හෝ පිහිටක් පිළිසරණක් පැතීමට කාත්තාව පෙළඹීම කිවයුතු තරමේ වරදක් නොවන්නේය. මිහිර විජේසේකර\n",
    "URL": "https://www.gossiplankanews.com/2021/11/ranbanda-story.html\n",
    "Category": "N/A",
    "comments": [
        {
            "comment": " ඒ අතින් සමිතා තමන්ගෙ ළමයින්ට මල් තියලා වදිනවා ඇති ",
            "likes": "+71"
        },
        {
            "comment": " සමිතට වගේම මේ ආච්චිටත් ආදය්රයක් ඕනේ කරනවා නම් ප්‍රශනයක් නැත.  දරුවන්ට හසුවී ප්‍රශනයක් අනවශ්‍ය ලෙස දිග්ගැස්සී තරහව නිසා වුනු මරණයක් හැරෙන්න වෙන මොනවා කියන්න ද . ",
            "likes": "+10"
        },
        {
            "comment": " Samitha? Samitha ? who is samitha ....the one has a square at the top? ",
            "likes": "+1"
        },
        {
            "comment": " ළමයි ඔක්කොම බැඳල නං උන් පාඩුවෙ තම තමන්ගෙ පව්ලක් බලාගත්තනං ඉවරයි ලෙලුම් පුතා වගේ වෙන්න යන්නෙ නැතුව.. ",
            "likes": "+61"
        },
        {
            "comment": " සෑම මනුස්සයෙකුටම තමන් කැමති කෙනෙක් එක්ක සම්බන්දතාවක් පවත්වන්න නිදහස තිබිය යුතුයි. ආදරය අපරාධයක් නොවෙයි. ආදරයට වයස් භේදයකුත් නැහැ. දරුවන් වැඩිහිටියන් වූ පසු දෙමාපියන් පිලිබඳ සොයා බලනවා අඩුයි. ඒ නිසා කාත් සමඟ හෝ යාලුවෙන්නෙ ඒ නිසායි. සමාජයෙ සමහර පිරිස් ආදරය ගැන, ගැනු පිරිමි සම්බන්දතා ගැන තවමත් බලන්නෙ මහා වනචර දෙයක් ලෙසයි. කාටත් ඕන සතුටින් ඉන්න. කසාදය කියන්නෙ සතුට වැඩි කරගන්න මිනිසුන් ඉටුකරන දෙයක්. නමුත් කසාදයෙන් ඒ කියන සතුට නොලැබේනම් වෙනත්කෙනෙක් සමඟ මිතුරු වීම ස්වභාවිකයි. දියුණු රට වල් දෙකකට මම ගිහින් තියෙනවා. ඒ රටවල් වල මිනිසුන් තමන් කැමති කෙනෙක් එක්ක ජීවත් වෙනවා. සමාජය ඒ පිළිබඳසොයන්නේ නෑ. ඒ අයගෙ දරුවන් පවා ඒ සබඳතා වලට උපකාර කරනවා. සතුට තමයි වැදගත්. ",
            "likes": "+41"
        },
        {
            "comment": " මූ නං කාලකන්නියෙක්. තාත්තා නැතිව තමුන් හදාගත්තු අම්මා, ඒ අම්මත් මනුශ්‍යයෙක් කියලා මානුෂිකව හිතන්න තිබුණා ",
            "likes": "+35"
        },
        {
            "comment": " රන්බණ්ඩා මැරුවේ කපිල නෙමෙයි. ජාතියක් ජන්මයක් සදාචාරයක් නැති media කාරයෝ. ",
            "likes": "+20"
        },
        {
            "comment": " Mohomad la nadda meke? ",
            "likes": "-6"
        },
        {
            "comment": " මිහිර විජේසේකර පුද්ගලයින් කිහිපදෙනෙක්ගේ සිදුවීමකින් ජීවත්වෙන අනිත් අයටත් රටට මුහුණ දෙන්න බැරි කලා . නිවාඩු පාඩුවේ හිතල බලන්න. ",
            "likes": "+14"
        },
        {
            "comment": " Nothing wrong with her love. Both are alone. All the children are married and gone. Her son is over reacted. ",
            "likes": "+12"
        },
        {
            "comment": " ඔතන තියෙන්නෙ තණ්හාව.වෙන මොකවත් නෙමෙයි. දරුවො බලන්නෙත් නෑ.සලකන මිනිහට සලකන්න දෙන්නෙත් නෑ. ",
            "likes": "+3"
        },
        {
            "comment": " When we (me and some of my friends) were university, we used to go for a granny most of the time. I believe, she was in mid 50's at the time and she is the only lady we could afford that time. She is nice and polite and a great lady. There is nothing wrong with it as far as all the parties respect each other and keep their limit in professional level. ",
            "likes": "-3"
        },
        {
            "comment": " Yeah, very true. This is a normal human need and only thing is you have to respect each other. People should not getting into or involve too much to other people's private life. Private mean private. There is no exceptions. But this is not relavant to kids, especially under 20's. Parents should watch them closely with some degree of freedom. ",
            "likes": "+4"
        }
    ]
}