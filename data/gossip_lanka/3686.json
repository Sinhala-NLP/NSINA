{
    "Source": "https://www.gossiplankanews.com/",
    "Timestamp": "9/28/2022 01:00:00 PM",
    "Headline": "\nකැලණියේ ඇමති පුතාගේ ආදර වලිය ටියුෂන් පන්තියේ\n",
    "News Content": "\nදෙනෝදහක් බලා සිටියදී ඩිෆෙන්ඩර් රථවල ආරක්ෂාව මැද පැමිණි ඇමැති පුතෙක් යැයි කියාගත් තරුණයකු ඇතුළු කණ්ඩායමක් කිරිබත්ගොඩ ප්‍රසිද්ධ උපකාරක පන්තියක් ඉදිරිපිටදී පන්තියට පැමිණි සිසුවකුට අමානුෂික ප්‍රහාරයක් එල්ල කර ඇත.ගම්වාසීන් පවසන අන්දමට විස්සක පමණ කණ්ඩායමක් එම සිසුවාට ලේ වැගිරෙන තුරු පහරදී තිබේ.පහරදුන් පිරිසට අමතරව කළු ඇඳුම් ඇඳගත් ප්‍රභූ ආරක්ෂකයන් මෙන් වූ පිරිසක් ඩිෆෙන්ඩර් රථවලින් පැමිණ අසල සිටි බවද ගම්වාසීහු පවසති.  ඇමැති පුතා යැයි කියමින් පෙනී සිටි තරුණයාගේ පෙම්වතියට අදාළ උපකාරක පන්තියේදී පෙම් හසුනක් දුන් වරදට මෙම පහරදීම කර ඇතැයි හෙළි වී තිබේ.පෙරේදා (26) රාත්‍රි 7.30ට පමණ දරුණු ප්‍රහාරයකට ලක්වෙමින් සිටි තරුණයා ගැන පොලිස් හදිසි ඇමතුම් අංශයට හා කිරිබත්ගොඩ පොලිසියට අවට පිරිස් දුරකතන ඇමතුම් කිහිපයක් දී ඇතත් හදිසිවෙන්න එපා එන්නම් කියමින් පොලිසිය දැනුම් දී ඇතැයිද හෙළිවිය. කිරිබත්ගොඩ පොලිසියේ සිට මීටර් පනහක් පමණ දුරකින් මෙම උපකාරක පන්තිය පිහිටා ඇත.එම ප්‍රහාරය වාහනවල ගමන් ගත් පිරිස් පවා වාහන නවත්වා බලා සිට ඇතත් කිසිවකුත් එය නැවැත්වීමට උත්සාහ ගෙන නොමැත. ඒ එය වැළැක්වීමට ගිය දෙදෙනකුටත් කලහකාරීන් පහරදීම නිසාය.අවට පිරිස් දිගින් දිගටම පොලිසියට දුරකතන ඇමතුම් දී පහරකෑමට ලක්වන තරුණයා මැරෙනතුරු නොපැමිණෙන්නේදැයි විමසා ඇත.මෙම පහරදීම වැළැක්වීමට එහි සිටි අයකු උත්සාහ ගන්නා මොහොතේ ඇමැති පුතාගේ කල්ලියෙන් ගැලවුණු තරුණයා උපකාරක පන්තිය වෙත දිවගොස් ඇත. එහිදීත් ප්‍රහාරකයන් එම පන්තියට කඩා වැදී තරුණයාට පහරදී තිබේ.පොලිසියේ හත්දෙනකු පමණ අවසන් මොහොතේ පිස්තෝල ඇතැතිව සිවිල් ඇඳුමින් එහි පැමිණෙද්දී ප්‍රහාරකයන් පලා ගොස් සිට ඇත.  ප්‍රහාරය එල්ල කළ පිරිස හුණුපිටිය වත්තල පාර දෙසට ගිය බවත්, එම ප්‍රදේශයේ මාර්ගයේ ඇති තත්ත්වය මත නැවත වාහන හරවාගෙන පැමිණිය හැකි බවත් ගම්වාසීන් පෙන්වා දී තිබේ.ඒ වන විට ඇමැති පුතා බවට කියමින් පෙනී සිටි තරුණයා පැමිණි ටොයෝටා 141 වර්ගයේ කළු පැහැති මෝටර් රථය පොලිසිය දෙසට යළිත් පැමිණෙද්දී අවට පිරිස් වාහනය පෙන්වා දුන් පසු පොලිසිය එය නවතා එහි සිටි අය පොලිසියට රැගෙන ගොස් ඇත.මෙම සිදුවීමට අදාළව තුවාල ලද තරුණයකු රෝහල්ගතව සිටින බවත්, ප්‍රහාරයට සැකපිට අත්අඩංගුවට ගත් පිරිස පොලිස් ඇපමත මුදාහැරිය බවත් බස්නාහිර උතුර භාර නියෝජ්‍ය පොලිස්පති රොහාන් ප්‍රේමරත්න අරුණ කළ විමසුමකදී පැවැසීය.කැලණිය නියෝජනය කරන ඇමැතිවරයකුගේ පුතෙකු මෙහි සිටි බව හඳුනාගෙන තිබේ. දිගින් දිගටම මෙම උපකාරක පන්තිය අසල ගැටුම් හටගන්නා නිසා මෙම සිද්ධියට අදාළ සී.සී.ටී.වී. දර්ශන සැලකිල්ලට ගෙන මෙවැනි අමානුෂික ගැටුම් වැළැක්වීමට කටයුතු කරන ලෙස ප්‍රදේශවාසීහු පොලිස්පතිවරයාගෙන් ඉල්ලීමක් කිරීමට ඊයේ (27 ) සාකච්ඡා කර ඇත.තිස්ස රවින්ද්‍ර පෙරේරා (අරුණ) \n",
    "URL": "https://www.gossiplankanews.com/2022/09/minister-son-love-case.html\n",
    "Category": "N/A",
    "comments": [
        {
            "comment": " පුදුම වෙන්න දෙයක් නැ මැටි ඇමතියාගේ පුතානෙ. ",
            "likes": "+12"
        },
        {
            "comment": " උද්ඝෝෂණ කලාම ත්‍රස්තවාදි පනත, ත්‍රස්තවාදි වැඩ කලාම ඇප. ",
            "likes": "+72"
        },
        {
            "comment": " දැන් බලමු මේ ඇමති පුතාට නීතිය ක්‍රියාත්මක වෙන හැටි....  ගුටිකාපු කොල්ල තව දවස් 2-3 කින් කියයි මොකුත් වුනේ නෑ කියල! ප්‍රශ්ණෙ ඉවරයි!!  අපි නොදන්න ශ්‍රී ලංකා පොලීසියේ නීතිය!!! ",
            "likes": "+60"
        },
        {
            "comment": " පිං අයිති වෙයි... ඇමති පරයගෙ නම දාහන් ගොසිප් පුතේ.. ",
            "likes": "+49"
        },
        {
            "comment": " Ranaweera ",
            "likes": "+20"
        },
        {
            "comment": " මැට්ටා කිව්වම කව්රුත් දන්නා ඇමැටි... ",
            "likes": "+12"
        },
        {
            "comment": " මැටි ඇමැටි ටුමාගේ පුටාද ",
            "likes": "+42"
        },
        {
            "comment": " Ado kata parissam karaganani, un umbe FB page ekata awilla umbata pora talk dei balagena. ",
            "likes": "-11"
        },
        {
            "comment": " පොලීසිය ඔහොමමයි. හැමදාම පිටපත අවුල් කරගන්නව. ",
            "likes": "+34"
        },
        {
            "comment": " තනිකරම සංදර්ශනයක් දාල තියෙන්නෙ මම හෙන වැඩ්ඩෙක් කියල. මොලේ තියන උන් ඔහොම කරනවද? දෙකයි පණහේ සිඟිති ආතල් ගන්නෙ මන්ත්‍රී කෙනෙක්ගෙම පුතෙක් වෙන්න ඇති. ළමයි හැදෙන්නෙත් තාත්තල දිහා බලාගෙනනේ. සල්ලියි බලයයි විතරක් තිබිල මොලේ මැටි තියනකොට ඔහොම තමයි. සල්ලි තිබුනට හිඟන සිතුවිලි නෙ තියෙන්නෙ. අතේ සතේ නැති වුන් හොරාකාල සල්ලි ටිකක් හොයාගත්තම උන්ටයි උන්ගෙ ළමයින්ටයි ඉතින් මැජික් වගේ තමයි. හරිනම් හිරේ විලංගුවේ ඉන්න ඕනි උන්ගේ පුත්තුනේ. ",
            "likes": "+33"
        },
        {
            "comment": " අපේ කාලෙනම් ටියුෂන් පන්තියක් අසලදී එහි ශිෂ්‍යයකුට පහර දුන්න කියන්නේ දෙබරෙට ගැහුවා වගේ වෙනවා සෙට් එකම බහිනවා කොල්ලෝ 70-80 එනකොට මැරයෝ 20 හිටියත් මදි ",
            "likes": "+32"
        },
        {
            "comment": " පහර කෑ අය රෝහලේ. සැකකරුවන්ට පොලිස් ඇප? ",
            "likes": "+29"
        },
        {
            "comment": " දැනටත් ඇමති කමක් දරන දකුනේ ඇමතියකුගේ පුතෙක් මේ සමාන හප්මක් නුගේගොඩ ප්‍රදේශයේ පුද්ගලික පන්තියකදී කර තිබෙනවා. ඔහුට නිසි ලෙස නීතිය ක්‍රියාතමක නොවුනේය. ",
            "likes": "+22"
        },
        {
            "comment": " උඹ වගේ ලොල්ලෙක් එතන හිටියා නම් ඉස්සරහට යවලා වලියට ආපු උන්ට උඹව ලොල්ල දාන්න බාර දීලා අර කොල්ලව බේරගන්න තිබුනා ",
            "likes": "-12"
        },
        {
            "comment": " අරගල කාලයේ හානි වුන මේ ඇමැතියාගේ ගේ ගමේ අය එකතුවෙලා හදලා දුන්නා කියලා වගේ මතකයි. ගමේ හාමුදුරුවොත් සෑහෙන්න ගුන කිව්වා වගේ මතකයි. තොපිම තමයි මේ වගේ අමනයන්ගේ කරේ රත්තරන් බදින්නේ. ",
            "likes": "+14"
        },
        {
            "comment": " පොලිස් හදිසි ඇමතුම් අංශයක් තියන්නේ \"හදිස්සි වෙන්න එපා\" කියල ජනතාවට දැනුම් දෙන්න කියලා අද තමයි දැන ගත්තේ. ",
            "likes": "+14"
        },
        {
            "comment": " When politician's moron sons are invovled in thuggeries police cowards release these thugs instantly by using whatever means available.This incident clearly shows that police goons are slaves of corrupt politicians. ",
            "likes": "+12"
        },
        {
            "comment": " Shic ",
            "likes": "+9"
        },
        {
            "comment": " MEKA ATTHAK NAM,,ANIWARYEN MA WARADI KARUWAN TA DANDUWAM DIYA YUTHUY!!!!  U AMATHI PUTHEK KIYANNE,,KOTIN MA HINGANNEK!!! UGE LOVE KARANA KELLA TA WENIN KOLKEK LETTER EKAK DUNNA KIYA OHOMA GAHANNA KOHE NEETHIYAK DA????? MATA BALAYAK THIYE NAM,,,,APU SIYALU DENAWA MA ADHIKARANAYA TA IDIRIPATH KARANAWA WAGW MA,,,POLISIYE E WELAWE SEWAYE SITI SIYALU DENA ADHIKARANAYA IDIRIPATH KARANAWA PUDUMA RATAK MEKA!!! ",
            "likes": "+5"
        },
        {
            "comment": " Ko me ape social media wala pora talk dena aragala karayo ekekwath hitiye nadda? dan ehema karanna baha neda pothe hatiyata ? dan umbala system change kara neda? aiyooo. ",
            "likes": "+1"
        },
        {
            "comment": " ඉගෙන ගන්න ගියා නම් ඉගෙන ගන්නෙ නැතුව මගුල් නටන්න යනවට හොඳ පාඩම්. දැන්වත් පුතේ හොඳට ඉගෙන ගෙන හොඳ ලොකු මහත්තයෙක් වෙලා උඹට ගහපු එවුන්ට වඩා ඉහළට ගිහින් කාටත් පේන්න හොඳ ජීවිතයක් ගත කරන්න අධිෂ්ඨාන කරගෙන හරියට ඉගෙන ගනින්. උඹලගෙ දෙමව්පියො සල්ලි ගෙවල ටියුශන් යවන්නෙ කෙල්ලෙකුට පැණි හලල ගුටි කන්න නෙමෙයි. ",
            "likes": "-6"
        },
        {
            "comment": " මූලික වැරදි තියන්නේ ගුටි කාපු තරුණයාගේ... ඇය් කෙල්ලෙකුට ලියුමක් දෙන්න ගියේ? අපිත් ඒ කාලේ පන්තිවලට ගියා... අපිට කවුරුත් ඔහොම ලියුම් දුන්නෙත් නැහැ. අපි දුන්නෙත් නැහැ... ",
            "likes": "-14"
        },
        {
            "comment": " Penuma thama prashnayakata thiyenna aththey ! ",
            "likes": "+11"
        }
    ]
}