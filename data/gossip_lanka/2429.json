{
    "Source": "https://www.gossiplankanews.com/",
    "Timestamp": "8/30/2020 09:16:00 PM",
    "Headline": "\n90 හැවිරිදි ලතා මංගෙෂ්කාර් කොරෝනාවෙන් රකින්න ගොඩනැගිල්ලට සීල් තබයි\n",
    "News Content": "\n\n\n\nලෝක ප්‍රකට ගායිකා ලතා මංගෙෂ්කාර්ගේ නිවස පිහිටි ගොඩනැගිල්ලට සීල් තැබීමට ඉන්දියාවේ මුම්බායි\nනුවර නිලධාරීන් පියවර ගෙන ඇත .\n\nඉන්දියාවේ දරුණු ලෙස පැතිර යන නව කොරෝනා වයිරසයෙන් 90 හැවිරිදි වියේ පසුවන ලතා මංගෙෂ්කාර්\nඇතුළු එම නිවාස සංකීර්ණයේ ජීවත් වන වැඩිහිටියන් ආරක්ෂා කරගැනීමේ පූර්ව ආරක්ෂිත පියවරක් ලෙස එම\nපියවර ගත් බව එම නිලධාරීහු සඳහන් කළහ.\n\n\n\n\n\n\nපවුලේ සාමාජිකයන් ඉතාමත් හොඳ සෞඛ්‍ය තත්ත්වයකින් පසුවන බවත් මේ පියවර ගෙන ඇත්තේ\nගොඩනැගිල්ලේ සිටින පිරිසගේ විශේෂයෙන්ම ජ්‍යෙෂ්ඨ පුරවැසියන්ගේ ආරක්ෂාව උදෙසා බවත් ලතා\nමංගෙෂ්කාර්ගේ පවුල සාමාජිකයෝ නිවේදනයක් නිකුත් කරමින් සඳහන් කළහ.\n\nගොඩනැගිල්ලේ ලතා මංගේෂ්කාර්ගේ පවුලට අමතරව තවත් පවුල් කිහිපයක්ම ජීවත් වන අතර එම පවුල්වල\nවැඩිහිටියන්ගේ ආරක්ෂාව සලකා බලමින් නව කොරෝනා වයිරසය පැතිර යෑම වැළැක්වීමේ පූර්ව ආරක්ෂිත\nපියරවක් ලෙස මෙලෙස ගොඩනැගිල්ලට සීල් තැබීමට බලධාරීන් පියවර ගෙන ඇත.\n\nඉන්දියාවේ සුප්‍රකට නළු අමිතාබ් බච්චන්, ඔහුගේ පුත් අභිෂේක්, ලේලිය අයිෂ්වරයා රායි, මිනිබිරිය ට\nනව කොරෝනා වයිරසය ආසාදනය වී ඇති බව තහවුරු වීමත් සමඟ අමිතාබ් බච්චන්ට අයත් දේපළවලට ද සීල්\nතැබිණි.\n\nප්‍රකට නිළි රේඛාගේ ආරක්ෂක කාර්ය මණ්ඩලයේ සාමාජිකයන් කිහිපදෙනකුට නව කොරෝනා වයිරසය\nආසාදනය වී ඇති බවත් හඳුනාගැනීමත් සමඟ ඇයගේ බංගලාවට ද සීල් තැබීය.\n\nමේ අතර සුප්‍රකට නළු අමීර් ඛාන්, බොලිවුඩ් චිත්‍රපට නිෂ්පාදක කරන් ජොහාර් සහ බොනී කපූර් යන\nඅයගේ කාර්යමණ්ඩලවල සාමාජිකයන්ට ද නව කොරෝනා වයිරසය ආසාදනය වී ඇතැයි වාර්තා වේ.\n",
    "URL": "https://www.gossiplankanews.com/2020/08/90-latha-mangeshkar.html\n",
    "Category": "N/A",
    "comments": [
        {
            "comment": " Nobody can escape from their death. Its the eternal truth. ",
            "likes": "+18"
        },
        {
            "comment": " ආරක්ෂා කල යුතුම ගායිකාවකි. අපේ දෙසවන්ද තවම සැනසේ ! ",
            "likes": "+17"
        },
        {
            "comment": " ඉන්දියාවේ සම්ප්‍රදාය අන්ත දුප්පත් මිනිස්සු වැඩකාරකමට ගන්න එක. ඒ මිනිස්සු මේ ලෙඩෙන් ආරක්ශා වෙන්න තියා ඕක ගැන දන්නෙවත් නෑ. සනීපාරක්ෂාව කියන එක ඉන්දියාවට අදාල වෙන්නෙ කොහොමද කියල ලංකාවේ මිනිස්සු හොදට දන්නවානෙ. ",
            "likes": "+12"
        },
        {
            "comment": " ඇත්තෙන්ම ගායිකාවකි ",
            "likes": "+8"
        },
        {
            "comment": " Amithab bro ta haduna Nam ithin Rekha nagata hadena eka ahanna deyakdaaa friends???? ",
            "likes": "+4"
        },
        {
            "comment": " I don't understand this \"seal thabima\" ? Does it mean the residents of the house cant leave and outsiders can visit theor house? ",
            "likes": "+3"
        }
    ]
}