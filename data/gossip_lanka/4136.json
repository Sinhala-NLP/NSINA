{
    "Source": "https://www.gossiplankanews.com/",
    "Timestamp": "6/28/2023 11:30:00 AM",
    "Headline": "\nවිශේෂඥ වෛද්‍ය විශ්‍රාම වයස 63 කරලා\n",
    "News Content": "\nවිශේෂඥ වෛද්‍යවරුන් විශ්‍රාම ගැනීමේ වයස අවුරුදු 63 දක්වා දීර්ඝ කිරීමට සෞඛ්‍ය අමාත්‍යාංශ බලධාරීන්  තීරණය කර ඇතැයි නීතිපතිවරයා අභියාචනාධිකරණයට ඊයේ (27) දැනුම් දුන්නේය. \n \n\n\n \nනීතිපති වෙනුවෙන් පෙනී සිටි අතිරේක සොලිසිටර්  ජනරාල් ජනාධිපති නීතිඥ නෙරින් පුල්ලේ මහතා මේ බව දැනුම් දුන්නේ වයස අවුරුදු 60 න් විශේෂඥ වෛද්‍යවරුන් විශ්‍රාම ගැන්වීමට අමාත්‍ය මණ්ඩලය  ගෙන ඇති තීරණය අභියෝගට ලක් කරමින් විශේෂඥ වෛද්‍යවරුන් 176 දෙනකු ගොනුකර ඇති රිට් පෙත්සම අභියාචනාධිකරණයේ සලකා බැලූ අවස්ථාවේ දීය.මෙම පෙත්සම අද (28) දින වැඩිදුරටත් සලකා බැලීමට  නියමිතය. මෙම පෙත්සම නිශ්ශංක බන්දුල කරුණාරත්න සහ එම්.ඒ.ආර්. මරික්කාර් යන අභියාචනාධිකරණ විනිසුරු මඩුල්ලක් හමුවේ සලකා බැලිණි.විමුක්ති එස්. රුද්‍රිගු \n",
    "URL": "https://www.gossiplankanews.com/2023/06/specialist-retire-age-63.html\n",
    "Category": "N/A",
    "comments": [
        {
            "comment": " විශේෂඥ වෛද්‍යවරුන් ඇත්තටම ඉස්පිරිතාලෙ වැඩකරන්න ඕන පැය ගාණ හරියට කරනවද කියලත් පරීක්ෂණකරලා බලන්න ඕනේ. (ඇයි විශේෂඥ වෛද්‍යවරුන් විතරක් ආණ්ඩුවේ සෑම රාජ්‍ය සේවකයකු අස්සන් කරන්න ඕන පැමිණීමේ-පිටවීමේ ලේකණය අස්සන් නොකරන්නේ)  ආණ්ඩුවේ ඉස්පිරිතාලෙ වැඩකරනකම් විතරයි ඔය විශේෂඥ වෛද්‍යවරුන් ගාවට මිනිස්සු private chanelling වලට දහස් ගාණන් වියදම් කරගෙන යන්නේ. ඒ නිසා ඒ පට්ටම විකුණගෙන රජයේ රෝහලයේ ලෙඩ්ඩුන්ට ඕනවට එපාවට බොහෝම පොඩි වෙලාවක් විතරයි බෙහෙත් දෙන්නේ. 80%කට වඩා විශේෂඥ වෛද්‍යවරුන් මේ විදිහට තමයි වැඩකරන්නේ ",
            "likes": "+18"
        },
        {
            "comment": " Cannot agree more !!! Very true and happy to see people have understood this mafia now ",
            "likes": "+2"
        },
        {
            "comment": " ඊළගට එනවා අමාත්‍යංශ ලේකම්ලා , නඩු කාරයෝ උපදිසාපතිලා , විදුහල්පතිලා ටික  :)  ඊට පස්සෙන් අනිත් අයත් එනවා ",
            "likes": "+16"
        },
        {
            "comment": " ඒක හොඳයි. නැත්නම් දොස්තරලා නැතුව අසරණ මිනිස්සුන්ට ඉස්පිරිතාලෙම මැරෙන්න වෙන්නෙ. ",
            "likes": "+13"
        },
        {
            "comment": " මුන්ට නම් පිස්සු. 60 වෙනකන් මේ රටට කඹුරලා කම්බුරලා විශ්‍රාම ගිහින් තමන්ගේ වැඩක් පලක් බලාගන්නේ නැතිව මොන මගුලකටද තවත් කඹුරන්නේ. ජොබ් එකට වඩා දේවල් මුන්ගේ ජීවිතේ නැතිව ඇති. හරි නම් 55න් විශ්‍රාම යන්නයි ඉල්ලන්න ඕන. උඹලට ඕනම නම් private කරලා සල්ලි හම්බකරගන්න බැරි කමක් නෑ නේ. එහෙම බැරි ජොබ් එකක එවුන් උනා නම් කමක් නෑ කියන්න තිබුණා. ",
            "likes": "+7"
        },
        {
            "comment": " අපි රජයේ සේවයේ සිටිද්දී තිබුන චක්‍රලේඛ අනුව විශේෂ වයිද්‍ය වරුන්ට හා වෙනත් එවැනි තනතුරු දරණ සේවාවල අයට අවුරුදු 65 දක්වා සේවයේ යෙදීමට අවස්ථාව තියෙනවා අහල තියෙනවා සොයා බැලුවොත් එහෙම චක්‍රලේඛ සොයාගන්න පුළුවන් වේවි නමුත් වත්මන් රජයේ නිළධාරින් හෝ සේවකයින් පරණ චක්‍රලේඛ නොසොයා අලුතින් චක්‍රලේඛ නිකුත්කරන්න ඉල්ලීම් කරනවා කාටවත් මතකද ගෝඨාභය කාලයේ එහෙම දෙයක් වුනා කියලා ඒ වනවිටත් ඔවුන් ඉල්ලීම කල කාරණයට අදාල චක්‍රලේඛ තිබුනා ",
            "likes": "+7"
        },
        {
            "comment": " විශ්‍රාම නොගෙන වැඩ කරන්නෙ ජනතා සේවයටනෙ. එහෙනම් ඔය කට්ටියට පුලුවන් ප්‍රයිවට් පැක්ටිස් නොකර, පැය 8 වැඩ කරන්න ආන්ඩුවෙ ඉස්පිරිතලෙ ",
            "likes": "+3"
        },
        {
            "comment": " මෙයාලා හොස්පිටල් එකට එන්නෙ පොඩි සොමියක් ගන්න. උදේ 9 - 10 වෙනකම් චැනල් ලෙඩ්ඩු බලනවා. හොස්පිටල් එකට ඇවිත් ගෝල දොස්තරලා සහ වෛද්‍ය ශිෂ්‍යයන් ටිකක් මඩවලා තේ එකක් බීලා 12 - 1.00 විතර ගෙදර ගිහින් කාලා නැප් එකක් දාලා දවල් 3.00 ට චැනල් පටන්ගන්නවා. රජයේ රෝහලේ වැඩ කරන්නෙ දවසකට පැය 3 විතර කාලයක් විතරයි. ",
            "likes": "+5"
        },
        {
            "comment": " gona vunata etta kiyanawa. ",
            "likes": "0"
        },
        {
            "comment": " විශේෂඥ වෛද්‍යවරු \"අපි රට යනෝ .. අපි රට යනෝ..\" ගාල කෑගහල ඊට පස්සේ 63 වෙනකන් වැඩ කරන්න දෙන්න කියල නඩු යනවා. එතකොට දැන් රට යන්නේ නැද්ද ?? lol ",
            "likes": "+3"
        },
        {
            "comment": " නාකි දොස්තරලාට රට රස්සා ලැබෙන්නෙ නැහැ. ",
            "likes": "+1"
        },
        {
            "comment": " නව තාක්ශනයෙන් පිටිපස සිටින තොගයක්. ",
            "likes": "+1"
        },
        {
            "comment": " විශ්‍රාම වයස 70 වෙනකින් දීර්ග කරන්න ඔක්කොම රජයේ සේවකයන්ට පෙන්ෂන් ගෙවන කාලේ අඩු වෙනවා එතකොට ",
            "likes": "+2"
        },
        {
            "comment": " එතකොට ආණ්ඩුව ගාණේ එයාලගෙ අවසාන කටයුතු කරන්නත් පුළුවන් වෙයි. ",
            "likes": "+2"
        },
        {
            "comment": " විශේෂඥ වෛද්‍යවරුන්ට විතරක් වෙනම හැන්දකින් බෙදන එක සාධාරණ නැහැ. ඒ නිසා සෑම රජයේ සේවකයෙකුගේම විශ්‍රාම වයස අවුරුදු 63 කලයුතුයි. ",
            "likes": "-6"
        },
        {
            "comment": " You are correct. Make it 65 so its a even round number ",
            "likes": "+1"
        }
    ]
}