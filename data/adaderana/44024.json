{"Source": "Adaderana", "Timestamp": "June 17, 2014 01:08 pm", "Headline": "ජනරාල් රහීල් ෂරීෆ්ගේ මෙරට සංචාරය කල්යයි", "News Content": "පකිස්ථාන හමුදා ප්‍රධානී ජනරාල් රහීල් ෂරීෆ් මහතාගේ මෙරට සංචාරය කල්දමා තිබේ. පකිස්ථානයේ මහජන සබඳතා පිළිබඳ අන්තර් සේවා කාර්යාලය මගින් නිකුත් කළ නිවේදනයක ඔහුගේ මෙරට සංචාරය කල්දමා ඇති බව සඳහන් කර ඇත. එරට උතුරු වසිරිස්ථාන් ප්‍රදේශයේ සිදුකෙරෙමින් පවතින විශේෂ යුද මෙහෙයුමක් හේතුවෙන් ඔහුගේ සංචාරය මෙලෙස කල්දමා ඇති බව සඳහන් එහි සඳහන් වෙයි. සිව්දින නිල සංචාරයක් සඳහා පකිස්ථාන හමුදා ප්‍රධානී ජනරාල් රහීල් ෂරීෆ් මහතා ලබන 19 වැනිදා දිවයිනට පැමිණීමට නියමිතව තිබුණි. ඔහු නැවතත් මෙරටට පැමිණීමට නියමිත දිනය මෙතෙක් ප්‍රකාශයට පත් කර නොමැති බව වාර්තා වෙයි.", "URL": "https://sinhala.adaderana.lk/news.php?nid=44024", "Category": null, "Parent URL": null}