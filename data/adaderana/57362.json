{"Source": "Adaderana", "Timestamp": "February 19, 2016 09:25 am", "Headline": "කොළඹ ප්‍රදේශ කිහිපයකට ජල සැපයුම අත්හිටුවයි", "News Content": "කොළඹ ප්‍රදේශ කිහිපයකට හෙට(20) පස්වරු 01.00 සිට අනිද්දා උදෑසන 05.00 දක්වා පැය 16 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.එම මණ්ඩලය පැවසුවේ කලටුවාව ජල පවිත්‍රාගාරයේ නඩත්තු කටයුත්තක් හේතුවෙන් එම කාලය තුළ ජල සැපයුම අත්හිටුවන බවයි. ඒ අනුව හංවැල්ල, කලුඅග්ගල, මීපේ, පාදුක්ක, ගොඩගම, හෝමාගම, කොට්ටාව, පන්නිපිටිය, රුක්මල්ගම, පැලන්වත්ත සහ මත්තේගොඩ යන ප්‍රදේශවලට එම කාලය තුළ ජල සැපයුම අත්හිටුවනු ඇත. මීට අමතරව එම කාලය තුළ මහරගම, බොරලැස්ගමුව, කොළඹ 08, කොළඹ 09 සහ කොළඹ 10 යන ප්‍රදේශයන් සඳහා අඩු පීඩනයක් යටතේ ජලය සැපයන බව ද ජාතික ජල සම්පාදන හා ජලාපවාහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=57362", "Category": null, "Parent URL": null}