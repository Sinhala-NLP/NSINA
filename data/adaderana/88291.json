{"Source": "Adaderana", "Timestamp": "April 30, 2018 02:52 pm", "Headline": "වෙසක් දිනය තීරණය කිරීමට රජයට හැකියාවක් නෑ", "News Content": "වෙසක් පොහොය යෙදෙන දිනය තීරණය කිරීමට රජයට හැකියාවක් නොමැති බව ස්වදේශ කටයුතු අමාත්‍ය වජිර අබේවර්ධන මහතා පවසයි ගාල්ලේ පැවති ආගමික වැඩසටහනකට එක්වෙමින් අමාත්‍යවරයා මේ බව සඳහන් කළේය. වෙසක් දිනය නියම කිරීම රජය විසින් කළ කාර්යයක් නොව එය චන්ද්‍රයාගේ ගමන් මග අනුව තීරණය වූවක් බව ස්වදේශ කටයුතු අමාත්‍ය වජිර අබේවර්ධන මහතා පවසනවා. ඉතිහාසයේ අවස්ථා කිහිපයකදී ද එළඹ ඇති මෙවැනි අවස්ථා පිළිබඳ දේශපාලනික වශයෙන් ක්‍රියාකිරීම වැරදි සහගත බව ඔහු පවසයි වෙසක් සතියේ කටයුතුවලට බාධා නොවන පරිදි මැයි දින සැමරුම ක්‍රියාත්මක කරන ලෙස මහනාහිමිවරුන් කළ ඉල්ලීමට අනුව රජය ගත් ක්‍රියාමාර්ගය සම්බන්ධයෙන් ද විවේචන එල්ල වන බව වජිර අබේවර්ධන අමාත්‍යවරයා එහිදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=88291", "Category": null, "Parent URL": null}