{"Source": "Adaderana", "Timestamp": "March 16, 2010 07:53 am", "Headline": "පීලී පැනීමක් නිසා දුම්රිය කටයුතු නවතී", "News Content": "දුම්රිය පීලී පැනීමක් හේතුවෙන් උඩරට දුම්රිය මාර්ගයේ කටයුතු තාවකාලිකව නතර කර තිබේ. බදුල්ල සිට කොළඹ බලා ධාවනය වූ නගරාන්තර ශීඝ්‍රගාමී දුම්රිය ඊයේ පේරාදෙණිය හා කඩුගන්නාව දුම්රිය ස්ථාන‍ අතර දී පීලි පැනීමකට ලක්විය. එහි දී දුම්රියේ මැදිරි හතරක් පිලීපැනිමකට ලක් වූ බව දුම්රිය වාණිජ අධිකාරි විජය සමරසිංහ මහතා ප්‍රකාශ කළේය. මේ වන විටත් දුම්රිය පීලී ගත කිරීමේ කටයුතු සිදු කරන අතර කඩිනමින් දුම්රිය මාර්ගය යථා තත්ත්වයට පත් කිරීමට කටයුතු කරන බව දුම්රිය දෙපාර්තමේන්තුව පවසයි. පිලී පැනීම හේතුවෙන් බදුල්ල සිට ධාවනය වන දුම්රිය පේරාදෙණිය දුම්රිය ස්ථානය දක්වා‍ත් කොළඹ සිට ධාවනය වන දුම්රිය රඹුක්කන දුම්රිය ස්ථානය දක්වාත් සීමා කර ඇත.", "URL": "https://sinhala.adaderana.lk/news.php?nid=7291", "Category": null, "Parent URL": null}