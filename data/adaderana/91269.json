{"Source": "Adaderana", "Timestamp": "June 21, 2018 04:23 pm", "Headline": "16 කණ්ඩායම තවම අපිට එකතු වෙලා නෑ", "News Content": "ඒකාබද්ධ විපක්ෂය තුළ කිසිඳු ගැටුමක් නොමැති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී දිලුම් අමුණුගම මහතා පවසයි. අද (21) කොළඹ පැවති මාධ්‍ය හමුවකට එක් වෙමින් ඒ මහතා මේ බව ප්‍රකාශ කළේය. එක්තරා අමාත්‍යවරයෙක් අතුරුදහන් වූ මාධ්‍යෙව්දියෙක් ඝාතන වුනා යැයි පවසන බවත් නමුත් සියල්ලන්ම දන්නේ ඔහු අතුරුදහන් වී ඇති බවත් මේ සම්බන්ධයෙන් අපරාධ පරීක්ෂණ දෙපාර්තමේන්තුව වහාම අදාළ අමාත්‍යවරයාගෙන ප්‍රශ්න කළ යුතු බවද පැවසීය. පිරිසක් මේ වන විට ආණ්ඩුවෙන් ඉවත්වී විපක්ෂයේ කටයුතු කරන බවත් ඔවුන් තවමත් ඔවුන්ගේ නායකයා ලෙස පිළිගන්නේ ජනාධිපතිවරයා පවත් 16 කණ්ඩායම තවම අප සමඟ එක් වී නොමැති බවද දිලුම් අමුණුගම මහතා පැවසීය. ශ්‍රී ලංකා පොදුජන පෙරමුණ යනු විජයග්‍රාහී පක්ෂයක් බවත් ඒ අනුව ඕනෑම සුනු විසුනු වූ පක්ෂයට අප සමඟ එක්වීමේ හැකියාව පවතින බවද ඒ මහතා පැවසීය. මෙම මාධ්‍ය හමුවට එක්වූ පාර්ලිමේන්තු මන්ත්‍රී විජිත බේරුගොඩ මහතා සඳහන් කළේ අද ජනාධිපතිවරයාත් අගමැතිවරයාත් ගමන් ගන්නේ පාරවල් දෙකක බවය.", "URL": "https://sinhala.adaderana.lk/news.php?nid=91269", "Category": null, "Parent URL": null}