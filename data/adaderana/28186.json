{"Source": "Adaderana", "Timestamp": "October 11, 2012 08:19 am", "Headline": "රජයේ නිලධාරීන්ගේ පැටිකිරිය මාට්ටු", "News Content": "මධ්‍යම පළාත් සභාවේ ඇතැම් රජයේ කාර්යාලවල නිලධාරීන් රාජකාරී කටයුතු කරන ආකාරය පිළිබඳව මධ්‍යම පළාත් ආණ්ඩුකාර ටිකිරි කොබ්බෑකඩුව මහතාගේ විවේචනයට ලක්ව තිබේ. ඊයේ (10) පස්වරුවේ හදිසියේම ආණ්ඩුකාරවරයා පළාත් සභාවට අයත් කාර්යාල කිහිපයක් හදිසි පරීක්ෂාවකට ලක්කරනු ලැබීය. මහනුවර දිස්ත්‍රික් සෞඛ්‍ය සේවා අධ්‍යක්ෂ කාර්යාලයට ගිය මධ්‍යම පළාත් ආණ්ඩුකාර ටිකිරි කොබ්බෑකඩුව මහතාට දැකගත හැකිවූයේ පසුවරු 3‍.15 වන විට කාර්යාල සේවකයින් නිවස්වලට යාමට සූදානම්වෙමින් සිටින දර්ශනයි. එලෙසම කාර්යාලයේ ඉහළ නිලධාරින් තිදෙනෙකු ද ඊයේ දිනයේ කාර්යාලය තුළ නොසිටීම පිළිබඳව ආණ්ඩුකාරවරයා මධ්‍යම පළාත් සෞඛ්‍ය අධ්‍යක්ෂකවරියට සහ පළාත් සෞඛ්‍ය අමාත්‍යංශයේ ලේකම්වරයාට දුරථනයෙන් අමතමින් විමසීමක් ද කර තිබිණි.", "URL": "https://sinhala.adaderana.lk/news.php?nid=28186", "Category": null, "Parent URL": null}