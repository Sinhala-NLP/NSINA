{"Source": "Adaderana", "Timestamp": "September 26, 2018 12:35 pm", "Headline": "නිවසට පැමිණි විශේෂ අමුත්තා", "News Content": "වව්නියාව, පූන්තෝට්ටම් ප්‍රදේශයේ නිවසකට පැමිණි කිඹුලෙකු අල්ලාගත් බව වව්නියාව වනජීවි කාර්යාල නිලධාරීන් පවසයි. ඊයේ(25) රාත්‍රීයේ මෙම කිඹුලා අල්ලා ගත් බව වනජීවි කාර්යාල නිලධාරීන් සඳහන් කළේය. වව්නියාව වනජිවි නිළධාරීන් පැවසූවේ පවතින නියඟය හමුවේ වැව් සිදීයාම හේතුවෙන් අදාළ කිඹුලා ආහාර සොයාගෙන ගම් වදින්නට ඇති බවයි. අල්ලාගත් කිඹුලා අඩි අටක පමණ දිගින් යුතු වන හැළ කිඹුල් විශේෂයට අයත් කිඹුලෙකු වන බවද වනජීවි නිළධාරීන් පැවසූ‍හ. වනජීවි නිළධාරීන් පැවසූවේ අල්ලාගත් කිඹුලා ජල පෝෂක රක්ෂිතයක් වෙත මුදා හැරීමට නියමිත බවයි.", "URL": "https://sinhala.adaderana.lk/news.php?nid=96740", "Category": null, "Parent URL": null}