{"Source": "Adaderana", "Timestamp": "August 17, 2013 02:55 pm", "Headline": "විදුහල්පති මරලා!", "News Content": "(ඝාතනයට ලක්වූ විශ්‍රාමික විදුහල්පතිවරයාගේ ඡායා රූපයකි - ජූඩ් සමන්ත) හලාවත කාකපල්ලියේ නිවසක සිටි අවුරුදු 76ක් වයසැති විශ්‍රාමික විදුහල්පතිවරයකු කපා කොටා මරා දමා තිබේ. මීට වසර 08ට පමණ පෙර මොහුගේ බිරිඳ මියගොස් ඇති අතර ඉන් පසු ඔහු මෙම නිවසේ තනිවම ජීවත්ව ඇත. මෙම මරණය ඝාතනයක් බවට සැක කරන බව පොලිසිය සඳහන් කළේය. මේ අතර මෙම මරණය සම්බන්ධයෙන් පශ්චාත් මරණ පරීක්ෂණ කටයුතු අද පෙරවරුවේ සිදුකෙරුණු අතර එහි දී හලාවත වැඩබලන මහේස්ත්‍රාත් අර්වින් ප්‍රනාන්දු මහතා පොලීසියට නියෝග කර ඇත්තේ සිද්ධියට සම්බන්ධ සැකකරුවන් වහාම අත්අඩංගුවට ගෙන අධිකරණයට ඉදිරිපත් කරන ලෙසයි. හලාවත පොලීසිය මෙම ඝාතනය සම්බන්ධයෙන් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=36703", "Category": null, "Parent URL": null}