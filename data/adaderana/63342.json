{"Source": "Adaderana", "Timestamp": "August 22, 2016 01:24 pm", "Headline": "  අම්බලන්ගොඩදී ලක්ෂ 18ක් කොල්ලකයි", "News Content": "බැංකුවකට ගමන් කරමින් සිටි කාන්තාවකගෙන් රුපියල් ලක්ෂ 18ක මුදලක් පැහැරගෙන යාමේ සිද්ධියක් ගාල්ල, අම්බලන්ගොඩ ප්‍රදේශයෙන් වාර්තා වෙයි.අදාළ කාන්තාව පෞද්ගලික බැංකුවකින් මුදල් රැගෙන තවත් බැංකුවක තැන්පත් කිරීම සඳහා රැගෙන යමින් සිටි අවස්ථාවේදී මෙලෙස කොල්ලකෑමට හසු වී ඇති බව අද දෙරණ වාර්තාකරු පවසයි.යතුරුපැදියකින් පැමිණි පුද්ගලයින් දෙදෙනෙකු විසින් තම අත තිබූ මුදල් පසුම්බිය රැගෙන පළා ගොස් ඇති බව සඳහන්ය.අනතුරුව 55 හැවිරිදි මෙම කාන්තාව අම්බලන්ගොඩ පොලීසියට සිද්ධිය සම්බන්ධයෙන් පැමිණිල්ලක් ඉදිරිපත් කර ඇති අතර සිද්ධිය සම්බන්ධයෙන් අම්බලන්ගොඩ පොලීසිය විසින් පරීක්ෂණ ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=63342", "Category": null, "Parent URL": null}