{"Source": "Adaderana", "Timestamp": "June 4, 2010 04:52 pm", "Headline": "බටහිර ප්‍රතිපත්ති මෙරටට ගැළපෙන්නේ නෑ", "News Content": "මෙරට ජන විඥානය හඳුනාගත් නව එක්සත් ජාතික පක්ෂ ප්‍රතිපත්ති මාලාවක් සකස් විය යුතු බව පාර්ලිමේන්තු මන්ත්‍රී සජිත් ප්‍රේමදාස මහතා පවසයි. මෙරට ගැටලු විසඳීම සඳහා බටහිර ආර්ථික ප්‍රතිපත්තීන් නොගැළපෙන බව එක්සත් ජාතික පක්ෂය තේරුම් ගත යුතු බව ඔහු පෙන්වාදෙයි. දුකෙන් පෙළෙන ජනයා සැපවත් කිරීමේ වගකීම භාරගැනීමට සූදානම් බව ද වළස්මුල්ල, පහළගම ප්‍රදේශයේ පැවති ජනහමුවකට එක්වෙමින් සජිත් ප්‍රේමදාස මහතා පැවසුවේය. මෙරට ජන විඥානය තේරුම් ගැනීම දේශපාලඥයින්ගේ වගකීම බව ද ප්‍රේමදාස මහතා සඳහන් කළේය.", "URL": "https://sinhala.adaderana.lk/news.php?nid=8809", "Category": null, "Parent URL": null}