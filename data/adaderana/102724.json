{"Source": "Adaderana", "Timestamp": "January 20, 2019 06:36 pm", "Headline": "ව්‍යවස්ථාවක් අවශ්‍ය නෑ කියනවනම් විකල්පයක් ඉදිරිපත් කළ යුතුයි", "News Content": "නව ව්‍යවස්ථාවක් අවශ්‍ය නොවන බව පවසන පුද්ගලයින් ඒ සඳහා පාර්ලිමේන්තුවට විකල්පයක් ඉදිරිපත් කළ යුතු බව අමාත්‍ය පී.හැරිසන් මහතා පැවසීය. අමාත්‍යවරයා මේ බව සදහන් කළේ අනුරාධපුර ප්‍රදේශයේදී මාධ්‍යවේදීන් නැගූ ප්‍රශ්න වෙත පිළිතුරු ලබා දෙමිනි. පාර්ලිමේන්තුවට යෝජනාවක් ගෙනැවිත් තිබුනද ව්‍යවස්ථාවක් සාදා නොමැති බව අමාත්‍යවරයා මෙහිදී පැවසීය. එසේම ව්‍යවස්ථා කෙටුම්පතක්ද සාදා නොමැති බවත් ව්‍යවස්ථාවක් සම්මත වීද නොමැති බවත් ඒ මහතා ප්‍රකාශ කලේය. ව්‍යවස්ථාවක් අවශ්‍ය නොවන බව බහුතරයක් දෙනා පවසන්නේ නම් රටේ විවිධ ස්ථාන තුල ප්‍රකාශ සිදු නොකර ඒ සඳහා විකල්පයක් සොයා දෙන ලෙස පැවසීය.", "URL": "https://sinhala.adaderana.lk/news.php?nid=102724", "Category": null, "Parent URL": null}