{"Source": "Adaderana", "Timestamp": "January 23, 2013 05:09 pm", "Headline": "ජය ඕස්ට්‍රේලියාවටයි!", "News Content": "ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන 5 වන හා අවසාන එක්දින තරඟයේ ජයග්‍රහණය ඕස්ට්‍රෙලියානු කණ්ඩායමට හිමිවිය. පළමුවෙන් පන්දුවට පහරදුන් ඔස්ට්‍රේලියානු කණ්ඩායම නියමිත පන්දුවාර 50 අවසානයේ දී කඩුලු 5 ක් දැවී ලකුණු 247 ක් රැස්කර ගත්තේය. හෝබාර්ට්හිදී ‍පැවති මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට ඔස්ට්‍රේලියානු කණ්ඩායමට ඇරයුම් කළේය. ඒ අනුව පළමුවෙන් පන්දුවට පහරදුන් ඔස්ට්‍රේලියානු කණ්ඩායම ශ්‍රී ලංකා කණ්ඩායම හමුවේ තැබූ ඉලක්කය ලකුණු 248 කි. කෙසේ නමුත් ඉක්බිතව පිටියට පිවිසි ශ්‍රී ලංකා කණ්ඩායම ලකුණු 215 ට සියලුම කඩුලු දැවීයාමෙන් පරාජයට පත්විය.", "URL": "https://sinhala.adaderana.lk/news.php?nid=31008", "Category": null, "Parent URL": null}