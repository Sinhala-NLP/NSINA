{"Source": "Adaderana", "Timestamp": "September 1, 2019 04:11 pm", "Headline": "කොටගල සුසාන භූමියක මිනී වලවල් හෑරූ අය ගැන විමර්ශන අරඹයි", "News Content": "හැටන් පොලිස් වසමට අයත් කොටගල යුනිෆිල්ඩ් වෙලින්ටන් වතුයායේ වතු පොදු සුසාන භුමියේ මිහිදන් කර තිබු මිනී වලවල් 4ක් කිසියම් පිරිසක් විසින් ඊයේ (31) රාත්‍රි හාරා ඇති බවට කරන ලද පැමිණිල්ලක් මත හැටන් පොලිසිය විසින් පුළුල් විමර්ශණයක් ආරම්භ කර ඇත. එම සුසාන භුමියේ මිහිදන් කර තිබු කාන්තාවන් තිදෙනෙකුගේ සහ පිරිමි අයෙකුගේ මිනී වලවල් මෙසේ හාරා වසා දමා ඇති බවඑම වතුයායේ වතු කම්කරුවන් පැමිණිලි කර ඇත. තේ වත්තේ තෘණ කැපිමට ගිය වතු කම්කරුවෙකු සුසාන භුමියේ මිනිවල වල් හාරා ඇති බව දැක ඒ පිළිබදව වතුයායේ වතු කම්කරුවන්ව දැනුවත් කර පසුව පොලීසිය වෙත පැමිණිල්ලක් කර ඇත. මාස 8කට පෙර මිහිදන් කළ කාන්තාවකගේ මිනිවලවල් හාරා පසුව වසා දමා ඇති බවත් වතු කම්කරුවන් ප්‍රකාශ කර ඇත. මිනී වලවල් හාරා එහි මිහිදන් කර තිබු මිනි රැගෙන ගියාද නැද්ද යන්න පිළිබදව මෙතෙක් තහවුරු වී නොමැති අතර ඒ පිළිබදව හැටන් පොලීසිය පුළුල් විමර්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=118007", "Category": null, "Parent URL": null}