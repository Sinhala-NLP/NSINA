{"Source": "Adaderana", "Timestamp": "December 4, 2011 11:49 am", "Headline": "විවේචනයට මුහුණ දෙන්න බැරිනම් දේශපාලනය බෑ", "News Content": "ආණ්ඩුවට නිවැරදි මග පෙන්වාදීමේ අයිතිය මහා සංඝරත්නය සතු බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ මහා සංඝරත්නය මැනවින් එම කාර්යය ඉටුකරන බවයි. අම්බලන්ගොඩ බටපොල සුභද්‍රාරාම විහාරස්ථානයේ ඉදිකළ දෙමහල් ධර්මශාලාව විවෘත කිරීමේ උත්සයට එක්වෙමින් ජනාධිපති මහින්ද රාජපක්ෂ මහතා මේ බව සඳහන් කළේය. වත්මන් රජයේ ජනතා හිතවාදී ගමන පටු දේශපාලන අරමුණු වලින් වළක්වාලිය නොහැකි බව ජනාධිපතිවරයා මෙහිදි පෙන්වා දුන්නේය. ත්‍රස්තවාදය , ලෝක ආහාර අර්බුදය , තෙල් මිල ඉහළ යාම , ලෝක ආර්ථික පසුබෑම සහ විදේශ බලපෑම් ආදී අභියෝග රැසකට තම රජය සාර්ථකව මුහුණ දුන් බව ජනාධිපති මහින්ද රාජපක්ෂ මහතා මෙහිදි අවධාරණය කර සිටියේය. විවේචන කිරීමේ අයිතිය ජනතාව සතු අතර ඒවාට මුහුණ දිය‍ නොහැකි නම් දේශපාලනය ද කළ නොහැකි බව ජනාධිපතිවරයා මෙහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20454", "Category": null, "Parent URL": null}