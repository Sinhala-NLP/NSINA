{"Source": "Adaderana", "Timestamp": "March 15, 2019 04:26 pm", "Headline": "ඉස්ලාමාබාද් යුනයිටඩ් කණ්ඩායමට ජයක්", "News Content": "පාකිස්තාන් සුපර් ලීග් තරගාවලියේ දෙවන අවසන් පූර්ව තරගයට සුදුසුකම් ලබා ගැනීමට ඉස්ලාමාබාද් යුනයිටඩ් කණ්ඩායම සමත් වුණි. ඒ ඊයේ (14) පැවති දෙවන අවසන් පූර්ව තරගයට සුදුසුකම් ලබා ගැනීමේ තරගයේදී කරච්චි කිංග්ස් කණ්ඩායම පරාජයට පත් කරමිනි. තරගයේ කාසියේ වාසිය දිනූ කරච්චි කිංග්ස් කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පිටියට පිවිසි කරච්චි කණ්ඩායම නියමිත පන්දුවාර 20 අවසානයේ කඩුළු 9ක් දැවී රැස් කරගත් ලකුණු සංඛ්‍යාව 161කි. කරච්චි කණ්ඩායම වෙනුවෙන් බාබර් අසාම් පන්දු 32කදී ලකුණු 42ක් රැස් කළේය. කොලින් මුන්රෝ ලකුණු 32කි. ලකුණු 164ක ජයග්‍රාහි ඉලක්කයක් හඹා ගිය ඉස්ලාමාබාද් යුනයිටඩ් කණ්ඩායම පන්දුවාර 19යි පන්දු 3කදී කඩුළු 6ක් පමණක් දැවී එම ඉලක්කය පසුකර ගියේය. එහිදී ඇලෙක්ස් හේල්ස් පන්දු 42කදී රැස් කරගත් ලකුණු සංඛ්‍යාව 41කි. කැමරන් ඩෙල්පෝට් ලකුණු 38කි. එම ජයග්‍රහණයත් සමග ඉස්ලාමාබාද් යුනයිටඩ් කණ්ඩායම දෙවන අවසන් පූර්ව තරගයේදී පෙෂාවෝර් ෂල්මි කණ්ඩායම සමග තරග වැදීමට නියමිතය.", "URL": "https://sinhala.adaderana.lk/news.php?nid=106126", "Category": null, "Parent URL": null}