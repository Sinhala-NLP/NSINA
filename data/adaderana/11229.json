{"Source": "Adaderana", "Timestamp": "October 1, 2010 10:56 pm", "Headline": "අද දෙරණට රිදී සම්මානයක්", "News Content": "\"ස්ලිම් බ්‍රෑන්ඩ් එක්සලන්ස් 2010 \"සම්මාන උළෙලේ දී වඩාත් නිර්මාණශීලි සන්නාමය සඳහා වන රීදි සම්මානය අද දෙරණ විසින් හිමිකරගනු ලැබීය. කොළඹදී අද(01) රාත්‍රී මෙම සම්මාන උළෙල පැවැත්වුණි. ශ්‍රී ලංකාවේ විශිෂ්ටතම සන්නාම ඇගයීම සඳහා මෙම සම්මාන උළෙල සංවිධානය කෙරෙයි. ශ්‍රි ලංකාව තුළ සැබෑ සාර්ථකත්වයක් ලබා ජනතා විශ්වාසය දිනාගත් සන්නාම මෙහිදි සම්මාන ලබයි. මෙම සම්මානයෙන් පිදුම් ලැබීම මගින් අද දෙරණ ශ්‍රී ලංකීය ජනතාව තුළ විශ්වාසනීය පුවත් සපයන්නා බවට යළි යළිත් තහවුරු වේ. රූපවාහිනි, ගුවන් විදුලි, අන්තර්ජාලය සහ එස්.එම්.එස්. කෙටි පණිවිඩ යන මාධ්‍ය ගණනාවකින් අද දෙරණ පුවත් මහජනයා වෙත සන්නිවේදනය කිරීම ස්ලිම් බ්‍රෑන්ඩ් එක්සලන්ස් 2010 නිර්මාණශීලි සන්නාමය සඳහා වන රීදි සම්මානයෙන් අද දෙරණ පිදුම් ලැබීම විශේෂ හේතුවකි. ඉදිරියේදී ද සත්‍යය ප්‍රථමයෙන් ගෙන එන අංක එකේ පුවත් සපයන්නා බවට අද දෙරණ ක්‍රියා කරනු ඇත. අද පැවති මෙම\"ස්ලිම් බ්‍රෑන්ඩ් එක්සලන්ස් 2010\"සම්මාන උළෙලේදී නිර්මාණශීලි සන්නාමය සඳහා වන රන් සම්මානය හිමි වුණේ ඩයලොග් වෙතය. මෙම සම්මාන උළෙලේ ප්‍රධාන ආරාධිතයා ලෙස ජනමාධ්‍ය අමාත්‍ය කෙහෙළිය රඹුක්වැල්ල මහතා සහභාගී විය.", "URL": "https://sinhala.adaderana.lk/news.php?nid=11229", "Category": null, "Parent URL": null}