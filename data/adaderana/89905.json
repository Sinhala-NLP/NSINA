{"Source": "Adaderana", "Timestamp": "May 27, 2018 03:22 pm", "Headline": "සියලුම විදුලි ඉංජිනේරුවරුන් කොළඹට  කැඳවයි?", "News Content": "මේ වන විට ආරම්භ කර ඇති වෘත්තීය සමිති ක්‍රියාමාර්ගය සම්බන්ධයෙන් ඉදිරි කටයුතු පිළිබඳ සාකච්ඡා කිරීම සඳහා සියලුම විදුලි ඉංජිනේරුවරුන් කොළඹට කැඳවීමට ලංකා විදුලිබල මණ්ඩලයේ ඉංජිනේරූ සංගමය තීරණය කර තිබේ. එහි සභාපති සෞම්‍ය කුමාරවඩු මහතා සඳහන් කළේ පසුගියදා සිය සංගමයේ විධායක සභාව රැස්වී මෙම තීරණය ගත් බවයි. ඒ අනුව මේ වන විට ක්‍රියාත්මක අකුරට වැඩ කිරීමේ වෘත්තීය සමිති ක්‍රියාමාර්ගයේ ඉදිරි කටයුතු පිළිබඳව ලබන සතිය තුළ තීරණය කරන බව සෞම්‍ය කුමාරවඩු මහතා සඳහන් කළේය.", "URL": "https://sinhala.adaderana.lk/news.php?nid=89905", "Category": null, "Parent URL": null}