{"Source": "Adaderana", "Timestamp": "June 29, 2019 02:17 pm", "Headline": "LTTEය සැඟවු බවට සැක බෝම්බ මල්ලක්", "News Content": "වවුනියාව, ඕමන්ත ඉලයමරදන්කුලම ප්‍රදේශයේ කැළෑවක් තුළ තිබී බ්ම් බෝම්බ පුරවන ලද බෑගයක් අද (29) උදැසන වවුනියාව ඕමන්ත පොලීසිය විසින් සොයාගෙන ඇත. පොලීසිය ප්‍රකාශ කර ඇත්තේ බිම් බෝම්බ 25 ක පමණ ප්‍රමාණයක් අදාළ බෑගය තුළ තිබී ඇති අතර අදාළ බෑගය ආසන්නයේ ආර්.පි.ජි. උණ්ඩයක්ද තිබී ඇත. පොලීසිය වෙත ලද තොරතුරක් මත අදාළ පුපුරණ ද්‍රව්‍ය ‍සොයා ගැනීමට හැකිව ඇති අතර, සොයාගත් බෝම්ම සම්බන්ධයෙන් වවුනියාව මහේස්ත්‍රාත් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශ දැනුවත් කොට ඇත. පොලිස් විශේෂ කාර්ය බළකා නිලධාරීන් විසින් බෝම්බ නිශ්ක්‍රීය කිරීමට නියමිත බවද පොලීසිය ප්‍රකාශ කර ඇත. පසුගිය යුධ සමයේ එල් ටී ටී සංවිධානය නැවත ලබා ගැනීමේ අරමුණින් සඟවා ගිය බෝම්බ තොගයක් එලෙස හමුවන්නට ඇති බව පොලීසිය සැක පල කරයි. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113003", "Category": null, "Parent URL": null}