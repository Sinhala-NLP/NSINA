{"Source": "Adaderana", "Timestamp": "July 13, 2011 08:44 pm", "Headline": "මුම්බායිවලට ත්‍රස්ත්‍ර ප්‍රහාරයක්-බෝම්බ තුනක් පුපුරයි..!", "News Content": "(ඡායා රූ -AFP) ඉන්දියාවේ වාණිජ නගරය ලෙස සැලකෙන මුම්බායි හිදී අද පස්වරුවේ බෝම්බ තුනක් පුපුරා ගොස් ඇති අතර එයින් 10 දෙනෙකු පමණ මිය ගොස් ඇතැයි විදෙස් මාධ්‍ය උපුටා දක්වයි. එසේ වුවද ඉන්දීය ස්වදේශ කටයුතු අමාත්‍යංශ ලේකම්වරයා බී.බී.සී පුවත් සේවයට පවසා ඇත්තේ මෙම බෝම්බ ප්‍රහාරයෙන් දෙදනෙකු මිය ගොස් සිය ගණනකට වැඩි පිරිසකට තුවාල සිදුවී ඇති බවයි. මෙම පිපුරුම ත්‍රස්ත ප්‍රහාරයක් විය හැකි බව ඉන්දීය ස්වදේශ කටයුතු අමාත්‍යංශය සඳහන් කර තිබේ. එක් බෝම්බයක් ෂවාරි බෂාර් ප්‍රදේශයේදී පුපුරා ගොස් ඇති අතර අනෙක ඔපෙරා හවුස් හි ස්වර්ණාභරණ වෙළඳසැලක් තුළද අනෙක් බෝම්බය ඩැඩාර් දිස්ත්‍රීක්කයේ ටැක්සියක් තුළද පුපුරා ගොස් ඇතැයි සඳහන් වේ.", "URL": "https://sinhala.adaderana.lk/news.php?nid=17384", "Category": null, "Parent URL": null}