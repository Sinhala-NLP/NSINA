{"Source": "Adaderana", "Timestamp": "November 13, 2018 11:18 am", "Headline": "රනිල් ඉවත් කරන්න පෙර සිටම ජනපතිට සුදානමක් තිබුණා", "News Content": "හිටපු අග්‍රමාත්‍ය රනිල් වික්‍රමසිංහ මහතා ධූරයෙන් ඉවත් කිරීම සඳහා විශ්වාසභංගයේදී ඡන්දය භාවිත කිරීමට අවස්ථාව තිබු බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. දෙරණ 360 වැඩසටහනට ඊයේ(12) එක්වෙමින් ඒ මහතා මේ අදහස් පළකළේය. හිටපු අග්‍රාමත්‍ය රනිල් වික්‍රමසිංහ මහතා ඉවත් කිරීමට සඳහා කලින් සිට ජනාධිපති මෛත්‍රීපාල සිරිසේන මහතාගේ හිතේ තිබු බව හිටුපු පාර්ලිමේන්තු මන්ත්‍රීවරයා පෙන්වා දුන්නේය. එමෙන්ම හිටපු අග්‍රමාත්‍ය රනිල් වික්‍රමසිංහ මහතා ධූරයෙන් ඉවත් කිරීම සඳහා ජනාධිපතිවරයාට අවශ්‍ය වුවානම් විශ්වාසභංගයේදී තම පක්ෂයේ සමාජීකයින් විශ්වාසභංගට පක්ෂව ඡන්දය ලබාදීම සඳහා මෙහයවීමට හැකියාව තිබු බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99129", "Category": null, "Parent URL": null}