{"Source": "Adaderana", "Timestamp": "February 15, 2014 10:30 am", "Headline": "රුසියාව ලංකාවේ සහයට එයි - ජිනීවා යෝජනාව ප්‍රතික්ෂේප කරන බව කියයි", "News Content": "ශ්‍රී ලංකාවේ සිදුවු බව කියන යුද අපරාධ සම්බන්ධයෙන් එළඹෙන ජිනීවා සමුළුවට ගෙන ඒමට නියමිත යෝජනාව ප්‍රතික්ෂේප කරන බව රුසියාව පවසයි. කෙසේ වෙතත් අමෙරිකාව සහ බ්‍රිතාන්‍ය අදාළ යෝජනාව සම්බන්ධයෙන් පරීක්ෂණයක් පවත්වන ලෙස ජාත්‍යන්තර මානව හිමිකම් කවුන්සිලයෙන් ඉල්ලා සිටීමට බලාපොරොත්තු වන බව විදෙස් මාධ්‍ය වාර්තා කරයි. රුසියානු විදේශ කටයුතු අමාත්‍යංශයේ මානුෂීය සහයෝගිතාව සහ මානව හිමිකම් අධ්‍යක්ෂ ඇන්ටොලි වික්ටොරොව් පෙන්වා දෙන්නේ එවැනි ජාත්‍යන්තර පරීක්ෂණයක් සිදුකිරීම මගින් කිසිදු ඵලදායී ප්‍රතිඵලයක් අපේක්ෂා කළ නොහැකි බවයි.", "URL": "https://sinhala.adaderana.lk/news.php?nid=41139", "Category": null, "Parent URL": null}