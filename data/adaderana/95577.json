{"Source": "Adaderana", "Timestamp": "September 5, 2018 12:25 pm", "Headline": "හෙරොයින් සමඟ 3ක් පොලිසි දැලේ", "News Content": "හැටන් ප්‍රදේශයේ හෙරොයින් මත්කුඩු අලෙවි කරමින් සිටි තරුණයන් තිදෙනෙක් සැකපිට අත්අඩංගුවට ගත් බව හැටන් පොලිසිය පවසයි. ඊයේ(04) පස්වරුවේ මෙම තරුණයන් තිදෙනා අත්අඩංගුවට ගත් බව පොලීසිය සඳහන් කළේය. මෙම සැකකරුවන් හැටන් ගාමිණිපුර ප්‍රදේශයේ හෙරොයින් මත්කුඩු අලෙවි කරමින් සිටින අවස්තාවේ හැටන් පොලීසියේ දුෂණ මර්ධන ඒකකයේ නිලධාරින් විසින් අත්අඩංගුවට ගෙන තිබේ. සැකකරුවන් අත්අඩංගුවට ගන්නා අවස්තාවේ ඔවුන් තිදෙනො සන්තකයේ හෙරොයින් මිලි ග්‍රෑම් 940 ක් කුඩා පොලිතින් උර 18 ක ඇසුරුම් කර අලෙවි කිරීමට සුදානම්ව සිටියදී පොලිස් නිලධාරින් විසින් අත්අඩංගුවට ගෙන ඇති බව වාර්තා වෙයි. මෙම සැකකරුවන් තිදෙනා හෙරොයින් මත්කුඩු ඉතා අධික මිලකට හැටන් ප්‍රදේශයේ අලෙවි කරන බවත්, අත්අඩංගුවට ගත් සැකකරුවන් තිදෙනොගෙන් එක් සැකකරුවෙක් මිට ප්‍රථම අවස්තා කිහිපයකදි මත් කුඩු අලෙවි කිරීම සම්බන්ධයෙන් අත්අඩංගුවට පත් වි සිටි අයෙකු බව මෙම වැටලිම සිදු කළ හැටන් පොලිසියේ දුෂණ මර්ධන අංශයේ නිලධාරින් පවසයි. අත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කිරිමට නියමිතයි. (ඡායාරූප-රංජිත් රාජපක්ෂ)", "URL": "https://sinhala.adaderana.lk/news.php?nid=95577", "Category": null, "Parent URL": null}