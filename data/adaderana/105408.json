{"Source": "Adaderana", "Timestamp": "March 3, 2019 04:52 pm", "Headline": "ශ්‍රී ලංකා ක්‍රිකට් ආයතනයට ඩොලර් මිලියන 11යි දශම 5ක්", "News Content": "ශ්‍රී ලංකා ක්‍රිකට් ආයතනයට හිමිවීමට නියමිතව තිබු අමෙරිකානු ඩොලර් මිලියන 11යි දශම 5ක එනම් රුපියල් බිලියන දෙකකට අධික මුදල නිදහස් කිරීමට ජාත්‍යන්තර ක්‍රිකට් කවුන්සිලය තීරණය කර ඇත. ශ්‍රී ලංකා ක්‍රිකට් ආයතනයේ නව විධායක කමිටු නිලධාරීන් ජාත්‍යන්තර ක්‍රිකට් කවුන්සිලය සමඟ ඩුබායිහිදී පැවැත්වු ඉහළ පෙලේ සාකච්ඡාවකදී මෙම එකඟතාව පල වී ඇති බව වාර්තා වන්නේය. ක්‍රිකට් ආයතන නිලවරණය නියමිත කාලයට පැවැත්වීමට අපොහොසත් වීම හේතුවෙන් පසුගිය වසරේ ජුලි මාසයේ සිට ජාත්‍යන්තර ක්‍රිකට් කවුන්සිලය විසින් ශ්‍රී ලංකාවට ලබාදීමට නියමිතව තිබු මෙම මුදල් අත්හිටුවා තිබුණි. ජාත්‍යන්තර ක්‍රිකට් කවුන්සිල රැස්වීමේ දී ශ්‍රී ලංකා ක්‍රිකට් ආයතන නිලවරණය සාර්ථකව පැවැත්වීම ඇතුළු කරුණු පිළිබදව නව සභාපති ශම්මි ද සිල්වා, හිටපු සභාපති තිලංග සුමතිපාල, ලේකම් මොහාන් ද සිල්වා යන මහත්වරුන් විසින් කරුණු දැක්වීමට පියවර ගෙන තිබේ.", "URL": "https://sinhala.adaderana.lk/news.php?nid=105408", "Category": null, "Parent URL": null}