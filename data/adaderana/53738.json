{"Source": "Adaderana", "Timestamp": "September 8, 2015 12:51 pm", "Headline": "කාන්තා නියෝජනය සියයට 30කින් වැඩිකරන්න", "News Content": "මෙරට සියලූ පළාත් පාලන ආයතනවල කාන්තා නියෝජනය සියයට 30කින් වැඩිකරන ලෙස කාන්තාව හා මාධ්‍ය සාමුහිකය දේශපාලන පක්ෂවලින් ඉල්ලීමක් කරයි.එහි නිර්මාතෘ කුමුදුනි සමුවෙල් මහත්මිය අද කොළඹදී පැවැති මාධ්‍ය හමුවකදී කියා සිටියේ මෙම ගැටලුව ගැන මෙරට දේශපාලන පක්ෂ සමග සාකච්ඡා කර ඇති බවයි.එසේම ඊට අදාළ නීති කෙටුම්පත් හදා කැබිනට් අනුමැතියද ගෙන ඇති බව ඇය පැවසුවාය.ඒ අනූව ඉදිරියේදී පැවැත්වෙන පළාත් පාලන මැතිවරණ‍ෙය්දී කාන්තාවන්ට වැඩි අවස්ථාවක් ලබාදීමට සියලුදේශපාලන පක්ෂ පියවර ගත යුතු බව ඇය කියා සිටියාය.", "URL": "https://sinhala.adaderana.lk/news.php?nid=53738", "Category": null, "Parent URL": null}