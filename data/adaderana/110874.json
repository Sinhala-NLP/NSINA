{"Source": "Adaderana", "Timestamp": "May 29, 2019 06:50 am", "Headline": "ප්‍රහාර ගැන සොයන්න පත් කළ පාර්ලිමේන්තු විශේෂ කාරක සභාව පළමුවරට අද රැස් වෙයි", "News Content": "පාස්කු ඉරුදින ප්‍රහාර සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව අද (29) පළමුවරට රැස්විමට නියමිතව ඇත. පෙරවරු 09.00 සිට පස්වරු 06.00 දක්වා එම විශේෂ කාරක සභාව රැස්වීමට නියමිතයි. මාධ්‍යවේදීන් සදහා ද මෙම කාරක සභාව විවෘත පැවතීම විශේෂත්වයකි. මෙම පාර්ලිමේන්තු විශේෂ කාරක සභාව පාස්කු ඉරුදින ප්‍රහාරය පිළිබඳව මෙන්ම රිෂාඩ් බදියුදීන් අමාත්‍යවරයාට එරෙහිව එල්ල වී ඇති චෝදනා සම්බන්ධයෙන් විමර්ශන කරනු ඇති. අදාල කරුණු පිළිබඳව විමර්ශනය කිරිමෙන් අනතුරුව එහි අතුරු වාර්තාව සති 02ක් තුළ ඉදිරිපත් කිරිමට නියමිත බව වාර්තා වන්නේය. නියෝජ්‍ය කතානායක ආනන්ද කුමාරසිරි, රවී කරුණානායක, රවුෆ් හකීම්, රාජිත සේනාරත්න යන අමාත්‍යවරුන් සහ සරත් ෆොන්සේකා, නලීන්ද ජයතිස්ස, රාජිත සේනාරත්න, ආශු මාරසිංහ සහ එම්.ඒ සුමන්තිරන් යන මන්ත්‍රීවරුන් විශේෂ කාරක සභාව නියෝජනය කරයි. මේ අතර ජාතික ආරක්ෂාව පිළිබඳ ආංශික අධීක්ෂණ කාරක සභාව ද අද පස්වරු 02.00ට පාර්ලිමේන්තු සංකීර්ණජෙය්දී රැස්විමට නියමිතයි.", "URL": "https://sinhala.adaderana.lk/news.php?nid=110874", "Category": null, "Parent URL": null}