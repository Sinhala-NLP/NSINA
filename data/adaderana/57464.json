{"Source": "Adaderana", "Timestamp": "February 21, 2016 10:28 pm", "Headline": " අත්අඩංගුවට ගන්න කලින් දැනුවත් කළානම් හොඳයි", "News Content": "භික්ෂූණ් වහන්සේ පවා රටේ පවතින නීතියට අනුගතව කටයුතු කළ යුතු බව ජාතික හෙළ උරුමයේ ප්‍රධාන ලේකම් මහ නගර සහ බස්නාහිර සංවර්ධන ඇමැති පාඨලි චම්පික රණවක මහතා පවසයි.කෙසේ වුවද භික්ෂූණ් වහන්සේ අත්අඩංගුවට ගැනීමේදී එක් එක් නිකායවල ප්‍රධාන හිමිවරුන් දැනුවත් කිරීම වැදගත් බවද ඒ මහතා පෙන්වාදෙයි.පාර්ලිමේන්තු මන්ත්‍රීවරයෙකු අත්අඩංගුවට ගැනීමේදී කථානායකවරයා දැනුවත් කරන බවත්, විශ්වවිද්‍යාලයක වගකිව යුතු අයෙකු අත්අඩංගුවට ගැනීමේදී ද එහි වගකිව යුතු පාර්ශව දැනුවත් කරන බවත් පැවසූ අමාත්‍යවරයා භික්ෂූණ් වහන්සේ නමක් අත්අඩංගුවට ගැනීමේදී ද එවැනි තත්ත්වයක් තිබීම යෝග්‍ය බව කියා සිටියි.එසේම අධිකරණයට අපහාස කළැයි චෝදනා කරමින් අත්අඩංගුවට ගත් ස්වාමින් වහන්සේ නමක් වරින් වර රිමාන්ඩ් කර දින ගණනාවක් රිමාන්ඩ් භාරයේ තබා ගැනීමෙන් ජනතාව තුළ පවා කැළඹීමක් ඇති වන බව ඒ මහතා පෙන්වාදෙයි.අමාත්‍යවරයා මේ බව කියා සිටියේ ජාතික හෙළ උරුමය විසින් අද (21) ‍පැවැත් වූ මාධ්‍ය හමුවකදීය.", "URL": "https://sinhala.adaderana.lk/news.php?nid=57464", "Category": null, "Parent URL": null}