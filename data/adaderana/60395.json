{"Source": "Adaderana", "Timestamp": "May 22, 2016 08:49 pm", "Headline": "උසස් පෙළ සිසුන්ට විශේෂ වැඩපිළිවෙළක්", "News Content": "ආපදා තත්ත්වය හේතුවෙන් පීඩාවට පත් උසස් පෙළ සිසුන් සඳහා අවශ්‍ය විෂය සටහන් පොත් ලබාදීමට අධ්‍යාපන අමාත්‍යාංශය කොළඹ විශ්වවිද්‍යාලය සමග එක්ව වැඩපිළිවෙළක් සකස් කර තිබේ.මෙහිදී විශ්වවිද්‍යාල සිසුන් උසස් පෙළ සඳහා යොදාගත් පෞද්ගලික සටහන් පොත් සහ විෂය කරුණු ඇතුළත් සෙසු සටහන් ඡායා පිටපත් කර පීඩාවට පත් සිසුන් වෙත ලබාදීමට නියමිත බව අධ්‍යාපන අමාත්‍යාංශය සඳහන් කළේය.අධ්‍යාපන අමාත්‍යාංශය විසින් මේ වන විටත් පීඩාවට පත් පාසල් සිසුන්ට සහන සැළසීම සඳහා විශේෂ ආපදා සහන මෙහෙයුම් මැදිරියක් ආරම්භ කර ඇති අතර ඒ සඳහා දේශීය සහ විදේශීය පරිත්‍යාගශීලින්ගෙන් ද්‍රව්‍යමය ආධාර ලැබෙමින් පවතින බව සඳහන්ය.මෙලෙස එක්රැස්වන පාසල් ද්‍රව්‍ය සහ උපකරන ආපදා තත්ත්වය පහවගිය සැනින් පාසල් ළමුන් වෙත ලබාදීමට කටයුතු යොදා ඇති බව අධ්‍යාපන අමාත්‍යාංශය පැවසුවේය.", "URL": "https://sinhala.adaderana.lk/news.php?nid=60395", "Category": null, "Parent URL": null}