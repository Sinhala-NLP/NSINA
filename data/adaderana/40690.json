{"Source": "Adaderana", "Timestamp": "January 27, 2014 06:26 pm", "Headline": "ලියාපදිංචි කර නැති බෝතල් ගැන කියන්න", "News Content": "ලියාපදිංචිකර නොමැති ජල බෝතල් වෙළෙඳපලේ ඇත්නම් ඒ පිළිබඳ වහාම දැනුම්දෙන ලෙස සෞඛ්‍ය අමාත්‍යාංශයේ ආහාර හා පාරිසරික සෞඛ්‍ය ඒකකය ජනතාවගෙන් ඉල්ලීමක් කරයි. ඒ අනුව දුරකථන අංක 0113 071 073 වෙත එවැනි ජල බෝතල් අලෙවි කරන ස්ථාන හා පුද්ගලයින් සම්බන්ධයෙන් තොරතුරු ලබාදෙන ලෙස එම ඒකකය ඉල්ලා සිටියි. සෞඛ්‍ය ආරක්ෂක බවින් තොර පානීය ජල බෝතල් වෙළෙඳපළේ අලෙවි කරන බවට ලැබී ඇති තොරතුරු හේතුවෙන් ඒ පිළිබඳ නීත්‍යානුකූලව කටයුතු කිරීම සඳහා මෙම පියවර ගත් බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා පවසයි. පානීය ජල බෝතල් මිලදී ගැනීමේ දී ඒවා ලියාපදිංචි කර තිබේ ද යන්න පිළිබඳ අවධානය යොමු කළ යුතු බව ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=40690", "Category": null, "Parent URL": null}