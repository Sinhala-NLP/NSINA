{"Source": "Adaderana", "Timestamp": "November 11, 2016 09:04 am", "Headline": " ලක්ෂපාන අන්තයේ විදුලි උප පොළක බිඳ වැටීමක්", "News Content": "පොල්පිටිය - නව ලක්ෂපාන විදුලි පද්ධතියේ ලක්ෂපාන අන්තයේ විදුලි උප පොළක බිඳ වැටීමක් සිදුව තිබේ.විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා ප්‍රකාශ කළේ එම උප පොළේ ඇති වූ ගින්නක් හේතුවෙන් බිඳ වැටීම සිදුවඇති බවයි.ඊයේ(10) රාත්‍රී 08.55ට පමණ සිදු වූ මෙම බිඳ වැටීම හේතුවෙන් බලංගොඩ, රත්නපුරය, ඇඹිලිපිටිය, බෙලිඅත්ත, නුවරඑළිය සහ දෙණියාය යන ප්‍රදේශවලට විදුලිය විසන්ධි වීමක් සිදුව තිබේ.කෙසේ වුවද එය සුළු වේලාවකින් යථා තත්ත්වයට පත් කළ බව සුලක්ෂණ ජයවර්ධන මහතා සඳහන් කළේය.විදුලි උප පොළේ බිඳ වැටම යථා තත්ත්වයට පත් කිරීම සඳහා අවශ්‍ය පියවර ගෙන ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=65928", "Category": null, "Parent URL": null}