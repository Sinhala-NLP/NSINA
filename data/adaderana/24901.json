{"Source": "Adaderana", "Timestamp": "June 10, 2012 10:15 am", "Headline": " හදිසි ගින්නකින් නිවස දැවීයයි-ගෙහිමි කත පිළිස්සී මරුට", "News Content": "අම්බලන්තොට, වලේවත්ත ප්‍රදේශයේ නිවසක ඇතිවූ ගින්නක් හේතුවෙන් කාන්තාවක ජීවිතක්ෂයට පත්ව තිබේ. අද අලුයම මෙම අනතුර සිදුව ඇති බව අම්බලන්තොට පොලිසිය සඳහන් කරයි. ගින්නෙන් නිවස සම්පූර්ණයෙන් විනාශ වී තිබේ. ගින්නට හසුවීමෙන් ජීවිතක්ෂයට පත්ව ඇත්තේ එම නිවසේ පදිංචිව සිටි 55 හැවිරිදි කාන්තාවකි. ගින්නට හේතුව මෙතෙක් අනාවරණය වී නොමැති අතර අම්බලන්තොට පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24901", "Category": null, "Parent URL": null}