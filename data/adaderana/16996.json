{"Source": "Adaderana", "Timestamp": "June 25, 2011 10:05 am", "Headline": "කොක්අඩිචෝලෙයින් යුද උපකරණ තොගයක් හමුවෙයි", "News Content": "මඩකළපුව, කොක්අඩිචෝලෙයි ප්‍රදේශයේ සඟවා තිබූ යුද උපකරණ තොගයක් පොලිසිය විසින් සොයාගෙන තිබේ. ඊයේ(24) පස්වරුවේ කොක්අඩිචෝලෙයි, කොල්ලපු ප්‍රදේශයේ වළ දමා තිබියදී මෙම යුද උපකරණ සොයාගෙන ඇති බව සඳහන්ය. කිලෝග්‍රෑම් දෙකක් බරැති ක‍්ලේ‍මෝ බෝම්බ 2ක්, දුරස්ථ පාලක දෙකක්, බෝම්බ කොටස් ඇතුළු යුද උපකරණ කිහිපයක් මෙලෙස ‍එහි තිබී සොයාගෙන ඇත. මේ අතර පුල්මුඩේ පොලිස් ස්ථානයේ නිලධා‍රීන් කණ්ඩායමක් විසින් සිදුකරන ලද සෝදිසි මෙහෙයුමක දී පුල්මුඩේ, යාන්ඔය, පොම්පමඩු ප්‍රදේශයේ තිබී මිලිමීටර් 60‍ මෝටාර් ජීව උණ්ඩ 15 ක් සහ ජීව අත්බෝම්බයක් සොයා‍ගත් බව පොලිසිය පවසයි.", "URL": "https://sinhala.adaderana.lk/news.php?nid=16996", "Category": null, "Parent URL": null}