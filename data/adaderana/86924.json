{"Source": "Adaderana", "Timestamp": "April 4, 2018 05:22 pm", "Headline": "භාෂා 23 ක් කතා කරන්න පුළුවන් අමුතු ගුරුවරයෙක් නිසා ළමයි සතුටින් ", "News Content": "ෆින්ලන්තයේ පාසැලක බලධාරීන් රොබෝ ගුරුවරුන් යොදා ගැනීම සම්බන්ධයෙන් අත්හදා බැලීමක් සිදු කර තිබේ. ඒ සඳහා රොබෝ යන්ත්‍ර කිහිපයක් යොදා ගෙන ඇත. එලායස් යනුවෙන් නම් කර තිබෙන මේ රොබෝ මේ පාසලේ නව භාෂා ගුරුවරයායි. මේ රොබෝට භාෂා 23ක් තේරුම් ගැනීමට සහ කථා කිරීමට හැකියි. සිසුන්ගේ ප්‍රශ්නවලට නිවැරදි පිළිතුරු ලබාදීමට මෙන්ම ගැන්ග්නම් නර්තනයටත් එලායස් හපන්කම් දක්වයි. ඔවොබොට් යනුවෙන් හඳුන්වන මේ රෝබෝ ගණිතය විෂය උගන්වයි. ප්‍රමණයෙන් ඉතා කුඩා ඔවොබොට් නිර්මාණය කර තිබෙන්නේ වවුලෙකුට සමාන අයුරින්. රොබෝවරුන්ගෙන් ඉගෙන ගැනීම මේ පාසැලේ සිසුන්ටත් අපූරු, ප්‍රීතිමත් අත්දැකීමක් වී තිබේ. ෆින්ලන්තය මෙන්ම අමෙරිකාව,මැදපෙරදිග ඇතුළු ලොව බොහෝ රටවල් පන්ති කාමර තුළ ඉගැන්වීමේ කටයුතු සඳහා රොබෝවරුන් යොදා ගනු ලබයි.", "URL": "https://sinhala.adaderana.lk/news.php?nid=86924", "Category": null, "Parent URL": null}