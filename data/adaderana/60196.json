{"Source": "Adaderana", "Timestamp": "May 16, 2016 02:55 pm", "Headline": "  කාන්තා හිංසනය තුරන් කිරීමට කඩිනම් පියවර", "News Content": "නවක වදය ඔස්සේ සිදුවන කාන්තා හිංසනය තුරන් කිරීමට අවශ්‍ය කඩිනම් පියවර ගන්නා බව කාන්තා හා ළමා කටයුතු අමාත්‍ය චන්ද්‍රාණි බණ්ඩාර මහත්මිය පවසයි.ඒ සඳහා කාන්තා හා ළමා කටයුතු අමාත්‍යංශය, උසස් අධ්‍යාපන අමාත්‍යංශය සමග ඒකාබද්ධව කටයුතු කිරීමට බලාපොරොත්තු වන බව නිවේදනයක් නිකුත් කරමින් අමාත්‍යවරිය සඳහන් කළේය.කැළණිය විශ්වවිද්‍යාලයේ මෑතදී වාර්තා වූ නවක වදයට අදාළ සිදුවීම පිළිබඳ කාන්තා හා ළමා කටයුතු අමාත්‍යවරිය ලෙස තමන් කණගාටු වන බව ද ඇය ප්‍රකාශ කර තිබේ.විශ්වවිද්‍යාලය තුළ කාන්තා හිංසනය තුරන් කිරීම සමස්ථ ප්‍රජාවගේ දායකත්වයෙන් ජයගත යුතු අභියෝගයක් බව චන්ද්‍රාණි බණ්ඩාර අමාත්‍යවරිය පවසයි.", "URL": "https://sinhala.adaderana.lk/news.php?nid=60196", "Category": null, "Parent URL": null}