{"Source": "Adaderana", "Timestamp": "February 14, 2019 02:22 pm", "Headline": "විශාලතම මගී ගුවන් යානා නිෂ්පාදනය නතර කිරීමට එයාර් බස් සමාගම තීරණය කරයි", "News Content": "යුරෝපයේ ගුවන් යානා නිෂ්පාදක සමාගමක් වන එයාර් බස් සමාගම ඒ 380 වර්ගයේ ලොව විශාලතම මගී ගුවන් යානා නිෂ්පාදනය නතර කිරීමට තීරණය කර තිබේ. ඒ 380 වර්ගයේ ගුවන් යානා මිලදී ගත් සිය ප්‍රධානතම ගැණුම්කරුවා වන එමිරේට්ස් ගුවන් සමාගම සිය ඇණවුම් සීමා කිරීමට පියවර ගැනීමත් සමඟ එයාර් බස් සමාගම මෙම තීරණය ගෙන ඇති බව විදෙස් මාධ්‍ය වාර්තා කළේය. ඒ අනුව ලොව විශාලතම මගී ගුවන් යානා අවසන් නිකුතුව 2021 වසරේදී සිදු කිරීමට පියවර ගන්නා බව එයාර් බස් සමාගමේ ප්‍රධාන විධායක ටොම් එන්ඩර්ස් ප්‍රකාශ කර තිබේ.", "URL": "https://sinhala.adaderana.lk/news.php?nid=104309", "Category": null, "Parent URL": null}