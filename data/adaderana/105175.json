{"Source": "Adaderana", "Timestamp": "February 27, 2019 10:08 pm", "Headline": "අධිකරණ තීන්දුවක් විකෘති කර මාධ්‍යවල පළ කර ඇති බව බන්දුල කියයි", "News Content": "තමන් පෞද්ගලික බැංකුවකින් ණය මුදලක් ලබාගෙන එය ආපසු ගෙවීම පැහැර හරිමින් වංචාවක් සිදු කොට ඇතැයි අද පළවූ ඇතැම් මාධ්‍ය වාර්තා මුළුමනින්ම සාවද්‍ය බව එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අදාළ සිද්ධිය සම්බන්ධයෙන් කරුණු පැහැදිළි කිරීම සඳහා අද(26) පැවැත්වූ මාධ්‍ය හමුවකදී මන්ත්‍රීවරයා මේ බව සඳහන් කළේය. එහිදී මන්ත්‍රීවරයා තව දුරටත් ප්‍රකාශ කළේ පසුගිය අට වන දා මේ පිළිබඳ ප්‍රකාශයට පත් වූ අධිකරණ තීන්දුව විකෘති කර මාධ්‍යවල පළ කොට ඇති බවයි.", "URL": "https://sinhala.adaderana.lk/news.php?nid=105175", "Category": null, "Parent URL": null}