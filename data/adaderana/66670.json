{"Source": "Adaderana", "Timestamp": "December 3, 2016 08:56 am", "Headline": " නියෝගය නොතැකූ විරෝධතාකරුවන් 19ක් අත්අඩංගුවට ගනියි ", "News Content": "මීගමුව, ගල්කන්ද දුම්රිය හරස් මාර්ගය අවහිර කරමින් අධිකරණ නියෝගය නොතකා උද්ඝෝෂණයේ නිරතවෙමින් කලහකාරී ලෙස හැසිරුණු පුද්ගලයින් 19 දෙනෙකු පොලීසිය විසින් අත්අඩංගුවට ගෙන තිබේ.ඊයේ(02) උදෑසන සිට ත්‍රිරෝද රථකරුවන් සහ බස් රථ සේවකයින් පිරිසක් මීගමුව - හලාවත ප්‍රධාන මාර්ගයේ ගල්කන්ද දුම්රිය හරස් මාර්ගය අවහිර කරමින් විරෝධතාවයේ නිරත වුණි.මේ හේතුවෙන් මහා මාර්ගයේ මෙන්ම දුම්රිය ගමනාගමනයටද බාධා එල්ල වුණි.ඊයේ පස්වරුව වන විට මාර්ග අවහිර කරමින් උද්ඝෝෂණයේ නිරතවීමෙන් වලකින ලෙස අධිකරණ නියෝගයක් ද ලබාදී තිබූ අතර උද්ඝෝෂණකරුවන් එම නියෝගය නොතකා කලහකාරී ලෙස හැසිරී තිබේ.රාත්‍රි 7.00ට පමණ මෙම විරෝධතාකරුවන් විසුරුවා හැරීමට පොලීසිය කදුළු ගෑස් ප්‍රහාරයක් ද එල්ල කළේය.", "URL": "https://sinhala.adaderana.lk/news.php?nid=66670", "Category": null, "Parent URL": null}