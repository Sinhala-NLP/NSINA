{"Source": "Adaderana", "Timestamp": "August 14, 2018 10:31 am", "Headline": "කේරල ගංජා සමඟ සැකකරුවන් 4 ක් අත්අඩංගුවට", "News Content": "කේරල ගංජා සන්තකයේ තබාගෙන සිටි තරුණයින් සිව්දෙනෙක් ඊයේ (13) රාත්‍රි සැකපිට අත්අඩංගුවට ගත් බව හැටන් සුරාබදු කාර්යයාලයේ නිලධාරින් පැවසීය. මෙම සැකකරුවන් සන්තකයේ තිබි කේරල ගංජා මිලිග්‍රෑම් එක් ලක්ෂ අටදහසක් සුරාබදු කාර්යයාලයේ නිලධාරින් භාරයට ගෙන ඇත. නොර්වුඩ් සහ හැටන් ප්‍රදේශවල පදිංචි මෙම සැකකරුවන් අවුරුදු 25 ත් 30 අතර වයස් කාණ්ඩ වල පසුවන අය බවත්, එම සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කරන බවත් , මෙම වැටලිම සිදු කල හැටන් සුරාබදු කාර්යයාලයේ නිලධාරින් පැවසීය.", "URL": "https://sinhala.adaderana.lk/news.php?nid=94370", "Category": null, "Parent URL": null}