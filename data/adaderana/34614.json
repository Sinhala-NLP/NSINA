{"Source": "Adaderana", "Timestamp": "June 4, 2013 08:08 am", "Headline": "ඒත්තුකාල පෙදෙසේ දිය නෑ ඇෆ්ගනිස්ථාන ජාතිකයෙක් අතුරුදහන් ", "News Content": "මීගමුව, ඒත්තුකාල මුහුදු තීරයේ දිය නෑමට ගිය ඇෆ්ගනිස්ථාන ජාතිකයෙකු දියේ ගිළී අතුරුදන්ව තිබේ. සංචාරක වීසා මත මෙරටට පැමිණ ඇති 31 හැවිරිදි අදාළ පුද්ගලයා ඒත්තුකාල ප්‍රදේශයේ හෝටලයක රැඳී සිටි අයෙකු බව පොලීසිය පැවසුවේය. මේ අතර ඇහැළියගොඩ, දිගලවත්ත ප්‍රදේශයේ අඹගම්පළ ඇළේ තිබී පිරිමි පුද්ගලයෙකුගේ මළ සිරුරක් සොයාගෙන තිබේ. මිය ගිය පුද්ගලයා බටංගල දිගලවත්ත ප්‍රදේශයේ පදිංචිව සිටි 57 හැවිරිදි අයෙකු බවට ඥාතීන් විසින් හඳූනාගෙන ඇති බව පොලීසිය පැවසුවේය. බලංගොඩ, රාස්සගල ප්‍රදේශයේ හුළු ඔය ගඟේ තැන්නේහේන තොටුපළ අසළ තිබී පිරිමි මළ සිරුරක් සොයාගත් බව බලංගොඩ පොලීසිය පැවසීය. මියගිය පුද්ගලයා එම ප්‍රදේශයේම පදිංචිව සිටි 72 හැවිරිදි අයෙකු බවට හඳුනාගෙන තිබේ.", "URL": "https://sinhala.adaderana.lk/news.php?nid=34614", "Category": null, "Parent URL": null}