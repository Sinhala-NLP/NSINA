{"Source": "Adaderana", "Timestamp": "November 20, 2017 12:28 pm", "Headline": " ප්‍රමිතියකින් යුතු පොලිතීන් හඳුනාගන්න මේ දවස්වල ක්‍රමවේද හොයනවා", "News Content": "ප්‍රමිතියෙන් යුතු පොලිතීන් නිෂ්පාදන සඳහා නිසි හඳුනාගැනීමේ ක්‍රමවේදයක් සකස් කිරීමේ කටයුතු මේ දිනවල සිදු කරන බව ශ්‍රී ලංකා ප්‍රමිති ආයතනය පවසයි. එහි අධ්‍යක්ෂ ජනරාල් ඩබ්ලිව්.එන්.එන් සතරසිංහ මහත්මිය සඳහන් කළේ ජනවාරි 01 වනදා සිට ක්‍රියාත්මක කිරීමට නියමිත පොලිතීන් භාවිතය තහනම් කිරීමට අදාළව එම ක්‍රමවේදය සකස් කරන බවයි. ජෛව හායනයට ලක්වන හා කොම්පෝස්ට් බවට පත්වන පොලිතීන් යන දෙවර්ගයට අදාළව එම හඳුනාගැනීමේ ක්‍රමවේදය සකස් කර තිබේ. අදාළ පොලිතීන් නිෂ්පාදනය කරන්නන් සහ ඒවා මෙරටට ආනයනය කරනු ලබන ව්‍යාපාරකයින් හට තාක්ෂණික සහය ලබාදීම එම වැඩසටහනේ අරමුණ වී ඇති බව ඩබ්ලිව්.එන්.එන් සතරසිංහ මහත්මිය සඳහන් කළේය.", "URL": "https://sinhala.adaderana.lk/news.php?nid=80234", "Category": null, "Parent URL": null}