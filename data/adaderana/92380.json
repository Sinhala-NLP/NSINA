{"Source": "Adaderana", "Timestamp": "July 11, 2018 06:44 pm", "Headline": "හිටපු ජනාධිපති මහින්ද රාජපක්ෂ  නැවතත් රාජ්‍ය නායකයා කළ යුතුයි", "News Content": "රට පාලනය සඳහා තම පාර්ශ්වයේ එකම යෝජනාව හිටපු ජනාධිපති මහින්ද රාජපක්ෂ මහතා පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කුමාර වෙල්ගම මහතා පවසයි. ඒකාබද්ධ විපක්ෂය නියෝජනය කරන මන්ත්‍රීවරුන් ඊයේ(10) පස්වරුවේ හිටපු ජනාධිපතිවරයාගේ නිල නිවසේ පැවැත්වූ සාකච්ඡාවෙන් පසු වෙල්ගම මන්ත්‍රීවරයා මේ අදහස් පළ කළේය. ඊයේ පස්වරු 6 ට පමණ ආරම්භ කෙරුණු ඒකාබද්ධ විපක්ෂ මන්ත්‍රීවරුන්ගේ සාකච්ඡාව පැය දෙකහමාරකට ආසන්න කාලයක් පැවැත්වුණි. වැඩිදුර අදහස් දැක්වු මන්ත්‍රීවරයා පැවසුවේ හිටපු ජනාධිපති මහින්ද රාජපක්ෂ මහතා නැවතත් රටේ රාජ්‍ය නායකයා ලෙස පත් කර ගැනිම සඳහා වත්මන් ආණ්ඩු පෙරළා දැමිය යුතු බවය.", "URL": "https://sinhala.adaderana.lk/news.php?nid=92380", "Category": null, "Parent URL": null}