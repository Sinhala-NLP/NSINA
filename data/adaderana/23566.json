{"Source": "Adaderana", "Timestamp": "April 17, 2012 09:30 am", "Headline": "නිවසක බිත්තියක් කඩා වැටී දැරියක් මියයයි", "News Content": "අම්බලන්ගොඩ, බලපිටිය ප්‍රදේශයේ දී නිවසක බිත්තියක් කඩා වැටීමෙන් සිදුවූ අනතුරකින් දැරියක් ජීවිතක්ෂයට පත්ව තිබේ. මෙම දැරිය නිවසේ නිදා සිටියදී කාමරයේ බිත්තිය කඩා වැටීමෙන් මෙම අනතුර සිදුව ඇති බව අම්බලන්ගොඩ පොලිසිය ප්‍රකාශ කරයි. එහිදී බරපතල තුවාල ලැබූ දැරිය බලපිටිය රෝහලට ඇතුළත් කිරීමේ දී ජීවිතක්ෂයට පත්ව ඇත. මෙම අනතුරින් තවත් දැරියක් තුවාල ලබා ප්‍රතිකාර සඳහා කරාපිටිය රෝහලට ඇතුළත් කර ඇත. අනතුරින් මියගොස් ඇත්තේ 17 හැවිරිදි දැරියකි.", "URL": "https://sinhala.adaderana.lk/news.php?nid=23566", "Category": null, "Parent URL": null}