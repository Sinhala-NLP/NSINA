{"Source": "Adaderana", "Timestamp": "July 10, 2019 10:23 am", "Headline": "ලොරියේ ගැටී විසිවී ගිය 14 හැවිරිදි පාසල් සිසුවාට බරපතළයි", "News Content": "අධික වේගයෙන් ධාවනය වු ලොරි රථයකට යට වී පාසල් සිසුවෙක් බරපතළ ලෙස තුවාල ලබා දික්ඔය මූලික රෝහල වෙත ඇතුළත් කිරීමෙන් පසු එම සිසුවාගේ තත්ත්වය බරපතළ නිසා එම සිසුවාව මහනුවර ශික්ෂණ රෝහල වෙත මාරු කර යැවු බව නොර්වුඩ් පොලීසිය පැවසීය. ඊයේ (09) පස්වරු 4.30 ට පමණ මෙම අනතුර සිදුවී ඇත්තේ හැටන් සාමිමලේ ප්‍රධාන මාර්ගයේ නොර්වුඩ් මානෙලු වත්ත ප්‍රදේශයේදීය. මානෙලුව වත්තේ සිට තලවකැලේ ලිඳුල දක්වා තේ පැළ ප්‍රවාහනය කරමින් තිබු ලොරි රථයකට මාර්ගයේ සෙල්ලම් කරමින් සිටි 14 හැවිරිදි පාසල් සිසුවා ලොරි රථයේ ගැටි අඩි කිහිපයක් ඉදිරියට විසි වී ගොස් ප්‍රධාන මාර්ගයේ වැටි තුවාල ලබා ඇති බව නොර්වුඩ් පොලීසිය සඳහන් කළේය. ලොරි රථයේ රියදුරා සැකපිට නොර්වුඩ් පොලීසිය මඟින් අත්අඩංගුවට ගෙන ඇති අතර එම සැකකරු හැටන් මහෙස්ත්‍රාත් අධිකරණය වෙත ඉදිරිපත් කරන බව අනතුර පිළිබඳව පරික්ෂණ පවත්වන නොර්වුඩ් පොලීසිය පැවසීය.", "URL": "https://sinhala.adaderana.lk/news.php?nid=113791", "Category": null, "Parent URL": null}