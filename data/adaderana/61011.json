{"Source": "Adaderana", "Timestamp": "June 12, 2016 11:36 am", "Headline": "  ගෝතමාලාවේ ඇමතිවරු 2ක් අත්අඩංගුවට ", "News Content": "ගෝතමාලාවේ හිටපු අමාත්‍යවරුන් දෙදෙනෙකු අත්අඩංගුවට ගෙන තිබේ.එක්සත් ජාතීන්ගේ සංවිධානයේ සහයෝගයෙන් ක්‍රියාත්මක වන කොමිසමක විමර්ශනවලට අදාළව ඔවුන් අත්අඩංගුවට ගෙන ඇති බව වාර්තා වෙයි. හිටපු ජනාධිපති ඔටෝ පෙරෙස් මොලීනාට ත්‍යාගයක් වශයෙන් හෙලිකොප්ටරයක් ලබාදීම සඳහා මහජන මුදල් භාවිත කළ බවට චෝදනා එල්ල වී තිබේ. හිටපු ආරක්ෂක අමාත්‍ය මැනුවෙල් ලෝපේස් ඇම්බ්‍රසියෝ සහ හිටපු අභ්‍යන්තර කටයුතු අමාත්‍ය මව්රි සියෝ ලෝපේස් බොනිල්ලා යන හිටපු අමාත්‍යවරුන් දෙදෙනා අත්අඩංගුවට පත්වූවන් වෙයි. මුදල් විශුද්ධිකරණය සහ කුමන්ත්‍රණය කිරීමේ චෝදනා ද ඔවුන්ට එරෙහිව එල්ල වී ඇති බව වාර්තා වෙයි. ගෝතමාලානු රජය පසුගිය වසරේ බිඳ වැටීමෙන් පසු චෝදනා කිහිපයක් සම්බන්ධයෙන් හිටපු ජනාධිපති ඔටෝ පෙරෙස් මොලීනා අත්අඩංගුවට ගෙන ඇති අතර ඔහු සියළු චෝදනා ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=61011", "Category": null, "Parent URL": null}