{"Source": "Adaderana", "Timestamp": "June 30, 2018 02:46 pm", "Headline": "2020 ජනපතිවරණයට ශ්‍රීලනිපයේ අපේක්ෂකයෙක් ඉදිරිපත් කරනවා", "News Content": "ජාතික ආණ්ඩුවෙන් ඉවත් වූ මන්ත්‍රීවරුන් 16දෙනා සම්බන්ධයෙන් කිසිඳු ක්‍රියාමාර්ගයක් ගැනීමට හැකියාවක් නොමැති බව ශ්‍රී ලංකා නිදහස් පක්ෂයේ මහ ලේකම් මාහාචාර්ය රෝහණ ලක්ෂ්මන් පියදාස මහතා පවසයි. මහනුවර පැවති ආගමික උත්සවයකින් අනතුරුව මාධ්‍යවේදියකු නැගූ ප්‍රශ්නයකට පිළිතුරු ලබාදෙමින් ඔහු මේ අදහස් පළ කළේය. 16 දෙනාගේ කණ්ඩායම තවමත් ශ්‍රී ලංකා නිදහස් පක්ෂයේ සිටින බවත් පොහොට්ටුව යනු පක්ෂයක් නොවන බවද ඒ මහතා පැවසීය. 2020 ජනාධිපතිවරණය සඳහා ශ්‍රී ලංකා නිදහස් පක්ෂයේ අපේක්ෂයෙකු ඉදිරිපත් කරන බවද ඒ මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=91742", "Category": null, "Parent URL": null}