{"Source": "Adaderana", "Timestamp": "March 26, 2012 03:10 pm", "Headline": "නාවල - නාරාහේන්පිට පාරේ ඇළක් අසල කාන්තා මළ සිරුරක්", "News Content": "නාවල, නාරාහේන්පිට මාර්ගයේ ඇළක් අසල තිබී කාන්තා මළ සිරුරක් හමුවී තිබේ. අද(26) පෙරවරුවේ සොයා ‍ගත් මෙම මළ සිරුර වයස අවුරුදු 35ක් පමණ වන කාන්තාවකගේ බව පොලිසිය පැවසීය. ඇයගේ අනන්‍යතාව මෙතෙක් තහවුරු වී නොමැති බව වැලිකඩ පොලිසිය සඳහන් කරයි. මේ අතර මහනුවර හන්තාන, බටහිර කොටසේ තිබී නාඳුනන පුද්ගලයෙකුගේ විකෘති වී ගිය මළ සිරුරක් හමුවී තිබේ. මියගිය පුද්ගලයා වයස අවුරුදු 60ත් - 70ත් අතර විය හැකි බවට පොලිසිය සැක පළ කරයි. එම මෘත දේහය දැනට මහනුවර රෝහලේ මෘත ශරීරාගාරයේ තැන්පත් කර ඇති බව මහනුවර පොලිසිය සඳහන් කරයි.", "URL": "https://sinhala.adaderana.lk/news.php?nid=23073", "Category": null, "Parent URL": null}