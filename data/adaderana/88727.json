{"Source": "Adaderana", "Timestamp": "May 8, 2018 12:29 pm", "Headline": "ගිනි කන්දෙන් එන ලාවා ගම්මාන පුරා ගලා යයි", "News Content": "හවායි දූපත්හි කිලුවෙයා ගිනි කන්දෙන් නිකුත් වන ලාවා අසල පිහිටි ගම්මානයට ගලා එන ආකාරය දැක්වෙන වීඩියෝ පටයක් විදෙස් මාධ්‍ය වාර්තා කරයි. මේ හේතුවෙන් විනාශ වී ඇති නිවාස සහ ගොඩනැගිලි සංඛ්‍යාව35ක්. කිලුවෙයා ගිනි කන්දෙන් තවදුරටත් ලාවා නිකුත් වීම හේතුවෙන් අසල ගම්මානවල වෙසෙන ජනතාව තවදුරටත් ඉවත් කෙරෙමින් පවතියි. එහි විවර 12කින් ලාවා නිකුත් වෙමින් ඇති අතර ඒ සමඟ විෂ වායු නිකුත් වෙමින් පවතින බවද බලධාරීන් පවසයි. මේ අතර ලාවා හේතුවෙන් ඇතැම් ප්‍රදේශ සහ දේපළ ගිනි ගැනීමට ලක්ව ඇති අයුරු ද විදෙස් මාධ්‍ය වාර්තා කර තිබුණි.", "URL": "https://sinhala.adaderana.lk/news.php?nid=88727", "Category": null, "Parent URL": null}