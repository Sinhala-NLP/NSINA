{"Source": "Adaderana", "Timestamp": "August 11, 2016 09:23 pm", "Headline": " තවත් බලාපොරොත්තුවක් බිඳ වැටෙයි", "News Content": "ඔලිම්පික් තරගාවලියේ තවත් ශ්‍රී ලංකා බලාපොරොත්තුවක් අද බිඳ වැටුණි.ඒ බැඩ්මින්ටන් පිරිමි කේවල ඉසව්වෙන් තරඟ කළ ශ්‍රී ලංකාවේ නිලූක කරුණාරත්න මුහුණ දුන් ඉසව්වෙන් වට 2-0ක් ලෙස පරාජයට පත්වීමත් සමගය.නිලූක ක්‍රීඩා කරනු ලැබුවේ ලෝකයේ අංක දෙකේ බැඩ්මින්ටන් ක්‍රීඩක චෙන් ලෝංග් සමග වන අතර නිලූක ලෝක ශ්‍රේණිගත කිරීම් හි 93 වැනි ස්ථානයේ පසුවේ.එහිදී චෙන් ලොන්ග් හමුවේ පළමු වටය 21-07 හා දෙවැනි වටය 21-10ක් ලෙස නිලූක පරාජය විය.කෙසේ වෙතත් නිලූක තරගාවලියෙන් ඉවත් නොවන අතර, ඔහු අනිද්දා (13) ග්වාතමාලාවේ කෙවින් කෝඩන් සමගින්ද, 15 වැනිදා පෝලන්තයේ ඒඩ්‍රියන් ඩිසිකෝ සමඟද තරග වැදීමට නියමිතය.එම තරග දෙකෙහි දක්වන දක්‍ෂතා අනුව දෙවැනි වටය (අවසන් 16 දෙනාගේ වටය) සඳහා සුදුසුකකම් ලැබීමට අවස්ථාව තවදුරටත් නිලූකට තිබේ.", "URL": "https://sinhala.adaderana.lk/news.php?nid=62982", "Category": null, "Parent URL": null}