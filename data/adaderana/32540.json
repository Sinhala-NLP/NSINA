{"Source": "Adaderana", "Timestamp": "March 19, 2013 09:33 am", "Headline": "එජාප නියෝජ්‍ය නායකයා පත්කිරීම තවත් කල්යයි", "News Content": "එක්සත් ජාතික පක්ෂයේ නියෝජ්‍ය නායකවරයා පත්කිරීම තවදුරටත් කල් දමා තිබේ. පක්ෂයේ කෘත්‍යාධිකාරී මණ්ඩලය ඊයේ පස්වරුවේ රැස් වු අතර එහිදී ද නියෝජ්‍ය නායක ධුරය සදහා යෝජනාවක් ඉදිරිපත් නොවු බව එක්සත් ජාතික පක්ෂයේ මහලේකම් තිස්ස අත්තනායක මහතා සඳහන් කළේය. කෙසේ වෙතත් මින් ඉදිරියට එක්සත් ජාතික පක්ෂයේ මන්ත්‍රීවරුන් මාධ්‍ය සමග ක්‍රියාකළ යුතු ආකාරය සම්බන්ධයෙන් කෘත්‍යාධිකාරී මණ්ඩලයේ දී විශේෂ අවධානයක් යොමුවී තිබේ. ඒ අනුව පාර්ලිමේන්තුවේදීත් ඉන් පිටතදීත් මන්ත්‍රීවරුන් මාධ්‍ය සමග ගනුදෙනු කිරීමේදී ක්‍රියාකළ යුතු ආකාරය ගැන දැනුම්වත් කිරීමට තීරණය කර ඇත.", "URL": "https://sinhala.adaderana.lk/news.php?nid=32540", "Category": null, "Parent URL": null}