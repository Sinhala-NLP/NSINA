{"Source": "Adaderana", "Timestamp": "October 29, 2011 04:04 pm", "Headline": "ජ්‍යෙෂ්ඨ පුරවැසියන්ට ජංගම පුස්තකාල සේවයක්", "News Content": "ජ්‍යෙෂ්ඨ පුරවැසියන් වෙනුවෙන් ජංගම පුස්තකාල සේවයක් ආරම්භ කිරීමට දඹුල්ල මහනගර සභාව පියවර ගෙන තිබේ. ඒ අනුව නිවෙස්වලින් බැහැර යාමට නොහැකි වැඩිහිටියන් වෙනුවෙන් ඔවුන්ගේ නිවෙස් වෙතට ගොස් පොත්පත් ලබාදීම මේ යටතේ සිදුකිරීමට නියමිතය. දඹුල්ල මහනගර සභාවේ නගරාධිපති ජාලිය ඕපාත මහතාගේ උපදෙස් මත මෙම ජංගම පුස්තකාල සේවය ආරම්භ කිරීමට කටයුතු කර ඇත. කියවීමට රුචිකත්වයක් දක්වන වැඩිහිටි පුරවැසියන් සඳහා මෙය මනා අත්වැලක් වනු ඇති බව දඹුල්ල මහනගර සභාව පවසයි.", "URL": "https://sinhala.adaderana.lk/news.php?nid=19657", "Category": null, "Parent URL": null}