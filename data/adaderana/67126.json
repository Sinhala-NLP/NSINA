{"Source": "Adaderana", "Timestamp": "December 18, 2016 11:03 am", "Headline": " අවසන් ගමනත් එකටම යයි ", "News Content": "අතුරුගිරිය දියබෙදුම - බකමූන මාර්ගයේ කිලෝමීටර් 10 කණුව ආසන්නයේ දී සිදුවු යතුරුපැදි අනතුරකින් තරුණියක ඇතුළු පුද්ගලයින් තිදෙනෙකු මියගොස් තිබේ.අරංගල දෙස සිට මාලඹේ දෙසට ධාවනය වු යතුරුපැදියක් සහ ප්‍රතිවිරුද්ධ දිශාවෙන් ගමන් කළ තවත් යතුරුපැදියක් මුහුණට මුහුණ ගැටීමෙන් මෙම අනනතුර සිදුව ඇති බව පොලීසිය පැවසුවේය.අනතුරෙන් මාලඹේ දෙසට ධාවනය වු යතුරුපැදියේ පැදිකරු සහ අනෙක් යතුරුපැදියේ පැදිකරු සහ පසුපැදිකාරිය බරපතළ තුවාල ලබා තලංගම රෝහලට ඇතුළත් කර තිබේ.එහිදී පැදිකරුවන් දෙදෙනා සහ එක් යතුරුපැදියක පිටුපස ගමන්ගත් තරුණිය මියගොස් ඇති බව පොලීසිය පැවසුවේය.මියගිය අය අතර යුද හමුදා සෙබලෙක් ද වන බව වාර්තා වෙයි.අනතුර සම්බන්ධයෙන් තලංගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67126", "Category": null, "Parent URL": null}