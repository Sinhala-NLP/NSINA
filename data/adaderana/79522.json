{"Source": "Adaderana", "Timestamp": "November 5, 2017 09:35 am", "Headline": "වීසා නැතුව අවන්හලේ වැඩ කළ විදේශිකයන් දෙදෙනාට වැඩ වැරදුනු හැටි", "News Content": "නීති විරෝධී ලෙස මෙරට රැඳී සිටි විදේශිකයින් දෙදෙනෙකු දෙහිවල ප්‍රදේශයේදී අත්අඩංගුවට ගෙන ඇත. ආගමන විගමන නීති උල්ලංඝණය කරමින් වලංගු වීසා බලපත්‍ර නොමැතිව මෙරට රැඳී සිටිමින් අවන්හලක සේවය කළ විදේශීකයන් දෙදෙනෙකු මෙලෙස අත්අඩංගුවට ගෙන ඇති බව පොලීසිය පැවසීය. අත්අඩංගුවට ගෙන ඇත්තේ ඉන්දීය ජාතිකයෙකු සහ පකිස්ථාන ජාතිකයෙකු වන අතර ඔවුන් 27 සහ 48 හැවිරිදි වියේ පසු වේ. ඔවුන් ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර දෙහිවල පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=79522", "Category": null, "Parent URL": null}