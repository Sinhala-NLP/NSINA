{"Source": "Adaderana", "Timestamp": "November 16, 2016 08:59 am", "Headline": " අතුරු වෛද්‍ය සේවයේ පැය 48ක වර්ජනයක්", "News Content": "මහජන සෞඛ්‍ය පරීක්‍ෂකවරුන් ඇතුළු අතුරු වෛද්‍ය සේවාවට අයත් ශ්‍රේණීන් 8ක සේවකයන් අද (16) සිට දින දෙකක සංකේත වැඩවර්ජනයක් ආරම්භ කිරීමට තීරණය කර තිබේ.අතුරු වෛද්‍ය සේවා ඒකාබද්ධ පෙරමුණේ මාධ්‍ය ලේකම් නජිත් සුමනසේන මහතා පැවසුවේ ඖෂධ සංයෝජක තනතුර අතුරු වෛද්‍ය සේවාවට අන්තර්ග‍්‍රහණය කිරීමට විරෝධය පළ කරමින් මෙම වර්ජනය ක්‍රියාත්මක කරන බවයි.මේ හේතුවෙන් මැලේරියා මර්දන ව්‍යාපාරය, බරවා රෝග මර්දන ව්‍යාපාරය, ශ්‍රී ලංකා ජාතික අක්ෂි රෝහල, හෘද සැත්කම්, පාසල් දන්ත චිකිත්සක රාජකාරි සහ පිළිකා රෝග සඳහා දන්ත කාර්මික රාජකාරි කටයුතුවලට බාධා එල්ල විය හැකි බවද හෙතෙම පැවසුවේය.", "URL": "https://sinhala.adaderana.lk/news.php?nid=66070", "Category": null, "Parent URL": null}