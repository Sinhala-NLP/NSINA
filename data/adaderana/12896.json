{"Source": "Adaderana", "Timestamp": "December 16, 2010 03:10 pm", "Headline": "එලොව පොල් පෙනෙන්න ඉස්සර ඒරොප්පෙන් පොල් ‍ගෙනෙයි", "News Content": "ඉදිරි සතිය තුළ පොල් ආනයනය කිරීමට ආණ්ඩුව විසින් පියවර ගන්නා බව විශ්වාසදායි ආරංචි මාර්ග සනාථ කරයි. මේ වන විට දේශීය වෙළඳපොළේ පොල් මිල ඉතා සීඝ්‍රයෙන් ඉහළ යන තත්ත්වයක් දක්නට ලැබෙන නිසාත්,උත්සව සමයේ මේ තත්ත්වය වඩා තීරණාත්මක විය හැකි නිසාත් මෙම තීරණය ගෙන ඇති බව සඳහන් වේ. මේ වන විට පොල් ආනයනය කිරීම සඳහා සමූපකාර සහ අභ්‍යන්තර වෙළඳ කටයුතු අමාත්‍යංශයේ අනුමැතිය ලැබී ඇති බවත්,ඒ අනුව ඉදිරි සතිය තුළ පොල් ආනයනය කිරීම සිදුවනු ඇති බවත් කියැවේ.", "URL": "https://sinhala.adaderana.lk/news.php?nid=12896", "Category": null, "Parent URL": null}