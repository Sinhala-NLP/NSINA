{"Source": "Adaderana", "Timestamp": "June 11, 2014 01:43 pm", "Headline": "බස් රථයක වෑන් රථයක් ගැටී 1ක් මරුට - 2ක් රෝහලේ ", "News Content": "හයිලෙවල් මාර්ගයේ මීගොඩ, දික්හැතැම්ම ප්‍රදේශයේ සිදුවු රිය අනතුරකින් එක් අයෙකු මියගොස් තවත් පුද්ගලයින් දෙදෙනෙකු තුවාල ලබා තිබේ. කොළඹ සිට බදුල්ල බලා ධාවනය වු බස් රථයක වෑන් රථයක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු වෑන් රථයේ ගමන්ගත් පුද්ගලයින් තිදෙනෙකු හෝමාගම රෝහලට ඇතුළත් කිරීමෙන් අනතුරුව ඉන් එක් අයෙකු මියගොස් තිබේ. මියගොස් ඇත්තේ පනාගොඩ ප්‍රදේශයේ පදිංචිව සිටි 57 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=43894", "Category": null, "Parent URL": null}