{"Source": "Adaderana", "Timestamp": "March 6, 2018 05:05 pm", "Headline": "ලොකු ආයෝජකයින් නැති නිසා රට තුළ සිල්ලර වෙළඳාමට අවසර දීලා ", "News Content": "මහාපරිමාණ ආයෝජකයින් මෙරටට නොපැමිණිම හේතුවෙන් රජය විදේශිය පුද්ගලයින්ට රට තුළ සිල්ලර වෙළඳාමට අවසර ලබාදී ඇති බව ඒකාබද්ධ විපක්ෂයේ ආර්ථික පර්යේෂණ ඒකකය පවසයි. අද(06) පෙරවරුවේ පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රි බන්දුල ගුණවර්ධන මහතා මේ බව ප්‍රකාශ කළේය. ලක්ෂ සංඛ්‍යාත පිරිසකට තම ජීවනෝපාය සලසා දුන් සුළු හා මධ්‍ය පරිමාණ කර්මාන්ත කේෂ්ත්‍රය අද වන විට දැවැන්ත ලෙස කඩා වැටී ඇති බව ද මන්ත්‍රීවරයා මෙහිදී සඳහන් කළේය. ආණ්ඩුවේ ප්‍රතිපත්ති සැලසුම්කරුවන් අඩු පොලියට ණය ලබා දීම තුළින් මෙම කර්මාන්තය නඟා සිටි වීමට හැකි වෙතැයි විශ්වාස කළ ද එය සම්පූර්ණ මිත්‍යාවක් බව ද පැවසු බන්දුල ගුණවර්ධන මහතා ජනාධිපතිවරයාට දේශීය කර්මාන්ත නඟා සිටුවීමට අවශ්‍ය නම් මලික් සමරවික්‍රම මහතා විසින් ඉදිරියේ දී අත්සන් තැබීමට බලාපොරොත්තු වන එට්කා ගිවිසුම අත්හිටුවන ලෙස ද කියා සිටියේය.", "URL": "https://sinhala.adaderana.lk/news.php?nid=85257", "Category": null, "Parent URL": null}