{"Source": "Adaderana", "Timestamp": "November 7, 2015 04:28 pm", "Headline": "ට්‍රැක්ටරයක් ප්‍රපාතයකට පෙරළෙයි - රියදුරු රෝහලේ ", "News Content": "අකුරැස්ස - දෙණියාය ප්‍රධාන මාර්ගයේ පිටබැද්දර ගොරකවෙල ප්‍රදේශයේදී ට්‍රැක්ටර් රථයක් පාරෙන් ඉවතට පැන ප්‍රපාතයකට පෙරළි තිබේ.අඩි 30 ක පමණ ප්‍රපාතයකට අදාළ ට්‍රැක්ටර් රථය පෙරළී ඇති අතර ඒ හේතුවෙන් ඒ අසළ තිබූ නිවසකට දැඩි අලාභහානි සිදුව ඇති බව වාර්තා වෙයි.තේ පැල ප්‍රවාහනය කරමින් තිබූ මෙම ට්‍රැක්ටරයේ ඉදිරිපස වම් ටයරයේ ඇති වූ දෝෂයක් හේතුවෙන් අනතුර සිදුව ඇති බව පොලිසිය සඳහන් කළේය.කෙසේ වෙතත් අනතුරින් ට්‍රැක්ටර් රථයේ රියදුරු දිවි බේරාගෙන ඇති අතර ඔහු මේ වන විට අකුරැස්ස රෝහලේ ප්‍රතිකාර ලබයි.අනතුර සම්බන්ධයෙන් පිටබැද්දර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54947", "Category": null, "Parent URL": null}