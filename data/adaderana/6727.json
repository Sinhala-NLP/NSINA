{"Source": "Adaderana", "Timestamp": "February 16, 2010 08:46 am", "Headline": "පලා ගිය සෙ‍බළෙක් අල්ලයි", "News Content": "පේරාදෙණිය හල්ඔය ප්‍රදේශයේ දී විදේශ රටක නිෂ්පාදිත අත්බෝම්බයක් සමඟ යුද හමුදාවෙන් පලා ගිය සෙ‍බළෙකු අත්අඩංගුවට ගෙන තිබේ. පේරාදෙණිය පොලීසිය විසින් සිදු කළ වැටලීමක දී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක ‍පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. ඔහු සතුව තිබී යුද හමුදා ඇඳුම් කට්ටලයක් ද සොයා ගෙන ඇත. අත්අඩංගුවට ගත් සැකකරු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6727", "Category": null, "Parent URL": null}