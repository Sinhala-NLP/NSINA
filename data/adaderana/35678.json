{"Source": "Adaderana", "Timestamp": "July 11, 2013 07:23 am", "Headline": "පළමු ශ්‍රේණියට යන්න කුටුම්භ සහතිකය අනිවාර්ය නොකරන්න තීරණයක්", "News Content": "පළමු ශ්‍රේණිය සඳහා ළමුන් ඇතුළත් කර ගැනීමේ දී දැනට අනිවාර්ය කර ඇති සහතික පිළිබඳව මේ වන විට පරීක්ෂණයක් පවත්වමින් සිටින බව ශ්‍රී ලංකා මානව හිමිකම් කොමිසන් සභාව පවසයි. පළමු ශ්‍රේණිය සඳහා ළමුන් ඇතුළත් කිරීමේදී කුටුම්භ සහතිකයක් ඉදිරිපත් කළ යුතු වන අතර ඒ සම්බන්ධයෙන් මේ වන විට පැමිණිලි රැසක් ලැබී ඇති බව ශ්‍රී ලංකා මානව හිමිකම් කොමිසන් සභාව සඳහන් කරයි. ඒ අනුව මේ වන විට මේ සම්බන්ධයෙන් පරීක්ෂණයක් සිදු කරමින් පවතින බව ද එම කොමිසම කියා සිටියි. ඉදිරියේදී මෙම කුටුම්භ සහතිකය පළමු ශ්‍රේණිය සඳහා ළමුන් ඇතුළත් කර ගැනීමේ දී අනිවාර්ය නොකිරීමට තීරණය කර ඇති බව ශ්‍රී ලංකා මානව හිමිකම් කොමිසන් සභාව පෙන්වාදෙයි.", "URL": "https://sinhala.adaderana.lk/news.php?nid=35678", "Category": null, "Parent URL": null}