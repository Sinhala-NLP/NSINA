{"Source": "Adaderana", "Timestamp": "July 30, 2010 12:58 pm", "Headline": "උතුරේ සංචාරක අවදානම මුළුමනින් ඉවත්කරයි", "News Content": "බ්‍රිතාන්‍ය රජය විසින් එරට වැසියන්ට නිර්දේශ කර තිබුණු ශ්‍රී ලංකාවේ උතුරු ප්‍රදේශයට පැමිණීමේ අවදානම මුළුමනින්ම ඉවත් කර තිබේ. ඊයේ වන තුරු උතුරු පළාතේ මුලතිව්,කිලිනොච්චි,මන්නාරම හා වව්නියාව යන දිස්ත්‍රීක්ක බ්‍රිතාන්‍ය සංචාරකයන්ට අවදානම් කලාපයක් ලෙස නම් කර තිබුණි. එසේ වුවද නියෝජ්‍ය බ්‍රිතාන්‍ය මහ කොමසාරිස් මාර්ක් ගූඩි ප්‍රමුඛ නියෝජිත පිරිසක් උතුරේ සංචාරය කොට ආරක්ෂාව පිළිබඳ තක්සේරු කිරීමෙන් අනතුරුව පවත්නා ආරක්ෂාව සම්බන්ධයෙන් සෑහීමට පත්වී මෙතෙක් පැවති අවදානම ඉවත්කර තිබේ.", "URL": "https://sinhala.adaderana.lk/news.php?nid=9929", "Category": null, "Parent URL": null}