{"Source": "Adaderana", "Timestamp": "January 28, 2017 12:34 am", "Headline": " පිටුවහල් කළ ලාංකිකයාට යුරෝ 30000ක වන්දියක්", "News Content": "ස්විට්සර්ලන්තයේ දේශපාලන රැකවල් හා සරණාගතභාවය ඉල්ලා සිටියදී එරට ආගමන විගමන නිලධාරීන් විසින් 2013 වර්ෂයේදී පිටුවහල් කරනු ලැබූ ශ්‍රී ලාංකිකයෙකුට යුරෝ 30,000 ක වන්දි මුදලක් ගෙවන ලෙසට ජිනීවාහි මානව හිමිකම් සඳහා වන යුරෝපා අධිකරණයක් ස්විට්සර්ලන්ත රජයට නියෝග කර ඇතැයි ජිනීවාහි තානාපති ආරංචි මාර්ග පවසයි.හිටපු එල්.ටී.ටී.ඊ සාමාජිකයෙකු වන මොහු එම සංවිධානයෙන් ඉවත් වී 2009 දී සිය බිරිඳ සහ දරුවන් සමඟ ස්විට්සර්ලන්තයට පැමිණි තිබේ.අනතුරුව එරටින් පිටුවහල් කිරීමෙන් පසු නැවත ශ්‍රී ලංකාවට පැමිණි අවස්ථාවේදී තමා ඇතුළු පවුලේ අය කටුනායක ගුවන්තොටුපොළේදී වද හිංසා හා හිරිහැරයන්ට ලක්වූ බවත් ඔහු අධිකරණයට පවසා ඇත.එලෙස පිටුහවල් කිරීම මානව හිමිකම් පිළිබඳ යුරෝපා සම්මුතිය කඩ කිරීමක් බව තීන්දු කළ අධිකරණය නඩු ගාස්තු වෙනුවෙන් තවත් යුරෝ 4,770 මුදලක් ද ගෙවන ලෙසටත් නියෝග කර ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=68717", "Category": null, "Parent URL": null}