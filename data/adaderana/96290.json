{"Source": "Adaderana", "Timestamp": "September 18, 2018 07:21 pm", "Headline": "එල්.ටී.ටී.ඊ හිතවාදීන්ගේ ජිනීවා විරෝධය", "News Content": "එක්සත් ජාතීන්ගේ මානව හිමිකම් කවුන්සිලයේ 39වන සැසිවාරය මේ දිනවල ස්විස්ටර්ලන්තයේ ජිනීවා නුවරදී පැවැත් විය. සැසිවාරය පැවැත්වෙන එක්සත් ජාතින්ගේ මානව හිමිකම් මූලස්ථානය ඉදිරිපිටදී එල්.ටී.ටී.ඊ හිතවාදී උද්ඝෝෂකයින් පිරිසක් එල්.ටී.ටී.ඊ ධජ ප්‍රදර්ශනය කරමින් ඊයේ(17) විරෝධතාවක නිරත විය. සැසිවාරය පැවැත්වෙන මානව හිමිකම් කවුන්සිලයේ මූලස්ථානය ඉදිරිපිටට රැස්වූ දෙමළ ඩයස්පෝරාවේ එල්.ටී.ටී.ඊ හිතවාදීන් පිරිසක් ඊයේ එම ස්ථානයේ මෙම විරෝධතාව ආරම්භ කර තිබිණි. එල්.ටී.ටී.ඊ සංවිධානයේ ධජ ප්‍රදර්ශනය කරමින් පිරිස විරෝධතාවයේ නිරත වූ අතර ප්‍රභාකරන් ඇතුළු ත්‍රස්ත නායකයින්ගේ ඡායාරූපද එම ස්ථානයේ ප්‍රදර්ශනය කර තිබුණි. විරෝධතාව සඳහා ඔවුන් පැමිණි රථ වාහනවලද එල්.ටී.ටී.ඊ ධජ ප්‍රදර්ශනය කර තිබුණේය. මේ අතර මානව හිමිකම් කවුන්සිලයේ 39වන සැසිවාරයට කරුණු දැක්වීම සඳහා ජීනිවා ගොස් සිටින ජගත් දේශප්‍රේමී ලාංකික සංසදයේ නියෝජිතයින් එම විරෝධතා සම්බන්ධයෙන් අදහස් පළ කරමින් පවසා සිටියේ ප්‍රධාන ඉල්ලීම් 3ක් මෙම උද්ඝෝෂකයින් අතර දක්නට ලැබුණු බවයි. මේ අතර මානව හිමිකම් කවුන්සිලයේ සැසිවාරයට සහභාගී වීම සඳහා අද රාත්‍රීයේ දිවයිනෙන් පිටව යාමට නියමිත රියර් අද්මිරාල් සරත් වීරසේකර මහතා ඊයේ පස්වරුවේ කොළඹදී මාධ්‍ය වෙත මෙලෙස අදහස් පලකළේය.", "URL": "https://sinhala.adaderana.lk/news.php?nid=96290", "Category": null, "Parent URL": null}