{"Source": "Adaderana", "Timestamp": "August 9, 2019 07:08 am", "Headline": "මහනුවර ඇසළ මංගල්‍යයේ අවසන් කුඹල් පෙරහැර අද", "News Content": "මහනුවර ශ්‍රි දළඳා මාලිගයේ ඇසළ මංගල්‍යයේ අවසන් කුඹල් පෙරහැර අද(09) පැවැත්වෙයි. සිව්වන කුඹල් පෙරහැර ඊයේ(08) රාත්‍රි විදී සංචාරය කෙරුණි. රුහුණු කතරගම දේවාලයේ වාසනා හස්ති රාජයා විසින් පෙරහැර කරඬුව වැඩම කළ අතර ශ්‍රි දළඳා සමිදුන්ගේ තේවාව භාර නාහිමියන් වන පුජ්‍ය තිබ්බොටුවාවේ ශ්‍රි මේධාංකර හිමියන් මංගල හස්ති රාජයා වෙත කරඬුව වැඩම කරවීම සිදුකර තිබේ. පෙරහැර නැරඹිම සඳහා විශාල පිරිසක් සහභාගී වි සිටි බව අද දෙරණ වාර්තාකරු සඳහන් කළේය. පළමුවන රන්දෝලි මහා පෙරහැර හෙට(10) ආරම්භ වෙයි.", "URL": "https://sinhala.adaderana.lk/news.php?nid=116123", "Category": null, "Parent URL": null}