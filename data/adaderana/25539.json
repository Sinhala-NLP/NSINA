{"Source": "Adaderana", "Timestamp": "July 5, 2012 02:55 pm", "Headline": "වන අලි ප්‍රහාරය පුද්ගලයෙකුට මරුකැඳවයි", "News Content": "ගල්කිරියාගම පොලිස් බලප්‍රදේශයේ ගෝනදෙණියගම මාර්ගයේ නිවස බලා ගමන් කරමින් සිටි පුද්ගලයකු වන අලි ප‍්‍රහාරයකින් මියගොස් ඇති බව පොලීසිය පවසයි. අද(05)අලුයම මෙම මරණය සිදුව ඇති බව පොලිස් මාධ්‍ය ප්‍රකාශක කාර්යාලය කියා සිටියි. මෙසේ මරණයට පත්ව ඇත්තේ වයස අවුරුදු 50 ක් වූ තේනුවරගේ ආරියසේන නැමැති ගෝනදෙණියාගම ප‍්‍රදේශයේ පදිංචිකරුවෙකි. ගල්කිරියාගම පොලීසි වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25539", "Category": null, "Parent URL": null}