{"Source": "Adaderana", "Timestamp": "October 6, 2018 09:56 am", "Headline": "අධිවේගයේ අනතුරු බහුලයි-වේගය සීමා කරන්න ", "News Content": "අධිවේගී මාර්ග ආශ්‍රිතව පවතින අධික වර්ෂාපතනය හේතුවේ වාහන ගමනා ගමනයේදී වේගය සීමා කරන ලෙස ජනතාවගෙන් ඉල්ලීමක් කරයි. දක්ෂිණ අධිවේගී මාර්ගයේ නඩත්තු හා මෙහෙයුම් අධ්‍යක්ෂ එස්. ඕපනායක මහතා සඳහන් කළේ පැයට කිලෝමීටර් 60ක පමණ වේගයකින් ධාවනය කිරිම වඩාත් සුදුසු වන බවයි. එමෙන්ම වර්ෂාවත් සමඟ පවතින අඳුරු කාලගුණ තත්ත්වය හේතුවෙන් අධිවේගී මාර්ගයේ වාහන ගමනා ගමනයේදී ඉදිරි ලාම්පු දල්වා ගමන් කරන ලෙස ද එස්. ඕපනායක මහතා ජනතාවට දැනුම් දෙයි. මේ අතර අද(06) පෙරවරඅවේ දක්ෂිණ අධිවේගී මාර්ගයේ ගැළණිගම සහ දොඩම්ගොඩ අතර ප්‍රදේශයේදී රියදුරුට වාහන පාලනය කර ගැනිමට නොහැකිව අනතුරක් ද සිදුව ඇති බව දක්ෂිණ අධිවේගී මාර්ගයේ නඩත්තු හා මෙහෙයුම් අධ්‍යක්ෂ එස්. ඕපනායක මහතා සඳහන් කළේය.", "URL": "https://sinhala.adaderana.lk/news.php?nid=97265", "Category": null, "Parent URL": null}