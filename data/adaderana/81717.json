{"Source": "Adaderana", "Timestamp": "December 18, 2017 02:01 pm", "Headline": " තාප්පේ හැපිලා 2කට තුවාලයි", "News Content": "වවුනියාවේ සිට යාපනය බලා ධාවනය වෙමින් තිබූ ලංගම බස් රථයක් 17 දා සවස යාපනය කච්චේරිය අසළදී තාප්පයක ගැටී අනතුරකට ලක්වීමෙන් රියදුරු හා එක් මඟියෙකු තුවාල ලබා තිබේ. මේ දෙදෙනාටම සිදුව ඇත්තේ සාමාන්‍ය සුළු තුවාල වුවත් බස් රථයට දැඩි අලාභ හානි සිදුව ඇත. බස් රථය අනතුරට ලක් වී මෙන් පසුව බස් රථයේ ගමන් කරමින් සිටි මඅඟීන් වෙනත් වාහන වල ආධාරයෙන් යාපනය නගරයට ගොස් ඇත. මෙම ප්‍රදේශයේ මාර්ගය තරමක් පටුවීම නිසා තවත් වාහනයකට ඉඩ දීමට ගිය අවස්ථාවේදී රියදුරුට බස් රථය පාලනය කරගැනීමට නොහැකි වීමෙන් මේම අනතුර සිදුව ඇති අතර යාපනය පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81717", "Category": null, "Parent URL": null}