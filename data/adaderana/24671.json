{"Source": "Adaderana", "Timestamp": "June 1, 2012 09:26 am", "Headline": "හෙට ප්‍රදේශ කිහිපයකට වතුර නෑ", "News Content": "හෙට(02) දිනයේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. මහරගම, කැස්බෑව, සහ බොරළැස්ගමුව නගර සභා ප්‍රදේශ‍, කෝට්ටේ මහ නගර සභා ප්‍රදේශය, කඩුවෙල ප්‍රාදේශීය සභාවේ බත්තරමුල්ල, හෝකන්දර හා මාළබේ යන ප්‍රදේශ‍වලට ජල සැපයුම අත්හිටුවීමට නියමිතය. මීට අමතරව බොරැල්ල - තිඹිරිගස්යාය පාර, ‍පොල්හේන්ගොඩ පාර, නාරාහේන්පිට සහ ඊට සම්බන්ධ අතුරු මාර්ගවල ද හෙට දිනයේ පෙ.ව.9.00 සිට රාත්‍රී 12 දක්වා ජල සැපයුම අත්හිටුවන බව ජලසම්පාදන මණ්ඩලය සඳහන් කරයි. 1939 අංකය ඔස්සේ ඒ පිළිබඳ වැඩිදුර විමසීම් සිදුකළ හැකිය.", "URL": "https://sinhala.adaderana.lk/news.php?nid=24671", "Category": null, "Parent URL": null}