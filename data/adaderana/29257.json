{"Source": "Adaderana", "Timestamp": "November 17, 2012 10:07 am", "Headline": " කාසියේ වාසිය නවසීලන්තයටයි", "News Content": "සංචාරක නවසීලන්ත කණ්ඩායම හා ශ්‍රී ලංකා කණ්ඩායම අතර පැවැත්වෙන ටෙස්ට් ක්‍රිකට් තරගාවලියේ අද (17) ආරම්භ වන පළමු තරගයේ කාසියේ වාසිය හිමිකර ගත් නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කර තිබේ. මෙම තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙයි. ආබාධයකට ලක්ව සිටින තිලකරත්න ඩිල්ෂාන් මෙම තරගය සඳහා ක්‍රීඩා නොකරන අතර ඔහු වෙනුවට ආරම්භක පිතිකරුවෙකු ලෙස දිමුත් කරුණාරත්න කණ්ඩායමට කැඳවා තිබේ. තරග දෙකකින් සමන්විත ශ්‍රී ලංකා නවසීලන්ත ක්‍රිකට් තරගාවලියේ දෙවන ටෙස්ට් තරගය ලබන 25 වැනිදා කොළඹ පී. සරවනමුත්තු ක්‍රීඩාංගණයේදී ආරම්භ කිරීමට නියමිතය.", "URL": "https://sinhala.adaderana.lk/news.php?nid=29257", "Category": null, "Parent URL": null}