{"Source": "Adaderana", "Timestamp": "June 6, 2012 08:59 am", "Headline": "සිකුරු සංක්‍රාන්තිය දැන් දැක ගත හැකියි", "News Content": "වසර ගණනාවකට වරක් සිදුවන සිකුරු සංක්‍රාන්තිය ශ්‍රී ලංකා වාසීන්ට දැන් දැක බලා ගැනීමට හැකියාව ඇත. යළි මෙවැනි සූර්ය සංක්‍රාන්තියක් පියවි ඇසින් දක්නට ලැබෙන්නේ වසර 105 ට පසුව බව කොළඹ විශ්ව විද්‍යාලයේ භෞතික විද්‍යා අධ්‍යයන අංශයේ ජ්‍යෙෂ්ඨ කතිකාචාර්ය ආචාර්ය චන්දන ජයරත්න මහතා පවසයි. මෙම සිකුරු සංක්‍රාන්තියේ දී පෘථිවියේ සිට බලන විට සිකුරු ග්‍රහලෝකය සූර්යයාගේ උතුරු අර්ධගෝලයෙන් සූර්යයාගේ මුහුණත හරහා යැම නිරීක්‍ෂණය කළ හැකය. මෙම සිකුරු සංක්‍රාන්තිය ශ්‍රී ලංකාවේ සම්මත වේලාවෙන් අලුයම 3.39 ආරම්භ වූ අතර ඒ වන විට ශ්‍රී ලංකාවට ඉර උදා වී නොමැති නිසා එම ආරම්භක අවස්‌ථාව අපට දැක බලා ගැනීමට හැකියාව නොලැබිණි. එමෙන්ම සූර්ය සංක්‍රාන්තිය පියවි ඇසින් නැරඹීම අක්ෂි ආබාධවලට හේතුවන බවද ආචාර්ය චන්දන ජයරත්න මහතා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=24796", "Category": null, "Parent URL": null}