{"Source": "Adaderana", "Timestamp": "March 8, 2019 09:16 am", "Headline": "වේදනාව-කඳුල-හිතේ අමාරුව ඇරුණම ජනාධිපති අපිට දුන්න දෙයක් නෑ", "News Content": "විධායක ජනාධිපති ක්‍රමය අහෝසි කිරීම වෙනුවෙන් ගෙන එන විසිවන ආණ්ඩුක්‍රම ව්‍යවස්ථා සංශෝධනයට එක්සත් ජාතික පක්ෂයේ සහාය හිමි නොවන බව එම පක්ෂයේ පාර්ලිමේන්තු මන්ත්‍රී තුෂාර ඉදුනිල් මහතා පවසයි. ඊයේ(07) පැවති ජනහමුවකට එක්වෙමින් මන්ත්‍රීවරයා සඳහන් කළේ ජනාධිපති අපේක්ෂකයෙකු නම් කර ගත නොහැකිව සිටින දේශපාලන පක්ෂ 20 වැනි සංශෝධනයට එකඟ වී සිටින බවයි. අප විසින් උදව් කරනු ලැබූ ජනාධිපතිවරයා වුවත් වේදනාව, කඳුල හා හිත් අමාරුව හැරුණ විට තම පක්ෂයට ලබා දුන් වෙන් යම් දෙයක් නොමැති බව ද එනිසා ජනාධිපතිවරයාගේ වැය ශීර්ෂය වෙනුවෙන් ඡන්දය ප්‍රකාශ නොකරන බව ද මන්ත්‍රීවරයා මෙහි දී පැවසීය. මහින්ද රාජපක්ෂ මහතාට ජනාධිපති අපේක්ෂකයා කවුරුන්ද යන්න සොයා ගන්න මේ දිනවල අසීරු වී ඇති බවත් පැවසු මන්ත්‍රීවරයා මේ දිනවල විධායකය අහෝසි කර නැවත වතාවක් 20 වන සංශෝධනය ගෙන ඒමට බලාපොරොත්තු වෙන් සිටින බවත්, එයට ද කිසිදු සහයෝගය නොමැති කියා සිටියේය. තම පක්ෂය කිසි විටෙකත් ජනාධිපතිවරණයට බිය නොමැති බවත්, ජනාධිපති අපේක්ෂකයෙක් ගැන වුවද එවැනි තත්ත්වයක් ඇතිව නොමැති බව ද තුෂාර ඉදුනිල් මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=105693", "Category": null, "Parent URL": null}