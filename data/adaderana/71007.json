{"Source": "Adaderana", "Timestamp": "March 17, 2017 01:38 pm", "Headline": "සී.බී. ගෙන් ආණ්ඩුවට අභියෝගයක් ", "News Content": "අද වන විට රට තුළ තොරතුරු දැන ගැනීමේ පනත ක්‍රියාත්මක වන නිසාවෙන් රාජ්‍ය මූල්‍ය අරමුදල සමඟ ඇති කර ගත් ගිවිසුම සම්බන්ධයෙන් රටට හෙළි කරන ලෙසට රජයට බලකරන බව පාර්ලිමේන්තු මන්ත්‍රී සී.බී. රත්නායක මහතා පවසයි. අද (17) දින ජාතික අයිතීන් සුරැකීමේ මධ්‍යස්ථානයේ පැවති මාධ්‍ය හමුවකට එක් වෙමින් ඔහු මේ බව පැවසීය. මේ වන විට රජය තෝරා ගත් රාජ්‍ය ආයතන 5 ක් ප්‍රතිව්‍යුහගත කර ඇති බව පැවසූ මන්ත්‍රීවරයා වැඩි දුරටත් කියා සිටියේ ඛනිජ තෙල් සංස්ථාව ලාභ ලබන තත්ත්වයක් තුළ එසේ ප්‍රතිව්‍යුහ ගත කිරීමක් අවශ්‍ය නොවන බවත් ය. වත්මන් රජය රාජ්‍ය මුල්‍ය අරමුදල සමඟ ඇති කර ගත් ගිවිසුමයෙහි පළමු පියවර ලෙස රාජ්‍ය ආයතන මෙසේ ප්‍රතිව්‍යුහගත කරන අතර දෙවැනි පියවර වශයෙන් රාජ්‍ය ආයතන සම්පූර්ණ වශයෙන් පෞද්ගලීකරණයට ලක් කිරීම සිදු කරනු ඇතැයි මන්ත්‍රීවරයා මෙහිදී තව දුරටත් පැවසීය.", "URL": "https://sinhala.adaderana.lk/news.php?nid=71007", "Category": null, "Parent URL": null}