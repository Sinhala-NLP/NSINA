{"Source": "Adaderana", "Timestamp": "August 29, 2014 08:27 am", "Headline": "බාධා කළොත් මැ.කොට නඩු දානවා", "News Content": "රජයට සහය පළ කරමින් දේශපාලනික කටයුතු වල නිරත වීමට බාධා කළහොත් මැතිවරණ කොමසාරිස්වරයාට එරෙහිව ශ්‍රේෂ්ඨාධිකරණය හමුවේ නඩු පවරන බව සමස්ත ලංකා සමෘද්ධි සංවර්ධන හා කෘෂිකර්ම පර්යේෂණ නිෂ්පාදන සහකාර නිලධාරි සංගමය පවසයි. එහි ලේකම් බස්නාහිර පළාත් සභා මන්ත්‍රි, ජගත් කුමාර මහතා පවසන්නේ වත්මන් ආණ්ඩුවට මැතිවරණ වලදී සහයෝගය දැක්වීමට රාජ්‍ය සේවකයින් වශයෙන් තමන්ට යුතුකමක් පවතින බවයි. ඊයේ පැවති මාධ්‍යහමුවකදි ඔහු මේ බව කියා සිටියේය. දිවි නැඟුම සංවර්ධන නිලධාරීන් 10,000ක් ලබන මස 05,06,07 හා 08 දිනවල රාජකාරී වේලාවේ ඌවේ මැතිවරණය වෙනුවෙන් යොදා ගැනීමට කටයුතු යොදා ඇතැයි සමෘද්ධි සංවර්ධන නිලධාරීන්ගේ සංගමය මැතිවරණ කොමසාරිස් වෙත ලිපියක් යවමින් පෙරේදා දන්වා තිබුණි.", "URL": "https://sinhala.adaderana.lk/news.php?nid=45680", "Category": null, "Parent URL": null}