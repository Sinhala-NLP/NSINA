{"Source": "Adaderana", "Timestamp": "July 18, 2018 02:39 pm", "Headline": "හොරට රත්‍රං කැබලි 12 ක් මෙරටට ගේන්න හදපු ඉන්දීය ජාතිකයින් 4 කට වැඩ වරදියි", "News Content": "නීති විරෝධි ලෙස රත්‍රං කැබලි තොගයක් මෙරටින් රැගෙන යාමට උත්සාහ කල ඉන්දීය ජාතිකයින් සිව් දෙනෙකු කටුනායක ගුවන් තොටුපලේදී අත්අඩංගුවට ගෙන තිබේ. මොවුන් අද (18) අළුයම 02.30 ට පමණ ඉන්දියාවේ චෙන්නායි බලා පිටත්ව යාමට පැමිණි ඇති අතර ගුවන් තොටුපල ආරක්ෂක නිලධාරීන් විසින් සිදු කරන ස්කෑන් පරීක්ෂණයක දී ඔවුන්ගේ ශරීරයේ රත්‍රං කැබලි සඟවාගෙන ඇති බවට අනාවරණය වී ඇති බව සඳහන්ය. මෙම ඉන්දීය ජාතිකයින් සිව් දෙනා තම ශරීරයේ අභ්‍යන්තරයේ සඟවාගෙන රත්‍රං කැබලි 12 ක් ඉන්දියාවට රැගෙන යාමට උත්සාහ දරා ඇති අතර ඒවායේ වටිනාකම රුපියල් ලක්ෂ 15 කට අධික බව ගුවන් තොටුපල රේගුව සඳහන් කළේය. සැකකාර ඉන්දීය ජාතිකයික් රඳවාගෙන ශ්‍රී ලංකා රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92777", "Category": null, "Parent URL": null}