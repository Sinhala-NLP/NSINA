{"Source": "Adaderana", "Timestamp": "March 7, 2019 05:59 pm", "Headline": "නව බන්ධනාගාර කොමසාරිස් ජෙනරාල්වරයා ලෙස ජයසිරි විජයනාත් පත්කෙරෙයි", "News Content": "නව බන්ධනාගාර කොමසාරිස් ජෙනරාල්වරයා ලෙස ජයසිරි විජයනාත් තෙන්නකෝන් පත්කර ඇත. නව බන්ධනාගාර කොමසාරිස් ජෙනරාල්වරයා ලෙස ජයසිරි විජයනාත් තෙන්නකෝන් පත්කර ඇති බව අධිකරණ හා බන්ධනාගාර ප්‍රතිසංස්කරණ අමාත්‍යංශය පවසා සිටියි. ඊයේ (06) දිනයේ පැවති කැබිනට් මණ්ඩල රැස්වීමට මෙතුමාගේ නම යෝජනා කිරීමෙන් අනතුරුව ඒ සඳහා අනුමැතිය හිමි වී ඇත. නව බන්ධනාගාර කොමසාරිස් ජෙනරාල්වරයා මීට පෙර කම්කරු අමාත්‍යංශයේ අතිරේක ලේකම්වරයා ලෙස කටයුතු කර ඇත. ලබන සතියේ නව බන්ධනාගාර කොමසාරිස් ජෙනරාල්වරයා සිය තනතුරේ රාජකාරී කටයුතු ආරම්භ කරන බව අධිකරණ හා බන්ධනාගාර ප්‍රතිසංස්කරණ අමාත්‍යංශය පවසා සිටියි.", "URL": "https://sinhala.adaderana.lk/news.php?nid=105669", "Category": null, "Parent URL": null}