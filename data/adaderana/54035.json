{"Source": "Adaderana", "Timestamp": "September 23, 2015 04:23 pm", "Headline": "පිටකොටුවෙන් කුණු රටඉඳි තොගයක් හමුවෙයි", "News Content": "පිටකොටුව ප්‍රදේශයේ අලෙවිය සඳහා ගබඩා කර තිබු මිනිස් පරිභෝජනයට නුසුදුසු රටඉඳි සහ වියළි මිදි තොගයක් පාරිභෝගික කටයුතු පිළිබඳ අධිකාරිය විසින් සොයාගෙන තිබේ.එම අධිකාරියට ලැබුණු තොරතුරකට අනුව පිටකොටුව, බෝධිරාජ මාවතේ බස්නැවතුම අසල සිදුකළ වැටලීමකදී මෙම රටඉඳි සහ වියළි මිදි තොගය සොයාගත් බව පාරිභෝගික අධිකාරිය සඳහන් කළේය. කල්ඉකුත් වු අදාළ රටඉදි සහ වියළි මිදිවල ගුල්ලන් සහ පණුවන් සිට ඇති බව සඳහන්ය. සිද්ධියට අදාළ පුද්ගලයින් අත්අඩංගුවට ගෙන ඇති අතර ඔවුන් මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව පාරිභෝගික අධිකාරිය පැවසුවේය.", "URL": "https://sinhala.adaderana.lk/news.php?nid=54035", "Category": null, "Parent URL": null}