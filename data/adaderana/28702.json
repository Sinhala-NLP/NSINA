{"Source": "Adaderana", "Timestamp": "October 29, 2012 08:43 am", "Headline": "  කලා ඔයේ ජල මට්ටම ඉහළට - පුත්තලම - මන්නාරම පැරණි මාර්ගය වසයි ", "News Content": "කලා ඔයේ ජල මට්ටම ඉහළ යාම නිසා පුත්තලම - මන්නාරම පැරණි මාර්ගය එළුවන්කුලම ප්‍රදේශයේදී වසා දමා තිබේ. පුත්තලම - මන්නාරම මාර්ගය හරහා කලා ඔය ගමන් කරන ස්ථානයේ මේවන විට ජල මට්ටම අඩි 3ක් දක්වා ඉහළ ගොස් ඇති බව ආපදා කළමනාකරණ මධ්‍යස්ථානයේ පුත්තලම දිස්ත්‍රීක් කාර්යාලය පවසයි. මෙම නිසා පුත්තලම හරහා මන්නාරම දක්වා ගමන් කරන වාහන අනුරාධපුරය, මැදවච්චිය හරහා මන්නාරම දක්වා යා යුතු බවද එම කාර්යාලය වැඩිදුරටත් සඳහන් කරයි. එ‍සේම කලා ඔයේ ජල මට්ටම ඉහළ යාම නිසා ජනතාව ද ඒ පිළිබඳ විමසිලිමත් විය යුතු බව අවධාරණය කෙරේ.", "URL": "https://sinhala.adaderana.lk/news.php?nid=28702", "Category": null, "Parent URL": null}