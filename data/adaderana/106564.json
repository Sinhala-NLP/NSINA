{"Source": "Adaderana", "Timestamp": "March 22, 2019 04:32 pm", "Headline": "සිංගප්පූරු සමාගම පිටුපස්සේ ඉන්නේ අර්ජුන් මහේන්ද්‍රන් ද? - නාමල්", "News Content": "පසුගිය කාලය පුරාම වත්මන් ආණ්ඩුව ජනතාව රැවටීමට ලක්කළ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා පවසයි. මන්ත්‍රීවරයා මේ බව සඳහන් කළේ අද(22) කොළඹදී මාධ්‍යවෙත අදහස් දක්වමින්. සිංගප්පූරු සමාගමක් ලංකාව තුළ ආයෝජනය කිරීමට පැමිණෙනු ඇතැයි මත පළ කිරීම තුළ අර්ජුන් මහේන්ද්‍රන් ද එය පිටුපස සිටිනු ඇති බවට සැකපළ වන බව නාමල් රාජපක්ෂ මහතා මෙහිදී වැඩිදුරටත් පැවසීය. බැඳුම්කර වංචාව තුළින් කොල්ල කෑ මුදල් තෙල් පිරිපහදු තුළින් ගෙන ඒමට උත්සහ දරනු ඇතැයි සාධාරණ සැකයක් මතුව ඇති බව ද මෙහිදී කියා සිටි මන්ත්‍රීවරයා, පසුගිය වසර 4 පුරාම ආණ්ඩුව රටේ ජනතාව රැවටීම පමණක් කළ බවට ද ඔහු චෝදනා කර සිටියේය.", "URL": "https://sinhala.adaderana.lk/news.php?nid=106564", "Category": null, "Parent URL": null}