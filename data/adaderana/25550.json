{"Source": "Adaderana", "Timestamp": "July 6, 2012 08:27 am", "Headline": "විෂ ඇට ආහාරයට ගත් දරු දැරියන් 15 දෙනෙකු රෝහලේ", "News Content": "පාසල් වේලාව තුළ විෂ ඇට වර්ගයක් ආහාරයට ගත් බව කියන ආණමඩුව, මහකුඹුක්කඩවල කණිෂ්ට විද්‍යාලයේ දරු දැරියන් 15 දෙනෙකු රෝහල්ගත කර තිබේ. මහකුඹුක්කඩවල පර්යන්ත රෝහලට ඇතුළත් කිරීමෙන් පසු ඔවුන්ගෙන් 11 දෙනෙකු පුත්තලම ‍මූලික රෝහලට මාරු කර යවා ඇති බව අද දෙරණ වාර්තාකරු සඳහන් කළේය. අදාළ විද්‍යාලයේ පළමු ශ්‍රේණියේ ඉගෙනුම ලබන මෙම දරු දැරියන් ඊයේ(05) දහවල් ක්‍රීඩා කරමින් සිටින අතරතුර කොට්ටම්බා ඇට යයි සිතා වෙනත් ඇට වර්ගයක් ආහාරයට ගෙන ඇති බව අනාවරණය වේ. රෝහල් ගතකළ දරු දැරියන්ගේ තත්ත්වය බරපතල නොවන බව පුත්තලම රෝහලේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=25550", "Category": null, "Parent URL": null}