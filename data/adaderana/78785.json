{"Source": "Adaderana", "Timestamp": "October 16, 2017 04:16 pm", "Headline": " ධීවර ප්‍රජාවට ස්ථීර නිවාස ", "News Content": "මෙරට පළමුවරට ධීවර ප්‍රජාව සඳහා ස්ථීර නිවාස ඉදිකරදීමේ වැඩසටහනක් ආරම්භ කර ඇති බව ධීවර හා ජලජ සම්පත් සංවර්ධන අමාත්‍යංශය පවසයි. අමාත්‍ය මහින්ද අමරවීර මහතාගේ උපදෙස් පරිදි අදාළ වැඩසටහන ආරම්භ කර ඇති බව එම අමාත්‍යංශය සඳහන් කළේය. මෙහිදී එක් ධීවර පවුලක් වෙනුවෙන් රුපියල් තුන් ලක්ෂ 30,000ක ආධාර මුදලක් ලබාදීමට නියමිතය. එමෙන්ම අර්ධ වශයෙන් නිවාස ඉදිකර ඇති ධීවර පවුල් සඳහා ඉදිරි ඉදිකිරීම් කටයුතු සඳහා රුපියල් ලක්ෂයක මුදලක් ආධාර වශයෙන් ලබාදීමට කටයුතු යොදා ඇති බව ධීවර හා ජලජ සම්පත් සංවර්ධන අමාත්‍යංශය සඳහන් කළේය. මෙම වැඩසටහනේ පළමු අදියර කල්පිටිය ප්‍රදේශය කේන්ද්‍ර කර ගනිමින් ක්‍රියාත්මක කිරීමට සැළසුම් කර තිබේ.", "URL": "https://sinhala.adaderana.lk/news.php?nid=78785", "Category": null, "Parent URL": null}