{"Source": "Adaderana", "Timestamp": "November 5, 2011 08:29 am", "Headline": "සාගර ජල මට්ටම ඉහළ යාමෙන් වෙරළබඩ නගරවලට සෘජු බලපෑමක් ", "News Content": "සාගර ජල මට්ටම ඉහළ යාම නිසා වෙරළබඩ නාගරික ප්‍රදේශවලට සෘජු බලපෑමක් එල්ල විය හැකි බව පරිසර අමාත්‍ය අනුර ප්‍රියදර්ශන යාපා මහතා පවසයි. මීට පිළියම් සෙවීම කාලෝචිත ක්‍රියාවක් බව ඔහු සඳහන් කරයි. දැනටමත් ඒ සඳහා සැලසුම් සකස් කර ඇති බව අමාත්‍යවරයා‍ පෙන්වා දෙයි. බහුකාර්යය හරිත තීරූ කළපු හා වෙරළබඩ ප්‍රදේශවල පිහිටුවීම එහි එක් පියවරක් බව අනුර ප්‍රියදර්ශන අමාත්‍යවරයා පවසයි. ඊට අමතරව කඩොලාන පරිසරය ස්ථාපිත කිරීමට ද පියවර ගන්නා බව ඔහු සඳහන් කරයි. දැනටමත් මුහුදු මට්ටම ඉහළයාම හේතුවෙන් තර්ජනයට ලක්ව ඇති මඩකළපුව හා මීගමුව යන වෙරළබඩ නාගරික ප්‍රදේශ ඉන් මුදාගැනීමට ප්‍රමුඛත්වය ලබාදී ඇති බව හෙතෙම පවසයි.", "URL": "https://sinhala.adaderana.lk/news.php?nid=19791", "Category": null, "Parent URL": null}