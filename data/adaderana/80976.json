{"Source": "Adaderana", "Timestamp": "December 3, 2017 02:53 pm", "Headline": "අතුරුදන් වූ ධීවරයින් සොයා තවදුරටත් මෙහෙයුම් ", "News Content": "පසුගියදා ඇතිවූ සුළං තත්ත්වය හේතුවෙන් අතුරුදන් වූ ධීවරයින් සොයා තවදුරටත් මෙහෙයුම් සිදුකරන බව නාවික හමුදාව පවසයි. නාවික හමුදා මාධ්‍ය ප්‍රකාශක කමාන්ඩර් දිනේෂ් බන්ඩාර මහතා සඳහන් කළේ ධීවරයින් 15 දෙනෙකු අතුරුදන්ව ඇති බවට තොරතුරු ලැබී ඇති බවයි. නාවික හමුදාවට අයත් සයුර නෞකාව සහ තවත් යාත්‍රා කිහිපයක් අතුරුදන් වූ ධීවරයින් සෙවිමේ කටයුතු සඳහා යොදවා ඇති බව දිනේෂ් බන්ඩාර මහතා සඳහන් කරයි. මේ අතර ආපදා තත්වය හේතුවෙන් ප්‍රදේශ රැසක ඇණ හිට තිබූ විදුලි සැපයුම මේ වන විට බොහෝ දුරට යථා තත්ත්වයට පත් කර ඇති බව විදුලි බල හා බලශක්ති අමාත්‍යංශය පවසයි.", "URL": "https://sinhala.adaderana.lk/news.php?nid=80976", "Category": null, "Parent URL": null}