{"Source": "Adaderana", "Timestamp": "August 7, 2011 08:26 am", "Headline": " ආහාර පරීක්ෂා කිරීමේ විශේෂ වැඩසටහනක්", "News Content": "මහනුවර ඇසළ පෙරහැරට සමගාමීව විශේෂ ආහාර පරීක්ෂා කිරීමේ වැඩසටහනක් ක්‍රියාත්මක කරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. පෙරහැර සමයේ මහනුවරට පැමිණෙන ජනතාවට පිරිසිඳු පානීය ජලය සහ ආහාර ලබාදීමේ අරමුණි‍න් මෙම වැඩපිළිවෙල ක්‍රියාත්මක කරන බව එම සංගමයේ සභාපති උපුල් රෝහණ මහතා ප්‍රකාශ කළේය . ඒ සඳහා විශේෂ මහජන සෞඛ්‍ය පරික්ෂකවරුන් කණ්ඩායමක් මේ වන විටත් මහනුවර දිස්ත්‍රික්කය සඳහා යොදවා ඇති බවද උපුල් රෝහණ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=17897", "Category": null, "Parent URL": null}