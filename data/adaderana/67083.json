{"Source": "Adaderana", "Timestamp": "December 16, 2016 03:17 pm", "Headline": "අයි.ඩී.එච් උණ රෝහලට තවත් පහසුකම් දෙනවා", "News Content": "අයි.ඩී.එච් උණ රෝහල ලෝක සෞඛ්‍ය සංවිධානය සමඟ ඒකාබද්ධ ආයතනයක් ලෙස සංවර්ධනය කිරීමට පියවර ගන්නා බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පවසයි.අයි.ඩී.එච් උණ රෝහල බෝවන රෝග පාලනය කිරීමේ මධ්‍යස්ථානය ලෙස නම් කර ඇති අතර එම රෝහලට අවශ්‍ය රසායනාගාර පහසුකම් රැසක් මේ වන විටත් ලබාදී අවසන් බව ඒ මහතා කියයි.බොරැල්ල වෛද්‍ය පර්යේෂණ ආයතනයේ පවතින සියළු පහසුකම් මෙම රෝහල සතු වන බව සෞඛ්‍ය සේවා අධ්‍යක්ෂ ජනරාල්වරයා කියා සිටියි.අයි.ඩී.එච් උණ රෝහලේ ක්ෂුද්‍රජීවී අංශයේ විශේෂ රසායනාගාරය විවෘත කිරීමේ අවස්ථාවට එක්වෙමින් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා මෙම අදහස් පළ කළේය.එහිදී වැඩිදුරටත් අදහස් දැක්වූ පාලිත මහීපාල මහතා පැවසුවේ අයි.ඩී.එච් රෝහලට ඇතුළු වන සියළු රෝගීන් සුවපත් කිරීමේ රහසක් මෙම රෝහල සතු වන අතර රෝගී සත්කාරක සේවා විධිමත්ව කැපවීමෙන් සිදු කිරීමට රෝහල් කාර්ය මණ්ඩලය එක් වී සිටින බවයි .", "URL": "https://sinhala.adaderana.lk/news.php?nid=67083", "Category": null, "Parent URL": null}