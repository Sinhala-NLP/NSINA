{"Source": "Adaderana", "Timestamp": "June 3, 2016 05:39 pm", "Headline": " අසත්‍ය චෝදනා ප්‍රතික්ෂේප කරනවා", "News Content": "‍මෙරටට ආනයනය කෙරෙන බහලුම් නිදහස් කිරීම සඳහා දේශපාලන බලපෑම් එල්ල වන බවට පළ වන වාර්තා සම්පූර්ණයෙන්ම ප්‍රතික්ෂේප කරන බව රේගු අධ්‍යක්ෂ ජනරාල් චූලානන්ද පෙරේරා මහතා පවසයි.සිය රාජකාරී කටයුතු සඳහා කිසිදු දේශපාලන බලපෑමක් නොමැති බව අධ්‍යක්ෂ ජනරාල්වරයා සඳහන් කළේය.ආනයනය කෙරෙන බහලුම් දේශපාලන බලපෑම් මත නිසි පරීක්ෂාවට ලක් නොකෙරෙන බවට පළ වී තිබු ඇතැම් මාධ්‍ය වාර්තා සම්බන්ධයෙන් අදහස් දක්වමින් රේගු අධ්‍යක්ෂ ජනරාල්වරයා සඳහන් කළේ මෙවැනි වාර්තා වලින් තමා පමණක් නොව රේගු දෙපාර්තමේන්තුව මෙන්ම දේශපාලන අධිකාරිය ද අපහසුතාවයට පත් වන බවයි.අද(03) පෙරවරුවේ රේගු මූලස්ථානයේ පැවති මාධ්‍ය හමුවකට එක්වෙමින් රේගු අධ්‍යක්ෂ චූලානන්ද පෙරේරා මහතා මෙම අදහස් පළ කළේය.", "URL": "https://sinhala.adaderana.lk/news.php?nid=60748", "Category": null, "Parent URL": null}