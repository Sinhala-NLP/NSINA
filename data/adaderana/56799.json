{"Source": "Adaderana", "Timestamp": "January 31, 2016 08:36 am", "Headline": "දරුවා විසි කිරීමට තැත්කළ අම්මාට වැඩ වරදී", "News Content": "තම දරුවා දුම්රියෙන් ඉවත විසිකිරීමට උත්සාහ කළ කාන්තාවක් අත්අඩංගුවට ගෙන තිබේ.ඊයේ පස්වරු 1.20ට පමණ කාන්තාවක් තම ගැහැණු දරුවා දුම්රියෙන් විසිකිරීමට තැත් කිරීමක් සම්බන්ධයෙන් මොරටුව දුම්රිය ස්ථානයේ නිලධාරීන් පොලීසියට දැනුම් දී තිබුණි. ඒ අනුව 28 හැවිරිදි අදාළ කාන්තාව අත්අඩංගුවට ගත් අතර ඇය මොරටුව ලුනාව ප්‍රදේශයේ පදිංචිකාරියක් බව පොලීසිය පැවසුවේය.ඇය විසින් විසි කිරීමට තැත්කර ඇත්තේ මාස 5ක් පමණ වයසැති දරුවෙකු වෙයි.එම දරුවා ද පොලිස් භාරයට ගෙන තිබේ.අත්අඩංගුවට ගන්නා අවස්ථාවේ එම කාන්තාව බීමත්ව සිට ඇති බව වාර්තා වෙයි.සැකකාර කාන්තාව සහ දරුවා අද(31) මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=56799", "Category": null, "Parent URL": null}