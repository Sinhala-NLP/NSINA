{"Source": "Adaderana", "Timestamp": "August 8, 2019 12:13 pm", "Headline": "අයහපත් කාලගුණයෙන් දිවයිනේ ප්‍රදේශ රැසකට දැඩි බලපෑම්", "News Content": "දිවයිනට බල පා ඇති වැසි සහ සුළං තත්ත්වය හෙතුවෙන් ප්‍රදේශ රැසකට දැඩි බලපෑම් එල්ල වී ඇත. පුත්තල,දඹුල්ල,නුවරඑලිය,හැටන්,අනුරාධපුර,වවුනියාව සහ මධ්‍යම කඳුකර ආශ්‍රීත ප්‍රදේශවලට දැඩි හනි සිදු වී ඇති බව අද දෙරණ වාර්තාකරුවන් පවසයි. පුත්තලම වාර්තාකරු පැවසුවේ අද (08) අළුයම ප්‍රදේශය පුරා හමා ගිය දැඩි සුළං තත්ත්වය හෙතුවෙන් පාලසකට සහ නිවාස 100කට පමණ දැඩි හනි සිදු වි ඇති බවයි. පුත්තලම දිස්ත්‍රික්කයේ කල්පිටිය, නවගත්තේගම, වනාතවිල්ලුව, ආණමඩුව යන ප්‍රදේශීය ලේකම්වසම් වල මෙම තත්ත්වය පවතින බව පුත්තලම ආපදා කළමණාකරන එකකයේ සඳහන් කරයි. එමෙන්ම ඊයේ (07) පස්වරුවේ දඹුල්ල ප්‍රාදේශීය ලේකම් කොට්ඨාසය හරහා හමා ගිය සුළං තත්ත්වය නිසා එම ප්‍රදේශයේ නිවාස 28කට හනී සිදු වී ඇත. එම අවස්ථාවේදි එක් පාසල් සිසුවියක් තුවාල ලබා දඹුල්ල රෝහලට ඇතුළත් කර ඇති බව අප වාර්තාකරු සඳහන් කළේය. මීට අමතරව දඹුල්ල ප්‍රාදේශීය ලේකම් කොට්ඨාසයේ කලෝගහඇල , කලුන්දෑව අලුත්ගම ,ප්‍රදේශවල විදුලි හා දුරකථන රැහැන් මතට ගස් කඩා වැටි අනතුරු රැසක් සිදුව ඇති අතර දෛනික ජන ජිවිතයට දැඩි බලා එල්ල වී ඇති බව වාර්තා වේ. කලෝගහඇල ප්‍රදේශයේ නිවසක ඇඳක් මත පාඩම් කරමින් සිටි මෙවර උසස් පෙළ විභාගය සඳහා පෙනී සිටින සිසුවියකගේ සිරුර මතට නිවසේ වහලයේ කොටස් කඩා වැටි ඇත. ඇය මෙ වන විට දඹුල්ල රෝහලට ඇතුලත් කර ප්‍රතිකාර ලබමින් සිටියි. ප්‍රදේශවාසීන් පවසන්නේ විනාඩි කිහිපයක් ඇතුලත එකවරම දැඩි සුළං හමා ආ බවයි.‍ එමෙන්ම මධ්‍යම කඳුකරය පුරා අද අළුයම සිට පවතින දැඩි අයහපත් කාලගුණයත් සමඟම ප්‍රදේශය පුරා ඝණ මිදුම් තත්ත්වයක් පැවතිම හේතුවෙන් රථවාහන ගමනා ගමනයට දැඩි බාධා පැමිණ ඇත. හැටන් නුවරඑලිය ප්‍රධාන මාර්ගයේත් , හැටන් කොළඹ ප්‍රධාන මාර්ගයේත්, හැටන් මස්කෙලිය බගවන්තලාව මාර්ගයේත් අවට අතුරු මාර්ග වලත් ගිනිගත්හේන නොටන්බ්‍රිජ් මාර්ගයේත් මෙම ඝන මිදුම් තත්ත්වය පවතින බව අද දෙරණ වාර්තාකරු පවසයි. මෙලෙස ඝණ මීදුම් තත්ත්වයක් පවතින බැවින් මාර්ග වල ඉදිරියට ධාවනය වන රථ වාහනය නොපෙනෙන බැවින් ඉදිරිපස ප්‍රධාන ලාම්පුව දල්වාගෙන සෙමින් සැලකිලිමත් ලෙස ඉවසිමෙන් රිය ධාවනය කරවන ලෙස හැටන් පොලිසිය රියදුරන්ගෙන් ඉල්ලා සිටියි. මෙම ඝන මිදුම් තත්ත්වයත් සමග මධ්‍යම කදුකරයේ බටහිර බැවුම් ප්‍රදේශවල අධිත සුළං තත්ත්වයක් සහ කඩින් කඩ අධික වර්ෂාව පතිත වන බවද වාර්තා වේ. මේ අතර වවුනියාව ප්‍රදේශයට ඊයේ සවස ඇති වු සුළං තත්ත්වය හේතුවෙන් දිස්ත්‍රික්කයේ නිවාස 08 ක් හානියට පත්ව ඇති බව අද දෙරණ වාර්තාකරු පවසයි. ආපදා කළමනාකරණ මධ්‍යස්ථානය පැවසුවේ වවුනියාව දකුණ,වවුනියාව උතුර හා සෙට්ටිකුලම ප්‍රදේශීය ලේකම් කොට්ඨාශයන්ට අයත් ස්ථිර නිවාස 08 ක එලෙස හානි සිදුව ඇති බවයි. දිස්ත්‍රික්කයේ තාවකාලික නිවාස රැසක වහල තහඩු ගැලවි ගොස් ඇත.", "URL": "https://sinhala.adaderana.lk/news.php?nid=116069", "Category": null, "Parent URL": null}