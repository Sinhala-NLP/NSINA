{"Source": "Adaderana", "Timestamp": "February 15, 2018 07:05 pm", "Headline": "සමූහ දුෂණයට ලක් කිරීමේ සිද්ධියක් සම්බන්ධයෙන් යුද හමුදා කපිතාන්වරයෙක් අත්අඩංගුවට ", "News Content": "කාන්තාවක සමූහ දුෂණයට ලක් කිරීමේ සිද්ධියක් සම්බන්ධයෙන් යුද හමුදා කපිතාන්වරයෙකු නාරාහේන්පිට පොලිසියේ නිලධාරීන් කණ්ඩායමක් විසින් අත්අඩංගුවට ගෙන තිබේ. කාන්තාවක් සමූහ දුෂණයට ලක් කර ඇති බවට පසුගිය 06 වනදා නාරාහේන්පිට පොලීසියට පැමිණිල්ලක් ලැබී තිබුණි. ඊට අදාළව යුද හමුදා කපිතාන් වෛද්‍යවරයෙකු ඇතුළු තිදෙනෙකු පසුගිය 11 වනදා නාරාහේන්පිට පොලීසිය මඟින් අත්අඩංගුවට ගෙන තිබූ අතර ඔවුන් හෙට දිනය දක්වා රක්ෂිත බන්ධනාගාර ගත කර තිබේ. සිද්ධියට සම්බන්ධ බවට තවත් යුද හමුදා කපිතාන්වරයෙකු ඊයේ දිනයේ මෙලෙස අත්අඩංගුවට ගෙන ඇති බව පොලීසිය සඳහන් කළේය. සැකකාර කපිතාන්වරයා මන්නාරම හමුදා කදවුරට අනියුක්තව සේවය කරන අයෙකු බව සඳහන්ය. ඔහු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර නාරාහේන්පිට පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84381", "Category": null, "Parent URL": null}