{"Source": "Adaderana", "Timestamp": "May 5, 2018 01:08 pm", "Headline": "ලී ඉරන යන්ත්‍රයක් නිසා මොරටු මුල්ල උණුසුම් වෙයි", "News Content": "ලී ඉරන යන්ත්‍රයක් පොලීසියෙන් රැගෙන යාම නිසා මොරටු මුල්ල ප්‍රදේශයේ උණුසුම්කාරී තත්ත්වයක් හටගෙන තිබේ. ඊයේ (04) සවස පොලීසිය එම ප්‍රදේශයට පැමිණ එම ප්‍රදේශයේ ජීවත්වන වඩු මහතෙකුට අයත් ලී ඉරණ යන්ත්‍රයක් මෙලෙස පොලීසිය විසින් රැගෙනගොස් තිබේ. පොලීසිය පවසන්නේ අදාළ යන්ත්‍රය මඟින් අධික ශබ්ධයක් පිටවන බවට ලැබුණු පැමිණිල්ලක් මත මෙම යන්ත්‍රය පොලීසිය වෙත රැගෙන ගිය බවයි. කෙසේ වෙතත් ගල්කිස්ස ජ්‍යෙෂ්ඨ පොලිස් අධිකාරීවරයා හා ප්‍රදේශයේ ප්‍රදේශීය දේශපාලඥයින් සහ මොරටුව නගරාධිපතිගේ මැදිහත්වීම මත සිද්ධිය සමතයකට පත්වූ බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=88558", "Category": null, "Parent URL": null}