{"Source": "Adaderana", "Timestamp": "October 13, 2015 04:39 pm", "Headline": "විද්‍යා ඝාතනයේ සැකකරුවන් යළි රිමාන්ඩ්", "News Content": "යාපනයේ විද්‍යා දැරිය දූෂණය කර ඝාතනය කිරීමේ සිද්ධියට අදාළ සැකකරුවන් නවදෙනා තවදුරටත් රක්ෂිත බන්ධනාගාර ගතකර තිබේ.යාපනය කයිට්ස් මහේස්ත්‍රාත් අධිකරණයට ඉදිරිපත් කළ සැකකරුවන් ලබන 26 වැනිදා දක්වා රක්ෂිත බන්ධනාගාර ගත කිරීමට නියෝග කර ඇත.අදාළ සැකකරුවන්ගෙන් ලබාගත් රුධිර සාම්පල පිළිබඳ වැඩිදුර පරීක්ෂණ සිදුකෙරමින් පවතින බවට පොලිසිය සිදුකළ කරුණු දැක්වීම සැලකිල්ලටගත් මහේස්ත්‍රාත්වරයා ඔවුන් යළි රක්ෂිත බන්ධනාගාර ගත කිරීමට නියෝග කර ඇති බව සඳහන්ය.18 හැවිරිදි ශිවලෝගනාදන් විද්‍යා නමැති පාසල් දැරිය පසුගිය මැයි මාසයේ දී යාපනය කයිට්ස් පුංකුඩතිව් ප්‍රදේශයේ දී දූෂණය කර ඝාතනය කර තිබුණි.", "URL": "https://sinhala.adaderana.lk/news.php?nid=54419", "Category": null, "Parent URL": null}