{"Source": "Adaderana", "Timestamp": "July 28, 2015 05:07 pm", "Headline": "කෝප් කමිටු වාර්තාව ප්‍රසිද්ධ කරන්නැයි ඉල්ලා පෙත්සමක්", "News Content": "මහ බැංකු බැඳුම්කර සිද්ධිය සම්බන්ධයෙන් වන කෝප් කමිටු වාර්තාව ප්‍රසිද්ධියට පත් කරන මෙන් රජයට නියෝග කරන ලෙස ඉල්ලා ශ්‍රේෂ්ඨාධිකරණයට පෙත්සමක් ඉදිරිපත් කර තිබේ.මහාචාර්ය නලීන් ද සිල්වා මහතා විසින් එම මුලික අයිතිවාසිකම් පෙත්සම ශ්‍රේෂ්ඨාධිකරණයට ඉදිරිපත් කර ඇති බව අද දෙරණ අධිකරණ වාර්තාකරු සඳහන් කළේය. අග්‍රාමාත්‍ය රනිල් වික්‍රමසිංහ මහතා, අමාත්‍ය මණ්ඩල සාමාජිකයින් සහ කෝප් කමිටුවේ සාමාජිකයින් පෙත්සමේ වගඋත්තරකරුවන් ලෙස දක්වා ඇති බව සඳහන්ය. මහ බැංකුවේ සිදුවු බව කියන බැදුම්කර වංචාව සම්බන්ධයෙන් කෝප් කමිටුව විසින් සිදුකළ විමර්ශනවල තොරතුරු මහජනතාවට දැනගැනීමේ අයිතියක් ඇති බව මහාචාර්ය නලීන් ද සිල්වා මහතා සිය පෙත්සමෙන් ප්‍රකාශ කර ඇත.ඒ හේතුවෙන් මහ බැංකු බැදුම්කර සිද්ධිය සම්බන්ධයෙන් වන කෝප් කමිටු වාර්තාව ප්‍රසිද්ධ කරන ලෙස රජයට නියෝග කරන මෙන් නලීන් ද සිල්වා මහතා ශ්‍රේෂ්ඨාධිකරණයෙන් ඉල්ලීමක් කර ඇති බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=52907", "Category": null, "Parent URL": null}