{"Source": "Adaderana", "Timestamp": "January 19, 2016 11:27 am", "Headline": "පෙම්වතිය දූෂණය කළ පෙම්වතා මාට්ටු", "News Content": "හලාවත, ඉරණවිල ප්‍රදේශයේ පදිංචි තරුණියක දුෂණය කළ බව කියන මාරවිල - මැද තොඩුවාව ප්‍රදේශයේ පදිංචි තරුණයෙකු අත්අඩංගුවට ගෙන ඇති බව හලාවත පොලීසිය කියයි.අත්අඩංගුවට ගෙන ඇත්තේ 25 හැවිරිදි තරුණයෙකු වන අතර අතවරයට පත්ව ඇත්තේ වයස අවුරුදු 17යි මාස 11ක් වන තරුණියකි.තම දියණිය සැකකරු විසින් බලහත්කාරයෙන් දුෂණය කර ඇති බව අතවරයට පත්ව ඇති තරුණියගේ මව විසින් හලාවත පොලීසියට පැමිණිලි කරමින් පවසා ඇත.ඒ අනුව සැකකරුව පොලීසිය විසින් අත්අඩංගුවට ගෙන ඇත.සැකකරු සහ තමන් අතර ප්‍රේම සම්බන්ධතාවයක් තිබූ බව අතවරයට පත්ව ඇති තරුණිය පොලීසිය හමුවේ පවසා ඇත.ඔහු විසින් ලබා දුන් දුරකථන ඇමතුමකට අනුව පසුගිය 2015 වසරේ දෙසැම්බර් මස 02 වැනි දින හමුවූ බවත්,එම අවස්ථාවේදී තමන්ගේ විරෝධතාවය මත ඔහු මෙම අපරාධය සිදු කළ බව අතවරයට පත්ව ඇති තරුණිය පොලීසිය හමුවේ පවසා ඇත.තරුණිය වෛද්‍ය පරීක්ෂණයක් සඳහා හලාවත මහ රෝහලට ඇතුළත් කර ඇත.සැකකරු හලාවත දිසා අධිකරණයට ඉදිරිපත් කිරීමට නියමිතව ඇත.හලාවත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=56455", "Category": null, "Parent URL": null}