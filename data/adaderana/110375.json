{"Source": "Adaderana", "Timestamp": "May 21, 2019 03:56 pm", "Headline": "කාසියේ වාසිය ස්කොට්ලන්තට", "News Content": "සංචාරක ශ්‍රී ලංකා කණ්ඩායම සහ ස්කොට්ලන්ත කණ්ඩායම අතර තරග දෙකකින් සමන්විත එක්දින තරගාවලියේ දෙවන තරගයේ කාසියේ වාසිය දිනා ගැනීමට ස්කොට්ලන්ත කණ්ඩායම සමත් විය. ඒ අනුව ස්කොට්ලන්ත කණ්ඩායම ප්‍රථමයෙන් පන්දු රැකීමට තීරණය කළේය. මෙම තරගය අද(21) එඩ්න්බර්ග්හිදී පැවැත්වෙයි. දෙරට අතර පසුගිය 18 වැනිදා පැවැත්වීමට නියමිතව තිබූ පළමු එක්දින තරගයට වර්ෂාවෙන් බාධා එල්ලවීම හේතුවෙන් තරගය අතහැර දැමීමට සිදු වුණි. කෙසේ වෙතත් තරගාවලිය ජය ගැනීමට නම් අද තරගය ශ්‍රී ලංකා කණ්ඩායමට තීරණාත්මක තරගයක් වෙයි.", "URL": "https://sinhala.adaderana.lk/news.php?nid=110375", "Category": null, "Parent URL": null}