{"Source": "Adaderana", "Timestamp": "February 15, 2012 08:13 am", "Headline": " වෛද්‍ය ජෝන් පුල්ලේගේ නිවසට ගිනිතැබීම-විත්තිකරුවන්ට අධි චෝදනා", "News Content": "හිටපු තානාපතිවරයෙකු වූ වෛද්‍ය රාජා ජොන්පුල්ලේ මහතාගේ නිවසට සහ වෛද්‍ය මධ්‍යස්ථානයට ගිනි තැබීමේ සිද්ධියට අදාළ විත්තිකරුවන්‍ට අධිචෝදනා ලබන මැයි 28 වැනි දින භාරදීමට අධිකරණය නියෝග කර තිබේ. අදාළ නඩුව කැඳවූ අවස්ථාවේ දී උතුරු මැද පළාත්බද මහාධිකරණ විනිසුරු සුනන්ද කුමාර රත්නායක මහතා මෙම නියෝගය ලබා දී ඇත. මිහින්තලේ ප්‍රාදේශීය සභා මන්ත්‍රී අනිල් පුෂ්පකුමාර , හිටපු පළාත් සභා මන්ත්‍රී ගාමිණි පෙරේරා ඇතුළු විත්තිකරුවන් 6 දෙනෙකුට මෙසේ අධිචෝදනා භාර දීමට නියමිතය. 2008 වසරේ පළාත් සභා මැතිවරණ ප්‍රචාරක කටයුතු පැවති සමයේ මෙම අපරාධය සිදු කර ඇති බවට අනාවරණ විය.", "URL": "https://sinhala.adaderana.lk/news.php?nid=22120", "Category": null, "Parent URL": null}