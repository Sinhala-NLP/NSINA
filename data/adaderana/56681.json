{"Source": "Adaderana", "Timestamp": "January 27, 2016 09:46 am", "Headline": "දෙතැනක මරණ දෙකක්", "News Content": "පැල්මඩුල්ල - නෝනගම මාර්ගයේ පල්ලෙබැද්ද ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.ඇඹිලිපිටිය දෙසට ධාවනය වූ බස් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරුපැදිකරු පල්ලෙබැද්ද රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ පල්ලෙබැද්ද, මුත්තෙට්ටුපොළ ප්‍රදේශයේ පදිංචිව සිටි 21 හැවිරිදි තරුණයෙකි.අනතුර සම්බන්ධයෙන් බස් රථ රියදුරු අත්අඩංගුවට ගෙන තිබේ.මේ අතර ජා ඇල, දඬුගම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.මීගමුව දෙසට ධාවනය වූ පුද්ගලික බස් රථයක් එම දිශාවටම ගමන්කළ පා පැදියක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ පා පැදිකරු රාගම රෝහලට ඇතුළත් කිරීමේදී මියගොස් තිබේ.මියගොස් ඇත්තේ එම ප්‍රදේශයේම පදිංචිව සිටි 73 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=56681", "Category": null, "Parent URL": null}