{"Source": "Adaderana", "Timestamp": "March 10, 2014 08:09 am", "Headline": "බලපත්‍ර නැති මදන මෝදක තොගය පොලිස් බාරයට", "News Content": "පදියතලාව නගරයේ බෙහෙත් අලෙවි සැලක බලපත්‍ර නොමැතිව ගබඩා කර තිබු මදන මෝදක තොගයක් පොලිසිය බාරයට ගෙන තිබේ. පොලීසියට ලද තොරතුරක් මත සිදුකළ විමර්ශනයකදී බලපත්‍ර නොමැතිව ගබඩා කර තිබු මදන මෝදක කිලොග්‍රෑම් 19යි ග්‍රෑම් 430ක් තමන් භාරයට ගත් බව පොලිසිය සඳහන් කළේය. මේවා ග්‍රෑම් 10 බැගින් අඩංගු පැකට් 1943ක ඇසුරුම් කර තිබු බව ද වාර්තා වේ. මෙම සිද්ධිය සම්බන්ධයෙන් අදාළ වෙළඳසැලේ හිමිකරු අත්අඩංගුවට ගෙන ඇති අතර ඔහු අද දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිතය. පදියතලාව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41673", "Category": null, "Parent URL": null}