{"Source": "Adaderana", "Timestamp": "February 24, 2019 11:54 am", "Headline": "විශාලතම මත්ද්‍රව්‍ය තොගය ඇල්ලුවාට ජනපතිගෙන් ප්‍රශංසා", "News Content": "විශාලතම විෂ මත්ද්‍රව්‍ය තොගය අත්අඩංගුවට ගැනීමට සමත් වූ පොලිස් මත්ද්‍රව්‍ය නාශක කාර්යාංශයට සහ විශේෂ කාර්ය බලකායට ජනපති ගෞරවය සහ ප්‍රශංසාව පළ කර ඇත. ශ්‍රී ලංකාවේ දී මෙතෙක් අත්අඩංගුවට පත් විශාලතම විෂ මත්ද්‍රව්‍ය තොගය ඊයේ (23) රාත්‍රියේ දී අත්අඩංගුවට ගැනීමට සමත් වූ පොලිස් මත්ද්‍රව්‍ය නාශක කාර්යාංශයට සහ පොලිස් විශේෂ කාර්ය බලකායට තම ගෞරවය සහ ප්‍රශංසාව පළ කරන බව ජනාධිපති මෛත්‍රීපාල සිරිසේන මහතා සිය ට්විටර් ගිණුවේ සටහනක් තබමින් ප්‍රකාශ කර තිබේ. මෙම ක්‍රියාන්විතය රටේ අනාගත පරපුර වෙනුවෙන් ඉටු කළ උදාර මෙහෙයක් බව සඳහන් කරන ජනාධිපතිවරයා, මෙවන් මෙහෙවර වෙනුවෙන් තම පූර්ණ සහය ද ආශිර්වාදය ද නිරන්තරයෙන් පළ කරන බව වැඩිදුරටත් එම එම ට්විටර් සටහනේ සඳහන් කරයි.", "URL": "https://sinhala.adaderana.lk/news.php?nid=104934", "Category": null, "Parent URL": null}