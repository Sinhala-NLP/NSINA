{"Source": "Adaderana", "Timestamp": "August 2, 2011 10:18 am", "Headline": "ජනපති කොමිසමේ වාර්තාව මානව හිමිකම් කවුන්සිලයේ දී සාකච්ඡාවට ගත යුතුයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති කොමිසමේ අවසන් වාර්තාව එක්සත් ජාතීන්ගේ සංවිධානයේ මානව හිමිකම් කවුන්සිලයේ දී සාකච්ඡාවට ගත යුතු බව අමෙරිකාව පවසයි. ලබන වසරේ මාර්තු මාසයේ ජිනීවා නුවරදී මානව හිමිකම් කවුන්සිලය රැස්වීමට නියමිතය. කොළඹ පිහිටි අමෙරිකානු තානාපති කාර්යාලය විසින් මීට අදාළ නිවේදනයක් නිකුත් කර ඇති බව වාර්තා වේ. කෙසේ වුව ද උගත් පාඩම් කොමිසන් සභා වාර්තාව මෙතෙක් ප්‍රකාශයට පත්කර නොමැති අතර එය ලබන නොවැම්බර් මාසය වන විට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17801", "Category": null, "Parent URL": null}