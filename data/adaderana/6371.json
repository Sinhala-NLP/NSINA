{"Source": "Adaderana", "Timestamp": "January 31, 2010 11:09 am", "Headline": "ලංකාවේ මලල ක්‍රීඩාවට උසස් තාක්ෂණය අවශ්‍යයි", "News Content": "ශ්‍රී ලංකාවේ මලල ක්‍රීඩක ක්‍රීඩිකාවන්ට ජාත්‍යන්තර තරග ජයගැනීමට නම් උසස් තාක්ෂණය සමඟ ප්‍රබල පුහුණුවක් ලැබිය යුතු බව ජර්මන් මලල ක්‍රීඩා පුහුණුකරු රැල්ෆ් මුඩ්කාන් මහතා පවසයි. මෙරට මලල ක්‍රීඩක ක්‍රීඩිකාවන්ට විශේෂ පුහුණුවක් ලබා දීම සඳහා ඔහු මේ දින වල දිවයිනට පැමිණ සිටින අතර දැනට ජාත්‍යන්තර මට්ටමේ ක්‍රීඩක ක්‍රීඩිකාවන් අහිමිව සිටින ශ්‍රී ලංකාව නව තාක්ෂණය සහ ශීල්පීය ක්‍රම පිළිබඳව ගැඹුරින් හැදෑරිය යුතු බව රැල්ෆ් මහතා පවසයි. ඒ සඳහා මෙරට පුහුණුකරුවන් දැනුවත් වීමද අනිවාර්ය බව රැල්‍ෆ් මහතා වැ‍ඩිදුරටත් පවසයි.", "URL": "https://sinhala.adaderana.lk/news.php?nid=6371", "Category": null, "Parent URL": null}