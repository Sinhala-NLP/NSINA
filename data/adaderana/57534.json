{"Source": "Adaderana", "Timestamp": "February 24, 2016 09:03 am", "Headline": "දූෂකයින්ට මරණ දඬුවම ඉල්ලා වව්නියාවේ හර්තාල්", "News Content": "වව්නියාව නගරයේ වෙළඳසැල් සහ පාසල් වසා දමා හර්තාල් ව්‍යාපාරයක් ආරම්භ කර තිබේ.අද පෙරවරුවේ සිට මෙම හර්තාල් ව්‍යාපාරය ආරම්භ කර ඇති බව අද දෙරණ වාර්තාකරු පැවසුවේය.පසුගිය 16 වනදා වව්නියාව ප්‍රදේශයේ පාසල් සිසුවියක දූෂණය කර මරා දැමීමේ සිද්ධියට අදාළ සැකකරුවන් අත්අඩංගුවට ගන්නා ලෙස බලකරමින් මෙම හර්තාල් ව්‍යාපාරය ආරම්භ කර ඇති බව සඳහන්ය.වව්නියාව නගරයේ පෞද්ගලික බස් රථද ධාවනයෙන් ඉවත්ව තිබේ.දරුවන් ආරක්ෂා කර දෙන ලෙස සහ ස්ත්‍රී දූෂකයන්ට මරණ දඬුවම ලබාදෙන ලෙස හර්තාල් ව්‍යාපාරයට එක්ව සිටින ප්‍රදේශවාසීන් සහ ව්‍යාපාරකයන් ඉල්ලීමක් කරයි.වව්නියාව නගරයට මේ වන විට දැඩි පොලිස් ආරක්ෂාවක් දී ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=57534", "Category": null, "Parent URL": null}