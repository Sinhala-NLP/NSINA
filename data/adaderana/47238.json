{"Source": "Adaderana", "Timestamp": "November 7, 2014 12:12 pm", "Headline": "පුළුවන්ද? බැරිද? මතය විවෘත අධිකරණයේ විභාග කරන්නැයි උසාවියට මෝසම්", "News Content": "ඉදිරි ජනාධිපතිවරණය පැවැත්වීම සම්බන්ධයෙන් ශ්‍රේෂ්ඨාධිකරණයේ මතය විමසිමට අදාළ කරුණු විවෘත අධිකරණය හමුවේ විභාග කරන ලෙස ඉල්ලා ශ්‍රේෂ්ඨාධිකරණයට මෝසම් කිහිපයක් ඉදිරිපත් කර තිබේ. ජනතා විමුක්ති පෙරමුණ වෙනුවෙන් නීතිඥ සුනිල් වටගල මහතා ද, නීතිවේදින් කිහිපදෙනෙකු ද අද දිනයේ මෝසම් ඉදිරිපත් කළ බව අද දෙරණ අධිකරණ වාර්තාකරු සඳහන් කළේය. ඉදිරි ජනාධිපතිවරණය සඳහා තමාට තෙවැනි වතාවටත් තරඟ කළ හැකිදැයි ජනපති මහින්ද රාජපක්ෂ මහතා පසුගියදා ශ්‍රේෂ්ඨාධිකරණයෙන් මතය විමසා ඇති බව මාධ්‍ය වාර්තා කරන ලදී. ඒ අනූව ශ්‍රේෂ්ඨාධිකරණයට මේ පිළිබඳව සිය මතය ලබන 10 වැනිදා ජනපතිට දන්වන ලෙසට දැනුම්දී ඇත. කෙසේ වුවද එසේ ශ්‍රේෂ්ඨාධිකරණයේ මතය විමසීමට විපක්ෂයේ ප්‍රධාන දේශපාලන පක්ෂ දෙකේ විරෝධය පළ වී තිබේ.", "URL": "https://sinhala.adaderana.lk/news.php?nid=47238", "Category": null, "Parent URL": null}