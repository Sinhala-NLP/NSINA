{"Source": "Adaderana", "Timestamp": "August 17, 2013 11:41 pm", "Headline": "මහවැලි ගඟට බිලි 3ක්", "News Content": "කින්නියා සූරංගල් ගංගේ ප්‍රදේශයේ මහවැලි ගඟේ අද දහවල් දිය නෑමට ගොස් අතුරුදහන් වූ සිසුන් තිදෙනාගේ සිරුරු සොයාගෙන තිබේ. එම සිසුන් තිදෙනා ඇතුළු 7 දෙනෙකු දිය නෑමට ගොස් ඇති අතර එහිදී සිසුන් 5 දෙනෙකු දියවැලකට හසුව ගසාගෙන ගොස් ඇත. දෙදෙනෙකු පිහිනා දිවි බේරාගෙන තිබේ. දියේ ගිළී අතුරුදහන් වූ සිසුන් තිදෙනා සෙවීමට පැය 4ක පමණ කාලයක් ගතවූ බව අප වාර්තාකරු පැවසීය. මිය ගොස් ඇත්තේ කින්නියා මහරුෆ් නගර් පදිංචි ජුනයිදීන් මොහොමදු හිජාස්, මොහොමදු රාවුෆ් රොෂාන් හා අබ්දුල් මනාෆ් පරියතුල්ලා ඉම්රාන් යන තිදෙනා බවද හෙතෙම කීය. මිය ගිය තිදෙනාම 16 හැවිරිදි වියේ පසු වන්නන් බව පොලිසිය කියා සිටි බව ද අප වාර්තාකරු පැවසීය.", "URL": "https://sinhala.adaderana.lk/news.php?nid=36709", "Category": null, "Parent URL": null}