{"Source": "Adaderana", "Timestamp": "January 16, 2018 08:38 am", "Headline": " අකුරැස්ස ප්‍රාදේශීය ලේකම්ට පහරදුන් අයෙක් පොලිස් දැලේ", "News Content": "අකුරැස්ස ප්‍රාදේශීය ලේකම්වරයාට පහරදීමේ සිද්ධිය සම්බන්ධයෙන් පුද්ගලයෙකු අත්අඩංගුවට ගෙන තිබේ. අකුරැස්ස - හේනගම ප්‍රදේශයේ දී මාර්ග නිරීක්ෂණ කටයුත්තක නිරත වෙමින් සිටියදී අකුරැස්ස ප්‍රාදේශීය ලේකම්වරයාට සහ ඔහු ගමන්ගත් කැබ් රථයට යතුරුපැදියකින් පැමිණි පුද්ගලයින් දෙදෙනෙකු පහරදී තිබේ. ප්‍රාදේශීය සභාවේ ලේකම්වරයා ගමන්ගත් කැබ් රථයට ද අදාළ පුද්ගලයින් දෙදෙනා පහර දී ඇති බව වාර්තා වෙයි. එම පහරදීමේ දී කැබ් රථ දෙකෙහි ගමන්ගත් රියදුරන් ද තුවාල ලබා තිබේ. ඔවුන් මේ වන විට අකුරැස්ස රෝහලේ ප්‍රතිකාර ලබමින් සිටින බව වාර්තා වෙයි. මෙම පහරදීම සම්බන්ධයෙන් යතුරුපැදිකරු අත්අඩංගුවට ගෙන ඇති අතර අනෙක් පුද්ගලයා අත්අඩංගුවට ගැනීම සඳහා පරීක්ෂණ ආරම්භ කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=83032", "Category": null, "Parent URL": null}