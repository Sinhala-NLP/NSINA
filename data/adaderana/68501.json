{"Source": "Adaderana", "Timestamp": "January 24, 2017 02:27 pm", "Headline": "හොඳම වෙලාවට හොඳම තීරණය ගන්නවා", "News Content": "දේශපාලන පක්ෂ කඩා බිඳ දමා නව පක්ෂ බිහි නොකරන බවත්, ඉදිරියේදී පිරිසිදු ශ්‍රී ලංකා නිදහස් පක්ෂයක් නිර්මාණය කිරීම පක්ෂයේ අරමුණ බවත් ශ්‍රී ලංකා නිදහස් පක්ෂ තරුණ පෙරමුණේ සභාපති හිටපු පා.ම ශාන්ත බණ්ඩාර මහතා පවසයි.ජනාධිපති මෛත්‍රීපාල සිරිසේන මහතා මෙතෙක් කටුක ගමනක් පැමිණි බවත්, ඒ නිසාවෙන් ඉදිරියේදී සෑම දෙනාම එක්ව එක ගමනක් යා යුතු බවද ඒ මහතා පෙන්වා දුනි.ඔහු මේ බව පවසා සිටියේ අද(24) කොළඹදී පැවති මාධ්‍ය හමුවකට එක් වෙමිනි.එමෙන්ම ඒ මහතා කියා සිටියේ ජනාධිපතිවරයා සමඟ එක්ව එක් ගමනක් යෑමට සියලු දෙනා එකතුවීම නිවට ක්‍රියාවක් නොවන බවයි.මේ අතර බැඳුම්කර සිද්ධියට අදාළ කොමිසමක් පත් කර වසර දෙකක් ගතවුවද තවමත් ඊට නිසි විසඳුමක් නොලැබීමට හේතුව මාධ්‍යවේදීන් විමසා සිටි අවස්ථාවේදී ඊට පිළිතුරු දෙමින් ඒ මහතා කියා සිටියේ \" ජනාධිපතිවරයා මධ්‍යස්ථ ගුණයෙන් කටයුතු කරන නායකයෙක් බවත්, හොඳම වෙලාව හොඳම තීරණය ගනීවි\" යැයි කියාය.", "URL": "https://sinhala.adaderana.lk/news.php?nid=68501", "Category": null, "Parent URL": null}