{"Source": "Adaderana", "Timestamp": "October 10, 2015 03:25 pm", "Headline": "A9 මාර්ගයේ කොටසක් අද රාත්‍රියේදී ගමනාගමනයට සීමාවෙයි", "News Content": "ඒ9 මාර්ගයේ මාතලේ අළුවිහාර විහාරස්ථානය අසළ සිට මාතලේ නගරය ඔර්ලෝසු කණුව දක්වා මාර්ගයේ ගමනා ගමන කටයුතු අද රාත්‍රී කාලයේදී සීමා කිරිමට සිදු වන බව පොලිසිය පවසයි.මාතලේ ඓතිහාසික අලුවිහාරස්ථානයේ වාර්ෂාකව සංවිධානය කරනු ලබන සංඝායනා පොරහැර අද රාත්‍රී 07.00 සිට හෙට අළුයම 01 දක්වා විථි සංචාරය කිරිමට නියමිත බැවින් ගමනා ගමන කටයුතු සීමා කරන බව පොලිසිය සඳහන් කළේය.පෙරහැර ඒ නවය මාර්ගයේ මාතලේ අළුවිහාර විහාරස්ථානය අසල සිට මාතලේ නගරය ඔර්ලෝසු කණුව දක්වා ගමන් කර නැවත විහාරස්ථානය වෙත පැමිණිමට නියමිතය.මේ හේතුවෙන් විකල්ප මාර්ග භාවිතා කරන ලෙස පොලිසිය ජනතාවගෙන් ඉල්ලීමක් කරයි.ඒ අනුව දඹුල්ල සිට පැමිණෙන රථ වාහන තොටගමුව හංදියෙන් වමට ඇති කනන්ගමුව, පරාවත්ත, කළුදැවල හරහා රත්තොට මාර්ගයට පැමිණ කිවුල හරහා මාතලේට පැමිණ මහනුවර මාර්ගයට පිවිසිය හැකිවෙයි.එමෙන්ම මහනුවර සිට පැමිණෙන රථ වාහන මාතලේ නගරයෙන් විජය විද්‍යාලය ඉදිරියෙන් කැසිනෝ හංදියෙන් ගොංගාවෙළ මාර්ගයට පැමිණ කිවුල මාර්ගයෙන් කයිනෙක හරහා රත්තොට මාර්ගයට පිවිස පරාවත්ත හංදියෙන් වමට හැරි සමන්දාව මාර්ගය ඔස්සේ ඒ 9 මාර්ගයට පිවිසිය හැකි බව ද පොලිසිය වැඩිදුරටත් පැවසුවේය.", "URL": "https://sinhala.adaderana.lk/news.php?nid=54365", "Category": null, "Parent URL": null}