{"Source": "Adaderana", "Timestamp": "July 16, 2016 10:56 am", "Headline": "2ක් මරුට-7ක් රෝහලට", "News Content": "හොරවල - පිටිගල මාර්ගයේ මීගහතැන්න ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.කැබ් රථයක් සහ යතුරු පැදියක් එකිනෙක ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බරපතළ තුවාල ලැබූ යතුරුපැදිකරු මීගහතැන්න රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා නාගොඩ රෝහලට මාරුකර යවා ඇති අතර එහිදී ඔහු මියගොස් තිබේ.මියගොස් ඇත්තේ මීගහතැන්න, ගල්මුල්ල ප්‍රදේශයේ පදිංචි 44 හැවිරිදි පුද්ගලයෙකි.මීගහතැන්න පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.මේ අතර කෑගල්ල, ගලිගමුව ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.කොළඹ දෙසට ධාවනය වූ වෑන් රථයක් රියදුරුට පාලනය කරගත නොහැකිව අසළ ඇළකට පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරෙන් වෑන් රථයේ ගමන් ගත් 08 දෙනෙකු තුවාල ලබා කෑගල්ල රෝහලට ඇතුළත් කිරීමේදී ඉන් එක් අයෙකු මියගොස් තිබේ.මියගොස් ඇත්තේ අකුරණ, වරාගස්හින්න ප්‍රදේශයේ පදිංචිව සිටි 19 හැවිරිදි තරුණයෙකි.මෘත ශරීරය කෑගල්ල රෝහලේ තැන්පත් කර ඇති අතර පශ්චාත් මරණ පරීක්ෂණය අද(16) දින සිදුකිරීමට නියමිතය.", "URL": "https://sinhala.adaderana.lk/news.php?nid=62104", "Category": null, "Parent URL": null}