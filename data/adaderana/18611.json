{"Source": "Adaderana", "Timestamp": "September 9, 2011 11:24 am", "Headline": "නේවාසිකව සිටිමින් සොරකමේ යෙදුණු තරුණියක් කොටුවෙයි", "News Content": "රැකියාවක නිරත වන බව දන්වා නේවාසිකව රැඳී සිටිමින් එම නිවෙස් වලින් රන් භාණ්ඩ සහ මුදල් සොරකම් කළ තරුණියක තෙල්දෙනිය පොලිසිය විසින් අත් අඩංගුවට ගෙන තිබේ. එම තරුණිය පුරුද්දක් වශයෙන් මෙවැනි සොරකම්වල ‍නිරතව ඇති බව පොලිසිය පැවසීය. සැකකාරිය තෙල්දෙනිය මැදමහනුවර ප්‍රදේශයේ පදිංචිකාරියකි. මහනුවර දිගන ප්‍රදේශයේ නවාතැන්පලක නැවතී සිටියදී තවත් තරුණියකගේ රුපියල් 80,000 ක් පමණ වටිනා රන් භාණ්ඩ සහ මුදල් සොරකම් කළ බවට ලැබුණු පැමිණිල්ලක් අනුව සිදුකළ පරීක්ෂණයකදී සැකකාරිය අත් අඩංගුවට ගැණුනි. සැකකාර තරුණිය සොරකම් කළ භාණ්ඩවලින් කොටසක් පොලිසිය විසින් සොයාගෙන ඇති අතර තවත් භාණ්ඩ රැසක් දිවයිනේ විවිධ ප්‍රදේශවලට උකසට තබා ඇති බව පොලිසිය පැවසීය.", "URL": "https://sinhala.adaderana.lk/news.php?nid=18611", "Category": null, "Parent URL": null}