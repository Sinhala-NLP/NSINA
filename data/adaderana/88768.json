{"Source": "Adaderana", "Timestamp": "May 9, 2018 09:56 am", "Headline": "පවුල් ආරවුලක් දුරදිග ගිහින් සැමියා බිරිඳව මරලා සැමියත් සියදිවි නසාගෙන ", "News Content": "රන්බඩගල්ල පොලිස්වසමේ බෙල්විට කිරිබත්ගල්ල ප්‍රදේශයේදී සැමියා විසින් බිරිඳ ඝාතනය කර ඔහුද සියදිවි හානි කරගෙන ඇති බව අද දෙරණ වාර්තාකරු පැවසීය. පසුගිය 7 වන දා මෙම සිදුවීම සිදුව ඇති අතර බහින්බස් වීමක් දුරදිග යාමහේතුවෙන් මෙම ඝාතනය සිදුව ඇති බව පොලිස් පරීක්ෂණවලදී අනවරණය වී තිබේ. මියගිය දෙපළට අවුරුදු 4 ක නිවුන් පිරිමි දරුවන් දෙදෙනෙක් සහ අවුරුදු 10 ක වැඩිමහල් ගැහැණු දරුවෙක්ද සිටියි. ඊයේ (08) දින මහෙස්ත්‍රාත් පරීක්ෂණය රන්බඩගල්ල මහෙස්ත්‍රාත් රමල් අශෝක මහතා විසින් සිදුකර ඇති අතර එහිදී ඔහු නියෝග කර ඇත්තේ මළසිරුරු අධිකරණ වෛද්‍ය පරීක්ෂණය සඳහා ඉදිරිපත් කරන ලෙසයි. වැඩිදුර සාක්ෂි විභාගය මැයි මස 15 වන දින දක්වා කල් දමා ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=88768", "Category": null, "Parent URL": null}