{"Source": "Adaderana", "Timestamp": "May 11, 2019 05:27 pm", "Headline": "සුමාත්‍රා දුපතේ බන්ධනාගාරයකින් පැන ගිය සිරකරුවන්", "News Content": "ඉන්දුනිසියාවේ සුමාත්‍රා දුපතේ බන්ධනාගාරයක රැඳවියන් සියයකට අධික පිරිසක් පළාගොස් තිබේ. බන්ධනාගාරය තුළ කැරළි කෝලහාල ඇතිකර ගිනි තැබීමෙන් අනතුරුව ඔවුන් පළාගොස් ඇති බව විදෙස් මාධ්‍ය වාර්තා කළේය. කෙසේවෙතත් පළාගිය සිරකරුවන්ගෙන් 115 දෙනෙකු යළි අත්අඩංගුවට ගැනීමට ඉන්දුනීසියානු බන්ධනාගාර නිළධාරීන් ‍සමත්ව ඇත. රැඳවියන් 650කට ආසන්න පිරිසක් මෙම බන්ධනාගාරයේ රැඳී සිට ඇති බව විදෙස් මාධ්‍ය වාර්තා කළේය. පැනගිය රැඳවියන් අත්අඩංගුවට ගැනීම සඳහා තවදුරටත් මෙහෙයුම් සිදුකෙරෙන අතර ඒ අතරතුරදී සිදුවු වෙඩිතැබීම් හේතුවෙන් රැඳවියන් තිදෙනෙකු ද තුවාල ලබා ඇති බව සඳහන්.", "URL": "https://sinhala.adaderana.lk/news.php?nid=109757", "Category": null, "Parent URL": null}