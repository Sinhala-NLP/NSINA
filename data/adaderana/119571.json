{"Source": "Adaderana", "Timestamp": "September 20, 2019 12:30 pm", "Headline": "එක්සත් ජාතික පෙරමුණේ පක්ෂ නායක රැස්වීමක් අදත්", "News Content": "එක්සත් ජාතික පෙරමුණේ පක්ෂ නායක රැස්වීමක් අද (20) දිනයේද පැවත්වීමට නියමිතව ඇත. ඉදිරි ජනාධිපතිවරණයේ ජනාධිපති ධුර අපේක්ෂකත්වය පිළිබඳව සාකච්ඡා කිරීමේ අරමුණින් පැවැත්වෙන මෙම සාකච්ඡාව එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද පස්වරු 05.00ට අරලිය ගහ මන්දිරයේදී ආරම්භ වීමට නියමිත බවයි වාර්තා වන්නේ. එක්සත් ජාතික පෙරමුණේ පක්ෂ නායකයින්ගේ රැස්වීමක් ඊයේ පස්වරුවේද කැඳවා තිබු නමුත් එක්සත් ජාතික පක්ෂයට අමතරව ඊට සහභාගී වී තිබුණේ ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම් මහතා පමණයි.", "URL": "https://sinhala.adaderana.lk/news.php?nid=119571", "Category": null, "Parent URL": null}