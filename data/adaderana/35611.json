{"Source": "Adaderana", "Timestamp": "July 9, 2013 08:15 am", "Headline": "වර්ජනය නිසා විශේෂ දුම්රිය යොදවයි", "News Content": "දුම්රිය මගීන්ගේ පහසුව තකා විශේෂ දුම්රිය කිහිපයක් ධාවනයේ යොදවා ඇති බව දුම්රිය දෙපාර්තමේන්තුව පවසයි. විශේෂ දුම්රිය පහක් කොළඹ කොටුව වෙත ධාවනය කිරීමට පියවර ගෙන ඇති බව දුම්රිය ගමනාගමන අධිකාරි එල්.ඒ.ආර්.රත්නායක මහතා සඳහන් කරයි. රඹුක්කන, අලුත්ගම, ගාල්ල, හලාවත, සහ පොල්ගහවෙල සිට කොළඹ කොටුව දක්වා මෙම දුම්රිය ධාවනය කරවන බව හෙතෙම කියා සිටියි. කාර්යාල දුම්රිය මගීන්ගේ පහසුව තකා මෙම දුම්රිය ධාවනය කරවන බව සඳහන්වෙයි. කෙසේ වෙතත් පෙරේදා මධ්‍යම රාත්‍රියේ සිට ක්‍රියාත්මක දුම්රිය වර්ජනය අද (09) මධ්‍යම රාත්‍රිය තෙක් ක්‍රියාත්මක වන බව ශ්‍රේණිගත වෘත්තීය සමිති එකතුවේ කැඳවුම්කරු ජානක ප්‍රනාන්දු මහතා පවසයි.", "URL": "https://sinhala.adaderana.lk/news.php?nid=35611", "Category": null, "Parent URL": null}