{"Source": "Adaderana", "Timestamp": "October 16, 2018 04:38 pm", "Headline": "මාතලේ නවත්තපු ලොරිය කටුගස්තොටින් හමුවෙයි", "News Content": "මාතලේ අලුවිහාර විහාරස්ථානය ඉදිරිපිට නවතා තිබු ලොරි රථයක් පැහැරගෙන ගොස් මහනුවර කටුගස්තොට ප්‍රදේශයේ පාලු ස්ථානයක දමා තිබියදී එම ලොරි රථය හා එය පැහැරගත් බවට සැක කෙරෙන කුරුණැගල දිස්ත්‍රික් ලේකම් කාර්යාලයේ සේවයේ නියුතු රියදුරෙකු සැකපිට අත්අඩංගුවට ගත් බව මාතලේ පොලීසිය පවසයි. මාතලේ නගරය අවට ගම්මානයන්හි ජනතාවට සිට්ටු ක්‍රමයට ගෘහ උපකරණ ලබා දිමට මෙම ලොරි රථය යොදා ගෙන ඇති අතර එම ව්‍යාපාරයේ නියළෙන පුද්ගලයින් අලුවිහාර විහාරස්ථානය ඉදිරිපිට කඩ කාමරයක රැදී සිටිමින් මෙම ව්‍යාපාරය සිදු කරගෙන ගොස් ඇති අතර අදාළ සිදුවීම සිදු වු පසුගිය (11)වන දින රාත්‍රී ලොරි රථයේ රියදුරු හා සහයක රාජකාරි නිමවී කඩ කාමරයේම නවාතැන් ගෙන තිබේ. පසුදින උදැසන තම ලොරි රථය තිබු ස්ථානයේ නොමැතිවිමෙන් මාතලේ පොලීසිය වෙත පැමිණීලි කර ඇත. එම පැමිණීල්ලට අනුව ක්‍රියාත්මක වු මාතලේ පොලිස් නිලධාරීන් සිදු කරන ලද විමර්ෂණයන්ට අදාළව ලැබුණු තොරතුරකට අනුව මහනුවර කටුගස්තොට ප්‍රදේශයේ පාලු ස්ථානයක තිබි ලොරි රථය පොලිස් භාරයට ගෙන සිදු කරන ලද පරික්ෂණයයේදී ලොරි රථය පැහැරගෙන ගොස් ඇති බවට සැකකෙරෙන මාතලේ ගොලහෙන්වත්ත ප්‍රදේශයේ පදිංචි කුරුණැගල දිස්ත්‍රික් ලේකම් කාර්යාලයේ සේවයේ නියුතු පුද්ගලයා අත්අඩංගුවට ගෙන ඇත. අදාළ සැකකරුගෙන් වැඩිදුර ප්‍රශ්න කිරිමේද විවිධ පුද්ගලයින්ගෙන් ලබාගෙන ඇති ණය මුදල් පියවිම පිණීස හා ආර්ථික අපහසුතාවන් මඟ හරවා ගැනිම සඳහා ලොරි රථය පැහැරගෙන ගොස් කෑලි කර විකිණීමේ අරමුණීන් එම සොරකම සිදු කර ඇති බවට කරුණු අනාවරණය කර ගැනිමට පොලීසිය සමත් වී ඇත. මෙම වැටලීම මාතලේ පොලිස් අධීකාරි එස් පි සන්දනායක මාතලේ පොලිස් ස්ථානාධීපති ප්‍රධාන පොලිස් පරික්ෂක චානක ද සිල්වා මාතලේ අපරාධ අංශ ස්ථානාධිපති ධර්මකිර්ති උප පොලිස් පරික්ෂක සමිත කුමාරපොලිස් සැරයන්වරුන්වන(19259)දිසානායක (6922)බණ්ඩාරණායක (28879)හෙට්ටිආරච්චි පොලිස් කොස්ථාපල්වරුන්වන (35803)අසේල හා (57197) ලසන්ත යන නිලධාරීන් විසින් සිදු කර තිබේ. සැකපිට අත්අඩංගුවට ගත් ලොරි රථය හා සැකකරු මාතලේ අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=97784", "Category": null, "Parent URL": null}