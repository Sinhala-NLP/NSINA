{"Source": "Adaderana", "Timestamp": "May 2, 2019 01:46 pm", "Headline": "කෘෂිකර්මාන්තය නංවන්න ඇමරිකානු ඩොලර් මිලියන 58ක ණයක්", "News Content": "කෘෂිකර්මාන්තය නඟා සිටුවීම උදෙසා ක්‍රියාත්මක කෘෂි නවීකරණ ව්‍යාපෘතිය වෙනුවෙන් ලෝක බැංකුවෙන් ඇමරිකානු ඩොලර් මිලියන 58.65ක ණය ආධාර මුදලක් වෙන් කොට ඇති බව කෘෂිකර්ම අමාත්‍ය පී. හැරිසන් මහතා ප්‍රකාශ කර සිටියි. දේශීය ගොවීන්ට විදේශීය උසස් තාක්ෂණික දැනුම හා යටිතල පහසුකම් ලබාදෙමින් දේශීය හා විදේශීය වෙළදපොල හඳුන්වා දීම තුළින් දේශීය කෘෂිකර්මාන්තය නඟා සිටුවීම උදෙසා ක්‍රියාත්මක කෘෂි නවීකරණ ව්‍යාපෘතිය වෙනුවෙන් ලෝක බැංකුවෙන් ඇමරිකානු ඩොලර් මිලියන 58.65ක ණය ආධාර මුදලක් වෙන් කොට ඇති බව කෘෂිකර්ම අමාත්‍ය පී. හැරිසන් මහතා ප්‍රකාශ කර සිටියි. මේ යටතේ පොළොන්නරුව, මාතලේ, මඩකලපුව, මොණරාගල, යාපනය, මුලතිව්, අනුරාධපුරය යන දිස්ත්‍රික්ක 7ක ගොවීන් 1758ක් තෝරාගෙන ඇත. විදේශීය රටවල් 38ක් සඳහා අපනයනය කරනු ලබන පදම් කළ පිපිඤ්ඤා සඳහා මඩකලපුව වාකරේ ගොවීන් 500ක් මේ වන විට යොමුව ඇති අතර ඒ වෙනුවෙන් විදේශීය වෙළදපොලේ ඉතා හොඳ ඉල්ලුමක් ඇති බව ගොවීන් ප්‍රකාශ කර ඇත. වැල්දොඩම්, අන්නාසි, මිරිස්, පේර, පැපොල්, මුරුංගා, රටකජු හා අඹ ආදර්ශන ව්‍යාපෘති සඳහා මේ වන විට ගොවීන් රැසක් යොමුව ඇති බව කෘෂිකර්ම අමාත්‍යංශය සඳහන් කර සිටියි.", "URL": "https://sinhala.adaderana.lk/news.php?nid=109096", "Category": null, "Parent URL": null}