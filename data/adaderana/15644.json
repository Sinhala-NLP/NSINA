{"Source": "Adaderana", "Timestamp": "April 23, 2011 09:16 am", "Headline": "කොල්ලකරුවන් 8 ක් දැලේ", "News Content": "ආයුධ සන්නද්ධව කොල්ලකෑම්වල නිරත වු බවට සැකකෙරෙන කණ්ඩායමක සාමාජිකයින් අට දෙනෙකු පුත්තලම කොස්වත්ත පොලිසිය මඟින් අත් අඩංගුවට ගෙන තිබේ. කොස්වත්ත සිරිගම්පල ප්‍රදේශයේ දී අත්අඩංගුවට ගත් සැක කටයුතු පුද්ගලයෙකුගෙන් ප්‍රශ්න කිරීමේ දී හෙළිවූ තොරතුරු අනුව සෙසු පුද්ගලයින් අට දෙනා අත් අඩංගුවට ගෙන ඇති බව සඳහන් වේ. අදාළ පුද්ගලයින් සතුව මිලිමීටර් නවය ප්‍රමාණයේ විදේශ රටක නිෂ්පාදනය කරන ලද පිස්තෝලයක් සහ ජීව උණ්ඩ 4ක් සොයාගත් බව පොලිසිය පවසයි. මෙම කණ්ඩායම විසින් සිදුකරන ලද කොල්ලකෑම් ගණනාවක් පිළිබඳ තොරතුරු අනාවරණය කර ගෙන ඇති බව පොලිසිය කියා සිටියි. කොල්ලකෑම්වලට යොදාගත් යතුරුපැදි දෙකක් ද , කොල්ලකන ලද රන් භාණ්ඩ රැසක් ද පොලිස් භාර‍යට ගෙන ඇති බව සඳහන් වේ.", "URL": "https://sinhala.adaderana.lk/news.php?nid=15644", "Category": null, "Parent URL": null}