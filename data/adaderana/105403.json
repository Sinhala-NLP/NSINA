{"Source": "Adaderana", "Timestamp": "March 3, 2019 03:28 pm", "Headline": "ජනතා සුබසිද්ධිය උදෙසා දේශපාලන භේදයකින් තොරව සහය දෙනවා", "News Content": "ජනතා සුබසිද්ධිය උදෙසා සිදුකරන ක්‍රියාමාර්ගවලට තමා දේශපාලන භේදයෙන් තොරව ඕනෑම සහයෝගයක් ලබාදෙන බව හිටපු පාර්ලිමේන්තු මන්ත්‍රීනි ගීතා කුමාරසිංහ මහත්මිය පවසයි. බෙන්තොට ප්‍රාදේශීය සභාවට අයත් ගොඩනැගිල්ලක් ඉදිකිරීම සඳහා මුල්ගල තැබීමේ උත්සවයකට එක්වෙමින් ගීතා කුමාරසිංහ මහත්මිය මේ බව සඳහන් කළේය. එම උත්සවය අභ්‍යන්තර ස්වදේශ කටයුතු, පළාත් සභා හා පළාත් පාලන අමාත්‍ය වජිර අබේවර්ධන සහ ඉඩම් අමාත්‍ය ගයන්ත කරුණාතිලක මහතාගේ ප්‍රධානත්වයෙන් සංවිධානය කර තිබුණි.", "URL": "https://sinhala.adaderana.lk/news.php?nid=105403", "Category": null, "Parent URL": null}