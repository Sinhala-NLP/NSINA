{"Source": "Adaderana", "Timestamp": "June 10, 2011 11:49 am", "Headline": "අනුරපුර, මිහින්තලේ පාසල් 20 ක් වැසෙයි", "News Content": "අනුරාධපුරය සහ මිහින්තලය පූජා නගර ආශ්‍රිතව පාසල් 20 ක් අද(10) සිට වසා තැබීමට පළාත් අධ්‍යාපන අමාත්‍යාංශය තීරණය කර තිබේ. ලබන 17 වැනි දින දක්වා අදාළ පාසල් වසා තැබෙන බව අමාත්‍යාංශය සඳහන් කරනු ලැබීය. පොසොන් උත්සවය වෙනුවෙන් අනු‍රාධපුරය සහ මිහින්තලය ප්‍රදේශවල ආරක්ෂාව සඳහා පැමිණෙන ආරක්ෂක අංශ සාමාජිකයන්ට නවාතැන් පහසුකම් සලසා දීම වෙනුවෙන් මෙම තීරණය ගෙන තිබේ. අදාළ නිවාඩු දින වෙනුවට ඉදිරියේ දී හිලව් සැසි පැවැත්විමට තීරණය කර ඇති බව පළාත් අධ්‍යාපන අමාත්‍යාංශය වැඩිදුරටත් ප්‍රකාශ ‍කරනු ලැබීය. ඒ අනුව සහිරා මුස්ලිම් ම. වි, විවේකානන්ද ම වි, මහින්ද ම වි, දීපානි ම. වි, අනුරාධපුර මධ්‍ය ම වි, වලිසිංහ හරිස්චන්ද්‍ර ම. වි, ස්වර්ණපාලි බාලිකා, ශාන්ත ජෝශප් ම. වි, නිවත්තක චේතිය ම. වි, ඩී. එස්. සේනානායක කනිෂ්ට, කේ. බී. රත්නායක ම. වි, මිහින්තලය ම. වි, මිහින්තලය කනිෂ්ට, කමලක්කුලම විද්‍යාලය, කුරුන්දන්කුලම විද්‍යාලය, මහා බෝධි විද්‍යාලය, දේවානම්පියතිස්ස ම. වි, තන්තිරිමලේ ම. වි, පෙරිමියන්කුලම විද්‍යාලය සහ පොතානේගම ම. වි යන පාසල් මෙසේ වසා තැබෙනු ඇත.", "URL": "https://sinhala.adaderana.lk/news.php?nid=16670", "Category": null, "Parent URL": null}