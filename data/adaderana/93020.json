{"Source": "Adaderana", "Timestamp": "July 22, 2018 01:02 pm", "Headline": "අඩුපාඩු හදාගෙන  2020දී එජාපයෙන් හොඳ අපේක්ෂකයෙක් ඉදිරිපත් කරනවා ", "News Content": "එක්සත් ජාතික පකෂය තුල දැනට අඩුපාඩුකම් රැසක් තිබෙන බවත්, එම අඩුපාඩුකම් ඉදිරි වසර එකාහාමාර තුල සපුරාගෙන 2020 ජනාධිපතිවරණයට එකසත් ජාතික පක්ෂයෙන් හොඳ අපේක්ෂකයෙක් ඉදිරිපත් කරන බව වැවිලි කර්මාන්ත අමාත්‍ය හා එක්සත් ජාතික පක්ෂයේ ජාතික සංවිධායක නවින් දිසානායක මහතා පවසයි. නවින් දිසානායක අමාත්‍යවරයා මේ බව කියා සිටියේ අද (22) ගිනිගත්හේන සමුපකාර සම්මන්ත්‍රණ ශාලාවේ පැවති මස්කෙලිය ආසනයේ එක්සත් ජාතික පක්ෂයේ සමාජිකයන් අමතමිනි. මෙහිදි වැඩි දුරටත් අදහස් දැක්වු අමාත්‍ය නවින් දිසානායක මහතා කියා සිටියේ රට තුල රාජපක්ෂ පාලනයක් ඇති කිරිමට එක්සත් ජාතික පක්ෂය කිසිදු ඉඩක් ලබා නොදෙන බවය. 2020 වසරේ පැවැත්වෙන ජනාධිපතිවරණයට ගෝඨාභය රාජපක්ෂ මහතා අපේක්ෂකයෙකු වශයෙන් ඉදිරිපත් කිරිමට හිටපු ජනපති මහින්ද රාජපක්ෂ මහතා කිසිදු කැමැත්තක් නොමැති බවත්, ශ්‍රී ලංකා පොදු ජන පෙරමුණ මේ වන විට දියාරු වෙමින් පවතින පක්ෂයක් බවත් අමාත්‍ය නවින් දිසානායක මහතා මෙහිදි කියා සිටියේය. මේ රටේ තේ අපනයනය සදහා ජපාන රජයෙන් සහන රැසක් ලබාදිමට එරට රජය තමන්ට පොරොන්දු වු බවද අමාත්‍ය නවින් දිසානායක මහතා මේ රැස්විමේදි වැඩිදුරටත්පැවසීය.", "URL": "https://sinhala.adaderana.lk/news.php?nid=93020", "Category": null, "Parent URL": null}