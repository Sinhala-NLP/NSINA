{"Source": "Adaderana", "Timestamp": "September 1, 2019 03:08 pm", "Headline": "ආගමික සංහිඳියාවක් ඇතිවිය යුතුයි-මහින්ද", "News Content": "මෙරට ආගමික සංහිදියාව ඇති විය යුතු යුගයකට එළඹ ඇති බව විපක්ෂ නායක මහින්ද රාජපක්ෂ මහතා පවසයි. කොළඹ පදනම් ආයතනයේ පැවැති උත්සවයකට එක්වෙමින් විපක්ෂ නායකවරයා මේ බව සඳහන් කලේය. ශාන්ති පදනම මඟින් සංවිධානය කළ ත්‍රීකුණාමලය සහ අම්පාර ප්‍රදේශයේ පාසල් දරුවන් සඳහා ශිෂත්ව ප්‍රදානය කිරීමේ උත්සවයක් කොළඹ පදනම් ආයතනයේදී පැවැත්වුණේ විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්. එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"රටේ ආගමික සංහිඳියාවක් ඇතිවිය යුතු යුගයක් බවට පත්වෙලා. අප්‍රේල් 21 ප්‍රහාරයත් සමඟ සමාජය බියවෙලා තියෙන්නේ. මේ තත්ත්වය නැති කළ යුතුයි. අන්තවාදී කොටස් අපි පිටුදැකිය යුතුයි. අන්තවාදය නැති කර දැමිය යුතුයි. අන්තවාදි ආගමික සංවිධාන හෝ කුමන සංවිධානයක් හෝ රටකට ගැලපෙන්නේ නැහැ.\" එවැනි දෙයක් රටේ බිහිකරන්න ඉඩදෙන්නේ නැහැ.\"", "URL": "https://sinhala.adaderana.lk/news.php?nid=118004", "Category": null, "Parent URL": null}