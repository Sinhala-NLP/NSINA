{"Source": "Adaderana", "Timestamp": "December 2, 2018 01:07 pm", "Headline": "රටේ පවතින ව්‍යාකූලත්වය විසඳිය යුත්තේ ජනාධිපතිවරයාමයි", "News Content": "රට තුළ ඇති කළ ව්‍යාකූලත්වය විසඳිය යුත්තේ ජනාධිපතිවරයා විසින්ම බව එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා පවසයි. ඊයේ (01) පස්වරුවේ ගම්පහ පැවති එක්සත් ජාතික පක්ෂ බල මණ්ඩල රැස්වීමට එක්වෙමින් ඔහු මේ බව සඳහන් කළේය. මන්ත්‍රීවරයා පැවසුවේ පසුගිය ඔක්තෝබර් 26 සිට ඇතිකළ ව්‍යවස්ථා විරෝධි පියවර හකුලා ගන්නා ලෙස ජනපතිවරයාගෙන් ඉල්ලා සිටින බවයි. එසේ කළහොත් නැවතත් රටට ගොඩ එන්නට හැකියාවක් තිබේන බවද මන්ත්‍රීවරයා එහිදි පවසා ඇත. එහිදි අදහස් දැක්වු පාර්ලිමේන්තු මන්ත්‍රී පාඨලි චම්පික රණවක මහතා පැවසුවේ කථානායකට තම අසුනේ වාඩිවෙන්න නොදී මිරිස්කුඩු ප්‍රජාතන්ත්‍රවාදයෙන් එන ඡන්දයක් පිල නොගන්නා බවයි.", "URL": "https://sinhala.adaderana.lk/news.php?nid=100141", "Category": null, "Parent URL": null}