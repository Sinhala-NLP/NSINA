{"Source": "Adaderana", "Timestamp": "November 10, 2016 11:03 pm", "Headline": " අය වැයෙන් වාහන මිල අඩු වැඩිවීමක්", "News Content": "අය වැය බදු සංශෝධනවලට අනුව රථ වාහන වර්ග කිහිපයක මිලෙහි වෙනස්කම් සිදුව ඇති බව ලංකා වාහන ආනයනකරුවන්ගේ සංගමය පවසයි.එහි සභාපති ඉන්දික සම්පත් මෙරෙන්චිගේ මහතා ප්‍රකාශ කළේ එන්ජින් ධාරිතාව දහස දක්වා වන පෙට්‍රල් මෝටර් රථ සඳහා ඒකක බද්ද 250කින් ඉහළ නංවා ඇති බවයි.ඒ අනුව මරුටි වර්ගයේ මෝටර් රථයක් රුපියල් ලක්ෂ දෙකකින් පමණ ඉහළ යනු ඇති.එච්.එස් 1800 – 2000 කාණ්ඩයට අයත් හයිබ්‍රිඩ් මෝටර් රථ සඳහා ඒකක බද්ද රුපියල් 500කින් ඉහළ නංවා ඇති අතර ඒ හේතුවෙන් එක්සෙල් වර්ගයේ මෝටර් රථයක් රුපියල් ලක්ෂ 10කින් පමණ මිල ඉහළ යන බව ඉන්දික සම්පත් මෙරෙන්චිගේ මහතා සඳහන් කළේය.විද්‍යුත් මෝටර් රථ සඳහා අය කරන බදු පහළ හෙලීම හේතුවෙන් ලීෆ් වර්ගයේ මෝටර් රථයක් රුපියල් ලක්ෂ 03ත් 04ත් අතර ප්‍රමාණයකින් මිල අඩු වනු ඇති.ද්විත්ව කාර්යය වාහන සඳහා බදු ප්‍රතිශතය පහත දමා ඇති නමුත් එවැනි වාහන සඳහා රුපියල් ලක්ෂ 45ක අවම බද්දක් හඳුන්වා දී තිබේ.ඒ අනුව හයිඑස් වර්ගයේ වෑන් රථයක අවම මිල රුපියල් ලක්ෂ 45ක් පමණ දක්වා අඩු වනු ඇති බව ඉන්දික සම්පත් මෙරෙන්චිගේ මහතා ප්‍රකාශ කළේය.ඩබල්කැබ් රථ සඳහා ද සියයට 50ක අවම බද්දක් හඳුන්වාදී තිබේ.එන්ජින් ධාරිතාව දහසට අඩු කුඩා ලොරි රථ සඳහා අවම බද්ද රුපියල් ලක්ෂ 10ක් පමණ වෙයි.ටොන් 05ත් 20ත් අතර ලොරි සඳහා අවුරුදු 05 කාලසිමාව අවුරුදු 10ක් දක්වා ඉහළ නංවා තිබේ.ත්‍රි රෝද රථ සඳහා බදු සංශෝධන හේතුවෙන් රුපියල් පනස් දහසකින් පමණ මිල ඉහළ යා හැකි බව ඉන්දික සම්පත් මෙරෙන්චිගේ මහතා ප්‍රකාශ කළේය.", "URL": "https://sinhala.adaderana.lk/news.php?nid=65923", "Category": null, "Parent URL": null}