{"Source": "Adaderana", "Timestamp": "July 26, 2017 01:38 pm", "Headline": "  ධූමායන කටයුතු සඳහා ජනතාවගේ සක්‍රීය සහය අවශ්‍යයි", "News Content": "සීග්‍රයෙන් ව්‍යාප්ත වෙමින් පවතින ඩෙංගු රෝගය තුරන් කිරීම සඳහා සිදුකරනු ලබන ධූමායන කටයුතු සඳහා ජනතාවගේ සක්‍රීය සහය අවශ්‍ය බව ජනාධිපති කාර්ය සාධක බලකාය පවසයි.ඩෙංගු ධූමායන කටයුතු සිදුකරන අවස්ථාවලදී නිවෙස්වල දොර ජනෙල් විවෘත කර ධූමායනය නිවසට ඇතුළුවීමට ඉඩ සැලැස්වීම අනිවාර්යෙන්ම සිදුකළ යුතු කාර්යයක් බව එම බලකාය පෙන්වා දෙයි.මේ පිළිබඳව ඇතැම් නිවැසියන් තුළ පවත්නා නොදැනුවත්භාවය හේතුවෙන් ධූමායනය සිදුකරන අවස්ථාවල දොර ජනෙල් වසා දැමීමට කටයුතු කරන අවස්ථා දක්නට ලැබෙන බව ජනාධිපති කාර්ය සාධක බලකාය පවසයි.ඩෙංගු මර්දනය සඳහා ක්‍රියාත්මක කර ඇති ධූමායන කටයුතුවල සාර්ථක ප්‍රතිඵල අත්කර ගැනීමට නිවෙස්වල දොර ජනෙල් විවෘත කර ධූමායනය නිවසට ඇතුළුවීමට අවශ්‍ය පරිසරය සකස් කරන ලෙස ඩෙංගු මර්දනය පිළිබඳ ජනාධිපති කාර්ය සාධක බලකාය මහජනතාවට දැනුම් දෙයි.", "URL": "https://sinhala.adaderana.lk/news.php?nid=75654", "Category": null, "Parent URL": null}