{"Source": "Adaderana", "Timestamp": "October 4, 2018 08:56 am", "Headline": "තවත් අභිරහස් මරණයක්", "News Content": "සැකකටයුතු ලෙස මියගිය කාන්තාවකගේ මළ සිරුරක් කොල්ලුපිටිය, නෙල්සන් පටුමඟ ප්‍රදේශයේදී සොයාගෙන තිබේ. මියගොස් ඇත්තේ එම ප්‍රදේශයේම පදිංචිව සිටි කාන්තාවක් බව පොලීසිය සඳහන් කළේය. මෘත ශරීරය පොලිස් ආරක්ෂාව යටතේ එම ස්ථානයේම තබා ඇති අතර මහේස්ත්‍රාත් හා පශ්චාත් මරණ පරීක්ෂණ අද(04) සිදුකිරීමට නියමිතයි. කොල්ලුපිටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97152", "Category": null, "Parent URL": null}