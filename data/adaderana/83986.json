{"Source": "Adaderana", "Timestamp": "February 5, 2018 10:31 am", "Headline": "අලියා පාරේ ඇඳලා පොලීසියට මාට්ටු වෙලා ", "News Content": "එක්සත් ජාතික පක්ෂ ආධාරකරුවෙකු අද (05) අලුයම 1.10 ට පමණ දැදිගම රජමහ විහාරය අසල මාර්ගයේ මහ මාර්ගයේ අලියා ලකුණ අදිමින් සිටියදි දැදිගම පොලිසිය මගින් අත්අඩංගුවට ගත් බව පොලිසිය පවසයි. මෙලෙස අත්අඩංගුවට ගෙන ඇත්තේ දැදිගම පොලිස් බල ප‍්‍රදේශයේ නෙළුම්දෙනිය කොට්ඨාංශයේ එක්සත් ජාතික පක්ෂයේ ආධාරකරුවෙකි. මෙම පුද්ගලයා නමින් අරැව්පොල තුන්තොට ලිපිනයේ පදිංචි එන්.කේ. ඩබ්ලිව් සුරජන බංඩාර ධර්මරත්න යන අය වන බව පොලිසිය පවසයි. මෙම පක්ෂ ආධාර කරුවා විසින් තව දින කිහිපයකින් එළඹෙන පළාත් පාලන මැතිවරණය වෙනුවෙන් පක්ෂය දින විමේ අරමුණින් ජනතාව සඳහා ප‍්‍රචාරණයක් ගෙන යාමට දැදිගම රජමහ විහාරය අසල මාර්ගයේ අලියා ලකුණ අදිමින් සිට ඇති අතර අලියා ලකුණ අදින විට පොලිසිය ඔහු අත්අඩංගුවට ගත් අතර අද (05) අධිකරණය වෙත ඉදිරිපත් කිරිමට නියමිත බව දැදිගම පොලීසිය පවසයි. සිද්ධිය සම්බන්ධයෙන් දැදිගම පොලිසිය වැඩිදුර පරික්ෂණ මෙහෙයවයි.", "URL": "https://sinhala.adaderana.lk/news.php?nid=83986", "Category": null, "Parent URL": null}