{"Source": "Adaderana", "Timestamp": "March 13, 2019 06:53 pm", "Headline": "අන්තරේ කැඳවුම්කරු අත්අඩංගුවට", "News Content": "අන්තර් ශිෂ්‍ය බල මණ්ඩලයෙහි කැඳවුම්කරු වන මහීල් බණ්ඩාර දෙහිදෙණිය අත්අඩංගුවට ගෙන ඇත. විශ්ව විද්‍යාල සිසුන් විසින් සංවිධානය කරන ලද විරෝධතා පා ගමන අතරතුරදී පොලීසිය විසින් මොහු අත්අඩංගුවට ගත් බව පොලිස් මාධ්‍ය ප්‍රකාශකයෙකු විසින් සඳහන් කර ඇත. විශ්ව විද්‍යාල සිසුන් පිරිසක් සංවිධානය කළ දැවැන්ත විරෝධතා පා ගමනක් හේතුවෙන් පාර්ලිමෙන්තුව දෙසට පිවිසෙන මාර්ගයේ පොලිස් මාර්ග බාධකද දමා මාර්ගය තවකාලිකව වසා දමා තිබූ අතර එහිදී සිසුන් වෙත කඳුළු ගෑස් හා ජල ප්‍රහාර ද එල්ල කෙරුණි. ‍සිසු කම්කරු පොදුජන අරගලය මැඩලීමට ගෙන එන ප්‍රතිත්‍රස්ත පනත පැරදීම, ත්‍රස්තවාදය වැළැක්වීමේ පනත වහා අහෝසි කිරීම වැනි ඉල්ලීම් රැසක් වෙනුවෙන් මෙම වි‍රෝධතාවය සංවිධානය කර තිබුණි.", "URL": "https://sinhala.adaderana.lk/news.php?nid=106009", "Category": null, "Parent URL": null}