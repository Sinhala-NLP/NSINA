{"Source": "Adaderana", "Timestamp": "February 25, 2012 08:41 pm", "Headline": "තම්මැන්නාවෙන් තවත් මැණික් ඉල්ලමක් මතුවෙයි", "News Content": "කතරගම, ලුණුගම්වෙහෙර, තම්මැන්නාව ප්‍රදේශයේ පසුගියදා මැණික් ඉල්ලමක් මතුවූ ඉඩමෙහි පහල කොටසෙහි තවත් මැණික් ඉල්ලමක් මතු වී තිබේ. අදාළ ඉල්ලම මතුවූ ප්‍රදේශයේ සිට කිලෝමීටර්යක් පමණ පහල ප්‍රදේශයේ මෙම නව ඉල්ලම මතුව ඇති බව වනජීවී නිලධාරීන් පවසයි. අද(25) පෙරවරුවේ සිට බොහෝ පිරිසක් මැණික් කැණීම් කටයුතු සඳහා එම ස්ථානයට පැමිණ සිටි බවත්, මැණික් ගල් කිහිපයක් හමුවී ඇති බවත් අද දෙරණ වාර්තාකරු සඳහන් කළේය. අදාළ ස්ථානය වෙත ඇතුළුව සිටින අනවසර පිරිස් වෙත එයින් ඉවත්වන ලෙසත්, එසේ නොවුණහොත් අත්අඩංගුවට ගන්නා බවත් පොලිසිය දැනුම් දී ඇති බව අද දෙරණ වාර්තාකරු පැවසීය. මීට පෙර මතුවූ මැණික් ඉල්ලම සහිත ඉඩම ඊයේ(24) පෙරවරුවේ වෙන්දේසි විය.", "URL": "https://sinhala.adaderana.lk/news.php?nid=22389", "Category": null, "Parent URL": null}