{"Source": "Adaderana", "Timestamp": "June 30, 2012 04:16 pm", "Headline": "මදුරුවන්ට නවාතැන් දුන් 800 ට නඩු", "News Content": "ඩෙංගු මදුරුවන් බෝවන ආකාරයෙන් පරිසරය පවත්වාගෙන ගිය පුද්ගලයින් අටසියයකට ආසන්න පිරිසකට එරෙහිව නඩු පවරා තිබේ. පසුගිය සතිය තුළ මහජන සෞඛ්‍ය පරීක්ෂකවරුන් විසින් දිවයින පුරා සිදුකළ වැටලීම්වල දී මෙම නඩු පැවරූ බව සඳහන්ය. මෙහිදී නිවාස සහ ආයතන 133,406 ක් පරීක්ෂාවට ලක්කර ඇත. එහිදී පුද්ගලයින් 7,66 ට එරෙහිව නඩු පැවරූ බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. නඩු පැවරීම්වලින් රුපියල් 2,898,000 ක මුදලක් උපයා ගැනීමට හැකිවූ බව ද එම සංගමය සඳහන් කරයි.", "URL": "https://sinhala.adaderana.lk/news.php?nid=25437", "Category": null, "Parent URL": null}