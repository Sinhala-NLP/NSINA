{"Source": "Adaderana", "Timestamp": "November 17, 2016 09:53 am", "Headline": " කර්මාන්ත දක්ෂතා සම්මාන උළෙල ජනපති ප්‍රධානත්වයෙන්", "News Content": "ශ්‍රී ලංකා කුඩා හා මධ්‍යම කර්මාන්ත මණ්ඩලයේ 53 වන සංවත්සරික උත්සවය සහ 10 වන කර්මාන්ත දක්ෂතා සම්මාන උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.මෙහිදී කුඩා හා මධ්‍යම කර්මාන්ත ක්ෂ්‍රේත්‍රයේ විශිෂ්ටතා දැක්වූ ව්‍යාපාරිකයන්ට සම්මාන ප්‍රධානය කෙරුණු අතර ජනාධිපති මෛත්‍රීපාල සිරිසේන මහතා විසින් ප්ලැටිනම් සහ රන් සම්මාන 04ක් පිරිනැමුණි.ජනාධිපතිවරයා අතින් ප්ලැටිනම් සම්මානයක් සහ මුදල් ත්‍යාගයක් ලැබූ සුනිල් කොහොලිය මහතා විසින් තමන්ට හිමි වූ මුදල් ත්‍යාගය ජාතික වකුගඩු අරමුදල වෙනුවෙන් නැවත පරිත්‍යාග කර තිබේ.එමෙන්ම කුඩා හා මධ්‍යම කර්මාන්ත ආරම්භයේ සිට එම ක්ෂේත්‍රයට කල විශිෂ්ට සේවය අගයමින් ඇලෝයි ජයවර්ධන මහතාට විශිෂ්ට සේවා ඇගයීම් සම්මානයක් ද ජනාධිපතිවරයා අතින් පිරිනැමුණු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=66101", "Category": null, "Parent URL": null}