{"Source": "Adaderana", "Timestamp": "December 21, 2018 03:11 pm", "Headline": "මැතිවරණය ගැන වජිරගෙන් පොරොන්දුවක්", "News Content": "සියලු පාළත් සභා මැතිවරණය එකම දිනයකදී පැවැත්විමට කටයුතු කරන බව අභ්‍යන්තර, ස්වදේශ කටයුතු හා පළාත් සභා සහ පළාත් පාලන අමාත්‍ය වජිර අබේවර්ධන මහතා පවසයි. අමාත්‍යවරයා පවසන්නේ එක් එක් පළාත් සභා සදහා තනිව මැතිවරණය පැවැත්විම තුළින් රාජ්‍ය බලය අයථා ලෙස යොදා ගැනිම සිදු වන බවයි. අමාත්‍යාශයේ රාජකාරි ආරම්භ කිරීමෙන් අනතුරුව මාධ්‍ය වෙත අදහස් දක්වමින් වජිර අබේවර්ධන අමාත්‍යවරයා මේ බව ප්‍රකාශ කර තිබේ. එහිදී වැඩිදුරටත් අදහස් දැක්වූ අමාත්‍යවරයා සදහන් කළේ පළාත් සභා මැතිවරණය පමණක් නොව හැකිනම් මහමැතිවරණය සහ ජනාධිපතිවරණය ද එකම දිනයක පැවැත්විම කටයුතු කරන බවයි.", "URL": "https://sinhala.adaderana.lk/news.php?nid=101105", "Category": null, "Parent URL": null}