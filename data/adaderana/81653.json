{"Source": "Adaderana", "Timestamp": "December 17, 2017 02:20 pm", "Headline": "  ළහිරු වෙනුවට සධීර එයි", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර එක්දින ක්‍රිකට් තරගාවලියේ අවසන් තරගය ඉන්දියාවේ විශාඛාපට්නම් හිදී මේ වන විට පැවැත්වෙයි. තරගයේ කාසියේ වාසිය දිනූ ඉන්දීය කණ්ඩායමේ නායක රෝහිත් ශර්මා ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නා. අද තරගයේ දී ශ්‍රී ලංකා සංචිතයේ එක් වෙනසක් සිදුව ඇති අතර ළහිරු තිරිමාන්න වෙනුවට සධීර සමරවික්‍රම සංචිතයට කැඳවා තිබේ. එමෙන්ම දෙවන එක්දින තරගයේ දී ඉන්දීය කණ්ඩායමට එක්වූ ළාබාල පන්දු යවන ක්‍රීඩක වොෂින්ග්ටන් සුන්දර් අසනීප තත්ත්වයක් හේතුවෙන් ඉන්දීය සංචිතයට ඇතුළත් වන්නේ නැත. ඒ වෙනුවට කුල්දීප් යාදව් සංචිතයට කැඳවා ඇති බව වාර්තා වෙයි.", "URL": "https://sinhala.adaderana.lk/news.php?nid=81653", "Category": null, "Parent URL": null}