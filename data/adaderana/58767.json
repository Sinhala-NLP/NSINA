{"Source": "Adaderana", "Timestamp": "March 31, 2016 09:02 am", "Headline": "අසභ්‍ය DVD තැටි සමඟ 1ක් කොටු", "News Content": "අසභ්‍ය විඩියෝ දර්ශන ඇතුළත් ඩී.වී.ඩී තැටි අලෙවි කළ පුද්ගලයෙකු පිටකොටුව, මල්වත්ත පාර ප්‍රදේශයේදී අත්අඩංගුවට ගෙන තිබේ.කොටුව, පොලීසියේ නිළධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී සැකකරු සතුව තිබී අසභ්‍ය දර්ශන ඇතුලත් ඩී.වී.ඩී තැටි 1202ක් සහ පරිඝණක යන්ත්‍රයක් සොයා ගෙන තිබේ.සැකකරු 36 හැවිරිදි වත්තල ප්‍රදේශයේ පදිංචි අයෙකු බව සඳහන්ය.ඔහු අද(31) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර කොටුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58767", "Category": null, "Parent URL": null}