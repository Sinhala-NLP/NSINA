{"Source": "Adaderana", "Timestamp": "April 4, 2012 04:07 pm", "Headline": "මහාචාර්ය හා මහේස්ත්‍රාත් පට්ටම් හොරට දමා ගත් පුද්ගලයෙක් අත්අඩංගුවේ", "News Content": "මහාචාර්යවරයෙකු සහ මහේස්ත්‍රාත්වරයෙකු ලෙස පෙනී සිටි පුද්ගලයෙකු හංවැල්ල පොලිසිය විසින් අත්අඩංගුවට ගෙන තිබේ. සැකකරු අත්අඩංගුවට ගන්නා අවස්ථාවේ දී මාහාචාර්ය‍වරයෙකු යැයි හැ‍ඟෙන රබර් මුද්‍රා සහ ලිපි ශීර්ෂ කිහිපයක් ද ඔහු සතුව තිබී හමුවූ බව පොලිසිය කියා සිටියි. 32 හැවිරිදි සැකකරු කළුබෝවිල ප්‍රදේශයේ පදිංචිකරුවෙකු බව සඳහන්වේ. මහාචාර්ය එම්.පී. ජයවර්ධන අත්තනායක නමින් සකස් කරන ලද රබර් මුද්‍රාවක්, මහාචාර්ය එම්.පී.ජයවර්ධන අත්තනායක නමින් වූ රබර් මුද්‍රාව සහිතව සැකසූ ලිපි කීපයක්, සිම් කාඞ්පත් 04 ක් ද සැකකරු සංතකයේ තිබී සොයා ගෙන ඇත. සැකකරු අවිස්සාවේල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත බව ද පොලිසිය කියා සිටියි.", "URL": "https://sinhala.adaderana.lk/news.php?nid=23291", "Category": null, "Parent URL": null}