{"Source": "Adaderana", "Timestamp": "May 31, 2016 04:24 pm", "Headline": "එක්දින තරඟාවලියට මම නෑ ", "News Content": "පෞද්ගලික හේතූන් මත තමන් එංගලන්තය සමග පැවැත්වෙන එක්දින තරඟාවලියට සහභාගි නොවන බව තිලකරත්න ඩිල්ෂාන් පවසයි.‍තමන් මේ ගැන ශ්‍රී ලංකා ක්‍රිකට් ආයතන දැනුවත් කළ බවද හෙතෙම කියයි.කෙසේ වෙතත් ඩිල්ෂාන් ආබාධයකට ලක්වීම නිසා මෙලෙස එංගලන්ත සංචාරයෙන් ඉවත්වන බව අතැම් ආරංචි මාර්ග අනාවරණය කර තිබිණ.මේ ගැන අද දෙරණ තිලකරත්න ඩිල්ෂාන්ගෙන් විමසූ අවස්ථාවේ ඔහු කියා සිටියේ තමන්ට කිසිදු ආබාධයක් නැති බවයි.කෙසේ වුවද තිලරත්න ඩිල්ෂාන්ට සමීප ආරංචි මාර්ග අනාවරණය කරන්නේ එංගලන්ත සංචාරයේදී ඩිල්ෂාන්ට වඩා නවක ක්‍රීඩකයෙකුට ඉඩ ප්‍රස්ථාව ලබාදීමට වත්මන් ක්‍රිකට් තේරීම් කමිටු සාමාජිකයෙකුගේ වැඩි අවධානයක් යොමුව ඇති බවයි.ඒ අනූව එම තේරීම් කමිටු සාමාජිකයා විසින් දිගින් දිගටම සිදුකරන ලද බලපෑමක ප්‍රතිඵලයක් ලෙස ඩිල්ෂාන් පෞද්ගලික හේතූන් මත යැයි පවසා එංගලන්ත සංචාරයෙන් ඉවත්ව සිටින බව වාර්තා වේ.", "URL": "https://sinhala.adaderana.lk/news.php?nid=60658", "Category": null, "Parent URL": null}