{"Source": "Adaderana", "Timestamp": "April 16, 2015 10:26 am", "Headline": "පස් කන්දක් කඩා වැටී වතු නිවාස පෙළකට හානී -  35ක් අවතැන්! ", "News Content": "නල්ලතන්නිය - ලක්ෂපාන වත්තේ හැමිලටන් කොටසේ වතු නිවාස පෙළකට පස් කන්දක් කඩා වැටීම හේතුවෙන් නිවාස 04 කට හානි සිදුවී තිබේ.ඊයේ පස්වරුවේ ඇදහැලුණු අධික වර්ෂාවත් සමග මෙම පස් කන්ද කඩා වැටී ඇති බව පොලීසිය සඳහන් කළේය.පස් කන්ද කඩා වැටීමෙන් හානි වූ නිවාසවල පදිංචිව සිටි පුද්ගලයින් 35 දෙනෙකු පමණ තාවකාලිකව වතු යායේ කෝවිලක රඳවා තිබේ.අවතැන් වූ පුද්ගලයින්ට අවශ්‍ය පහසුකම් සලසාදීමට වතු පාලන අධිකාරිය කටයුතු කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=50677", "Category": null, "Parent URL": null}