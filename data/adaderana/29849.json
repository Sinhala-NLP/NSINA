{"Source": "Adaderana", "Timestamp": "December 10, 2012 02:29 pm", "Headline": "සියලූම රාජ්‍ය සේවකයින්ගේ ‍වෛද්‍ය වාර්තා ගන්නවා", "News Content": "රාජ්‍ය සේවයේ නියුතු සියලු ‍දෙනාගේ සෞඛ්‍ය සම්බන්ධයෙන් වෛද්‍ය වාර්තා ලබා ගැනීමේ වැඩපිළිවෙළක් ආරම්භ කරන බව අධ්‍යාපන අමාත්‍ය බන්දුල ගුණවර්ධන මහතා පවසයි. එමගින් සෑම රාජ්‍ය සේවකයෙකුටම තම සෞඛ්‍ය තත්ත්වය පිළිබඳව නිවැරදි අව‍බෝධයක් ලබා ගැනීමට හැකි වන බව ඔහු පෙන්වා‍දෙයි. ජාතික සෞඛ්‍ය සතියට සමගාමීව අධ්‍යාපන අමාත්‍යංශ පරිශ්‍රය තුළ වෛද්‍ය මධ්‍යස්ථානයක් විවෘත කිරීම නිමිත්තෙන් අද (10) පෙරවරුවේ පැවැති උත්සවයකදී ඔහු මේ බව කියා සිටියේය. අද විවෘත කරනු ලැබු වෛද්‍ය මධ්‍යස්ථානය සතියේ දිනවල පෙරවරු 8.30 - පස්වරු 2.00 දක්වා විවෘතව තැබෙන අතර යම් මුදලකට යටත්ව විශේෂඥ වෛද්‍යවරුන්ගේ සේවය ලබා ගැනීමට රාජ්‍ය සේවකයින්ට ඒ යටතේ අවස්ථාව සලසා දී තිබේ. ඉදිරියේදී එහි ඔසුසැලක් ද විවෘත කිරීමට සැලසුම් කර ඇත.", "URL": "https://sinhala.adaderana.lk/news.php?nid=29849", "Category": null, "Parent URL": null}