{"Source": "Adaderana", "Timestamp": "February 9, 2013 04:27 pm", "Headline": "ආගමික සිද්ධීන් ගැන දන්වන්න පොලිස් මූලස්ථානයේ විශේෂ ඒකකයක්", "News Content": "ආගමික සිද්ධීන් සම්බන්ධයෙන් දැනුම්දීම ස`දහා පොලිස් මූලස්ථානයේ විශේෂ මෙහෙයුම් ඒකකයක් ආරම්භ කිරීමට පියවර ගෙන තිබේ. යම්යම් ආගම්වලට එරෙහිව සිදුවන සිදුවීම් පොලිස් ස්ථානවලට වර්තා කිරීමේ දී සිදුවන අපහසුතාවයන් වැලැක්වීමේ අරමුණින් මෙම පියවර ගත් බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී ප‍්‍රිශාන්ත ජයකොඩි මහතා පවසයි. මෙම මෙහෙයුම් මැදිරියේ කටයුතු හෙට සිට ආරම්භ කෙරෙන අතර දවසේ පැය 24 පුරාම එම මැදිරිය ක‍්‍රියාත්මක වන බව පොලිස් මාධ්‍ය ප‍්‍රකාශකවරයා කියයි. ඒ අනුව යම් ආගමක් සම්බන්ධව සිදුවන කරදරයක් හෝ හිරිහැරයක් පිළිබ`ද දවසේ ඕනෑම වේලාවක දුරකථන අංක 0113 182 904, 0113 188 753 සහ ෆැක්ස් අංක 0112 423 944 මගින් විශේෂ මෙහෙයුම් මැදිරියට දැනුම් දිය හැකිය.", "URL": "https://sinhala.adaderana.lk/news.php?nid=31484", "Category": null, "Parent URL": null}