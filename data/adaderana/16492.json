{"Source": "Adaderana", "Timestamp": "June 2, 2011 12:45 pm", "Headline": "කලාප සේවකයා පොලිසිය අතින් මියගිය බව පැහැදිලියි", "News Content": "කටුනායක නිදහස් වෙළෙඳ කලාපයේ උද්ඝෝෂණයක් අතරතුර ඇතිවු ගැටුමෙන් බරපතල තුවාල ලබා මරණයට පත්වූ වෙළඳ කලාපයේ සේවකයාගේ මරණය පොලිසිය විසින් කළ වෙඩි තැබීමක් නිසා සිදුවූ බව පැහැදිලි කරුණක් යැයි එක්සත් ජාතික පක්ෂ පාර්ලිමේන්තු මන්ත්‍රී ජෝශප් මයිකල් පෙරේරා මහතා පවසයි. මරණය සිදුවූ අවස්ථාවේ සිටම රජයේ මැදිහත්වීම සහිතව විවිධ දේශපාලන පක්ෂ විසින් කිසිදා සිදුනොකරන ආකාරයේ මරණ පරීක්ෂණයක් සිදුකිරීමට කටයුතු කර ඇති බව ද ඔහු සඳහන් කරයි. කිසියම් මරණයක් සිදුවූ අවස්ථාවක රාගම රෝහල මගින් කිසිදු අවස්ථාවක රාත්‍රියේ මරණ පරීක්ෂණ පැවැත්වීමට කටයුතු නොකළ බව අද(02) මිනුවන්ගොඩදී අද දෙරණ වෙත අදහස් දක්වමින් මන්ත්‍රීවරයා කියා සිටියේය. මෙම ගැටලුව ඇතිවන අවස්ථාවෙහි මන්ත්‍රීවරුන් පැමිණ දේශපාලන වශයෙන් යෝජිත විශ්‍රාම වැටුප් පනත පිළිබඳව පැහැදිලි කිරීම් සිදුකිරීමට ගොස් ඇතිවූ සිද්ධියක් අදාළ ගැටලුවට මුල්වී ඇති බව අනාවරණය වී ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=16492", "Category": null, "Parent URL": null}