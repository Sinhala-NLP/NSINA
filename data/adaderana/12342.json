{"Source": "Adaderana", "Timestamp": "November 23, 2010 08:11 am", "Headline": "වැසි සහිත කාළගුණය ඉදිරියටත්", "News Content": "දිවයිනේ ප්‍රදේශ‍ රැසකට බලපා ඇති වැසි සහිත කාළගුණ තත්ත්වය ඉදිරි දින කිහිපය තුළත් බලාපොරොත්තු විය හැකි බව කාළගුණ විද්‍යා දෙපාර්තමේන්තුව පවසයි. දිවයින අවට වායුගෝලයේ පවතින කැළඹිලි ස්වාභාවය මෙම වර්ෂාවට හේතුව බව කාළගුණවිද්‍යා දෙපාර්තමේන්තුවේ කාර්යයේ නියුතු කාළගුණ විද්‍යාඥ ප්‍රීතිකා ජයකොඩි මහත්මිය සඳහන් කළාය. මේ අතර කුරුණෑගල දිස්ත්‍රික්කයට පසුගිය දින කිහිපය ඇද හැලුනු වර්ෂාව හේතුවෙන් එම දිස්ත්‍රික්කයේ ප්‍රදේශ10ක් ජලයෙන් යට වී ඇති බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=12342", "Category": null, "Parent URL": null}