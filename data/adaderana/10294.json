{"Source": "Adaderana", "Timestamp": "August 17, 2010 04:17 pm", "Headline": "ශ්‍රී ලංකාවේ වෛද්‍ය කණ්ඩායමක් පකිස්ථානයට ", "News Content": "පකිස්ථානයේ ගංවතුරින් අවතැන්ව සිටින ජනතාවගේ සෞඛ්‍ය පහසුකම් නංවාලීම සඳහා මෙරටින් 17 දෙනෙකුගෙන් සමන්විත විශේෂ වෛද්‍ය කණ්ඩායමක් අද දිවයිනෙන් පිටත්ව ගොස් තිබේ. ජනාධිපතිවරයා‍ගේ උපදෙස් මත අදාළ වෛද්‍ය කණ්ඩායම අද පිටත් ගිය බව සෞඛ්‍ය අමාත්‍යාංශය සඳහන් කළේය. මෙම වෛද්‍ය කණ්ඩායමට විශේෂඥ වෛද්‍යවරුන් තිදෙනෙකු ඇතුළු වෛද්‍යවරු 6 දෙනෙක්, හෙදියන් 6 දෙනෙක්, ‍ඖෂධවේදින් දෙදෙනෙක් සහ සහායකයින් දෙදෙනෙක් ද ඇතුළත්ය. මෙම පිරිසට අමතරව රුපියල් ලක්ෂ 25 ක් වටිනා ශල්‍ය ද්‍රව්‍ය සහ ඖෂධ තොගයක් යැවීමට ද පියවර ගත් බව සෞඛ්‍ය අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=10294", "Category": null, "Parent URL": null}