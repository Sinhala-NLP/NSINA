{"Source": "Adaderana", "Timestamp": "August 10, 2011 10:34 am", "Headline": " හොරණ බස් වර්ජනයක්..!", "News Content": "හොරණ සිට දිවෙන ඇතැම් මාර්ග වල බස් වර්ජනයක් ක්‍රියාත්මක වන බව බස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති පියසේන දිසානායක මහතා පවසයි. අසාධාරණ ඉල්ලීමක් මුල් කර ගනිමින් බස් හිමියන් පිරිසක් මෙම වර්ජනය ක්‍රියාත්මක කරන බව ඔහු සඳහන් කරයි. වෙරළුගස්තොටුපළ ප්‍රදේශයට නව බස් රථ දෙකක් යෙදවීම හේතුවෙන් මොවුන් එම වර්ජනය දියත් කර ඇති බව පියසේන දිසානායක මහතා පෙන්වා දෙයි. මීට අදාළ සාකච්ඡාවක් ඊයේ පැවතිය ද එහි දී බස් හිමියන්ගෙන් යහපත් ප්‍රතිචාරයක් නොලැබුණු බව හෙතෙම කියා සිටියි.", "URL": "https://sinhala.adaderana.lk/news.php?nid=17970", "Category": null, "Parent URL": null}