{"Source": "Adaderana", "Timestamp": "June 4, 2015 02:46 pm", "Headline": "මීතොටමුල්ල කුණු කන්ද -  උසාවිය කොළඹ මහනගර සභාවට කල්දෙයි", "News Content": "මීතොටමුල්ල ප්‍රදේශයට කැලිකසළ බැහැර කිරීම වැළැක්වීම සඳහා ගනු ලබන විකල්ප ක්‍රියාමාර්ග පිළිබඳ දැනුවත් කිරීමට අධිකරණය කොළඹ මහනගර සභාවට කල් ලබා දී තිබේ.අදාළ නඩුව අද කැඳවූ අවස්ථාවේදී කොළඹ මහනගරසභාව කොළඹ මහේස්ත්‍රාත් අධිකරණයට දැනුම්දී සිටියේ මීතොටමුල්ල ප්‍රදේශයට කැලිකසළ බැහැර කිරීම වැළක්වීම සඳහා විකල්ප ක්‍රියාමාර්ග කිහිපයක් අනුගමනය කිරීමට තීරණය කර ඇති බවයි. ඒ සඳහා අවශ්‍ය අනුමැතිය ලබාගැනීමට රාජ්‍ය ආයතන වෙත ඉල්ලීම් කර ඇති බවද මහනගර සභාව අධිකරණය හමුවේ ප්‍රකාශ කර තිබේ.එම කරුණු සලකා බැලූ කොළඹ අතිරේක මාහේස්ත්‍රාත් නිරෝෂා ප්‍රනාන්දු මහත්මිය කොළඹ මහනගරසභාවට අදාළ විකල්ප ක්‍රියාමාර්ග වල ප්‍රගතිය පිළිබඳ ලබන 19 වනදා අධිකරණයට කරුණු වාර්තා කරන ලෙස නියෝග කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=51778", "Category": null, "Parent URL": null}