{"Source": "Adaderana", "Timestamp": "July 24, 2013 08:26 am", "Headline": "අලිමංකඩ දුම්රිය ස්ථානය ඉදිකෙරෙයි", "News Content": "අලිමංකඩ දුම්රිය ස්ථානය ඉදිකිරීම සඳහා මුල්ගල තැබේ. අද (24) පෙරවරු 10.00 ට දුම්රිය ස්ථානය ඉදිකිරීම සඳහා මුල්ගල තැබෙන බව අධ්‍යාපන අමාත්‍යංශය පවසයි. පාසල් සිසුන්ගෙන් හා ගුරුවරුන්ගෙන් ලැබුණු මුදල් පරිත්‍යාග මත මෙම ඉදිකිරීම් ආරම්භ කෙරෙන බව සදහන් වෙයි. එක් පාසල් සිසුවෙකුගෙන් රුපියල් 02 බැගින් ද පාසල් ගුරුවරයෙකුගෙන් රුපියල් 10 බැගින් ද මේ සඳහා පරිත්‍යාග වශයෙන් ලැබී ඇති බව අධ්‍යාපන අමාත්‍යංශය පවසයි. එමගින් එකතු වූ රුපියල් එක්කෝටි පනස් ලක්ෂයක මුදලක් මේ සඳහා ලැබී ඇති බව එම අමාත්‍යංශය සඳහන් කරයි. අද අළුයම 05ට අනුරාධපුරයෙන් ආරම්භ වූ පෙරහැරකින් අලිමංකඩ දුම්රිය ස්ථානය වෙත ගමන් කරන අතර එහි දී උත්සවාකාරයෙන් මුල්ගල තැබීම සිදුකෙරෙනු ඇත. අලිමංකඩ දුම්රිය ස්ථානය සෙනෙහසක තොටුපල ලෙස හඳුන්වා ඇති බව අධ්‍යාපන අමාත්‍යංශය පවසයි.", "URL": "https://sinhala.adaderana.lk/news.php?nid=36051", "Category": null, "Parent URL": null}