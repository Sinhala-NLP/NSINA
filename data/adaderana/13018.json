{"Source": "Adaderana", "Timestamp": "December 22, 2010 10:39 am", "Headline": "හොරෙන් එළිය බැලූ 115 ක් අල්ලයි", "News Content": "මඩකළපුව දිස්ත්‍රික්කයේ නීතී විරෝධී ලෙස විදුලිය භාවිතා කිරීමේ චෝදනාව මත පුද්ගලයින් 115 දෙනෙකු අත්අඩංගුවට ගෙන තිබේ. ශ්‍රී ලංකා විදුලි බල මණ්ඩලයේ විශේෂ කණ්ඩායමක් පොලිසියේ සහයෝගය මත සිදු කළ සෝදිසි මෙහෙයුමක දී මොවුන් අත්අඩංගුවට ගැනීමට හැකි වී ඇති බව සඳහන් වේ. දවස් 3 ක කාලයක් මෙම සෝදිසි මෙහෙයුම දියත් කර ඇති අතර නීතී විරෝධී ලෙස විදුලිය ගැනීමට භාවිතා කළ උපකරණ කිහිපයක් ද එහි දී සොයා ගෙන තිබේ. එරාවූර් , වවුනතිව් , කොක්කඩිචෝලෙයි , කලවංචිකුඩි යන ප්‍රදේශ වල මෙම මෙහෙයුම ක්‍රියාත්මක කර ඇති බව ලංකා විදුලි බල මණ්ඩලය පවසයි.", "URL": "https://sinhala.adaderana.lk/news.php?nid=13018", "Category": null, "Parent URL": null}