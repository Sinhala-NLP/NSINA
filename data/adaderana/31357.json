{"Source": "Adaderana", "Timestamp": "February 5, 2013 09:41 am", "Headline": "බින්ලාඩ්න් ඝාතනයට ලක්වූ තැන උද්‍යානයක්", "News Content": "හිටපු අල්කයිඩා නායක ඔසාමා බින්ලාඩ්න් ඝාතනයට ලක්වු ස්ථානයේ උද්‍යානයක් ඉදිකිරීමට යෝජනා වී තිබේ. අමෙරිකානු විශේෂ බලකාය විසින් පාකිස්ථානයේ ගොඩනැගිල්ලක් තුළදී ඔසාමා බින්ලාඩ්න් මරා දැමු ප්‍රදේශය ආශ්‍රිතව මෙම උද්‍යානය ඉදිකිරීමට නියමිත බව විදෙස් මාධ්‍ය වාර්තා කරයි. එහි සත්වෝද්‍යානයක්, ජල ක්‍රීඩා කරන ස්ථානයක්, ගොල්ෆ් ක්‍රීඩාංගණයක් සහ සමාජ ශාලාවක් ඉදිකිරීමට සැලසුම් කර ඇති බව වාර්තා වේ. ඒ සදහා අමෙරිකානු ඩොලර් මිලියන 30 ක මුදලක් ඇස්තමේන්තු කර ඇති අතර වසර 05 ක් තුළ මෙම ඉදිකිරීම් අවසන් කිරීමට නියමිතය. පළමු අදියර යටතේ අක්කර 50 ක භූමි ප්‍රදේශයක මෙම උද්‍යානයේ ඉදිකිරීමට සැලසුම් කර ඇති අතර පසුව එය අක්කර 500 ක් දක්වා විශාල කිරීමට සැලසුම් කර තිබේ. සංචාරක කර්මාන්තය ප්‍රවර්ධනය කිරීමේ අරමුණින් මෙම වැඩපිළිවෙල ක්‍රියාත්මක කරන බව පාකිස්ථාන රජය පවසයි.", "URL": "https://sinhala.adaderana.lk/news.php?nid=31357", "Category": null, "Parent URL": null}