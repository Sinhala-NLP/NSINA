{"Source": "Adaderana", "Timestamp": "December 2, 2011 08:17 am", "Headline": "මෙරට සරණාගතයින් රැගත් යාත්‍රාවක් ක්‍රිස්මස් දූපතට පැමිණෙයි", "News Content": "ශ්‍රී ලාංකික සරණාගතයින් පිරිසක් රැගත් යාත්‍රාවක් ඕස්ට්‍රේලියාවේ ක්‍රිස්මස් දූපතට පැමිණ ඇති බව වාර්තා වේ. එහි ශ්‍රී ලාංකිකයින් 95 දෙනෙකු පමණ සිටින බව ඕස්ට්‍රේලියානු මාධ්‍ය වාර්තා කරයි. පසුගිය බදාදා දිනයේ දී අදාළ පිරිස ඇතුළු තවත් සරණාගතයින් රැගත් යාත්‍රා 2 ක් ක්‍රිස්මස් දූපතට පැමිණ තිබේ. එම යාත්‍රා දෙකෙහි පුද්ගලයින් 200 ට අධික සංඛ්‍යාවක් සිට ඇති අතර ශ්‍රී ලාංකිකයින්ට අමතරව ඉරාන සහ ඉරාක ජාතිකයින් ද එහි සිටින බව වාර්තා වේ. පසුගිය මාසය තුළ දී පමණක් ඕස්ට්‍රේලියාවේ ක්‍රිස්මස් දූපතට ‍සරණාගතයින් ලෙස පුද්ගලයින් 892 දෙනෙකු පැමිණ ඇති බව වාර්තා වේ. මේ ව‍සරේ ගතවූ කාලය තුළ පුද්ගලයින් 3,708 දෙනෙකු මෙලෙස ඕස්ට්‍රේලියාවට පැමිණ ඇති බව එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=20404", "Category": null, "Parent URL": null}