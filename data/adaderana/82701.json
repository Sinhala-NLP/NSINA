{"Source": "Adaderana", "Timestamp": "January 9, 2018 07:45 am", "Headline": " බොරු නෝට්ටු එක්ක 2ක් මාට්ටු", "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයින් දෙදෙනෙකු පානදුර ප්‍රදේශයේ දී අත්අඩංගුවට ගෙන තිබේ. කළුතර දිසා අපරාධ ඒකකයේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි. එහිදී සැකකරුවන් සතුව තිබී ව්‍යාජ රුපියල් පන්දහසේ මුදල් නෝට්ටු 9ක් පොලීසිය විසින් සොයාගෙන තිබේ. අත්අඩංගුවට ගත් සැකකරුවන් පානදුර සහ බෙරලපනාතර ප්‍රදේශයේ පදිංචිකරුවන් වන අතර ඔවුන් අද පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82701", "Category": null, "Parent URL": null}