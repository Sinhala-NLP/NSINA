{"Source": "Adaderana", "Timestamp": "March 9, 2014 07:49 am", "Headline": "මධ්‍යසාර පිළිබඳ ජාතික ප්‍රතිපත්තියක් ළඟදීම", "News Content": "මධ්‍යසාර පිළිබඳ ජාතික ප්‍රතිපත්තියක් හඳුන්වාදීමට සෞඛ්‍ය අමාත්‍යාංශය තීරණය කර තිබේ. සෞඛ්‍ය අමාත්‍යාංශයේ මානසික සෞඛ්‍ය ඒකකය විසින් මෙම නව ප්‍රතිපත්තිය මේ වන විටත් සකස් කර ඇති බව වාර්තා වෙයි. මධ්‍යසාර වලට ඇබ්බැහි වීම මානසික රෝගයක් වන අතර එම තත්ත්වය වළක්වා ගැනීම සඳහා මෙම නව ජාතික ප්‍රතිපත්තිය හඳුන්වාදීමේ අරමුණ වී තිබේ. වර්තමානයේ මානසික රෝගී තත්ත්වයන්ට මුහුණ දෙන පුද්ගලයින්ගෙන් වැඩි දෙනෙකු මධ්‍යසාර භාවිතය හේතුවක් වී ඇති බව සෞඛ්‍ය අමාත්‍යාංශය පෙන්වා දෙයි. විශේෂයෙන් පාසල් ළමුන් ද මධ්‍යසාර වලට ඇබ්බැහිවීම බරපතළ සමාජ ගැටලුවක් වී තිබේ. මධ්‍යසාර පිළිබඳ ජාතික ප්‍රතිපත්තිය මේ වන විට අමාත්‍ය මණ්ඩල අනුමැතිය සඳහා යොමුකර ඇති බව සෞඛ්‍ය අමාත්‍යාංශයේ මානසික සෞඛ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=41650", "Category": null, "Parent URL": null}