{"Source": "Adaderana", "Timestamp": "April 29, 2015 12:54 pm", "Headline": "ෂර්මිල‍ාට තවමත් තර්ජන!", "News Content": "ගණිකා වෘත්තිය නීතිගත කළ යුතු බව හා ඊට ආධාර අනුබල දෙන මට්ටමේ කාව්‍ය සංග්‍රහයක් මෙන්ම නවකතාවක් පළ කිරීම ගැන 2012 වසරේදී (BBC) බී.බී.සී මාධ්‍ය ආයතනයට කළ ප්‍රකාශයකින් පසු තවමත් තමන්ට තර්ජන එල්ල වෙමින් තිබෙන බව මුස්ලිම් ජාතික ජනමාධ්‍යවේදිනියක වන ෂර්මිල‍ා සෙයිඩ් කියයි.ගණිකා වෘත්තීය සම්බන්ධයෙන් තමන්ගේ මතවාදය බී.බී.සී මාධ්‍ය ආයතනය මගින් කළ අනාවරණයෙන් පසු තමන්ට ජීවිත තර්ජන එල්ල වූ බවත්, මේනිසා ශ්‍රී ලංකාව අතහැර දරුවාද සමග ඉන්දියාවට පලාගිය බවත්, ඇය පවසයි.එසේ වුවද ඉන්දියාවේදී පවා තමන්ට හිරිහැර සිදුවූ බවත්, තමන්ට සිදුව ඇත්තේ තවමත් සැඟව සිටීමට බවත්, ඇය කියයි.මෙම සිදුවීම නිසා තම සහෝදරියට ද ජීවිත තර්ජන එල්ල වූ බවත්, ඇය සේවය කළ පාසලට ගිනි තැබීමට ද පිරිසක් උත්සාහ කළ බවත්, එකී ජනමාධ්‍යවේදිනිය පවසයි.මෙවන් වාතාවරණයක් යටතේ තවමත් තමන්ට ශ්‍රී ලංකාවට පැමිණීමට නොහැකිව ඉන්දියාවේ රැඳී සිටින බවත්, පෙන්වාදෙන අන්තර්ජාලය ඔස්සේ පවා ලැබෙන ජීවිත තර්ජනවල ද අඩුවක් නැති බවත්, ඇය කියයි.", "URL": "https://sinhala.adaderana.lk/news.php?nid=50980", "Category": null, "Parent URL": null}