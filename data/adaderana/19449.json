{"Source": "Adaderana", "Timestamp": "October 19, 2011 10:24 am", "Headline": " හෙරොයින් කි‍.ග්‍රෑම් 16 ක් සමග පකිස්ථානු ජාතිකයා මාට්ටු", "News Content": "ශ්‍රී ලංකාවට රැගෙන ඒමට සූදානම් කර තිබූ හෙරොයින් තොගයක් සමඟ පකිස්ථාන ජාතිකයකු පකිස්ථානයේ කරච්චිහි දී අත්අඩංගුවට ගෙන තිබේ. ඔහු සතුව තිබී හෙරොයින් කිලෝග්‍රෑම් 16ක් සොයා ගෙන ඇති බව සඳහන්වේ. කරච්චිහි ජින්නා ජාත්‍යන්තර‍ ගුවන් තොටුපලේ දී මොහු අත්අඩංගුවට ගෙන ඇති අතර යූ.එල් 184 දරණ ගුවන් යානයෙන් අදාළ පුද්ගලයා මෙම හෙරොයින් තොගය සමඟ කොළඹට පැමිණීමට සූදානමින් සිටි බව වාර්තා වේ. අදාළ පුද්ගලයාගේ ගමන් මල්ලේ තිබී මෙම හෙරොයින් තොගය සොයා ගෙන ඇති බව වාර්තා වන අතර හෙතෙම 41 හැවිරිදි නමින් අක්තාර් හුසේන් නැමති පුද්ගලයෙකි.", "URL": "https://sinhala.adaderana.lk/news.php?nid=19449", "Category": null, "Parent URL": null}