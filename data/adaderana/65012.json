{"Source": "Adaderana", "Timestamp": "October 13, 2016 12:35 pm", "Headline": " තේ  මැරිලා - අපි ජීවත්වෙන්නේ කොහොමද?", "News Content": "පවතින වියළි කාලගුණය හේතුවෙන් බලංගොඩ ප‍්‍රදේශයේ තේ වගාව විනාශ වෙමින් තිබේ. මේ නිසා කුඩා තේ වතුහිමියන්ද අන්ත අසරණ තත්ත්වයකට පත්ව සිටී. තේ වගාව විනාශ වීම හේතුවෙන් එක් පුද්ගලයෙකු වස පානය කර ඇතැයි අප වාර්තාකරු කියයි. බලංගොඩ රාජ්‍ය හා පෞද්ගලික බැංකුවල තැම්පත් ද මේ වන විට සීග්‍ර ලෙස පහත ගොස් ඇති බව සේවකයින් පෙන්වාදෙයි.තේ වගාව විනාශ වීම සම්බන්ධව අදහස් දැක්වූ ප‍්‍රදේශවාසීන් කිහිප දෙනෙකුගේ අදහස් පහත පරිදිය.ජේ.එම්.විජිතා දේශප‍්‍රියන්ති.අපි බොහෝම අමාරුවෙන් ජීවත්වෙන්නෙ තේ වගාව මැරිලා, මෙහෙම ගියොත් ජීවත්වෙන්නෙ කොහොමද, තේ සම්බන්ධව ඉන්න බලධාරීන් බුදිද කියලා මම අහන්න කැමති. අවුරුදු 25-30 තිබුණා තේ ගස් මැරිලා තියෙනවා. ආය තේ වගාව ගැන බලාපොරොත්තු තියන්නේ කොහාමද ඉක්මනින්න අපට ආධාර දෙන්න ජිවත් වෙන්නෙ කොහොමද?, ජනාධිපතිතුමාවත් මේ ගැන හොයල බලන්න කියල ඉල්ලා සිටිනවා.මාලා දමයන්ති,මට ළමයි දෙන්නෙක් ඉන්නවා. මේ ළමයාට කිරි පැකට් එකක්වත් ගන්න ක‍්‍රමයක් නෑ. දැන් අපටත් වහ බොන්න වෙන්නේ. බැංකු පොතේ සල්ලි ඔක්කොම ඉවරයි ආදායමක්වත් නෑ. මගේ තේ අක්කර දෙකක් තියෙනවා අක්කර දෙකම විනාශයි. මේව බලන්න බලධාරීන් කවුරුවත් ආවේ නෑ. තේ කොටස් මුදල්වලට වෙච්ච දෙයක් නෑ. ඉක්මන්ට අපිට සහන සලසන්න.ජේ.එම්.අජිත්,මම තරුණයෙක්, මගේ සේසතම වියදම් කළේ තේ වගාවට, දැන් තේ වගාව විනාශ වෙලා. තේ පැළ සහනාධාරය දුන්නෙත් නැහැ. බලධාරීන් මේ ගැන හොඳටම දන්නවා. නමුත් ගාණක්වක් නැ. ජනාධිපතිතුමා මේ ගැන අවධානය යොමු කරන්න ඕනි. අපිට දැන් ඔළුව උස්සන්න විදියක් නෑ.ජී.එල්.රන්ජන්,මේ බලන්න මේ තේ වත්ත දිහා. පපුවදාගෙන යනවා. මම තලංගම ජීවත්වෙන කෙනෙක් මෙහෙ විතරක් නොවෙයි. මේ බලංගොඩ හැමතැනම තේ මැරිලා. අපට කර කියා ගන්න අතක් නෑ. බලධාරීන්ගේ ඇස් ඇරලා බලලා මේවා ගැන හොයන්න බැරි ඇයි. මේ තේ අවුරුදු 15ක් විතර වෙනවා. අලූතෙන් තේ පැළ සිටුවලා ආදායමක් ගන්නේ කොහොමද?.", "URL": "https://sinhala.adaderana.lk/news.php?nid=65012", "Category": null, "Parent URL": null}