{"Source": "Adaderana", "Timestamp": "June 9, 2012 05:07 pm", "Headline": "කනිෂ්ඨ මලල ක්‍රීඩා තරගාවලියේ සමාරම්භක උළෙල ඇරඹෙයි", "News Content": "15 වන ආසියානු කනිෂ්ඨ මලල ක්‍රීඩා තරගාවලියේ සමාරම්භක උළෙල අග්‍රාමාත්‍ය දි.මු.ජයරත්න මහතාගේ ප්‍රධානත්වයෙන් මීට සුළු ‍මොහොතකට පෙර සුගතදාස ක්‍රීඩාංගණයේ දී ආරම්භ විය. මෙම තරගාවලිය සඳහා රටවල් 34 ක් නියෝජනය කරමින් ක්‍රීඩක ක්‍රීඩිකාවන් 585 දෙනෙකු සහභාගී වේ. එළඹෙන 12 වැනිදා දක්වා පැවැත්වෙන තරගාවලිය සඳහා ක්‍රීඩක ක්‍රීඩිකාවන් තරග වදින්නේ රන් පදක්කම් 44 ක් වෙනුවෙනි. තරගාවලිය ක්‍රීඩා ඉසව් 42 න් සමන්විතය. ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 104 දෙනෙකු මේ සඳහා සහභාගී වේ.", "URL": "https://sinhala.adaderana.lk/news.php?nid=24892", "Category": null, "Parent URL": null}