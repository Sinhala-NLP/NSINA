{"Source": "Adaderana", "Timestamp": "March 29, 2013 08:44 am", "Headline": "අප්‍රේල් සිට කොරියාවට දොර ඇරෙන ලකුණු", "News Content": "2010 - 2011 වර්ෂවල පැවති කොරියානු භාෂා විභාගවලින් සමත්වූවන්ට මේ වසරේ අප්‍රේල් මාසයේ සිට කොරියානු රැකියා සඳහා පිටත්ව යාමට ප්‍රමුඛස්ථානය ලබා දෙන බව ශ්‍රී ලංකා විදේශ සේවා නියුක්ති කාර්යංශය පවසයි. එලෙස ලැබෙන රැකියා ගිවිසුම්වලට අදාළ ශ්‍රමිකයන්ට ලිඛිතව හා දුරකථන මාර්ගයෙන් ඒ පිළිබඳව දැනුම් දෙන බව කාර්යංශයේ සභාපති අමල් සේනාලංකාධිකාර මහතා ප්‍රකාශ කළේය. කොරියාව වෙත රැකියා සඳහා ශ්‍රී ලාංකිකයන් පිටත් කර හැරීමේ වැඩපිළිවෙළ කඩාකප්පල් වී ඇති බවට කිසියම් පිරිසක් විසින් ගෙනයන ප්‍රචාර අසත්‍ය බව ද ඔහු කියා සිටියේය.", "URL": "https://sinhala.adaderana.lk/news.php?nid=32822", "Category": null, "Parent URL": null}