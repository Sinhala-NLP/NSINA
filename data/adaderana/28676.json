{"Source": "Adaderana", "Timestamp": "October 28, 2012 08:27 am", "Headline": "නොදත් පිපුරුමෙන් මලක් පරවෙයි", "News Content": "මුලතිව්, පුදුකුඩුඉරිප්පු ආනන්දපුරම් ප්‍රදේශයේ දී සිදුවු පිපුරුමකින් කුඩා දරුවෙකු ජීවිතක්ෂයට පත්ව තිබේ. මෙම පිපිරීමෙන් තවත් කාන්තාවක තුවාල ලබා ප්‍රතිකාර සඳහා මුලතිව් රෝහලට ඇතුළත් කර ඇති බව සඳහන්ය. ඊයේ (28) පස්වරුවේ මෙම අනතුර සිදුව ඇති බව පොලීසිය සඳහන් කළේය. මෙම කුඩා දරුවා ගෙවත්ත සුද්ද පවිත්‍ර කරමින් සිට ඇති අතර එහිදී මෙම පිපිරීම සිදුව ඇති බව පොලීසිය පැවසුවේය. කෙසේ වෙතත් මෙම පිපිරීම සිදුවු ආකාරය පිළිබඳ මෙතෙක් තොරතුරු අනාවරණය වී නොමැත. වයස අවුරුදු 10ක පමණ කුඩා දරුවෙකු මෙලෙස ජීවිතක්ෂයට පත්ව ඇති බව පුදුකුඩුඉරිප්පු පොලීසිය සඳහන් කළේය. පුදුකුඩුඉරිප්පු පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28676", "Category": null, "Parent URL": null}