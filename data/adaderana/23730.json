{"Source": "Adaderana", "Timestamp": "April 23, 2012 08:44 am", "Headline": "කුඩු ජාවාරමේ යෙදුණු කත රිමාන්ඩ්", "News Content": "හෙරොයින් ජාවාරමේ නිරත වූ කාන්තාවක වව්නියාව ප්‍රදේශයේ දී පොලීසිය විසින් අත්අඩංගුවට ගෙන තිබේ. වව්නියාව නගරයේ , යාපනය පාර ඉන්ධන පිරවුම්හල අසළ දී මෙම කාන්තාව අත්අඩංගුවට ගත් බව වව්නියාව පොලිසිය සඳහන් කරයි. පොලිසියට ලද තොරතුරක් අනුව ‍සිදු කළ මෙම වැටලීමේ දී මෙම කාන්තාව ළඟ තිබී හෙරොයින් ග්‍රෑම් 1යි මිලි ග්‍රෑම් 750ක් පොලිස් භාරයට ගෙන තිබේ. සැකකාර කාන්තාව වව්නියාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කිරීමට පියවර ගෙන ඇති බව පොලිසිය කියා සිටියි. වව්නියාව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23730", "Category": null, "Parent URL": null}