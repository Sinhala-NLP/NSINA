{"Source": "Adaderana", "Timestamp": "August 20, 2016 09:20 am", "Headline": " කොළඹ-අවිස්සාවේල්ල මාර්ගයේ වාහන ගමනාගමනය සීමා කරයි", "News Content": "නවගමුව පුරාණ පත්තිනි දේවාලයේ මහ පෙරහැර හේතුවෙන් ඒ ආශ්‍රිත මාර්ගය අද(20) රාත්‍රියේ වාහන ගමනාගමනයට සීමා කරන බව පොලීසිය පවසයි.පොලීසිය පවසන්නේ පෙරහැර, පත්තිනි දේවාලය ආශ්‍රිත කොළඹ-අවිස්සාවෙල්ල මාර්ගයේ වීදි සංචාරය කිරීමට නියමිත බවයි.අද රාත්‍රි 8.00 සිට පසුදා අළුයම 3.00 දක්වා පෙරහැර වීදි සංචාරය කෙරෙනු ඇත.එමෙන්ම හෙට(21) පෙරවරු 9.00 සිට පස්වරු 2.00 දක්වා ද දිය කපන පෙරහැර වීදි සංචාරය කිරීමට නියමිතව තිබේ. අදාළ කාලය තුළ විකල්ප මාර්ග භාවිත කරන ලෙස පොලීසිය ජනතාවගෙන් ඉල්ලා සිටියි.විකල්ප මාර්ග ලෙස කඩුවෙල සිට අතුරුගිරිය, වෙලේ හන්දිය ඔස්සේ අතුරුගිරිය මාර්ගය දෙසටත්, වදුරම්මුල්ල හන්දියෙන් සුමනතිස්ස මාවත ඔස්සේ කොළඹ - අවිස්සාවෙල්ල මාර්ගය දෙසටත් ගමන් කළ හැකිය.හංවැල්ල සිට කොළඹ දක්වා ගමන් කරන වාහන රණාල, සියඹලාගහ හන්දියෙන්, 698 මාර්ගය ඔස්සේ කඩුවෙල දෙසට පිවිසිය හැකි බව පොලීසිය පෙන්වා දෙයි.", "URL": "https://sinhala.adaderana.lk/news.php?nid=63247", "Category": null, "Parent URL": null}