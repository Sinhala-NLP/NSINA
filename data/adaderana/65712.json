{"Source": "Adaderana", "Timestamp": "November 4, 2016 02:04 pm", "Headline": "පොලීසියේ පස්දෙනා යළි රිමාන්ඩ්", "News Content": "යාපනය විශ්වවිද්‍යාලයේ සිසුන් දෙදෙනාගේ මරණය සම්බන්ධයෙන් සැකපිට අත්අඩංගුවට ගත් පොලිස් නිළධාරින් 05 දෙනා තවදුරටත් රක්ෂිත බන්ධනාගාර ගත කිරීමට යාපනය මහේස්ත්‍රාත් අධිකරණය නියෝග කර තිබේ.අදාළ නඩුව අද කැඳවූ අවස්ථාවේ සැකකාර පොලිස් නිළධාරින් 05 දෙනා ලබන 18 වන දින දක්වා රක්ෂිත බන්ධනාගාර ගත කිරීමට අධිකරණය නියෝග කර ඇත.යාපනය විශ්වවිද්‍යාලයේ සිසුන් දෙදෙනෙකු මියයාමේ සිද්ධිය සම්බන්ධයෙන් සැකපිට පසුගිය මස 21 වනදා ඔවුන් අත්අඩංගුවට ගනු ලැබුවේය.ඔවුන් වැඩ තහනමකට ද ලක් කෙරුණු අතර අධිකරණයට ඉදිරිපත් කළ පොලිස් නිළධාරින් 05 දෙනා අද දිනය දක්වා රක්ෂිත බන්ධනාගාර ගත කිරීමට නියෝග කර තිබුණේය.යාපනය විශ්වවිද්‍යාලයේ සිසුන් දෙදෙනෙකු යතුරුපැදියකින් ගමන් කරමින් සිටියදී අභිරහස් ලෙස මියගොස් සිටි අතර ඉන් එක් සිසුවෙකුගේ සිරුරේ වෙඩි සලකුණු ඇති බවට පශ්චාත් මරණ පරික්ෂණයේදී අනාවරණය වී තිබුණි.", "URL": "https://sinhala.adaderana.lk/news.php?nid=65712", "Category": null, "Parent URL": null}