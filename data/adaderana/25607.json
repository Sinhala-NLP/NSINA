{"Source": "Adaderana", "Timestamp": "July 8, 2012 04:20 pm", "Headline": "පකිස්ථානු පළමු ඉනිම ලකුණු 226 ට සීමාකරයි", "News Content": "ශ්‍රී ලංකාව හා පකිස්ථානය අතර පැවත්වෙන තුන්වන හා අවසාන ටෙස්ට් තරගයේ ප්‍රථමයෙන් පන්දුවට පහරදුන් පකිස්ථානු කණ්ඩායම සියලුදෙනාම දැවී ලකුණු 226 ක් රැස්කරන ලදී. පකිස්ථානු කණ්ඩායම වෙනුවෙන් අසාඩ් ස‍ෆීක් ලකුණු 75 ක් රැස්කිරීම අද තරගයේ විශේෂත්වයක් විය. මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුරැකීමට තීරණය කරන ලද අතර පන්දු යැවීමේදී තිසර පෙරේරා කඩුලු 4 ක්ද,රංගන හේරත් කඩුලු 3 ක් ද දවාගැනීමට සමත්විය. අද තරගය සදහා ශ්‍රී ලංකා කණ්ඩායමේ ආරම්භක පිතිකරු ලෙස තරංග පරණවිතාන ක්‍රීඩා කරන අතර දිනේෂ් චන්දිමාල් ද කණ්ඩායමට ඇතුළත්ව සිටීම විශේෂත්වයකි. මේ වන විට එකට බින්දුවක් ලෙස ටෙස්ට් තරගාවලියේ ඉදිරියෙන් සිටින්නේ ශ්‍රී ලංකා කණ්ඩායමයි.", "URL": "https://sinhala.adaderana.lk/news.php?nid=25607", "Category": null, "Parent URL": null}