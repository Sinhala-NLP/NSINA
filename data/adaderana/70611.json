{"Source": "Adaderana", "Timestamp": "March 9, 2017 08:50 am", "Headline": "සයිටම් විවාදය අද ", "News Content": "මාලබේ සයිටම් ආයතනය සම්බන්ධයෙන් පාර්ලිමේන්තු විවාදය අද (09) පැවැත්විමට නියමිතව ඇති බව වාර්තා වෙයි. අද පෙරවරු 10.30ට පාර්ලිමේන්තුව රැස්වීමට නියමිතව ඇති අතර එහිදී මේ සම්න්ධයෙන් විවාදය පැවැත්වීමට නියමිත බව වාර්තා වෙයි. මේ අතර විපක්ෂයේ ඇතැම් කණ්ඩායම් කුමන උත්සාහ දැරුවද පාර්ලිමේන්තු කටයුතු අඩාල කිරීමට ඔවුන්ට අවස්ථාවක් නොදෙන බව ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා පවසයි. ඔහු පෙන්වාදෙන්නේ විපක්ෂයේ ඇතැම් මන්ත්‍රිවරුන් පාර්ලිමේන්තු කටයුතු කඩාකප්පල් කිරීමට විවිධ උත්සාහ දරමින් සිටින බවයි. කෙසේවෙතත් ආණ්ඩුව, විපක්ෂය මර්දනය කරමින් ඒකාධිපති පාලනයක් සිදුකරන බව ද පර්ලිමේන්තු මන්ත්‍රී මහින්දානන්ද අලුත්ගමගේ මහතා සඳහන් කළේය. මේ අතර ඒකාබද්ධ විපක්ෂය ඊයේ (08) දිනයේ පාර්ලිමේන්තුව තුළ ක්‍රියාකල ආකාරය සම්බන්ධයෙන් එක්සත් ජාතික පක්ෂ පාර්ලිමේන්තු මන්ත්‍රී අජිත් මාන්නප්පෙරුම මහතා ද අදහස් දැක්විය.", "URL": "https://sinhala.adaderana.lk/news.php?nid=70611", "Category": null, "Parent URL": null}