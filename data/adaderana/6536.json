{"Source": "Adaderana", "Timestamp": "February 7, 2010 03:26 pm", "Headline": "යාපනයට අලුත් බන්ධනාගාරයක්", "News Content": "යාපනය දිස්ත්‍රික්කය තුළ නව බන්ධනාගාරයක් ඉදිකිරීම සම්බන්ධයෙන් බන්ධනාගාර දෙපාර්තමේන්තුවේ අවධානය යොමුවී තිබේ. යාපනය තුළ මෙතක් ස්ථීර බන්ධනාගාර ගොඩනැඟිල්ලක් නොමැති බව බන්ධානාගාර කොමසාරිස් මේජර් ජනරාල් වි.ආර්.ද සිල්වා මහතා ප්‍රකාශ කරයි. කුලී පදනමට ගත් නිවාස දෙකක් තාවකාලිකව බන්ධනාගාරයක් ලෙස පවත්වාගෙන යනු ලබන බවත්, මෙහි සිරකරුවන් 400 කට වැඩි පිරිසක් සිටින බවත් හෙතෙම සඳහන් කරයි. එම නිසා කඩිනමින් ස්ථීර බන්ධනාගාරයක අවශ්‍යතාවය උද්ගතව ඇති බව බන්ධනාගාර ‍කොමසාරිස්වරයා අවධාරණය කරයි. මේ පිළිබඳව අධිකරණ අමාත්‍යවරයාට දැනුම් දී කඩිනමින් ඒ සඳහා පියවර ගන්නා බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6536", "Category": null, "Parent URL": null}