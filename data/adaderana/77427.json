{"Source": "Adaderana", "Timestamp": "September 12, 2017 07:57 am", "Headline": " බිරිය මරා සැමියාත් එල්ලිලා", "News Content": "රුවන්වැල්ල, මොරලියවත්ත ප්‍රදේශයේ නිවසක් තුළ දී මුගුරකින් පහරදී කාන්තාවක ඝාතනය කර තිබේ.අදාළ කාන්තාවගේ සැමියා විසින් මෙම ඝාතනය සිදුකර ඇති අතර පසුව ඔහු ද ගෙළවැළලාගෙන සියදිවි හානිකරගෙන ඇති බව පොලීසිය පැවසුවේය.මියගොස් ඇත්තේ 34 හැවිරිදි කාන්තාවක සහ 35 හැවිරිදි පුද්ගලයෙකි.දීර්ඝ කාලයක සිට පැවති පවුල් ආරවුලක් හේතුවෙන් අදාළ ඝාතනය සිදුව ඇති බවට සිදුකළ මුලික විමර්ශනවල දී අනාවරණය වී තිබේ.සිද්ධිය සම්බන්ධයෙන් රුවන්වැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77427", "Category": null, "Parent URL": null}