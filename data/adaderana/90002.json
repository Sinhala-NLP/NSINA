{"Source": "Adaderana", "Timestamp": "May 29, 2018 10:32 am", "Headline": "මධ්‍යම කඳුකරයේ වරින් වර දැඩි සුළං තත්ත්වයක් - නිවාස 3කට හානි", "News Content": "මධ්‍යම කඳුකරයේ බටහිර බැවුම් හරහා ඊයේ(28) පස්වරුවේ සිටි වරින් වර හමන දැඩි සුළං තත්ත්වයක් හේතුවෙන් වටවල ටෙම්පල්ස්ට්‍රෝ වතු යායේ වතුනිවාස පෙළක් මතට ගසක් කඩා වැටීමෙන් වතුනිවාස තුනකට අලාභහානි සිදු වී ඇති සිදු වී ඇති බව වටවල පොලීසිය කියයි. ඊයේ රාත්‍රි 9.30 ට පමණ හමා ආ දැඩි සුළඟකින් එම වතු නිවාස අසල තිබු යුකෙලප්ටිස් වර්ගයේ විශාල ගසක් තම නිවාස මතට කඩගෙන වැටුනු බව එහි පදිංචිකරුවන් කියා සිටියේය. මෙම අනතුරින් කිසිවෙකුටත් තුවාල සිදු වී නොමැති අතර ගස කඩා වැටීමෙන් එක් නිවසකට පුර්ණ වශයෙන් හා තවත් නිවාස දෙකකට අර්ධ වශයෙන් අලාභ හානි සිදු වී ඇත. තවද ගස කඩා වැටීමෙන් එම නිවාස වල තිබු වතු කම්කරුවන්ට අයත් පෞද්ලික බඩු බාහිර ආදියටද අලාභහානි සිදු වී ඇත. එම නිවාස වල පදිංචිකරුවන් තාවකාලිකව ඔවුන්ගේ ඥති නිවස්වල පදිංචි වි සිටින අතර පවතින දැඩි සුළං තත්ත්වයත් සමඟ කඩින් කඩ තද වර්ෂාපතනයක්ද ප්‍රදේශයට පතිත වෙයි. පවත්නා අයහපත් කාලගුණය හේතුවෙන් ප්‍රදේශයේ වරින් වර විදුලිය බිද වැටීම්ද සිදු වෙයි.", "URL": "https://sinhala.adaderana.lk/news.php?nid=90002", "Category": null, "Parent URL": null}