{"Source": "Adaderana", "Timestamp": "March 19, 2016 02:22 pm", "Headline": "ඝාතකයන් 2ක් රක්ෂිත බන්ධනාගාරයට", "News Content": "අක්කරෙයිපත්තුව, දෙකේ කණුව ප්‍රදේශයේ සිදුවූ මනුෂ්‍ය ඝාතනයක් සම්බන්ධයෙන් අත්අඩංගුවට ගත් සැකකරුවන් දෙදෙනෙකු රක්ෂිත බන්ධනාගාර ගත කර තිබේ.අධිකරණයට ඉදිරිපත් කිරීමෙන් අනතුරුව ඔවුන් ලබන අප්‍රේල් මස පළමුවන දා දක්වා රක්ෂිත බන්ධනාගාර ගත කර ඇති බව පොලීසිය පවසයි.අක්කරෙයිපත්තුව දෙකේ කණුව ප්‍රදේශයේ දී තියුණු ආයුධයකින් පහර දී පසුගිය 18 වන දා පුද්ගලයෙකු ඝාතනය කර තිබුණි.මෙලෙස ඝාතනයට ලක්ව තිබුණේ අක්කරෙයිපත්තුව ප්‍රදේශයේ පදිංචිව සිටි 36 හැවිරිදි පුද්ගලයෙක් බව සඳහන්ය.", "URL": "https://sinhala.adaderana.lk/news.php?nid=58380", "Category": null, "Parent URL": null}