{"Source": "Adaderana", "Timestamp": "August 24, 2011 09:47 am", "Headline": "යුද්ධයෙන් හානි වූ සිද්ධස්ථාන පිළියමට ප්‍රතිපාදන ප්‍රමාණවත් නෑ", "News Content": "යුද්ධය හේතුවෙන් විනාශයට පත් වූ ආගමික සිද්ධස්ථාන යළි ප්‍රතිසංස්කරණය කිරීම සදහා රජයෙන් තමන් වෙත ලැබී ඇති මූල්‍ය ප්‍රතිපාදන ප්‍රමාණවත් නොමැති බව උතුරේ ආගමික නායකයින් පවසයි. උතුරේ සුප්‍රසිද්ධ දේවස්ථාන සඳහා රුපියල් ලක්ෂ 10ට වඩා වැඩි මුදලක් ප්‍රතිසංස්කරණ කටයුතු සඳහා ලැබී ඇතත් ප්‍රසිද්ධ නොවූ හා සෙසු ආගමික ස්ථාන සඳහා ලැබී ඇත‍්තේ රුපියල් ලක්ෂ 5ට වඩා අඩු මුදලක් බව වාර්තා වේ. වර්තමා‍නයේ වෙළඳපොළේ ඉදිකිරීම් ද්‍රව්‍ය වල පවතින මිල ගණන් අනුව රුපියල් ලක්ෂ 5ක මුදල කිසිසේත් ප්‍රමාණවත් නොමැති බව උතුරේ ආගමික නායකයින් පෙන්වා දෙයි. ඇතැම් ආගමික ස්ථාන ඉදිකිරීම් සදහා අවශ්‍ය මූලික ද්‍රව්‍ය සපයා ගැනීමට ද අදාළ මුදල ප්‍රමාණවත් නොවන බව ඔවුන් පෙන්වා දෙයි. තවත් ආගමික ස්ථාන රැසකට ප්‍රතිසංස්කරණ කටයුතු සඳහා ලැබී ඇත්තේ රුපියල් ලක්ෂයක පමණ මුදලක් බව වාර්තා වේ.", "URL": "https://sinhala.adaderana.lk/news.php?nid=18271", "Category": null, "Parent URL": null}