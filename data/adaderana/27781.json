{"Source": "Adaderana", "Timestamp": "September 27, 2012 09:40 am", "Headline": "බලවේග දුම්රිය කට්ටල අද සිට ධාවනයට", "News Content": "චීන ණය ආධාර යටතේ මෙරටට ආනයනය කරන ලද බලවේග දුම්රිය කට්ටල අද (27) දිනයේ සිට ධාවනයට එක් කරන බව ශ්‍රී ලංකා දුම්රිය දෙපාර්තමේන්තුව පවසයි. චීනයෙන් ආනයනය කිරීමට නියමිතව තිබූ දුම්රිය බලවේග කට්ටල 13 න් 5 ක් මේ වන විට මෙරටට ආනයනය කර තිබේ. ඉන් බලවේග දුම්රිය 4 ක්ම කැලණි වැලි මාර්ගයේ ධාවන කටයුතු සඳහා යෙදවීමට නියමිත බව ශ්‍රී ලංකා දුම්රිය දෙපාර්තමේන්තුව සඳහන් කළේය. කැලණි වැලි දුම්රිය මාර්ගයේ දුම්රිය මගීන්ට පහසු දුම්රිය‍ සේවාවක් ලබාදීමේ අරමුණින් මෙම පියවර ගෙන තිබේ. චීනයෙන් ආනයනය කර ඇති අනෙක් බලවේග දුම්රිය කට්ටලය උඩරට දුම්රිය මාර්ගයේ ධාවන කටයුතු සදහා ධාවනයට එක් කිරීමට නියමිතය.", "URL": "https://sinhala.adaderana.lk/news.php?nid=27781", "Category": null, "Parent URL": null}