{"Source": "Adaderana", "Timestamp": "November 1, 2012 08:25 am", "Headline": "හානි වූ බෝට්ටු ඔළුවිල් වරායට ඇතුළු කිරීමට අවසර", "News Content": "අධික වැසි සහ සුළි සුළං තත්ත්වය හේතුවෙන් නැගෙනහිර මුහුදු ප්‍රදේශයේදී හානියට පත් බෝට්ටු ඔළුවිල් වරායට ඇතුළු කිරීම සඳහා අවසර ලබාදී තිබේ. ඔළුවිල් වරායේ කටයුතු මේවන විට ආරම්භ ක‍ර නැතත් ඒ සඳහා අවශ්‍ය පහසුකම් සැලසීම සඳහා ඔලුවිල් වරාය සූදානම් කොට ඇති බව වරාය හා මහා මාර්ග නියෝජ්‍ය අමාත්‍ය රෝහිත අබේගුණවර්ධන මහතා සඳහන් ක‍ළේය. මේ වන විට යාත්‍රා 150 ක් පමණ දැනට ඔළුවිල් වරායේ නැංගුරම් ලා ඇති අතර එම ධිවරයින්ට අවශ්‍ය සියළු පහසුකම් ලබාදීමට නාවික හමුදාව උපදෙස් ලබා දී ඇති බව අමාත්‍ය රෝහිත අබේගුණවර්ධන මහතා පැවසුවේය. ජනාධිපති මහින්ද රාජපක්ෂ මහතාගේ උපදෙස් පරිදි මෙම මෙම වැඩපිළිවෙළ ක්‍රියාවට නංවා තිබේ.", "URL": "https://sinhala.adaderana.lk/news.php?nid=28786", "Category": null, "Parent URL": null}