{"Source": "Adaderana", "Timestamp": "April 3, 2018 05:38 pm", "Headline": "කොල්කටා නයිට් රයිඩරස් වෙනුවෙන් ටොම් ගිවිසුම් අත්සන් කරයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ කොල්කටා නයිට් රයිඩර්ස් කණ්ඩායම සඳහා ක්‍රීඩා කිරීමට එංගලන්ත වේග පන්දු යවන ක්‍රීඩක ටොම් කරන් ගිවිසුම් අත්සන් තබා තිබේ. ඒ කොල්කටා නයිට් රයිඩර්ස් කණ්ඩායමෙන් ඉවත්ව සිටින ඔස්ට්‍රේලියානු වේග පන්දු යවන ක්‍රීඩක මිචෙල් ස්ටාක් වෙනුවටයි. මිචෙල් ස්ටාක්ගේ දකුණු පාදයේ ඇති වී තිබෙන ආබාධය තත්ත්වය හේතුවෙන් ඉන්දීය ප්‍රිමියර් ලීග් ක්‍රිකට් තරගාවලියෙන් ඉවත් වීමට සිදු විය. ඒ වෙනුවට එංගලන්ත කණ්ඩායමේ වේග පන්දු යවන ක්‍රීඩක ටොම් කරන් එම කණ්ඩායමට කැඳවා ඇති අතර ඔහු සහභාගී වන පළමු ඉන්දීය ප්‍රිමියර් ලීග් ක්‍රිකට් තරගාවලිය මෙයයි. 23 හැවිරිදි ටොම් කරන් 2017 වසරේදී බටහිර ඉන්දීය කොදෙව් කණ්ඩායමට එරෙහිව එක්දින වරම් දිනා ගත්තේය. ඒ අනුව එක්දින තරග 8කදී එංගලන්ත කණ්ඩායම නියෝජනය කර ඇති අතර ඔහු දවා ගෙන ඇති කඩුලු සංඛ්‍යාව 12ක්. එමෙන්ම ටොම් කරන් විස්සයි විස්ස තරග 06කට සහභාගී වී කඩුලු 7ක් ලබා සිටියි.", "URL": "https://sinhala.adaderana.lk/news.php?nid=86845", "Category": null, "Parent URL": null}