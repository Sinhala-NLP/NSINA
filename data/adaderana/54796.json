{"Source": "Adaderana", "Timestamp": "November 1, 2015 10:50 am", "Headline": "වැසිකිළි වළට වැ‍ටී කුඩා දරුවෙක්  මියයයි ", "News Content": "මඩකළපුව, කාත්තන්කුඩි ප්‍රදේශයේ වැසිකිළි වළකට වැටීමෙන් වයස අවුරුදු තුනක දරුවෙකු මියගොස් තිබේ.නිවස ආසන්නයේ අලුතින් ඉදිකරමින් පවතින තවත් නිවසක අත්තිවාරමක් මත සෙල්ලම් කරමින් සිටියදී දරුවා එහි වැසිකිළිවළට වැටී ඇති බව වාර්තා වෙයි.මව්පියන් සහ ඥාතීන් එක්ව දරුවා වැසිකිළි වළෙන් ගොඩටගෙන කාත්තන්කුඩි මූලික රෝහලට ඇතුළත් කර තිබේ.අනතුරුව මඩකලපුව ශික්ෂණ රෝහලට මාරුකර යැවීමේ දී දරුවා මියගොස් ඇති අතර කාත්තන්කුඩි පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54796", "Category": null, "Parent URL": null}