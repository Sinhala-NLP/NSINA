{"Source": "Adaderana", "Timestamp": "December 7, 2015 11:10 am", "Headline": "මෝඩි ඇරයුම පිළිගනියි", "News Content": "ඉන්දු - පකිස්ථාන් ඉහළ පෙළේ නිලධාරින්ගේ සාකච්ඡාවක් තායිලන්තයේ බැංකොක්හිදී පවත්වා තිබේ.මාස 04 කට පමණ පසු ඊයේ පැවැති සාකච්ඡා සුහද සහ ප්‍රතිඵලදායි ලෙස අවසන් වූ බව වාර්තා වේ.දෙරට අතර ගැටුම්වලට හේතුවී ඇති කාශ්මීර් අර්බුදය සම්බන්ධයෙන් එහිදී වැඩි අවධානයක් යොමුව ඇති අතර කාශ්මීරයේ සාමය හා ආරක්ෂාව පවත්වාගෙන යාමට එකඟතාව පළ කර ඇත.මේ අතර ලබන වසරේ ඉස්ලාමාබාද් නුවර පැවැත්වෙන කලාපිය සමුළුවකට සහභාගී වන ලෙස පකිස්ථාන් අග්‍රාමාත්‍ය නවාස් ෂරිෆ් මහතා කළ ඇරයුම ඉන්දිය අග්‍රාමාත්‍ය නරේන්ද්‍ර මෝඩි මහතා විසින් පිළිගෙන ඇති බව වාර්තා වේ.ඉන්දිය විදේශ කටයුතු අමාත්‍ය සුෂ්මා ස්වරාජ් මහත්මිය ඇෆ්ගනිස්ථානයට යන අතරවාරයේ අද පකිස්ථානයේ සංචාරයක නිරත වෙයි.", "URL": "https://sinhala.adaderana.lk/news.php?nid=55558", "Category": null, "Parent URL": null}