{"Source": "Adaderana", "Timestamp": "October 9, 2010 05:04 pm", "Headline": "මීළඟ මෙහෙයුම ආශ්චර්යමත් දේශයක්", "News Content": "විනය ගරුකව කටයුතු කිරීම මෙන්ම විනය ආරක්ෂා කිරීම යුද හමුදාව වෙනුවෙන් ඉටු කළ යුතු පරම යුතුකමක් යැයි යුද හමුදාපති ලුතිනන් ජෙනරාල් ජගත් ජයසූරිය මහතා පවසයි. මානූෂීය මෙහෙයුම් වල දී හමුදාව ගොඩනගා ගත් කීර්තිය හා දැවැන්ත ප්‍රතිරූපය තවදුරටත් ආරක්ෂා කිරීමට විනය රැක ගැනීම වඩා වැදගත් බව ඔහු පවසයි. 61 වන යුද හමුදා දිනය වෙනුවෙන් යුද හමුදා මූලස්ථානයේ දී අද(09) පැවති උත්සවයට සහභාගී වෙමින් ජගත් ජයසූරිය මහතා මෙම අදහස් පළ කළේය. ශ්‍රී ලංකාව සංවර්ධනයෙන් ආශ්චර්යමත් දේශයක් කිරීම ත්‍රස්තවාදයෙන් රට මුදා ගත් රණවිරුන්ගේ මීළඟ මෙහෙයුම විය යුතු බව ඔහු එහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11387", "Category": null, "Parent URL": null}