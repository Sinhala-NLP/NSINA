{"Source": "Adaderana", "Timestamp": "August 11, 2012 11:10 am", "Headline": "කසල තේ කිලෝ 4970ක් සමග 5ක් මාට්ටු", "News Content": "කසල තේ තොගයක් ප්‍රවාහනය කරමින් සිටි පුද්ගලයින් පස් දෙනෙකු උඩුගම, එප්පල, රංවල ප්‍රදේශයේ දී අත්අඩංගුවට‍ ගෙන තිබේ. කසල තේ කිලෝග්‍රෑම් 4,970ක ප්‍රමාණයක් ලොරියකින් ප්‍රවාහනය කරමින් සිටියදී මෙම සැකකරුවන් අත්අඩංගුවට ගත් බව උඩුගම පොලිසිය සඳහන් කළේය. මෙම කසල තේ තොගය උඩුගම ප්‍රදේශයේ සිට අම්බලන්ගොඩ ප්‍රදේශයට රැගෙන යමින් තිබූ බව පොලිසිය පැවසුවේය. සැකකරුවන් අධිකරණයට ඉදිරිපත් කිරීමට නියමිත අතර උඩුගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26490", "Category": null, "Parent URL": null}