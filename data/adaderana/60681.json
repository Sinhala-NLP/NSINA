{"Source": "Adaderana", "Timestamp": "June 1, 2016 02:27 pm", "Headline": "ජාත්‍යන්තර මට්ටමේ දුම්රිය කෞතුකාගාරයක් හදනවා", "News Content": "ජාත්‍යන්තර මට්ටමේ දුම්රිය කෞතුකාගාරයක් පිහිටුවීමට තීරණය කර ඇති බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි.වසර 152ක පමණ දීර්ඝ කාලීන ඉතිහාසයක් ඇති ශ්‍රී ලංකා දුම්රිය සේවයේ ඓතිහාසික කෞතුක මෙවලම් ඒකරාශී කරමින් මෙම කෞතුකාගාරය පිහිටුවීමට කටයුතු කරන බව අමාත්‍යවරයා කියයි.කඩුගන්නාව දුම්රිය ස්ථානයේ මේ වන විටත් දුම්රිය කෞතුකාගාරයක් ස්ථාපිත කර ඇත.දිවයිනේ විවිධ ස්ථානවල ඇති දුම්රිය මාර්ග තැනීමට යොදාගත් උපකරණ දුම්රිය එන්ජින් සහ මැදිරි සංඥා ක්‍රම සඳහා භාවිත කළ උපකරණ ආදිය ඒකරාශී කරමින් වඩාත් අකාර්ෂණීය ලෙස අදාළ දුම්රිය කෞතුකාගාරය ඉදිකිරීමට කටයුතු කරන බව නිමල් සිරිපාල ද සිල්වා අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=60681", "Category": null, "Parent URL": null}