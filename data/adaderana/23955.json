{"Source": "Adaderana", "Timestamp": "May 2, 2012 08:22 am", "Headline": "වෑන් රථ රියදුරා කාන්තාවකට මරු කැඳවයි", "News Content": "මහරගම ප්‍රදේශයේ සිදු වූ රිය අනතුරකින් කාන්තාවක ජීවිතක්ෂයට පත්ව තිබේ. මහරගම පිළිකා රෝහල ඉදිරිපිට අනතුර සිදුව ඇති බව සදහන්වේ. මාර්ගය හරහා ගමන් කරමින් සිටි පදිකයෙකු සහ පදික කාන්තාවක වෑන් රථයක ගැටීමෙන් මෙම අනතුර සිදුව තිබේ. අනතුරින් තුවාල ලැබූ දෙදෙනා කළුබෝවිල රෝහලට ඇතුළත් කෙරුණූ අතර බරපතළ තුවාල ලැබූ කාන්තාව පසුව මිය ගොස් ඇති බව පොලිසිය පවසයි. මිය ගොස් ඇත්තේ මහරගම , ගොඩිගමුව ප්‍රදේශයේ පදිංචි 69 හැවිරිදි කාන්තාවකි. සිද්ධිය සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23955", "Category": null, "Parent URL": null}