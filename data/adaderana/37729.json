{"Source": "Adaderana", "Timestamp": "September 27, 2013 10:10 am", "Headline": "ප්‍රදේශ රැසකට පැය 18ක් ජලය නෑ", "News Content": "මොරටුව, රත්මලාන, පානදුර ඇතුළු ප්‍රදේශ කිහිපයකට අද රාත්‍රී 9.00 සිට පැය 18ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. කළුගඟ ජලසම්පාදන ව්‍යාපෘතිය යටතේ සිදුකරනු ලබන අත්‍යවශ්‍ය නඩත්තු කටයුත්තක් හේතුවෙන් මෙලෙස ජලසැපයුම අත්හිටුවීමට සිදුවන බව එම මණ්ඩලය කියයි. ඒ අනුව මොරටුව මහ නගර සභා ප්‍රදේශය, රත්මලාන, සොයිසාපුර, හොරණ, රයිගම, බණ්ඩාරගම, පානදුර, නල්ලුරුව, කිරිබේරිය, හිරණ සහ කෙසෙල්වත්ත යන ප්‍රදේශවලට අද 9.00 සිට හෙට පස්වරු 3.00 දක්වා කාලය තුළ ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=37729", "Category": null, "Parent URL": null}