{"Source": "Adaderana", "Timestamp": "March 18, 2011 06:36 am", "Headline": "ජපන් ශ්‍රී ලාංකිකයින් රැගත් ගුවන් යානය ළඟාවෙයි", "News Content": "ජපානයේ සිටි ශ්‍රී ලාංකිකයින් රැගත් විශේෂ ගුවන් යානය අද(19)අලුයම 5.41ට කටුනායක ගුවන්තොටුපළට ළඟා වූ බව ගුවන්තොටුපළ බලධාරීන් සඳහන් කරයි. ටෝකියෝ හි නරිටා ගුවන්තොටුපළින් ශ්‍රී ලන්කන් ගුවන් සේවයට අයත් UL1423 දරණ මෙම විශේෂ ගුවන් යානය පිටත් වූයේ සවස 4.30 ට පමණ බව සඳහන් වේ. ජපානයේ ඇති වූ භූ කම්පන හා සුනාමි තත්ත්වයෙන් පසු එහි සිටින ශ්‍රී ලාංකිකයින්ට යළි මව්බිමට පැමිණීමට අවස්ථාව සැලසීම සඳහා මෙම ගුවන් යානය යොදවා තිබිණි.", "URL": "https://sinhala.adaderana.lk/news.php?nid=14916", "Category": null, "Parent URL": null}