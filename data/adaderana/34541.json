{"Source": "Adaderana", "Timestamp": "June 1, 2013 12:21 pm", "Headline": "බොරු සුනාම් සංඥාව ජනතාවට ගින්නක් දීලා", "News Content": "මුන්දලම - උඩප්පුවේ පිහිටි සුනාමි සංඥා කුළුණ හදිසියේම ක්‍රියාත්මක වීමත් සමගම ප්‍රදේශවාසීන් දැඩි කලබලයට පත්වූ බව අප වාර්තාකරු පවසයි. අද (01) පෙරවරු 10.21 සිට අවස්ථා දෙකකදී මෙම කුළුණ සුනාමි අනතුරු හැඟවීමේ සංඥා නිකුත් කර ඇති බව අද දෙරණ වාර්තාකරු කියයි. මෙ සම්බන්ධයෙන් සොයා බලන විට වැසි ජලය සහ මුහුදු ජලය එක්වීම නිසා කුළුනේ ඇති වු කාර්මික දෝෂයකින් එය ක්‍රියාත්මක වී ඇති බව දැන ගත්තේ යැයි පුත්තලම ආපදා කළමණාකාරණ ඒකකයේ ප්‍රධානී කර්නල් රණවීර මහතා පැවසූ බවද හෙතෙම පවසයි. කෙසේ වෙතත් මෙම කුළුණෙන් නිකුත් වී ඇත්තේ සුනාමි අනතුරු හැගවීමක් නොවන බවද කර්නල් රණවීර මහතා පවසා තිබේ. මේ සම්බන්ධයෙන් උඩප්පුව පොලීසිය සහ නාවිාක හමුදා කදවුර මගින් ප්‍රදේශවාසීන් දැනුවත් කිරීමට කටයුතු කර ඇත.", "URL": "https://sinhala.adaderana.lk/news.php?nid=34541", "Category": null, "Parent URL": null}