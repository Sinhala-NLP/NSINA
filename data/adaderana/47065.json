{"Source": "Adaderana", "Timestamp": "October 30, 2014 12:53 pm", "Headline": "ධීවර වෙස්ගත් කුඩු ජාවාරමක්  - 8ට මරණ දඬුවම්", "News Content": "ධීවරයින් ලෙස වෙස්ගෙන ඉන්දියාව සහ ශ්‍රී ලංකාව අතර මහා පරිමාණ මත්කුඩු ජාවාරමක් සිදුකළ බවට අධිකරණයෙන් වරදකරුවන් වූ පුද්ගලයින් අට දෙනෙකුට මරණීය දඬුවම් නියම කර තිබේ. අද(30) කොළඹ මහ අධිකරණ විනිසුරු ප්‍රීති පත්මන් සුරියසේන මහතා විසින් අදාළ තීන්දුව ලබා දී ඇති බව අද දෙරණ අධිකරණ වාර්තාකරු සඳහන් කළේය. මරණීය දඬුවම් නියම් වු පුද්ගලයින් අතර ඉන්දීය ජාතිකයින් 5 දෙනෙකු සහ ශ්‍රී ලංකික ජාතිකයින් තිදෙනෙකු සිටින බව වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=47065", "Category": null, "Parent URL": null}