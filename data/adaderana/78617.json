{"Source": "Adaderana", "Timestamp": "October 11, 2017 05:52 pm", "Headline": "පැබ්ලෝ ඩි ග්‍රෙයිෆ් නැගෙනහිර ආණ්ඩුකාර බෝගොල්ලාගම හමුවෙයි", "News Content": "සත්‍ය, යුක්තිය, හානි පූර්ණය සහ නැවත ඇති නොවීම පිළිබඳ එක්සත් ජාතීන්ගේ විශේෂ නියෝජිත පැබ්ලෝද ග්‍රීෆ් මහතා අද පෙරවරුවේ නැගෙනහිිර ආණ්ඩුකාර රෝහිත බෝල්ලාගම මහතා හමුවිය.නැගෙනහිර ආණ්ඩුකාර ලේකම් කාර්යාලයේ පැවැති මෙම සාකච්ඡාවේ දී යුද ගැටුම් අවසන්වීමෙන් පසු සත්‍ය, යුක්තිය, හානි පූර්ණය සහ නැවත ඇති නොවීම සම්බන්ධයෙන් නැගෙනහිර පළාත ලබා ඇති ප්‍රගතිය සම්බන්ධයෙන් අවධානය යොමු කෙරුණි.නැවත පදිංචි කිරීම්, යුද්ධයෙන් අවතැන් පවුල්වල දරුවන්ගේ සුභ සාධනය පිළිබඳව මෙහිදී විශේෂ නියෝජිත පැබ්ලො ද ග්‍රීෆ් මහතාගේ වැඩි අවධානයක් යොමු කළ අතර මධ්‍යම රජය හා පළාත් සභාව එක්ව දියත් කරනු ලබන ජනතා සුභ සාධන කටයුතු හි ප්‍රගතිය පිළිබඳවද සාකච්ඡා කෙරුණි. එසේම නැගෙනහිර පළාතේ අධ්‍යාපනය, සෞඛ්‍ය, සමාජසේව කටයුතු පිළිබඳවද විශේෂ නියෝජිතයා හ ආණඩුකාකරවරයා අතර අදහස් හුවමාරු විය.", "URL": "https://sinhala.adaderana.lk/news.php?nid=78617", "Category": null, "Parent URL": null}