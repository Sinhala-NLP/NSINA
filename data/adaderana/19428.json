{"Source": "Adaderana", "Timestamp": "October 18, 2011 01:47 pm", "Headline": "හෙරොයින් සමග සැකකරුවෙක් කොටුවෙයි", "News Content": "හෙරොයින් මත්ද්‍රව්‍ය ළඟ තබාගත් පුද්ගලයෙකු වැල්ලම්පිටිය, කොටිකාවත්ත ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව ඊයේ(17) දිනයේ දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී හෙරොයින් ග්‍රෑම් 107 ක් සොයාගෙන ඇත. මේ අතර බදුල්ල වලේකඩේ ප්‍රදේශයේ දී හෙරොයින් මත්ද්‍රව්‍ය ග්‍රෑම් 5 මිලිග්‍රෑම් 980 ක් ළඟ තබාගත් පුද්ගලයෙකු අත්අඩංගුවට ගත් බව බදුල්ල පොලිසිය පවසයි.", "URL": "https://sinhala.adaderana.lk/news.php?nid=19428", "Category": null, "Parent URL": null}