{"Source": "Adaderana", "Timestamp": "February 5, 2016 08:46 am", "Headline": "අතුරුදන්වූවන්ගේ වාර්තාවක් රටට හෙළිකළ යුතුයි", "News Content": "යුධ සමයේදී අතුරුදන්වූ පුද්ගලයින් පිළිබඳ පූර්ණ වාර්තාවක් රජය මගින් රටට හෙළි කළ යුතු බව උතුරේ ස්වේච්ඡා සංවිධාන කිහිපයක් පවසයි.ජාතික නිදහස් දිනය සැමරූ ඊයේ යාපනය සහ වව්නියාව ප්‍රදේශවල සංවිධානය කර තිබූ විරෝධතාවලට එක්වෙමින් ඔවුන් මේ බව ප්‍රකාශ කර තිබේ.යුධ අපරාධ සම්බන්ධයෙන් අන්තර්ජාතික පරික්ෂණයක් අවශ්‍ය බව පුරවැසි කමිටුවේ සභාපති එස්. සහායගම් එහිදී ප්‍රකාශ කළ බව අද දෙරණ වාර්තාකරු සඳහන් කළේය.වත්මන් ජනාධිපතිවරයා ද දෙමළ ජනාතවට නිදහසේ ජිවිත්විමට ඉඩකඩ සලසා නොමැති බවට විරෝධතාකරුවන් චෝදනා කර තිබේ.මේ අතර විදේශිය රටවල් කිහිපයක තානාපතිවරුන් කණ්ඩායමක් ඊයේ යාපනය ප්‍රදේශයේ සංචාරයක නිරත වුණි.ජාතික නිදහස් දින උළෙලට සහභාගීවිම සඳහා මෙරටට පැමිණි එම කණ්ඩායම යුද්ධයෙන් පසුව උතුරු පළාතේ සිදුව ඇති ප්‍රතිසන්ධාන සහ නැවත පදිංචි කිරිමේ කටුයුතු පිළිබඳ සොයා බැලීම සඳහා එම සංචාරයේ නිරත වී තිබේ.එම නියෝජිතයින් සහ යාපනය දිස්ත්‍රික් ලේකම් නාගලිංගම් වේදනායගම් මහතා අතර විශේෂ සාකච්ඡාවක් ද පැවැති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=56926", "Category": null, "Parent URL": null}