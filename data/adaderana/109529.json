{"Source": "Adaderana", "Timestamp": "May 8, 2019 01:48 pm", "Headline": "සැපට යන්න උස් ඇන්ද තියෙන ආසන සහිත බස් 272 මිලට ගනී", "News Content": "ශ්‍රී ලංකා ගමනාගමන මණ්ඩලය වෙත පසු පස උස් ඇන්ද සහිත ආසනවලින් යුත් බස් රථ මිල දී ගැනීමට කැබිනට් අනුමැතිය හිමිව තිබේ. මහජනතාව වෙත වඩාත් ගුණාත්මක හා සුව පහසු මෙන්ම ආරක්ෂිත ප්‍රවාහන සේවයක් සැපයීම සඳහා ශ්‍රී ලංකා ගමනාගමන මණ්ඩලය වෙත මෙහිදී අනුමැතිය ලබා දී තිබේ. ඒ අනුව උස් ඇන්ද සහිත ආසන 50ක් ඇති බස් රථ 272 ක් මිල දී ගැනීම සඳහා වන කොන්ත්‍රාත්තුව අමාත්‍ය මණ්ඩලය විසින් පත් කරන ලද ස්ථාවර පදනම යටතේ කමිටුවේ නිර්දේශය පරිදි වසර 5 කින් ගෙවිය යුතු කල්බදු පදනම යටතේ රුපියල් මිලියන 3264 ක මුදලකට පෞද්ගලික ආයතනයක් වෙත පිරිනමා ඇත. අමාත්‍ය අර්ජුන රණතුංග මහතා විසින් සිදු කළ යෝජනාවක් සඳහා මෙලෙස කැබිනට් අනුමැතිය හිමිව තිබේ. මේ අතර ශ්‍රී ලංකා ගමනා ගමන මණ්ඩලය වෙත ආසන 33 කින් යුත් සුඛෝපභෝගී බස් රථ 53 කි මිල දී ගැනීස සඳහා ද කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=109529", "Category": null, "Parent URL": null}