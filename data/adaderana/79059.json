{"Source": "Adaderana", "Timestamp": "October 24, 2017 07:56 am", "Headline": "නීතීඥ සංගමයෙන් රජයට ප්‍රශ්නාවලියක් ", "News Content": "නව ආණ්ඩුක්‍රම ව්‍යවස්ථාව පිළිබඳව පැහැදිලි කිරීමක් සිදුකරන ලෙස ඉල්ලමින් රජයට ප්‍රශ්නාවලියක් යොමුකිරීමට ශ්‍රී ලංකා නීතිඥ සංගමය තීරණය කර තිබේ. ඒ සම්බන්ධයෙන් රජයෙන් පැහැදිලි සහ නිරවද්‍ය පිළිතුරු අපේක්ෂා කරන බව ශ්‍රී ලංකා නීතීඥ සංගමයේ සභාපති නීතීඥ යු.ආර්. ද සිල්වා මහතා සඳහන් කළේය. ශ්‍රී ලංකා නිතීඥ සංගමයේ විශේෂ රැස්වීමක් කැඳවමින් ඊයේ දිනයේදී මෙම තීරණය ගත් බව නීතීඥ යු.ආර්.සිල්වා මහතා සඳහන් කළේය.", "URL": "https://sinhala.adaderana.lk/news.php?nid=79059", "Category": null, "Parent URL": null}