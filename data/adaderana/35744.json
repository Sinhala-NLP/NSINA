{"Source": "Adaderana", "Timestamp": "July 13, 2013 11:34 am", "Headline": "මලාලා ජගත් සංවිධානය අමතයි", "News Content": "තලෙයිබාන් වෙඩි ප්‍රහාරයට ලක්වූ පකිස්ථානු ජාතික 16 හැවිරිදි මලාලා යූසුසොෆ්සායි දැරිය එක්සත් ජාතීන්ගේ සංවිධානය අමතා තිබේ. ඇයගේ 16 වන උපන්දිනය දා එක්සත් ජාතීන්ගේ සංවිධානය ඇමතීම විශේෂත්වයකි. කාන්තා අයිතිය වෙනුවෙන් හඬ නැගු මලාලා පාසල් බස් රථයෙන් ගමන් කරමින් සිටිය දී තලෙයිබාන් වෙඩි ප්‍රහාරයකට ලක්වුණි. ප්‍රහාරයෙන් බරපතළ තුවාල ලැබූ ඇය මේ වන විට සම්පූර්ණ සුවය ලබා තිබේ. වෙඩි ප්‍රහාරයෙන් අනතුරුව මලාලා ජාත්‍යන්තර ඇමතූ ප්‍රථම අවස්ථාව මෙය බව සඳහන්ය.", "URL": "https://sinhala.adaderana.lk/news.php?nid=35744", "Category": null, "Parent URL": null}