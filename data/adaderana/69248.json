{"Source": "Adaderana", "Timestamp": "February 7, 2017 09:26 am", "Headline": "අතුරුගිරියේ ඝාතනයට සම්බන්ධ කතක් අත්අඩංගුවට", "News Content": "අතුරුගිරිය ප්‍රදේශයේ දී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් සැකපිට කාන්තාවක් අත්අඩංගුවට ගෙන තිබේ.ඝාතනය සිදුකිරීම සඳහා අදාළ කාන්තාව විසින් අධාර අනුබලදීමේ චෝදනා මත මිරිහාන විශේෂ අපරාධ මෙහෙයුම් ඒකකය විසින් ඇය අත්අඩංගුවට ගෙන ඇති බව වාර්තා වේ.පසුගිය ජනවාරි 17 වන දින අතුරුගිරිය ප්‍රදේශයේ රූපලාවන්‍යාගාරයක් තුළ දී පුද්ගලයෙකු වෙඩි තබා ඝාතනය කර තිබේ.අත්අඩංගුවට ගත් සැකකාරිය 41 හැවිරිදි පන්නිපිටිය ප්‍රදේශයේ පදිංචිකාරියක වන අතර ඇය අද(7) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69248", "Category": null, "Parent URL": null}