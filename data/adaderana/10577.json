{"Source": "Adaderana", "Timestamp": "September 2, 2010 08:13 am", "Headline": "සංශෝධනය පැරදවීමට හැකි හැම දෙයක්ම කරනවා", "News Content": "වත්මන් රජය පාර්ලිමේන්තුවේදී සම්මත කර ගැනීමට සැ‍රසෙන ආණ්ඩුක්‍රම ව්‍යවස්ථා සංශෝධනයට දැඩි විරෝධය පළ කරන බව වෘත්තීය සමිති මහා සම්මේලනය පවසයි. එකම පුද්ගලයෙක් දිගින් දිගටම බලයේ රැඳී සිටීම තුළ බලය අනිසි ලෙස භාවිත කිරීමට ඇති ඉඩකඩ වැඩි බව එම සම්මේලනයේ මහලේකම් සමන් රත්නප්‍රිය මහතා සඳහන් කළේය. මෙම ව්‍යවස්ථා සංශෝධනය පරාජය කිරීම සඳහා ගත හැකි සෑම ක්‍රියාමාර්ගයක්ම ගන්නා බව සමන් රත්නප්‍රිය මහතා අවධාරණය කර සිටියේය. කෙසේ වෙතත් අරගල තුළින් මෙම ආණ්ඩුක්‍රම ව්‍යවස්ථා සංශෝධන කෙටුම්පත පරාජය කිරීමට නොහැකි බව පසුගියදා පැවති මාධ්‍ය හමුවකට සහභාගි වෙමින් එක්සත් ජනතා නිදහස් සන්ධානයේ මහලේකම් සුසිල් ප්‍රේම්ජයන්ත් මහතා ප්‍රකාශ කළේය.", "URL": "https://sinhala.adaderana.lk/news.php?nid=10577", "Category": null, "Parent URL": null}