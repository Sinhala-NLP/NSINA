{"Source": "Adaderana", "Timestamp": "October 14, 2013 10:14 am", "Headline": "  මත් ද්‍රව්‍ය ජාවාරම් කළ කතක් දැලේ", "News Content": "හැටන්, බගවන්තලාව ප්‍රදේශයේ දී හෙරොයින් ජාවාරමේ නිරතව සිටි කාන්තාවක අත්අඩංගුවට ගෙන තිබේ. බගවන්තලාව පොලීසියට ලද තොරතුරක් අනුව, ත්‍රී රෝද රථයක් පරීක්ෂා කිරීමේදී මෙම කාන්තාව අත්අඩංගුවට ගෙන ඇති බව සඳහන් වේ. මෙහිදී කාන්තාව සතුව තිබී හෙරෝයින් ග්‍රෑම් 02 ක බැගින් අඩංගු පැකට් 13ක් පොලීසිය භාරයට ගෙන තිබේ. මීට අමතරව ත්‍රී රෝද රථයේ රියදුරු සහ අදාළ සැකකාරියගේ නැඟණිය බව කියන තවත් කාන්තාවක අත්අඩංගුවට ගත් බව පොලිසිය සඳහන් කරයි. සැකකරු හා සැකකාරියන් දෙදෙනා අද හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය. බගවන්තලාව පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38130", "Category": null, "Parent URL": null}