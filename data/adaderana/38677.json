{"Source": "Adaderana", "Timestamp": "November 8, 2013 07:51 am", "Headline": "රුපියල් විසි දෙකෝටියක් වංචා කළැයි පුද්ගලයින් 230ක් අත්අඩංගුවේ", "News Content": "මුදල් වංචා කිරිම්වලට සම්බන්ධ සැකකරුවන් දෙසීය තිස් දෙනෙකු කොළඹ වංචා විමර්ශන කාර්යංශය මගින් අත්අඩංගුවට ගෙන තිබේ. පැමිණිලි විමර්ශනය කිරිමෙන් පසු ඔක්තොබර් 10 වනදා සිට 31 වන දින දක්වා සති තුනක කාලයක් තුළදි අදාළ සැකකරුවන් පිරිස අත්අඩංගුවට ගත් බව පොලිසිය පැවසුවේය. වංචා විමර්ශන කාර්යංශයට ලැබුණු පැමිණිලි පන්සිය හතලිස් නවයකට අදාළව සැකකරුවන් විසින් වංචා කර ඇති මුදල රුපියල් විසි දෙකෝටි පනස් ලක්ෂයකට අධික බව වාර්තා වේ. සැකකරුවන් අතර වරෙන්තුකරුවන් 9 දෙනෙකුද වන අතර සියලු සැකකරුවන් අධිකරණයට ඉදිරිපත් කර තිබේ.", "URL": "https://sinhala.adaderana.lk/news.php?nid=38677", "Category": null, "Parent URL": null}