{"Source": "Adaderana", "Timestamp": "February 1, 2012 12:49 pm", "Headline": " රිය අනතුරින් මරුමුවට පත්වූවන්ගේ අවසන් කටයුතු සම්බන්ධයෙන් අධිකරණ නියෝගයක්", "News Content": "පයාගල ප්‍රදේශයේ දී පසුගිය 28 වනදා සිදුවූ රිය අනතුරින් මියගිය තරුණයින් දෙදෙනාගේ අවසන් කටයුතු අද සිදුකිරීමට නියමිතව තිබේ. ඒ පයාගල ශාන්ත ජෝශප් දේවස්ථාන සුසාන භූමියේ දීය. දේහ පිළිබඳ අවසන් කටයුතු සිදුකිරීම සම්බන්ධයෙන් අධිකරණ නියෝගයක් ද ලැබී ඇති බව පොලිස් මාධ්‍ය ප්‍රකාශක ‍පොලිස් අධිකාරී අජිත් රෝහණ මහතා පැවසුවේය. අවසන් කටයුතු සිදුකෙරෙන අද දිනයේ යම් උණුසුම්කාරී තත්ත්වයක් උද්ගත වුවහොත් පොලිසියේ මැදිහත් වීමෙන් එම කටයුතු සිදුකිරීමට හැකිවන පරිදි අදාළ නියෝගය නිකුත් කර ඇති බව පොලිස් මාධ්‍ය ප්‍රකාශකවරයා සඳහන් කළේය. පසුගිය 28 වැනිදා පයාගල ප්‍රදේශ‍යේ දී මෝටර් රථ රියදුරෙකු සිදුකළ අනතුරු 02 කින් මෙම තරුණයින් දෙදෙනා ජීවිතක්ෂයට පත්විය. අනතුරින් මියගොස් ඇත්තේ දකුණු පයාගල, ප්‍රදේශයේ පදිංචිව සිටි 28 හැවිරිදි සහ 31 හැවිරිදි තරුණයින් දෙදෙනෙකි.", "URL": "https://sinhala.adaderana.lk/news.php?nid=21797", "Category": null, "Parent URL": null}