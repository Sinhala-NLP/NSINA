{"Source": "Adaderana", "Timestamp": "September 9, 2019 04:41 pm", "Headline": "Faxaiගෙන් ජපානයට දැඩි බලපෑම්", "News Content": "“ෆක්සායි” සුළිකුණාටුව ජපානයේ නගර කිහිපයකට ප්‍රබල බලපෑම් එල්ල කර තිබේ. එරට කාලගුණ ඒජන්සි වාර්තා වලට අනුව පැයට කිලෝමීටර් 120ක පමණ වේගයකින් තද සුළං සහ තද වැසිවලින් අද (09) උදෑසන සිට වෙරළ බඩ නගරයක් වන චිබායි ප්‍රදේශයට බලපෑම් එල්ල වි ඇති බවයි කාලගුණ ඒජන්සි වාර්තා දක්වා ඇත. සුළිකුණාටුව ටෝකියේ දෙසට ගමන් කරමින් ඇති අතර අධිවේගි දුම්රිය ධාවනය ඇතුළු ගමනාගමන කටයුතු ඇණහිට තිබේ. ටෝකියෝ ගුවන් තොටුපළේ ගුවන් ගමන් වාර 100කට අධික සංඛ්‍යාවක් අත්හිටුවා ඇති බවද විදෙස් වාර්තා වල දැක් වේ. මිලියනයකට අධික පිරිසකට විදුලිබලය විසන්ධි වී ඇති බව ජපාන විදෙස් වාර්තාවල දැක්වේ.", "URL": "https://sinhala.adaderana.lk/news.php?nid=118676", "Category": null, "Parent URL": null}