{"Source": "Adaderana", "Timestamp": "July 9, 2019 10:18 am", "Headline": "යතුරුපැදි අනතුරකින් දෙදරු පියෙක් ජීවිතක්ෂයට", "News Content": "ඹුල්ල-මාතලේ ප්‍රධාන මාර්ගයේ නිශ්ශංක මන්සංදියේදී සිදුවූ අනතුරකින් පුද්ගලයෙකු ජිවිතක්ෂයට පත්ව ඇති අතර අදාළ අනතුර සිදුකළ රථය එම ස්ථානයෙන් පළා ගොස් ඇති බව අද දෙරණ වාර්තාකර පවසයි. ඊයේ(08) රාත්‍රී 9.30ට පමණ මෙම අනතුර සිදු ඇති බව වාර්තා වෙයි. අදාළ අනතුරින් මියගොස් ඇත්තේ දඹුල්ල නිස්සංක හංදිය ප්‍රදේශයේම පදිංචි එම්. ඩබ්ලිව්. ලලිත් කුමාර නැමිත 48 හැවිරිදි දෙදරු පියෙකි. දඹුල්ල-මාතලේ ප්‍රධාන මාර්ගයේ මාතලේ දෙසින් යතුරුපැදිකරු දඹුල්ල නගරය දෙසට ධාවනය කර තිබෙන බවත් දඹුල්ල දෙසින් මාතලේ දෙසට ධාවනය වූ වාහනයක ගැටීමෙන් මීටර් සියයක් පමණ දුරක් යතුරුපැදිකරු ඇදගෙන ගොස් ඇතැයි සිදුකරන ලද පරීක්ෂණවලදී හෙළිව යැයි දඹුල්ල පොලීසිය සඳහන් කළේය. අදාළ අනතුරින් පසුව වැටි සිටි යතුරුපැදිකරු ප්‍රදේශවාසීන් එක්ව රෝහල් ගත කර තිබේ. අනතුරට පත් කළ වාහනය හඳුනා ගැනීමට නොහැකි වී ඇති බවත් අවට ආරක්ෂිත කැමරා පද්ධති පරීක්ෂාකර එම රථය පිළිබඳව තොරතුරු අනාවරණය කර ගනිමින් යන බව දඹුල්ල පොලීසිය පවසයි. සිද්ධිය සම්බන්ධයෙන් දඹුල්ල පොලීසිය වැඩදුර විමර්ශන සිදු කරයි.", "URL": "https://sinhala.adaderana.lk/news.php?nid=113700", "Category": null, "Parent URL": null}