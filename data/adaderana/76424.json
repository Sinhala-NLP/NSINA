{"Source": "Adaderana", "Timestamp": "August 18, 2017 10:55 am", "Headline": "රිය අනතුරකින් අයෙක් මරුට", "News Content": "කුරුවිට ප්‍රදේශයේ දී සිදු වූ රිය අනතුරකින් පුද්ගලයෙකු මියගොස් තිබේ. යතුරු පැදියක් සහ ටිපර් රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ යතුරු පැදිකරු රත්නපුර රෝහලට ඇතුලත් කිරිමෙන් පසු මියගොස් තිබේ. මියගොස් ඇත්තේ කුරුවිට, තෙප්පනාව ප්‍රදේශයේ පදිංචිව සිටි 39 හැවිරිදි පුද්ගලයෙක් බව අනාවරණය වී ඇත. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර කුරුවිට පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76424", "Category": null, "Parent URL": null}