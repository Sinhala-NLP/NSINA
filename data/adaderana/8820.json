{"Source": "Adaderana", "Timestamp": "June 5, 2010 09:36 am", "Headline": "බස්නාහිරත් ටියුෂන් පන්ති තහනමට පියවර", "News Content": "බස්නාහිර පළාත තුළ ඉරිදා දිනවල පෞද්ගලික පන්ති තහනම් කිරීමට අදාළ යෝජනාවක් ගෙන එන බව බස්නාහිර පළාත් සභා මන්ත්‍රී ජගත් කුමාර මහතා පවසයි. ලබන අඟහරුවාදා අදාළ යෝජනාව පළාත් සභා රැස්වීමට ඉදිරිපත් කිරීමට අපේක්ෂා කරන බව ඔහු අවධාරණය කරයි. දැනටමත් සබරගමුව පළාත තුළ ඉරිදා පෙරවරුවේ පෞද්ගලික පන්ති පැවැත්වීම තහනම් කර ඇති බව හෙතෙම පෙන්වා දෙයි. බස්නාහිර පළාත තුළ ඉරිදා පෙරවරුවේ සහ පෝය දිනවල පෞද්ගලික පන්ති පැවැත්වීම තහනම් කළ යුතු බව පළාත් සභා මන්ත්‍රී ජගත් කුමාර මහතා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=8820", "Category": null, "Parent URL": null}