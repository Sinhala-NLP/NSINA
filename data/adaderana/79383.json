{"Source": "Adaderana", "Timestamp": "November 1, 2017 09:48 am", "Headline": "2023 රග්බි ලෝක ශූරතාව අප්‍රිකාවේදී", "News Content": "2023 වසරේ රග්බි ලෝක ශූරතා තරඟාවලිය දකුණු අප්‍රිකාවේදී පැවැත්විම සඳහා තරඟාවලි සංවිධාන කමිටුව නිර්දේශ කර තිබේ. ඒ අනුව ලෝක රග්බි කවුන්සිලය නොවැම්බර් 15 වනදා අදාළ රට තෝරා ගැනිම සඳහා ඡන්දය විමසීමට නියමිතය. තරඟාවලිය පැවැත්විම සඳහා අයර්ලන්තය සහ ප්‍රංශය ද ඉදිරිපත්ව සිටින අතර නිර්ණායක සපුරා තිබීම අනුව දකුණූ අප්‍රිකාව පෙරමුණේ පසුවන බව ලෝක රග්බි කවුන්සිලයේ සභාපති බිල් බියුමොන්ට් පවසයි. 2019 වසරේ රග්බි ලෝක ශූරතා තරඟාවලිය ජපානයේදී පැවැත්විමට නියමිතය.", "URL": "https://sinhala.adaderana.lk/news.php?nid=79383", "Category": null, "Parent URL": null}