{"Source": "Adaderana", "Timestamp": "November 12, 2010 09:32 am", "Headline": "ජනපති පදවි ප්‍රාප්තිය වෙනුවෙන් චීන ජනපති නියෝජිතයෙක් මෙරටට පැමිණෙයි", "News Content": "චීන ජනාධිපතිගේ විශේෂ නියෝජිත සන්ග් ගුවාවෙයි මහතා ශ්‍රී ලංකා ජනාධිපති මහින්ද රාජපක්ෂ මහතාගේ පදවි ප්‍රාප්ති උත්සවය වෙනුවෙන් සභාගිවීමට නියමිත බව චීන විදේශ කටයුතු අමාත්‍යාංශයේ මාධ්‍ය ප්‍රකාශක හොන්ග් ලී මහතා මාධ්‍ය හමුවකදී සඳහන් කර තිබේ. නොවැම්බර් මස 17 -20 කාලය තුළ සන්ග් ගුවාවෙයි මහතා ජනාධිපති මහින්ද රාජපක්ෂ මහතාගේ ආරාධිතයකු ලෙස ශ්‍රී ලංකාවේ සංචාරයක නිරතවන බව සඳහන්ය. මහින්ද රාජපක්ෂ මහතා සිය දෙවන ජනපති ධුර කාලය සඳහා නොවැම්බර් මස 19 වන දින දිවුරුම්දීමට නියමිතය. චීන වරාය ඉංජිනේරු ආයතනය මගින් ඉදිකරන ලද හම්බන්තොට වරාය විවෘත කිරීමේ උත්සවය සඳහාද ගුවාවෙයි මහතා සහභාගිවීමට බලාපොරොත්තු වන බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=12092", "Category": null, "Parent URL": null}