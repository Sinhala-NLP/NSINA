{"Source": "Adaderana", "Timestamp": "July 7, 2016 02:39 pm", "Headline": "  මාලඹේ ප්‍රශ්නයට රජය වහා මැදිහත් විය යුතුයි", "News Content": "මහබැංකු අධිපතිවරයාගේ අර්බුදය මෙන් මාලඹේ පෞද්ගලික වෛද්‍ය විද්‍යාලය සම්බන්ධ ගැටලුව ද තවදුරටත් දිග් නොගැසීමට බලධාරීන් පියවර ගත යුතු බව ජාතික හෙළ උරුමයේ බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා කියයි.එම පක්ෂය අද පැවැත්වූ මාධ්‍ය හමුවකට එක්වෙමින් ඒ මහතා පැවසුවේ එම වෛද්‍ය විද්‍යාලය සම්බන්ධයෙන් රජය ප්‍රතිපත්තිමය තීරණයක් ගත යුතු බවයි.සරසවි ආචාර්යවරුන්ගේ, වෛද්‍යවරුන්ගේ, විනිසුරුවන් ඇතුළු සමාජයේ ඉහළතලවල සිටින පුද්ගලයින්ගේ දරුවන් එහි ඉගෙනුම ලබන බවත්, නීති කඩ කර ක්‍රමවේදයන් උල්ලංඝණය කර ප්‍රමිතියෙන් තොර ආයතන සාදා වෛද්‍ය උපාධිදීමට ‍ගියහොත් ඉන් රටට අගතියක් වන බව ඒ මහතා පෙන්වාදුන්නේය.ඒ අනූව මීට එරෙහිව විරෝධතා දක්වන පාර්ශවවල කරුණු සැලකිල්ලට ගෙන කඩිනම් විසඳුමක් දීමට රජය පියවර ගත යුතු බවත්, ඊට විරෝධතා දක්වන සිසුන් බිලිවෙන තුරු නොසිටිය යුතු බවත්, ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=61875", "Category": null, "Parent URL": null}