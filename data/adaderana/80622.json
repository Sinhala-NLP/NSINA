{"Source": "Adaderana", "Timestamp": "November 27, 2017 01:37 pm", "Headline": "   දැරණියගල ද්විත්ව ඝාතකයා වත්තේ හැංගිලා ඉදිද්දී කොටු වුණ හැටි", "News Content": "දැරණියගල ප්‍රදේශයේ සිදු වූ ද්විත්ව මනුෂ්‍ය ඝාතනයට අදාළ ප්‍රධාන සැකකරු අත්අඩංගුවට ගෙන තිබේ. අද(27) උදැසන 05.30ට පමණ දැරණියගල, මාලිබොඩ ප්‍රදේශයේ පුද්ගලික වතු සමාගමකට අයත් වත්තක සැඟව සිටියදී සැකකරු අත්අඩංගුවට ගත් බව පොලීසිය සඳහන් කළේය. මෙලෙස අත්අඩංගුවට ගෙන ඇත්තේ 27 හැවිරිදි මාලිබොඩ ප්‍රදේශයේ පදිංචිකරුවෙකු බව සඳහන්ය. පසුගිය 25 වනදා රාත්‍රියේ දැරණියගල බාලිබොඩ ප්‍රදේශයේදී කාන්තාවක සහ පිරිමි පුද්ගලයෙකු තියුණු ආයුධවලින් පහරදී ඝාතනය කර තිබුණි. මීට අමතරව එම කාන්තාවගේ කුඩා දැරියන් දෙදෙනෙකුට තුවාල සිදු කර තිබුණි.", "URL": "https://sinhala.adaderana.lk/news.php?nid=80622", "Category": null, "Parent URL": null}