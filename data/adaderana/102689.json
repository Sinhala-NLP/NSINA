{"Source": "Adaderana", "Timestamp": "January 20, 2019 09:41 am", "Headline": "දියගල ෆයිනස් වන වගා රක්ෂිතයක ගින්නක්", "News Content": "ගිනිගත්හේන පොලිස් වසමට අයත් දියගල ෆයිනස් වන වගා රක්ෂිතයක හට ගත් ගින්නකින් අක්කර 4 පමණ රක්ෂිතයේ කොටසක් ගිනිගෙන විනාශ වි ඇති බව වන සංරක්ෂණ නිලධාරින් පැවසිය. ඊයේ (19) උදැසන 10 ට පමණ හට ගත් ගින්න රක්ෂිතය පුරා පැතිර යමින් තිබු නිසා ලක්ෂපාන යුධ හමුදා කදුවරට අනුබද්ධ නෝටන්බ්‍රිජ් යුද හමුදා අනුකණ්ඩයේ භට පිරිස් සහ හැටන් වන සංරක්ෂණ කාර්යයාලයේ නිලධාරින් එක්ව පැතිර යමින් තිබු ගින්න දැඩි පරිශ්‍රමයක් දරා පාලනය කිරිමට සමත් වි ඇත. ගිනිගත්හේන ප්‍රදේශයට ජාතික ජල සම්පාදන මණ්ඩලය මගින් පානිය ජලය ලබාදෙන ජල මුලාශ කිහිපයක්ද එම රක්ෂිතය තුල පිහිටා ඇත. කිසියම් පිරිසක් මෙම රක්ෂිතයට ගිනි තබන්නට ඇති බව වන සංරක්ෂණ නිලධාරින් සැක කරන්නේ. මධ්‍යම කදුකරයේ බටහිර බැවුම් ප්‍රදේශ වලට මේ දින වල පවතින දැඩි වියළි කාලගුණයත් සමඟම වන වගා රක්ෂිත වලට සහ ස්භාවික රක්ෂත ගණනාවකට කිසියම් පිරිසක් විසින් ගිනි තැබිම හේතුවෙන් අක්කර 100 කට වැඩි භුමි ප්‍රමාණයක් ගිනි ගෙන විනාශ වි ඇති බව පරිසරවේදින් කියා සිටියි.", "URL": "https://sinhala.adaderana.lk/news.php?nid=102689", "Category": null, "Parent URL": null}