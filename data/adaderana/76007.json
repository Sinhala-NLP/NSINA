{"Source": "Adaderana", "Timestamp": "August 6, 2017 12:04 pm", "Headline": "අනතුරින් 2ක් මරුට-2ක් රෝහලට", "News Content": "කුරුණෑගල - දඹුල්ල මාර්ගයේ බඩගමුව ප්‍රදේශයේ දී සිදුවු රිය අනතුරකින් කාන්තාවක සහ පිරිමි පුද්ගලයෙකු මියගොස් තවත් තිදෙනෙකු බරපතළ තුවාල ලබා තිබේ.කුරුණෑගල සිට දඹුල්ල දෙසට ධාවනය වූ මෝටර් රථයක් හා ප්‍රතිවිරුද්ධ දෙසින් පැමිණි ටිපර් රථයක් මුහුණට මුහුණ ගැටීමෙන් අද(06) අළුයම මෙම අනතුර සිදුව ඇති බව පොලීසිය සඳහන් කළේය.අනතුරෙන් මෝටර් රථයේ ගමන්ගත් පුද්ගලයින් පස් දෙනෙකු බරපතළ තුවාල ලබා කුරූණෑගල රෝහලට ඇතුළත් කිරීමෙන් අනතුරුව ඉන් දෙදෙනෙකු මියගොස් තිබේ.මියගොස් ඇත්තේ මෝටර් රථය ධාවනය කළ කාන්තාව සහ 96 හැවිරිදි පිරිමි පුද්ගලයෙකි.ඔවුන් පන්නල- ඉබ්බාගමුව ප්‍රදේශයේ පදිංචිකරුවන් බව වාර්තා වෙයි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76007", "Category": null, "Parent URL": null}