{"Source": "Adaderana", "Timestamp": "August 12, 2018 08:16 am", "Headline": "දුම්රිය වර්ජනයට  ජනපතිගෙන් විසඳුම් ලැබෙයිද ?", "News Content": "දුම්රිය සේවකයින් ආරම්භ කළ වර්ජනය තවදුරටත් ක්‍රියාත්මක වන නමුත් අද(12) දිනයේත් දුම්රිය කිහිපයක් ධාවනයට සැලසුම් කර තිබේ. දුම්රිය එංජින් රියදුරන්ගේ සංගමයේ ලේකම් ඉන්දික දොඩංගොඩ මහතා ප්‍රකාශ කළේ ජනාධිපතිවරයාගේ මැදිහත්වීමෙන් අද දිනය තුළ වර්ජනයට විසදුම් ලැබෙනු ඇති බවට අපේක්ෂා කරන බවය. උසස් පෙළ පැවැත්වෙන කාලය තුළ හෝ වර්ජනය අත්හිටුවීම සුදුසු බව සිසුන් සහ දෙමාපියන් ප්‍රකාශ කළේය. ‍ පාර්ලිමේන්තු මන්ත්‍රී විජේපාල හෙට්ටිආරච්චි මහතා වර්ජනය සම්බන්ධයෙන් වෘත්තීය සමිතිවලට චෝදනා එල්ල කළේය. කෙසේවුව ද පාර්ලිමේන්තු මන්ත්‍රී උදය ගම්මන්පිල මහතා සඳහන් කළේ ආණ්ඩුව කඩිනමින් මීට මැදිහත් වී විසදුම් ලබාදිය යුතු බවයි.", "URL": "https://sinhala.adaderana.lk/news.php?nid=94274", "Category": null, "Parent URL": null}