{"Source": "Adaderana", "Timestamp": "October 1, 2013 07:14 am", "Headline": "මාර්ගය ගිලාබසියි - මේ පාරෙන් හැරෙන්න", "News Content": "පූගොඩ පොලිස් බල ප්‍රදේශයට අයත් හංවැල්ල-කිරිඳිවැල මාර්ගයේ කළුපාලම අසල මාර්ගය ගිලාබැසීම හේතුවෙන් එම මාර්ගයේ වාහන ගමනාගමනය සම්පූර්ණයෙන් ඇණහිට තිබේ. කළුපාලම අසල මාර්ගය අලුත්වැඩියා කිරීමේ කටයුත්තක් හේතුවෙන් හදිසියේම මාර්ගය ගිලාබැස ඇති බව පොලීසිය පවසයි. ඒ නිසාම විකල්ප මාර්ග භාවිතා කරන ලෙස පොලීසිය රියදුරන්ගෙන් ඉල්ලා සිටියි. ඒ අනුව හංවැල්ල සිට කිරිඳිවැල බලා ධාවනය වන රථ වාහන පූගොඩ හංදියෙන් වමට හරවා මණ්ඩාවල මාර්ගය ඔස්සේ කිරිඳිවැලට ළඟාවිය හැකි අතර කිරිඳිවැල සිට ධාවනය කෙරෙන රථ වාහන පැපිලිවල හංදියෙන් දකුණට හරවා මණ්ඩාලවට මාර්ගයට පිවිසී ඒ හරයා හංවැල්ලට ප්‍රවේශ විය හැකිය.", "URL": "https://sinhala.adaderana.lk/news.php?nid=37826", "Category": null, "Parent URL": null}