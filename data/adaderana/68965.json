{"Source": "Adaderana", "Timestamp": "February 2, 2017 08:34 am", "Headline": "නව නීති පර්යේෂණ ඒකකයක්", "News Content": "නව නීති පර්යේෂණ ඒකකයක් පිහිටුවීමට අධිකරණ අමාත්‍යංශය පියවර ගෙන තිබේ.අධිකරණ අමාත‍්‍යංශය හා කොළඹ විශ්වවිද්‍යාලයේ නීති පීඨයේ මූලිකත්වයෙන් මෙම නව නීති පර්යේෂණ ඒකකය ස්ථාපිත කර ඇති අතර එය අද(02) පස්වරුවේ විවෘත කිරීමට නියමිතය.නීති සම්පාදනයෙහිලා මහජනතාවට බලපානු ලබන ගැටළු හා පීඩනයන් හඳුනාගෙන ඒවාට විසඳුම් ලබාදෙමින් යුක්තිය පසඳලීමේ කාර්යභාරය වඩාත් කාර්යක්ෂමව හා ඵලදායී ලෙස ඉටු කිරීම උදෙසා මෙම නව නීති පර්යේෂණ ඒකකය පිහිටුවා තිබේ.කොළඹ විශ්වවිද්‍යාලයේ නීති පීඨය තුළ නව නීති පර්යේෂණ ඒකකය පිහිටුවා ඇති බව අධිකරණ අමාත්‍යංශය සඳහන් කළේය.සාමාන්‍ය මහජනතාවගේ දෛනික ජීවිතයට බලපානු ලබන නීතිමය ආවරණයන් ලබාදීම සඳහා අදට ගැළපෙන ලෙස නීති අණපනත් යාවත්කාලීන කිරීම මෙම ඒකකය පිහිටුවීමේ අරමුණ වී තිබේ.", "URL": "https://sinhala.adaderana.lk/news.php?nid=68965", "Category": null, "Parent URL": null}