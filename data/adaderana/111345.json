{"Source": "Adaderana", "Timestamp": "June 5, 2019 07:24 am", "Headline": "මඩුකන්ද ගමට ආපු දරුණු අමුත්තා", "News Content": "පවතින නියඟය හේතුවෙන් ආහාර සොයා වවුනියාව මඩුකන්ද ප්‍රදේශයට පැමිණි හැළ කිඹුලෙකු ඊයේ (04) අල්ලාගත් බව වවුනියාව වනජිවි කාර්යාල නිළධාරීන් පවසයි. වවුනියාව වනජිවි කාර්යාල නිළධාරීන් පැවසූවේ ආහාර සොයාගෙන පැමිණි කිඹුලා දැක අනතුරුව ප්‍රදේශවාසීන් වනජිවි නිළධාරීන් දැනුවත් කළ බවයි. අඩි අටක් පමණ දිගින් යුතු හැළ කිඹුලෙකු එලෙස අල්ලාගත් බව වනජිවි නිළධාරීන් සදහන් කළේය. අල්ලාගත් කිඹුලා වවුනියාව ජලපෝෂක ප්‍රදේශයක් වෙත මුදා හැරීමට කටයුතු කළ බව අද දෙරණ වාර්තාකරු සඳහන් කළේය. වවුනියාව ඇතුළු ප්‍රදේශ වෙත මේ වනවිට නියඟය ආරම්භ වි ඇති බැවින් වැවිවල ජල මට්ටම ශිඝ්‍රයෙන් පහත බැස පවති.", "URL": "https://sinhala.adaderana.lk/news.php?nid=111345", "Category": null, "Parent URL": null}