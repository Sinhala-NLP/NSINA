{"Source": "Adaderana", "Timestamp": "August 24, 2018 12:12 pm", "Headline": "ආසියානු ක්‍රීඩා උළෙලේ මලල ක්‍රීඩා ඉසව් හෙට ආරම්භ වෙයි", "News Content": "ආසියානු ක්‍රීඩා උළෙලේ ශ්‍රී ලංකාව පදක්කම් බලාපොරොත්තු තබා ඇති මලල ක්‍රීඩා ඉසව් හෙටින් ආරම්භ වේ. හෙට (25) දිනයේ ශ්‍රී ලංකාව වෙනුවෙන් පිරිමි මීටර් 400, දුර පැනීම සහ කාන්තා මිටර් දස දහස යන ඉසව්වලට ශ්‍රී ලාංකික ක්‍රීඩක ක්‍රීඩිකාවන් සහභාගී වීමට නියමිතය. මේ අතර ඊයේ (23) පැවති පිරිමි වොලිබෝල් ඉසව්වේ මූලික වටයේ තරඟයකට සහභාගි වූ ශ්‍රී ලංකා කණ්ඩායම වට තුනට බින්දුවක් ලෙස වියට්නාම කණ්ඩායම පරාජය කිරීමට සමත්විය. පිරිමි යුගල බැඩ්මින්ටන් ඉසව්වේ මූලික වටයේ තරඟයකදී මැකාවෝ ක්‍රීඩකයින් පරාජයට පත් කළ ශ්‍රී ලංකාවේ සචින් ඩයස් සහ බුවනෙක ගුණතිලක එම තරඟය වට දෙකට බින්දුවක් ලෙස ජය ගත්තේය.", "URL": "https://sinhala.adaderana.lk/news.php?nid=94939", "Category": null, "Parent URL": null}