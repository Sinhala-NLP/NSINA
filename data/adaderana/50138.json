{"Source": "Adaderana", "Timestamp": "March 22, 2015 02:59 pm", "Headline": "ජනපතිගේ නියමයෙන් පොලීසියේ ස්ථානමාරු අත්හිටුවයි ", "News Content": "වහාම ක්‍රියාත්මක වන පරිදි සියළුම පොලිස් නිලධාරින්ගේ ස්ථානමාරුවිම් අත්හිටුවිමට ජනාධිපති මෛත්‍රීපාල සිරිසේන මහතා නියෝග කර තිබේ.අද සිට ක්‍රියාත්මක වන පරිදි ජනාධිපතිවරයා මෙම නියෝගය ලබාදි ඇති බව ජනාධිපති මාධ්‍ය අංශය සඳහන් කළේය.එමෙන්ම පොලිස් දෙපාර්තමේන්තුවේ සියළුම නිලධාරින්ගේ ස්ථානමාරුවිම් සිදුකිරිමට ජනාධිපති මෛත්‍රීපාල සිරිසේන මහතා විසින් ත්‍රිපුද්ගල කමිටුවක් පත් කර තිබේ.ජනාධිපති ලේකම්වරයා නීතිය හා සාමය පිළිබඳ අමාත්‍යංශයේ ලේකම්වරයා සහ පොලිස්පතිවරයාගෙන් එම කමිටුව සමන්විත වන බව ජනාධිපති මාධ්‍ය අංශය සඳහන් කර සිටියේය. මින් ඉදිරියට සිදුකරන සියළුම පොලිස් නිලධාරින්ගේ ස්ථාන මාරුවිම් අදාළ කමිටු නිර්දේශ මත පමණක් සිදුකරන ලෙසද ජනාධිපති මෛත්‍රීපාල සිරිසේන මහතා උපදෙස් ලබාදි තිබේ.", "URL": "https://sinhala.adaderana.lk/news.php?nid=50138", "Category": null, "Parent URL": null}