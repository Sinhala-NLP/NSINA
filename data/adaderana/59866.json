{"Source": "Adaderana", "Timestamp": "May 6, 2016 01:31 pm", "Headline": " ජනපති ප්‍රජා සත්කාර සේවය හෙට ඇරඹෙයි", "News Content": "ජනපති ප්‍රජා සත්කාර සේවය හෙට(06) බලංගොඩ, වේලිඔය, කොටවෙහෙරමන්කඩ මහ විද්‍යාලයේදී පැවැත්වෙයි.ජනාධිපති මාධ්‍ය අංශය සඳහන් කළේ එම වැඩසටහන හෙට පෙරවරු 08.00ට ආරම්භ කිරීමට සියලු කටයුතු සූදානම් කර ඇති බවයි.ජනාධිපති මෙත්‍රීපාල සිරිසේන මහතාගේ සංකල්පයකට අනුව ග්‍රාමිය ප්‍රදේශවල පවතින ප්‍රමුඛ සෞඛ්‍ය හා සමාජීය ගැටළු හදුනාගෙන එවාට අවශ්‍ය කාලීන විසදුම් ලබාදීම මෙම වැඩසටහනේ අරමුණ වී තිබේ.වැඩසටහන යටතේ ඇස් පරීක්ෂා කර ඇස් කණ්නාඩි ලබාදීම සහ ශෛල්‍ය කර්ම සඳහා යොමු කිරීම, බෝ නොවන රෝග හදුනා ගැනීම සහ ප්‍රතිකාර කිරීම, ගැබ්ගෙල පිළිකා, මුඛ පිළිකා සහ පියයුරු පිළිකා සඳහා පරීක්ෂණ සිදු කිරීම ඇතුලු සේවා රැසක් ලබා දෙන බව ජනාධිපති මාධ්‍ය අංශය සඳහන් කළේය.ඊට අමතරව උපදේශන සේවා ලබාදීම සහ ප්‍රදේශයේ ආර්ථික සහ සමාජිය ගැටළු සඳහා අදාළ රාජ්‍ය ආයතන සම්බන්ධීකරනය කර සුදුසු විසදුම් ලබාදීම ද සිදු කරන බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=59866", "Category": null, "Parent URL": null}