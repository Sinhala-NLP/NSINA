{"Source": "Adaderana", "Timestamp": "May 1, 2019 08:04 pm", "Headline": "සමන්තුරේ සිදු කළ සෝදිසි මෙහෙයුමකින් පුපුරණ ද්‍රව්‍ය තොග සහ ආයුධ හමුවෙයි", "News Content": "ශ්‍රි ලංකා යුද හමුදාව විසින් අද(01) සමන්තුරේ, මල්ලාර් ප්‍රදේශයේ කරන ලද මෙහෙයුමකදි පුපුරන ද්‍රව්‍ය සහ ආයුධ සොයා ගෙන ඇති බව අද දෙරණ වාර්තාකරු පවසයි. සමන්තුරේ මල්ලාර් ප්‍රදේශයේ පාළු ඉඩමක් පරීක්ෂා ආරක්ෂක අංශ විසින් කිරීමේදී ප්ලාස්ටික් බාල්දියක් තුල සගවා තිබු පිස්තෝල උණ්ඩ 20, තුවක්කු පතොරම් 08 ක් හමුදා අඳුමක් සහ බෙල්ට් එකක් සොයා ගෙන ඇති බව වාර්තා වෙයි. පසුව ආරක්ෂක අංශ විසින් යාබද නිවස පරීක්ෂා කිරීමේදී ජෙලනයිට් කුරු 200, ඩෙටනේටර් 200ක් සහ වයර් කොඩ් 46 එකක් ඇමෝනියා කිලෝ 100 සොයා ගෙන ඇති බව අප වාර්තාකරු සඳහන් කළේය. පසුව පොලිස් නිළ සුනඛයින් යොදා එම ප්‍රදේශයේ සිදු කළ සෝදිසි මෙහයුම්ක් ආරම්භ කළේය. මෙම මෙහෙයුමේදි දිගාමඩුල්ල දිස්ත්‍රික් පාර්ලිමේන්තු මන්ත්‍රිරයෙකුගේ රියදුරුගේ නිවසට මෙම නිල සුනඛයා ගොස් ඇති අතර එහි තිබී පිස්තෝලක් සොයා ගෙන තිබේ. මෙම ආයුධ සහ පුපුරණ ද්‍රව්‍ය තොගය සඟවා තිබූ ඉඩමේ හිමිකරුද අදාළ මන්ත්‍රීවරයා බව ආරක්ෂක අංශ පවසයි. ආරක්ෂක අංශ විසින් සමන්තුරේ නිවාස විශාල ප්‍රමාණයක් සෝදිසියට ලක් කරනු ලැබිය. ඉන් අනතුරැව තුවක්කු දෙකක් සහ පතොරම් පහක් ද, අංක තහඩු නැති යතුරුපැදියක්ද ආරක්ෂක අංශ විසින් සොයා ගත් බව අප වාර්තාකරු පැවසීය.", "URL": "https://sinhala.adaderana.lk/news.php?nid=109050", "Category": null, "Parent URL": null}