{"Source": "Adaderana", "Timestamp": "June 1, 2019 09:28 pm", "Headline": "කලපුවකින් සොයා ගත් තහනම් දැල්", "News Content": "උල්ලක්කාලෙයි කලපු ප්‍රදේශයේදී නීති විරෝධී ලෙස මසුන් ඇල්ලීමට යොදා ගන්නා තහනම් ධීවර දැල් කිහිපයක් සොයා ගැනීමට නාවික හමුදාව සමත්ව ඇත. නැගෙනහිර නාවික විධානයට අනුයුක්ත නාවිකයන් පිරිසක් විසින් අද (ජූනි 01) උදෑසන උල්ලක්කාලෙයි කළපු ප්‍රදේශයේ සිදු කළ මුර සංචාරයක් අතරතුර මෙම දැල් තොගය සොයාගෙන තිබේ. අඩි 80 දිගැති තහනම් දැල් 25 ක් මේ අතර තිබී ඇත. අදාල ධීවර දැල් ඉදිරි කටයුතු සඳහා ත්‍රිකුණාමලය, සහකාර ධීවර අධක්‍ෂක කාර්යාලය වෙත බාර දීමට කටයුතු කර ඇත.", "URL": "https://sinhala.adaderana.lk/news.php?nid=111158", "Category": null, "Parent URL": null}