{"Source": "Adaderana", "Timestamp": "March 29, 2018 07:08 am", "Headline": "සා.පෙළ නැවත සමීක්ෂණයට අයඳුම් පත් අප්‍රේල් 7 ට පෙර ඉදිරිපත් කරන්න", "News Content": "නැවත සමීක්ෂණය සඳහා අයදුම් කිරීමට අපේක්ෂා කරන පාසල් අයදුම්කරුවන් අප්‍රේල් මස 07 වන දිනට පෙර සහ පෞද්ගලික අයදුම්කරුවන් අප්‍රේල් මස 12 වන දිනට පෙර නැවත සමීක්ෂණ අයදුම්පත්‍ර, විභාග දෙපාර්තමේන්තුව වෙත ඉදිරිපත් කළ යුතු වේ. පාසල් අයදුම්කරුවන් සඳහා වන නැවත සමීක්ෂණ අයදුම්පත්‍ර, ප්‍රතිඵල ලේඛන සමඟ විදුහල්පතිවරුන් වෙත යොමු කිරීමට නියමිතය. පෞද්ගලික අයදුම්කරුවන් මෙම මස 30 වන දින ජාතික පුවත්පත් වල පළ කරනු ලබන දැන්වීම අනුව නැවත සමීක්ෂණ අයදුම් පත්‍ර සම්පූර්ණ කර එවිය යුතු බව විභාග කොමසාරිස් ජනරාල් සනත් පූජිත මහතා සඳහන් කළේය.", "URL": "https://sinhala.adaderana.lk/news.php?nid=86548", "Category": null, "Parent URL": null}