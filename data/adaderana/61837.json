{"Source": "Adaderana", "Timestamp": "July 6, 2016 01:20 pm", "Headline": " ජපුර සිසුන් විරෝධතාවක", "News Content": "ශ්‍රී ජයවර්ධනපුර විශ්වවිද්‍යාලයේ සිසුන් උද්ඝෝෂණයක් ආරම්භ කර තිබේ.ජයවර්ධනපුර විශ්වවිද්‍යාලය ඉදිරිපිට මාර්ගය අවහිර කරමින් ඔවුන් විරෝධතාවයේ නිරත වන බව සඳහන්ය.එමෙන්ම කැලණිය විශ්වවිද්‍යාලයේ මහා ශිෂ්‍ය සංගමයේ සභාපතිවරයා ඇතුළු සිසුන් සිව්දෙනෙකු ඊයේ(05) පස්වරුවේ අත්අඩංගුවට ගෙන රක්ෂිත බන්ධනාගාර ගත කර ඇති බව වාර්තා වෙයි.කැලණිය විශ්වවිද්‍යාලය තුළ ශිෂ්‍ය රැස්වීමක් පැවැත්වීම පිළිබඳව විශ්ව විද්‍යාලයීය පාලනාධිකාරිය විසින් පොලීසියට සිදුකරන ලද පැමිණිල්ලක් අනුව ඔවුන් මෙලෙස අත්අඩංගුවට ගෙන ඇති බව ශිෂ්‍ය සංගම් නියෝජිතයින් පවසයි.ඊට විරෝධය පළ කරමින් ජයවර්ධනපුර විශ්වවිද්‍යාලයේ මහා ශිෂ්‍ය සංගමය විසින් අද දිනයේ මෙම විරෝධතාව සංවිධාන කර තිබේ.", "URL": "https://sinhala.adaderana.lk/news.php?nid=61837", "Category": null, "Parent URL": null}