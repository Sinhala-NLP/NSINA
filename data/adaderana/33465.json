{"Source": "Adaderana", "Timestamp": "April 22, 2013 09:53 am", "Headline": "සිරියාවේ ගැටුම්වලින් 80 ක් මරුට", "News Content": "සිරියාවේ ඩැමස්කස් නගරය ආසන්නයේ සිදුවූ ගැටුම්වලින් පුද්ගලයින් 80 ක් පමණ මියගොස් තිබේ. මියගිය අය අතර කාන්තාවන් සහ ළමුන් ද සිටින බව විදෙස් මාධ්‍ය වාර්තා කළේය. සිරියානු රජයේ හමුදා විසින් පසුගිය දින කිහිපය තුළ ප්‍රහාර එල්ල කරමින් නගර අත්පත්කර ගැනීමේ කටයුතු සිදු කරමින් පවතියි. මෙම ප්‍රහාරවලදී අදාළ පුද්ගලයින් මියගොස් ඇති බව විදෙස් මාධ්‍ය වාර්තා කළේය. පසුගිය දින 5 ක් පුරා පැවති ගැටුම්වලින් අනතුරුව සිරියානු ආරක්ෂක අංශ විසින් ඩමස්කස් අගනුවර ආසන්නයේ ඇති අල්ෆාඩි නගරය අත්පත් කර ගැනීමට සමත්ව තිබේ. මෙම ගැටුම්වලින් ත්‍රස්තවාදීන්ට දරුණු හානියක් සිදුව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=33465", "Category": null, "Parent URL": null}