{"Source": "Adaderana", "Timestamp": "January 21, 2019 08:20 am", "Headline": "හෙරොයින් සමඟ කාන්තාවක් ඇතුළු 4ක් අත්අඩංගුවට", "News Content": "දිවයිනේ ප්‍රදේශ දෙකකදී හෙරොයින් සමඟ කාන්තාවක් ඇතුළු පුද්ගලයින් සිව් දෙනෙකු අත්අඩංගුවට ගෙන තිබේ. බොරැල්ල සහ තලවතුගොඩ යන ප්‍රදේශවලදී පොලීසිය සිදු කළ වැටලීම් වලදී මොවුන් අත්අඩංගුවට ගෙන ඇති බව සඳහන්. බොරැල්ල දුම්රිය හරස් මාර්ගය අසලදී ,කොළඹ අපරාධ කොට්ඨාසයට ලද තොරතුරක් මත සිදුකළ වැටලීමක දී හෙරොයින් ග්‍රෑම් 05යි මිලිග්‍රෑම් 773ක් ලඟ තබාගෙන සිටි කාන්තාවක් අත්අඩංගුවට ගෙන ඇත. සැකකාරිය 38 හැවිරිදි බොරැල්ල ප්‍රදේශයේ පදිංචිකාරියක බව පොලීසිය සඳහන් කළේය. මේ අතර මිරිහාන විශේෂ අපරාධ මෙහෙයුම් ඒකකයේ නිළධාරින් සිදු කළ සෝදිසි මෙහෙයුමකදී හෙරොයින් කිලෝ 01යි ග්‍රෑම් 518ක් සමඟ පුද්ගලයන් තිදෙනෙකු අත්අඩංගුවට ගෙන තිබේ. අත්අඩංගුවට ගත් පුද්ගලයින් වයස අවුරුදු 23 ත් 40ත් වයස් කාණ්ඩවල පසුවන පන්නිපිටිය, කහවත්ත සහ තලවතුගොඩ යන ප්‍රදේශවල පදිංචි කරුවන් බව සඳහන්. මෙම සැකකරුවන් අද (21) කඩුවෙල මහේස්ත්‍රාත් අධිකරණය වෙත ඉදිරිපත්කිරිමට නියමිතයි.", "URL": "https://sinhala.adaderana.lk/news.php?nid=102741", "Category": null, "Parent URL": null}