{"Source": "Adaderana", "Timestamp": "October 15, 2012 03:18 pm", "Headline": "ජනපති කුවේට් යයි", "News Content": "ආසියානු සහයෝගිතා සංසදයේ රාජ්‍ය නායක සමුළුවට සහභාගීවීම සඳහා ජනාධිපති මහින්ද රාජපක්ෂ මහතා දිවයිනෙන් පිටත්ව ගොස් තිබේ. අද (15) පස්වරුවේ ජනාධිපතිවරයා ඇතුළු නියෝජිත පිරිස දිවයිනෙන් පිටත්ව ගිය බව ජනාධිපති මාධ්‍ය අංශය සඳහන් කළේය. අද ආරම්භ වන රාජ්‍ය නායක සැසිය අනිද්දා දක්වා පැවැත්වෙයි. ජනාධිපතිවරයා මෙම සංචාරයේ දී සෞදි අරාබියානු රජු සහ කුවේට් එමීර්වරයා ඇතුළු මැදපෙරදිග රටවල රාජ්‍ය නායකයින් කිහිපදෙනෙකු සමග ද සාකච්ජා කිරීමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=28307", "Category": null, "Parent URL": null}