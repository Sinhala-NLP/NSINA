{"Source": "Adaderana", "Timestamp": "October 30, 2018 12:06 pm", "Headline": "UNP විරෝධතාවයට අධිකරණයෙන් නියෝගයක්", "News Content": "එක්සත් ජාතික පක්ෂය විසින් අද (30) දින පැවැත්වීමට යෝජිත උද්ඝෝෂණය මහජන පීඩාවක් ඇති නොවන ආකාරයෙන් පැවැත්වීමට පියවර ගන්නා මෙන් කොළඹ මහේස්ත්‍රාත් අධිකරණය නියෝගයක් නිකුත් කළේය. කුරුදුවත්ත පොලිසිය විසින් කළ ඉල්ලීමක් සලකා බැලීමෙන් අනතුරුව කොළඹ අතිරේක මහේස්ත්‍රාත් ප්‍රියන්ත ලියනගේ මහතා විසින් මෙම නියෝගය නිකුත් කරනු කර ඇත. පොලිසිය අධිකරණයට දන්වා සිටියේ එක්සත් ජාතික පක්ෂය විසින් පැවැත්වීමට යෝජිත උද්ඝෝෂණ ව්‍යාපාරය තුළින් මහජන සාමය කඩ වීමේ සිද්ධීන් ඇති විය හැකි බවට බුද්ධි තොරතුරු ලැබී ඇති බවයි. එමනිසා මහජන සාමය කඩවන සිද්ධීන්වල යෙදීමෙන් වළකින ලෙසත් අයුතු ලෙස රජයේ ආයතන වලට ඇතුල් වීම සහ දේපළවලට අලාභහානි කිරීම වැළැක්වීමේ නියෝගයක් නිකුත් කරන මෙන් ඉල්ලා පොලිසිය මෙම ඉල්ලීම ඉදිරිපත් කර තිබේ. එම ඉල්ලීම සලකා බැලූ අතිරේක මහේස්ත්‍රාත්වරයා විසින් මෙම නියෝගය නිකුත් කරනු තිබේ.", "URL": "https://sinhala.adaderana.lk/news.php?nid=98441", "Category": null, "Parent URL": null}