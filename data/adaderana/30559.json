{"Source": "Adaderana", "Timestamp": "January 7, 2013 12:19 pm", "Headline": "නීති විද්‍යාලය අසළ උණුසුම්වෙයි", "News Content": "නීති විද්‍යාල ප‍්‍රවේශ විභාගයේ ප්‍රතිඵල සම්බන්ධයෙන් සංදේශයක් භාරදීමට පැමිණි පිරිසක් හා පොලීසිය අතර කොළඹ නීති විද්‍යාලය ඉදිරිපිට මේවන විට උණුසුම් තත්ත්වයක් හටගෙන තිබේ. නීති විද්‍යාල ප්‍රවේශ විභාගයට පෙනී සිට සමත්වන සිංහල මාධ්‍ය සිසුන් ගණන අඩුවීම හා දෙමළ මාධ්‍ය ප‍්‍රශ්න පත‍්‍ර වංචාවක් සිදුව ඇති බවට චෝදනා කරමින් සිසුන් පිරිසක් විසින් කොළඹ කොටුව දුම්රියපොළ ඉදිරිපිට සිට නීති විද්‍යාලය දක්වා පා ගමනක් අද (07) පෙරවරුවේ ආරම්භ කරන ලදී. එසේ පා ගමනින් පැමිණි පිරිස නීති විද්‍යාලය ඉදිරිපිට බිම හිඳගෙන බලධාරීන් සමග සාකච්ඡාවක් ලබාදෙන ලෙස ඉල්ලමින් සාමකාමි විරෝධතාවක නිරත විය. අනතුරුව නීති විද්‍යාල විදුහල්පතිවරයා වෙත සංදේශයක් භාරදීමට පියවර ගත් අවස්ථාවේදී ඔවුන් හා පොලීසිය අතර ‍උණුසුම්කාරී තත්ත්වයක් හටගෙන තිබේ.", "URL": "https://sinhala.adaderana.lk/news.php?nid=30559", "Category": null, "Parent URL": null}