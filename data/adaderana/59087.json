{"Source": "Adaderana", "Timestamp": "April 11, 2016 10:50 am", "Headline": "නයිට්රයිඩර්ස් කණ්ඩායමට කඩුලු 09ක ජයක්", "News Content": "ඉන්දීය ප්‍රිමියර් ලිග් තරගාවලියේ ඊයේ(10) පැවැති දෙවන තරගයෙන් දිල්ලි ඩෙයාර්ඩිවිලිස් කණ්ඩායම පරාජයට පත් කරමින් කඩුලු 09ක ජයක් හිමි කර ගැනීමට කොල්කටා නයිට්රයිඩර්ස් කණ්ඩායම සමත් වුණි.තරගයේ කාසියේ වාසිය දිනූ කොල්කටා කණ්ඩායම ප්‍රථමයෙන් පන්දුවට පහරදීමේ අවස්ථාව දිල්ලි කණ්ඩායමට ලබා දුණි.ඒ අනුව ඔවුන් නියමිත පන්දුවාර 17 යි පන්දු 04ක් අවසානයේ ලකුණු 98ක් ලබා ගත් අතර කුවින්ටන් ඩී කොක් එම කණ්ඩායමේ වැඩිම ලකුණු ලාභියා බවට පත් වෙමින් ලකුණූ 17ක් ලබා ගත්තේය.ජයග්‍රාහි ඉලක්කය හඹාගිය කොල්කටා කණ්ඩායම පන්දුවාර 14යි එක් පන්දුවක් අවසානයේ ලකුණු 99ක් ලබා ගනිමින් ජයග්‍රාහණය වාර්තා කළේය.එම කණ්ඩායම වෙනුවෙන් රොබින් උත්තපා ලකුණු 35ක් ලබා ගත් අතර ගවුතම් ගාම්බිර් නොදැවී ලකුණු 38 ක් ලබා ගත්තේය.", "URL": "https://sinhala.adaderana.lk/news.php?nid=59087", "Category": null, "Parent URL": null}