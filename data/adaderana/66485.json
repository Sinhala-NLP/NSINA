{"Source": "Adaderana", "Timestamp": "November 28, 2016 11:29 am", "Headline": " මහියංගණය අවට අලි තර්ජනලු", "News Content": "මහියංගණය අවට ප්‍රදේශ රැසකට මේ දිනවල වන අලි තර්ජන එල්ල වී තිබේ.මහියංගණය නගරය, සොරබොර, ගුරුමඩ, තිස්සපුර, ගැමුණුපුර, දඹාන හා ගල්කඩ යනාදි ගම්මාන රැසකට එලෙස වන අලි තර්ජන එල්ල වන බව වාර්තා වෙයි.ඒ හේතුවෙන් දේපල, නිවාස, කෘෂි බෝග රැසක් විනාශයට පත්වෙමින් සාමාන්‍ය ජන ජිවිතයට බාධා එල්ල වී ඇති බවට ගම්වාසීන් චෝදනා කරයි.සොරබොර, ගුරුමඩ ගම්මානයේ විදුලිවැට මේ වන තෙක් ඉදිනොකිරීම හේතුවෙන් වනඅලි ගම්වැදීම නිරන්තරයෙන් සිදු වන බව වාර්තා වෙයි.එම විදුලිවැටේ දෝෂ කඩිනමින් සකස් කර වන අලි ගැටළුවට කඩිනමින් මැදිහත් වී විසඳුම් ලබා දෙන ලෙස ප්‍රදේශවාසීන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=66485", "Category": null, "Parent URL": null}