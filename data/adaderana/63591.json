{"Source": "Adaderana", "Timestamp": "August 30, 2016 07:18 am", "Headline": "රාජගිරිය හංදිය මගහරින්නැයි ඉල්ලීමක්", "News Content": "රාජගිරිය ගුවන් පාලම ඉදිකිරීමේ කටයුතු හේතුවෙන් මාර්ග තදබදයක් ඇති විය හැකි බව මාර්ග සංවර්ධන අධිකාරිය පවසයි. එහි සභාපති නිහාල් සූරියආරච්චි මහතා කියා සිටියේ අද දිනයේ සිට බත්තරමුල්ල සිට කොළඹ දෙසට වන මාර්ගයේ එක් මංතීරුවක් වසා තැබෙන බවයි. එම නිසා කාර්යය බහුල වේලාවන්හි රාජගිරිය මංසන්ධිය මගහැර විකල්ප මාර්ග භාවිත කරන ලෙස මාර්ග සංවර්ධන අධිකාරිය ජනතාවගෙන් ඉල්ලීමක් කරයි. මෙම ගුවන් පාලමේ ඉදිකිරීම් කටයුතු 2017 වසරේ දෙසැම්බර් මාසයේ දී අවසන් කිරීමට නියමිත බව නිහාල් සූරියආරච්චි මහතා සදහන් කළේය.", "URL": "https://sinhala.adaderana.lk/news.php?nid=63591", "Category": null, "Parent URL": null}