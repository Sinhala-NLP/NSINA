{"Source": "Adaderana", "Timestamp": "June 23, 2011 03:21 pm", "Headline": "බිලියන 20 ක පරිපූරක ඇස්තමේන්තුවක් පාර්ලිමේන්තුවට ", "News Content": "ආරක්ෂක මූලස්ථානයක් ඉදිකිරීම සඳහා වන රුපියල් බිලියන 20 ක පරිපූරක ඇස්තමේන්තුවක් අද(23) පාර්ලිමේන්තුව වෙත ඉදිරිපත් කර තිබේ. අග්‍රාමාත්‍ය දි. මු. ජයරත්න මහතා විසින් මෙම ඇස්තමේන්තුව පාර්ලිමේන්තුව වෙත ඉදිරිපත් කර ඇති බව අද දෙරණ වාර්තාකරු සඳහන් කළේය. මේ වනවිට ස්ථාන 03 ක පිහිටා ඇති යුද, නාවික සහ ගුවන් හමුදා මූලස්ථාන එක් ස්ථානයකට ගෙනඒම සඳහා බත්තරමුල්ල, අකුරෙගොඩ ප්‍රදේශයේ ආරක්ෂක මූලස්ථානයක් ඉදිකිරීම වෙනුවෙන් මෙම ඇස්තමේන්තුව ඉදිරිපත් කර ඇති බව සඳහන්ය.", "URL": "https://sinhala.adaderana.lk/news.php?nid=16959", "Category": null, "Parent URL": null}