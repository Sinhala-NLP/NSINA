{"Source": "Adaderana", "Timestamp": "December 12, 2017 12:59 pm", "Headline": "නිරීක්ෂණ සංවිධාන-ඡන්ද කොමිසමේ සභාපති අතර සාකච්ඡාවක්", "News Content": "මැතිවරණ නිරීක්ෂණ සංවිධාන සහ මැතිවරණ කොමිසමේ සභාපතිවරයා අතර සාකච්ඡාවක් අද(12) පස්වරුවේ පැවැත්වීමට නියමිතව තිබේ. ඉදිරි පළාත් පාලන ආයතන ඡන්ද විමසීමේ නිරීක්ෂණ කටයුතු සම්බන්ධයෙන් සාකච්ඡා කිරීම සඳහා මෙම සාකච්ඡාව පැවැත්වෙන බව සඳහන්ය. මේ අතර නාම යෝජනා බාර දීම ආරම්භ වීමත් සමඟ මැතිවරණ නීති උල්ලංඝණය කිරීම් සම්බන්ධයෙන් පැමිණිලි රැසක් මේ වන විටත් ලැබී ඇති බව මැතිවරණ නිරීක්ෂණයේ නිරත පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=81394", "Category": null, "Parent URL": null}