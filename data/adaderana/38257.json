{"Source": "Adaderana", "Timestamp": "October 20, 2013 03:11 pm", "Headline": "තහනම් දැල් දමා මාළු මැරූ 24ක් දැලේ", "News Content": "තහනම් දැල් ආම්පන්න යොදා ගනිමින් ධීවර කටයුතුවල නිරත වු ධීවරයින් 24 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේ අද උදෑසන ත්‍රීකුණාමලය මුහුදේ දී මෙම පිරිස අත්අඩංගුවට ගත් බවය. අත්අඩංගුවට ගත් ධීවරයින් සතුව තිබූ ධීවර යාත්‍රා 4ක් ද නාවික හමුදාව භාරයට ගෙන ඇත. ඔවුන් පිරිස වැඩිදුර පරීක්ෂණ කටයුතු සඳහා ධීවර දෙපාර්තමේන්තු නිලධාරීන්ට භාරදුන් බව කමාන්ඩර් කෝසල වර්ණකුලසූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=38257", "Category": null, "Parent URL": null}