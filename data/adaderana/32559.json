{"Source": "Adaderana", "Timestamp": "March 19, 2013 02:45 pm", "Headline": "හුදෙකලා සිද්ධීන් නිසා බැඳිම් පළුදුවීමක් නෑ", "News Content": "තමිල්නාඩුවේ සිදුවු හුදෙකලා සිද්ධීන් නිසා ශ්‍රී ලංකාවේත් ඉන්දියාවෙත් ජනතාව අතර ඇති බැඳිම පළුදුවීමක් පෙන්නුම් නොකරන බව නිවේදනයක් නිකුත් කරමින් ශ්‍රී ලංකාවේ ඉන්දීය මහා කොමසාරිස් කාර්යාලය පවසයි. පසුගිය දිනවල සිදුවූ එම සිද්ධීන් ගැන අවධානය යොමුව ඇති බවත් ප්‍රහාරවලට සම්බන්ධ පුද්ගලයින් සම්බන්ධයෙන් තමිල්නාඩු බලධාරීන් පරීක්ෂණ ආරම්භ කර ඇති බවත් එකී නිවේදනයේ දැක්වෙයි. එසේම මෙවැනි සිදුවීම් තවදුරටත් සිදුනොවන පරිදි ශ්‍රී ලාංකිකයින්ගේ ආරක්ෂාව තර කිරීමට පියවර ගෙන ඇතැයි ද එහි සඳහන්ය. අධ්‍යයන කටයුතු හා දඹදිව චාරිකාවේ නිරත වූ ස්වාමින් වහන්සේ දෙනමකට ඊයේ සහ පසුගිය දිනක හිරිහැරවලට හා පහරදීම්වලට ලක්වීමට සිදුවිය. මීට විරෝධය පළ කර සිංහල රාවය සංවිධානය අද(19) පෙරවරුවේ ඉන්දීය මහා කොමසාරිස් කාර්යාලය ඉදිරිපිටදී විරෝධතාවයකද නිරත වූ විය. ඒ අනූව ඉන්දීය මහා කොමසාරිස් කාර්යාලය මෙකී නිවේදනයද නිකුත් කර තිබේ.", "URL": "https://sinhala.adaderana.lk/news.php?nid=32559", "Category": null, "Parent URL": null}