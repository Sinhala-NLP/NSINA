{"Source": "Adaderana", "Timestamp": "December 21, 2016 08:51 am", "Headline": "මේ වසරේ මේ දක්වා දුම්රිය අනතුරුවලින් මරණ 347ක්", "News Content": "2016 වසරේ මේ දක්වා කාලය තුළ දුම්රිය අනතුරුවලින් පුද්ගලයින් 347 දෙනෙකු මියගොස් ඇති බව දුම්රිය දෙපාර්තමේන්තුව පවසයි.දුම්රිය දෙපාර්තමේන්තුවේ ආරක්ෂක අධිකාරී අනුර ප්‍රේමරත්න මහතා සඳහන් කළේ ධාවනය වෙමින් තිබූ දුම්රියවලින් ඇද වැටීමෙන් සිදු වූ අනතුරු හේතුවෙන් පුද්ගලයින් 58 දෙනෙකු මියගොස් ඇති බවයි.දුම්රිය හරස් මාර්ගවල සිදුවූ අනතුරුවලින් පුද්ගලයින් 14 දෙනෙකු මියගොස් ඇත.දුම්රියට පැන සියදිවි හානි කරගත් බවට තහවුරු වූ මරණ සංඛ්‍යාව 31ක් බව අනුර ප්‍රේමරත්න මහතා සඳහන් කළේය.පසුගිය වසරවලට සාපේක්ෂව මෙම වසරේ දුම්රිය අනතුරුවල ඉහළයාමක් ඇති අතර ජංගම දුරකථන භාවිතය හේතුවෙන් සිදුවූ අනතුරු වැඩිවීමේ ප්‍රවණතාවක් දක්නට ලැබෙන බවද ඔහු පැවසුවේය.", "URL": "https://sinhala.adaderana.lk/news.php?nid=67212", "Category": null, "Parent URL": null}