{"Source": "Adaderana", "Timestamp": "September 30, 2011 08:28 am", "Headline": "අන්තර්ජාලයෙන් වීසා සඳහා පූර්ව අනුමැතිය -හඳුන්වාදීම අදයි", "News Content": "අන්තර්ජාලය ඔස්සේ වීසා සඳහා පූර්ව අනුමැතිය ලබාදීමේ නව ක්‍රමවේදය අද(30) නිල වශයෙන් හඳුන්වා දෙයි. එම ක්‍රමවේදය පිළිබඳ ජනාධිපති මහින්ද රාජපක්ෂ මහතා දැනුවත් කිරීම ඊයේ(29) සිදුකෙරුණි. කෙටිකාලීන අවශ්‍යතාවන් සඳහා ශ්‍රී ලංකාවට පැමිණෙන හා ශ්‍රී ලංකාව හරහා ගමන් කරන විදේශීය ජාතිකයන් සඳහා‍ මෙම පහසුකම ලබාදීමට නියමිතය. ආගමන විගමන පාලක ජනරාල් චූලානන්ද පෙරේරා මහතා විසින් නව ක්‍රමවේදය පිළිබඳ ජනාධිපතිවරයා‍ දැනුවත් කළේය. වීසා නොමැතිව මෙරට විවිධ රැකියාවල සහ ව්‍යාපාරවල නිරතවන විදේශිකයන් පිළිබඳව වි‍ශේෂ අවධානයෙන් කටයුතු කරන ලෙස මෙහිදි අදහස් දැක්වූ ජනාධිපති මහින්ද රාජපක්ෂ මහතා කියා සිටියේය.", "URL": "https://sinhala.adaderana.lk/news.php?nid=19050", "Category": null, "Parent URL": null}