{"Source": "Adaderana", "Timestamp": "May 27, 2018 06:13 pm", "Headline": "මීළඟ ජනාධිපතිවරණය පැවැත්වෙන දිනය ගැන හිටපු ජනපති කියයි", "News Content": "ජනාධිපතිවරණය 2019 දෙසැම්බර් 8 වනදා වන විට පවත්වා ප්‍රතිඵල නිකුත් කළ යුතුව ඇති බව හිටපු ජනාධිපති මහින්ද රාජපක්ෂ මහතා පවසයි. වලස්මුල්ල විමල සංඝාවාසයේ පැවති උත්සවයකට එක්වෙමින් හිටපු ජනාධිපතිවරයා මේ බව ප්‍රකාශ කළේය. අද වන විට පුරාවස්තු විනාශ වෙමින් පවතින බවත් නිවාස 20 ක් ඉදි කිරීම සඳහා විජිතපුර අක්කර 10 ක භූමියක් විනාශ කර ඇති බවද හිටපු ජනාධිපතිවරයා සඳහන් කළේය. මෙම පුරාවස්තු විනාශයන් සිදු කරන්නේ අන්‍යාගමිකයින් නොවන බවත් පුරාවස්තු විනාශයට ලක් කරන්නේ බුදුදහම පිළිබඳ කතා කරන අපේම පුද්ගලයින් බව හිටපු ජනාධිපතිවරයා පැවසීය. අප මහ මැතිවරණයක් ඉල්ලා සිටින බවත් විපක්ෂයේ ඇතැම් පිරිස් ආණ්ඩුව පවත්වාගෙන යාම සඳහා සහයෝගය දක්වන බවද හිටපු ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89914", "Category": null, "Parent URL": null}