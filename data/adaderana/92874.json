{"Source": "Adaderana", "Timestamp": "July 20, 2018 06:27 am", "Headline": "තිල්අඩිය ප්‍රදේශයේදී හෙරොයින් සමඟ 2ක් අත්අඩංගුවට", "News Content": "පුත්තලම, තිල්අඩිය ප්‍රදේශයේදී හෙරොයින් මත් කුඩු ග්‍රෑම් 02 යි මිලි ග්‍රෑම් 560 ක් සමඟ සැකකරුවන් දෙදෙනෙකුව පුත්තලම කොට්ඨාස විෂ මත් ද්‍රව්‍ය නාශක ඒකකයේ නිලධාරීන් විසින් අත්අඩංගුවට ගෙන ඇති බව අද දෙරණ වාර්තාකරු පවසයි. ඊයේ(19) සවස මෙම අත්අඩංගුවට ගැනීම සිදු කර ඇති බව පොලීසිය සඳහන් කළේය. අත්අඩංගුවට ගෙන ඇති සැකකරුවන් එම ප්‍රදේශයේම පදිංචිකරුවන් බවට හඳුනා ගෙන ඇති අතර ඔවුන් දෙදෙනා කාලයක සිට පිටස්තර ප්‍රදේශවලින් හෙරෝයින් මත් කුඩු ගෙනවිත් පුත්තලම සහ අවට ගම්මාන වලට බෙදා හැරීම සිදු කර ඇති බව විමර්ශනවලදී හෙලිවී තිබේ. අත්අඩංගුවට ගෙන ඇති සැකකරුවන් දෙදෙනා සහ ඔවුන් සතුව තිබී තම බාරයට ගත් හෙරෝයින් මත් කුඩු තොගය පුත්තලම දිසා අධිකරණයට ඉදිරිපත් කිරීම සඳහා පුත්තලම පොලීසියට බාර දීමට කොට්ඨාස විෂ මත් ද්‍රව්‍ය නාශක ඒකකය කටයුතු කර ඇති බව වාර්තා වෙයි. පුත්තලම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92874", "Category": null, "Parent URL": null}