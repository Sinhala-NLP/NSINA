{"Source": "Adaderana", "Timestamp": "February 26, 2016 03:17 pm", "Headline": "අවිධිමත් පත් කිරීම් වහාම ඉවත් කළ යුතුයි", "News Content": "අධ්‍යාපන පරිපාලන අංශයේ වැඩ ආවරණය කිරීමේ තනතුරු සඳහා අවිධිමත් ලෙස පත් කර ඇති පුද්ගලයින් වහාම ඉන් ඉවත් කිරීමට පියවර ගත යුතු බව ලංකා ගුරු සංගමය පවසයි.එම සංගමයේ ලේකම් ජෝෂප් ස්ටාලින් මහතා පැවසුවේ අධ්‍යාපන පරිපාලන නව ව්‍යවස්ථාවට අනුව එම තනතුරු සදහා අලුතින් නිලධාරීන් පත් කළ යුතු බවයි.අධ්‍යාපන පරිපාලන අංශයේ තනතුරු දැරිය හැකි වන්නේ තරග විභාගයන්ට සහභාගී වී ඉන් සමත්වන අයට පමණක් බව ජෝෂප් ස්ටාලින් මහතා අවධාරණය කර තිබේ.කෙසේ වෙතත් පසුගිය රජය විසින් අවිධිමත් ලෙස දේශපාලන හිතවත්කම් මත බඳවාගත් පුද්ගලයින්ට පත්වීම් ලබාදීමට වත්මන් රජය ද කටයුතු කරමින් සිටින බව ජෝෂප් ස්ටාලින් මහතා පවසයි.", "URL": "https://sinhala.adaderana.lk/news.php?nid=57620", "Category": null, "Parent URL": null}