{"Source": "Adaderana", "Timestamp": "October 17, 2012 05:50 pm", "Headline": "හොර පාරෙන් ඕස්ට්‍රේලියා යන්න ගිය 35 ක් මාට්ටු", "News Content": "නීති විරෝධී ලෙස ඕස්ටේ‍්‍රලියාව බලා යමින් සිටි පුද්ගලයින් 35 දෙනෙකු නාවික හමුදාව විසින් අත්අඩංගුවට ගෙන තිබේ. ගන්දර ප‍්‍රදේශයේ සිට ‘‘ඉසුරු පුතා’’ නම් බහුදින යාත‍්‍රාවෙන් යමින් සිටිය දී අදාළ පිරිස අත්අඩංගුවට ගෙන ඇති බව සඳහන්ය. ඔවුන් ගන්දර සහ දෙවුන්දර යන ප‍්‍රදේශවල පදිංචි කරුවන් බව වාර්තා වේ. අදාළ පිරිස ඕස්ටේ‍්‍රලියාවට රැගෙනයාම සඳහා ජාවාරම්කරුවන් විසින් එක් අයෙකුගෙන් රුපියල් ලක්ෂ 2 ක පමණ මුදලක් ලබා ගෙන ඇති බවද අනාවරණය වී තිබේ. අදාළ පිරිස මේ වන විට ගාල්ල නාවික හමුදා කඳවුරේ රඳවා තබා ඇති අතර ඔවුන් හෙට දිනයේ අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28370", "Category": null, "Parent URL": null}