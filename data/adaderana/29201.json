{"Source": "Adaderana", "Timestamp": "November 15, 2012 10:26 am", "Headline": "සුව දිවි සායනයෙන් ඖෂධ නොමිලේ ", "News Content": "බෝ නොවන රෝගවලින් පෙළෙන රෝගීන් සඳහා අවශ්‍ය ඖෂධ හිඟයකින් තොරව ලබාදීමේ වැඩපිළිවෙලක් ආරම්භ කර ඇති බව සෞඛ්‍ය අමාත්‍යංශය පවසයි. ඖෂධ වර්ග 16 ක් මෙලෙස ලබාදීමට පියවර ගෙන ඇති බව එම අමාත්‍යංශය පවසයි. දිවයින පුරා පිහිටි ප්‍රාථමික සෞඛ්‍ය මධ්‍යස්ථානවල \"සුව දිවි සායන\" හරහා මෙම ඖෂධ ලබාදෙන බව සෞඛ්‍ය අමාත්‍යංශය සඳහන් කළේය. අදාළ ඖෂධ එම රෝගීන්‍ට නොමිලේ ලබා ගත හැකි බව එම අමාත්‍යංශය වැඩිදුරටත් සඳහන් කර සිටියි.", "URL": "https://sinhala.adaderana.lk/news.php?nid=29201", "Category": null, "Parent URL": null}