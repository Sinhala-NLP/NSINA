{"Source": "Adaderana", "Timestamp": "August 11, 2019 07:16 am", "Headline": "නව දූත මණ්ඩල ප්‍රධානීන් 13ට පාර්ලිමේන්තු කාරක සභාවේ අනුමැතිය", "News Content": "විදෙස් රටවල් සඳහා ජනාධිපති මෛත්‍රීපාල සිරිසේන මහතා විසින් ශ්‍රී ලංකා දූත මණ්ඩලවල ප්‍රධානීන් ලෙස නම් කර ඇති 13 දෙනාගේ පත්වීම්වලට උසස් නිලතල පිළිබද පාර්ලිමේන්තු කාරක සභාවේ අනුමැතිය හිමිව තිබේ. නව දූත මණ්ඩල ප්‍රධානීන් 13 දෙනා අතර වෘත්තීය රාජතාන්ත්‍රික නිලධාරීන් 09 දෙනෙකු සිටින බව විදේශ කටයුතු අමාත්‍යාංශය පවසන්නේ. ඒ අනුව නයිජීරියාව, කුවේට්, කොරියාව, ජෝර්දානය, වියට්නාමය, නේපාලය, කියුබාව, ඉතියෝපියාව, ලෙබනනය යන රටවලට දූත මණ්ඩල ප්‍රධානීන් පත් කර ඇත. ඊට අමතරව ඔස්ට්‍රේලියාව, මැලේසියාව, මාලදිවයින, කටාර් යන රවල් සදහා ද දුත මණ්ඩල ප්‍රධානීන් පත් කර ඇති බව වාර්තා වේ. ශ්‍රී ලංකාව විදේශ රටවල තානාපති කාර්යාල සහ මහකොමසාරිස් කාර්යාල පනස් දෙකක් පවත්වාගෙන යන අතර මෙම නව පත්කිරීම සමඟ එම රාජ්‍ය තාන්ත්‍රික නිලධාරීන්ගෙන් සියයට 54ක් වෘත්තීය රාජ්‍යතාන්ත්‍රික නිලධාරීන් බව සඳහන්. මේ වසරේ දී පත්කරනු ලැබ ඇති දූත මණ්ඩල ප්‍රධානීන් 27 දෙනාගෙන් විසි තුන් දෙනෙකුම ශ්‍රී ලංකා විදේශ සේවයට අයත් නිලධාරින් බවයි විදේශ කටයුතු අමාත්‍යාංශය සදහන් කළේය.", "URL": "https://sinhala.adaderana.lk/news.php?nid=116262", "Category": null, "Parent URL": null}