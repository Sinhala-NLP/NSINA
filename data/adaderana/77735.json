{"Source": "Adaderana", "Timestamp": "September 19, 2017 11:11 am", "Headline": " අර්ජුන් බාරදුන් දුරකථනවල දත්ත රැසක් නෑ", "News Content": "හිටපු මහ බැංකු අධිපති අර්ජුන් මහේන්ද්‍රන් මහතා විසින් බැඳුම්කර කොමිසම වෙත බාර දී තිබූ ජංගම දුරකථන දෙකෙහි දත්ත ගොනුවක් අතුරුදන්ව ඇති බව බැඳුම්කර කොමිසම හමුවේ අනාවරණය වී තිබේ. පසුගිය දා ඒ මහතා විසින් එම දුරකථනයන් කොමිසම හමුවේ බාර දුන් අතර එහි මාස 11ක පමණ කාලයක දත්ත නොමැති බවට අනාවරණය වී ඇත. මේ සම්බන්ධයෙන් අපරාධ පරීක්ෂණ දෙපාර්තමේන්තුව විසින් සිදු කළ පරීක්ෂණවලදී මේ බව අනාවරණය වී ඇති අතර අපරාධ පරීක්ෂණ දෙපාර්තමේන්තුව විසින් ඒ පිළිබඳව බැඳුම්කර කොමිසම දැනුම්වත් කර තිබේ. ඒ අනුව මේ සම්බන්ධයෙන් හිටපු මහ බැංකු අධිපතිවරයාගෙන් කරුණු පැහැදිලි කිරීමක්ද කොමිසම විසින් ඉල්ලා ඇති බව වාර්තා වෙයි.", "URL": "https://sinhala.adaderana.lk/news.php?nid=77735", "Category": null, "Parent URL": null}