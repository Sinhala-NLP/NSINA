{"Source": "Adaderana", "Timestamp": "April 7, 2013 08:30 am", "Headline": "මාතලේ මිනී වල ගැන පරීක්ෂණයට ජනපති නිය‍මයෙන් කොමිසමක්", "News Content": "මාතලේ සමූහ මිනී වල සම්බන්ධයෙන් පරීක්ෂණයක් පැවැත්වීම සඳහා කොමිසමක් පත්කිරීමට ජනාධිපති මහින්ද රාජපක්ෂ මහතා තීරණය කර තිබේ. එකී මිනී වල ගැන පොලීසිය විසින් දැනට සිදුකරනු ලබන පරීක්ෂණවලට අමතරව නව කොමිසමක් මගින් ඒ පිළිබඳව සම්පූර්ණ පරීක්ෂණයක් සිදුකිරීමට අපේක්ෂා කරන බව ජනාධිපති මාධ්‍ය අංශය පවසයි. මාතලේ රෝහල් භූමියෙන් හමුවු එකී මිනී වල සම්බන්ධයෙන් ජනතා විමුක්ති පෙරමුණ විධිමත් පරීක්ෂණයක් පැවැත්විය යුතු බව අවධාරණය කළේය. එකී මිනී වලෙන් හමුවු මිනිස් අස්ථි කොටස් පිළිබඳ අංශ කිහිපයක්ම පරීක්ෂණ සිදුකළ අතර ජවිපෙ චෝදනා කරන්නේ මෙම සිද්ධියට එවකට එජාප පාලන සමය වගකිව යුතු බවයි. එම මිනී වලෙන් මිනිස් අස්ථි කොටස් 154ක් හා හිස් කබල් 81ක් හමුවී ඇතැයි කියැවෙයි.", "URL": "https://sinhala.adaderana.lk/news.php?nid=33067", "Category": null, "Parent URL": null}