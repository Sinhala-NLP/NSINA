{"Source": "Adaderana", "Timestamp": "June 25, 2012 11:12 am", "Headline": "උදරයේ සඟවා හෙරොයින් ගෙනා අයෙක් දැලේ", "News Content": "උදරය අභ්‍යන්තරයේ සඟවා හෙරොයින් රැගෙන ආ පකිස්ථාන ජාතිකයෙකු අත්අඩංගුවට ගෙන තිබේ. කටුනායක ජාත්‍යන්තර ගුවන් තොටුපළේ දී පොලිස් මත්ද්‍රව්‍ය නාශක කාර්යාංශයේ නිලධාරීන් විසින් සැකකරු අත්අඩංගුවටගෙන ප්‍රශ්න කිරීමේ දී උදරය තුළ හෙරොයින් ගුලි සඟවා ඇති බවට අනාවරණය වී ඇත. ඒ අනුව ඔහු මීගමුව රෝහලට ඇතුළත් කිරීමෙන් පසු හෙරොයින් ගුලි 20 ක් පමණ පිටතට ගෙන ඇති බව පොලිසිය පවසයි. සැකකරුගේ උදරයේ තවත් හෙරොයින් ගුලි ඇති බැවින් ඔහු තවදුරටත් රෝහලේ නේවාසිකව රඳවා සිටින බව පොලිස් මත්ද්‍රව්‍ය කාර්යාංශය සඳහන් කරයි.", "URL": "https://sinhala.adaderana.lk/news.php?nid=25302", "Category": null, "Parent URL": null}