{"Source": "Adaderana", "Timestamp": "January 29, 2014 12:29 pm", "Headline": "මේ වසරේ අධිකරණ ප්‍රතිසංස්කරණයක් සිදුකරනවා ", "News Content": "මේ වසර තුළ දී අධිකරණ ප්‍රතිසංස්කරණයක් අනිවාර්යයෙන්ම සිදුකිරීමට බලාපොරොත්තු වන බව අගවිනිසුරු මොහාන් පීරිස් මහතා පවසයි. ශ්‍රී ලංකාවේ අධිකරණ පද්ධතියේ කාර්යක්ෂමතාවය සහ සුක්ෂමභාවය තහවුරු කිරීම සඳහා අධිකරණ ප්‍රතිසංස්කරණයක් සිදුකිරීමේ අවශ්‍යතාවක් පවතින බව ඔහු පෙන්වා දෙයි. අධිකරණ විනිසුරුවරුන් දැනුවත් කිරීම උදෙසා නුවර පැවති සම්මන්ත්‍රණයක් අමතමින් අගවිනිසුරුවරයා මෙම අදහස් පළ කර තිබේ. ඔහු පවසන්නේ අධිකරණය හමුවේ විභාග වන නඩු කළමනාකරණය කිරීම සම්බන්ධයෙන් නව සංශෝධනයන් හරහා විශේෂ අවධානයක් යොමු කිරීමට බලාපොරොත්තු වන බවයි. එමෙන්ම අධිකරණය සම්බන්ධවී සමාදානයට පත් කරන නඩු සම්බන්ධයෙන් විශේෂ ක්‍රමවේදක් අදාළ සංශෝධනයට එක් කිරීමට බලාපොරොත්තු වන බව ද අගවිනිසුරුවරයා වැඩිදුරටත් පවසා ඇති බව සඳහන් වෙයි.", "URL": "https://sinhala.adaderana.lk/news.php?nid=40732", "Category": null, "Parent URL": null}