{"Source": "Adaderana", "Timestamp": "January 12, 2011 04:01 pm", "Headline": "ජලයට කොටු වූ හමුදා නිලධාරීන් හා භටයින් බේරාගනියි", "News Content": "මල්වතු ඔය පිටාර ගැලීම හේතුවෙන් කොටුවී සිටි තන්තිරිමලේ බෝගොඩ යුද හමුදා පුහුණු කඳවුරේ නිලධාරීන් සහ භටයින් 260 ක පමණ පිරිසක් යුද හමුදාව සහ නාවික හමුදාව එක්ව බේරාගෙන තිබේ. අද අලුයම එකේ සිට පෙරවරු නවය පමණ දක්වා කාලයේදී සියලු නිලධාරීන් සහ භටයින් ආරක්ෂිත ස්ථාන වෙත පැමිණි බව වාර්තා වේ. එම පිරිස මේ වන විට ආරක්ෂිත ස්ථානයක් වෙත යොමුකර ඇති අතර ඔවුන්ට අවශ්‍ය පහසුකම් සැලසිමට පියවර ගෙන ඇති බව ද යුද හමුදාව පවසයි.", "URL": "https://sinhala.adaderana.lk/news.php?nid=13446", "Category": null, "Parent URL": null}