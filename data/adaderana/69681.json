{"Source": "Adaderana", "Timestamp": "February 15, 2017 09:51 pm", "Headline": "සති 2ක් ඇතුළත යෝජනා ඉදිරිපත් කරන්න", "News Content": "සයිටම් අර්බුදය සම්බන්ධයෙන් තවත් තීරණාත්මක සාකච්ඡාවක් අද (15) පැවැත්විය.ඒ, රාජ්‍ය විශ්ව විද්‍යාලයන්හි වෛද්‍ය පීඨවල පීඨාධිපතිවරුන් සහ සෞඛ්‍ය අමාත්‍යංශය අතරය. අමාත්‍ය රාජිත සේනාරත්න මහතා ද මෙම සාකච්ඡාව සඳහා සහභාගි වී සිටියේය. පීඨාධිපතිවරුන් එහිදී ප‍්‍රකාශ කර ඇත්තේ පෞද්ගලික වෛද්‍ය විද්‍යාල සම්බන්ධයෙන් පිළිගත හැකි ප‍්‍රමිතීන් කඩිනමින් සකස් කළ යුතු බවය.ඒ සඳහා සති 2ක් ඇතුළත යෝජනා ඉදිරිපත් කරන්නැයි සෞඛ්‍ය අමාත්‍යවරයා ප‍්‍රකාශ කර තිබේ. එවැනි යෝජනාවලියක් තමන් වෙත ලැබුණු පසු ඒ පිළිබඳ සෙසු පාර්ශ්ව සමඟද සාකච්ඡා කර ඉදිරි කි‍්‍රයාමාර්ග ගන්නා බව එම අමාත්‍යංශයේ ලේකම් අනුර ජයවික‍්‍රම පැවසුවේය.", "URL": "https://sinhala.adaderana.lk/news.php?nid=69681", "Category": null, "Parent URL": null}