{"Source": "Adaderana", "Timestamp": "June 25, 2013 12:13 pm", "Headline": "බාලවයස්කාර දැරිය දූෂණය කළාට පොලීසිය පෙම්වතා සොයයි", "News Content": "බාලවයස්කාර දැරියක පාසලක් තුළදී දුෂණය කළ බව කියන සැකකරුවෙකු අත්අඩංගුවට ගැනීම සදහා පරීක්ෂණ ආරම්භ කර ඇති බව පල්ලම පොලීසිය කියයි. අතවරයට ලක්ව ඇත්තේ පල්ලම පොලිස් බල ප්‍රදේශයේ, සේරුකැලේ - වදුරැස්ස කොටුව ගම්මානයේ පදිංචිව සිටි වයස අවුරුදු 15 යි මාස 09 ක පාසල් දැරියකි. මෙම දැරිය අවුරුදු 17 ක් වන තරුණයෙකු සමග ප්‍රේම සම්බන්ධතාවයක් පවත්වා ගෙන ගොස් ඇති බව මූලික පරීක්ෂණ වලදී අනාවරණය වී ඇත. උපකාරක පන්තියකට යන බව පවසා නිවසින් ඉකුත් 22 දා පිටත්වී ඇති ඇය තම පෙම්වතාට දුරකථන ඇමතුමක් ලබා දී ගමේ පාසලට ගෙන්වා ගෙන ඇති බව සඳහන්ය. පාසලේදී තම පෙම්වතා හමුවූ බවත් බවත්,එම අවස්ථාවේදී ඔහු තමන්ව දුෂණය කර පලාගිය බවත් දැරිය පොලීසියට පවසා ඇත. සැකකරු ප්‍රදේශය අතහැර පලාගොස් ඇති බවත්, ඔහු අත්අඩංගුවට ගැනීමට පරීක්ෂණ ආරම්භ කර ඇති බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=35234", "Category": null, "Parent URL": null}