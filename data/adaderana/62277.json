{"Source": "Adaderana", "Timestamp": "July 21, 2016 10:23 am", "Headline": "වෙළඳාමේ ගිය විදේශිකයා මාට්ටු", "News Content": "ආගමන විගමන නීති උල්ලංඝණය කරමින් මෙරට රැකියාවක නිරතවෙමින් සිටි බංගලාදේශ ජාතිකයෙකු පානදුර, කෙසෙල්වත්ත ප්‍රදේශයේදී අත්අඩංගුවට ගෙන තිබේ.පානදුර, උතුර පොලිස් ස්ථානයේ නිළධාරීන්ට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය.සැකකාර බංගලාදේශ ජාතිකයා 35 හැවිරිදි අයෙකු බව පොලීසිය පැවසුවේය.ඔහු පානදුර මහේස්ත්‍රාත් අධිකරණයට ඉදිරිපත් කිරීමට නියමිත අතර පානදුර - උතුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62277", "Category": null, "Parent URL": null}