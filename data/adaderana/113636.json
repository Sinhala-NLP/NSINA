{"Source": "Adaderana", "Timestamp": "July 8, 2019 11:49 am", "Headline": "රියදුරුට නින්ද ගිහින් ඉන්දියාවේ ජීවිත 29 ක් අහිමි වෙයි-20ක් බේරෙයි", "News Content": "ඉන්දියාවේ බස් රථයක් අනතුරට ලක්වීමෙන් පුද්ගලයින් 29 දෙනෙකු මියගොස් තිබේ. ඉන්දියාවේ ලක්නව් සිට නවදිල්ලි නුවර වෙත ධාවනය වෙමින් තිබූ බස් රථයක් යමුනා අධිවේගී මාර්ගයේදී අනතුරට ලක් වී තිබේ. බස්රථය අධිවේගී මාර්ගයෙන් ඉවතට පැන අඩි 15ක් ගැඹුරු කානුවකට පෙරළී එම අනතුර සිදුව තිබුණි. විදෙස් මාධ්‍ය වාර්තා කළේ අනතුරට ලක්වන අවස්ථාවේ බස් රථය තුළ මගීන් 50 දෙනෙකු සිට ඇති බවයි. ඒ අතුරින් මගීන් 20 දෙනෙකු බේරාගැනීමට හැකි වී ඇති අතර රියැදුරුට නින්දයාම අනතුරට හේතුව බව විදෙස් මාධ්‍ය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=113636", "Category": null, "Parent URL": null}