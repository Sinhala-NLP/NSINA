{"Source": "Adaderana", "Timestamp": "October 24, 2013 10:55 am", "Headline": "ඉන්දියා - ඔස්ට්‍රේලියා එක්දින ක්‍රිකට් තරඟයට වර්ෂාවෙන් බාධා ", "News Content": "ඉන්දියාව සහ ඔස්ට්‍රේලියාව අතර පැවැත්වෙන එක්දින ක්‍රිකට් තරගාවලියේ ඊයේ(23) පැවති තරඟය වර්ෂාව හේතුවෙන් නතර කර දමා තිබේ. තරඟයේ කාසියේ වාසිය දිනු ඉන්දීය කණ්ඩායම පළමුව පන්දුවට පරදීමේ අවස්ථාව ඔස්ට්‍රේලියානු කණ්ඩායමට ලබා දෙන ලදී. ඒ අනුව ඔවුන් නියමිත පන්දු වාර 50 අවසානයේ කඩුළු 08 ක් දැවී ලකුණු 295ක් ලබා ගන්නා ලදී. පිළිතුරු ඉනිම සඳහා පිටියට පිවිසි ඉන්දීය කණ්ඩායම පන්දුවාර 04යි එක් පන්දුවක් තුළ කිසිදු කඩුල්ලක් නොදැවී ලකුණු 27 ක් ලබා සිටිය දී තරඟයට වර්ශාවෙන් බාධා එල්ලවීම හේතුවෙන් නතර කර දැමුණි. තරග 07කින් සමන්විත මෙම තරඟාවලියේ දෙකට එකක් ලෙස ඔස්ට්‍රේලියානු කණ්ඩායම ඉදිරියෙන් සිටියි.", "URL": "https://sinhala.adaderana.lk/news.php?nid=38345", "Category": null, "Parent URL": null}