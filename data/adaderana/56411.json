{"Source": "Adaderana", "Timestamp": "January 17, 2016 12:38 pm", "Headline": "නිල්වලා ගඟට ඉන්ධන කාන්දු කළ පිරවුම්හල තාවකාලිකව වසයි", "News Content": "නිල්වලා ගඟට ඉන්ධන කාන්දුවීමේ සිද්ධියට අදාළ ඉන්ධන පිරවුම්හල තාවකාලිකව වසා දැමීමට නියෝග කරන බව මධ්‍යම පරිසර අධිකාරිය පවසයි.එහි මාතර දිස්ත්‍රික් නියෝජ්‍ය අධ්‍යක්ෂ සුසන්ත වෙදගේ මහතා පැවසුවේ ලිඛිතව අදාළ නියෝගය අද දිනය තුළ ලබාදීමට කටයුතු කරන බවයි.කාන්දුව සිදුවු භූගත ටැංකියේ තිබු ඉන්ධන සියල්ල මේ වන විට ඉවත් කර ඇති අතර නිල්වලා ගඟට මිශ්‍ර වු ඉන්ධන ඉවත් කිරීමේ කටයුතු තවදුරටත් සිදුකරමින් පවතින බව සුසන්ත වෙදගේ මහතා සඳහන් කළේය.මේ අතර ඊයේ දිනයේ සිට මාතර ප්‍රදේශයේ අත්හිටුවා තිබු ජල සැපයුම මේ වන විට යථා තත්ත්වයට පත් කරමින් සිටින බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=56411", "Category": null, "Parent URL": null}