{"Source": "Adaderana", "Timestamp": "November 21, 2013 06:50 am", "Headline": "නාදුනන පිරිසකගෙන් ප්‍රහාරයක්-රියදුරුයි කොන්දොස්තරයි රෝහලේ", "News Content": "අනුරාධපුරයේ සිට මාතර දක්වා ගමන් කරමින් තිබු පුද්ගලික බස් රථයකට කිසියම් පිරිසක් විසින් පහරදීම හේතුවෙන් එම බස් රථයේ රියදුරු සහ කොන්දොස්තරවරයා තුවාල ලබා පුත්තලම මුලික රෝහලට ඇතුළත් කර තිබේ. අද (21) වැනිදා අළුයම 12.10 ට පමණ පුත්තලම ලංකා ගමනා ගමන මණ්ඩලයට අයත් ඩිපෝව ආසන්නයේදී මම ප්‍රහාරය එල්ලවී ඇතැයි පොලීසිය පවසයි. ප්‍රහාරයට ලක්වු බස් රථයේ රියදුරු ලෙස සේවය කළ ලක්ෂමන් සහ කොන්දොස්තර ලෙස සේවය කළ චාමර හිරන්ත යන අය පුත්තලම මූලික රෝහලට ඇතුළත් කර ඇත. ගමන් කරමින් තිබු බස් රථය නවතා ප්‍රහාරය එල්ල කළ බව රෝහල්ගත ගත කර සිටින බස් රථ සේවකයින් පොලීසියට පවසා තිබේ. ප්‍රහාරයෙන් බස් රථයටද හානි සිදුවී ඇති අතර කවුරුන් විසින් කුමන හේතුවක් නිසා මෙම ප්‍රහාරය එල්ල කළේද යන්න අනාවරණය වී නැති බව පොලීසිය කියයි. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=38992", "Category": null, "Parent URL": null}