{"Source": "Adaderana", "Timestamp": "September 11, 2011 09:43 am", "Headline": "ඕස්ට්‍රේලියාවට පනින්න ගිය 44 ක් අත්අඩංගුවේ ", "News Content": "මීගමුවේ සිට ඕස්ට්‍රේලියාව බලා නීති විරෝධී ලෙස යාත්‍රා කරමින් සිටි පුද්ගලයින් 44 දෙනකු නාවික හමුදාව විසින් අත්අඩංගුවට ගත් බව නාවික හමුදාපති වයිස් අද්මිරාල් ඩී.ඩබ්.ඒ.එස් දිසානායක මහතා පවසයි. අද අලුයම නැගෙනහිර ප්‍රදේශයේ කල්මුණේ මුහුදු සීමාවේදී මෙම පිරිස අත්අඩංගුවට ගැනීමට හැකි වූ බව නාවික හමුදාපතිවරයා අද දෙරණට කියා සිටියේය. අත්අඩංගුවට පත්වූවන් අතර ස්ත්‍රීයක්,කුඩා දරුවන් දෙදෙනකු ඇතුළු පිරිසක් සිටින බවත්,මෙම පිරිස මීගමුව ප්‍රදේශයෙන් යාත්‍රා කිරීම ආරම්භ කර ඇතත් දිවයිනේ කුමන ප්‍රදේශයක පදිංචිකරුවන්වීදැයි මෙතෙක් අනාවරණය වී නැත. අත්අඩංගුවට පත්වූවන් මේවන විට යාත්‍රා 3 ක් මගින් ත්‍රීකුණාමලය වරාය වෙත රැගෙන එමින් සිටින බව වාර්තාවෙයි.", "URL": "https://sinhala.adaderana.lk/news.php?nid=18642", "Category": null, "Parent URL": null}