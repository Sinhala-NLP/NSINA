{"Source": "Adaderana", "Timestamp": "July 9, 2012 04:22 pm", "Headline": "අපරාධ රැසකට සම්බන්ධ යැයි අත්අඩංගුවට ගත් හිමිනම රිමාන්ඩ්", "News Content": "අපරාධ රැසකට සම්බන්ධ බවට‍ සැකපිට අත්අඩංගුවට ගත් හිමිනම හෙට(10) දිනය දක්වා රක්ෂිත බන්ධනාගාරගත කර තිබේ. අපරාධ පරීක්ෂණ දෙපාර්තමේන්තුව මගින් සැකකාර හිමි නම අත්අඩංගුවට ගෙන අද(09) බලපිටිය මහේස්ත්‍රාත් අධිකරණය වෙත ඉදිරිපත් කෙරුණි. සැකකාර හිමි නම හෙට දිනයේ යළි අධිකරණයට ඉදිරිපත් කරන ලෙස බලපිටිය මහේස්ත්‍රාත් අසංග බෝදරගම මහතා නියෝග කළේය. කොස්ගොඩ, අලුත්ගම සහ බෙන්තර යන ප්‍රදේශවල වෙඩි තැබීම්, මංකොල්ලකෑම් ඇතුළු අපරාධ රැසක් සම්බන්ධයෙන් චෝදනා එල්ල වී ඇති අදාළ හිමි නම කොස්ගොඩ, බණ්ඩාරිගම ප්‍රදේශයේ විහාරස්ථානයක වාසය කළ අයෙකි. මේ අතර අදාළ හිමිනම අත්අඩංගුවට ගැනීම සම්බන්ධයෙන් ඊයේ(08) පස්වරුවේ ප්‍රදේශවාසීන් රතිඤ්ඤා දල්වා ප්‍රීතිය පල කළ බව අද‍දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=25635", "Category": null, "Parent URL": null}