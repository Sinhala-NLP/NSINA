{"Source": "Adaderana", "Timestamp": "January 16, 2016 04:36 pm", "Headline": "මුදල් ඇමති රටින් පිටවෙයි", "News Content": "මුදල් අමාත්‍ය රවි කරුණානායක මහතා චීනය බලා පිටත්ව ගොස් තිබේ.ඒ මහතා චීනය බලා පිටත්ව ගොස් ඇත්තේ ආසියානු යටිතල පහසුකම් හා ආයෝජන බැංකුවේ විධායක මණ්ඩල හමුවට සහභාගීවිම සඳහාය. රවි කරුණානායක අමාත්‍යවරයා ඇතුලු ඉහළ පෙළේ නිලධාරින් පිරිසක් එම හමුවට සහභාගීවිම සඳහා ඊයේ රාත්‍රියේ චීනය බලා පිටත්ව ගිය බව මුදල් අමාත්‍යංශය සදහන් කර තිබේ.එම සමුළුව චීනයේ බීජින් නුවරදී අද(16) පැවැත්විමට නියමිත අතර ඒ සඳහා ආසියානු යටිතල සහසුකම් හා ආයෝජන බැංකුවේ සමාජික රටවල් වල මුදල් අමාත්‍යවරුන් ඇතුලු නියෝජිතයින් රැසක් සහභාගි විමට නියමිතව ඇත.විධායක මණ්ඩල හමුව අද(16),හෙට සහ අනිද්දා යන තෙදින පැවැත්වෙන අතර එහිදී ශ්‍රී ලංකාවේ අනාගත සංවර්ධන සැලසුම් පිළිබඳව අවධානය යොමු කිරිමට නියමිත බව සදහන්ය.2015 වර්ෂයේ ආරම්භ කළ ආසියානු යටිතල පහසුකම් හා ආයෝජන බැංකුවේ මේ වන විට රටවල් 56ක් සමාජිකත්වය ලබා තිබේ.", "URL": "https://sinhala.adaderana.lk/news.php?nid=56401", "Category": null, "Parent URL": null}