{"Source": "Adaderana", "Timestamp": "August 28, 2017 03:28 pm", "Headline": " දියේ ගිළී සිසුන් 5ක් මරුට-1ක් අතුරුදන්", "News Content": "යාපනය, පන්නෙයි, මණ්ඩතිව් දූපත වෙත පාසල් සිසුන් පිරිසක් ගමන් ගත් බෝට්ටුවක් පෙරළීමෙන් සිසුන් 05 දෙනෙකු මියගොස් එක් සිසුවෙකු අතුරුදන්ව තිබේ.අධ්‍යයන පොදු සහතික පත්‍ර උසස් පෙළ විභාගයට පෙනී සිටි සිසුන් පිරිසක් අදාළ දුපත වෙත බෝට්ටුවකින් ගමන් කරමින් සිටිදී බෝට්ටුව පෙරළී ඇති බව පොලීසිය පැවසුවේය.බෝට්ටුව පෙරළෙන අවස්ථාවේ එහි සිසුන් 06 දෙනෙකු සිට ඇති අතර මේ වන විට සිසුන් 05 දෙනෙකුගේ මළ සිරුර සොගෙන ඇති බව වාර්තා වෙයි.මියගිය සිසුන් යාපනය, නල්ලූර්, කොක්කුවිල් හා උරුම්පිරායි යන ප්‍රදේශවල පදිංචිකරුවන් බව පොලීසිය සඳහන් කළේය.අතුරුදන්වූ සිසුවා සොයා තවදුරටත් මෙහෙයුම් සිදු කරන අතර යාපනය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76812", "Category": null, "Parent URL": null}