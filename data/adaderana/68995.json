{"Source": "Adaderana", "Timestamp": "February 2, 2017 01:45 pm", "Headline": "  ට්‍රම්ප්ගේ තීරණයෙන් ලාංකිකයන්ට ගැටළුවක් නැතිලු", "News Content": "අමෙරිකාවේ ජෝන් එෆ්. කෙනඩි ගුවන් තොටුපොළ් ශ්‍රී ලාංකිකයන් ඇතුළුව 71 දෙනෙකු අමෙරිකාවට ඇතුළු වීමට නොහැකිව සිටින බවට විදේස් මාධ්‍ය විසින් පළ වූ වාර්තා සඳහා විදේශ කටයුතු අමාත්‍යාංශය පැහැදිලි කිරීමක් සිදුකර තිබේ.එහි මාධ්‍ය ප්‍රකාශිකා මහේෂිනී කොළොන්නේ මහත්මිය අමෙරිකාවේ ශ්‍රී ලංකා තානාපති සේවය උපුටා දක්වමින් ට්විටර් නිවේදනයකින් පවසන්නේ ශ්‍රී ලාංකිකයන් කිසිවෙකුත් අමෙරිකාවේ කිසිඳු ගුවන් තොටුපොළක අමෙරිකාවට ඇතුළුවීමට නොහැකිව නොසිටින බවයි. එසේම අමෙරිකාවේ ශ්‍රී ලංකාවේ තානාපති සේවය මේ පිළිබඳව නිරන්තර අවධානයේ පසුවන බවත් 001 917 597 7009 යන අංකය අමතා අවශ්‍ය තොරතුරු ලබාගත හැකි බවත් ඇය පෙන්වා දී තිබේ.විදෙස් මාධ්‍ය ඊයේ(01) වාර්තා කළේ ඩොනල්ඩ් ට්‍රම්ප් මුස්ලිම් රටවල් හතක ජනතාව සඳහා අමෙරිකාවට ඇතුළුවීමට තහනම් කිරීමත් සමඟ ශ්‍රී ලංකාව ඇතුළු රටවල් 20කට අයත් 71 දෙනෙකු අමෙරිකාවේ ජෝන් එෆ්. කෙනඩි ගුවන්තොටුපොළේ අමෙරිකාවට ඇතුළුවීමට නොහැකිව සිටින බවයි.", "URL": "https://sinhala.adaderana.lk/news.php?nid=68995", "Category": null, "Parent URL": null}