{"Source": "Adaderana", "Timestamp": "January 18, 2017 04:11 pm", "Headline": "තනියම වගාකරන්න ගිහින් වැරදුණු නිසා රතනහිමියන් එක එක කතා කියනවා", "News Content": "Gsp+ ලබාගැනීම සඳහා එකඟවීමට ඇත්තේ කරුණු 3ට පමණක් බව රජයේ කැබිනට් ප්‍රකාශක, අමාත්‍ය රාජිත සේනාරත්න මහතා පවසයි.එහි පළමුවැන්න මානව හිමිකම් සුරක්ෂිත කිරීම බවත්, දෙවැන්න යහපාලනය සුරක්ෂිත කිරීම බවත්, තුන්වැන්න තිරසර සංවර්ධන බවත් අවධාරණය කළ අමාත්‍යවරයා පසුගිය රජය විසින් තුන්වැන්නේ “තිරසර“ කෑල්ල නැතුව සංවර්ධනය ටිකක් සිදුකළ බව සඳහන් කළේය.මෙහිදී මාධ්‍යවේදියෙකු විසින් අසන ලද පැනයකට ප්‍රතිචාර දක්වමින් අමාත්‍යවරයා කියා සිටියේ පූජ්‍ය අතුරලියේ රතනහිමියන් විසින් පසුගියදා ජී.එස්.පී ප්ලස් වෙනුවෙන් රණවිරුවන් පාවාදෙන හා බෙදුම්වාදය පෝෂණය කරන බවට චෝදනා කර රජයෙන් ඉවත්වන බව කීවත් එය එසේ නොවන බවයි.රතනහිමියන්ගේ චෝදනාව ප්‍රතික්ෂේප කළ අමාත්‍යවරයා උන්වහන්සේ විසින් ජී.එස්.පී වලට අදාළ කරුණු නිසි ලෙස කියවා නැති බවත්, තනියම වගාකරන්න ගිහින් වැරදුණු නිසා ආයෙම කොළඹ ඇවිත් එක එක කතා කියන එක ගැන එතරම් ගණන් ගතයුතු නැති බවත් රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=68262", "Category": null, "Parent URL": null}