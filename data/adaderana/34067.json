{"Source": "Adaderana", "Timestamp": "May 14, 2013 08:22 am", "Headline": "උදෑසනම තාත්තායි පුතායි යකඩ යකාට බිලි", "News Content": "පාදුක්ක අරුක්වත්ත අනාරක්ෂිත දුම්රිය හරස් මාර්ගයකදී අද (14) පෙරවරුවේ කොළඹ බලා ධාවනය වූ දුම්රියක වෑන් රථයක් ගැටී පියෙකු සහ පුතෙකු මියගොස් ඇති බව දුම්රිය පාලක මැදිරිය පවසයි. අද පෙරවරු‍ 7.20ට පමණ එකී අනතුර සිදුව ඇත. සිරුරු පාදුක්ක රෝහලට රැගෙනවිත් තිබේ. මියගොස් ඇත්තේ 5 හැවිරිදි දරුවෙකු වන අතර පෙර පාසලට යමින් සිටියදී අනතුර සිදුව ඇත. ඔවුන් පාදුක්ක මාවතගම ප්‍රදේශයේ පදිංචිකරුවන් බව අනාවරණය වී තිබේ.", "URL": "https://sinhala.adaderana.lk/news.php?nid=34067", "Category": null, "Parent URL": null}