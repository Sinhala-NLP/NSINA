{"Source": "Adaderana", "Timestamp": "March 20, 2018 04:46 pm", "Headline": "ලොව විසු අවසන් රයිනෝ පිරිමි සත්වයා මියයයි", "News Content": "ලොව විසූ අවසන් උතුරු සුදු රයිනෝ පිරිමි සත්වයා මියගොස් තිබේ. සූඩාන් නමැති මෙම උතුරු සුදු රයිනෝ පසුගිය මාස කිහිපයේ රෝගීව පසුවුණා. සූඩානයේදී උපත ලද සූඩාන් 2009 වර්ෂයේ සිට වාසය කලේ කෙන්යාවේ සංරක්ෂණ භූමියකයි. මෙම විශේෂයට අයත් ගැහැණු සත්ත්වයින් දෙදෙනෙක් පමණක් මේ වන විට ඉතිරිව සිටියි. සූඩාන්ට කෙන්යාවේදී විශේෂ හමුදා ආරක්ෂාවක් ලබාදී තිබුණේ දඩයක්කරුවන්ගෙන් ආරක්ෂා කර ගැනීම සඳහායි. උතුරු සුදු රයිනෝ විශේෂය ඉදිරියට ගෙන යාම සඳහා සූඩාන්ගෙන් පැටවුන් ලබා ගැනීම කෙරෙහිද බලධාරීන්ගේ අවධානය යොමුව තිබුණි. වයස අවුරුදු 45ක්ව සිටි සූඩාන් පසුගිය මාස කිහිපයේ සිට රෝගීව පසුවූ අතර ඊයේ(19) දින මියගොස් තිබේ.", "URL": "https://sinhala.adaderana.lk/news.php?nid=86012", "Category": null, "Parent URL": null}