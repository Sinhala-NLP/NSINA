{"Source": "Adaderana", "Timestamp": "December 20, 2012 02:41 pm", "Headline": "නායයෑමේ අවදානම නිසා පවුල් 35 ක් ඉවත් කෙරෙයි", "News Content": "නායයෑමේ අවදානමක් හේතුවෙන් මාතලේ, රත්තොට, එපිටකන්ද ප්‍රදේශයේ පවුල් 35 ක් ඉවත් කිරීමට පියවර ගෙන තිබේ. ප්‍රදේශයේ නායයෑමේ අවදානමක් පවතින බවට භූ විදඥායින් විසින් හඳුනා ගැනීමෙන් අනතුරුව මෙම පියවර ගත් බව මාතලේ දිස්ත්‍රික් ආපදා කළමනාකරණ මධ්‍යස්ථානය සඳහන් කළේය. ඒ අනුව අදාළ පිරිස ඉවත් කිරීමේ කටයුතු මේ වන විට සිදුකෙරෙමින් පවතින බව මාතලේ දිස්ත්‍රික් ආපදා කළමනාකරණ මධ්‍යස්ථානය පැවසීය. මේ අතර රත්තොට, නිකලොගවත්ත ප්‍රදේශයේ සිදුවූ නායයෑමෙන් අතුරුදන්වූ පුද්ගලයින් සෙවීමේ කටයුතු තවදුරටත් සිදුවන බව රත්තොට පොලීසිය පවසයි. පසුගිය 18 වැනිදා සිදූවූ නායයෑමකින් එකම පවුලේ පුද්ගලයින් 6 දෙනෙකු අතුරුදන් විණි.", "URL": "https://sinhala.adaderana.lk/news.php?nid=30103", "Category": null, "Parent URL": null}