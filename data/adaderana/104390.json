{"Source": "Adaderana", "Timestamp": "February 15, 2019 02:18 pm", "Headline": "ටෙස්ට් පිතිකරුවන් ශ්‍රේණිගත කිරීම්වල 5 වන ස්ථානය එංගලන්තයේ ජෝ රූට් දිනා ගනී", "News Content": "ජාත්‍යන්තර ක්‍රිකට් කවුන්සිලයේ නවතම ටෙස්ට් පිතිකරුවන් ශ්‍රේණිගත කිරීම්වලට අනුව පස්වන ස්ථානය දක්වා ඉදිරියට පැමිණීමට එංගලන්ත නායක ජෝ රූට් සමත්ව තිබේ. ඒ කොදෙව් කණ්ඩායම සමඟ පැවති අවසන් ටෙස්ට් ක්‍රිකට් තරගයේදී දැක් වු දක්ෂතා හේතුවෙන්. එංගලන්ත ටෙස්ට් නායක ජෝ රූට් අයි සී සී ශ්‍රේණිගත කිරීම් වල 6 වන ස්ථානයේ පසුවිය. කොදෙව් කණ්ඩායම සමඟ පැවති අවසන් ටෙස්ට් ක්‍රිකට් තරගයේ දී ජෝ රූට් ශතකයක් වාර්තා කළේය. ඒ දැක්වු දස්කමත් සමඟ ඔහු ටෙස්ට් ශ්‍රේණිගත කිරීම්වල පස්වන ස්තානයට පත්ව තිබේ. ටෙස්ට් ශ්‍රේණිගත කිරීම් වල පළමු ස්ථානයේ ඉන්දියාවේ විරාත් කෝලි පසුවන අතර දෙවන ස්ථානයේ කේන් විලියම්සන් පසුවෙයි.", "URL": "https://sinhala.adaderana.lk/news.php?nid=104390", "Category": null, "Parent URL": null}