{"Source": "Adaderana", "Timestamp": "January 1, 2017 10:28 am", "Headline": " මුගුරකින් පහරදී ඝාතනය කරලා", "News Content": "කුලියාපිටිය - ඉලුක්හේන ප්‍රදේශයේ දී සිදුකළ පහරදීමකින් පුද්ගලයෙකු මියගොස් තිබේ. නිවසක් තුළ දී අදාළ පුද්ගලයාට මුගුරකින් පහරදී ඇති බව පොලීසිය පැවසුවේය.පහරකෑමෙන් බරපතළ තුවාල ලැබු ඔහු කුලියාපිටිය රෝහලට ඇතුළත් කිරීමේ දී මියගොස් තිබේ. මියගොස් ඇත්තේ ඉලුක්හේන - කුඩාවැව පාර ප්‍රදේශයේ පදිංචිව සිටි 53 හැවිරිදි අයෙකි.පවුල් ආරවුලක් දුරදිග යාමෙන් මෙම ඝාතනය සිදුව ඇති බව පොලීසිය පවසයි. පහරදීම සිදුකළ සැකකරු ප්‍රදේශයේන පළාගොස් ඇති අතර ඔහු අත්අඩංගුවට ගැනීම සඳහා කුලියාපිටිය පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=67566", "Category": null, "Parent URL": null}