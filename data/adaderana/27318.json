{"Source": "Adaderana", "Timestamp": "September 11, 2012 12:49 pm", "Headline": "ඔස්ට්‍රේලියා ගිය තවත් 53ක් දැලේ", "News Content": "ඡායා රූ - නාවික හමුදා මාධ්‍ය ඒකකය නීති විරෝධි අයුරින් ඔස්ට්‍රේලියාවට පලායාමට තැත් කළ තවත් ශ්‍රී ලාංකිකයින් 53 දෙනෙකු නාවික හමුදාව විසින් අත්අඩංගුවට ගෙන තිබේ. ත්‍රීකුණාමල, පරෙවි දූපතේ සිට නාවික සැතපුම් 16ක් ඈත මුහුදේ යාත්‍රාකරමින් තිබු බහුදින යාත්‍රාවක සිටියදී එම පිරිස නාවික හමුදාවට නිරීක්ෂණය වී ඇත. සිංහලේ 4 නැමැති බහුදින යාත්‍රාවේ නැගී යමින් සිටි එම පිරිසගෙන් 49 දෙනෙකුම ද්‍රවිඩ ජාතිකයින්ය. ඉතිරි සිව්දෙනාගෙන් තිදෙනෙකු මුස්ලිම් ජාතිකයින් වන අතර අනෙක් පුද්ගලයා සිංහල ජාතිකයෙකි. මෙම පිරිසගෙන් 8 දෙනෙකු කුඩා ළමුන් වන බව ද නාවික හමුදාව පවසයි. එම පිරිස යාපනය, වව්නියාව, හා ත්‍රීකුණාමලය යන ප්‍රදේශවල පදිංචිකරුවන් බව අනාවරණය වී ඇත.", "URL": "https://sinhala.adaderana.lk/news.php?nid=27318", "Category": null, "Parent URL": null}