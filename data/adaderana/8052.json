{"Source": "Adaderana", "Timestamp": "April 28, 2010 09:01 am", "Headline": "කුඩුත් එක්ක බඩු මාට්ටු", "News Content": "වත්තල උලියමුල්ල ප්‍රදේශයේදී හෙරොයින් තොගයක් සමග පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. සැකකරුවන් ළඟ තිබී හෙරොයින් ග්‍රෑම් 24යි මිලග්‍රෑම් 14ක් සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ප්‍රදේශයේ ගමන් කරමින් තිබු ත්‍රිරෝද රථයක් පරික්ෂා කිරීමේදී මොවුන් අත්අඩංගුවට ගෙන ඇති බව සඳහන් වේ. වත්තල පොලිසියේ නිලධාරීන් කණ්ඩායමක් විසින් මෙම පරීක්ෂා කිරීම සිදුකර ඇති අතර සැකකරුවන් සමග ත්‍රිරෝද රථයද පොලිස් භාරයට ගෙන ඇති බව පොලිස් මාධ්‍ය ප්‍රකාශකවරයා කියා සිටියේය. සැකකරුවන් කොළඹ ඛෙත්තාරාම ප්‍රදේශයේ සහ වත්තල හුණුපිටිය ප්‍රදේශයේ පදිංචිකරුවන් බව ඔහු පවසයි..", "URL": "https://sinhala.adaderana.lk/news.php?nid=8052", "Category": null, "Parent URL": null}