{"Source": "Adaderana", "Timestamp": "January 28, 2013 01:25 pm", "Headline": "බසයක කළහකාරී ලෙස හැසිරුණු 4 ක් මාට්ටු", "News Content": "මහනුවර කුරුණෑගල මාර්ගයේ රාත‍්‍රී බස් රථයක කළහකාරී ලෙස හැසිරුණු පුද්ගලයින් සිව්දෙනෙකු පොලීසිය විසින් අත්අඩංගුවට ගෙන තිබේ. අහිකුන්ට ජන කොට්ඨාසයක් මෙලෙස මත් පැන් පානය කොට බස් රථය තුළ කලහකාරී ලෙස හැසිරුණ බව ගලගෙදර පොලීසිය පැවසුවේය. එම පිරිස බස් රථයේ සිටි අනෙකුත් මගීන්ට හිරිහැර කිරීම හේතුවෙන් මෙලෙස අත්අඩංගුවට ගෙන තිබේ. ඔවුන් සතුව සිටි නාගයින් 09 දෙනෙකු, පිඹුරන් දෙදෙකු සහ එක් රිලවෙකු පොලිස් භාරයට ගෙන ඇත. සැකකරුවන් අද (28) දිනයේ මහනුවර මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31149", "Category": null, "Parent URL": null}