{"Source": "Adaderana", "Timestamp": "April 18, 2010 06:03 pm", "Headline": "බඹර වළල්ලට ජාත්‍යන්තර සම්මානයක් ", "News Content": "43 වන හූස්ටන් චිත්‍රපට සම්මාන උළෙලේදී හොඳම චිත්‍රපට අධ්‍යක්ෂණය වෙනුවෙන් ශ්‍රී ලාංකික චිත්‍රපටයක් වන\"බඹර වළල්ල\"චිත්‍රපටයට ජූරියේ විශේෂ රෙමි සම්මානය හිමිවී තිබේ. මෙවර 43 වන හූස්ටන් සම්මාන උළෙල පැවැත්වූයේ ඇමරිකාවේදී වූ අතර ඒ අනුව එහිදී\"බඹර වළල්ල\"අධ්‍යක්ෂණය වෙනුවෙන් එහි අධ්‍යක්ෂක අතුල ලියනගේ මහතාට මෙම සම්මානය හිමිව ඇත. ලොව රටවල් 25 ක් නියෝජනය කරමින් නිෂ්පාදිත චිත්‍රපට 2400 ක් අතරින් මෙම චිත්‍රපටය රෙමි සම්මානය සඳහා තේරී ඇතැයි සඳහන් වේ. එසේම\"බඹර වළල්ල\"චිත්‍රපටයේ කැමරා අධ්‍යක්ෂක තිෂූලදීප තඹවිට මහතා ට ද එම චිත්‍රපටය වෙනුවෙන් හොඳම කැමරාකරණයට හිමි සම්මානය හිමිව තිබේ. මෙම චිත්‍රපටය අතුල ලියනගේ,නීටා ප්‍රනාන්දු,චන්න දේශප්‍රිය,ජේ.එස්.පී ධම්මික,දමින්ද මඩවල යන අයගේ සාමූහික නිෂ්පාදනයක් වන මෙම චිත්‍රපටයේ අධ්‍යක්ෂණය මෙන්ම තිර රචනය ද අතුල ලියනගේගේමය.", "URL": "https://sinhala.adaderana.lk/news.php?nid=7869", "Category": null, "Parent URL": null}