{"Source": "Adaderana", "Timestamp": "January 13, 2017 09:01 am", "Headline": "  පොලීසිය අසාධාරණ ලෙස කටයුතු කළා", "News Content": "හම්බන්තොට පැවැති විරෝධතාව සම්බන්ධ අධිකරණ ක්‍රියාමාර්ගවලදී පාර්ශවකරුවන්ට පොලීසිය වෙනස් ලෙස සලකන බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ ඇතැම් පුද්ගලයින්ට ඇප ලබාදීමටත් තවත් පිරිසක් රක්ෂිත බන්ධනාගාර ගත කරවීමටත් පොලීසිය අසාධාරණ ලෙස කටයුතු කර ඇති බවයි.සිද්ධියට අදාළව රක්ෂිත බන්ධනාගාර ගත කර සිටින පුද්ගලයින්ගේ සුවදුක් විමසීම සඳහා තංගල්ල බන්ධනාගාරයට යාමෙන් පසු මාධ්‍ය අමතමින් හිටපු ජනාධිපති මහින්ද රාජපක්ෂ මේ අදහස් පළ කළේය.එමෙන්ම හම්බන්තොට ගැටුම පටන්ගත් පුද්ගලයන්ට එරෙහිව පළමුව නීතිය ක්‍රියාත්මක කළ යුතු බව හිටපු ජනාධිපති මහින්ද රාජපක්ෂ මහතා පෙන්වා දුනි.සිද්ධිය සම්බන්ධයෙන් පුද්ගලයින් 39 දෙනෙකු තවදුරටත් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=68050", "Category": null, "Parent URL": null}