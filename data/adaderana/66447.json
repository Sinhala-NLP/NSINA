{"Source": "Adaderana", "Timestamp": "November 26, 2016 05:19 pm", "Headline": " යුද්ධයෙන් කවුරුවත් දිනුවේ නෑ", "News Content": "අවුරුදු 30ක යුද්ධය මහින්ද රාජපක්ෂවත්, ප්‍රභාකරන්වත් දිනුවේ නැති බව උතුරේ ආණ්ඩුකාර රෙජිනෝල්ඩ් කුරේ මහතා පෙන්වාදෙයි.30 වස‍රක යුද්ධයෙන් ඉතිරි වුණේ දුක, ශෝකය, වේදනාව, ඇඬීම පමණක් බවත්, ඒ මහතා කියයි.මේ නිසා අවුරුදු 30ක යුද්ධයෙන් දැන් ඉතිරි වී ඇත්තේ දුක් කරදර, වේදනා හා අලාභය පමණක් යැයි ඒ මහතා යාපනය, වලිකාමම් රාමනාදන් විදුහලේ අද පැවැති උත්සවයකදී ඒ මහතා මේ බව කියා සිටියේය.එහිදී වැඩිදුරටත් අදහස් දැක්වූ රෙජිනෝල්ඩ් කුරේ මහතා පැවසුවේ \"එලුග තමිල්\" නැඟිටින්න දෙමළ හොඳ වැඩසටහනක් බවයි.\"හොඳට ඉගෙන ගන්න ඕන, හොඳට වැඩකරන්න ඕන\" එහි අර්ථය විය යුතු බවත්, එමඟින් ආපසු නැගිටීමට හැකි වන බවත් පෙන්වාදුන් ඒ මහතා එය යාපනයේ පමණක් නොව මුළු උතු‍රු පළාතේම සිදුවිය යුතු බවත්, කියා සිටියේය.", "URL": "https://sinhala.adaderana.lk/news.php?nid=66447", "Category": null, "Parent URL": null}