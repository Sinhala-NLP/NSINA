{"Source": "Adaderana", "Timestamp": "July 5, 2019 10:09 am", "Headline": "2019 වසරේ සංචාරක පැමිණීම මිලියනය ඉක්මවයි-ප්‍රහාරයෙන් පසු පසුබෑමක්", "News Content": "2019 වසර තුළ මිලියනයකට අධික සංචාරකයින් පිරිසක් ලංකාවට පැමිණ ඇති බව ශ්‍රී ලංකා සංචාරක ප්‍රවර්ධන අධිකාරිය සංඛ්‍යාලේකන වලින් පෙන්නුම් කර ඇත. ජූනි මාසය වන විට ලංකාවට පැමිණි සංචාරකයින්ගේ ප්‍රමාණය 1,008,449 වන බව එම සංඛ්‍යාලේකන වාර්තාවල සඳහන් වන බව Xinhua වෙබ් අඩවිය සඳහන් කර සිටියි. ඒ අතරින් 97,000කට අධික සංචාරකයින් පිරිසක් වාර්තා වී ඇත්තේ චීනයෙනි. ඒ හැරුණු විට වැඩිම සංචාරකයින් පිරිස ඉන්දියාවෙන්, ඔස්ට්‍රේලියාවෙන්, බ්‍රිතාන්‍යෙයන් හා මාලදිවයිනෙන් මෙරටට පැමිණ ඇත. කෙසේ වෙතත් ත්‍රස්ත ප්‍රහාරය හේතුකොට ගෙන ජූනි මාසයෙන් පසුව ගිය වසර හා සාපේක්ෂව බැලීමේ දී සංචාරකයන්ගේ පැමිණීමේ පසු බෑමක් සිදුව ඇත. ඒ සියයට 57ක ප්‍රතිශතයකිනි. කෙසේ නමුත් රජය විසින් නැවතත් ජූලි මාසයේ සිට සංචාරකයින්ගේ පැමිණීම පිළිබඳ සුභවාදී බලාපොරොත්තුවෙන් පසුවන අතර මේ වන විට මෙරටට පැමිණීම පිළිබඳ විදෙස් රටවල පනවා තිබූ සංචාරක නීති රීති ලිහිල් ‍කරමින් සිටියි. එසේම ලංකාවේ ආරක්ෂක අංශ විසින් රට තුළ ආරක්ෂාව තහවුරු කිරීමට කටයුතු කිරීමද නැවත සංචාරක ක්ශ්‍රේත්‍රයේ නැගී සිටීම වෙනුවෙන් සුභවාදී බලාපොරෙත්තු ඇති කර ඇති බවත් වෙබ් අඩවිය සඳහන් කරයි. ශ්‍රී ලංකා සංචාරක ප්‍රවර්ධන අධිකාරිය මේ වන විට චීන සංචාරකයින්ගේ පැමිණීම යළි ඉහළ නැංවීම සඳහා කටයුතු සිදු කරමින් පවතින බවත් සංචාරක සංවර්ධන, වනජීවි සහ ක්‍රිස්තියානි ආගමික කටයුතු අමාත්‍ය ජෝන් අමරතුංග මහතා ඇතුළු කණ්ඩායමක් සංචාරක ප්‍රවර්ධන කටයුතු වෙනුවෙන් චීනයට ගොස් ඇති බවත් Xinhua වෙබ් අඩවිය සඳහන් කරයි.", "URL": "https://sinhala.adaderana.lk/news.php?nid=113410", "Category": null, "Parent URL": null}