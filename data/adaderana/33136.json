{"Source": "Adaderana", "Timestamp": "April 9, 2013 01:26 pm", "Headline": " උත්සව සමයට මාළු ලාබයි", "News Content": "උත්සව සමය වෙනුවෙන් ලංකා ධීවර සංස්ථාව විසින් මාළු මිල ගණන් අඩුකර ඇති බව ලංකා ධීවර සංස්ථාවේ සභාපති මහීල් සේනාරත්න මහතා පවසයි. අද (09) කොළඹ පැවති මාධ්‍ය හමුවකදී සභාපතිවරයා මේ බව සඳහන් කළේය. ඒ අනුව කෙළවල්ලා කිලෝව රු. 530 සිට රු. 480 දක්වාද, තලපත් රු.630 සිට රු.590 දක්වාද ,පරව් රු.700 සිට රු.600 දක්වාද,බලයා රු.480 සිට රු. 400 දක්වාද අඩුකර ඇති බව ඔහු අනාවරණය කළේය. මීට අමතරව ලංකා ධිවර සංස්ථාවේ ලාංඡනය සහිත ටින් මාළුවල මිලද අඩුකර ඇති බව ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=33136", "Category": null, "Parent URL": null}