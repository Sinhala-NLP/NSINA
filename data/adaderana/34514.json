{"Source": "Adaderana", "Timestamp": "May 31, 2013 12:54 pm", "Headline": "එල්.ටී.ටී.ඊ. සාමාජිකයෙකුගෙන් තායිලන්ත අගමැතිවරියට ඉල්ලීමක්", "News Content": "ශ්‍රී ලංකාවේ සිදුකරන සංචාරය අතර තුරදී දෙමළ ජනතාවගේ ගැටලු පිළිබඳ වැඩි අවධානයක් යොමුකරන ලෙස හිටපු ජ්‍යෙෂ්ඨ එල්.ටී.ටී.ඊ. සාමාජිකයෙකු වන විසුවනාදන් රුද්‍රකුමාරන් තායිලන්ත අගමැතිවරියගෙන් ඉල්ලීමක් කර තිබේ. ඔවුන් විසින් මන:කල්පිතව ගොඩනගාගෙන ඇති දෙමළ ඊළාම් රාජ්‍යයේ අගමැතිවරයා ලෙස තමන් විසින්ම හඳුන්වාගෙන ඇති රුද්‍රකුමාරන් තායිලන්ත අග්‍රාමාත්‍ය යින්ග්ලුග් ෂිනවත්‍රා වෙත ලිපියක් මගින් මේ බව දැනුම් දී ඇති බව වාර්තා වේ. මෙරට දෙමළ ජනතාවට සිදුව ඇති අසාධාරණකම් පිළිබඳ ශ්‍රි ලංකාවේ සාංචාරය අතර තුරදී රජයේ නියෝජිතයන්ගේ අවධානය යොමුකරන ලෙස ඔහු වැඩිදුරටත් ඉල්ලා ඇත.", "URL": "https://sinhala.adaderana.lk/news.php?nid=34514", "Category": null, "Parent URL": null}