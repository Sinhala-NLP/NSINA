{"Source": "Adaderana", "Timestamp": "December 16, 2014 08:38 am", "Headline": "ලොකු දුව වස බිව්වාට අම්මා පොඩි දුව සමග ළිඳට පැන මැරිලා", "News Content": "පිටිගල, වත්තහේන තල්ගස්වල ප්‍රදේශයේ මවක සිය දියණිය සමඟ සියදිවි හානීකරගෙන තිබේ. මොවුන් ළිඳට පැන සියදිවි හානිකරගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. මෙලෙස මියගොස් ඇත්තේ 36 හැවිරිදි මව සහ ඇගේ දස හැවිරිදි දියණිය වෙයි මියගිය කාන්තාවගේ වැඩි මහල් දියණිය වස පානය කිරීම හේතුවෙන් අදාළ කාන්තාව මෙලෙස සිය බාලදියණිය සමඟ සියදිවි හානිකරගෙන ඇති බව පොලීසිය සඳහන් කළේය. ජංගම දුරකථනයකින් කතා කරමින් සිටියදී මව විසින් සිදුකළ අවවාදයක් හේතුවෙන් සිත්තැවුලට පත් 16 හැවිරිදි වැඩිමහල් දියණිය වස පානය කර ඇති අතර ඇය මේ වන විට ඇල්පිටිය රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=48035", "Category": null, "Parent URL": null}