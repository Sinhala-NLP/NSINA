{"Source": "Adaderana", "Timestamp": "June 15, 2012 01:26 pm", "Headline": "මහනුවර මාර්ග කිහිපයක පුද්ගලික බස් වර්ජනයක්", "News Content": "මහනුවර ප්‍රදේශයේ මාර්ග කිහිපයක පෞද්ගලික බස් රථ සේවකයින් වර්ජනයක් ආරම්භ කර තිබේ. පූජාපිටිය සහ වටගොඩ අතර කිලෝමීටර් 03 ක් අතර පුද්ගලික බස් රථ 02 ක් හා ලංගම බස් රථයක් ධාවනය වන බවත්, ඒ තුළින් බස අතිරික්තයක් ඇතිවන බවත් මේ සම්බන්ධයෙන් අද දෙරණ සමග අදහස් දැක්වූ පූජාපිටිය පෞද්ගලික බස් සංගමයේ භාණ්ඩාගාරික කිත්සිරි ධර්මරත්න මහතා සඳහන් කළේය. දේශපාලන බලපෑම් මත සිදුවන මෙම කූට ව්‍යාපාරයට එරෙහිව මෙම වර්ජනය දියත් කළ බවත්, මේ සඳහා විසඳුමක් ලබාදෙන ලෙස නිසි බලධාරීන්ගෙන් ඉල්ලා සිටින බවත් ඒ මහතා ප්‍රකාශ කළේය. යොදවා ඇති නව බස් රථ නිසා බස් හිමියන්ට බාධාවක් වේ නම් විමසා බලා පරීක්ෂණයක් සිදුකරන බව බස් රථ සේවකයන් සිදුකරන මෙම චෝදනාව සම්බන්ධයෙන් අද දෙරණ මධ්‍යම පළාත් මාර්ගස්ථ මගී ප්‍රවාහන අධිකාරියේ සභාපති ඩබ්ලිව්.ජි.රණසිංහ මහතාගෙන් කළ විමසීමක දී ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=25054", "Category": null, "Parent URL": null}