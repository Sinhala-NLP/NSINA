{"Source": "Adaderana", "Timestamp": "February 12, 2017 06:01 pm", "Headline": "ගැටළු සොයන්න සුව ඇමති හම්බන්තොට යයි ", "News Content": "සෞඛ්‍ය අමාත්‍ය රාජිත සේනාරත්න මහතා හම්බන්තොට දිස්ත්‍රීක්කයේ රෝහල්වල පවතින ගැටළු සහ අවශ්‍යතා පිළිබදව සොයාබැලීම සඳහා නිරීක්ෂණ චාරිකාවක නිරත වීමට සැලසුම් කර ඇති බව සෞඛ්‍ය අමාත්‍යාංශය පවසයි.සෞඛ්‍ය අමාත්‍යවරයා හෙට(13) දිනයේ එම නිරීක්ෂණ චාරිකාවේ නිරත වන බව එම අමාත්‍යාංශය සඳහන් කළේය.ඒ අනුව හම්බන්තොට මහරෝහල ,අම්බලන්තොට, ලුණුගම්වෙහෙර සහ දෙබරවැව මුලික රෝහල් වෙත ගොස් රාජිත සේනාරත්න මහතා ඒවායේ ගැටළු සහ අවශ්‍යතා පිළිබඳ සොයා බැලීමට නියමිතය.එමෙන්ම සෞඛ්‍ය අමාත්‍යවරයාගේ ප්‍රධානත්වයෙන් ලබන 14 වැනිදා තංගල්ල මුලික රෝහලේ ලේ බැංකුව විවෘත කිරීමට ද නියමිත බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=69522", "Category": null, "Parent URL": null}