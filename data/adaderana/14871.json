{"Source": "Adaderana", "Timestamp": "March 16, 2011 09:48 am", "Headline": "බස් රිය පෙරළී 22 ට තුවාලයි", "News Content": "වලස්මුල්ල ප්‍රදේශයේ සිදුවූ බස් රථ අනතුරකින් පුද්ගලයින් 22 දෙනෙකු තුවාල ලබා තිබේ. වලස්මුල්ල - මිද්දෙනිය ප්‍රධාන මාර්ගයේ කිරම ප්‍රදේශයේ දී මෙම අනතුර සිදුව ඇති බව සඳහන්වේ. ඉඳිකැටිය පාලම අසල දී බස්රථය මාර්ගයෙන් ඉවතට පැන ප්‍රපාතයක‍ට පෙරළීමෙන් මෙම අනතුර සිදුව තිබේ. අනතුරින් තුවාල ලැබූවන් වලස්මුල්ල හා මාතර රෝහල් වල ප්‍රතිකාර ලබන බව පොලිසිය පවසයි.", "URL": "https://sinhala.adaderana.lk/news.php?nid=14871", "Category": null, "Parent URL": null}