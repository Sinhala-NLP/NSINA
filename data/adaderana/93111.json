{"Source": "Adaderana", "Timestamp": "July 24, 2018 11:14 am", "Headline": "අධිකරණය භූමියට මත් කුඩු ගෙනියන්න හදපු කතකට වැඩ වරදියි", "News Content": "ගල්කිස්ස මහේස්ත්‍රාත් අධිකරණය භූමිය වෙත මත් කුඩු පැකට් 22ක් රැගෙන යාමට උත්සහ කළ කාන්තාවක් ගල්කිස්ස පොලීසිය විසින් අත්අඩංගුවට ගත් බව අද දෙරණ වාර්තාකරු පවසයි. අද(24) උදෑසන මෙම අත්අඩංගුවට ගැනීම සිදු කර තිබේ. අත්අඩංගුවට පත් මෙම කාන්තාව රත්මලාන ප්‍රදේශයේ පදිංචි 26 හැවිරිදි තරුණියක් බව වාර්තා වෙයි. බන්ධනාගාර ගතව සිටින තම සැමියා අද දින අධිකරණ භූමිව වෙතට රැගෙනවිත් ඇති අතර ඔහු බැලීමට පවසයා මෙම කාන්තාව අධිකරණ භූමිය වෙත ඇතුළු වී ඇති බව සඳහන්ය. පසුව අධිකරණයේ සිට පොලිස් නිලධාරීනියක් විසින් ඇය පරික්ෂා කිරීමේදී ඇගේ තණ පටය තුළ සඟවා මෙම මත් කුඩු පැකට් 22 ගෙනවිත් ඇති බව පොලීසිය පවසයි. අදාළ සැකකාරිය අද ගල්කිස්ස මහේස්ත්‍රාත් අධිකරණය ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=93111", "Category": null, "Parent URL": null}