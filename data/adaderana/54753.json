{"Source": "Adaderana", "Timestamp": "October 29, 2015 02:19 pm", "Headline": "භූගත බංකරය හෙළිකිරීම ජාතික ආරක්ෂාවට තර්ජනයක් නෙවෙයි", "News Content": "ජනපති මැඳුරේ භූ ගත බංකරය සම්බන්ධයෙන් මේවන විට මතුව ඇති කතා බහ රටේ ජාතික ආරක්ෂාවට තර්ජනයක් නොවන බව හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා පවසයි.අද කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු විසින් ඇසූ ප්‍රශ්නයකට පිළිතුරු ලෙස ඒ මහතා මේ බව ප්‍රකාශ කළේය.එවකට ආරක්ෂක වාතාවරණය සැලකිල්ලට ගෙන මෙම ‍බංකරය ඉදිකර ඇති බවත්, මේවන විට රටේ ආරක්ෂාව යහපත් තත්ත්වයක පවතින නිසා ඒ ගැන හෙළි කිරීමෙන් ජාතික ආරක්ෂාවට බලපෑමක් එල්ල නොවන බවද හෙතෙම පැවසීය.පසුගිය රජය සමයේ ‍ජනපති මැඳුරේ ඉදිකරන ලද එම භූගත කඳවුර ගැන හෙළි කිරීමෙන් රටේ ජාතික ආරක්ෂාවට තර්ජනයක් වී ඇති බව විපක්ෂය විසින් පසුගිය දිනවලදී රජයට චෝදනාද කර තිබිණ.", "URL": "https://sinhala.adaderana.lk/news.php?nid=54753", "Category": null, "Parent URL": null}