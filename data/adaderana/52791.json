{"Source": "Adaderana", "Timestamp": "July 23, 2015 08:42 am", "Headline": "එජාප ප්‍රතිපත්ති ප්‍රකාශය අද එයි - සන්ධානයේ 27දා", "News Content": "එක්සත් ජාතික පක්ෂය ප්‍රමුඛ යහපාලනය සඳහා වූ එක්සත් ජාතික පෙරමුණේ ප්‍රතිපත්ති ප්‍රකාශය එළිදැක්වීම අද පෙරවරුවේ සිදුකිරීමට නියමිතව තිබේ.විහාර මහාදේවී උද්‍යානයේ එළිමහන් රංග පීඨයේදී සිය පෙරමුණේ ප්‍රතිපත්ති ප්‍රකාශනය එළිදක්වන බව ජනමාධ්‍ය අමාත්‍ය ගයන්ත කරුණාතිලක මහතා සඳහන් කළේය.රටේ අනාගත අභිවෘද්ධිය උදෙසා පංච මහා සංවර්ධන සැළැස්මක් සිය ප්‍රතිපත්ති ප්‍රකාශය තුළින් හඳුන්වා දෙන බව ගයන්ත කරුණාතිලක අමාත්‍යවරයා පැවසුවේය.මේ අතර ශ්‍රී ලංකා නිදහස් පක්ෂය ප්‍රම්‍රඛ එක්සත් ජනතා නිදහස් සන්ධානයේ ප්‍රතිපත්ති ප්‍රකාශය ලබන 27 වන දින එළිදැක්වීමට නියමිතව ඇත.ශ්‍රී ලංකා නිදහස් පක්ෂයේ මහලේකම් අනුර ප්‍රියදර්ශන යාපා මහතා සඳහන් කළේ රට තුළ ප්‍රායෝගිකව ක්‍රියාත්මක කළ හැකි වැඩපිළිවෙළක් සිය ප්‍රතිපත්ති ප්‍රකාශය තුළින් හඳුන්වාදෙන බවයි.", "URL": "https://sinhala.adaderana.lk/news.php?nid=52791", "Category": null, "Parent URL": null}