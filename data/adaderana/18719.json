{"Source": "Adaderana", "Timestamp": "September 14, 2011 03:14 pm", "Headline": "සරසවි එන්න කලින් අවසන් විභාගයට ලිවිය යුතුමයි", "News Content": "විශ්ව විද්‍යාල ප්‍රවේශලාභී සිසුන් සඳහා පැවැත්වෙන පූර්ව නම්නීකරණ වැඩසටහනේ අවසන් විභාගය සඳහා ඊට සම්බන්ධ නොවූ සිසුන් ද අනිවාර්‍යයෙන් සහභාගී විය යුතු බව උසස් අධ්‍යාපන අමාත්‍යාංශය නිවේදනය කරයි. පූර්ව නම්නීකරණ පන්තිවලින් නිදහස් කරනු ලැබූ සිසුන්ද අවසාන විභාගයට ප්‍රථම ලිඛිත සහ වාචික පරීක්ෂණ සඳහා සහභාගී විය යුතු බව එම් අමාත්‍යාංශය නිකුත් කළ නිවේදනයේ දැක්වේ. ඒ අනුව තමන්ට ආසන්නතම පූර්ව නම්නීකරණ ඉංග්‍රීසි මධ්‍යස්ථානය වෙත ගොස් අදාළ විභාගයට පෙනී සිටින ලෙස පූර්ව නම්නීකරණ ව්‍යාපෘතියේ ජාතික සංවිධායක මහාචාර්ය රොහාන් රාජපක්ෂ මහතා දැනුම් දෙයි. ඒ පිළිබඳ වැඩිදුර තොරතුරු pop.nodes.lk වෙබ් අඩවියෙන් ලබාගත හැකි බව උස්ස අධ්‍යාපන අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=18719", "Category": null, "Parent URL": null}