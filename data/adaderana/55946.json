{"Source": "Adaderana", "Timestamp": "December 25, 2015 02:59 pm", "Headline": "නිධන් සෙවූ 4ක් දැලේ", "News Content": "නීතිවිරෝධි අයුරින් නිධන් කැණීම් කටයුතු වල නිරත වූ පුද්ගලයින් සිව්දෙනෙකු කැබිතිගොල්ලෑව, ඉස්සන්වැව ප්‍රදේශයේදී අත්අඩංගුවට ගෙන තිබේ.කැබිතිගොල්ලෑව පොලිසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී කැණිම් කටයුතු සඳහා යොදාගත් උපකරණ කිහිපයක් ද පොලිසිය භාරයට ගෙන ඇත.සැකකරුවන් පරාක්‍රමපුර සහ වව්නියාව යන ප්‍රදේශවල පදිංචිකරුවන් බව සඳහන්ය.ඔවුන් තැබිතිගොල්ලෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55946", "Category": null, "Parent URL": null}