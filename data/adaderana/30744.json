{"Source": "Adaderana", "Timestamp": "January 14, 2013 08:21 am", "Headline": "නීතීඥ සංගමය ජනපති හමුවෙයි", "News Content": "ශ්‍රී ලංකා නීතීඥ සංගමය අද (14) දිනයේ ජනාධිපති මහින්ද රාජපක්ෂ මහතා හමුවීමට නියමිතව තිබේ. අද පෙරවරු 10.00 ට අදාළ සාකච්ඡාව පැවැත්වීමට නියමිත බව ශ්‍රී ලංකා නීතීඥ සංගමයේ ලේකම් නීතීඥ සංජය ගමගේ මහතා සඳහන් කළේය. පසුගියදා රැස්වු ශ්‍රී ලංකා නීතීඥ සංගමයේ නියෝජිත සමුළුවේ දී ජනාධිපතිවරයා හමුවීමට තීරණය වී තිබේ. ජනාධිපති මහින්ද රාජපක්ෂ මහතා වෙත අදාළ ඉල්ලීම ඉදිරිපත් කළ බව ශ්‍රී ලංකා නීතීඥ සංගමය සඳහන් කළේය. ඒ අනුව අද දිනයේ එම සාකච්ඡාව ලබාදීමට ජනාධිපති මහින්ද රාජපක්ෂ මහතා එකඟතාව පළකර ඇත. ශ්‍රී ලංකා නීතීඥ සංගමයේ විධායක සභාව අද දිනයේ සාකච්ඡාව සඳහා සහභාගී වන බව සංජය ගමගේ මහතා සඳහන් කළේය.", "URL": "https://sinhala.adaderana.lk/news.php?nid=30744", "Category": null, "Parent URL": null}