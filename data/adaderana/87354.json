{"Source": "Adaderana", "Timestamp": "April 12, 2018 01:43 pm", "Headline": "පැය 5ක ප්‍රශ්න කිරීම් හමුවේ සකර්බර්ග් කිව්ව දේ", "News Content": "අමෙරිකානු සෙනෙට් මණ්ඩලය හමුවේ සිදු කරන ලද පැය පහක පමණ දීර්ඝ ප්‍රශ්න කිරීම්වලින් අනතුරුව මාර්ක් සකර්බර්ග් ඊයේ(12) එරට කොංග්‍රස් මණ්ඩලය හමුවට කැඳවා තිබුණි. අදාළ සිදුවීම කේම්බ්‍රිජ් විශ්ව විද්‍යාලය සමඟ සම්බන්ධ ව්‍යාපෘතියක් බව හඳුනාගෙන ඇතැයි සකර්බර්ග් කොංග්‍රස් මණ්ඩලය හමුවේ ප්‍රකාශ කළේය. වෙනත් පර්යේෂකයින් විසින් ෆේස්බුක් සමාජ ජාලයට සමාන ඇප්ලිකේෂන්ස් රැසක් නිර්මාණය කර ඇති බවද ඔහු එහිදී පවසා සිටියේය. මේ හේතුවෙන් කේම්බ්‍රිජ් විශ්ව විද්‍යාලයට එරෙහිව ක්‍රියාමාර්ගයක් ගැනීමට ඇති හැකියාව සම්බන්ධයෙන් තම සමාගම විමර්ශණය කරමින් සිටින බව ඔහුගේ ප්‍රකාශයේ වැඩිදුරටත් සඳහන් වෙයි. කෙසේ නමුත් විශ්වවිද්‍යාලයේ පර්යේෂකයින් පෞද්ගලික දත්ත අනවසරයෙන් එක්රැස් කරන්නේද යන්න පිළිබඳව තමාට සාක්ෂි හමුනොවූ බවත් සකර්බර්ග් මෙහිදී පවසා තිබේ.", "URL": "https://sinhala.adaderana.lk/news.php?nid=87354", "Category": null, "Parent URL": null}