{"Source": "Adaderana", "Timestamp": "March 10, 2017 02:26 pm", "Headline": " උපුල් තරංගගෙන් වාර්තාවක් ", "News Content": "සංචාරක බංග්ලාදේශ කණ්ඩායමට එරෙහි පළමු ටෙස්ට් ක්‍රිකට් තරගයේ දෙවන ඉනිමේදී සිය 3 වන ටෙස්ට් ශතකය ලබාගැනීමට උපුල් තරංග සමත්වුණි.දැවී යන විට උපුල් තරංග ලබාගෙන සිටි ලකුණු 115 ට හතරේ පහර 11 ක් සහ හයේ පහර 2 ක් ඇතුළත් වුණි.උපුල් තරංග මෙම තරගයේ පළමු ඉනිමේදී රැස් කළේ ලකුණු 4 ක් පමණි.මේවන විට දෙවන ඉනිම වෙනුවෙන් පන්දුවට පහරදෙන ශ්‍රී ලංකාව කඩුලු 4 ක් දැවී ලකුණු 199 ක් ලබා සිටියි. දිමුත් කරුණාරත්න ලකුණු 32 යි. කුසල් මෙන්ඩිස් ලකුණු 19 යි. අසේල ගුණරත්න කිසිඳු ලකුණක් නොලබා පිටියෙන් ඉවත්වුණි.නිරෝෂන් දික්වැල්ල සමගින් දිනේෂ් චන්දිමාල් ලකුණු 23 ක් ලබා පන්දුවට පහරදෙමින් සිටියි. මෙම තරගයේ ශ්‍රී ලංකා පළමු ඉනිම සියලුදෙනා දැවී 494 යි. බංග්ලාදේශය පළමු ඉනිම වෙනුවෙන් සියලුදෙනා දැවී ලකුණු 312 ක් රැස් කළේය.", "URL": "https://sinhala.adaderana.lk/news.php?nid=70682", "Category": null, "Parent URL": null}