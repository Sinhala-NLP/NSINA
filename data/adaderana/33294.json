{"Source": "Adaderana", "Timestamp": "April 16, 2013 08:29 am", "Headline": "සබරගමුව සරසවියට නවක සිසුන් බඳවා ගැනීම 22දා", "News Content": "අධ්‍යයන කටයුතු සඳහා සබරගමුව විශ්ව විද්‍යාලය අද (16) දිනයේ විවෘත නොකරන බව උසස් අධ්‍යාපන අමාත්‍යාංශය පවසයි. සබරගමුව විශ්ව විද්‍යාලයේ නවක සිසුන් බඳවා ගැනීමේ කටයුතු ලබන 22 වන දින සිදුකරන බව එම අමාත්‍යාංශ ප්‍රකාශකයෙකු සඳහන් කළේය. ඊට අදාළ ලිපි මේ වන විටත් අදාළ සිසුන් වෙත තැපැල් මාර්ගයෙන් යොමුකර ඇති බව උසස් අධ්‍යාපන අමාත්‍යාංශය ප්‍රකාශ කළේය. මේ හේතුවෙන් සබරගමුව විශ්ව විද්‍යාලයේ ජ්‍යේෂ්ඨ සිසුන්ගේ අධ්‍යයන කටයුතු ආරම්භ කිරීම කල්දමා තිබේ. මැයි මස 6 වන දින ඔවුන්ගේ අධ්‍යයන කටයුතු ආරම්භ කිරීමට නියමිතය.", "URL": "https://sinhala.adaderana.lk/news.php?nid=33294", "Category": null, "Parent URL": null}