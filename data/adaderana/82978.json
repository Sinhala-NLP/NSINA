{"Source": "Adaderana", "Timestamp": "January 15, 2018 07:58 am", "Headline": "2017 වසරේ පල්ලම පොලීය නිකුත් කළ දඩපත් වලින් රජයට ලැබුණු ආදායම", "News Content": "2017 වර්ෂය තුළ පල්ලම පොලීසියේ රථ වාහන අංශයේ නිලධාරීන් විසින් කරන ලද දඩ පත් නිකුත් කිරීමෙන් සහ අත්අඩංගුවට ගත් රියදුරන් අධිකරණයට ඉදිරිපත් කර දඩ නියම කිරීමෙන් රජයට රුපියල් 21,48,750 ක ආදායමක් ලැබී ඇත. විවිධ රථ වාහන වැරදි සම්බන්ධයෙන් අත්අඩංගුවට ගත් රියදුරන් අධිකරණයට ඉදිරිපත් කිරීමෙන් අනතුරුව ඔවුන්ට රුපියල් 14,45,900 ක දඩ මුදලක් නියම කර ඇත. සුළු රථ වාහන වැරදි වලට එම අවස්ථාවේදීම දඩ පත් නිකුත් කිරීමෙන් රුපියල් 7,02,850 ක ආදායමක්ද රජයට ලැබී ඇත. බීමත්ව රිය ධාවනය කළ රියදුරන් 138 දෙනෙකු 2017 වර්ෂයේදී අත්අඩංගුව ගැනීමට පල්ලම පොලීසියේ නිලධාරීන් කටයුතු කර ඇත. 2016 වර්ෂය තුළදී අත්අඩංගුවට ගෙන ඇති බීමත්ව රිය ධාවනය කළ රියදුරන් ගනන 83 කි.ඒ අනුව 2016 වර්ෂයට වඩා 2017 වර්ෂය තුළ බීමතින් රිය ධාවනය කළ රියදුරන් 53 දෙනෙකුව පල්ලම පොලීසියේ රථ වාහන අංශයේ නිලධාරීන් විසින් අත්අඩංගුවට ගෙන ඇත. පල්ලම පොලිස් ස්ථානාධිපති පොලිස් පරීක්ෂක අසිත ලක්රුවන් මහතාගේ උපදෙස් පරිදි රථ වාහන අංශයේ ස්ථානාධිපති උප පොලිස් පරීක්ෂක අජිත් හේමන්ත මහතා ඇතුළු නිලධාරීන් විසින් මෙම වැටලීම් සිදු කර ඇත.", "URL": "https://sinhala.adaderana.lk/news.php?nid=82978", "Category": null, "Parent URL": null}