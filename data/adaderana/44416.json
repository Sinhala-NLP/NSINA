{"Source": "Adaderana", "Timestamp": "July 4, 2014 09:45 am", "Headline": "සම්භාහනයට මුවාවූ වෙන්නප්පුවේ ගණිකා මධ්‍යස්ථානයක් වටලයි", "News Content": "ආයුර්වේද සම්භාහන මධ්‍යස්ථානයක් මුවාවෙන් වෙන්නප්පුව, බෝලවත්ත ප‍්‍රදේශයේ පවත්වා ගෙන ගිය ගණිකා මධ්‍යස්ථානයක් පොලීසිය විසින් වටලා ව්‍යාජ වෛද්‍යවරයෙකු සහ කාන්තාවන් 6 දෙනෙකු අත්අඩංගුවට ගෙන තිබේ. අත්අඩංගුවට ගත් කාන්තාවන් අතර එය පවත්වාගෙන ගිය කළමනාකරියද සිටියි. අත්අඩංගූවට ගත් කාන්තාවන් මිගමුව, සිදුව, කුලියාපිටිය, අම්පාර, කඩවත ප‍්‍රදේශවල පදිංචි අය වේ. ආයුර්වේද වෛද්‍යවරයෙකු ලෙස පෙනී සිට ඇති අය ව්‍යාජ වෛද්‍යවරයකු බව පොලිසිය කියයි. පොලීසියට ලැබුණු තොරතුරක් අනුව පොලිස් උපාය දුතයකු යොදවා සැකරුවන් හා සැකකාරියන් අත්අඩංගුවට ගෙන ඇත. මොවුන් අද (04) මාරවිල මහෙස්ත‍්‍රාත් අධිකරණය වෙත ඉදිරිපත් කිරීමට නියමිතය. වෙන්නප්පුව මුලස්ථාන ප‍්‍රධාන පොලිස් පරික්ෂක වසන්ත කුමාර මහතා ඇතුළු පොලිස් කණ්ඩායමක් මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=44416", "Category": null, "Parent URL": null}