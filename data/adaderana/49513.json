{"Source": "Adaderana", "Timestamp": "February 22, 2015 04:10 pm", "Headline": "තවත් මගී ප්‍රවාහන යාත්‍රාවක් අනතුරක -  50ක් අතුරුදහන් ", "News Content": "බංග්ලාදේශයේ ඩකා අගනුවර ආසන්නයේ දී මගී ප්‍රවාහන යාත්‍රාවක් අනතුරට ලක්වීමෙන් පුද්ගලයින් 50කට අධික සංඛ්‍යාවක් අතුරුදන්ව තිබේ.යාත්‍රාවේ සිටි පුද්ගලයින් 30 දෙනෙකු බේරාගැනීමට හැකිව ඇති බව විදෙස් මාධ්‍ය වාර්තා කළේය.ඩකා අගනුවරට කිලෝමීටර් 70ක් පමණ දුරින් වූ පද්මා නම් ගංගාවේ යාත්‍රා කරමින් තිබිය දී අදාළ යාත්‍රාව අනතුරට ලක්ව ඇති බව සඳහන්ය.යාත්‍රාව අනතුරට ලක්වන විට එහි ගමන්ගත් මගීන් සංඛ්‍යාව නිශ්චිතව අනාවරණය වී නොමැති අතර මගීන් 70ත් 150ත් අතර සංඛ්‍යාවක් එහි ගමන් කර ඇති බවට බංග්ලාදේශ බලධාරීන් සැක පළ කරයි.", "URL": "https://sinhala.adaderana.lk/news.php?nid=49513", "Category": null, "Parent URL": null}