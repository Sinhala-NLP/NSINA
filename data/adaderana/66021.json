{"Source": "Adaderana", "Timestamp": "November 14, 2016 11:44 am", "Headline": "ශ්‍රී පාද නිකේතනයේ අක්‍රමිකතා ඇතිනම් ඉදිකිරීම් නවතනවාලු", "News Content": "ශ්‍රී පාදස්ථානය ආශ්‍රිතව ඉදිකෙරෙන නිවාඩු නිකේතනය සම්බන්ධයෙන් අදාළ ආයතන කිහිපයකින් වාර්තාවක් කැඳවා ඇති බව අධිකරණ හා බුද්ධ ශාසන නියෝජ්‍ය අමාත්‍ය දුෂ්මන්ත මිත්‍රපාල මහතා පවසයි.අමාත්‍යවරයා ප්‍රකාශ කළේ අදාළ නිවාඩු නිකේතනය ඉදිකිරීම සඳහා අවසර ලබා ගැනීමේදී කිසියම් හෝ අක්‍රමිකතාවක් සිදුව ඇත්නම් එම ඉදිකිරීම් නවතා දැමීමට පියවර ගන්නා බවයි.කෑගල්ල, කරවනැල්ල ප්‍රදේශයේදී මාධ්‍ය වෙත අදහස් දක්වමින් දුෂ්මන්ත මිත්‍රපාල මහතා මෙම අදහස් පළ කළේය.ඉල්ලුම් කර ඇති වාර්තාව ලැබුණු වහාම ඒ සම්බන්ධයෙන් පරීක්ෂණයක් පැවැත්වීමට පියවර ගන්නා බව එහිදී වැඩිදුරටත් අදහස් දක්වමින් ඔහු පැවසුවේය.", "URL": "https://sinhala.adaderana.lk/news.php?nid=66021", "Category": null, "Parent URL": null}