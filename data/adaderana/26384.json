{"Source": "Adaderana", "Timestamp": "August 7, 2012 10:48 am", "Headline": " ඕස්ට්‍රේලියාව බලා පනින්න ගිය තවත් 26 ට වැඩවරදියි", "News Content": "නීති විරෝධී ලෙස මුහුදු මාර්ගයෙන් ඕස්ට්‍රේලියාව බලා ගමන් කරමින් සිටි පුද්ගලයින් 26 දෙනෙකු නාවික හමුදාව විසින් අත්අඩංගුවට ගෙන තිබේ. වාලච්චේනයට නාවික සැතපුම් 10 ත් 15 ත් අතර නැගෙනහිර මුහුදේ දී මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. බෝට්ටු දෙකකින් මෙම පිරිස ගමන් කරමින් සිට තිබේ. අදාළ පුද්ගලයින් මේ වන විට ත්‍රිකුණාමලය වරායට රැගෙන එමින් සිටින බව ‍කමාන්ඩර් කෝසල වර්ණකුලසූරිය මහතා කියා සිටියි. මේ අතර නීති විරෝධී ලෙස ඔස්ට්‍රේලියාව බලා යාමේ අදහසින් වෙන්නප්පුව කම්මල ප්‍රදේශයේ හෝටලයක ලැගුම්ගෙන සිටියදී අත්අඩංගුවට ගත් පුද්ගලයින් 41 දෙනා රක්ෂිත බන්ධනාගර ගතකර තිබේ. මාරවිල අතිරේක දිසා විනිසුරු චන්දන කලංසූරිය මහතා නියෝග කළේ මොවුන් ලබන 20 වන දින දක්වා රක්ෂිත බන්ධනාගාර ගත කරන‍ ලෙසයි.", "URL": "https://sinhala.adaderana.lk/news.php?nid=26384", "Category": null, "Parent URL": null}