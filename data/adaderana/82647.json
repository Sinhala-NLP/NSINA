{"Source": "Adaderana", "Timestamp": "January 7, 2018 09:52 pm", "Headline": " සැමියා ගෙදරට ගිනි තියලා-බිරිය පිළිස්සී අවසන් ගමන් යයි", "News Content": "කිලිනොච්චිය - ධර්මපුරම් - මයිතුවානපුරම් ප්‍රදේශයේ නිවසකට ගිනි ඇවිලීමෙන් විසිහතර හැවිරිදි මවක රෝහල් ගත කිරීමෙන් පසුව 7 දා දහවල් මියගොස් තිබේ. මෙම ගින්නට හසුවී මියගිය කාන්තාවගේ දියණිය හා ස්වාමිපුරුෂයාද ගින්නෙන් පිලිස්සී කිලිනොච්චිය රෝහලට ඇතුළත් කොට තිබේ. දැනට සිදු කළ පරීක්ෂණ වලින් හෙළි වී ඇත්තේ ස්වාමිපුරුෂයා විසින් මෙම නිවසට ගිනි තැබූ බවයි. පොලීසිය රෝහල් ගත කොට සිටින පුද්ගලයාට පොලිස් ආරක්ෂාව ලබා දී පරීක්ෂණ කරගෙන යයි. මෙම සිද්ධියෙන් බරපතළ ලෙස පිළිස්සුම් තුවාල ලැබූ තබීන්ද්‍රන් ලෝජිනී නැමති කාන්තාව 7 දා දහවල් 11 ට පමණ මියගොස් තිබේ. නිවසට අළුයම් කාලයේදී ගිනි ඇවිලී ඇති අතර ප්‍රදේශවාසීන් පැමිණ මුලින්ම දරුවා නිවසින් එළිය ගෙන තිබේ. අනතුරුව ඉතිරි දෙදෙනාද නිවසින් එළියට ගෙන රෝහල් ගත කොට තිබේ. කාන්තාව මියගොස් ඇත්තේ රෝහලේ ප්‍රතිකාර ලබමින් සිටින අතරතුරදීය. කිළිනොච්චිය පොලීසිය සිද්ධිය පිළිබදව පරීක්ෂණ පවත්වා ගෙන යයි.", "URL": "https://sinhala.adaderana.lk/news.php?nid=82647", "Category": null, "Parent URL": null}