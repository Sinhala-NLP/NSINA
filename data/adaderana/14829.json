{"Source": "Adaderana", "Timestamp": "March 14, 2011 09:56 am", "Headline": "ඉන්දු -ශ්‍රී ලංකා ධීවර හවුල් ක්‍රියාකාරී කණ්ඩායම මාර්තු 28 හමුවෙයි ", "News Content": "වසර 05 ට වැඩි කාලයකට පසු ධීවර කටයුතු පිළිබඳ ඉන්දු -ශ්‍රී ලංකා හවුල් ක්‍රියාකාරී කණ්ඩායම මාර්තු 28 වන දින නව දිල්ලි නගරයේදී හමුවීමට නියමිත බව ඉන්දීය මාධ්‍ය වාර්තා කරයි. ධීවර කටයුතු පිළිබඳ වන ගැටලු සම්බන්ධව සාකච්ඡා කීරීම මෙම හමුවෙහි අරමුණු වන බව ද සඳහන්ය. දෙරටෙහි විදේශ අමාත්‍යාංශ ජ්‍යොෂ්ඨ නිලධාරීන්, ධීවර අමාත්‍යාංශ නියෝජිතයින්, ආරක්ෂක අමාත්‍යාංශය, නීතිපති දෙපාර්තමේන්තුව, ආගමන විගමන දෙපාර්තමේන්තුව සහ ත්‍රිවිධ හමුදා නියෝජිතයින් අදාළ නියෝජිත පිරිසට ඇතුළත්ය. පසුගිය ජනවාරි මස අවසාන භාගයේදී ශ්‍රී ලංකා ජනාධිපති මහින්ද රාජපක්ෂ සහ ඉන්දීය විදේශ ලේකම් නිරූපමා රාඕ අතර පැවති හමුවේදී මෙම කණ්ඩායමේ හමුව පිළිබඳව සාකච්ඡාවට බඳුන්ව ඇත.", "URL": "https://sinhala.adaderana.lk/news.php?nid=14829", "Category": null, "Parent URL": null}