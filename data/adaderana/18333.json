{"Source": "Adaderana", "Timestamp": "August 26, 2011 10:48 pm", "Headline": "එජාප තීන්දුවක් ගැන ග්‍රේරුගෙන් විවාදපන්න ප්‍රකාශයක්", "News Content": "එක්සත් ජාතික පක්ෂ කොළඹ දිස්ත්‍රික් පාර්ලිමේන්තු මන්ත්‍රී මොහාන් ‍ලාල් ග්‍රේරු මහතා හෙට(27) විශේෂ විවාදපන්න ප්‍රකාශයක් සිදුකිරීමට නියමිතව තිබේ. පක්ෂය විසින් ගත් මතභේදාත්මක තීරණයක් ඇතිවූ ගැටලුකාරී තත්ත්වයක් පිළිබඳව ඔහු මෙම ප්‍රකාශය සිදුකිරීමට නියමිතය. අද ‍දෙරණට විශේෂ ප්‍රකාශයක් කරමින් ඔහු මේ බව දන්වා සිටියේය. මෙම ප්‍රකාශය සිදුකිරීම සඳහා හෙට පෙරවරුවේ ප්‍රවෘත්ති සාකච්ඡාවක් කැඳවන බව ඔහු පැවසුවේය. ප්‍රකට එක්සත් ජාතික පාක්ෂිකයෙකු වන හෙතෙම පසුගිය මහ මැතිවරණයෙන් මනාප 68,008 ක් ලබාගෙන පාර්ලිමේන්තුවට ‍‍තේරී පත්විය. එක්සත් ජාතික පක්ෂ කොළඹ දිස්ත්‍රික් මනාප ලැයිස්තුවේ තෙවන ස්ථානයේ පසුවූයේ ද මොහාන් ලාල් ග්‍රේරු මහතාය.", "URL": "https://sinhala.adaderana.lk/news.php?nid=18333", "Category": null, "Parent URL": null}