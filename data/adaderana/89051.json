{"Source": "Adaderana", "Timestamp": "May 14, 2018 06:48 am", "Headline": "ලබන කන්නයේ සිට ප්‍රමාදයක් නැතුව පොහොර ලබාදෙන වැඩපිළිවෙල ක්‍රියාත්මක කරනවා", "News Content": "‍ලබන කන්නයේ සිට ප්‍රමාදයකින් තොරව ගොවීන්ට පොහොර ලබාදීමේ වැඩපිළිවෙල ක්‍රියාත්මක කරන බව කෘෂිකර්ම අමාත්‍ය මහින්ද අමරවීර මහතා පවසයි. අමාත්‍යවරයා පවසන්නේ සහල් අපනයන මට්ටම දක්වා නිෂ්පාදනය ඉහල නැංවීම තම අරමුණ බවයි. කාබනික පොහොර වගාව ප්‍රවර්ධනය සඳහා වූ කැබිනට් පත්‍රය එළඹෙන කැබිනට් රැස්වීම සදහා යොමු කරන බව අමාත්‍යාංශය සඳහන් කළේය. මේ අතර අමාත්‍යවරයාට අයත් අගුණකොලපැලැස්ස, යකාගල වෙල්යායේදී කාබනික පොහොර භාවිත කරමින් වී වගා කිරිම අද (14) සිදු කෙරෙයි.", "URL": "https://sinhala.adaderana.lk/news.php?nid=89051", "Category": null, "Parent URL": null}