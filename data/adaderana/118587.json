{"Source": "Adaderana", "Timestamp": "September 8, 2019 02:49 pm", "Headline": "අපි අත ගහපු කිසිම සටනක් පැරදුණේ නෑ-පාඨලී", "News Content": "විජයග්‍රාහී ලෙස ඉදිරි ජනාධිපතිවරණය සඳහා එක්වන බවත් එක්වරම ජනාධිපති ධුරයත් පාර්ලිමේන්තුවත් ලබාගත යුතු බවත් මහනගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. එක්සත් ජාතික පක්ෂ හෝමාගම සංවිධායක එරන්ද වැලිඅංග මහතාගේ පක්ෂ කාර්යාලය විවෘත කිරීමේ අවස්ථාවට ඊයේ එක්වෙමින් ඔහු මේ බව සඳහන් කළේය. එහිදී වැඩිදුරටත් අදහස් දක්විමින් ඒ මහතා මෙසේ පැවසීය. \"ජනාධිපති ධුරය තවමත් බලගතුයි. පාර්ලිමේන්තු බහුතරය නැති වුණොත් ජනපතිට තටු නැහැ. එනිසා එක්වරම ජනාධිපතිත්, පාර්ලිමේන්තුවත් ලබාගත යුතුයි. අපි පස්සට අඩිය තියන්නේ නැහැ. ඒක පැහැදිලිව පෙන්නුවා ඒ දෙ‍ය‍. අභ්‍යන්තර ප්‍රශ්න ගැන කළබල වෙන්න එපා. ප්‍රශ්න විසඳන්න නායකයෝ ඉන්නවා. ඒ විතරක් නෙවෙයි විජයග්‍රාහීව ජනාධිපතිවරණයට එනවා. අපි අතගහපු කිසිම සටනක් පැරදුනේ නැහැ.\" එක්සත් ජාතික පක්ෂ හෝමාගම සංවිධායක එරන්ද වැලිඅංග මහතාගේ පක්ෂ කාර්යාලය විවෘත කිරීම ඊයේ සිදුකෙරුණි. ඊට අමාත්‍ය පාඨලී චම්පික රණවක මහතා, නියෝජය අමාත්‍ය නලින් බණ්ඩාර මහතා ඇතුලු මැති ඇමතිවරු පිරිසක්ද එක්ව සිටියේය.", "URL": "https://sinhala.adaderana.lk/news.php?nid=118587", "Category": null, "Parent URL": null}