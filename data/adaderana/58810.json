{"Source": "Adaderana", "Timestamp": "April 1, 2016 09:19 am", "Headline": "න්‍යෂ්ටික ක්‍රියාකාරකම් පාලනයට අමෙරිකාව-චීනය එකඟතාවයක", "News Content": "උතුරු කොරියාවේ න්‍යෂ්ටික ක්‍රියාකාරකම් පාලනය කිරීම සම්බන්ධයෙන් අමෙරිකාව සහ චීනය එකඟතාවකට පැමිණ තිබේ.උතුරු කොරියාව විසින් සිදුකරන මිසයිල අත්හදා බැලීම් පාලනය කිරීමේ අරමුණින් චීනය සමග එක්ව කටයුතු කිරීමට පියවර ගන්නා බව අමෙරිකානු ජනාධිපති බැරැක් ඔබාමා ප්‍රකාශ කර ඇත.ගත වු සති කිහිපය තුළ උතුරු කොරියාව හයිඩ්‍රජන් බෝම්බයක් අත්හදා බැලූ බවට තොරතුරු අනාවරණය වු අතර වරින් වර මිසයිල කිහිපයක් අත්හදා බැලීමට පියවර ගෙන තිබුණි.වොෂිංටන්හිදී පැවැත්වෙන න්‍යෂ්ටික සමුළුව අතර වාරයේ දී අමෙරිකානු ජනාධිපති බැරැක් ඔබාමා සහ චීන ජනාධිපති ෂී ජින් පිං අතර පැවති සාකච්ඡාවකදී අදාළ එකඟතාවට පැමිණ ඇති බවයි වාර්තා වෙයි.", "URL": "https://sinhala.adaderana.lk/news.php?nid=58810", "Category": null, "Parent URL": null}