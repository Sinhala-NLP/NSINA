{"Source": "Adaderana", "Timestamp": "January 26, 2017 03:59 pm", "Headline": "පළමුවරට UNPය පරාජය කරන්න මත දෙකක් ", "News Content": "ඉතිහාසයේ පළමුවතාවට ශ‍්‍රී ලංකා නිදහස් පක්‍ෂය තුළ එක්සත් ජාතික පක්ෂය පරාජය කිරීමේ අරමුණින් මත දෙකක් නිර්මාණය වී ඇතැයි ඒකාබද්ධ විපක්ෂයේ පාර්ලිමේන්තු මන්ත‍්‍රී ඩලස් අලහප්පෙරුම මහතා පවසයි. ඔහු මේ බව පවසා සිටියේ අද (26) ඒකාබද්ධ විපක්‍ෂය මඟින් හෙට (27) පස්වරුවේ නුගේගොඩ දී පැවැත්වීමට නියමිත රැළිය පිළිබඳ දැනුවත් කිරීමේ මාධ්‍ය හමුවකට සහභාගී වී මෙනි. 1951 බණ්ඩාරනායක මහතා ශ‍්‍රී ලංකා නිදහස් පක්‍ෂය නිර්මාණය කළ මොහොතේ සිට කේන්දීය වශයෙන් නිදහස් පක්‍ෂයේ දේශපාලනය වුයේ එක්සත් ජාතික පක්ෂය පරාජය කළ යුත්තේ කෙසේ ද යන්න පිළිබඳව වුවත් අද වන විට එයින් ඔබ්බට ගොස් අගමැති ප‍්‍රමුඛ එක්සත් ජාතික පක්ෂය පාර්ලිමේන්තුව තුළ රැක ගැනීමේ උත්සහයක යෙදී සිටිනු ඇති බවට අලහප්පෙරුම මහතා චෝදනා කරයි. එමෙන්ම ඉදිරියේ දී පැවැත්වීමට නියමිත පළාත් පාලන ආණ්ඩුවක බලය එක්සත් ජාතික පක්ෂයෙන් නෙරපා බැලීමට තවත් අතකින් පිරිසක් බලා සිටිනු ඇතැයි ද අමාත්‍යවරයා පැවසීය.", "URL": "https://sinhala.adaderana.lk/news.php?nid=68628", "Category": null, "Parent URL": null}