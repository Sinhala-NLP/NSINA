{"Source": "Adaderana", "Timestamp": "December 2, 2012 09:04 am", "Headline": "මම වැඩ කරන්නේ හෘද සාක්ෂියට එකඟවයි", "News Content": "රාජකාරී කරන විට කිසිම අවස්ථාවක තමන් හෘද සාක්ෂියට විරුද්ධව කටයුතු නොකරන බව නීතිපති පාලිත ප්‍රනාන්දු මහතා පවසයි. තමාට පැවරී ඇත්තේ භාරදුර වගකීමක් බවත් නීතිපතිව‍රයෙකු ලෙස තමන් එම රාජකාරීය අවංකව ඉටුකරන බවත් ඔහු සඳහන් කළේය. ශ්‍රී ලංකා නීති විද්‍යාලයේ 2007 වසරේ නීති ශිෂ්‍ය කණ්ඩායම විසින් සංවිධානය කර තිබු සුහද හමුවකට එක්වෙමින් නීතිපති පාලිත ප්‍රනාන්දු මහතා මේ බව කියා සිටියේය. යුක්තිය ඉටුකිරීමේදී නීතිපතිවරයෙකු ලෙස තමාගෙන් ඉටුවිය යුතු රාජකාරීය අවංකව සිදුකිරීමට කැපවී ක්‍රියාකරන බව ඔහු එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=29646", "Category": null, "Parent URL": null}