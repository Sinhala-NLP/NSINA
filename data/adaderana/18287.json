{"Source": "Adaderana", "Timestamp": "August 25, 2011 08:04 am", "Headline": "දිවයිනේ ප්‍රදේශ රැසකට අදත් වැසි ", "News Content": "බස්නාහිර පළාත ඇතුළු දිවයිනේ ප්‍රදේශ රැසකට අද(25) දිනයේත් වැසි ඇතිවන බව කාළගුණ විද්‍යා දෙපාර්තමේන්තුව පවසයි. පෙරවරු‍ කාලයේ අදාළ ප්‍රදේශ වලට වර්ෂාව වැඩි වශයෙන් ලැබිය හැකි බව කාර්යයේ නියුතු කාළගුණ විද්‍යාඥ මෙරිල් මෙන්ඩිස් මහතා සඳහන් කළේය. විශේෂයෙන් බස්නාහිර, සබරගමුව, මධ්‍යම සහ දකුණු පළාත්වල විටින් විට වැසි බලාපොරොත්තු වන බව ඒ මහතා කියා සිටියේය. සවස් කාලයේ දිවයිනේ නැගෙනහිර සහ ඌව පළාත්වල ස්ථාන ස්වල්පයක ගිගිරුම් සහිත වැසි වර්ධනය වීමේ හැකියාව පවතින බව ද ඔහු පෙන්වාදුන්නේය. දිවයිනට බස්නාහිර සහ දකුණු වෙරළට ඔබ්බෙන් වන මුහුදු ප්‍රදේශවල විටින් විට වැසි බලාපොරොත්තු විය හැකි බවත් මෙන්ඩිස් මහතා කියා සිටියේය.", "URL": "https://sinhala.adaderana.lk/news.php?nid=18287", "Category": null, "Parent URL": null}