{"Source": "Adaderana", "Timestamp": "January 3, 2018 04:15 pm", "Headline": "බෙල්ල කපලා  පෙම්වතිය මරලා නරුම පෙම්වතාත් සියදිවි නසා ගනී ", "News Content": "පන්නල, ජයගම ප්‍රදේශයේදී පෙම්වතෙකු සිය පෙම්වතිය ඝාතනය කර සියදිවි හානි කරගෙන තිබේ. අද පස්වරුවේ පෙම්වතියගේ නිවසට ගොස් ඇති අදාළ තරුණයා තියුණු ආයුධයකින් ඇයගේ ගෙල කපා ඝාතනය කර ඇති බව පොලීසිය සඳහන් කළේය. පසුව එම ස්ථානයේදීම ඔහුද ගෙල කපාගෙන සියදිවි හානි කරගෙන තිබේ. ඝාතනයට ලක්ව ඇත්තේ 16 හැවිරිදි දැරියක් වන අතර ඝාතනය සිදුකළ තරුණයා වයස අවුරුදු 20 ක පමණ අයෙකු බව පොලීසිය සඳහන් කළේය. ඔහු හලාවත ප්‍රදේශයේ පදිංචිකරුවෙකු බවට මේ වන විට අනාවරණය වී ඇත. සිද්ධිය සම්බන්ධයෙන් පන්නල පොලීසිය විමර්ශන සිදු කරයි.", "URL": "https://sinhala.adaderana.lk/news.php?nid=82461", "Category": null, "Parent URL": null}