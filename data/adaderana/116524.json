{"Source": "Adaderana", "Timestamp": "August 14, 2019 02:32 pm", "Headline": "බුලත්සිංහල ජලයෙන් යටවෙයි", "News Content": "පැවති වර්ෂාව හේතුවෙන් රත්නපුර, කලවාන, වැද්දාගල යන ප්‍රදේශයේ සිට ගලා බසින කුඩා ගඟ මේ වන විට පිටාර මට්ටමේ පවතින බව අද දෙරණ වාර්තාකරු පවසයි. කෙසේ වෙතත් මේ හේතුවෙන් කුකුලේ ගඟ ජල විදුලි බලාගාරයට අයත් ජලාජයේ ජල මට්ටම ඉහළ ගොස් තිබේ. ඒ නිසා මේ වන විට වාන් දොරටු විවෘත්ත කර ඇති හෙයින් එමෝල්කාව බුලත්සිංහල මාර්ගයේ ස්ථාන කිහිපයක් ජලයෙන් යටවී ඇති අතර බුලත්සිංහල ,මෝල්කාව, බදුරලිය වෙත ගමන් ගන්නා මාර්ගයේ ගමනා ගමනය ඇන හිට ඇත. මේ ව්න විට පහුරු හා බෝට්ටු උපයෝගි කරගෙන ජනතාව තම අවශ්‍යතා සඳහා මාර්ගය හරහා යමින් සිටියි.", "URL": "https://sinhala.adaderana.lk/news.php?nid=116524", "Category": null, "Parent URL": null}