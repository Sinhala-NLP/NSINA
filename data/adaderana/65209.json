{"Source": "Adaderana", "Timestamp": "October 20, 2016 11:23 am", "Headline": " දැඩි සුළඟින් නිවාස 25ට හානි", "News Content": "පොළොන්නරුව, වැලිකන්ද ප්‍රාදේශීය ලේකම් කොට්ඨාසයේ ප්‍රදේශ කිහිපයකට බලපෑ දැඩි සුළං තත්වයක් හේතුවෙන් නිවාස 25කට හානි සිදුව තිබේ.එම නිවාස පූර්ණ හා අර්ධ හානි වලට ලක්ව ඇති බව ප්‍රදේශයේ අද දෙරණ වාර්තාකරු සඳහන් කළේය. ඊයේ(19) පස්වරුවේ හටගත් මෙම සුළං තත්වයෙන් වැලිකන්ද ප්‍රාදේශීය ලේකම් කොට්ඨාශයට අයත් කාලිංගවිල, අසේලපුර, මහින්දාගම, රුවන්පිටිය යන ගම්මාන වලට බලපැම් එල්ල වී තිබේ.විදුලි රැහැන් මතට ගස් කඩාවැටීම හේතුවෙන් ප්‍රදේශ රැසකට මේ වන විටත් විදුලිය ඇණ හිට ඇති බව වාර්තා වෙයි.", "URL": "https://sinhala.adaderana.lk/news.php?nid=65209", "Category": null, "Parent URL": null}