{"Source": "Adaderana", "Timestamp": "June 5, 2017 12:42 pm", "Headline": "මාපුටුගල මහා විද්‍යාලය ලබන සඳුදා තෙක් වසා දමයි", "News Content": "අද(05) දිනයේ විවෘත කිරිමට නියමිතව තිබූ හොරණ මාපුටුගල මහා විද්‍යාලය ලබන සඳුදා දිනය තෙක් වසාදමා තිබේ. නායයාම් අවදානමක් හේතුවෙන් මෙම තීරණය ගෙන ඇති බව බස්නාහිර පළාත් අධ්‍යාපන අමාත්‍ය රංජිත සෝමවංශ මහතා ප්‍රකාශ කළේය. ලබන බදාදා දිනයේදි ඉදිරි කටයුතු සම්බන්ධයෙන් සාකච්ඡා කිරිමට ජාතික ගොඩනැඟිලි පර්යේෂණ ආයතනයේ නිළධාරින් සහ අධ්‍යාපන බලධාරින්ට දැනුම් දී ඇති බව අමාත්‍යාවරයා සඳහන් කළේය. මාපුටුගල මහා විද්‍යාලයේ සිසුන් 800ක් පමණ අධ්‍යාපනය ලබයි. ආපදා තත්ත්වය හේතුවෙන් වසාදමා තිබූ බස්නාහිර පළාතේ සෙසු පාසල් අද විවෘත කෙරුණි.", "URL": "https://sinhala.adaderana.lk/news.php?nid=73922", "Category": null, "Parent URL": null}