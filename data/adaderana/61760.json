{"Source": "Adaderana", "Timestamp": "July 4, 2016 05:24 pm", "Headline": " ජෝජ් මාස්ටර් නිදහස්", "News Content": "අත්අඩංගුවට ගෙන ඇප ලබා සිටි ජෝජ් මාස්ටර් නැමැත්තාට එල්ල වී ඇති චෝදනාවලින් මුදාහැරීමට කොළඹ මහේස්ත්‍රාත් අධිකරණය නියෝග කර තිබේ.එල්.ටී.ටී.ඊ සංවිධානයේ භාෂා පරිවර්තන කටයුතුවල නිරත වූ බවට ජෝජ් මාස්ටර් නැමැත්තා 2009 වසරේදී ත්‍රස්ත මර්දන අංශය මගින් අත්අඩංගුවට ගෙන රඳවාගෙන ප්‍රශ්න කිරීමෙන් අනතුරුව නීතිපතිවරයාගේ උපදෙස් මත ඇප මත මුදාහැර තිබුණි.අදාළ පැමිණිල්ල අද කැඳවූ අවස්ථාවේදී අපරාධ පරික්ෂණ දෙපාර්තමේන්තුව අධිකරණයට දැනුම් දුන්නේ අදාළ පුද්ගලයාට එරෙහිව නඩු පැවරිමට ප්‍රමාණවත් කරුණු නොමැති බවයි.ඒ අනුව ජෝජ් මාස්ටර් නැමැත්තා මුදාහැරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළ බව අද දෙරණ අධිකරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=61760", "Category": null, "Parent URL": null}