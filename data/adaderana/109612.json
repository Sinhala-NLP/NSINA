{"Source": "Adaderana", "Timestamp": "May 9, 2019 02:35 pm", "Headline": "වෑන් රථයක ගැටී ජීවිතයක් මහ මග නවතී", "News Content": "මැදවච්චිය පොලිස් වසමේ මැදවච්චිය රඹෑව මාර්ගයේ වහමලුගොල්ලෑව ප්‍රදේශයේ දී රඹෑව දෙසට ධාවනය වූ වෑන් රථයක ගැටීමෙන් පාරේ ගමන් ගනිමින් සිටි කාන්තාවක් මිය ගොස් ඇත. ඊයේ (08) දින වෑන් රථයේ ගැටීමෙන් පසු බරපතළ තුවාල ලැබූ කාන්තාව අනුරාධපුර රෝහලට ඇතුළත් කිරීමෙන් පසුව මියගොස් ඇත. මෘත ශරීරය අනුරාධපුර රෝහලේ මෘත ශරීරාගාරයේ තැන්පත් කර ඇති අතර මරණකාරිය පිළිබඳ නිශ්චිත තොරතුරක් තවමත් අනාවරණය වී නොමැත. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර මැදවච්චිය පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=109612", "Category": null, "Parent URL": null}