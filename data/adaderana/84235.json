{"Source": "Adaderana", "Timestamp": "February 12, 2018 08:00 am", "Headline": "කඩවතින් කැපුම් තුවාල සහිත මළ සිරුරක් හමුවෙයි", "News Content": "මහර, කඩවත ප්‍රදේශයේදී කැපුම් තුවාල සහිතව මියගිය පුද්ගලයෙකුගේ මළ සිරුරක් සොයාගෙන තිබේ. කැපුම් තුවාල සහිත පුද්ගලයෙකු මාර්ගයේ වැටී ඇති බවට 119 පොලිස් හසිදි ඇමතුම් අංකයට ලද තොරතුරක් මත අදාල මළ සිරුර සොයාගත් බව පොලිස් මාධ්‍ය ප්‍රකාශක කාර්යාලය සදහන් කළේය. පොලිසිය විසින් අදාල පුද්ගලයා රාගම රෝහලට ඇතුලත් කිරිමේදී මියගොස් තිබේ. මියගොස් ඇත්තේ ගනේමුල්ල, කොස්සින්න ප්‍රදේශයේ පදිංචිව සිටි 46 හැවිරිදි පුද්ගලයෙකි. ඝාතනයට හේතුව පුද්ගලික ආරවුලක් බවට තොරතුරු අනාවරණය වී තිබේ. ඝාතනය සම්බන්ධයෙන් කාන්තාවක් ඇතුළු පුද්ගලයින් දෙදෙනෙකු අත්අඩංගුවට ගත් බව පොලිසිය ප්‍රකාශ කළේය. රාගම පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84235", "Category": null, "Parent URL": null}