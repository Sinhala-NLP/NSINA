{"Source": "Adaderana", "Timestamp": "August 19, 2011 03:44 pm", "Headline": "විදුලිබල අවශ්‍යතාවයෙන් 92% ක් සපුරා අවසන්", "News Content": "මෙරට විදුලිබල අවශ්‍යතාවයෙන් 92% ක් මේ වන විට සපුරා අවසන් බව විදුලිබල හා බලශක්ති අමාත්‍යාංශය පවසයි. ඉතිරි 8% ක ප්‍රමාණයක ද ලබන වසර අවසන් වීමට පෙර සම්පූර්ණ කරන බව එම අමාත්‍යාංශය සඳහන් කරයි. විදුලි බල අවශ්‍යතා සපුරාලීමේ දී ප්‍රායෝගික දුෂ්කරතා මතුව තිබෙන කඳුකර ප්‍රදේශ සඳහා විකල්ප බලශක්ති ක්‍රමවේද හඳුන්වාදීමට පියවර ගෙන ඇති බව එම අමාත්‍යාංශය පෙන්වාදෙයි. මෙරට විදුලිබල අවශ්‍යතාව සපුරාලීම සඳහා කැපවී කටයුතු කරන සියලු නිලධාරීන්ට ස්තුතිය පළ කරන බව ලංකා විදුලිබල මණ්ඩලයේ ඉංජිනේරුවරුන් සමග ඊයේ(18) පැවති සාකච්ඡාවකදී විදුලිබල අමාත්‍යවරයා ප්‍රකාශ කළ බව එම අමාත්‍යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=18172", "Category": null, "Parent URL": null}