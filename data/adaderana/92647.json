{"Source": "Adaderana", "Timestamp": "July 16, 2018 11:57 am", "Headline": "කතුරු ඔංචිල්ලාව කඩා වැටී 8 හැවිරිදි දැරියක් මරුට-2කට බරපතළයි", "News Content": "පකිස්ථානයේ කරච්චි නගරයේ උද්‍යානයක දී කතුරු ඔංචිල්ලාවක් කඩා වැටී පුද්ගලයින් පිරිසක් අනතුරට ලක් වී තිබේ. නියමිත ප්‍රමාණයට වඩා පුද්ගලයින් එහි ගමන් කිරීම අනතුරට හේතු වන්නට ඇති බවට විශ්වාස කෙරෙයි. පකිස්ථානයේ කරච්චි නගරයේ උද්‍යානයක සවිකර තිබූ කතුරු ඔංචිල්ලාවක් කඩා වැටී 8 හැවිරිදි දැරියක් මියගොස් තිබේ. මේ හේතුවෙන් උද්‍යානය නැරඹීමට පැමිණි 11 දෙනෙකු පමණ තුවාල ලබා ඇති බවද වාර්තා වෙයි. කතුරු ඔංචිල්ලාවේ නියමිත ප්‍රමාණයට වඩා පුද්ගලයින් පිරිසක් ගමන් කිරීම හේතුවෙන් එය කඩා වැටෙන්නට ඇති බවට විශ්වාස කෙරෙයි. අනතුර සිදු වූ උද්‍යානය විවෘත කර ඇත්තේද පසුගිය මාසයේදී බව වාර්තා වෙයි. සිද්ධිය වාර්තා වීමත් සමඟ අදාළ ස්ථානය වෙත සහන සේවකයින් යෙදවීමට බලධාරීන් පියවර ගත් අතර ඔවුන් අනතුරට ලක්වූවන් මුදාගෙන රෝහල්ගත කිරීමට කටයුතු කළේය. මේ අතර අනතුරින් තුවාල ලැබු දෙදෙනෙකුගේ තත්ත්වය බරපතළ බව රෝහල් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=92647", "Category": null, "Parent URL": null}