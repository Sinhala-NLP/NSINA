{"Source": "Adaderana", "Timestamp": "February 7, 2012 12:33 pm", "Headline": "ආසියානු පා පැදි තරගාවලීය හෙටයි", "News Content": "ආසියානු පාපැදි සංගමය සංවිධානය කරන 2012 ආසියාතික පාපැදි තරගාවලිය හෙට (08) වැනි දා මැලේසියාවේ ක්වාලාම්පූර් ආරම්භ වේ. තරගාවලිය සඳහා ආසියාතික රටවල් 32ක් නියෝජනය කරමින් තරගකරුවෝ සහභාගී වෙති. වසරකට වරක් පැවැත්වෙන මෙම තරගාවලිය සඳහා පසුගිය වසරේ දී මෙන්ම මේ වසරේ දීද ශ්‍රී ලංකාවේ ක්‍රීඩක ක්‍රීඩිකාවන් ඉදිරිපත් කර නොමැති බව පාපැදි අතුරු පාලක කමිටුව සඳහන් කරයි. මෙම ආසියානු පාපැදි තරගාවලිය ධාවන පථ හා මාර්ග ධාවන යනුවෙන් අංශ දෙකක් යටතේ පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=21930", "Category": null, "Parent URL": null}