{"Source": "Adaderana", "Timestamp": "July 10, 2014 09:30 am", "Headline": "ගංජා ‍සමග සෙබළා කොටු", "News Content": "ගංජා ග්‍රෑම් 310ක් ළග තබා ගෙන සිටි බව කියන සක්‍රීය සේවයේ නිරතව සිටින යුධ හමුදා සෙබළෙකු අත්අඩංගුවට ගෙන ඇති බව දංකොටුව පොලීසිය කියයි. ඊයේ (09) දංකොටුව - රෝහල ආසන්නයේදී මෙම වැටලීම සිදු කර ඇත. අත්අඩංගුවට ගෙන ඇති සැකකරු අඹේපුස්ස යුධ හමුදා කඳවුරට අනුයුක්තව සේවය කරන සෙබළෙකු බවට හඳුනා ගෙන ඇති බව පොලීසිය කියයි. ඔහු දංකොටුව රෝහල පාර පදිංචිකරුවෙකි. සැකකාර යුධ හමුදා සෙබළා සහ ඔහු සතුව තිබී සොයා ගෙන ඇති ගංජා තොගය මාරවිල දිසා අධිකරණයට ඉදිරිපත් කිරීමට නියමිතය. දංකොටුව පොලීසිය වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=44563", "Category": null, "Parent URL": null}