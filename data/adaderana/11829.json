{"Source": "Adaderana", "Timestamp": "October 30, 2010 10:39 am", "Headline": "පිටිගල -පැලවත්ත මාර්ගයේ රථ ධාවනය ඇනහිටියි", "News Content": "පිටිගල, පැලවත්ත ප්‍රධාන මාර්ගයේ බොරළුහේන මංසන්ධිය ආසන්නයේ සිදුවූ රිය අනතුරක් හේතුවෙන් එම මාර්ගයේ රථවාහන ධාවන කටයුතු තාවකාලිකව ඇනහිට තිබේ. අද(30) අලුයම එම මාර්ගයේ ගමන් කළ ලොරි රථයක් මාර්ගයේ අබලන් තත්ත්වය හේතුවෙන් ගිලා බැසීමට ලක්ව ඇති බව අද දෙරණ වාර්තාකරු සඳහන් කළේය. මේ හේතුවෙන් කිසිදු පෞද්ගලික හෝ ලංගම බස්රථයක් අදාළ මාර්ගයේ ධාවනය නොවන බව වාර්තා වේ. වහාම අදාළ මාර්ගය පිළිසකර කිරීමට බලධාරීන් කඩිනමින් පියවර ගත යුතු බව බස් රථ සේවකයින් අවධාරණය කර සිටියි.", "URL": "https://sinhala.adaderana.lk/news.php?nid=11829", "Category": null, "Parent URL": null}