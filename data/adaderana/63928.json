{"Source": "Adaderana", "Timestamp": "September 8, 2016 09:10 pm", "Headline": "  නීරෝගී දිවියක් - සමබල  ආහාර වේලක් - ප්‍රදර්ශනය ඇරඹෙයි   ", "News Content": "බස්නාහිර පළාත් කෘෂිකර්ම, වාරිමාර්ග, ඉඩම් සත්ව නිෂ්පාදන හා සෞඛ්‍ය, ධීවර සහ ගොවිජන සංවර්ධන අමාත්‍යංශය මගින් සංවිධානය කරනු ලබන කෘෂිකර්ම හා සත්ව නිෂ්පාදන ප්‍රදර්ශනය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද ආරම්භ විය. ‘‘නීරෝගී දිවියක් - සමබල ආහාර වේලක්‘‘ තේමාව යටතේ ආහාර නිෂ්පාදන ජාතික වැඩසටහනට අත්වැලක් වෙමින් මෙය සංවිධානය කර ඇත.අද සහ හෙට යන දෙදින තුළ ප්‍රදර්ශනය හෝමාගම, විල්ෆ්‍රඩ් සේනානායක ක්‍රීඩාංගණයේදී පැවැත්වෙයි.පළාතේ පාසැල් දරුදැරියන්, තරුණ ප්‍රජාව ගොවි ජනතාව හා පළාතේ කෘෂි ව්‍යවසායකයින් සඳහා කෘෂි ක්ෂේත්‍රයේ දැනුම ලබාදීම සහ කෘෂි ව්‍යාපාර ප්‍රවර්ධනය කිරීමේ අරමුණින් මෙය සංවිධානය කර ඇති බව සඳහන්ය.හොඳම කිරි ගොවීන්ට හා හොදම සත්ව පාලන ව්‍යවසායකයින් සඳහා සංඛේතාත්මකව තිළිණ ප්‍රදානය කිරීමද මෙහිදී ජනාධිපතිතුමා අතින් සිදුකර ඇත.", "URL": "https://sinhala.adaderana.lk/news.php?nid=63928", "Category": null, "Parent URL": null}