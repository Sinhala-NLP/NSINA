{"Source": "Adaderana", "Timestamp": "July 13, 2013 09:14 am", "Headline": "පොල්පිතිගම නිධන් සෙවූ 4ක් කොටු", "News Content": "නිධන් ලබා ගැනීමේ අරමුණින් කැණීම් කරමින් සිටි පුද්ගලයින් සිව්දෙනෙකු පොල්පිතිගම වේයන්ගොඩවත්ත ප්‍රදේශයේ දී අත්අඩංගුවට ගෙන තිබේ. පොල්පිතිගම පොලිසියට ලද තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති අතර එම අවස්ථාවේදී සැකකරුවන් සතුව තිබී කැණීම් සඳහා යොදාගත් උපකරණ තොගයක් ද පොලිසිය භාරයට ගෙන තිබේ. සැකකරුවන් අද මහව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35740", "Category": null, "Parent URL": null}