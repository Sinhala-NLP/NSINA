{"Source": "Adaderana", "Timestamp": "May 7, 2015 09:39 am", "Headline": "මහනුවර බස් නැවතුම්පළේදී ගිනි අවියක් සමග තරුණයෙක් අත්අඩංගුවට", "News Content": "ගිනි අවියක් ළඟ තබාගෙන සිටි පුද්ගලයෙකු මහනුවර බස් නැවතුම්පළේදී අත්අඩංගුවට ගෙන තිබේ.මහනුවර කොට්ඨාස දූෂණ මර්දන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරු සතුව තිබී රිවෝල්වරයක් සහ එයට භාවිතා කරන උණ්ඩයක් පොලීසිය විසින් සොයාගෙන ඇත.සැකකරු 24 හැවිරිදි තැන්නලන්ද ප්‍රදේශයේ පදිංචිකරුවකු වන අතර ඔහු හමුදා සේවයෙන් පළා ගොස් සිටි පුද්ගලයෙකු බව වාර්තා වේ.අත්අඩංගුවට ගත් සැකකරු මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51154", "Category": null, "Parent URL": null}