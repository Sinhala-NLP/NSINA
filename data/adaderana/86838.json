{"Source": "Adaderana", "Timestamp": "April 3, 2018 03:24 pm", "Headline": "නිවසක ආරක්‍ෂක බැම්මක් කඩා වැටෙයි - එක් නිවසකට සුළු අලාභ හානි", "News Content": "හැටන් නගර සභ බල ප‍්‍රදේශයට අයත් හැටන් සාත්තු නිවාස පාරේ සාලියපුර ගම්මානයේ නිවසක ආරක්‍ෂිත බැම්මක් කඩා වැටීමෙන් ඊට පහලින් තිබු නිවසකට සුළු අලාභ හානි සිදුවී තිබේ. හැටන් ප‍්‍රදේශයට ඊයේ (02) පස්වරුවේ ඇදහැලුණූ වර්ෂාවත් සමඟ එම ආරක්‍ෂිත බැම්ම ඊයේ රාති‍්‍ර 12.00 ට පමණ කඩා වැටුණූ බව එම නිවැස් හිමියන් පැවසුවේය. එම ආරක්‍ෂිත බැම්ම කාලයක් තිස්සේ ප‍්‍රතිසංස්කරණය නොකිරීම නිසා එහි ප‍්‍රමිතිය බාල විමෙන් මෙම ආරක්‍ෂිත බැම්ම කඩා වැටි ඇති බව හැටන් දික්ඔය නගර සභාව පවසයි. බැම්ම කඩා වැටීමෙන් කිසිවෙකුටත් අනතුරක් සිදුවී නොමැති අතර කඩා වැටී ඇති ආරක්ෂිත බැම්මේ කොටස් සහ පස් ඉවත් කර ගන්නා ලෙස එම නිවැස් හිමියන්ට දැනුම් දුන් බව හැටන් දික්ඔය නගර සභාව කියයි.", "URL": "https://sinhala.adaderana.lk/news.php?nid=86838", "Category": null, "Parent URL": null}