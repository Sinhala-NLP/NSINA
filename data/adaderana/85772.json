{"Source": "Adaderana", "Timestamp": "March 16, 2018 05:57 am", "Headline": "දියවැඩියා රෝගය සඳහා භාවිත වන උපකරණවල මිල නියාමනයට පියවර", "News Content": "දියවැඩියා රෝගීන් භාවිත කරන උපකරණ විවිධ මිළ ගණන් යටතේ අලෙවි කරන බැවින් එම උපකරණවල මිල නියාමනය කිරීමට පියවර ගන්නා බව සෞඛ්‍ය හා පෝෂණ කටයුතු දේශීය වෛද්‍ය අමාත්‍ය දොස්තර රාජිත සේනාරත්න මහතා පවසයි. එම උපකරණ විවිධ මිළ ගණන් යටතේ අළෙවි කරන බවට නිරීක්ෂණය වීම හේතුවෙන් මෙම පියවර ගන්නා බව සෞඛ්‍ය අමාත්‍යවරයා පෙන්වා දෙයි. දියවැඩියා රෝගීන්ගේ රැධිර ගත සීනි ප්‍රමාණය පරික්ෂා කරන Glucose Stripes සහ Glucose masin වල මිල මෙහිදී නියාමනය කරන බව ඒ මහතා සඳහන් කරයි. Glucose Stripes 25 ක පැකට්ටුවක් රුපියල් 1500.00 සිට අධික මිල ගණන්වලට වෙළෙදපොලේ අලෙවි වන අතර, Glucose masin රුපියල් 2500 සිට විවිධ මිල ගණන් යටතේ අලෙවි කරයි. පෞද්ගලික රෝහල්වල අය කරන මිල ගණන් වර්ග 53ක මිල නියාමනය කිරීමෙන් පසු පිළිකා රෝගීන් භාවිත කරන ඖෂධවල මිල ගණන් අඩු කිරීමට සෞඛ්‍ය අමාත්‍යවරයා බලාපොරොත්තු වන බව වැඩිදුරටත් පැවසීය.", "URL": "https://sinhala.adaderana.lk/news.php?nid=85772", "Category": null, "Parent URL": null}