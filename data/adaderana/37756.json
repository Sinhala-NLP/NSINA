{"Source": "Adaderana", "Timestamp": "September 28, 2013 09:05 am", "Headline": "බිරිය නැති වේලේ සැමියා දුවට වස පොවා ඔහුත් බොයි", "News Content": "තම දියණියට වස පොවා ඇය මරණයට පත් කර තමන් ද වස පානය කර සියදිවි හානි කරගත් පියෙකු සහ දියණියක පිළිබඳ පුවතක් ගල්කිස්ස ප්‍රදේශයෙන් වාර්තා වේ. ගල්කිස්ස, වටරප්පල පාර ප්‍රදේශයේ නිවසක් තුළදී අදාළ පුද්ගලයා විසින් 8 හැවිරිදි දියණිය ඊයේ වස පොවා මරණයට පත් කර ඇති බව පොලීසිය පවසයි. පසුව අදාළ පුද්ගලයා ද වස පානය කිරීම හේතුවෙන් මියගොස් තිබේ. මියගිය පුද්ගලයා 43 හැවිරිදි අයෙකු වන අතර වස පානය කිරීමට හේතුව මෙතෙක් අනාවරණය වී නොමැති බව ගල්කිස්ස පොලිසිය සඳහන් කළේය. මෙය සිදුව ඇත්තේ මියගිය පුද්ගලයාගේ බිරිද නිවසින් බැහැරව සිටි අවස්ථාවේදීය.", "URL": "https://sinhala.adaderana.lk/news.php?nid=37756", "Category": null, "Parent URL": null}