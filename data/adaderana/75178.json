{"Source": "Adaderana", "Timestamp": "July 12, 2017 04:47 pm", "Headline": " ගවයින් සහිත ලොරි රථයක් පොලීස් බාරයට ", "News Content": "අම්බලන්ගොඩ, තනියන්දූව මාර්ගයේ මහා විහාරය අසල අතහැර දමා ගොස් තිබූ ගවයින් සහිත ලොරි රථයක් පොලීසිය බාරයට ගෙන තිබේ. පොලීසියට ප්‍රදේශවාසීන්ගෙන් ලද තොරතුරක් මත අද(12) උදෑසන අදාළ වෑන් රථය පරීක්ෂා කර බැලීමේදී ඒ තුළ හිංසාකාරී ලෙස ගවයින් 9 දෙනෙකු රදවා සිටි බව පොලීසිය පැවසුවේය. ඊයේ රාත්‍රියේ අම්බන්ගොඩ පොලීසිය විශේෂ රථවාහන මෙහෙයුමක් ක්‍රියාත්මක කර තිබේ.අදාළ රථ වාහන මෙහෙයුම හේතුවෙන් හිංසාකාරී ලෙස ප්‍රවාහනය කරමින් සිටි ගවයින් සහිත ලොරි රථය මාර්ගයේ දමා සැකකරුවන් පළා ගොස් ඇති බව පොලීසිය සැක පළ කරයි. සැකකරුවන් අත්අඩංගුවට ගැනීම සඳහා අම්බලන්ගොඩ පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=75178", "Category": null, "Parent URL": null}