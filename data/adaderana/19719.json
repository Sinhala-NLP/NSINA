{"Source": "Adaderana", "Timestamp": "November 1, 2011 01:37 pm", "Headline": " තාප්පයක් කඩා වැටී දුම්රිය කම්කරුවා මරුදකියි", "News Content": "තලෙයිමන්නාරම පොලිස් බල ප්‍රදේශයේ පේසාලේ දුම්රියපොල පාරේ දුම්රිය මාර්ගය අලූත්වැඩියා කරමින් සිටි කම්කරුවකු අසල තිබූ තාප්පයක් කඩා ගෙන වැටී එයට යටවීමෙන් මිය ගොස් තිබේ. අද පෙරවරුවේ මෙම අනතුර සිදුව ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 25 ක් වූ වෑවත්තේගෙදර නිමේෂ පුෂ්පකුමාරනැමැති අයෙකි. තලෙයිමන්නාරම පොලීසිය විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19719", "Category": null, "Parent URL": null}