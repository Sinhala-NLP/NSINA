{"Source": "Adaderana", "Timestamp": "January 8, 2018 10:56 am", "Headline": "ප්‍රසිද්ධ තැන්වල අපේක්ෂිකාවකගේ පෝස්ටර් ගැසූ 3ක් අල්ලයි", "News Content": "මෙවර පළාත් පාලන මැතිවරණයේදී අනුරාධපුර මධ්‍යම නුවරගම් පළාත ප්‍රාදේශීය සභාවට ශ්‍රී ලංකා නිදහස් පක්ෂයෙන් තරඟ කරන මන්ත්‍රීධුර අපේක්ෂිකාවකගේ රුව ඇතුළත් මැතිවරණ ප්‍රචාරක පෝස්ටර් ප්‍රසිද්ධ ස්ථානවල අලවමින් සිටි පුද්ගලයින් තිදෙනෙක් අත්අඩංගුවට ගෙන තිබේ. තන්තිරිමලේ පොලිසිය විසින් ඊයේ (07) රාත්‍රී මහවිලච්චිය ඔයාමඩුව හංදියේදී මෙම පුද්ගලයින් අත්අඩංගුවට ගෙන ඇත. මෙලෙස අත්අඩංගුවට ගත් සැකකරුවන් මන්ත්‍රීධුර අපේක්ෂිකාවගේ ආධාරකරුවන් බව පොලිස් පරීක්ෂණවලදී අනාවරණය වී ඇත. තන්තිරිමලේ දුණුමඬලාව සහ සියඹලාකුලම ප්‍රදේශයේ පදිංචි එම සැකකරුවන් අද(08) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතව තිබිණි.", "URL": "https://sinhala.adaderana.lk/news.php?nid=82663", "Category": null, "Parent URL": null}