{"Source": "Adaderana", "Timestamp": "April 26, 2016 08:58 am", "Headline": "පකිස්ථානුවා මත්ද්‍රව්‍ය නාශක කාර්යාංශයට භාරදෙයි", "News Content": "රුපියල් කෝටි අටකට අධික වටිනාකමින් යුත් හෙරොයින් තොගයක් සමග අත්අඩංගුවට ගත් පකිස්ථාන ජාතිකයා වැඩිදුර පරීක්ෂණ සඳහා පොලිස් මත්ද්‍රව්‍ය නාශක කාර්යාංශයට භාරදෙන බව රේගු දෙපාර්තමේන්තුව පවසයි.රේගු මාධ්‍ය ප්‍රකාශක ධර්මසේන කහඳව මහතා සඳහන් කළේ අද(26) දිනයේ අදාළ සැකකරු පොලිස් මත්ද්‍රව්‍ය නාශක කාර්යාංශයට භාරදීමට නියමිත බවයි.හෙරොයින් කිලෝග්‍රෑම් 8යි ග්‍රෑම් 700ක් සමග 58 හැවිරිදි පාකිස්ථාන ජාතිකයෙකු ඊයේ(25) පස්වරුවේ කටුනායක ගුවන්තොටුපොළේ දී රේගු මත්ද්‍රව්‍ය නාශක කාර්යාංශය විසින් අත්අඩංගුවට ගනු ලැබීය.මෙය මේ වසර තුළ රේගු දෙපාර්තමේන්තුව විසින් සොයාගත් විශාලතම හෙරොයින් තොගය බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.", "URL": "https://sinhala.adaderana.lk/news.php?nid=59498", "Category": null, "Parent URL": null}