{"Source": "Adaderana", "Timestamp": "December 11, 2012 09:21 am", "Headline": "මන්ත්‍රී නිවසට බෝම්බ ප්‍රහාරයක්", "News Content": "යාපනය නගර සභාවේ මන්ත්‍රීවරයෙකුගේ නිවසකට අත්බෝම්බ ප්‍රහාරයක් එල්ල කර ඇති බවට යාපනය පොලීසියට පැමිණිල්ලක් ලැබී තිබේ. ඊයේ රාත්‍රී 10.45ට පමණ අදාළ නාගරික මන්ත්‍රීවරයා පැමිණ මෙම පැමිණිල්ල කළ බව පොලීසියේ ප්‍රකාශකයෙකු සඳහන් කළේය. සිය නිවසට ඊයේ රාත්‍රී අත්බෝම්බ ප්‍රහාරයක් එල්ල වු බවට එම මන්ත්‍රීවරයා විසින් පැමිණිලි කර තිබේ. කෙසේ වෙතත් එවැනි අත්බෝම්බ ප්‍රහාරයක් එල්ල වී ඇති බවට සිදුකළ පරීක්ෂණවලින් තහවුරු වී නොමැති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අදාළ මන්ත්‍රීවරයා විසින් අසත්‍යය පැමිණිල්ලක් සිදුකර ඇති බව ප්‍රිශාන්ත ජයකොඩි මහතා පැවසුවේය.", "URL": "https://sinhala.adaderana.lk/news.php?nid=29864", "Category": null, "Parent URL": null}