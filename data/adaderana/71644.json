{"Source": "Adaderana", "Timestamp": "April 2, 2017 09:14 pm", "Headline": "සයිටම් එරෙහි වර්ජනය ගැන අවසන් තීරණය හෙට", "News Content": "සයිටම් ආයතනට විරෝධය පළ කරමින් ආරම්භ කිරීමට සැළසුම් කර ඇති වැඩ වර්ජනය පිළිබඳව හෙට(3) දිනයේ අවසන් තීරණයකට එළඹෙන බව රජයේ වෛද්‍ය නිලධාරීන්ගේ සංගමය පවසයි.එම සංගමයේ සහකාර ලේකම් වෛද්‍ය හරිත අලුත්ගේ මහතා සඳහන් කළේ හෙට(3) පෙරවරුවේ රැස්වන විධායක සභාව ඒ පිළිබඳ අවසන් තීරණයක් ගැනීමට නියමිත බවය.මේ අතර සයිටම් ආයතනයට විරෝධය පළ කරමින් ලංකා ගුරු සේවා සංගමයද වෘත්තීය සමිති ක්‍රියාමාර්ගයක නිරත වන බව එම සංගමයේ ප්‍රධාන ලේකම් මහින්ද ජයසිංහ මහතා කොළඹ අද(1) පැවති මාධ්‍ය හමුවකදී සඳහන් කළේය", "URL": "https://sinhala.adaderana.lk/news.php?nid=71644", "Category": null, "Parent URL": null}