{"Source": "Adaderana", "Timestamp": "February 15, 2010 08:40 am", "Headline": "ඇෆ්ගනිස්ථානයට නේටෝ ප්‍රහාරයක්", "News Content": "අමෙරිකා‍ව ප්‍රමුඛ නේටෝ හමුදාව ඇෆ්ගනිස්ථානයට එල්ල කළ මිසයිල ප්‍රහාරයකින් සිවිල් වැසියන් 12 දෙනෙකු මියගොස් තිබේ. දකුණු දිග ඇෆ්ගනිස්ථානයේ හෙල්මාන්ඩ් ප්‍රදේශයේ තලෙයිබාන් සටන්කරුවන්ට එරෙහිව ක්‍රියාත්මක කර ඇති මෙහෙයුම අතර තුර මෙලෙස සිවිල් වැසියන් ඝාතනය වී ඇති බව සඳහන්ය. නේටෝ හමුදාවේ අණදෙන නිලධාරී ‍ජෙනරාල් ස්ටැන්ලි මැක්ක්‍රිස්ටල් මෙම සිද්ධිය පිලිබඳ කනගාටුව පළ කර ඇති බව විදෙස් වාර්තා පවසයි. ඇෆ්ගනිස්ථානය සම්බන්ධයෙන් අමෙරිකාවේ නව ක්‍රියාපිළිවෙතට අනුව ආරම්භ කළ මෙම මෙහෙයුමේ දෙවන දිනය නිමාවට පත්වන විට තලෙයිබාන් සටන්කාමීන් සතුවු ප්‍රදේශ කිහිපයක් අත්පත්කර ගැනීමට නේටො‍් හමුදාවට හැකිවී ඇත.", "URL": "https://sinhala.adaderana.lk/news.php?nid=6704", "Category": null, "Parent URL": null}