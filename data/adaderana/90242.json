{"Source": "Adaderana", "Timestamp": "June 3, 2018 07:32 am", "Headline": "විද්‍යානුකූල දේශීය වෛද්‍ය විද්‍යාවක් ගොඩනඟන හැටි සෞඛ්‍ය ඇමති කියයි", "News Content": "ලංකාවට උචිත විද්‍යානුකූල දේශීය වෛද්‍ය විද්‍යාවක් ගොඩනැගීම සඳහා දේශීය වෛද්‍යවරුන් තමා සමඟ එක්විය යුතු බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. කළුතර පැවති දේශීය වෛද්‍යමවරුන්ගේ හමුවකදී අමාත්‍යවරයා මේ බව ප්‍රකාශ කළේය. මේ අතර උතුරු සහ නැගෙනහිර පළාත්වල පවතින හෙද හිඟයට පිළියම් වශයෙන් එම පළාත්වල පමණක් උසස් පෙළ ඕනෑම විෂය ධාරාවකින් විභාගය සමත් වන අපේක්ෂකයන්ට හෙද සේවාව සඳහා ඉල්ලුම් කිරීමට අවස්ථාව ලබාදීමට තීරණය කර තිබේ. ඒ අනුව 2015, 2016 සහ 2017 වර්ෂවල එම පළාත්වල උසස් පෙළ සමත් වූවන්ට හෙද සේවාව සඳහා ඉදිරියේ දී අයදුම්කළ හැකියි. රට තුළ හෙදියන් 7000කගේ පමණ පුරප්පාඩුවක් පවතින බව සෞඛ්‍ය අංශ පවසයි.", "URL": "https://sinhala.adaderana.lk/news.php?nid=90242", "Category": null, "Parent URL": null}