{"Source": "Adaderana", "Timestamp": "May 1, 2017 04:01 pm", "Headline": " දේශපාලන පළිගැනීම්වලට ලක්වූවන්ට සහන දිය යුතුයි", "News Content": "පසුගිය කාල වකවානුවේදී දේශපාලන පළිගැනීම්වලට ලක්වූ පාක්ෂිකයින්ට සහන ලබාදෙන ලෙසත්, මින් ඉදිරියට එසේ නොවීමට වගබලා ගත යුතු බවත් අමාත්‍ය රංජිත් මද්දුම බණ්ඩාර මහතා පවසයි.මැයි දිනයට සමාගාමීව එජාප මැයි දින යෝජනා ඉදිරිපත් කිරීම ආරම්භ කරමින් ඒ මහතා යෝජනා හයක් ඉදිරිපත් කළේය.එම යෝජනා පහත පරිදි වෙයි,“අවුරුදු 20ක් පමණ වු පසුගිය කාල වකවානුවේදී දේශපාලන පළිගැනීම්වලට ලක්වූ පාක්ෂිකයින්ට සහන ලබාදෙන ලෙසත් මින් ඉදිරියට එසේ නොවීමට වගබලා ගත යුතු බවට පළමු යෝජනාව ඉදිරිපත් කරමින් මා රජයට යෝජනා කරනවා““අපේ රටේ උපාධිධාරීන් රටේ සංවර්ධනයට දායක කරගනිමින් රැකියා විරහිතභාවය නැති කර රැකියා දස ලක්ෂයේ වැඩසටහන ක්‍රියාත්මක කරන ලෙස දෙවැනි යෝජනාවෙන් මා රජයෙන් ඉල්ලනවා.““පාසල් අධ්‍යාපනයට තාක්ෂණය යොදාගනිමින් ඵලදායී අධ්‍යාපන ක්‍රමයක් සකසන ලෙසත්, වසර 13ක පාසල් කාලය අනිවාර්ය කරන ලෙසත් තෙවැනි යෝජනාව ඉදිරිපත් කරමින් අප රජයෙන් ඉල්ලා සිටිනවා““රටේ ජනතාවට 50% ක් වූ කාන්තාව රටේ ශ්‍රම බලකායට දායක කරගන්නා ලෙසත්, කාන්තාවට දේශපාලනය කිරීමට අවස්ථාව ලබාදෙන ලෙසත් අප යෝජනා කරනවා““රටේ සෑම අයකුටම නිවසක් හෝ ඉඩමක් සින්නක්කරව ලබාදිය යුතු බවත් වතුකරේ ජනතාවගේ නිවාස ගැටළුව විසඳන ලෙසත් අප ඉල්ලා සිටිනවා““ජාති, ආගම්, කුල, උස්-පහත්, දේශපාලන බේදයකින් තොරව සමානාත්භාවයෙන් රටේ වැසියන්ගේ ආදායම වර්ධනය කිරීමට හා ශ්‍රී ලංකාව සාමකාමී නිදහස් රටක් කිරීමට රජය ගන්නා පියවරට සමස්ත ජනතාවගේ ස්තූතිය පළ කීරීමට හයවන යෝජනාව මා ඉදිරිපත් කරනවා“", "URL": "https://sinhala.adaderana.lk/news.php?nid=72687", "Category": null, "Parent URL": null}