{"Source": "Adaderana", "Timestamp": "December 18, 2018 07:01 am", "Headline": "රනිල් ඇතුළු ආණ්ඩුව කරූගේ දකුණු පැත්තට", "News Content": "පාර්ලිමේන්තු සභා ඝර්භයේ අගමැති රනිල් වික්‍රමසිංහ මහතා ඇතුළු ආණ්ඩු පක්ෂයට කථානායකවරයාගේ දකුණු පසින් ආසන පැනවීමට තීරණය කර තිබේ. ඇමති මණ්ඩලය මෙතෙක් දිවුරුම් දී නොමැති වීම හේතුවෙන් ජ්‍යෙෂ්ඨත්වය අනුව ආසන පනවන බව කථානායක කාර්යාලය සඳහන් කළේය. ආසන පැනවීම සම්බන්ධයෙන් කථානායක කරූ ජයසූරිය මහතා සහ පාර්ලිමේන්තු නිලධාරීන් අතර ඊයේ(17) සාකච්ඡාවක් පැවති බව වේත්‍රධාරී නරේන්ද්‍ර ප්‍රනාන්දු මහතා ප්‍රකාශ කළේය. ශ්‍රී ලංකා නිදහස් පක්ෂ මන්ත්‍රී කණ්ඩායම විපක්ෂයේ අසුන් ගැනීමට තීරණය කර ඇති බැවින් විපක්ෂයේ තනතුරු කිහිපයක් සම්බන්ධයෙන් නව පත් කිරීම් සිදුකළ යුතු වෙයි. මේ වන විට විපක්ෂ නායක ධුරය දරණ ආර්. සම්බන්ධන් මහතාට සහ විපක්ෂයේ ප්‍රධාන සංවිධායක ධුරය දරණ අනුර කුමාර දිසානායක මහතාට එම ධුර අහිමි වන බව වාර්තා වෙයි.", "URL": "https://sinhala.adaderana.lk/news.php?nid=100904", "Category": null, "Parent URL": null}