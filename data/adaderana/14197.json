{"Source": "Adaderana", "Timestamp": "February 14, 2011 08:10 am", "Headline": "පුද්ගලික රෝහල් පනත අලුත් කෙරෙයි", "News Content": "පෞද්ගලික රෝහල් පනත සංශෝධනය කිරීමට පියවර ගෙන තිබේ. සෞඛ්‍ය අමාත්‍යවරයාගේ නියෝගයක් මත මෙම වැඩපිළිවෙළ ක්‍රියාත්මක කෙරේ. ඒ අනුව එම පනත සංශෝධනය කළ යුතු ආකාරය පිළිබඳව අධ්‍යයනය කර නි‍ර්දේශ ඉදිරිපත් කිරීම සඳහා අමාත්‍යවරයා විසින් විශේෂ කමිටුවක් පත්කර තිබේ. සාමාජිකයන් 12 දෙනෙකුගෙන් සමන්විත මෙම කමිටුවට නීති හා සෞඛ්‍ය ක්ෂේත්‍රවලට සම්බන්ධ ප්‍රවීණයින් ඇතුළත් කර තිබේ. එම කමිටුව මඟින් දැනට පවතින පෞද්ගලික රෝහල් අධීක්ෂණ පනත අධ්‍යයනය කර එය මහජනයාට වඩාත් ඵලදායි අන්දමින් සංශෝධනය විය යුතු ආකාරය පිළිබඳව නිර්දේශ ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14197", "Category": null, "Parent URL": null}