{"Source": "Adaderana", "Timestamp": "July 24, 2011 08:26 am", "Headline": "ඡන්දෙන් පසුත් විශේෂ ආරක්ෂක වැඩපිළිවෙළක්", "News Content": "පශ්චාත් මැතිවරණ කාලසීමාව තුළ ද විශේෂ ආරක්ෂක වැඩපිළිවෙළක් ක්‍රියාත්මක කරන බව පොලිසිය පවසයි. මැතිවරණ ජයග්‍රහණය සහ පරාජය සාමකාමීව භුක්ති විඳිය යුතු බව පොලිස් මැතිවරණ කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය. අදාළ ඡන්ද විමසීම් පැවති ප්‍රදේශවල ආරක්ෂක වැඩපිළිවෙළ ඉදිරි දින හත පුරා ක්‍රියාවට නංවන බව ගාමිණි නවරත්න මහතා සඳහන් කළේය. මේ අතර මැතිවරණ දිනය සහ ඊට පෙර ඇතිවු සිද්ධීන් වලට අදාළව පුද්ගලයින් 144 දෙනෙකු අත් අඩංගුවට ගෙන ඇති බව ගාමිණි නවරත්න මහතා පැවසුවේය. එමෙන්ම වාහන 35 ක් අත්අඩංගුවට ගෙන ඇති බව ද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=17597", "Category": null, "Parent URL": null}