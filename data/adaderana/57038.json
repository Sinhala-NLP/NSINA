{"Source": "Adaderana", "Timestamp": "February 9, 2016 08:38 am", "Headline": "තැන් 3ක් -දුම්රියේ ගැටී මරණ 3ක්", "News Content": "පෑලියගොඩ, කැලණිය ගුවන්පාලම අසළ ප්‍රදේශයේ දී දුම්රියක ගැටීමෙන් පුද්ගලයෙකු මියගොස් තිබේ.අදාළ පුද්ගලයා දුම්රිය හරස් මාර්ගය වසා තිබියදී පා පැදියකින් ඒ හරහා ගමන් කිරීමට උත්සාහ කිරීමේ දී දුම්රියේ ගැටී ඇති බව පොලිස් මාධ්‍ය ප්‍රකාශක කාර්යාලය පවසයි.අනතුරෙන් බරපතළ තුවාල ලැබු පුද්ගලයා රාගම රෝහලට ඇතුළත් කිරිමේ දී මියගොස් තිබේ.මියගොස් ඇත්තේ 64 හැවිරිදි කැලණිය ප්‍රදේශයේ පදිංචිව සිටි අයෙකි.මේ අතර වැල්ලවත්ත දුම්රිය ස්ථානයේ දුම්රිය වේදිකාවේ සිට දුම්රිය මාර්ගය හරහා ගමන් කිරීමට උත්සාහ කළ පුද්ගලයෙකු දුම්රියේ ගැටී මියගොස් තිබේ.අදාළ පුද්ගලයා මාතර සිට මහනුවර දක්වා ගමන්ගත් දුම්රියක ගැටී අනතුර සිදුව ඇති බව පොලීසිය සඳහන් කරයි.මියගොස් ඇත්තේ 49 හැවිරිදි මඩකළපුව ප්‍රදේශයේ පදිංචිව සිටි අයෙකි.මේ අතර අඹන්පොල, කෝන්කඩවල ප්‍රදේශයේ දී දුම්රිය මාර්ගයේ ගමන් කළ පුද්ගලයෙකු දුම්රියේ ගැටී මියගොස් තිබේ.අදාළ පුද්ගලයා අනුරාධපුර සිට කොළඹ දක්වා ධාවනය වු දුම්රියක ගැටීමෙන් මෙම අනතුර සිදුව ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=57038", "Category": null, "Parent URL": null}