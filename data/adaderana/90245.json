{"Source": "Adaderana", "Timestamp": "June 3, 2018 08:49 am", "Headline": "පාලාවිය රිය අනතුරකින් අයෙක් මරුට තවත් දෙකකට තුවාලයි", "News Content": "පුත්තලම, කල්අඩිය - පාලාවිය මාර්ගයේ සිදුවී ඇති රිය අනතුරකින් එක් අයෙකු මිය ගොස් තවත් දෙදෙනෙකු තුවාල ලබා ඇති බව පුත්තලම පොලීසිය පවසයි. 02 වැනිදා රාත්‍රී 9.10 ට පමණ මෙම අනතුර සිදුවී ඇත. අනතුරින් මිය ගොස් ඇත්තේ කොළඹ ප්‍රදේශයේ පදිංචිකරුවෙකු වන ප්‍රසාද් ප්‍රනාන්දු (අවු:49) නම් අයෙකි. අධික වේගයෙන් ගමන් කර ඇති ජීප් රථයේ මාර්ගය මැද පෙරළී ගොස් පසුව තාප්පයක ගැටීමෙන් අනතුර සිදුවී ඇති බව පොලීසිය කියයි. තුවාලකරුවන් පුත්තලම මූලික රෝහලේ ප්‍රතිකාර ලබමින් සිටියි. පුත්තලම පොලීසියේ රථ වාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=90245", "Category": null, "Parent URL": null}