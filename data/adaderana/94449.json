{"Source": "Adaderana", "Timestamp": "August 15, 2018 03:58 pm", "Headline": "නව වැටුප් කොමිසම පත් කිරීම තුළින් පැරණි කොමිසම අහෝසි වෙන්නේ නෑ", "News Content": "නව වැටුප් කොමිසම පත් කිරීම තුළින් පැරණි ජාතික වැටුප් හා සේවක සංඛ්‍යා කොමිෂන් සභාව අහෝසි නොවන බව සම කැබිනට් මාධ්‍ය ප්‍රකාශක අමාත්‍ය රාජිත සේනාරත්න මහතා පවසයි. අද (15) කැබිනට් තීරණ දැනුම්දීමේ මාධ්‍ය හමුවට එක් වෙමින් අමාත්‍යවරයා මේ බව ප්‍රකාශ කළේය. යම් තැනැත්තකුගේ මරණය සම්බන්ධයෙන් අලාභ අයකර ගැනීමේ පනත් කෙටුම්පත යටතේ වෛද්‍යවරුන්ගේ නොසැකිල්ල මත ජීවිතක්ෂයට පත්වන රෝගීන් මෙම පනත යටතේ අනාවරණය වන්නේ දැයි මාධ්‍යවේදීන් විමසා සිටියේය. එහිදී අදහස් දැක්වූ කැබිනට් ප්‍රකාශකවරයා කියා සිටියේ ශ්‍රී ලංකා වෛද්‍ය සභාවේ සංයුතිය වෙනස් විය යුතු බවට මහාචාර්ය කොල්වින් ගුණරත්න මහතා ප්‍රකාශ කර ඇති බව අමාත්‍යවරයා පැවසීය. නව වැටුප් කොමිසම වහාම පත් කරන බවත් 6 / 2006 චක්‍රෙල්ඛය තුළින් මේ සියලු ප්‍රශ්න මතුවූ බව අමාත්‍යවරයා ප්‍රකාශ කළේය. මන්ත්‍රීවරුන්ට ප්‍රවාහන දීමනාවක් වශයෙන් ලක්ෂ දෙකක් ලබාදෙන බව සම කැබිනට් මාධ්‍ය ප්‍රකාශක ගයන්ත කරුණාතිලක මහතා පැවසීය. බන්ධනාගාරය තුළ විශාල වශයෙන් වැරදි සිදුවන බවද රාජිත සේනාරත්න මහතා පැවසීය.", "URL": "https://sinhala.adaderana.lk/news.php?nid=94449", "Category": null, "Parent URL": null}