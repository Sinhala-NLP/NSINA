{"Source": "Adaderana", "Timestamp": "November 23, 2018 09:16 am", "Headline": "මාර අත්තක් කඩා වැටී රෝහල් පිවිසුමට බාධා", "News Content": "හැටන් දික්ඔය මුලික රෝහලට පිවිසෙන එක් මාර්ගයකට විශාල මාර ගසක අත්තක් කඩා වැටිම හේතුවෙන් එම රෝහලට පිවිසිමට බාධා පැමිණ ඇති බව අද දෙරණ වාර්තාකරු පවසයි. අද (23) උදැසන 8.15 ට පමණ එම රෝහලේ අපන ශාලාව අසල තිබු විශාල මාර ගසක අත්තක් මෙසේ කඩා වැටුණු බව එම රෝහලේ රෝහල් පොලිසියේ නිලධාරියෙකු පැවසුවේය. වසර 100 කට වඩා ඉපැරණි මාර ගසේ අත්ත කඩා වැටිම හේතුවෙන් කිසිවෙකුටත් අනතුරක් සිදු වි නොමැති අතර, අත්ත කඩා වැටිමෙන් ප්‍රධාන මාර්ගය හරහා ඇද තිබෙන අධි බලැති විදුලි රැහන් පද්ධතියකට හා රෝහලේ රථ වාහන ගාල් කරන ස්ථානයට අලාභ හානි සිදු වි තිබේ. මාර ගසේ අත්ත කඩා වැටිම හේතුවෙන් රෝහල පිවිසෙන සියලූම රෝගීන්ට හා වාහනවලට නව රෝහල් සංකිර්ණය පිහිටි ගොඩනැඟිල්ල දෙසින් ඇති මාර්ගය භාවිතා කරන ලෙස රෝහලේ වෛද්‍යවරුන් ඉල්ලා සිටියි. මෙම මාර ගස කඩා වැටිමේ අවධානමක් පවතින බව රෝහලේ වෛද්‍යවරුන් විසින් ගිනිගත්හේන ප්‍රාදේශිය ලේකම්වරයා හා රාජ්‍ය දැව සංස්ථාවට දැනුම් දි තිබු බව දික්ඔය මුලික රෝහලේ වෛද්‍යවරුන් කියා සිටියේය. කඩා වැටුණු මාර ගසේ අත්ත කපා ඉවත් කිරිමට නොර්වුඩ් පොලීසියේ නිලධාරින් මේ වන විට කටයුතු කර තිබේ.", "URL": "https://sinhala.adaderana.lk/news.php?nid=99636", "Category": null, "Parent URL": null}