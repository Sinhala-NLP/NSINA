{"Source": "Adaderana", "Timestamp": "April 7, 2019 09:52 am", "Headline": "තංගල්ලේ Face bookසාදයක් වටලයි-තරුණියන් 5ක් ඇතුළුව 11ක් අත්අඩංගුවට", "News Content": "මුහුණු පොතෙන් සංවිධානය කරන ලද තංගල්ලේ සංචාරක නිකේතනයකදී පැවැති සාදයක් අතරතුරදී ගංජා සහ බලපත්‍ර නොමැතිව රජයේ මත්පැන්, බීර අලෙවි කළ පිරිසක් අත්අඩංගුවට ගෙන ඇත. අද දෙරණ වාර්තාකරු පැවසුවේ එම පිරිස අතර කාන්තාවන් පස්දෙනකු ඇතුළු එකොළොස් දෙනකු සිටින බවයි. ඊයේ (06) රාත්‍රී මෙම පිරිස අත්අඩංගුවට ගත් බව තංගල්ල මූලස්ථාන පොලිසිය සඳහන් කළේය. මෙලෙස අත්අඩංගුවට පත්ව ඇත්තේ කඩවත, තංගල්ල, හිඟුරක්ගොඩ, රාගම සහ පරකඩුව ප්‍රදේශවල පදිංචි වයස අවුරුදු 21ත් 40 ත් අතර වයසැති පුද්ගලයන් සය දෙනකු සහ හිත්තැටිය, කඩුවෙල, මාතර, කිරිවඩුල්ල, කැකිරාව ප්‍රදේශවල පදිංචි වයස අවුරුදු 17ත් 26ත් අතර පසුවන තරුණියන් පස් දෙනෙකි.", "URL": "https://sinhala.adaderana.lk/news.php?nid=107548", "Category": null, "Parent URL": null}