{"Source": "Adaderana", "Timestamp": "May 24, 2010 05:22 pm", "Headline": "ඩෙංගු වෙනුවෙන් ජනාධිපති කාර්ය සාධක බලකායක්", "News Content": "ඩෙංගු මර්දනය කිරීම සඳහා ජනාධිපති කාර්ය සාධක බලකායක් හෙට ආරම්භ කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පසුගිය වසරේ දී දිවයිනේ විවිධ ප්‍රදේශවලින් ඩෙංගු රෝගීන් 35,000 ක් පමණ වාර්තා වූ අතර එයින් 350 ක් පමණ මරණයට පත්වූ බව අමාත්‍යවරයා පෙන්වා දෙයි. ජනාධිපති කාර්ය සාධක බලකායට සෞඛ්‍ය අමාත්‍යාංශය, ජනාධිපති කාර්යාලය, පරිසර අමාත්‍යාංශය, පළාත් සභා හා පළාත් පාලන අමාත්‍යාංශය, අධ්‍යාපන අමාත්‍යාංශය, ආපදා කළමනාකරණ අමාත්‍යාංශය, ආරක්ෂක අමාත්‍යාංශය හා ජනමාධ්‍ය අමාත්‍යාංශය අයත් වේ. ඩෙංගු මර්දන ව්‍යාපාරය සඳහා මැලේරියා මර්දන ව්‍යාපාරයට දායක වූ පිරිස්වල සහය ලබාගන්නා බව ද අමාත්‍යවරයා කියා සිටියි.", "URL": "https://sinhala.adaderana.lk/news.php?nid=8603", "Category": null, "Parent URL": null}