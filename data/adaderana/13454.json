{"Source": "Adaderana", "Timestamp": "January 12, 2011 06:48 pm", "Headline": "ජෑන්ස්ගේ පොත කැඩී තිබුණේ නෑ-හිටපු මහේස්ත්‍රාත් සාක්ෂිදෙයි", "News Content": "සරත් ෆොන්සේකා මහතා විසින් සිදුකළ බව කියන සුදු කොඩි ප්‍රකාශය ඇතුළත් සන්ඩේ ලීඩර් කර්තෘවරියගේ සටහන් පොත තමා භාරගන්නා අවස්ථාවේ එය තනි පොතක් වශයෙන් පැවති බව කොළඹ හිටපු ප්‍රධාන මහේස්ත්‍රාත් චම්පා ජානකී රාජරත්න මහත්මිය කොළඹ මහාධිකරණය හමුවේ අද ප්‍රකාශ කළාය. සුදු කොඩි නඩුවේ සාක්ෂිකාරියක ලෙස අද(12) සාක්ෂි ලබාදුන් ඇය සඳහන් කළේ අදාළ සටහන් පොත සන්ඩේ ලීඩර් කතුවරිය විසින් පසුගිය වසරේ ජුනි මස 21 වන දින අධිකරණයට භාරදුන් බවයි. අදාළ පොත කොටස් දෙකකට වෙන්වී තිබුණ ද තමා එය භාර ගන්නා අවස්ථාවේ තනි පොතක් වශයෙන් පැවති බව අධිකරණය හමුවේ එම පොත අද නීරීක්ෂණය කළ රාජරත්න මහත්මිය සඳහන් කළාය. ඇය වැඩිදුරටත් පැවසුවේ එම සටහන් පොතේ පිටු 89ක් තිබුණු අතර හිස් පිටු ද පැවති බවයි. මේ සම්බන්ධ නඩු විභාගය හෙට දිනට කල් තැබුණි.", "URL": "https://sinhala.adaderana.lk/news.php?nid=13454", "Category": null, "Parent URL": null}