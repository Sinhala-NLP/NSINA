{"Source": "Adaderana", "Timestamp": "February 14, 2014 04:57 pm", "Headline": "ගින්නකින් නාවලපිටියේ අක්කර 200ක් විනාශයි", "News Content": "නාවලපිටිය, දෙකිඳ වැවේගම රක්ෂිත ප්‍රදේශයේ හටගත් ගින්නකින් අක්කර 200ක පමණ භූමි ප්‍රදේශයක් විනාශ වී තිබේ. නාවලපිටිය, වැවේගම ප්‍රදේශයේ දේශීය ශාක වර්ග 15කින් සමන්විත අක්කර 90ක භූමි ප්‍රදේශයක් ඇතුළු රක්ෂිතයේ ප්‍රදේශ කිහිපයක් මෙලෙස ගිනිගෙන විනාශ වී ඇති බව වාර්තා වේ. කෙසේ වෙතත් නාවලපිටිය වන සංරක්ෂණ කාර්යාල නිලධාරීන් ඇතුළු ප්‍රදේශවාසීන් එක්ව ගින්න මැඩපැවැත්වීමට පියවර ගෙන තිබේ. වියළි කාලගුණයත් සමඟ ගින්න මැඩපැවැත්වීම අපහසු වී ඇති බව වාර්තා වේ.", "URL": "https://sinhala.adaderana.lk/news.php?nid=41124", "Category": null, "Parent URL": null}