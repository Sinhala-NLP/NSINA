{"Source": "Adaderana", "Timestamp": "February 4, 2016 11:49 am", "Headline": "දුම්රියේ ගැටී 1ක් මරුට", "News Content": "මීරිගම දුම්රිය ස්ථානය අසළදී පුද්ගලයෙකු දුම්රියක ගැටීමෙන් මියගොස් තිබේ.යාපනය සිට කොළඹ කොටුව බලා ධාවනය වූ දුම්රියක අදාළ පුද්ගලයා ගැටී ඇති බව පොලීසිය පවසයි.අනතුරෙන් මියගොස් ඇත්තේ මීරිගම ප්‍රදේශයේ පදිංචිව සිටි 48 හැවිරිදි පුද්ගලයෙකි.මෘත ශරීරය වතුපිටිවල රෝහලේ තැන්පත් කර ඇති අතර මීරිගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56910", "Category": null, "Parent URL": null}