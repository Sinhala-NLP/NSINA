{"Source": "Adaderana", "Timestamp": "December 10, 2018 06:53 pm", "Headline": "ශ්‍රීලනිපයයි-පොහොට්ටුවයි මැතිවරණයට සන්ධානයකින්?", "News Content": "ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ ඉදිරි මැතිවරණයක් සඳහා සන්ධානයක් ලෙස ඉදිරිපත්විම පිළිබඳ සාකච්ඡා යළි ආරම්භ කිරීමට තීරණය කර තිබේ. ඒ අනුව අදාළ කරුණ සම්බන්ධයෙන් පත් කළ කමිටුව යළි රැස්වී යෝජනා ඉදිරිපත් කිරීමට නියමිතයි. ජනාධිපති මෛත්‍රීපාල සිරිසේන මහතා සහ මහින්ද රාජපක්ෂ මහතා ඇතුළු ‍ශ්‍රී ලංකා පොදුජන පෙරමුණේ පක්ෂ නායකයින් අතර අද(10) පැවැති සාකච්ඡාවේදී එම තීරණය ගෙන තිබේ. ජනාධිපති ලේකම් කාර්යාලයේ පැවැති සාකච්ඡාවෙන් අනතුරුව අදහස් දැක්වූ පාර්ලිමේන්තු මන්ත්‍රී වාසුදේව නානායක්කාර මහතා ප්‍රකාශ කළේ ජනාධිපතිවරයා වෙත අද බාර දී ඇති සිංගප්පූරු ගිවිසුම පිළිබඳ සමාලෝචන වාර්තාව සම්බන්ධයෙන් ද මන්ත්‍රී කණ්ඩායම දැනුම්වත් කළ බවයි.", "URL": "https://sinhala.adaderana.lk/news.php?nid=100552", "Category": null, "Parent URL": null}