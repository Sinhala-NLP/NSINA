{"Source": "Adaderana", "Timestamp": "March 18, 2012 04:10 pm", "Headline": "  හොර ගව ඝාතකාගාරයක් වටලයි-10 දෙනකු අත්අඩංගුවේ", "News Content": "ගල්කිරියාගම ප්‍රදේශයේ නීති විරෝධීව පවත්වාගෙන ගිය ගව ඝාතකාගාරයක් වටලා පුද්ගලයින් දස දෙනෙකු අත්අඩංගුවට ගෙන තිබේ. කැබිතිගොල්ලෑව පොලිස් විශේෂ කාර්ය බලකා කඳවුරේ නිලධාරීන් පිරිසක් සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන්වේ. එහිදි ඝාතනය කිරීම සඳහා ගෙනවිත් සිටි මී ගවයින් අට දෙනෙකු ද සොයාගෙන තිබේ. අත්අඩංගුවට ගත් පුද්ගලයින් වැඩිදුර පරීක්ෂණ කිරීම සඳහා ගල්කිරියාගම පොලිසියට භාරදී ඇති බව සඳහන්වේ. මේ අතර ත්‍රීකුණාමලය කින්නියා ප්‍රදේශයේ පවත්වාගෙන ගිය නීති විරෝධී ගවඝාතකාගාරයක් වටලා පුද්ගලයින් පස් දෙනෙකු අත්අඩංගුවට ගෙන තිබේ. එම ස්ථානයේ සිටි මී ගව දෙනුන් දස දෙනෙකු ද සිය භාරයට ගත් බව ත්‍රිකුණාමලය පොලිස් විශේෂ කාර්ය බලකා කඳවුරේ ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=22881", "Category": null, "Parent URL": null}