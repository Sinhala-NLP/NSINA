{"Source": "Adaderana", "Timestamp": "May 6, 2019 02:33 pm", "Headline": "වලෙන් ගොඩ ආ පුංචි දඟයා ගෙදර යන්න බෑ කියයි", "News Content": "ගල්කිරියාගම, කලාගම ප්‍රදේශයේ පුද්ගලික ඉඩමක පිහිටි කුඩා වලකට වැටී සිටි අලි පැටවුන් දෙදෙනකු ගොඩ ගැනීමට සඳහා වනජීවී නිලධාරීන් සමත්ව ඇති බව අද දෙරණ වාර්තාකරු පවසයි. අද(06) පැය තුනක පමණ මෙහෙයුමකින් පසු මෙම අලි පැටවුන් දෙදෙනා ගොඩ ගෙන තිබේ. කලාවැව රක්ෂිතයේ සිටි වන අලින් ගම්වැදී නැවත යන අතරදී මෙම පැටවුන් දෙන්නා ළිඳකට ඇදවැටී ගොඩ වීමට නොහැකිව සිටියදී මව් ඇතින්නියන් දෙන්නා සිය පැටවුන් ගොඩ ගැනීමට උත්සා දරමින් සිටි බව වාර්තා වෙයි. පසුව ගල්කිරියාගම වනජීවී නිලධාරීහු පැමිණ මව් ඇතින්නියන් පලවා හැර බැකෝ යන්ත්‍රයක් උපයෝගී කරගෙන පැටවුන් දෙදෙනා ගොඩ ගෙන තිබේ. පළමුව වලෙන් ගොඩවූ එක පැටවකු සිය මව සිටි කැලැවට ගියද පසුව ගොඩට පැමිණි පටවා මව ළඟට නොගිහින් නැවත වනජීවී නිලධාරින් අසලට පැමිණ කැලෑවට නොයා රැදී සිටීමට උත්සහා දැරියේය. පසුව මව් ඇතිනිය ද නැවත ගම් වැදීමට උත්සහ කරන අතර, වනජිවි නිලධාරීන් හා ගම්වැසියන් මහත් පරිශ්‍රමයක් දරා පැටවා ද කැලයට රැගෙන යෑමට සමත් වෙයි. වැරද්දකට හසුවු කුඩා දරුවෙකු ලෙස එක් කනකින් ඇඳ ගෙන කැලයට ඇඳ ගෙන මෙම දර්ශනය අද දෙරණ කැමරා කාචයේ සනිටුහන් වුයේ සියලු දෙනාගේ මුවට සිනාවක් ඉතිරි කරමිනි.", "URL": "https://sinhala.adaderana.lk/news.php?nid=109371", "Category": null, "Parent URL": null}