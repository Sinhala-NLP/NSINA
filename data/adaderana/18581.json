{"Source": "Adaderana", "Timestamp": "September 7, 2011 04:29 pm", "Headline": "වරායේ රැකියා පෙන්නා මුදල් ලබා ගත් පුද්ගලයින් නීතිය ඉදිරියට", "News Content": "වරාය අධිකාරියේ රැකියා ලබාදෙන බව පවසමින් ජනතාවගෙන් මුදල් ලබාගත් වංචනික පුද්ගලයින්ට එරෙහිව නීතිමය ක්‍රියාමාර්ග ගන්නා බව නියෝජ්‍ය අමාත්‍ය රෝහිත අබේගුණවර්ධන මහතා පවසයි. මෙරට විවිධ වරායන් වෙතට බඳවා ගන්නා බව ප්‍රචාරය කරමින් වංචනික ලෙස මුදල් ලබාගන්නා පුද්ගලයින් පිළිබඳ තොරතුරු වාර්තා වී ඇති බව අමාත්‍යවරයා සඳහන් කරයි. එවැනි පුද්ගලයින් 52‍ දෙනෙකු පිළිබඳ අනාවරණය වී ඇති බවත් ඔවුන්ට එරෙහිව පොලිසිය නීතිමය පියවර ගනිමින් සිටින බවත් අබේගුණවර්ධන මහතා‍ පෙන්වාදෙයි. ඇතැම් පුද්ගලයින් මෙවැනි වංචාකරුවන්ට හසුවී රුපියල් 75,000 සිට ලක්ෂය දක්වා මුදල් ලබාදී ඇති බව නියෝජ්‍ය අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=18581", "Category": null, "Parent URL": null}