{"Source": "Adaderana", "Timestamp": "September 30, 2014 08:22 am", "Headline": " රැඳවියන්ටත් ලබන වසරේ සිට දුරකථන පහසුකම්", "News Content": "ලබන වසර ආරම්භයේ සිට රැඳවියන් සඳහා දුරකථන පහසුකම් ලබාදීමේ වැඩපිළිවෙළ ක්‍රියාත්මක කරන බව බන්ධනාගාර දෙපාර්තමේන්තුව පවසයි. බන්ධනාගාර මාධ්‍ය ප්‍රකාශක බන්ධනාගාර අධිකාරී තුෂාර උපුල් දෙණිය මහතා සඳහන් කළේ මෙහි පළමු අදියර කොළඹ රීමාන්ඩ් බන්ධනාගාරයෙන් ආරම්භ කිරීමට නියමිත බවයි. ඊට අදාළ මූලික සැලසුම් මේ වන විට සකස් කරමින් පවතින බව තුෂාර උපුල් දෙණිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=46407", "Category": null, "Parent URL": null}