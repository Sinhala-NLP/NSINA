{"Source": "Adaderana", "Timestamp": "November 17, 2018 08:02 am", "Headline": "පුත්තලම් මාර්ගයේ දුම්රිය ධාවනය අද රෑට නවතියි", "News Content": "රාගම දුම්රිය ස්ථානයේ සිට ජා ඇල දුම්රිය ස්ථානය අතර පුත්තලම් මාර්ගයේ දුම්රිය ධාවනය අද(17) රාත්‍රී 10.00 සිට හෙට(18) මධ්‍යම රාත්‍රී දක්වා තාවකාලිකව අවලංගු කර ඇති බව ශ්‍රී ලංකා දුම්රිය දෙපාර්තමේන්තුව පැවසීය. එහි දුම්රිය සාමාන්‍යාධිකාරී ඩිලන්ත ප්‍රනාන්දු මහතා සඳහන් කලේ ජාතික ජල සම්පාදන හා ජල ප්‍රවාහන මණ්ඩලය මඟින් රාගම හා ජා ඇල දුම්රිය මාර්ග දෙපස සිදුකරනු ලබන අත්‍යවශ්‍ය ජල ව්‍යාපෘතියක් හේතුවෙන් මෙම ගමන් වාර තාවකාලිකව අවලංගු කර ඇති බවයි.", "URL": "https://sinhala.adaderana.lk/news.php?nid=99348", "Category": null, "Parent URL": null}