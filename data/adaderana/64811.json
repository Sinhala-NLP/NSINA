{"Source": "Adaderana", "Timestamp": "October 7, 2016 03:46 pm", "Headline": "පුත්ත‍ලම් වැසියෝත් නියඟයෙන් බැටකති", "News Content": "පවතින නියඟය හේතුවෙන් පුත්තලම දිස්ත්‍රික්කයේ ප්‍රාදේශීය ලේකම් කොට්ඨාස 08ක පවුල් 12,180ක පුද්ගලයින් 45,461ක් පිඩාවට පත්ව ඇති බව පුත්තලම ආපදා කළමනාකරණ ඒකකය පවසයි.නියඟය හේතුවෙන් පුත්තලම, මහකුඹුක්කඩවල, මුන්දලම, කරුවලගස්වැව, ආණමඩුව, වනාතවිල්ලුව, පල්ලම සහ නවගත්තේගම යන ප්‍රාදේශිය ලේකම් කොට්ඨාසවල ජනතාව පීඩාවට පත්ව ඇති බව වාර්තා වේ.එම කොට්ඨාසවල ජනතාව සඳහා අවශ්‍ය පානීය ජලය බෙදාදීම ආපදා කළමනාකරණ අමාත්‍යාංශයේ සහන සේවා අංශ විසින් මේ වන විටත් ආරම්භ කර ඇති බව අද දෙරණ වාර්තාකරු සඳහන් කළේය.පීඩාවට පත්ව සිටින ප්‍රදේශවල ප්‍රාදේශිය ලේකම්වරුන් විසින් ඉල්ලීම් කරන්නේ නම් ඔවුන්ට අවශ්‍ය වෙනත් සහන ලබාදීමට ද සුදානම් බව පුත්තලම ආපදා කළමනාකරණ ඒකකය පවසයි.", "URL": "https://sinhala.adaderana.lk/news.php?nid=64811", "Category": null, "Parent URL": null}