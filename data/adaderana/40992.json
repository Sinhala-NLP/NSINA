{"Source": "Adaderana", "Timestamp": "February 9, 2014 03:17 pm", "Headline": "අනුරපුරේ ගව ඝාතකාගාරයක මරාදැමූ ගවයින් 19ක් සමග 5ක් අත්අඩංගුවේ ", "News Content": "අනුරාධපුර, කෝලිබැන්දෑව ප්‍රදේශයේ නීති විරෝධි ලෙස පවත්වාගෙන ගිය ගව ඝාතකාගාරයක් වටලා පුද්ගලයින් 5 දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකාය විසින් සිදු කළ මෙම වැටලිමේ දි මස් පිණිස ඝාතනය කරන ලද එළ ගවයින් 19 දෙනෙකුගේ සිරුරු සොයාගෙන ඇත. රඹෑව ප්‍රාදේශිය සභා බල ප්‍රදේශය තුළ ගව ඝාතකාගාර සඳහා මේ වසරේ අවසර ලබා දී නොමැති අතර මෙය අනවසරයෙන් පවත්වාගෙන ගොස් ඇති බව වාර්තා වේ. කෙසේ වෙතත් ප්‍රදේශයේ දේශපාලනඥයින්ගේ සහයෝගය ලැබීම හේතුවෙන් මෙම ගව ඝාතකාගාරය දීර්ඝ කාලයක සිට පවත්වාගෙන ගොස් ඇති බව ද සඳහන් වේ.", "URL": "https://sinhala.adaderana.lk/news.php?nid=40992", "Category": null, "Parent URL": null}