{"Source": "Adaderana", "Timestamp": "August 18, 2012 08:21 pm", "Headline": "8 වන තරගයේ ජය කඳුරට වොරියර්ස්ට", "News Content": "එස්.එල්.පී.එල් තරගාවලියේ 8 වන තරගයෙන් උතුරු රුද්‍රාස් කණ්ඩායම පරදා ලකුණු 32 ක ජයක් ලබාගැනීමට කඳුරට වොරියර්ස් කණ්ඩායම සමත්විය. පළමුවෙන් පන්දුවට පහර දුන් කඳුරට වොරියර්ස් කණ්ඩායම කඩුලු 5 ක් දැවී රැස්කළ ලකුණු සංඛ්‍යාව ලකුණු 168 කි. තරගයට වර්ෂාවෙන් බාධා එල්ල වූ අතර ඩක්වත් ලුවිස් න්‍යාය අනුව උතුරු රුද්‍රාස් කණ්ඩායමට ජයග්‍රහණය සඳහා ලකුණු 137 ක් ලබා ගත යුතුව තිබිණි. පිළිතුරු ඉණිම ක්‍රීඩා කළ උතුරු රුද්‍රාස් කණ්ඩායමට කඩුලු 7 ක් දැවී රැස්කර ගත හැකි වූයේ ලකුණු 105 ක් පමණයි. ඒ අනුව කඳුරට වොරියර්ස් කණ්ඩායමට ලකුණු 32 ක ජයක් හිමි කර ගැනීමට හැකිවිය.", "URL": "https://sinhala.adaderana.lk/news.php?nid=26696", "Category": null, "Parent URL": null}