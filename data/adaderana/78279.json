{"Source": "Adaderana", "Timestamp": "October 3, 2017 08:04 am", "Headline": "මහා සංඝ රත්නයේ ගෞරවය ආරක්ෂා කිරීම බෞද්ධ ජනතාවගේ මුලික වගකීමක්", "News Content": "මහා සංඝ රත්නයේ ගෞරවය ආරක්ෂා කිරීම බෞද්ධ ජනතාවගේ මුලික වගකීමක් බව ජනාධිපති මෛත්‍රීපාල සිරිසේන පැවැසීය.ජනාධිපතිවරයා පෙන්වාදෙන්නේ භික්ෂු සමාජයට අගෞරව වන ආකාරයට කිසිවෙකු කටයුතු නොකළ යුතු බවයි.ගාල්ල, දංගෙදර ශ්‍රී ජයවර්ධනාරාම විහාරස්ථානයේ අභිනව බුද්ධ ප්‍රතිමා වහන්සේ නිරාවරණය කිරීමේ පුණ්‍යෝත්සවයට එක්වෙමින් ජනාධිපතිවරයා මෙම අදහස් පළ කළේය.මේ අතර දකුණු ආසියානු කලාපයේ ඩිජිටල් කේන්ද්‍රස්ථානය බවට ශ්‍රී ලංකාව පත් කෙරෙන සුපිරි අධිවේග මුහුදු සන්දාම පද්ධතියෙහි හුවමාරු මධ්‍යස්ථානය ඊයේ (02)පස්වරුවේ ජනාධිපති මෛත්‍රීපාල සිරිසේන විසින් විවෘත කර තිබේ.මාතර ප්‍රදේශයේ ස්ථාපිත කර ඇති මුහුදු සන්දාම පද්ධතියේ හුවමාරු මධ්‍යස්ථානය ගාල්ලේ සිට ඩිජිටල් තාක්ෂණය ඔස්සේ විවෘත කෙරුණු බවයි ජනාධිපති මාධ්‍ය අංශය සඳහන් කළේ.ගාල්ලේ ස්ථාපිත, රැහැන් ඩිපෝව සඳහා මුල්ගල් තැබීම ද ඩිජිටල් තාක්ෂණය ඔස්සේ ජනාධිපතිවරයා විසින් ඊයේ පස්වරුවේ සිදුකර තිබේ.", "URL": "https://sinhala.adaderana.lk/news.php?nid=78279", "Category": null, "Parent URL": null}