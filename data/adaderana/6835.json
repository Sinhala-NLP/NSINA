{"Source": "Adaderana", "Timestamp": "February 20, 2010 03:12 pm", "Headline": "ඡන්ද ප්‍රකාශයට අයදුම් කිරීමේ කාලය දීර්ඝ කරයි", "News Content": "විවිධ හේතුන් මත වෙනත් ස්ථානයක දී ඡන්දය ප්‍රකාශ කිරීම සඳහා අයදුම් කිරීමට මැතිවරණ කොමසාරිස්වරයා ලබා දුන් කාලය දීර්ඝ කර තිබේ. ඒ අනුව අවතැන් වූ සහ වෙනත් හේතුන් මත තම ඡන්දය වෙනත් ඡන්ද මධ්‍යස්ථානයකදී ප්‍රකාශ කිරීමට බලාපොරොත්තු වන පිරිසට ලබන 26 වන දා දක්වා ඒ සඳහා අයදුම් කළ හැකි බව මැතිවරණ මහලේකම් කාර්යාලය පැවසුවේය. මේ මස 22 වනදා එම කාල සීමාව අවසන් වීමට තිබුණි. ඒ අනුව දිස්‍ත්‍රික් මැතිවරණ කාර්යාල වලින් සහ ග්‍රාම නිලධාරීන් මඟින් ඊට අවශ්‍ය අයදුම් පත්‍ර ලබා ගත යුතු බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=6835", "Category": null, "Parent URL": null}