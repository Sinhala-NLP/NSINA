{"Source": "Adaderana", "Timestamp": "January 24, 2019 10:48 am", "Headline": "තනි දළයාගේ ජීවිතය බේරගන්න මෙහෙයුමක්", "News Content": "දින කිහිපයකට ඉහතදී දඩයක්කරුවෙකුගේ ප්‍රහාරයකට ලක්ව තුවාල වී සිටි තනි දළයාට ප්‍රතිකාර කිරීම පශු වෛද්‍ය නිලධාරීන් විසින් ආරම්භ කර ඇති බව අද දෙරණ වාර්තාකරු පවසයි. ගිරිතලේ වනජීවී පශු වෛද්‍ය ඒකකයේ නිලධාරීන් සහ වන ජීවී නිලධාරීන් එක්ව ඊයේ (23) සවස තනි දළයාට ප්‍රතිකාර කිරීම කටයුතු ආරම්භ කර තිබේ. වෙඩි ප්‍රහාරය හේතුවෙන් තනි දළයාගේ උදරය ප්‍රදේශයට තුවාල සිදුවී ඇති බව ගිරිතලේ වනජීවී පශු වෛද්‍ය ඒකකය පවසයි. මින්නේරිය ප්‍රදේශයට අයත් බටුඔය ප්‍රදේශයේ තනි දළයා සිටින බවට ඊයේ ලැබුණු තොරතුරක් මත ගිරිතලේ වන ජීවි පශු වෛද්‍ය ඒකකයේ වනජීවී නිලධාරීන් මෙම තනි දළයාට ප්‍රතිජීවක ඔෂධ එන්නත් කිරීම සිදු කරනු ලැබීය. මෙලෙස තුවාල වී සිටින තනි දළයා උස අඩි 8ක් පමණ වන වයස අවුරුදු 30ක් සද්ධන්තයෙකි. තනි දළයාගේ තුවාලය සඳහා අඛණ්ඩව ප්‍රතිකාර කරන බවත් පොළොන්නරුව හා ත්‍රිකුණාමලය බාර වන ජීවී පශු වෛද්‍ය සමීර කළිඟුආරච්චි මහතා සඳහන් කර සිටියි.", "URL": "https://sinhala.adaderana.lk/news.php?nid=102965", "Category": null, "Parent URL": null}