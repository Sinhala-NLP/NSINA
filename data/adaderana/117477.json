{"Source": "Adaderana", "Timestamp": "August 26, 2019 08:31 am", "Headline": "ජාතික භික්ෂු දින සැමරුම අද මාතරදී", "News Content": "රට සහ ජාතිය වෙනුවෙන් කැප වූ භික්ෂුන් වහන්සේ අනුස්මරණය කෙරෙන ජාතික භික්ෂු දිනය මාතර නූපේ සංස්කෘතික මධ්‍යස්ථානයේදී අද(26) පැවැත්වීමට නියමිතයි. ඒ පිළිබඳ දැනුවත් කිරීමේ මාධ්‍ය හමුවක් ජාතික භික්ෂු පෙරමුණේ ප්‍රධානත්වයෙන් මාතරදී ඊයේ(25) පැවැත්විය. සාම්ප්‍රදායික භික්ෂුව ලංකාවට බුදු දහම ගෙන ඒමෙන්ම පසුව ධර්ම හා විනය යන කරුණු දෙක ආරක්ෂා කර ගනිමින් ජීවත් වු බව ජාතික භික්ෂු පෙරමුණේ සභාපති පූජ්‍ය හඳුගල රතනපාල හිමියන් පවසයි. ඊට අමතරව සාම්ප්‍රදායික භික්ෂුවගේ චරිතයෙන් පරිභාහිරව සිට තම ජීවිතය සමාජ උන්නතිය වෙනුවෙන් කැප කළ භික්ෂු පරම්පරාවක් සිටින බවත් පැවසු උන් වහන්සේ ඒ වෙනුවෙන් වෙන් වු පොදු දිනයක් ඉතිහාසයේ දක්නට නොලැබෙන බවද කියා සිටියේය. එනිසා ජාතික භික්ෂු පෙරමුණ වශයෙන් අද දිනයේ නම් කර ඇති ජාතික භික්ෂු දිනය සමාජයේ යහපත වෙනුවෙන්, හා ජීවිත කැපකල භික්ෂුන් වහන්සේ අනුස්මරණය සඳහා යොදා ගැනීමට තීරණය කළ බවත් උන්වහන්සේ වැඩිදුරටත් පැවසීය.", "URL": "https://sinhala.adaderana.lk/news.php?nid=117477", "Category": null, "Parent URL": null}