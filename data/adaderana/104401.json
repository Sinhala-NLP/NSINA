{"Source": "Adaderana", "Timestamp": "February 15, 2019 04:17 pm", "Headline": "විදුලි සැර වැදී වන අලියෙකු ජීවිතක්ෂයට", "News Content": "සෙල්ලකතරගම, පුංචිදඹේ ප්‍රදේශයේ කෙසෙල් ගොවි බිමක් ආරක්ෂා කිරීම සඳහා අදින ලද අනාරක්ෂිත විදුලි රැහැනක ගැටීමේන් වන අලියෙකු මිය ගොස් තිබේ. අද(15) මෙම වන අලියා මිය ගොස් ඇති බව අප වාර්තාකරු සඳහන් කළේය. මෙලෙස මියගොස් ඇත්තේ වයස අවුරු 22ක් පමණ වන අලියෙකු බව වනජීවි නිලධාරීන් පවසයි. වන අලියා මිය යාම සම්බන්ධයෙන් ලුණුගම්වෙහෙර වනජීවි නිලධාරීන් විසින් වැඩි විමර්ශන සිදු කරයි. මෙම ප්‍රදේශය විශාල වශයෙන් කෙසෙල් වහගාවන් සිදු කරන අතර මෙම වගාවන් වන අලීන් විසින් දිනපතාම විනාශ කිරීම නිසා ජනයාට ආලභ හානියක් සිදුවී ඇතැයි ප්‍රදේශවාසීන් පවසයි.", "URL": "https://sinhala.adaderana.lk/news.php?nid=104401", "Category": null, "Parent URL": null}