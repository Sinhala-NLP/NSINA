{"Source": "Adaderana", "Timestamp": "December 30, 2017 09:35 pm", "Headline": "වතුකම්කරුවන් රවටා ඇති බව මෛත්‍රී ගුණරත්න කියයි", "News Content": "මේ රටේ තේ ආර්ථිකයට විශාල දායකත්වයක් සපයන වතුකම්කරුවන්ව වතුකරය නියෝජනය කරන දේශපාලඥයන් රවටා ඇතිබව එක්සත් ජනතා නිදහස් පෙරමුණේ නායක නිතිඥය මෛත්‍රී ගුණරත්න මහතා පැවසයි. මෛත්‍රී ගුණරත්න මහතා මේ බව පැවසුවේ එම පක්ෂයෙන් නුවරඑළිය දිස්ත්‍රික්කයෙන් පළාත් පාලන ආයතන හතකට තරඟ කරන අපේක්‍ෂකයන් දැනුවත් කිරිම සඳහා අද (30) පස්වරුවේ හැටන් ටිවිලා ශාලාවේ පැවති රැස්වීමකදීය. මෙහිදි වැඩි දුරටත් අදහස් දැක්වු මෛත්‍රී ගුණරත්න මහතා කියා සිටියේ මේ රෙටි ප‍්‍රධාන දේශපාලන පක්ෂද වතුකම්කරුවන් ඇතුළු මේ රටේ ජනතාව දේශපාලන වශයෙන් මුලාකර ඇති නිසා මෙවර පළාත් පාලන මැතිවරණයේදි එම පක්ෂ වලට සහයෝගය නොදක්වා තම පක්ෂය තනිවම තරඟ කිරිමට තිරණය කළ බවයි. මෙවර පළාත් පාලන මැතිවරණයේදි පළාත් පාලන ආයතන කිහිපයකම බලය තම පක්ෂය විසින් හිමිකර ගන්නා බවද මෛත්‍රී ගුණරත්න මහතා මෙහිදි කියා සිටියේය.", "URL": "https://sinhala.adaderana.lk/news.php?nid=82273", "Category": null, "Parent URL": null}