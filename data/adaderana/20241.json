{"Source": "Adaderana", "Timestamp": "November 24, 2011 08:38 pm", "Headline": "750,000 වැනි සංචාරකයා හරසරින් පිළිගැනෙයි", "News Content": "2011 වසරේ දිවයිනට පැමිණි 750,000 වැනි සංචාරකයා අද(24) පස්වරුවේ කටුනායක ජාත්‍යන්තර ගුවන්තොටුපළේ දී ශ්‍රී ලංකා සංචාරක ප‍්‍රවර්ධන කාර්යංශයේ සහ ආර්ථික සංවර්ධන අමාත්‍යංශයේ නිලධාරීන් පිරිසක් විසින් පිළිගෙන තිබේ. ‍ මෙම 750,000 වැනි සංචාරකයා අද පස්වරු 4.10 ට කටාර් ගුවන් සේවයට අයත් ගුවන් යානයකින් දිවයිනට ළගා වූ බව ශ්‍රී ලංකා සංචාරක ප‍්‍රවර්ධන කාර්යංශය පවසයි. ‍ මෙහිදී මෙම වසරේ දිවයිනට පැමිණි 750,000 වැනි සංචාරකයා වෙනුවෙන් ශ‍්‍රී ලංකා සංචාරක ප‍්‍රවර්ධන කාර්යාංශය මෙරට ආකර්ෂණීය ස්ථාන නැරඹීමේ සදහා සංචාරක චාරිකා තිළිණ පැකේජයක් පිළිගන්වා ඇත. ‍ මේ දක්වා වසරක් තුළ දිවයිනට පැමිණි වැඩිම සංචාරකයින් සංඛ්‍යාවද මෙය වන බව සංචාරක ප්‍රවර්ධන කාර්යාංශය පවසයි. මෙම වසරේ මේ දක්වා 34.2 ක සංචාරකයින් පැමිණීමේ වර්ධනයක් වාර්තා වන බව ද සඳහන්ය. ‍ ඒ අතුරින් ලතින් අමෙරිකානු සහ බටහිර යුරෝපීය රටවල සංචාරකයින් පැමිණීමේ වර්ධනය 68% ඉක්මවා ඇති බව සංචාරක ප්‍රවර්ධන කාර්යාංශය සඳහන් කරයි. මීට ඉහත වැඩිම සංචාරකයින් පිරිසක් මෙරටට පැමිණියේ පසුගිය වසරේදී වන අතර එම සංඛ්‍යාව 654,476 ක් බව එම කාර්යාංශය පෙන්වාදෙයි.", "URL": "https://sinhala.adaderana.lk/news.php?nid=20241", "Category": null, "Parent URL": null}