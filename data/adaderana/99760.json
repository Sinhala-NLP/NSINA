{"Source": "Adaderana", "Timestamp": "November 25, 2018 01:58 pm", "Headline": "ඔස්ට්‍රේලියානු කණ්ඩායම පෙරමුණ ගනියි", "News Content": "සංචාරක ඉන්දීය කණ්ඩායම සහ ඔස්ට්‍රේලියානු කණ්ඩායම අතර තරඟ තුනකින් සමන්විත පන්දුවාර 20/20 ක්‍රිකට් තරඟවලියේ අවසන් තරඟය මේ වන විට පැවැත්වෙයි. සිඩ්නි ක්‍රිකට් ක්‍රීඩාංගණයේ දී පැවැත්වෙන තරඟයේ කාසියේ වාසිය දිනූ ඔස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර පන්දුවාර 04ක් අවසානයේ දී කිසිදු කඩුල්ලක් නොදැවී ඔවුන් ලබා සිටි ලකුණු සංඛ්‍යාව 28 කි. තරඟ තුනකින් සමන්විත තරඟාවලියේ පළමු තරඟය ඔස්ට්‍රේලියානු කණ්ඩායම ජයගත් අතර දෙවන තරඟය වර්ෂාව හේතුවෙන් අත්හැර දැමුණි. ඒ අනුව ඔස්ට්‍රේලියානු කණ්ඩායම 1 ට 0ක් ලෙස තරඟාවලියේ පෙරමුණ ගෙන සිටියි.", "URL": "https://sinhala.adaderana.lk/news.php?nid=99760", "Category": null, "Parent URL": null}