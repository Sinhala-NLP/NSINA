{"Source": "Adaderana", "Timestamp": "March 19, 2014 12:06 pm", "Headline": "බෝම්බ හා අවි සමග අත්අඩංගුවට ගත් සිසුන් නිදහස්", "News Content": "පෙට්‍රල් බෝම්බ සහ ආයුධ කිහිපයක් ළඟ තබාගැනීමේ සිද්ධියක් සම්බන්ධයෙන් සැකපිට අත්අඩංගුවට ගත් පාසල් ළමුන් තිදෙනාගෙන් ඒ පිළිබඳව ප්‍රශ්න කර ප්‍රකාශ සටහන් කර ගැනීමෙන් පසු ඔවුන් නිදහස් කර තිබේ. මෙම සිද්ධිය සම්බන්ධයෙන් තවත් කාන්තාවක් සහ පුද්ගලයෙකු අත්අඩංගුවේ සිටින බව පොලිස් මාධ්‍ය ප්‍රකාශක කාර්යාලය කියයි. මීගහවත්ත, නාරංවල ප්‍රදේශයේ දී මොවුන් අත්අඩංගුවට ගෙන තිබුණේ පාන‍දුර - වලාන දුෂණ මර්දන ඒකකයට ලැබුණු තොරතුරකට අනුවය. ප්‍රදේශයේ නිවසක තිබී පෙට්‍රල් බෝම්බ 08ක්, කඩුවක්, මන්න පිහියක්, යකඩ පොලු 05ක්, උල් පිහියක් සහ ව්‍යාජ ලී තුවක්කුවක් එහිදී සොයාගන්නා ලදී. සැකකරු සහ සැකකාරිය කිසියම් අපරාධයක් සිදුකිරීමේ අරමුණින් අදාළ ආයුධ තොගය සඟවා ඇති බව සිදුකළ මුලික පරීක්ෂණවලදී අනාවරණය වී ඇති බව පොලීසිය පවසයි. මෙම සිද්ධිය සම්බන්ධයෙන් සැකකාරියක හා සැක‍කරුවෙක් පමණක් අත්අඩංගුවට ගත් බව මීට පෙර වාර්තා විය.", "URL": "https://sinhala.adaderana.lk/news.php?nid=41908", "Category": null, "Parent URL": null}