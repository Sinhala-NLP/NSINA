{"Source": "Adaderana", "Timestamp": "December 31, 2012 09:13 am", "Headline": "රත්‍රං සමග 4ක් මාට්ටු", "News Content": "රන් කැබලි අලෙවි කිරීමේ ජාවාරමක නිරතව සිටි පුද්ගලයින් සිව් දෙනෙකු මහනුවර දී අත්අඩංගුවට ගෙන තිබේ. මහනුවර දිසා අපරාධ මෙහෙයුම් ඒකකයට ලද තොරතුරක් අනුව සිදුකළ විමර්ශනයක දී අදාළ සැකකරුවන් අත්අඩංගුවට ගෙන ඇති බව සඳහන්ය. මොවුන් සතුව තිබී ග්‍රෑම් 833 මිලිග්‍රෑම් 850 ක් බර රන් කැබිලි 1019 ක් සොයා ගත් බව පොලීසිය සඳහන් කළේය. මෙම රන් කැබිලි නිධානයකින් ලබාගත් ඒවා බවට සැක කෙරෙන බව පොලීසිය පවසයි. අත්අඩංගුවට ගත් සැකකරුවන් අකුරණ, ජම්බුගහපිටිය, පැල්වත්ත සහ ජා-ඇල ප්‍රදේශවල පදිංචිකරුවන් බව සඳහන්ය. සැකකරුවන් අද (31) දින මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය. මහනුවර දිසා අපරාධ මෙහෙයුම් ඒකකය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30380", "Category": null, "Parent URL": null}