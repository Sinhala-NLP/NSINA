{"Source": "Adaderana", "Timestamp": "October 22, 2010 02:35 pm", "Headline": "උතුර හා නැගෙනහිරින් ඉවත් කළ බිම්බෝම්බ ලක්ෂ 3 ට වැඩියි  ", "News Content": "උතුරු සහ නැගෙනහිර පළාත්වල වළ දමා තිබූ බිම්බෝම්බ තුන් ලක්ෂ පන්දහසක් මේ වන විට ඉවත් කර ඇති බව හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. මේ යටතේ වර්ග කිලෝමීටර් 1,857 ක භූමි ප්‍රමාණයක් සම්පූර්ණයෙන් ම බිම්බෝම්බ වලින් තොර කලාපයක් බවට පත්කිරීමට හැකිවූ බව ඔහු සඳහන් කළේය. එමෙන්ම අවතැන් වූ ජනතාව නැවත පදිංචි කිරීමේ දී ඔවුන් සඳහා නිවාස 4,000 ක් යුද හමුදාව විසින් ඉදිකර දීමට ද කටයුතු කර තිබේ. අබලන් වූ තවත් නිවාස 4,000 ක් ප්‍රතිසංස්කරණය කර එම ජනතාවට ලබාදීමට යුද හමුදාව කටයුතු කර ඇති බව උභය මැදවල මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=11667", "Category": null, "Parent URL": null}