{"Source": "Adaderana", "Timestamp": "November 5, 2010 02:58 pm", "Headline": "අත් පත්‍රිකා බෙදූ සරසවි සිසුන් 4දෙනෙකු අත්අඩංගුවට ", "News Content": "අද(05) පෙරවරුවෙහි මාතර නගරයෙහි අත් පත්‍රිකා බෙදමින් සිටි විශ්ව විද්‍යාල සිසුන් 04 දෙනෙකු මාතර පොලිසිය මගින් අත්අඩංගුවට ගෙන ඇති බව වෛද්‍ය පීඨ ශිෂ්‍ය ක්‍රියාකාරී කමිටුව සඳහන් කරයි. මාළඹේ පෞද්ගලික වෛද්‍ය විද්‍යාලයට එරෙහිව ජනතාව දැනුවත් කිරීමේ අරමුණුන් අදාළ අත් පත්‍රිකා බෙදාදීම සිදුකළ බව ද එම කමිටුව පවසයි. එහිදී එම කාර්යයෙහි නිරතව සිටි රුහුණු විශ්ව විද්‍යාලයේ වෛද්‍ය පීඨයේ සිසුන් 04 දෙනෙකු මෙසේ මාතර පොලිසිය මගින් අත්අඩංගුවට ගෙන ඇති බව ද සඳහන්ය. එසේ අත්අඩංගුවට ගත් සිසුන් තවමත් නිදහස් කර නොමැති බව ද වෛද්‍ය පීඨ ශිෂ්‍ය ක්‍රියාකාරී කමිටුව පවසයි. මේ පිළිබඳව මාතර පොලිසියෙන් අද දෙරණ කළ විමසීමකදී එවැනි අත්අඩංගුවට ගැනීමක් සිදුව නොමැති බව පොලීසිය සඳහන් කරනු ලැබීය.", "URL": "https://sinhala.adaderana.lk/news.php?nid=11955", "Category": null, "Parent URL": null}