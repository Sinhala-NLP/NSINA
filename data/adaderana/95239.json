{"Source": "Adaderana", "Timestamp": "August 30, 2018 01:32 pm", "Headline": "තංගල්ල ඩිපෝවේ සේවකයින් මාරාන්තික උපවාසයක", "News Content": "ලංකා ගමනා ගමන මණ්ඩලයේ සේවකයින්ගේ වැටුප් වැඩිකරන ලෙස ඉල්ලා තංගල්ල ඩිපෝවේ සේවකයින් කිහිපදෙනෙකු ගොඩනැගිල්ලක වහලය මත නැග මාරාන්තික උපවාසයක් ආරම්භ කළ බව අද දෙරණ වාර්තාකරු පවසයි. අද(30) උදෑසන මෙම මාරාන්තික උපවාසය ආරම්භ කළ බව අප වාර්තාකරු සඳහන් කළේය. මේ අතර තංගල්ල ඩිපෝවේ සේවය කරන සියලුම රියදුරු මහතුන් බස් රථ ධාවනය කිරීමෙන්ද ඉවත් වී ඇති අතර ඩිපෝව ඉදිරිපිට කළු කොඩිවැල්ද දමා තිබිණි. උපවාසයේ නියුතු අය පවසන්නේ ඔවුන්ගේ ඉල්ලීම් සදහා සාධාරණ විසදුමක් ලබා දෙන තෙක් මෙම මාරාන්තික උපවාසය අත්නොහරින බවයි. (ඡායාරූප-සහම්පති මාන්නගේ)", "URL": "https://sinhala.adaderana.lk/news.php?nid=95239", "Category": null, "Parent URL": null}