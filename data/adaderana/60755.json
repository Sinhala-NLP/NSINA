{"Source": "Adaderana", "Timestamp": "June 4, 2016 07:33 am", "Headline": "යටිතල පහසුකම් නොව මිනිසුන් සංවර්ධනයයි කළ යුත්තේ", "News Content": "රටක ප්‍රධාන වශයෙන් සිදුවිය යුත්තේ යටිතල පහසුකම් දියුණු කිරීම නොව, මිනිසුන් සංවර්ධනය කිරීම බව රාජිත සේනාරත්න අමාත්‍යවරයා පවසයි.ඔහු පවසන්නේ එහිදී අධ්‍යාපනය ප්‍රධාන තැනක් ගන්නා බවයි.මෙරට පාසල් විෂයධාරාවෙහි තාක්ෂණික හා විද්‍යා විෂය ධාරා කෙරෙහි වැඩි අවධානයක් යොමු කළ යුතු බවද රාජිත සේනාරත්න අමාත්‍යවරයා පෙන්වාදෙයි.බොහෝමයක් උපාධිදාරීන්ට රැකියා ලබාගැනීමට නොහැකි වී ඇත්තේ අදාළ උපාධි පාඨමාලා, ඔවුන් අපේක්ෂා කරන රැකියා ලබාගැනීම සඳහා සුදුසු නොවීම බව ඔහු පවසයි.ඒ සඳහා විසඳුම වශයෙන් විශ්වවිද්‍යාල පාඨමාලා තෝරාගැනීමේදී තාක්ෂණික විෂයන් කෙරෙහි වැඩි අවධානයක් යොමු කළ යුතු බව රාජිත සේනාරත්න අමාත්‍යවරයා පෙන්වාදෙයි.පසුගිය රජය යටතේ ක්‍රියාත්මක වූ මහින්දෝදය තාක්ෂණික විද්‍යාල පිහිටුවීමේදී හිටපු අධ්‍යාපන අමාත්‍යවරයා ඇතුළුව තමන් ද ඒ සඳහා සහයෝගය ලබාදුන් බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=60755", "Category": null, "Parent URL": null}