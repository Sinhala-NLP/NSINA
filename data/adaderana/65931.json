{"Source": "Adaderana", "Timestamp": "November 11, 2016 09:29 am", "Headline": " ව්‍යාජ කාඩ්පත් මගින් මුදල් ගැරූ 4ක් රිමාන්ඩ්", "News Content": "රජයේ බැංකුවක ඒ.ටී.එම් යන්ත්‍රයක රහසිගතව කැමරාවක් සවිකර ලබා ගත් ගණුදෙනු කරුවන්ගේ තොරතුරු යොදාගෙන මුදල් ලබා ගැනීමේ නිරත වූ සැකකරුවන් සිව් දෙනෙකු රක්ෂිත බන්ධනාගාර ගත කර තිබේ.පොලීසිය පැවසුවේ වව්නියාව ප්‍රදේශයේදී අත්අඩංගුවට ගත් අදාළ සැකකරුවන් කැමරා මගින් ගණුදෙනු කරුවන්ගේ රහස්‍ය අංක ලබා ගෙන ඊට අනුව ව්‍යාජ කාඩ් පත් සකසා ඒ.ටී.එම් යන්ත්‍ර මගින් මුදල් ලබා ගෙන ඇති බවයි.සැකකරුවන් සතුව තිබූ පරිගණක, ජංගම දුරකථන, කැමරා සහ විවිධ වර්ගයේ බැංකු කාඩ් පත් 13ක් පොලීසිය බාරයට ගෙන තිබේ.එම පුද්ගලයින් වැල්ලවත්ත, තෝනික්කල්, වව්නියාව සහ ත්‍රිකුණාමලය ප්‍ර දේශවල පදිංචිකරුවන් වෙයි.ඔවුන් වව්නියාව මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වන දින දක්වා රක්ෂිත බන්ධනාගාර ගත කළ බව වව්නියාව පොලීසිය සඳහන් කළේය.", "URL": "https://sinhala.adaderana.lk/news.php?nid=65931", "Category": null, "Parent URL": null}