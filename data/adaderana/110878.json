{"Source": "Adaderana", "Timestamp": "May 29, 2019 07:48 am", "Headline": "වන අලි පහරින් අයෙක් මරුට", "News Content": "නවගත්තේගම-අන්දරවැව ප්‍රදේශයේදී වන අලියෙකු පහර දීම හේතුවෙන් පුද්ගලයෙකු මියගොස් ඇති බව නවගත්තේගම පොලීසිය පවසයි. අදාළ පුද්ගලයා ඊයේ(28) තවත් අයෙකු සමඟ දර කැපීම සඳහා ගිය අවස්ථාවේදී මෙලෙස වන අලි පහරට ලක්ව ඇති බව වාර්තා වෙයි. මෙලෙස මිය ගොස් ඇත්තේ නවගත්තේගම - අන්දරවැව පදිංචිව සිටි කහදව හේරත් මුදියන්සේලාගේ ගුණරත්න නැමති 57 හැවිරිදි පුද්ගලයෙකි. වන අලි ප්‍රහාරයට ලක්වූ පුද්ගලයා එම ස්ථානයේදීම මිය ගොස් ඇති අතර අනෙක් තැනැත්තා දිව ගොස් දිවි බේරා ගෙන ඇති බව වාර්තා වෙයි. සිද්ධිය සම්බන්ධයෙන් වැඩිදුර විමර්ශන නවගත්තේගම පොලීසිය විසින් සිදු කරයි.", "URL": "https://sinhala.adaderana.lk/news.php?nid=110878", "Category": null, "Parent URL": null}