{"Source": "Adaderana", "Timestamp": "January 27, 2018 08:22 pm", "Headline": "කැස්බෑ බිත්තර සහ මස් තොඟයක් එක්ක 1ක් මාට්ටු ", "News Content": "මීගමුව, පිටිපන ප්‍රදේශයේදී කැස්බෑ බිත්තර සහ මස් තොඟයක් සමග පුද්ගලයෙකු අත්අඩංගුවට ගෙන තිබේ. නාවික හමුදාවට ලද තොරතුරක් මත මීගමුව ධීවර සහ ජලජ සම්පත් දෙපාර්තමේන්තුවේ නිලධාරීන් එක්ව සිදු කළ සෝදිසියකදී අදාළ සැකකරු අත්අඩංගුවට ගත් බව නාවික හමුදාව සඳහන් කළේය. එහිදී සැකකරු සතුව තිබී කැස්බෑ මස් කිලෝග්‍රෑම් 22ක් සහ බිත්තර කිලෝග්‍රෑම් 05කට අධික ප්‍රමාණයක් නාවික හමුදාව විසින් සොයාගෙන තිබේ. අදාළ කැස්බෑ මස් තොඟය නීති විරෝධී ලෙස අලෙවි කිරීමට සූදානම් කර තිබූ අතර ඒ සඳහා භාවිතා කළ යතුරුපැදිය ද නාවික හමුදාව බාරයට ගෙන ඇති බව සඳහන්ය. අත්අඩංගුවට ගත් සැකකරු සහ යතුරුපැදිය ඉදිරි විමර්ශන කටයුතු සඳහා මීගමුව ධීවර පරීක්ෂණ කාර්යාලයට බාරදී තිබේ.", "URL": "https://sinhala.adaderana.lk/news.php?nid=83639", "Category": null, "Parent URL": null}