{"Source": "Adaderana", "Timestamp": "November 3, 2011 12:46 pm", "Headline": "ඇතැම් බාහිර උපාධි පාඨමාලා මේ වසරේ ක්‍රියාත්මක කළ නොහැකියි ", "News Content": "නව චක්‍රලේඛයට අනුව ඇතැම් බාහිර උපාධි පාඨමාලා මේ වසර තුළ ක්‍රියාත්මක කිරීමට නොහැකි බව විශ්ව විද්‍යාල ප්‍රතිපාදන කොමිසන් සභාව පවසයි. බාහිර උපාධි පාඨමාලා විධිමත් කිරීමේ අරමුණින් එහි ගුණාත්මක භාවය ඉහළ නැංවීම සඳහා විශ්ව විද්‍යාල ප්‍රතිපාදන කොමිසන් සභාව විසින් නව චක්‍රලේඛයක් නිකුත් කරනු ලැබීය. අදාළ චක්‍රලේඛය අනුව මේ වන විටත් මොරටුව විශ්ව විද්‍යාල‍යේ බාහිර උපාධි පාඨමාලා ආරම්භ කර තිබේ. ඊට අමතරව තවත් විශ්ව විද්‍යාල කිහිපයක බාහිර උපාධි පාඨමාලා නව චක්‍රලේඛයට අනුව ක්‍රියාත්මක කර ඇති බව විශ්ව විද්‍යාල ප්‍රතිපාදන කොමිසන් සභාව ප්‍රකාශ කරයි. කෙසේවෙතත් ලබන වසරේ සිට සෑම විශ්ව විද්‍යාලයකම බාහිර උපාධි පාඨමාලා සඳහා ලියාපදිංචි වීමේ දී නව චක්‍රලේඛයට අනුව සිදුවිය යුතු බව විශ්ව විද්‍යාල ප්‍රතිපාදන කොමිසන් සභාව වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=19761", "Category": null, "Parent URL": null}