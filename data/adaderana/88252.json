{"Source": "Adaderana", "Timestamp": "April 29, 2018 01:45 pm", "Headline": "දෙරණාභිවන්දනා ශ්‍රී කල්‍යාණි වෙසක් කලාපය මෙවරත් කැළණියේ", "News Content": "දෙරණ මාධ්‍ය ජාලය ක්‍රියාත්මක කරන දෙරණාභිවන්දනා ශ්‍රී කල්‍යාණි වෙසක් කලාපය මෙවරත් කැළණිය පුදබිම කේන්ද්‍ර කර ගනිමින් අද අලුයම ආරම්භ විය. ප්‍රතිපත්ති පූජාවන්ට මුල්තැන ලබාදෙමින් දාන, ශිල , භාවනා, ධර්ම දේශනා, ධර්ම සාකච්ඡා ඇතුළු වැඩසටහන් රැසක් එහිදී පැවැත්විමට නියමිත අතර මෙය ටී.වි දෙරණ ඔස්සේ සජිවීව විකාශය කෙරෙයි. මීට අමතරව දෙරණ මාධ්‍ය ජාලය සහ කොළඹ මහ නගර සභාව එක්ව සංවිධානය කරන වෙසක් කලාපය අද සිට මැයි මස 01 වනදා දක්වා කොළඹ මහ නගර සභාවේ සහ විහාරමහාදේවී එළිමහන් පරිශ්‍රයේදි පැවැත්විමට නියමිතය. මෙහිදී ප්‍රථම වරට මුහුදු වැලිවලින් නිර්මාණය කෙරුණු පොලොන්නරුව ගල්විහාරයේ දැවැන්ත ආකෘතියක් ද ප්‍රදර්ශනය කෙරෙනු ඇත.", "URL": "https://sinhala.adaderana.lk/news.php?nid=88252", "Category": null, "Parent URL": null}