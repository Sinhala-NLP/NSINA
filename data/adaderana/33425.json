{"Source": "Adaderana", "Timestamp": "April 20, 2013 03:58 pm", "Headline": "ත්‍රීරෝද රථය ප්‍රපාතයකට පෙරළී 5 ක් රෝහලේ", "News Content": "හැටන් - බගවන්තලාව මාර්ගයේ ධාවනය වූ ත්‍රීරෝද රථයක ඉදිරිපස ටයරය ගැලවී එය අඩි 30ක පමණ ප්‍රපාතයකට පෙරළී එහි සිටි කුඩා ළමුන් දෙදෙනෙකු ඇතුළු 5 දෙනෙකු තුවාල ලබා රෝහල්ගත කර තිබේ. නෝර්වුඩ් ප්‍රදේශයේදී ‍මෙම අනතුර සිදුව ඇති අතර අනතුරින් තුවාල ලැබුවන් දික්ඔය රෝහලට ඇතුළත් කර ඇති බව අද දෙරණ වාර්තාකරු පවසයි. අද (20) පෙරවරු 10.30ට පමණ මෙම අනතුර සිදුව ඇති අතර ත්‍රීරෝද රථයේ රියදුරු පොලීසිය විසින් අත්අඩංගුවට ගෙන තිබේ. ත්‍රීරෝද රථයේ බඩු විශාල ප්‍රමාණයක් පටවා තිබූ බවද අප වාර්තාකරු කියයි.", "URL": "https://sinhala.adaderana.lk/news.php?nid=33425", "Category": null, "Parent URL": null}