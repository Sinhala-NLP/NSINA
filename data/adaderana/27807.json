{"Source": "Adaderana", "Timestamp": "September 28, 2012 07:21 am", "Headline": "ඉස්ලාම් විරෝධී යයි කියූ චිත්‍රපට නිෂ්පාදකයා අධිකරණයට", "News Content": "මෑත කාලයේ ආන්දෝලනයට තුඩු දුන් ඉස්ලාම් විරෝධී චිත්‍රපටයක් නිෂ්පාදනය කළ බව කියන අමෙරිකානු ජාතික නකුලා බැසෙලේ අත්අඩංගුවට ගෙන අධිකරණයට ඉදිරිපත් කර තිබේ. ඉස්ලාම් ආගමික ප්‍රජාව කැළඹීමකට ලක් කළ බවට හා සාමයට බාධා කළ බවට චෝදනා ලැබූ ඔහු කැලිෆෝනියාවේ දී අත්අඩංගුවට ගත් බව විදෙස් මාධ්‍ය වාර්තා කරයි. ඔහුට ඇප ලබා නොදී සිරගත කරන ලෙස මේවන විට දැවැන්ත විරෝධතා ව්‍යාපාර පැවැත්වෙන බවද සඳහන්ය. ඉස්ලාම් ආගමේ ශාස්තෘවරයා වන ‍මුහම්මද් නබි නායකතුමන්ගේ චරිතය සල්ලාලයෙකුගේ චරිතයකට ආදේශ කරමින් ඉස්ලාම් ආගම හෑල්ලුවට ලක්වන අන්දමින් මෙම චිත්‍රපටය නිෂ්පාදනය කර ඇති බවට චෝදනා නඟමින් මේවන විටත් අරාබි ලෝකය පුරා දැවැන්ත විරෝධයක් මතුවී තිබේ.", "URL": "https://sinhala.adaderana.lk/news.php?nid=27807", "Category": null, "Parent URL": null}