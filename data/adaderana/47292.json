{"Source": "Adaderana", "Timestamp": "November 10, 2014 01:21 pm", "Headline": "උපාධි අපේක්ෂිකාවගේ ඝාතකයා කොටු", "News Content": "මාතලේ, උකුවෙලදී මීට මාස කිහිපයකට පෙර 24 හැවිරිදි උපාධි අපේක්ෂක තරුණියක් ඝාතනය කිරීමට සම්බන්ධ සැකකරු අත්අඩංගුවට ගෙන තිබේ. පොලීසිය පැවසුවේ සිය නිවසේ මව සමග නිදා සිටි එම තරුණිය ඝාතනයට සම්බන්ධ සැකකරු හඳුනාගැනීම සඳහා අපරාධ පරීක්ෂණ දෙපාර්තමේන්තුවට මාස කිහිපයක් ගත වූ බවයි. අත්අඩංගුවට ගත් සැකකරු ගෙවල් බිඳුම් සහ සොරකම් කිරීම් ගණනාවකට සම්බන්ධ පුද්ගලයෙකු බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසීය. ඝාතනය වූ දිනයේ ඔහු එම නිවසට ගොස් ඇත්තේ ගෙවල් බිඳුමක් සඳහා බවත්, මෙම අපරාධය සිදුව ඇත්තේ එම අවස්ථාවේ බවත්, හෙතෙම කියා සිටියේය. කෙසේ වුවද මේ ගැන වැඩිදුරටත් පරීක්ෂණ පැවැත්වෙන බව ඒ මහතා පැවසීය.", "URL": "https://sinhala.adaderana.lk/news.php?nid=47292", "Category": null, "Parent URL": null}