{"Source": "Adaderana", "Timestamp": "November 1, 2017 03:02 pm", "Headline": "අසේල ගුණරත්න සම්මාන 4 කින් පිදුම් ලබයි", "News Content": "සම්මාන උළෙලේ දී තුන් ඉරියව් ක්‍රීඩක අසේල ගුණරත්න සම්මාන 4ක් හිමිකරගැනීමට සමත් විය. ශ්‍රී ලංකා ක්‍රිකට් සම්මාන උළෙල ඊයේ රාත්‍රී පැවැත්වුණු අතර එහිදී 2016 වසරේ දී දැක්වූ දක්ෂතා පදනම් කරගනිමින් සම්මාන පිරිනැමිණි. එක්දින තුන් ඉරියව් ක්‍රීඩකයා, විස්සයි විස්ස තුන් ඉරියව් ක්‍රීඩකයා විස්සයි විස්ස හොඳම පිතිකරු යන සම්මාන 3ට අමතරව මතු බලාපොරොත්තු තැබිය හැකි ක්‍රීඩකයා යන සම්මාන 04ම හිමිකර ගැනීමට අසේල ගුණරත්න සමත් විය. වසරේ ක්‍රිකට් ක්‍රීඩකයාට හිමි සම්මානයෙන් සහ හොඳම ටෙස්ට් පන්දුයවන්නාට හිමි සම්මානයෙන් පිදුම් ලැබීමට රංගන හේරත් සමත්ව තිබේ. හොඳම ටෙස්ට් පිතිකරු ලෙස ධනංජය ද සිල්වා සම්මානයට පාත්‍ර වූ අතර ටෙස්ට් තුන්ඉරියව් ක්‍රීඩකයා ලෙස දිල්රුවන් පෙරේරා සම්මානය හිමිකර ගැනීමට සමත් විය. එක්දින පන්දු යවන්නා ලෙස සුරංග ලක්මාල් ද එක්දින පිතිකරු ලෙස කුසල් මෙන්ඩිස් ද සම්මාන හිමිකරගනු ලැබිණි. හොඳම විස්සයි විස්ස පන්දු යවන්නා ලෙස ලසිත් මාලිංග සම්මාන හිමිකර ගැනීමට සමත් විය. මීට අමතරව වසරේ නැගී එන ක්‍රීඩකයා ලෙස නිරෝෂන් දික්වැල්ල සම්මාන හිමිකර ගැනිමට සමත් විය. වසරේ ක්‍රිකට් ක්‍රීඩිකාව ලෙස චමරි අතපත්තු සම්මාන හිමිකර කර ගැනීමට සමත් විය.", "URL": "https://sinhala.adaderana.lk/news.php?nid=79407", "Category": null, "Parent URL": null}