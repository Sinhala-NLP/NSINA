{"Source": "Adaderana", "Timestamp": "January 4, 2012 09:23 am", "Headline": " විදුලි කණුවේ ගැටුණු යතුරුපැදිය මරු කැඳවයි", "News Content": "මීගමුව , දාගොන්න ප්‍රධාන මාර්ගයේ පලුගස්වල ප්‍රදේශයේ සිදු වූ රිය අනතුරකින් පුද්ගලයෙකු ජීවීතක්ෂයට පත් වී තිබේ. යතුරුපැදියක් අනතුරට ලක් වීමෙන් ‍යතුරුපැදිකරු ජීවීතක්ෂයට පත්ව ඇති බව පොලිසිය කියා සිටියි. අදාළ යතුරුපැදිය මාර්ගයෙන් ඉවතට පැන අසළ පිහිටි විදුලි කණුවක ගැටී ඇති බව සඳහන්වේ. අනතුරින් තුවාල ලැබූ යතුරු පැදිකරු මීගමුව රෝහලට ඇතුළත් කිරීමෙන් අනතුරුව මිය ගොස් තිබේ. මිය ගොස් ඇත්තේ ගිරිබාව ප්‍රදේශයේ පදිංචිව සිටි 22 හැවිරිදි තරුණයෙකි..", "URL": "https://sinhala.adaderana.lk/news.php?nid=21140", "Category": null, "Parent URL": null}