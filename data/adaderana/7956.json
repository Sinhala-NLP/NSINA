{"Source": "Adaderana", "Timestamp": "April 23, 2010 10:12 am", "Headline": "හොරෙන් යාපනයට යාමට තැත්කළ සැකකරු නිදහස්", "News Content": "ආරක්ෂක අමාත්‍යාංශයෙන් නිකුත් කළ බවට සඳහන් වූ ව්‍යාජ බලපත්‍රයක් උපයෝගී කරගනිමින් යාපනයට යාමට තැත් කිරීමේ දී අත්අඩංගුවට ගෙන අධිකරණයට ඉදිරිපත් කළ ප්‍රංශ ජාතිකයා නිදහස් කර තිබේ. වව්නියාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව සැකකරු ඇප මත මුදා හැරීමට නියෝග කළ මහේස්ත්‍රාත්වරයා අදාළ ලේඛනය සම්බන්ධයෙන් පුළුල් පරීක්ෂණයක් පවත්වා අධිකරණයට කරුණු වාර්තා කරන ලෙසද නියෝග කළේය. පසුගිය බදාදා ත්‍රීරෝද රථයකින් ගමන් කරමින් සිටියදී ඕමන්ත මාර්ග බාධකයේ දී විශේෂ විමර්ශන අංශයේ නිලධාරීන් කණ්ඩායමක් විසින් සැකකරු අත්අඩංගුවට ගත්තේය. සැකකරු සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=7956", "Category": null, "Parent URL": null}