{"Source": "Adaderana", "Timestamp": "December 5, 2012 11:56 am", "Headline": "කාර්මික දෝෂයක්-බරපතළ නෑ", "News Content": "විමලසුරේන්ද්‍ර ජල විදුලි බලාගාරයේ ඇති වූ තත්ත්වය කාර්මික දෝශයක් හේතුවෙන් සිදුවූවක් බව විදුලි බල හා බලශක්ති අමාත්‍යංශය පවසයි. එය කිසිදු බරපතළ තත්ත්වයක් නොවන බව අමාත්‍යංශය සඳහන් කළේය. මේ හේතුවෙන් විදුලි සැපයුමට බාධාවක් නොමැති බව එම අමාත්‍යංශය පවසයි. බලාගාරයේ කටයුතු හැකි ඉක්මනින් සාමාන්‍ය තත්ත්වට පත් කරන බව විදුලි බල හා බල ශක්ති අමාත්‍යංශය වැඩිදුරටත් සඳහන් කර සිටියි. විදුලි බලාගාරයේ යන්ත්‍රයක යම් පිපුරුමක් සිදුවූ බවට අද (05) උදෑසන වාර්තා වූ සිදුවීම සම්බන්ධයෙන් අදහස් දක්වමින් අමාත්‍යංශය මේ බව කියා සිටියේය.", "URL": "https://sinhala.adaderana.lk/news.php?nid=29727", "Category": null, "Parent URL": null}