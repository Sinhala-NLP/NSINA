{"Source": "Adaderana", "Timestamp": "August 7, 2013 01:24 pm", "Headline": "වැලිවේරිය සිද්ධිය ගැන අවධානයෙන් ඉන්නේ", "News Content": "වැලිවේරිය ප්‍රදේශයේ පසුගිය දා ඇති වූ සිද්ධිය සම්බන්ධයෙන් දැඩි අවධානයෙන් පසු වන බව බ්‍රිතාන්‍ය රජය පවසයි. අදාළ සිද්ධිය සම්බන්ධයෙන් විනිවිද භාවයකින් යුතුව කඩිනම් පරීක්ෂණයක් සිදුකරන ලෙස ශ්‍රී ලංකා රජයෙන් ඉල්ලාසිටින බව බ්‍රිතාන්‍ය විදේශ සහ පොදුරාජ්‍ය මණ්ඩල කටයුතු පිළිබඳ අමාත්‍ය ඇලෙස්ටෙයාර් බර්ට් නිවේදනයක් නිකුත් කරමින් පවසයි. සාමාකාමී උද්ඝෝෂණ සිදුකිරීම ජනතාවගේ අයිතියක් වන අතර ඒ සඳහා බලධාරීන් බාධා නොකළ යුතු බව ඇලෙස්ටෙයාර් බර්ට් සඳහන් කරයි. අදාළ සිද්ධියෙන් ජීවිතක්ෂයට පත් වූ පුද්ගලයන්ගේ ඥාතීන් වෙත ශෝකය පළ කරන බවද බ්‍රිතාන්‍ය විදේශ අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=36448", "Category": null, "Parent URL": null}