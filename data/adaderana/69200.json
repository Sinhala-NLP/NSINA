{"Source": "Adaderana", "Timestamp": "February 6, 2017 10:53 am", "Headline": "පනත් ක‍්‍රියාත්මක වුනත් තොරතුරු ලබා ගැනීම අපහසුයි", "News Content": "පසුගිය සිකුරාදා (03) දින සිට තොරතුරු දැන ගැනීමේ පනත ශ‍්‍රී ලංකාව තුළ රජයේ ගැසට් නිවේදනයක් මඟින් බලාත්මක කරනු ලැබුවද එහි ප‍්‍රතිලාභයන් ජනතාව වෙත නිසි ලෙස නොලැබෙන බව අද වන විට අනාවරණය වෙමින් පවතියි. මඩකලපුව ප‍්‍රදේශයේ දීපා නැමති කාන්තාවක් ඇගේ අතුරුදන්ව ඇති ඥාතීන් පිළිබඳ තොරතුරු ලබා ගැනීම සඳහා යොමු වීමත් සමඟ ඇයට මුහුණ දීමට සිදුවු තත්ත්වය පිළිබ‍ඳ අනාවරණය කරමින් ද හින්දු පුවත්පත මෙය උපුටා දක්වා ඇත. පසුගිය යුද සමයේ පීඩාවට පත් මෙම කාන්තාව ඇතුළුව තවත් කාන්තාවන් 15 ක් පමණ තම පවුල්වල සාමාජිකයන් පිළිබඳ තොරතුරු ඉල්ලමින් දිස්ත‍්‍රික් ලේකම් කාර්යාලය, පළාත් සහ දිස්ත‍්‍රික් පෙලීස් මුලස්ථානවල හා මානව හිමිකම් හා බන්ධනාගාර දෙපාර්තමේන්තුව වෙත තොරතුරු ඉල්ලුම් පත් ඉදිරිපත් කර තිබේ. නමුත් තම ඥාතීන් පිළිබඳ කිසිදු ඉඟියක් හෝ ලබා ගැනීමට ඔවුන්ට මෙමඟින් නොහැකි වී ඇත. මෙහිදී රජයේ සේවකයින් පනත් ක‍්‍රියාත්මක කරනවා වෙනුවට ඔවුන් එම තොරතුරු ලබා ගැනීමට පවා සුදානම් නොවු බවට මෙම කාන්තාවන් පැවසූ බව ද හින්දු පුවත් පත වාර්තා කරයි.", "URL": "https://sinhala.adaderana.lk/news.php?nid=69200", "Category": null, "Parent URL": null}