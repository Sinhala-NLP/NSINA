{"Source": "Adaderana", "Timestamp": "July 13, 2018 11:06 am", "Headline": "දස වසරක සිර දඬුවමට මුහුණ දෙන්න හිටපු අගමැති අද මව් රටට", "News Content": "තමාට එරෙහි දස වසරක සිර දඬුවමට මුහුණදීම සඳහා බලයෙන් පහ කෙරුණු හිටපු පාකිස්ථාන අග්‍රාමාත්‍ය නවාස් ෂරීෆ් මහතා අද ලන්ඩනයේ සිට පාකිස්ථානයට පැමිණිමට නියමිතය. දූෂණ චෝදනා සම්බන්ධයෙන් ඔහුට එරෙහිව පසුගියදා දූෂණ විරෝධි අධිකරණය විසින් දස වසරක සිරදඩුවම් නියම කර තිබිණි. ඒ වන විට ලන්ඩනයේ සිට හිටපු අග්‍රාමාත්‍යවරයා අද (13) මව් රටට පැමිණිම හේතුවෙන් දහස් ගණනක ආධාරකරුවන් ලාහෝර් නගරයට රැස්වෙමින් සිටින බව වාර්තා වේ. අවස්ථා තුනකදී පාකිස්ථානයේ අග්‍රාමාත්‍ය ධුරය දැරූ නවාස් ෂරීෆ් මහතා එරට ජනප්‍රියම දේශපාලනඥයා වශයෙන් ද සැලකෙයි. ඔහුගේ දියණිය වන මාරියාම් ද පාකිස්ථානයට පැමිණිමට නියමිත අතර ඇයට වසර 07ක සිරදඩුවමක් නියම කර තිබේ. 1999 වසරේදී ද හමුදා පාලකයින් විසින් නවාස් ෂරීෆ්ට සිරදඩුවමක් නියම කර තිබූ අතර සෞදි අරාබියේ මැදිහත්විමෙන් සිදු කෙරුණු සාකච්ඡාවලින් පසු සමාව හිමි විය.", "URL": "https://sinhala.adaderana.lk/news.php?nid=92477", "Category": null, "Parent URL": null}