{"Source": "Adaderana", "Timestamp": "June 10, 2011 08:51 am", "Headline": "ටී. එන්. ඒ හා රජය අතර මීළඟ සාකච්ඡාව 23 වනදා", "News Content": "දෙමළ ජාතික සන්ධානය සමග මීළඟ වටයේ සාකච්ඡා මේ මස 23 වැනි දින පැවැත්වීමට රජය තීරණය කර තිබේ. මෙරට වාර්ගික අර්බුදය සම්බන්ධයෙන් දේශපාලන යෝජනාවලියක් සඳහා නිර්දේශ ලබාගැනීමේ අරමුණින් දෙපාර්ශවය අතර අවස්ථා කිහිපයක දී සාකච්ඡා පැවැත්වුණි. අදාළ සාකච්ඡා පැවැත්වුව ද එල්.ටී.ටී.ඊ හිතවාදීන්ගේ සහ බටහිර බලපෑම් මත ඉදිරිපත් වන ඉල්ලීම් ඉටු කිරීමට ‍සූදානම් නොමැති බව සාකච්ඡා මෙහෙයවන රජයේ නියෝජිත කණ්ඩායමේ සාමාජික අමාත්‍ය නිමල් සිරිපාල ද සිල්වා මහතා ප්‍රකාශ කළේය. මේ අතර ශ්‍රී ලංකා රජයට සහය දැක්වීමෙන් වළකින ලෙස දෙමළ ජාතික සන්ධානය රුසියානු රජයෙන් කළ ඉල්ලීමක් ප්‍රතික්ෂේප කර තිබේ. කොළඹ රුසියානු තානාපතිවරයා හමුවි එම සන්ධානයේ නියෝජිත පිරිසක් මෙම ඉල්ලීම කර තිබුණි.", "URL": "https://sinhala.adaderana.lk/news.php?nid=16661", "Category": null, "Parent URL": null}