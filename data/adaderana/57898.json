{"Source": "Adaderana", "Timestamp": "March 5, 2016 10:27 am", "Headline": "මහනුවර මැදවාසල අද මහජන ප්‍රදර්ශනයට ", "News Content": "ශ්‍රී වික්‍රමරාජසිංහ රජුගේ අගබිසව වාසය කළ මහනුවර මැදවාසල අද මහජන ප්‍රදර්ශනය සඳහා විවෘත කරන බව මධ්‍යම සංස්කෘතික අරමුදල පවසයි.මධ්‍යම සංස්කෘතික අරමුදල විසින් එය සංරක්ෂිණය කිරීමෙන් අනතුරුව අද(05) දෙස් විදෙස් සංචාරකයින්ගේ ප්‍රදර්ශනය සඳහා විවෘත කරන බව වාර්තා වෙයි.ඒ අනුව මෙය නැරඹීමට පැමිණෙන දේශීය සංචාරකයෙකු සදහා රුපියල් 20 ක්, අවුරුදු 12ට අඩු ළමුන් සඳහා රුපියල් 10කුත් අය කරන බව සඳහන්ය.කෙසේ වෙතත් පාසල් නිල ඇදුමින් පැමිණෙන සිසුන්ට එය නොමිලේ නැරඹීය හැකි බව මධ්‍යම සංස්කෘතික අරමුදල පැවසුවේය.මහනුවර මැදවාසල ශ්‍රී වික්‍රමරාජසිංහ රජුගේ අගබිසව වූ වෙන්කත රෙංගම්මාල් බිසව වාසය කළ ස්ථානය බවට සැළකෙයි.", "URL": "https://sinhala.adaderana.lk/news.php?nid=57898", "Category": null, "Parent URL": null}