{"Source": "Adaderana", "Timestamp": "January 13, 2019 11:19 pm", "Headline": "රටක් පාලනය සිදුකලයුතු ආකාරය සඳහන් ලියවිල්ලක් තිබෙනවා", "News Content": "දේශපාලන අස්ථාවරත්වයක් සිදු වූ පසුගිය දින 51 තුලදී වූ විනාශය මැඩපවත්වමින් ගෙනගිය වැඩසටහන් වේගවත්ව ක්‍රියාත්මක කරමින් රටේ ආර්ථිකය ශක්තිමත් කිරීමට කටයුතු කරමින් සිටින බව අමාත්‍ය සාගල රත්නායක මහතා පවසයි. අමාත්‍යවරයා මේ බව සඳහන් කළේ අද (13) මාතර පිටබැද්දර ප්‍රදේශයේ අඩු අදායම්ලාභී පවුල් 60 සඳහා සෙවිලි තහඩු පිරිනැමීමේ උත්සවයකට සහභාගී වූ අවස්තාවේදීය. රටක් පාලනය සිදුකලයුතු ආකාරය සඳහන් ලියවිල්ලක් තිබෙන බවත් එම ලියවිල්ල හදුන්වන්නේ ව්‍යවස්ථාව නමින් බවත් අමාත්‍යවරයා පවසයි. පසුගිය කාලයේ තම රජය ඉවත් කිරිමට ඇතැමුන් ක්‍රියා කළේ ඒ ලියවිල්ලේ පරිදි නොවන බව ද අමාත්‍යවරයා පවසයි. දින 51ක කාලය තුල සිදු හානිය අවම කර ගැනීම සඳහා කඩිනමින් කටයුතු කරන බවද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=102284", "Category": null, "Parent URL": null}