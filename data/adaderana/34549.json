{"Source": "Adaderana", "Timestamp": "June 1, 2013 04:23 pm", "Headline": "PLC සමාගම ඌව හා නැගෙනහිර පළාත්වල නව ශාඛා 4ක් විවෘතකරයි", "News Content": "ජායා රූ - පීපල්ස් ලීසිං ඇන්ඩ් ෆිනෑන්ස් PLC සමාගමේ ප‍්‍රධාන විධායක/සාමාන්‍යාධීකාරී, ඩී.පී. කුමාරගේ මහතා හා සහකාර සාමාන්‍යධීකාරී, ලක්සඳ ගුණවර්ධන මහතා විසින් මොණරාගල ශාඛාව විවෘත කළ අවස්ථාව. චමින්ද යාපා මහතා, (ශාඛා කළමනාකරු - බදුල්ල ජායාරූපයෙහි පසෙකින් සිටී. වම් කෙළවර) පීපල්ස් ලීසිං ඇන්ඩ් ෆිනෑන්ස් PLC සමාගම තම ශාඛා ජාලය පුළුල් කරමින් ඌව හා නැගෙනහිර පළාත්වල නව ශාඛා 4ක් විවෘත පසුගියදා විවෘත කෙරුණි. වැලිමඩ, වැල්ලවාය, මොණරාගල හා කලවංචිකුඩි යන නගරයන් හි විවෘත කළ එම නව ශාඛා 4ත් සමගින් පීපල්ස් ලීසිං ඇන්ඩ් ෆිනෑන්ස් PLC සමාගම සතු දිවයින පුරා පිහිටි ශාඛා සංඛ්‍යාව 73ක් බවට පත් වූ අතර, එමගින් රජයේ ප‍්‍රාදේශීය සංවර්ධන වැඩසටහන්වලට සමගාමීව විශේෂයෙන්ම ඌව හා නැගෙනහිර පලාත්වල සුළු හා මධ්‍ය පරිමාණ ව්‍යවසායකයන්ගේ මූල්‍ය අවශ්‍යතාවන් සපුරාලීම ඉලක්ක කෙරෙනු ඇත. පීපල්ස් ලීසිං ඇන්ඩ් ෆිනෑන්ස් PLC සමාගමේ නව ශාඛා සතර විවෘත කිරීමේ අවස්ථාවට එම සමාගමේ ප‍්‍රධාන විධායක/සාමාන්‍යාධීකාරී, ඩී.පී. කුමාරගේ මහතා හා සහකාර සාමාන්‍යධීකාරී, ලක්සඳ ගුණවර්ධන මහතා ඇතුළු ගනුදෙනුකරුවන් රැසක් සහභාගී වූහ. පුළුල් පරාසයක් පුරා විහිදුණු මූල්‍ය සේවාවන් රැසක් තම ගනුදෙනුකරුවන් වෙත සැපයෙන ශී‍්‍ර ලංකාවේ බැංකු නොවන මූල්‍ය ක්ෂේත‍්‍රයේ පුරෝගාමි සමාගමවන පීපල්ස් ලීසිං ඇන්ඩ් ෆිනෑන්ස් PLC සමාගමේ එම විශේෂිත මූල්‍ය සේවාවන් අතර, ලීසිං, කුලී සින්නක්කර, ස්ථාවර තැන්පතු, ඉතුරුම් ගිණුම්, ණය පහසුකම්, මුදල් හුවමාරුව, ක්ෂුද්‍ර මූල්‍ය සේවා, ෆ්ලීට් මැනේජ්මන්ට් හා ඉස්ලාමීය මූල්‍ය පහසුකම් තිබෙන අතර, එම සියලූ සේවාවන් කඩිනමින් හා තරගකාරීව ප‍්‍රාදේශීය ව්‍යවසායකයන්ට හිමිවනු ඇත. පීපල්ස් ලීසිං ඇන්ඩ් ෆිනෑන්ස් PLC සමාගමේ නව ශාඛා විවෘත කිරීමේ අවස්ථාවට සහභාගී වූ එම සමාගමේ ප‍්‍රධාන විධායක/සාමාන්‍යාධීකාරී, ඩී.පී. කුමාරගේ මහතා පැවසුවේ, මෙම නව ශාඛා පිහිටුවිමේ මූලික පරමාර්ථය වන්නේ, ග‍්‍රාමීය ව්‍යවසායකත්ව අවස්ථා දියුණු කරමින් ජනතාවගේ ජීවන තත්ත්වය උසස් මට්ටමකට ගෙන ඒම බවය. “නව තාක්ෂණය හා පළපුරුදු සුහදශීලී කාර්ය මණ්ඩලයක් සමගින් මෙම නව ශාඛා මගින් ඌව හා නැගෙනහිර පළාත්වල ජනතාවට කාර්යක්ෂම සේවාවක් සැපයිය හැකි වනු ඇත. එමෙන්ම පීපල්ස් ලීසිං ඇන්ඩ් ෆිනෑන්ස් සමාගමට අනුබද්ධිත ආයතනවන පීපල්ස් ඉන්ෂුවරන්ස් සමාගම, පීපල්ස් මයික්‍රෝෆිනෑන්ස් සමාගම, පීපල්ස් ලීසිං ප්‍රොපටි ඩිවලොප්මන්ට් සමාගම හා පීපල්ස් ලීසිං ෆ්ලීට් මැනේජ්මන්ට් සමාගම යන සමාගම්වල සියලූ සේවාවන් එකම ස්ථානයකින් ලබාගත හැකිවීමෙන් ගනුදෙනුකරුවන්ට තම මූල්‍ය සේවාවන් කඩිනමින් හා අවම පිරිවැයකින් සපුරාගැනීමේ හැකියාව ලැබීමත් මෙම ශාඛාවලින් ලැබෙන විශේෂිත ප‍්‍රතිලාභයක්.” පීපල්ස් ලීසිං ඇන්ඩ් ෆිනෑන්ස් PLC සමාගමේ ප‍්‍රධාන විධායක/සාමාන්‍යාධීකාරී, ඩී.පී. කුමාරගේ මහතා තවදුරටත් පැවසීය.", "URL": "https://sinhala.adaderana.lk/news.php?nid=34549", "Category": null, "Parent URL": null}