{"Source": "Adaderana", "Timestamp": "February 8, 2019 10:08 am", "Headline": "ප්‍රංශය සහ ඉතාලිය රාජ්‍ය තාන්ත්‍රික ගැටළුවක", "News Content": "ඉතාලිය සහ ප්‍රංශය අතර මේ වනවිට දැඩි මතභේදාත්මක තත්ත්වයක් උද්ගතවී තිබේ. එහි ප්‍රතිඵලයක් ලෙසින් ඉතාලියේ සිය තානාපතිවරයා ආපසු කැදවීමට ප්‍රංශය කටයුතු කර ඇති බව විදෙස් මාධ්‍ය වාර්තා කළේය. දෙරට අතර මතභේද ආරම්භ වූයේ ප්‍රංශයේ ඉතාලි තානාපතිවරයා කහකබා විරෝධතාකරුවන් හමුවීමෙන් පසුවයි. පසුගිය අගහරුවාදා පැරිසියේදී මෙම හමුව සිදුව ඇති අතර ඒ සම්බන්ධයෙන් ප්‍රංශ රජයෙන් එල්ල වූයේ ප්‍රබල විරෝධයක්. එහිදී තානාපතිවරයා කහකබා විරෝධතාවලට සහය ලබාදෙන බව පවසා ඇති අතර ඉතාලියේ සිය ප්‍රංශ තානාපතිවරයා යළි කැඳවීමට ඔවුන් තීරණය කර ඇත්තේද ඉන් පසුවයි. සිය රටේ අභ්‍යන්තර අර්බුද සම්බන්ධයෙන් අතපෙවීමට ඉතාලියට අවසරයක් නොමැති බවද මෙහිදී ප්‍රංශය අවධාරණය කළේය. සමීප මිත්‍ර රාජ්‍යයන් වන ප්‍රංශය සහ ඉතාලිය අතර, දෙවැනි ලෝක සංග්‍රාම සමයෙන් පසු මතුවූ ප්‍රබලම මතභේදය මෙය ලෙසින් පැවසෙයි. යුරෝපා සංගමයට අයත් රටවල් අතර තානාපතිවරුන් යළි කැදවීමේ අවස්ථාද අතිශය දුර්ලභ වීම හේතුවෙන් මතුව ඇති තත්ත්වය සම්බන්ධයෙන් සංගමයේ සමීප අවධානයද යොමුව ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=103892", "Category": null, "Parent URL": null}