{"Source": "Adaderana", "Timestamp": "August 22, 2012 06:33 pm", "Headline": "අත යටින් 30,000 ක් ඉල්ලුවාට 5 තෙක් රිමාන්ඩ්", "News Content": "සෝමාවතිය රක්ෂිතයේ අනවසරෙන් වැලි ගොඩදැමූ පුද්ගලයෙකුට එරෙහිව නීතිමය වශයෙන් කටයුතු නොකරීම සඳහා රු.30,000 ක අල්ලස් මුදලක් ලබාගත් බව කියන අඩවි වන නිලධාරීවරයෙකු හා සත්ව වන නියාමකවරුන් දෙදෙනකු සැප්තැම්බර් මස 05 වන දින දක්වා රක්ෂිත බන්ධනාගාර ගත කර තිබේ. අල්ලස් හෝ දූෂණ වංචා විමර්ශන කොමිසම විසින් ඉදිරිපත් කළ පැමිණිල්ලකට අනුව කොළඹ අතිරේක මහේස්ත්‍රාත් ටිකිරි කේ.ජයතිලක මහතා විසින් මෙම නියෝගය පනවන ලදී. ඒ අනුව මෙසේ රිමාන්ඩ් භාරයට පත්වූයේ පොළොන්නරුව වන ජීවි කාර්යාලයේ සේවයේ නියුතුව සිටි අඩවි වන ආරක්ෂක නිලධාරී සුනිල් කුමාර,සත්ව නියාමකවරුන් වන ධම්මික නිශාන්ත සහ එච්.ජී නන්දසේන යන සැකකරුවන්ය.", "URL": "https://sinhala.adaderana.lk/news.php?nid=26806", "Category": null, "Parent URL": null}