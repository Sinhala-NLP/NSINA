{"Source": "Adaderana", "Timestamp": "July 10, 2012 05:29 pm", "Headline": "ශ්‍රී ලංකා පළමු ඉනිම ලකුණු 337", "News Content": "ශ්‍රී ලංකාව හා පකිස්තානය අතර පැවැත්වෙන තෙවැනි හා අවසාන ටෙස්ට් තරගයේ පළමු ඉනිම ක්‍රීඩා කළ ශ්‍රී ලංකා පිළ ලකුණු 337 කට සීමා කිරිමට පකිස්තානු කණ්ඩායම සමත්විය. ඒ පකිස්තානු කණ්ඩායම පළමු ඉනිම සඳහා සියලු දෙනා දැවි ලබාගත් ලකුණු 226ට පිළිතුරු වශයෙනි. ඒ අනුව මෙම තරගයේ ශ්‍රී ලංකා කණ්ඩායම ලකුණු 111 ක් ඉදිරියෙන් සිටින අතර ශ්‍රී ලංකා කණ්ඩායම වෙනුවෙන් තරංග පරණවිතාන හා තිසර පෙරේරා ලකුණු 75 බැගින් ද තිලාන් සමරවීර ලකුණු 73 ක් ද ලබා ගැනීමට සමත්විය. පන්දු යැවිමේදි පකිස්තාන කණ්ඩායම වෙනුවෙන් ජුනයිඩ් කාන් කඩුලු 05 ක් හා සයිඩ් අජ්මාල් කඩුලු 03 ක් බැගින් බිඳ හෙළුහ.", "URL": "https://sinhala.adaderana.lk/news.php?nid=25665", "Category": null, "Parent URL": null}