{"Source": "Adaderana", "Timestamp": "December 15, 2013 04:29 pm", "Headline": "උඳුවප් පෙරහැරට මාතර පාරවල් වැසෙයි", "News Content": "මාතර වෙහෙරහේන පූර්වාරාම විහාරස්ථානයේ වාර්ෂික උඳුවප් මහ පෙරහැර නිමිත්තෙන් ඒ ආශ්‍රිත මාර්ග කිහිපයක් වසා තැබෙන බව පොලීසිය පවසයි. ඒ අනුව හෙට (16) රාත්‍රි 7.00 සිට රාත්‍රි 11.00 දක්වා කාලය තුළ මාතර වෙහෙරහේන හරහා කැකනදුර මාර්ගය ද මාතර යටියන මාර්ගය ද වෙනුවට විකල්ප මාර්ග භාවිත කරන ලෙස පොලිස් මුලස්ථානය දන්වා සිටියි. විහාරස්ථානයෙන් ආරම්භ කෙරෙන පෙරහැර මාතර වෙහෙරහේන මාර්ගයේ වේරදූව මංසන්ධියට පැමිණ යටියන මාර්ගය ඔස්සේ කුඹල්ගම හන්දිය දක්වා ගමන් කර වෙහෙල්ගොඩ මාර්ගය ඔස්සේ පැමිණ නැවතත් විහාරස්ථානයට ළඟා වීමට නියමිතය.", "URL": "https://sinhala.adaderana.lk/news.php?nid=39613", "Category": null, "Parent URL": null}