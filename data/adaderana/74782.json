{"Source": "Adaderana", "Timestamp": "July 2, 2017 10:57 am", "Headline": " නඩු භාණ්ඩ ඉතා කඩිනමින් අධිකරණ භූමිවලින් ඉවත් කිරීමට පියවර", "News Content": "අධිකරණය බාරයේ ඇති නඩු භාණ්ඩ ඉතා කඩිනමින් අධිකරණ භූමිවලින් ඉවත් කිරීමට අවශ්‍ය කටයුතු සම්පාදනය කරන බව අධිකරණ අමාත්‍ය විජේදාස රාජපක්ෂ මහතා පවසයි.අමාත්‍යවරයා පෙන්වා දෙන්නේ අධිකරණ භුමිවල ඇති නඩු භාණ්ඩ හේතුවෙන් පාරිසරික ගැටළු ද ඇති වීමේ අවදානමක් පවතින බවයි.මේ හේතුවෙන් නඩු භාණ්ඩ ඉතා කඩිනමින් අයිතිකරුට පැවරීම හෝ එසේ කළ නොහැකි භාණ්ඩ වෙන්දේසි කිරීමට අවශ්‍ය නීතිමය පියවර ගැනීමට බලාපොරොත්තු වන බව විජේදාස රාජපක්ෂ අමාත්‍යවරයා සඳහන් කළේය.අධිකරණ පරිශ්‍රවල ඩෙංගු මදුරු මර්දන වැඩපිළිවෙළකට එක්වීමෙන් අනතුරුව මාධ්‍ය වෙත අදහස් දක්වමින් විජේදාස රාජපක්ෂ අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=74782", "Category": null, "Parent URL": null}