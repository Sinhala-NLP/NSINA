{"Source": "Adaderana", "Timestamp": "March 27, 2013 07:47 am", "Headline": "ලංකාවේ සංචාරය අවදානම් - බ්‍රිතාන්‍යය", "News Content": "ශ්‍රී ලංකාවේ සංචාරය කිරීමේ දී තම ආරක්ෂාව පිළිබඳ සැලකිලිමත් වන ලෙස බ්‍රිතාන්‍යය එරට වැසියන්ගෙන් ඉල්ලා සිටියි. බ්‍රිතාන්‍යය විසින් නිකුත් කර ඇති නවතම සංචාරක උපදේශනය මගින් එම ඉල්ලීම කර ඇති බව සඳහන්ය. ලංකාව තුළ මේ වන විට බටහිර විරෝධී උද්ඝෝෂණ රැල්ලක් හටගෙන ඇති බව එම උපදේශනයෙන් පෙන්වා දී ඇත. විදේශ තානාපති කාර්යාලය ඉදිරිපිට ද මෙම උද්ඝෝෂණ පැවැත්වෙන බව එම නිවේදනයේ සඳහන්ය. මේ වනවිට බ්‍රිතාන්‍යය ජාතිකයින් ඉලක්ක කර ගනිමින් උද්ඝෝෂණ පැවැත්වී නොමැති නමුත් එම අවදානම සම්පූර්ණයෙන්ම බැහැර කළ නොහැකි බව එහි තවදුරටත් සඳහන්ය. මේ අතර ශ්‍රී ලංකාවේ පැවැත්වෙන දේශපාලන රැස්වීම් ප්‍රචණ්ඩත්වයෙන් නිමාවීමේ අවදානමක් පවතින හෙයින් ලංකාවේ සංචාරය කරන්නන් ඒවා මගහැරයන ලෙස ද උපදෙස් ලබා දී තිබේ.", "URL": "https://sinhala.adaderana.lk/news.php?nid=32765", "Category": null, "Parent URL": null}