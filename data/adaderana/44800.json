{"Source": "Adaderana", "Timestamp": "July 20, 2014 02:40 pm", "Headline": "ගල්කිස්ස රථ වාහන ස්ථානාධිපතිගේ වැඩ තහනම් ", "News Content": "වහාම ක්‍රියාත්මක වන පරිදි ගල්කිස්ස රථ වාහන අංශයේ ස්ථානාධිපතිවරයාගේ වැඩ තහනම් කර තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ රාජකාරී පැහැර හැරීමේ චෝදනා මත අදාළ වැඩ තහනම සිදුකර ඇති බවයි. අද(20) අලුයම පුද්ගලයින් සිව් දෙනෙකු විසින් පොලිස් සැරයන්වරයෙකු පැහැරගෙන ගොස් තිබු අතර පසුව නිදහස් කර තිබුණි. එම පැහැරගැනීම සම්බන්ධයෙන් විශේෂ පරීක්ෂණයක් ආරම්භ කර ඇති අතර අදාළ පැහැරගැනීමට හේතුව ගල්කිස්ස රථ වාහන අංශයේ ස්ථානාධිපතිවරයා නිසි පරිදි නිලධාරීන් රාජකාරියේ නොයෙදවීම බව වාර්තා වෙයි මේ හේතුවෙන් ඔහුගේ සේවය තහනමකට ලක් කිරීමට පොලිස් දෙපාර්තමේන්තුව තීරණය කර තිබේ.", "URL": "https://sinhala.adaderana.lk/news.php?nid=44800", "Category": null, "Parent URL": null}