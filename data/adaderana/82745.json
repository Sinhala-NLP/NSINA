{"Source": "Adaderana", "Timestamp": "January 10, 2018 09:37 am", "Headline": "ගිනිඅවි රැගෙන වෙළඳ සැළට රිංගු 2ක් මුදල් මංකොල්ලකා පළා යයි-හිමිකරුගේ සහෝදරයාට තුවාලයි", "News Content": "පානදුර ඉලෙක්ට්‍රොනික් භාණ්ඩ විකුණුම් වෙළඳ මධ්‍යස්ථානයකට ගිනි අවි රැගෙන ඇතුල් වු පුද්ලයින් දෙදෙනෙක් මුදල් මංකොල්ලාකා යතුරු පැදියකින් පළා ගොස් ඇති බව අද දෙරණ වාර්තාකරු පවසයි. ඊයේ (09) රාත්‍රියේ මෙය සිදුව ඇති අතර, වෙළඳ සැළේ ආරක්ෂක නිලධාරීන්ට ද ගිනි අවි පෙන්වා බිය ගන්නවා තිබේ. කෙසේ වෙතත් වෙළඳ සැළේ හිමිකරුගේ සහෝදරයා එම අවස්ථාවේ දී වෙළඳ සැළේ රැඳී සිට ඇති අතර ඔහුගේ පාදයට වෙඩි තබා තුවාල සිදු කර ඇති බව ද අද දෙරණ වාර්තාකරු පැවසීය. තුවාලකරු ඊයේ රාත්‍රියේ කොළඹ පෞද්ගලික රෝහලක් වෙත රැගෙන ගොස් තිබේ. අදාළ සිදුවීම සම්බන්ධයෙන් පානදුර පොලීසිය වැඩිදුර පරීක්ෂණ පවත්වනු ලබයි. මෙම වෙළඳ සැළ පසුගිය ජනවාරි මස 18 වන දින ද මෙලෙසම කොල්ලකෑමකට ලක් වු බවත් එහි සැකකරුවන් මෙතෙක් සොයා ගෙන නොමැති බවත් වාර්තා වෙයි. අද(10) උදෑසන වන විටත් වෙළඳ සැළේ දොරවල් වසා ඇති බවත් එහි ඇතුළට කිසිවෙකුටත් ඇතුල් වීමට අවස්ථාවක් නොමැති බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=82745", "Category": null, "Parent URL": null}