{"Source": "Adaderana", "Timestamp": "March 17, 2015 01:11 pm", "Headline": "වම් අතත්, දෙපාත් පාතාලයේ වැඩද?", "News Content": "වැලිකඩ, නාවල ඇළේ තිබී සොයාගත් මිනිස් අත සහ දෙමටගොඩ සිරිධම්ම මාවතේ ඇළකින් සොයාගත් පාද දෙක එකම පුද්ගලයාගේ ද යන්න පිළිබඳව පොලීසිය පරීක්ෂණ ආරම්භ කර තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ අදාළ සිරුරු කොටස් සම්බන්ධයෙන් ඩී.එන්.ඒ.පරීක්ෂණයක් පැවැත්වීමට තීරණය කර ඇති බවයි.පසුගිය සෙනසුරාදා දිනයේ දී දෙමටගොඩ, සිරිධම්ම මාවතේ ඇළකින් දණහිස් දෙකේ පහලින් කපාදැමූ පාද දෙකක් සොයාගත් අතර වැලිකඩ නාවල ඇළේ තිබී බාහුවෙන් කපා දැමූ මිනිස් වම් අතක් ඊයේ පස්වරුවේ සොයාගනු ලැබුවේය.එම අතේ නි‍යපොතු නොතිබුණු බවද වාර්තා වේ.මෙම සිරුරු කොටස් එකම පුද්ගලයෙකුගේ ද යන්න පිළිබඳව සැක සහිත බැවින් ඒ සම්බන්ධයෙන් පරීක්ෂණ ආරම්භ කර ඇති බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=50023", "Category": null, "Parent URL": null}