{"Source": "Adaderana", "Timestamp": "August 13, 2010 11:57 am", "Headline": "හේමාස් මැනුෆැක්චරින් අලෙවි විශිෂ්ටයින්  ජයග‍්‍රහණ සමරයි", "News Content": "පසුගියදා පැවති 2010/11 වාර්ෂික සමුළුවේදී හේමාස් මැනුෆැක්චරින් සමාගම අලෙවි අංශයෙන් ඉහළම සාර්ථකත්වයක් ලද සේවක පිරිස ඇගයීමට ලක් කළ අතර අලෙවි කාර්ය මණ්ඩලය හා විකුණුම් කණ්ඩායම් සඳහා නව මූල්‍ය වසර සඳහා වන සැලසුම්ද ඉදිරිපත් කරන ලදී. මෙම අවස්ථාව සඳහා ප‍්‍රධාන ආරාධිතයා ලෙස සහභාගි වූයේ හේමාස් හෝල්ඩිංග්ස් හී ප‍්‍රධාන විධායක නිලධාරී හුසෙන් එසුෆලි මහතාය. හේමාස් මැනුෆැක්චරින් සමාගමේ කළමනාකාර අධ්‍යක්‍ෂ ඉමාල් ෆොන්සේකා, අලෙවි අධ්‍යක්ෂ (පාරිභෝගික භාණ්ඩ) අනිල් මීගහගේ මහත්වරු ඇතුළු පිරිසක් ද මේ අවස්ථාව සඳහා සහභාගි වූහ. රැස්ව සිටි පිරිස ඇමතූ ප‍්‍රධාන දේශක ඉමාල් ෆොන්සේකා මහතා වසරේ අභිප‍්‍රායන් සාර්ථකව ඉටු කර ගැනීමට සමත් වීම වෙනුවෙන් තම අලෙවි සගයින්ට සහ ව්‍යාපාරික හවුල්කරුවන්ට සුබ පැතුවේය. \"වෙළඳ පොළ තුළ අප‍්‍රමාණ තරගකරුවන් සමග නොපසු බසිමින් අපේ භාණ්ඩ වර්ග වල ජයග‍්‍රහණය සහතික කිරීම සඳහා විශාල කැපවීමක් කළ මෙම කණ්ඩායම පිළිබඳව මා ආඩම්බර වෙනවා. මේ ආකාරයේ අසාමාන්‍ය වූ ඉහළ ප‍්‍රතිඵලයක් ලැබෙන්නේ විශිෂ්ට නායකත්වය, මනා දැක්ම හා කණ්ඩායම් හැඟීම ආදී හේතූන් නිසයි\"ඔහු වැඩිදුරටත් සඳහන් කළේය. අලෙවි අධ්‍යක්ෂ (පාරිභෝගික භාණ්ඩ) අනිල් මීගහගේ මහතා තම අදහස් දක්වමින් අලෙවි බල මුළුව සමාගමේ ප‍්‍රාණනාලිය ලෙස හඳුන්වන ලද අතර, අදාළ වසර තුළ විශිෂ්ට කාර්යභාරයක් සිදු කළ කණ්ඩායමට තම ස්තූතිය පුද කළේය.\"පසුගිය වසරේ පොරොන්දු වූ ලෙසම අපේ අලෙවි කණ්ඩායම තිබුණු බාධක නොතකා තම ඉලක්ක වෙත එළඹීමට සමත් වීම ඇත්තෙන්ම විශිෂ්ටයි\" ඔහු පැවසීය. තම ඉලක්කයින් වෙත සමීප වීම සඳහා අලෙවි බලමුළුව විසින් භාවිතා කරන ලද උපාය මාර්ගයන් කීපයක් පිළිබඳවද මීගහගේ මහතා මෙසේ පැහැදිලි කළේය.\"බෙදාහැරීමේ ජාලය ප‍්‍රතිව්‍යුහගත කිරීම, මෙහෙයුම් ඉලක්කගත අලෙවි ප‍්‍රවර්ධන, සුපර්මාකට් අංශය ප‍්‍රතිව්‍යුහගත කිරීම, ඇතුළත් පියවර රැුසක් අප විසින් ගනු ලැබුවා. අපේ අලෙවි කණ්ඩායමේ සියලූ දෙනා සහ උපකාරක කණ්ඩායම් දැඩි කැප වීමෙන් යුතුව වෙහෙස නොබලා කටයුතු කිරිමේ ප‍්‍රතිඵලය ලෙස මෙම ව්‍යාපෘති වලින් විශිෂ්ට ප‍්‍රතිඵල ලබා ගැනිමට අපට හැකියාව ලැබුණා.\" විශිෂ්ට කාර්ය සාධනයක යෙදුණු කාර්ය මාණ්ඩලිකයින් ඇගයීමට ලක්කළ\"ඇචීවර්ස් නයිට්\" (ජයග‍්‍රාහකයින්ගේ රාති‍්‍රය)සම්මාන පුදානෝත්සවයද එම සැඳෑවේදී පවත්වන ලද අතර හොඳම අලෙවි කණ්ඩායම - සාමාන්‍ය අලෙවි අංශය, හොඳම අලෙවි කණ්ඩායම - සුපර්මාකට් අංශය, දක්‍ෂතම සමාගම් අලෙවි නියෝජිත සහ දක්‍ෂතම බෙදාහැරීම් අලෙවි නියෝජිත යන කණ්ඩායම් වල ජයග‍්‍රාහකයින්ට ආසියානු කලාපයේ ගමනාන්තයන් සඳහා සංචාරයන් තිළිණ ලෙස පිරිනැමිණ. අලෙවි කළමණාකරණ කණ්ඩායම සියලූ වියදම් සහිතව ඔස්ටේ‍්‍රලියාව වෙත සංචාරයකට අවස්ථාව හිමි කර ගන්නා ලදී. එම සැඳෑවේදී හිමි කරගන්නා ලද ප‍්‍රධාන සම්මාන අතර\"සාමාන්‍ය අලෙවි\"කාණ්ඩයේ - හොඳම කලාපය - උතුරු කලාපය (කලාප අලෙවි කළමණාකරු වී. සිවසෝති මහතා)හොඳම උප කලාපය - කොළඹ 1 උප කලාපය, දක්‍ෂතම සමාගම් අලෙවි නියෝජිත ඊ.ච්. මහේෂ් සිල්වා මහතා , දක්‍ෂතම බෙදාහැරිම් අලෙවි නියෝජිත ඒ.පී. රොනල්ඞ් පේ‍්‍රමන් මහතා සහ හොඳම බෙදාහැරීම් නියෝජිත රාගම ප‍්‍රභා ඒජන්සීස් ආදිය විය. සුපර්මාකට් කාණ්ඩයේ විශිෂ්ටතම සුපිරි වෙළඳසැල් ජාලය ලෙස සතොස (පාරිභෝගික කළමණාකරු චන්දන ගමගේ මහතා)විසින් සම්මානය හිමි කර ගන්නා ලදී. සිමාසහිත හේමාස් හෝල්ඩිංග්ස්, පාරිභෝගික වෙළඳ භාණ්ඩල සෞඛ්‍ය, ප‍්‍රවාහන, සංචාරක හා විදුලිබල උත්පාදන යන ව්‍යාපාර අංශ 5 කෙරෙහි යොමුව සිටින ශී‍්‍ර ලංකාවේ ප‍්‍රධානතම සමූහ ව්‍යාපාරයකි.", "URL": "https://sinhala.adaderana.lk/news.php?nid=10206", "Category": null, "Parent URL": null}