{"Source": "Adaderana", "Timestamp": "February 8, 2017 04:42 pm", "Headline": "  කොළඹ බලයෙන් රටම පාලනය කරන්න බෑ ", "News Content": "ජනතාව බලය දී ඇත්තේ රනිල් වික්‍රමසිංහ මහතාට නොව ජනාධිපතිවරයා වන මෛත්‍රීපාල සිරිසේන මහතාට වන හෙයින් රටේ ජනතාවගේ බලය අතට ගෙන රට පාලනය කරන ලෙස රාජ්‍ය අමාත්‍ය ඩිලාන් පෙරේරා ජනාධිපතිවරයාට අවධාරණය කරයි.කොළඹ දිස්ත්‍රික්කයෙන් පමණක් ජයගත් රනිල් වික්‍රමසිංහ මහතාට රටම පාලනය කිරීමේ බලයක් ජනතාව ලබාදී නැතැයිද අමාත්‍යවරයා ප්‍රකාශ කර සිටියේය.වත්මන් ආණ්ඩුව ශ්‍රීලනිප හෝ එජාප ආණ්ඩුවක් නොවන අතර එය සම්මුතිවාදී ආණ්ඩුවක් වන නිසා එජාපයට අවශ්‍ය පරිදි කටයුතු කිරීමට නොහැකි බව හෙතෙම පෙන්වා දී තිබේ.ඒ අතර වත්මන් ජනාධිපතිවරයාත් හිටපු ජනාධිපතිවරුන් වන මහින්ද රාජපක්ෂ මහතාත්,චන්ද්‍රිකා කුමාරතුංග මහත්මියත් ජනාධිපතිවරුන් වන්නේ ශ්‍රී ලංකා නිදහස් පක්ෂයේ බලයෙන් වන නිසා ඔවුන් තිදෙනාට එක්වන ලෙස බලකිරීමට පක්ෂයේ සාමාජිකයන්ට අයිතියක් ඇතැයිද රාජ්‍ය අමාත්‍ය ඩිලාන් පෙරේරා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=69334", "Category": null, "Parent URL": null}