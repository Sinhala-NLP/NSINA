{"Source": "Adaderana", "Timestamp": "October 19, 2016 02:31 pm", "Headline": "  අනතුරු 2යි - මරණ 2යි", "News Content": "පුත්තලම - කොළඹ මාර්ගයේ, ඉරට්ටකුලම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ලොරි රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු හලාවත රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ ඉහළතඹගල්ල, කාක්කපල්ලිය ප්‍රදේශයේ පදිංචිව සිටි 29 හැවිරිදි පුද්ගලයෙකි.මේ අතර මීරිගම, ගිරිඋල්ල පස්යාල ප්‍රදේශයේ සිදුවු අනතුරකින් පුද්ගලයෙකු මියගොස් තිබේ.බවුසරයක යතුරුපැදියක් ගැටීමෙන් මෙම අනතුර සිදුවී ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ යතුරුපැදිකරු මීරිගම රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 29 හැවිරිදි ගල්අමුණ කල්එළිය ප්‍රදේශයේ පදිංචිකරුවෙකු වන අතර පශ්චාත් මරණ පරීක්ෂණය අද(19) සිදුකිරීමට නියමිතය.", "URL": "https://sinhala.adaderana.lk/news.php?nid=65183", "Category": null, "Parent URL": null}