{"Source": "Adaderana", "Timestamp": "September 23, 2016 09:32 am", "Headline": " මාධ්‍යවේදිනියට වැඩ වරදියි", "News Content": "ආපදා සහන සේවකයෙකු සමග රූපවාහිණී සම්මුඛ සාකච්ඡාවක නිරතව සිටියදී කුඩයක් සහ අව් ආවරණ උපැස් යුවළක් පැළඳ සිටි මාධ්‍යවේදිනියකගේ සේවය අත්හිටුවා තිබේ.චීනයේ ෂියාමෙන් නගරයට මෙරන්ටි නැමැති සුළි කුණාටුවෙන් බලපෑම් එල්ල වී තිබු අතර අදාළ මාධ්‍යවේදිනිය එය වාර්තා කිරීම සඳහා එම ප්‍රදේශයට ගොස් ඇති බව වාර්තා වෙයි.එහිදී සහන සේවා නිලධාරියෙකු සමග ඇය සම්මුඛ සාකච්ඡාවක් සිදු කරන අතරවාරයේ හිරු එළියෙන් ආරක්ෂාවීම සඳහා කුඩයක් සහ අව් ආවරණ උපැස් යුවළක් පැළඳ සිටින අයුරු දැක්වෙන ඡායාරූපයක් ප්‍රසිද්ධ කර තිබේ.ඒ අනුව ආචාරධර්ම උල්ලංඝණය කිරීම සම්බන්ධයෙන් අදාළ ආයතනය ඇයගේ සේවය අත්හිටුවා ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=64336", "Category": null, "Parent URL": null}