{"Source": "Adaderana", "Timestamp": "July 16, 2010 10:32 am", "Headline": "හෙරොයින් සමග කතක් අත්අඩංගුවට ", "News Content": "හෙරොයින් මත්ද්‍රව්‍ය ළඟ තබාගත් කාන්තාවක් පානදුර දකුණ, පිංවත්ත ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශයේ නිලධාරීන් කණ්ඩායමක් විසින් ඊයේ සිදුකළ මෙහෙයුමකදී අදාළ සැකකාරිය අත්අඩංගුවට ගෙන ඇති බව සඳහන්ය. එම කාන්තාව සතුව හොරොයින් ග්‍රෑම් 5, මිලිග්‍රෑම් 30 ක් පමණ තිබූ බව පොලිසිය පවසයි. සැකකාරිය අද පානදුර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9639", "Category": null, "Parent URL": null}