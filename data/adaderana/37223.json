{"Source": "Adaderana", "Timestamp": "September 7, 2013 06:47 pm", "Headline": "සිංහරාජ විද්‍යාලයට හොරු පනී - ලක්ෂ ගාණක පරිගණක උපකරණ සමග ත්‍රීවිලරය පෙරළෙයි", "News Content": "සූරියකන්ද ඉත්තකන්ද සිංහරාජ විද්‍යාලයේ පරිගණක අංශයට කඩා වැදුණු කිහිප දෙනෙකු ලක්ෂ ගණනක් වටිනා පරිගණක උපකරණ ත්‍රීවිලයකට දමාගෙන පලායද්දී කහවත්ත ප්‍රදේශයේදී එම ත්‍රීරෝද රථය පෙරළී තිබේ. අද අලුයම සිදුව ඇතැයි කියන මෙම සොරකම සම්බන්ධයෙන් මේවන විට කොලොන්න පොලීසිය විශේෂ පරීක්ෂණයක් ආරම්භ කර ඇත. ත්‍රීරෝද රථය පෙරළීමෙන් පසු සැකකරුවන් ත්‍රීරෝද රථයත් පරිගණක උපකරණත් අතහැර පලාගොස් ඇති අතර පරිගණක උපකරණ කහවත්ත පොලීසිය භාරයට ගෙන ඇත. පරිගණක උපකරණ රැගෙනයාමට යොදාගත් ත්‍රීරෝද රථය ද එම විද්‍යාලය ආසන්නයේ නවතා තිබියදී පැහැරගෙන ඇති බව පොලීසිය කියයි.", "URL": "https://sinhala.adaderana.lk/news.php?nid=37223", "Category": null, "Parent URL": null}