{"Source": "Adaderana", "Timestamp": "April 25, 2013 08:00 am", "Headline": "වෙද වර්ජනය සතියකින් කල්යයි", "News Content": "හෙට (26) දිනයේ ක්‍රියාත්මක කිරීමට නියමිතව තිබූ වැඩ වර්ජනය සතියකින් කල් දැමීමට තීරණය කළ බව රජයේ වෛද්‍ය නිලධාරීන්ගේ සංගමය පවසයි. වැටුප් ගැටලුව ඇතුළු ඉල්ලීම් කිහිපයක් මුල්කර ගනිමින් දීප ව්‍යාප්තව මෙම වැඩ වර්ජනය ක්‍රියාත්මක කිරීමට සැළසුම් කර තිබූ බව එම සංගමයේ ලේකම් වෛද්‍ය චන්දික එපිටකඩුව මහතා සඳහන් කළේය. අදාළ ගැටලු විසඳීමට බලධාරීන්ට මැයි මස 3 වැනි දින දක්වා කල් ලබා දෙන බව වෛද්‍ය චන්දික එපිටකඩුව මහතා පැවසීය.", "URL": "https://sinhala.adaderana.lk/news.php?nid=33559", "Category": null, "Parent URL": null}