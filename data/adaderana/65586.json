{"Source": "Adaderana", "Timestamp": "October 31, 2016 01:13 pm", "Headline": " භූමිබෝල් රජුගේ දේහයට ජනපති අවසන් ගෞරව දක්වයි", "News Content": "ජනාධිපති මෛත්‍රීපාල සිරිසේන මහතා තායිලන්ත රජුගේ දේහයට අවසන් ගෞරව දක්වා තිබේ.තායිලන්තය බලා පිටත්ව ගිය ජනාධිපතිවරයා ඊයේ(30) පස්වරුවේ තායිලන්තයේ භූමිබෝල් අදුල්යාදේ රජතුමාගේ දේහයට අවසන් ගෞරව දැක්වූ බව ජනාධිපති මාධ්‍ය අංශය සඳහන් කළේය.මල් කළඹක් තැන්පත් කර රජුගේ දේහයට අවසන් ගෞරව දැක්වූ ජනාධිපති මෛත්‍රීපාල සිරිසේන මහතා විශේෂ අමුත්තන්ගේ පොතේ සමරු සටහනක් ද තබා තිබේ.වසර 70ක කාලයක් තායිලන්තයේ සියසුන දැරු භූමිබෝල් රජු පසුගිය 13 වනදා අභාවප්‍රප්ත වූ අතර තායිලන්ත රජය ඒ වෙනුවෙන් දින 100ක ශෝක කාලයක් ප්‍රකාශයට පත් කරනු ලැබීය.තායිලන්ත රජුගේ දේහයට අවසන් ගෞරව දැක්වීමෙන් අනතුරුව ඊයේයේ රාත්‍රී ජනාධිපති මෛත්‍රීපාල සිරිසේන මහතා දිවයිනට පැමිණි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=65586", "Category": null, "Parent URL": null}