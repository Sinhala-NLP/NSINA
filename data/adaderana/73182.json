{"Source": "Adaderana", "Timestamp": "May 15, 2017 04:06 pm", "Headline": "මාදුරුඔය දකුණු ඉවුරේ සංවර්ධන කටයුතු මේ වසරේ අරඹනවා", "News Content": "මාදුරුඔය දකුණු ඉවුරේ සංවර්ධන කටයුතු මේ වසරේදී ආරම්භ කරන බව ජනාධිපති මෛත්‍රීපාල සිරිසේන මහතා පවසයි.එමෙන්ම අනුරාධපුරය, පොළොන්නරුව, කුරුණෑගල සහ ත්‍රීකුණාමලය දිස්ත්‍රීක්කවල පැරණි වැව් 600ක් ප්‍රතිසංස්කරණය කිරීමේ කටයුතු ද මේ වසරේ ක්‍රියාත්මක කරන බව ජනාධිපතිවරයා සඳහන් කළේය.අරලගංවිල, විලයාය මහා විද්‍යාලයේ පැවැති මහවැලි ඉඩම් ඔප්පු ලක්ෂයක් පිරිනැමීම සහ ජිවනෝපාය සංවර්ධන වැඩසටහන අමතමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ.එහිදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේ පසුගියදා ගාලු මුවදොර පිටියේ පැවැති මැයි රැළියෙන් පසු ආණ්ඩු පිහිටුවීමට ඇතැමුන් සිහින දුටුව ද එය විහිලුවට කරුණක් බවය.", "URL": "https://sinhala.adaderana.lk/news.php?nid=73182", "Category": null, "Parent URL": null}