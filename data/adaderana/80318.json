{"Source": "Adaderana", "Timestamp": "November 21, 2017 06:25 pm", "Headline": "නගර සභාවෙන් ප්‍රාදේශිය සභාවට වැටුණැයි කුමාරගම වැසියෝ උද්ඝෝෂණයේ ", "News Content": "සිමා නිර්ණය කිරිම නිසා නගර සභා බල ප්‍රදේශයේ සිටි තමන් ප්‍රාදේශීය සභා බල ප්‍රදේශයට වෙන් කිරිම සම්බන්ධයෙන් තලවාකැලේ කුමාරගම ගම්වාසින් විසින් අද(21) සවස විරෝධතාවයක් සිදු කළ බව අද දෙරණ වාර්තාකරු පවසයි. මෙහිදි විරෝධතා කරුවන් පවසන පරිදි ඔවුන්ට දැඩි අසාධාරණයක් සිදුවී තිබේ. තලවාකැලේ නගරය තුළ පැවති තම නිවාස ඉහළ කොත්මලේ ව්‍යාපෘතිය සඳහා ජලාශය ඉදිකරිමේදි කඩා ඉවත් කර තිබේ. ඒ වෙනුවට තලවාකැලේ නගරයේ සිට මිටර 500 ක් පමණ දුරකින් තලවාකැලේ කුමාරගම ප්‍රදේශයෙන් නව නිවාස ඉදිකර දුන් බවත් දැනට එහි පදිංචි බවත් ඔවුන් කියා සිටියි. එම ස්ථානයේ පදිංචි පවුල් 200 ට අයත් ඡන්ද දායකයින් 1000 ක් පමණ නව සිමා මායිම් නිර්ණය කිරිමේදි කොටගල ප්‍රාදේශිය සභා බල ප්‍රදේශයට ඇළත් කර ඇති බවත් පරම්පරා ගණනාවක් නගර සභා පහසුකම් බුක්ති විදිමින් සිටි ඔවුනට දැඩි අසාධාරණයක් සිදුවි ඇති බවත් මෙම සිමා මායිම් නිර්ණය කිසිසේත්ම පිළිගැනිමට අකමැති බවත් ගම්වාසින් චෝදනා කරති. තලවාකැලේ නගරයේ ජිවත් වුවන්ට නිවාස අතහැර දමා යාමට සිදුවුයේ ඉහළ කොත්මලේ ව්‍යාපෘතිය නිසා බවත් එම නිසා ඔවුන්ව නගර සිමාව තුළ රදවමින් සිමා මායිම් සකස් කරන ලෙස විශේෂ ඉල්ලිමක්ද කළ බව ද ඔවුන් පවසයි. නමුත් මහජන හඩට ඇහුම්කන් නොදි වායු සමනය කල සීත කාමරයෙන් පිටතට නෑවිත් ක්ෂේත්‍රය පිළිබදව අවබෝධයක් නොමැතිව සිදුකල මෙම සිමා මායිම් නිර්ණය අකුලා ගන්නා ලෙස වගකිව යුත්තන්ට බල කර සිටින බව ද ගම්වාසීන් පවසයි.", "URL": "https://sinhala.adaderana.lk/news.php?nid=80318", "Category": null, "Parent URL": null}