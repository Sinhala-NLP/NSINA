{"Source": "Adaderana", "Timestamp": "December 19, 2017 10:23 am", "Headline": "මහජනයා රවටා වංචනිකව මුදල් ඇදලා වැඩ වරද්දා ගනී", "News Content": "මහජනයා රවටමින් වංචනික ලෙස මුදල් ලබාගත් පුද්ගලයෙකු වව්නියාව පොලීසිය විසින් අත්අඩංගුවට ගෙන තිබේ. “ලංකා ෆාම්ස් ඇන්ඩ් පිසරීස්” නමින් පවත්වාගෙන ගිය ආයතනයක් මඟින් වව්නියාව, මන්නාරම සහ කිලිනොච්චිය යන ප්‍රදේශවල ජනතාව වෙත ගවයින්, එළුවන්, කෘෂිඋපකරණ සහ මුල්යේමය ණය පහසුකම් ලබාදෙන බව පවසා සියයට 10ක මුදලක් එම ආයතනය වෙත ලබාගෙන ඇති බව වාර්තා වෙයි. පසුව අදාළ ණය මුදල් ලබා නොදීම සම්බන්ධයෙන් ජනතාව විසින් වව්නියාව පොලීසිය වෙත සිදුකළ පැමිණිලි මත එම ආයතනයේ කළමනාකරු ලෙස සේවය කළ පුද්ගලයා අත්අඩංගුවට ගෙන තිබේ. අත්අඩංගුව ගත් සැකකරු 38 හැවිරිදි වව්නියාව, පූන්තෝට්ටම් ප්‍රදේශයේ පදිංචිකරුවෙකු වන අතර ඔහු අද(19) වව්නියාව මහේස්ත්‍රාත් අධිකරය වෙත ඉදිරිපත් කිරීමට නියමිතය. සිද්ධිය සම්බන්ධයෙන් වව්නියාව පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=81761", "Category": null, "Parent URL": null}