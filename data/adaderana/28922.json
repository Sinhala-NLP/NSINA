{"Source": "Adaderana", "Timestamp": "November 5, 2012 02:53 pm", "Headline": "රොටරියේ බෝක්කු හා මාර්ග ගැන ජනතාව කනස්සල්ලෙන්", "News Content": "2012 නිසි ප‍්‍රමිතියකින් තොරව මාර්ග සහ බෝක්කු ඉදිකිරීම හේතුවෙන් දඹුල්ල ඉනාමළුව රොටරි ගමේ ජීවත්වන ජනතාව පීඩාවට පත්ව තිබේ. දඹුල්ල ප‍්‍රදේශීය සභාව මගින් මෙම ඉදිකිරීම් සිදුකරනු ලබන බව ඔවුන් පවසයි. ප‍්‍රමිතියකින් තොරව බෝක්කු ඉදිකිරීම හේතුවෙන් නිවාස සහ තම වගා බිම්වලට වැසි කාලයේ විශාල ජල ධාරාවක් ගලාගෙන එන බව එම ගම්මානයේ වැසියන් සඳහන් කරයි. මෙම ඉදිකිරීම් කටයුතු සඳහා රුපියල් ලක්ෂ 19 ක් පමණ වැය කර ඇති අතර කිසිදු තාක්ෂණික උපදෙසක් ඒ සඳහා දඹුල්ල ප‍්‍රාදේශීය සභාව ගෙන නොමැත. මාර්ග ඉදිකිරීමේ දී වටිනා දැව ගස් කපා දැමීමට ද ප‍්‍රාදේශීය සභාව කටයුතු කර ඇත. මේ සඳහා අදාළ බලධාරීන් මැදිහත් නොවුණහොත් විශාල විනාශයක් සිදු විය හැකි බව ඉනාමළුව ගම්මානයේ වැසියන් පවසයි.", "URL": "https://sinhala.adaderana.lk/news.php?nid=28922", "Category": null, "Parent URL": null}