{"Source": "Adaderana", "Timestamp": "November 15, 2018 05:12 pm", "Headline": "පළමු ඉනිම අවසානයේ දී සිංහයින් ලකුණු 46ක් ඉදිරියෙන්", "News Content": "සංචාරක එංගලන්ත කණ්ඩායම සමඟ පැවැත්වෙන දෙවන ටෙස්ට් ක්‍රිකට් තරඟයේදී ශ්‍රී ලංකා පළමු ඉනිම ලකුණු 336කට සීමා වී තිබේ. ශ්‍රි ලංකා ඉනිම වෙනුවෙන් රොෂේන් සිල්වා ලකුණූ 85 ක් ලබා ගත් අතර දිමුත් කරුණාරත්න ලකුණු 63ක් ද ධනංජය ද සිල්වා ලකුණු 59ක් ද ලබා ගත්තේය. පන්දු යැවිමේදී එංගලන්ත කණ්ඩායම වෙනුවෙන් ජැක් ලීච් සහ අදිල් රෂිඩ් කඩුලු 03 බැඟින් බිද හෙළීය. එංගලන්ත කණ්ඩායම පළමු ඉනිම සඳහා සියලු දෙනා දැවී ලකුණු 290ක් ලබා ගත්තේය. ඒ අනුව ශ්‍රී ලංකා කණ්ඩායම පළමු ඉනිමේදී එංගලන්ත කණ්ඩායමට වඩා ලකුණු 46ක් ඉදිරියෙන් සිටියි.", "URL": "https://sinhala.adaderana.lk/news.php?nid=99269", "Category": null, "Parent URL": null}