{"Source": "Adaderana", "Timestamp": "December 19, 2018 03:55 pm", "Headline": "කාන්තා 20/20 තරගයක දෙවන වේගවත්ම ශතකය හැරිස්ගෙන්", "News Content": "කාන්තා බිග් බෑෂ් ලීග් ක්‍රිකට් තරගාවලියේ වේගවත්ම ශතකය වාර්තා කිරීමට බ්‍රිස්බෙන්ඩ් හීට් කණ්ඩායමේ ක්‍රීඩිකා ග්‍රේස් හැරිස් සමත්ව ඇත. ඒ මෙල්බන් ස්ටාර්ස් කණ්ඩායම සමඟ පැවැත්වෙන තරගයේදී පන්දු 42ක් තුළ ශතකය වාර්තා කරමිනි. මෙය කාන්තා 20/20 තරගයකදී ක්‍රීඩිකාවක විසින් රැස්කළ දෙවන වේගත්ම ශතකය වීම ද විශේෂත්වයකි. කොදෙව් ක්‍රීඩිකා ඩීන්ඩ්‍රා ඩොටින් වේගවත්ම 20/20 ශතකයට හිමිකම් කියන අතර 2010 ලෝක කුසලාන ක්‍රිකට් තරගාවලියේ දී ඇය පන්දු 38ක් තුළ ශතකය වාර්තා කර තිබුණි.", "URL": "https://sinhala.adaderana.lk/news.php?nid=100997", "Category": null, "Parent URL": null}