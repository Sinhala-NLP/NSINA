{"Source": "Adaderana", "Timestamp": "January 18, 2019 06:58 pm", "Headline": "ශ්‍රීලනිපයේ ජනාධිපති අපේක්ෂකයා මෛත්‍රී", "News Content": "මේ අතර ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ සන්ධාන ගතවීමට පෙර මීළඟ ජනාධිපති අපේක්ෂකයා පිළිබඳව එකඟත්වයක් තිබිය යුතු බව ශ්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක මහතා පවසයි. මේ වන විට සිර දඬුවම් නියම වී බන්ධනාගාර රෝහලේ ප්‍රතිකාර ලබන පූජ්‍ය ගලගොඩඅත්තේ ඥානසාර හිමිගේ සුවදුක් විමසීමෙන් අනතුරුව මාධ්‍යයට අදහස් දක්වමින් මන්ත්‍රීවරයා මේ බව සඳහන් කළේය. මේ අතර ශ්‍රී ලංකා නිදහස් පක්ෂයේ ජනාධිපති අපේක්ෂකයා විය යුත්තේ ජනාධිපති මෛත්‍රීපාල සිරිසේන මහතා බව පාර්ලිමේන්තු මන්ත්‍රී දුමින්ද දිසානායක මහතා වැඩිදුරටත් පැවසීය. එමෙන්ම ශ්‍රී ලංකා නිදහස් පක්ෂ සමඟ ඕනෑම පක්ෂයකට එකතු විය හැකි බවත් එහෙත් ශ්‍රී ලංකා නිදහස් පක්ෂ නායකත්වය ලැබිය යතු බවත් මන්ත්‍රීවරයා එහිදී පෙන්වා දුන්නේය. මේ අතර පූජ්‍ය ගලගොඩඅත්තේ ඥානසාර හිමියන්ට නිදහස ලබා දෙන ලෙස ඔවුන් විසින් ජනපතිගෙන් ඉල්ලීම කරන බවද වැඩිදුරටත් අදහස් දක්වමින් පාර්ලිමේන්තු මන්ත්‍රී දුමින්ද දිසානායක මහතා පැවසීය.", "URL": "https://sinhala.adaderana.lk/news.php?nid=102624", "Category": null, "Parent URL": null}