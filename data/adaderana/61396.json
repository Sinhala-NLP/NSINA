{"Source": "Adaderana", "Timestamp": "June 23, 2016 03:05 pm", "Headline": "UPDATE:ගිනි අවිය පත්තු වී කොස්තාපල් එලොව යයි", "News Content": "කන්තලේ පොලිස් ස්ථානය තුළදී රාජකාරී ගිනි අවියක් හදිසියේ ක්‍රියාත්මක වීමෙන් බරපතළ තුවාල ලැබූ පොලිස් කොස්තාපල්වරයා මියගොස් තිබේ. කන්තලේ රෝහලට ඇතුළත් කිරීමෙන් අනතුරුව ඔහු මියගිය බව රෝහල් ආරංචිමාර්ග සඳහන් කළේය.අද(23)දහවල් කන්තලේ පොලිස් ස්ථානය තුළදී පොලිස් කොස්තාපල්වරයෙකු විසින් සිය රාජකාරී ගිනිඅවිය පරීක්ෂා කරමින් සිටියදී එය අත්වැරදීමකින් ක්‍රියාත්මක වී තිබුණි.ඒ අවස්ථාවේ අසළ සිටි කොස්තාපල්වරයෙකුට වෙඩි වැදී ඇති බව පොලීසිය සදහන් කළේය.තුවාල ලැබූ කොස්තාපල්වරයා ප්‍රතිකාර සඳහා කන්තලේ රෝහලට ඇතුළත් කළ අතර ප්‍රතිකාර ලබන අතරතුර කොස්තාපල්වරයා මිය ගොස් තිබේ.සිද්ධිය සම්බන්ධයෙන් කන්තලේ පොලීසිය වැඩිදුර විමර්ශන සිදුකරන බව වාර්තා වෙයි.", "URL": "https://sinhala.adaderana.lk/news.php?nid=61396", "Category": null, "Parent URL": null}