{"Source": "Adaderana", "Timestamp": "November 23, 2015 06:51 pm", "Headline": "ගුරු උපදේශකයින්ගෙන් රතු එළියක්", "News Content": "ගුරු උපදේශන සේවය ස්ථාපිත කරන බවට දුන් පොරොන්දු ඉටුනොකිරීමට එරෙහිව වෘත්තීය ක්‍රියාමාර්ගයක් අනුගමනය කරන බව සමස්ත ලංකා ගුරු උපදේශක සංගමයේ මහලේකම් උපාලි ගනේපොල මහතා පවසයි.අවුරුදු 5ක 6ක පමණ කාලයක සිට මේ සම්බන්ධයෙන් රජය විවිධ පොරොන්දු දුන්නත් ඉටු නොකළ තත්ත්වයක් තුළ ඉකුත් 16 වන දින සිට මෙම වෘත්තීය ක්‍රියාමාර්ගය අනුගමනය කරන බව හෙතෙම සඳහන් කළේය.ඒ අනුව ඉකුත් 16 වන දින සිට සහය ඉගැන්වීම් කටයුතු පමණක් සිදුකරන බවත්, ගුරු උපදේශනය, ගුරු පුහුණුව,සේවාස්ථ සැසි පැවැත්වීම හා විෂය සමගාමී ක්‍රියා මේවන විට සිදුනොකරන බව ඔහු පෙන්වා දුන්නේය.ජනවාරි මස වන විට හෝ මෙම ප්‍රශ්නයට විසඳුම් ලබා නොදුනහොත් අඛණ්ඩ උපවාසයක් ක්‍රියාත්මක කරන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55281", "Category": null, "Parent URL": null}