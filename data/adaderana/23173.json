{"Source": "Adaderana", "Timestamp": "March 30, 2012 09:03 am", "Headline": "ගිගුරුම් සහිත වැසි සමග තද සුළං සහ අකුණු", "News Content": "දිවයින ආශ්‍රිතව අන්තර් මෝසම් කාලගුණ තත්ත්වය ස්ථාපිතව පැවතීම හේතුවෙන් බොහෝ ප්‍රදේශවලට අපර භාගයේ දී හෝ රාත්‍රී කාලයේ දී ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. ගිගුරුම් සහිත වැසි සමග තද සුළං සහ අකුණු ද ඇතිවිය හැකි බව කාර්යයේ නියුතු කාලගුණ විද්‍යාඥ පී.ජී. යසරත්න මහතා සඳහන් කළේය. පෙරවරුවේ දී බස්නාහිර සහ නිරිත දිග වෙරළබඩ ප්‍රදේශවල වැසි ස්වල්ප වශයෙන් ඇතිවීමේ හැකියාව පවතින බව ද ඒ මහතා පෙන්වාදුන්නේය. අකුණු මගින් සිදුවිය හැකි අනතුරු අවම කරගැනීම සඳහා කටයුතු කරන ලෙස ද යසරත්න මහතා ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=23173", "Category": null, "Parent URL": null}