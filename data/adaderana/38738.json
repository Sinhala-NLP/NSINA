{"Source": "Adaderana", "Timestamp": "November 10, 2013 04:27 pm", "Headline": "තරුණයින් සංවර්ධන ක්‍රියාදාමයට හවුල්කර ගත යුතුයි", "News Content": "පොදුරාජ්‍ය මණ්ඩලයේ අනාගත සාර්ථකත්වය තරුණ පිරිස් වල අඛණ්ඩ කැපවීම සහ දායකත්වය මත රැදී තිබෙනු ඇති බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ ජනගහණයේ ක්‍රියාකාරී කණ්ඩායම වන තරුණයින් සංවර්ධන ක්‍රියාදාමයට හවුල්කර ගත යුතු බවයි. හම්බන්තොට, මාගම් රුහුණුපුර ජාත්‍යන්තර සම්මන්ත්‍රණ මධ්‍යස්ථානයේ ආරම්භ වු 09 වැනි පොදුරාජ්‍ය මණ්ඩලයීය තරුණ සමුළුව අමතමින් ජනාධිපතිවරයා මේ බව පැවසීය. එක්සත් ජාතීන්ගේ ලෝක තරුණ සමුළුව ලබන වසරේ මැයි මාසයේ ශ්‍රී ලංකාවේ පැවැත්වීමට නියමිත බව ද ජනාධිපති මහින්ද රාජපක්ෂ මහතා එහිදී කීවේය. ආසියානු රටක එම සමුළුව පැවැත්වෙන ප්‍රථම අවස්ථාව මෙය බවද ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=38738", "Category": null, "Parent URL": null}