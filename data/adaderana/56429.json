{"Source": "Adaderana", "Timestamp": "January 18, 2016 11:33 am", "Headline": "ඩිලන්ත මාලගමුවට මහාධිකරණයෙන් සිතාසි", "News Content": "මෝටර් රථ ධාවක ඩිලන්ත මාලගමුවට කොළඹ මහාධිකරණය හමුවේ පෙනී සිටින ලෙස සිතාසි නිකුත් කර තිබේ.ජපන් ජාතිකයෙකුගෙන් අ.ඩො ලක්ෂ 6ක මුදලක් වංචා සහගත ලෙස ලබාගත් බවට නීතිපති වරයා විසින් මොහුට එරෙහිව කොළඹ මහාධිකරණය හමුවේ අධි චෝදනා ගොනුකර තිබිණි.අදාළ නඩුව අද (18) කැඳවූ අවස්ථාවේදී සැකකාර මාලගමුව මහතා අධිකරණය හමුවේ පෙනී නොසිටි බැවින් මාර්තු 23 වන දින මෙලෙස මහාධිකරණය හමුවේ පෙනී සිටින ලෙස සිතාසි නිකුත් කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=56429", "Category": null, "Parent URL": null}