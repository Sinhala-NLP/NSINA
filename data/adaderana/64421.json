{"Source": "Adaderana", "Timestamp": "September 25, 2016 11:25 am", "Headline": " විද්‍යුත් උපකරණ අලෙවිසැල ගිනි ගනියි", "News Content": "මහනුවර නගරයේ වෙළෙඳසැලක් ගින්නකින් විනාශ වී තිබේ.විද්‍යුත් උපකරණ අලෙවිසැලක් මෙලෙස ගිනිගෙන විනාශ වී ඇති බව වාර්තා වෙයි.මහනුවර නගර සභාවේ ගිනි නිවන ඒකකය සහ ප්‍රදේශවාසීන් එක්ව ගින්න පාලනය කිරීමට කටයුතු කළ ද ඒ වන විටත් ගින්න වෙළෙඳසැල පුරා පැතිර ගොස් තිබු බව පොලීසිය සඳහන් කළේය.ගින්නෙන් සිදුවු අලාභය මෙතෙක් තක්සේරු කර නොමැති බව සඳහන්ය.විදුලි කාන්දුවකින් ගින්න හටගෙන ඇති බවට පොලීසිය සැක පළ කරන අතර ඒ පිළිබඳ වැඩිදුර විමර්ශන ක්‍රියාත්මක බව මහනුවර පොලීසිය පැවසුවේය.", "URL": "https://sinhala.adaderana.lk/news.php?nid=64421", "Category": null, "Parent URL": null}