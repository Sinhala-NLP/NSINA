{"Source": "Adaderana", "Timestamp": "November 7, 2017 08:50 am", "Headline": " පූජා භාණ්ඩත් එක්ක නිධන් හොරු 7ක් පොල්ගහවෙලදී කොටු වුණ හැටි", "News Content": "පොල්ගහවෙල, මාවත්ත ප්‍රදේශයේ රජයේ ඉඩමක් තුළ නිධන් කැණීමේ නිරතව සිටි පුද්ගලයින් හත් දෙනෙකු අත්අඩංගුවට ගෙන තිබේ. පොල්ගහවෙල පොලීසියේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. එහිදී ඔවුන් සතුව තිබී නිධන් කැණීම් සඳහා යොදාගත් උපකරණ සහ පූජා භාණ්ඩ පොලීසිය බාරයට ගෙන තිබේ. සැකකරුවන් යටිටෝරුව, නාගොල්ලාගම, යටිගල්ඔළුව, පොල්ගහවෙල, වත්තේගම සහ තුත්තිරිපිටිගම යන ප්‍රදේශවල පදිංචිකරුවන් වන අතර ඔවුන් අද පොල්ගහවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය. පොල්ගහවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79590", "Category": null, "Parent URL": null}