{"Source": "Adaderana", "Timestamp": "March 25, 2017 12:02 pm", "Headline": " වියලුව ජනයාගෙන් චෝදනා", "News Content": "වියලුව මැතිවරණ කොට්ඨාසයේ කිසිඳු රෝහලකට පශ්චාත් මරණ පරීක්ෂණ පැවැත්වීම සඳහා සුදුසුකම් ලත් වෛද්‍ය නිලධාරියෙකු නොමැතිවීම හේතුවෙන් ජනතාව දැඩි අපහසුතාවයට පත්ව සිටින බව වාර්තා වෙයි. මීගහකිවුල සහ කන්දකැටිය යන රෝහල් වියලුව මැතිවරණ කොට්ඨාසයේ ප්‍රධාන රෝහල් වන අතර වතුකරයේ ජනතාවගේ පහසුව සඳහා පිටමාරුව සහ ගලඋඩ යන රෝහල් පිහිටා තිබේ. දිවයිනේ දිළිඳුම ප්‍රාදේශීය කොට්ඨාස අතරට මීගහකිවුල ප්‍රාදේශීය ලේකම් කොට්ඨාසය ද අයත් වන අතර කන්දකැටිය හා මීගහකිවුල ප්‍රාදේශීය ලේකම් කොට්ඨාසවල සියයට 80ක් පමණ ජනතාව අඩු ආදායම් ලාභීන් බව වාර්තා වෙයි. හදිසි මරණයකදී පශ්චාත් මරණ පරීක්ෂණ කටයුතු සඳහා බදුල්ල මහ රෝහලට මෘත ශරීරය රැගෙන යා යුතු අතර ඒ සඳහා විශාල මුදලක් වැය යන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=71333", "Category": null, "Parent URL": null}