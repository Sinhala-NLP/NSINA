{"Source": "Adaderana", "Timestamp": "March 24, 2019 06:54 pm", "Headline": "බොම්බේ ටයිම්ස් විලාසිතා සතිය ", "News Content": "බොම්බේ ටයිම්ස් විලාසිතා සතිය පසුගියදා ආරම්භ වුණි. කලු සහ සුදු වර්ණයෙන් නිර්මාණය කළ ඇදුම් සදහා ප්‍රමුඛත්වය ලබාදුන් එහි පළමු දැක්ම පැවැත්වුණේ ඉන්දියානු වෙළද අගනුවර වන මුම්බායි නගරයේදීය. මෙම විලාසිතා දැක්මට ඉන්දියාවේ සුපිරි විලාසිතා නිර්මාණකරුවන්ගේ නිර්මාණ එක්කර ඇත. ජනප්‍රිය නිර්මාණකරු සමාන්ත් චෝහාන්ගේ කලු සුදු ඇදුම් විලාසිතා සඳහා බොම්බේ ටයිම්ස් විලාසිතා සතියේ ප්‍රමුඛතාව හිමිවුණි. විවිධ වර්ගයේ ඇදුමින් සැරසුනු මෝස්තර නිරූපණ ශිල්පීන් කාගේත් අවධානය දිනාගැනීමට සමත්වූ බව විදෙස් වාර්තා පවසා සිටියේය. එහිදී දිගු ගවොම් විලාසිතා, සාය සහ කලිසම්, ජැකට්ටු සහ කුර්තා ඇදුම් සදහා ප්‍රමුඛතාවක් හිමිවූ බවට සඳහන්ය. විලාසිතා ඉදිරිපත් කිරීමට එක්වූ බොලිවුඩ් නිළි චිත්‍රාන්ගාදා සින්ග් සහ ඇය ඇද සිටි සුදු පැහැ අපූරු සාරිය කාගේත් නෙත් සිත් පැහැරගත්තේය. එහිදී ඇය සැරසුණු සාරි ජැකට්ටුව සහ එමරල්ඩ් ගෙල පළදනාවත් සුවිශේෂී වෙයි. විලාසිතා දැක්ම අතරතුරදී රටේ හමුදා අංශ සදහා ගෞරව පුද කිරීමටත් නිරූපිකාවන් කටයුතු කළා.", "URL": "https://sinhala.adaderana.lk/news.php?nid=106685", "Category": null, "Parent URL": null}