{"Source": "Adaderana", "Timestamp": "August 12, 2012 10:00 am", "Headline": "පොලිසියට එරෙහි උද්ඝෝෂණයට කඳුළු ගෑස්", "News Content": "බදුල්ල රෝහල ඉදිරිපිට මේ වන විට පැවැත්වෙන උද්ඝෝෂණයකට පොලිසිය විසින් කඳුළු ගෑස් ප්‍රහාරයක් එල්ල කර තිබේ. රෝහල් කාර්ය මණ්ඩලය සහ ප්‍රදේශවාසීන් එක්ව මෙම උද්ඝෝෂණය පවත්වන බව සඳහන්ය. උද්ඝෝෂකයින් පොලිසියට ගල් මුල් ප්‍රහාර එල්ල කිරීම හේතුවෙන් එය පාලනය කිරීම සඳහා කඳුළු ගෑස් ප්‍රහාරයක් එල්ල කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. රිය අනතුරක් සම්බන්ධයෙන් පොලිසිය නිසි පරිදි නීතිය ක්‍රියාත්මක නොකිරීමට විරෝධය පළ කිරීම මෙම උද්ඝෝෂණයේ අරමුණ වී තිබේ. උද්ඝෝෂණය පාලනය කිරීම සඳහා පොලිසිය මැදිහත් වීමත් සමඟ උණුසුම්කාරී තත්ත්වයක් හටගෙන ඇති බව සඳහන්ය.", "URL": "https://sinhala.adaderana.lk/news.php?nid=26513", "Category": null, "Parent URL": null}