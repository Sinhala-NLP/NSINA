{"Source": "Adaderana", "Timestamp": "October 13, 2012 12:37 pm", "Headline": "බස් හිමියන්ට ඕනෑ විදියට කරන්නේ නෑ", "News Content": "දුමිරිය ගාස්තු සංශෝධනය කිරීමේ කිසිදු සූදානමක් නොමැති බව ප‍්‍රවාහන අමාත්‍ය කුමාර වෙල්ගම මහතා පවසයි. දිනෙන් දින දුම්රිය භාවිතා කරන මගීන් සංඛ්‍යාව ඉහළ යමින් පවතින බවද අමාත්‍යවරයා සඳහන් කරයි. එම හේතුව නිසා බස් රථවල ආදායම පහත බැස ඇති බව අමාත්‍යවරයා පෙන්වාදෙයි. මෙම තත්ත්වය තුළ දුම්රිය ගාස්තු ඉහළ දමන ලෙස ඇතැම් බස් රථ හිමිකරුවන් තමන්ට යෝජනා ඉදිරිපත් කර ඇති බව ද අමාත්‍යවරයා සඳහන් කරයි. එහෙත් කිසිදු හේතුවක් මත දුම්රිය ගාස්තු ඉහළ නොදමන බව ප‍්‍රවාහන අමාත්‍ය කුමාර වෙල්ගම මහතා පවසයි.", "URL": "https://sinhala.adaderana.lk/news.php?nid=28251", "Category": null, "Parent URL": null}