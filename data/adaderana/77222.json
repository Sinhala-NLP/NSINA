{"Source": "Adaderana", "Timestamp": "September 7, 2017 06:55 am", "Headline": "මන්ත්‍රී 07 ක් සමග ජනාධිපති විශේෂ සාකච්ඡාවක", "News Content": "ශ්‍රී ලංකා නිදහස් පක්ෂ මන්ත්‍රීවරුන් කිහිප දෙනෙකු සමග ජනාධිපතිවරයා විශේෂ සාකච්ඡාවක නිරත වී ඇත.ඊයේ රාත්‍රී ජනාධිපති ලේකම් කාර්යාලයේදී එම පක්ෂයේ මන්ත්‍රිවරුන් මැති ඇමතිවරුන් සහ මධ්‍යම කාරක සභාවේ නියෝජිතයින් අතර හමුවක් ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවැත් විණි.එහිදී ශ්‍රී ලංකා නිදහස් පක්ෂය තවදුරටත් ආණ්ඩුව තුළ කටයුතු කරන්නේද නැද්ද යන්න පිළීබඳව මෙන්ම පක්ෂ සංවත්සරය සහ පළාත් පාලන ඡන්ද විමසීම ඇතුළු කරුණූ කිහිපයක් පිළිබඳ සාකච්ඡා කර තිබේ.මන්ත්‍රීවරුන් 07 දෙනෙකු සමග ජනාධිපතිවරයා විශේෂ සාකච්ඡාවක නිරත වූ බවයි නියෝජ්‍ය අමාත්‍ය අරුන්දික ප්‍රනාන්දු මහතා ප්‍රකාශ කළේ.", "URL": "https://sinhala.adaderana.lk/news.php?nid=77222", "Category": null, "Parent URL": null}