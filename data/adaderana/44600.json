{"Source": "Adaderana", "Timestamp": "July 11, 2014 02:28 pm", "Headline": "බඹරු සිසුන් 49ක් රෝහල් යවති", "News Content": "බඹර ප්‍රහාර වලට ලක්වීමෙන් බලංගොඩ සහ උඩුදුම්බර ප්‍රදේශවල පාසල් දෙකක සිසුන් 49 දෙනෙකු රෝහල් ගත කර තිබේ. බලංගොඩ, මාරතැන්න ප්‍රදේශයේ පාසලක ළමුන් 40 දෙනෙකු අද (11) පෙරවරුවේ බඹර ප්‍රහාරයට ලක්ව ඇති බව පොලීසිය පැවසුවේය. වයස අවුරුදු 7ත් 10ත් අතර සිසුන් පිරිසක් මෙලෙස බඹර ප්‍රහාරයට ලක්වී ඇත. විද්‍යාලය අසල ගසක තිබු බඹර කූඩුවක් සුළඟට ඇවිස්සීමෙන් සිසුන්ට බඹරු ඇන ඇති අතර ඔවුන් මේ වන විට මාරතැන්න රෝහලේ ප්‍රතිකාර ලබන බව පොලීසිය පැවසුවේය. මේ අතර උඩුදුම්බර දඹගහපිටිය ප්‍රදේශයේ පාසලක් අසල බැඳ තිබු බඹර කූඩුවක් ඇවිස්සීමෙන්ද සිසුන් 9 දෙනෙකු බඹර ප්‍රහාරයට ලක්ව ඇත. ඔවුන් ප්‍රතිකාර සඳහා උඩුදුම්බර රෝහලට ඇතුළත් කළ බව පොලීසිය සඳහන් කළේය.", "URL": "https://sinhala.adaderana.lk/news.php?nid=44600", "Category": null, "Parent URL": null}