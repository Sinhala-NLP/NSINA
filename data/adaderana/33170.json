{"Source": "Adaderana", "Timestamp": "April 10, 2013 04:21 pm", "Headline": "සෝමාවතිය රක්ෂිතයේ දැව ජාවාරමක් හෙළිවෙයි", "News Content": "මැදිරිගිරිය, සෝමාවතිය රක්ෂිතය තුළ සිදු කරගෙන ගිය මහා පරිමාණ දැව ජාවාරමක තොරතුරු හෙළිව තිබේ. පොලිස් විශේෂ කාර්ය බලකායේ අරලගංවිල කඳවුරේ නිලධාරීන් කණ්ඩායමක් සිදුකළ සෝදිසි මෙහෙයුමක දී මෙම තොරතුරු අනාවරණය වී ඇති බව සඳහන්ය. මෙහි දී රුපියල් ලක්ෂ 05 ට අධික වටිනාකමකින් යුත් කුඹුක් සහ පළු දැව තොගයක් පොලිස් විශේෂ කාර්ය බලකාය භාරයට ගෙන තිබේ. මෙම වැටලීමේ දී කිසිදු සැකකරුවෙකු අත්අඩංගුවට ගෙන නොමැති අතර දැව තොගය පොළොන්නරු අඩවි වන නිලධාරී කාර්යාලයට භාර දී ඇති බව සඳහන්ය.", "URL": "https://sinhala.adaderana.lk/news.php?nid=33170", "Category": null, "Parent URL": null}