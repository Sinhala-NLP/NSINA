{"Source": "Adaderana", "Timestamp": "November 8, 2018 12:54 pm", "Headline": "වැස්ස එක්ක ගමට ආපු අමුත්තෙක්", "News Content": "වවුනියාව ප්‍රදේශයට පවතින අධික වර්ෂාවත් සමඟ ඇති වු ජල ගැලීම් හේතුවෙන් වවුනියාව නාගර්ඉලිප්පකුලම ප්‍රදේශයට පැමිණි අඩි 10 ක් පමණ දිග කිඹුලෙකු අල්ලා ගැනීමට වවුනියාව වනජිවි නිලධාරීන් අද(08) උදෑසන සමත්විය. වවුනියාව වනජිවි නිලධාරීන් පැවසූවේ වර්ෂාවත් සමඟ ජල ගැලීම්වලට හසුව කිඹුලා ගම්මානය වෙත පැමිණෙන්නට ඇති බවයි. මිනිසෙකුට පහරදීමට යාමේදී මිනිසුන් මෙම කිඹුලාව දැක ඇති බව ප්‍රදේශවාසීන් සදහන් කල අතර අල්ලාගත් කිඹුලා මඩු රක්ෂිතයේ ජල පෝෂක ප්‍රදේශයක් වෙත මුදා හැරීමට නියමිත බවද වනජිවි නිලධාරීන් පැවසීය.", "URL": "https://sinhala.adaderana.lk/news.php?nid=98891", "Category": null, "Parent URL": null}