{"Source": "Adaderana", "Timestamp": "July 5, 2019 10:05 am", "Headline": "වැසිකිළි වලකින් උණ්ඩ තොගයක් හමුවෙයි", "News Content": "හම්බන්තොට‍, ආලෝකපුර ප්‍රදේශයේ නිවසක වැසිකිලි වලක් තුළ තිබී ජීව උණ්ඩ තොගයන් පොලිස් විශේෂ කාර්ය බළකාය විසින් සොයා ගෙන තිබේ. හම්බන්තොට පොලිස් විශේෂ කාර්ය බළකා කාර්යාලයට ලද තොරතුරකට අනුව ඊයේ(04) මෙම උණ්ඩ තොගය සොයා ගෙන ඇත. හම්බන්තොට පොලිස් වසමේ අංක 70, අලෝකපුර, හම්බන්තොට යන ලිපිනයෙහි පිහිටි නිවසක කඩා දමා ඇති වැසිකිලි වලක් තළ තිබී මෙම ජීව උණ්ඩ තොගය හමුව ඇති බව පොලිස් විශේෂ කාර්ය බළකාය පවසයි. වැසිකිලි වලේ තබී බොර 12 වර්ගයේ හිස් පතරොම් කොපු 53යි, අඩක් පුරවන ලද බෝර 12 වර්ගයේ පතරොම් 06යි, බෝර 12 වර්ගයේ ජීව උණ්ඩ 02යි, 7.62x54 වර්ගයේ ජීව උණ්ඩ 04යි, 7.62x54 වර්ගයේ ජීව උණ්ඩ රඳවන ගාන්චු කැපලි 01යි බව පොලිස් විශේෂ කාර්ය බලකාය සඳහන් කළේය. සිද්ධිය සම්බන්ධයෙන් වැඩිදුර විර්ශන හම්බන්තොට පොලීසිය විසින් සිදු කරයි.", "URL": "https://sinhala.adaderana.lk/news.php?nid=113409", "Category": null, "Parent URL": null}