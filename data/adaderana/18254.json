{"Source": "Adaderana", "Timestamp": "August 23, 2011 11:19 am", "Headline": "මාතලේ සුළුවාරි පද්ධති කඩිනමින් පිළිසකර කෙරෙයි", "News Content": "මාතලේ දිස්ත්‍රික්කයේ සුළුවාරි පද්ධති 74 ක් කඩිනමින් පිළිසකර කරන බව මාතලේ දිස්ත්‍රික් ලේකම් හෙලන් ඒ.මීගස්මුල්ල මහත්මිය පවසයි. කාලයක් තිස්සේ පිළිසකර නොකිරීමෙන් රොන් මඩ පිරියාම සහ සෝදාපාළුව හේතුවෙන් ප්‍රමාණවත් ජල ධාරිතාවක් රඳවා ගැනීමට නොහැකි වැව් මේ යටතේ පිළිසකර කිරීමට නියමිතය. යළි පුබුදමු වැඩසටහන යටතේ සිදුකරනු ලබන මෙම පිළිසකර කිරීමේ කටයුතු සඳහා අවශ්‍ය ප්‍රතිපාදන මේ වන විටත් ලැබී ඇති අතර වසර අවසන්වීමට ප්‍රථම පිළිසකර කිරීම් අවසන් කරන බව දිස්ත්‍රික් ලේකම්වරිය පවසයි. මෙම පිළිසකර කිරීමෙන් පසු කුඹුරු අක්කර 2000 ට පමණ යල මහ කන්නයේ වගාවට ප්‍රමාණවත් ජලය ලැබෙන බව ගොවිජන සේවා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=18254", "Category": null, "Parent URL": null}