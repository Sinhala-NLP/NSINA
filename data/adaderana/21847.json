{"Source": "Adaderana", "Timestamp": "February 3, 2012 10:01 am", "Headline": "පාපන්දු තරගයේ ගැටුම්වලට එරෙහිව උද්ඝෝෂණ ඇරඹෙයි", "News Content": "ඊජීප්තුවේ පාපන්දු තරගයක් අවසානයේ පැවති ගැටුම්වලින් පුද්ගලයින් 74 දෙනෙකු මියයාමේ සිද්ධියට විරෝධය පළ කිරීම සඳහා කයිරෝ නුවර උද්ඝෝෂණ ආරම්භ කර තිබේ. එහිදී ඇතිවූ ගැටුම්වලින් පුද්ගලයින් 400 දෙනෙකු පමණ තුවාල ලබා ඇති බව විදෙස් වාර්තා සඳහන් කරයි. උද්ඝෝෂකයින් ඊජීප්තු අභ්‍යන්තර කටයුතු අමාත්‍යාංශය වෙත ඇතුළුවීමට උත්සාහ දරා ඇති අතර පොලිසිය එය වැළැක්වීමට ගිය අවස්ථාවේ දී ගැටුම් හටගෙන ඇත. මේ අතර ඊජීප්තු පාපන්දු සම්මේලනය විසුරුවා හැරීමට එරට අගමැති කමල් අල් ගන්සූරි තීරණය කර තිබේ. පාපන්දු තරගය පැවති පළාතේ ආණ්ඩුකාරවරයා ඉල්ලා අස්වී ඇති අතර මියගිය අය වෙනුවෙන් ඊයේ ඊජීප්තු පාර්ලිමේන්තුවේ දී ශෝකය පළ කිරීම ද සිදුවිය.", "URL": "https://sinhala.adaderana.lk/news.php?nid=21847", "Category": null, "Parent URL": null}