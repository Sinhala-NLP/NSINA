{"Source": "Adaderana", "Timestamp": "May 12, 2010 08:29 am", "Headline": "සැමරුමේ පෙරහුරුවට පාර වසයි", "News Content": "ලබන 20 වැනිදා ගාලුමුවදුර පිටියේ පැවැත්වීමට නියමිත විජයග්‍රහණයේ සැමරුමේ පෙරහුරු කටයුතු වෙනුවෙන් ගාලුමුවදොර පිටිය අශ්‍රිත ප්‍රදේශයේ මාර්ග කිහිපයක් දෛනිකව වසා තැබෙන බව පොලිසිය පවසයි.. හෙට සිට ලබන 19 වැනිදා දක්වා කොළඹ හිල්ටන් හෝටලය අසල සෙරමික් හංදියෙන් ගාලුමුවදොර දෙසට ඇති මාර්ගය දිනපතා උදෑසන 6.00 සිට පස්වරු 2.00 අතර කාලසීමාව තුළ වසා තැබෙනු ඇති බව සඳහන් වේ. අදාළ කාලසීමාව තුළ එම මාර්ගයේ ගමන් ගන්නා සියලුම බස් රථ හා බර වාහන කොල්ලුපිටිය මංසන්දියෙන් දකුණට හරවා පිත්තල හංදිය දක්වා පැමිණ කොම්පඤ්ඤවීදිය ඔස්සේ පිටකොටුවට ධාවනය කළ හැකි බව පොලීසිය පවසයි.. සැහැල්ලු වාහන ගොල්ෆේස් ව‍ටරවුම හංදියෙන් දකුණට හරවා කොම්පඤ්ඤවීදිය ඔස්සේ පිටකොටුව දක්වා ධාවනය කළ හැකි බව පොලිස් මුලස්ථානය නිවේදනය කරයි.", "URL": "https://sinhala.adaderana.lk/news.php?nid=8346", "Category": null, "Parent URL": null}