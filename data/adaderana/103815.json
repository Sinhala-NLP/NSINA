{"Source": "Adaderana", "Timestamp": "February 6, 2019 06:11 pm", "Headline": "සෙනසුරාදා පැය 18ක් කොළඹට වතුර නෑ", "News Content": "කොළඹ ප්‍රදේශ කිහිපයකට ලබන සෙනසුරාදා පැය 18 ක කාලයක් ජල සැපයුම අත්අහිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කොළඹ 01, 13, 14 සහ 15 යන ප්‍රදේශවලට ජල සැපයුම අත්හිටුවීමට සිදුවන බවයි එම මණ්ඩලය සදහන් කළේය. ලබන සෙනසුරාදා රාත්‍රි 09.00 සිට ඉරිදා පස්වරු 03.00 දක්වා පැය 18ක කාලයක් එලෙස ජල සැපයුම අත්හිටුවනු ඇති. මේ අතර පිටකොටුව ප්‍රදේශයට අඩු පීඩනයක් යටතේ ජල සැපයීම සිදු කෙරෙන බව ජාතික ජල සම්පාදන හා ජලාපවහන මණ්ඩලය සඳහන් කළේය. මහ කොළඹ ජල හා අපජල වැඩිදියුණු කිරීමේ වැඩසටහන යටතේ සිදු කෙරෙන අත්‍යවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවීමට සිදුවන බවයි ජාතික ජල සම්පාදන හා ජලාපවහන මණ්ඩලය පැවසුවේය.", "URL": "https://sinhala.adaderana.lk/news.php?nid=103815", "Category": null, "Parent URL": null}