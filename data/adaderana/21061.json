{"Source": "Adaderana", "Timestamp": "December 31, 2011 11:11 am", "Headline": "අනතුරට පත් ඉන්දීය ධීවරයින් සිව්දෙ‍නෙකු මුදාගනියි", "News Content": "අනතුරට පත්වූ යාත්‍රාවක සිටි ඉන්දීය ධීවරයින් සිව්දෙ‍නෙකු ඩෙල්ෆ් නාවික හමුදා නිලධාරීන්ට විසින් මුදාගෙන තිබේ. ඔවුන් රැගත් බෝට්ටුව අනතුරට ලක්වීම හේතුවෙන් ඊයේ(30) පස්වරුවේ ඩෙල්ෆ් බටහිර වෙරළ තීරයට ඔවුන් ගසාගෙන පැමිණ තිබූ බව පොලිසිය සඳහන් කරයි. ඩෙල්ෆ් නාවික හමුදා කඳවුරේ නිලධාරීන් විසින් අදාළ ඉන්දීය ධීවරයින් සිව්දෙනා කයිට්ස් මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත. අනතුරුව ඔවුන් ඉන්දීය මහකොමසාරිස් කාර්යාලයට භාරදීමට නියමිතය.", "URL": "https://sinhala.adaderana.lk/news.php?nid=21061", "Category": null, "Parent URL": null}