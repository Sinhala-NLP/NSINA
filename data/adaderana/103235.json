{"Source": "Adaderana", "Timestamp": "January 28, 2019 05:06 pm", "Headline": "විවෘත ටෙනිස් තරගාවලියේ පිරිමි අංශයේ ශූරතාව සර්බියාවේ නොවැක්ට", "News Content": "ඕස්ට්‍රේලියා විවෘත ටෙනිස් තරගාවලියේ පිරිමි අංශයේ ශූරතාව හිමිකර ගැනීමට සර්බියාවේ නොවැක් ජොකොවිච් ඊයේ(27) සමත් විය. ජොකොවිච් ඕස්ට්‍රේලියා විවෘත ටෙනිස් තරගාවලිය ජයගත් 7වන අවස්ථාව මෙයයි. මෙවර ඕස්ට්‍රේලියා විවෘත ටෙනිස් තරගාවලියේ අවසන් මහා තරගයට සුදුසුකම් ලබා ගත්තේ ස්පාඤ්ඤයේ රෆායල් නඩාල් සහ සර්බියාවේ නොවැක් ජොකොවිච්. එම තරගය පුරාවට ජොකොවිච්ට අභියෝගයක් එල්ල කිරීමට නඩාල් සමත් වූයේ නැහැ. ඒ අනුව වට 3ට 0ක් ලෙස නොවැක් ජොකොවිච් අවසන් මහා තරගය ජයගනිමින් ඕස්ට්‍රේලියා විවෘත ටෙනිස් තරගාවලියේ ශූරතාව හිමිකර ගත්තේය. තරගයේ ලකුණු සටහන දැක්වුනේ 6ට 3ක්, 6ට 2ක් සහ 6ට 3ක් ලෙසයි. මෙම ජයත් සමග නොවැක් ජොකොවිච් ඕස්ට්‍රේලියා විවෘත ටෙනිස් තරගාවලිය වැඩිම වාර ගණනක් ජයගත් ක්‍රීඩකයා ලෙස වාර්තා අතරට එක්විය.", "URL": "https://sinhala.adaderana.lk/news.php?nid=103235", "Category": null, "Parent URL": null}