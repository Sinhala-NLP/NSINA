{"Source": "Adaderana", "Timestamp": "March 6, 2014 11:46 am", "Headline": "මහත මට්ටු කරන්න සීනි අඩුවෙන් කන්නලු", "News Content": "මිනිසුන් එදිනෙදා පරිභෝජනයට ගන්නා සීනි ප්‍රමාණය හරි අඩකින් අඩු කළ යුතු බව ලෝක සෞඛ්‍ය සංවිධානය පවසයි. දිනපතා පරිභෝජනය සඳහා නිර්දේශ කර ඇති කැලරි ප්‍රමාණයෙන් සියයට 10ක ප්‍රතිශතයකින් යුත් සීනි ප්‍රමාණය සියයට 5ක් දක්වා අඩු කිරීම සම්බන්ධයෙන් ජනතාව දැනුවත් කිරීමට බලාපොරොත්තු වන බව එම සංවිධානය කියයි. සීනි සහිත ආහාර අධික ලෙස පරිභෝජනය කිරීම ලොව පුරා අධි ස්ථූලභාවයට හේතුවී ඇති බැවින් මෙම තීරණය ගත් බව ලෝක සෞඛ්‍ය සංවිධානය පෙන්වාදෙයි.", "URL": "https://sinhala.adaderana.lk/news.php?nid=41584", "Category": null, "Parent URL": null}