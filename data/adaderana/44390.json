{"Source": "Adaderana", "Timestamp": "July 3, 2014 11:41 am", "Headline": "අළුදෙණියේදී කොල්ලකරුවන් 5ක් දැලේ", "News Content": "කොල්ලකෑමේ සිද්ධීන් කිහිපයකට සම්බන්ධ පුද්ගලයින් 05 දෙනෙකු හෙම්මාතගම, අළුදෙණිය ප්‍රදේශයේදී අත්අඩංගුවට ගෙන තිබේ. අළුදෙණිය ප්‍රදේශයේදී කොල්ලකරුවන් පිරිසක් විසින් පුද්ගලයෙකු සතු රුපියල් හයලක්ෂයකට අධික මුදලක් සහ රුපියල් 27,000ක් පමණ වටිනා ජංගම දුරකථන 02ක් පසුගියදා කොල්ලකා ඇති බවට පොලීසියට පැමිණිල්ලක් ලැබී තිබුණි. අදාල පැමිණිල්ලට අනුව හෙම්මාතගම පොලීසිය සිදුකළ විමර්ශනයකදී සැකකරුවන් අත්අඩංගුවට ගෙන ඇත. සැකකරුවන් අද මාවනැල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් හෙම්මාතගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44390", "Category": null, "Parent URL": null}