{"Source": "Adaderana", "Timestamp": "January 15, 2019 06:02 pm", "Headline": "සේනා පැතිර ගිය තැන් විශේෂ ආපදා තැන් ලෙස නම් කරන්න ඉල්ලීමක්", "News Content": "සේනා දළඹුවන් පැතිරී ගිය ප්‍රදේශ, විශේෂ ආපදාවට පත් ප්‍රදේශ ලෙස නම් කරන්නැයි ආණ්ඩුවට යෝජනා කරන බව සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා පවසයි. කුරුණෑගල ප්‍රදේශයේ පැවැති ජනහමුවක් අමතමින් ඔහු මේ බව ප්‍රකාශ කළේය. ගමකින් ආරම්භ කළ සේනා දළඹුවාගේ පැතිර යාම අද වන විට මුළු රටම ව්‍යසනයකට ලක් කර ඇතැයි ද නාමල් කරුණාරත්න මහතා පැවසීය. සේනා දළඹුවා රටේ පත්ව සිටින කැබිනට් මණ්ඩලය වගේ බව ද පැවසු කරුණාරත්න මහතා, මැති ඇමතිවරු ජනතා බදු මුදලින් වරප්‍රසාද භුක්ති වින්දද දැළඹුවත් එලෙසම සෑහීමකට පත් නොවන බව ද කියා සිටියේය. දැළඹුවාට නොනිමෙන බඩගින්නක් ඇති බව ද පැවසු කරුණාරත්න මහතා, මෙය රටේ කෘෂිකර්මය විනාශ කිරීමට සැලසුම් සහගතව එවන ලද්දැක්දැයි සැකයක් මතුවන බව ද කියා සිටියේය.", "URL": "https://sinhala.adaderana.lk/news.php?nid=102388", "Category": null, "Parent URL": null}