{"Source": "Adaderana", "Timestamp": "October 20, 2011 04:03 pm", "Headline": "ජලසම්පාදන මණ්ඩලයේ සේවක උද්ඝෝෂණයක්", "News Content": "ජාතික ජලසම්පාදන මණ්ඩලයේ සේවකයින් පිරිසක් උද්ඝෝෂණයක නිරත වී තිබේ. අද(20) දහවල් ජලසම්පාදන මණ්ඩලයේ ප්‍රධාන කාර්යාලය ඉදිරිපිට මෙම උද්ඝෝෂණයේ නිරත වූ බව ජලසම්පාදන හා ජලාපවහන මණ්ඩලයේ ජාතික සේවක සංගම් නියෝජිතයින් පැවසීය. 2009 වසරේ මාස 10 ක හිඟ වැටුප් සහ වැටුප් වැඩි වීමක් ඉල්ලා ඔවුන් මෙම උද්ඝෝෂණයේ නිරත වී ඇත. 2012 වසරේ අයවැය මගින් තමන්ට වැටුප් වැඩි වීමක් ලබාදෙන ලෙස ආණ්ඩුවෙන් ඉල්ලා සිටින බව උද්ඝෝෂකයින් ප්‍රකාශ කරයි.", "URL": "https://sinhala.adaderana.lk/news.php?nid=19482", "Category": null, "Parent URL": null}