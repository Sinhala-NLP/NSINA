{"Source": "Adaderana", "Timestamp": "May 21, 2019 01:29 pm", "Headline": "මාවනැල්ලේ බුදු පිළිම විනාශ කළ 13දෙනා යළි රිමාන්ඩ්", "News Content": "මාවනැල්ලේ බුදු පිළිම හතරකට වැඩි ප්‍රමාණයකට හානි සිදු කළ සිද්ධියට සම්බන්ධ නඩුව අද (21) මාවනැල්ල දිසා මහෙස්ත්‍රාත් අධිකරණයේදි විභාග කළේය. එහිදි මාවනැල්ල මහේස්ත්‍රාත් උපුල් රාජකරුණා මහතා නියෝග කළේ අදාළ සැකකරුවන් ජුනි මස 03 දා දක්වා යළි රක්ෂිත බන්ධනාගාර ගත කරන ලෙසයි. අද උදැසන කෑගල්ල රක්ෂිත බන්ධනාගාරයේ සිට විශේෂ ආරක්ෂාවක් යටතේ බන්ධනාගාර බස් රථයකින් මාවනැල්ල දිසා මහෙස්ත්‍රාත් අධිකරණය වෙත සැකකරුවන් 13 දෙනා ඉදිරිපත් කර ඇත. මේ අතර මාවනැල්ල සහ ඒ අවට ප්‍රදේශ කිහිපයක බුදු පිළිමවලට හානි කිරීම සිද්ධියට සම්බන්ධ ප්‍රධාන සැකකරුවන් දෙදෙනා පසුගිදා පාස්කු ප්‍රහාරයෙන් පසු අත්අඩංගුවට ගෙන තිබේ. අදාළ පුද්ගලයින් දෙදෙනා රඳවාගෙන ප්‍රශන කරන බව රජයේ නීතිඥවරයා විසින් මාවනැල්ල දිසා මහෙස්ත්‍රාත් අධිකරණ විසින් කරුනු දක්වා තිබේ. එම සැකකරුවන් සියලුදෙනාම මුස්ලිම් පුද්ගලයන් බව වාර්තා වෙයි.", "URL": "https://sinhala.adaderana.lk/news.php?nid=110363", "Category": null, "Parent URL": null}