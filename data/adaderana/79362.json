{"Source": "Adaderana", "Timestamp": "October 31, 2017 03:59 pm", "Headline": " නව නාවික හමුදාපති ජනපති හමුවෙයි", "News Content": "නව නාවික හමුදාපති වයිස් අද්මිරාල් සිරිමෙවන් රණසිංහ මහතා හා ජනාධිපති මෛත්‍රීපාල සිරිසේන මහතා අතර හමුවක් සිදුව තිබේ. අද පෙරවරුවේ ජනාධිපති ලේකම් කාර්යාලයේදී එම හමුව සිදුවූ බව ජනාධිපති මාධ්‍ය අංශය සඳහන් කළේය. නව ධූරයේ වැඩ භාර ගැනීමෙන් අනතුරුව නාවික හමුදාපතිවරයා මෙලෙස නිල වශයෙන් ජනාධිපතිවරයා හමුව ඇති බව සඳහන්ය. එහිදී ජනාධිපතිවරයා හා නාවික හමුදාපතිවරයා අතර සාම්ප්‍රදායිකව සමරු තිළිණ හුවමාරුවක්ද සිදුවූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=79362", "Category": null, "Parent URL": null}