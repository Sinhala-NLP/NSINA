{"Source": "Adaderana", "Timestamp": "March 14, 2016 10:03 am", "Headline": "විදුලි උප පොළවල්වලට හමුදා ආරක්ෂාව", "News Content": "ලංකා විදුලිබල මණ්ඩලයට අයත් සියළු විදුලි උප පොළවල ආරක්ෂාව සඳහා යුධ හමුදාව යොදවා ගන්නා ලෙස ජනාධිපති මෛත්‍රීපාල සිරිසේන මහතා උපදෙස් ලබාදී තිබේ.විදුලිබල අමාත්‍ය රංජිත් සියඹලාපිටිය මහතා වෙත ජනාධිපතිවරයා අදාළ උපදෙස් ලබාදී ඇති බව වාර්තා වෙයි.ඊයේ(14) පස්වරුවේ සිට පැය 08කට වැඩි කාලයක් විදුලි බලය ඇණහිටීම පිළිබඳ මේ වන විට විමර්ශන ආරම්භ කර තිබේ.විදුලිය බිද වැටීමට හේතුව කඩාකප්පල්කාරී ක්‍රියාවක් විය හැකි බව ඇතැමුන් ප්‍රකාශ කර ඇත.මේ වන විට විදුලිබලය යථා තත්ත්වයට පත් කළ ද දිවයිනේ ප්‍රදේශ කිහිපයකින් විදුලිය බිඳවැටීම් පිළිබඳ වාර්තා වෙයි.", "URL": "https://sinhala.adaderana.lk/news.php?nid=58192", "Category": null, "Parent URL": null}