{"Source": "Adaderana", "Timestamp": "December 28, 2011 08:12 am", "Headline": "කලා කෑගල්ලේ සචිනිට-ගණිත යාපනයේ කමලාවසම්ට", "News Content": "අධ්‍යයන පොදු සහතික පත්‍ර උසස් පෙළ විභාගයේ ගණිත අංශයෙන් දිවයිනේ ප්‍රථමස්ථානය ගැනීමට යාපනය ප්‍රදේශයේ පාසල් සිසුවෙකු සමත්ව තිබේ. උඩුප්පිඩ්ඩි අමෙරිකානු මිෂනාරී පාසලේ ඉගෙනුම ලබමින් සිටි කමලකන්නන් කමලවාසම් නැමැති ශිෂ්‍යා එලෙස ගණිත අංශයෙන් ප්‍රථමස්ථානය හිමිකරගෙන ඇති බව සඳහන්වේ. කලා අංශයෙන් ප්‍රථමස්ථානය හිමිකර ගැනීමට සමත්ව ඇත්තේ කෑගල්ල ශාන්ත ජෝසප් බාලිකා විද්‍යාලයේ ඉගෙනුම ලබමින් සිටි සචිනි සචින්ත්‍යා කෞෂල්‍යා සේනානායකයි. කෙසේ වෙතත් මෙම ප්‍රතිඵල පිළිබඳව තහවුරු කිරීම විභාග කොමසාරිස් අනුර එදිරිසිංහ මහතා විසින් හෙට දිනයේ නිල වශයෙන් සිදුකෙරනු ඇත.", "URL": "https://sinhala.adaderana.lk/news.php?nid=20991", "Category": null, "Parent URL": null}