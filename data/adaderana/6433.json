{"Source": "Adaderana", "Timestamp": "February 2, 2010 06:46 pm", "Headline": "ජනපති දෙවෙනි නිල කාලය නොවැම්බර් 19 න් ඇරඹෙයි", "News Content": "ජනාධිපති මහින්ද රාජපක්ෂ මහතාගේ දෙවෙනි ධූර කාලය 2010 වසරේ නොවැම්බර් මස 19 වන දින සිට ආරම්භ වන බව ශ්‍රේෂ්ඨාධිකරණය විසින් අද තීන්දු කළ බව ජනාධිපති මාධ්‍ය අංශය සඳහන් කරයි. අද සවස සත් පුද්ගල විනිසුරු මඩුල්ලක් විසින් මෙම තීරණය ලබා දී තිබේ. පසුගිය 26 වන දින පැවති ජනාධිපතිවරණයෙන් අති විශිෂ්ට ජයග්‍රහණයක් ලබා ගනිමින් මෙරට 6 වන විධායක ජනාධිපතිවරයා ලෙස මහින්ද රාජපක්ෂ මහතා පත්විය.", "URL": "https://sinhala.adaderana.lk/news.php?nid=6433", "Category": null, "Parent URL": null}