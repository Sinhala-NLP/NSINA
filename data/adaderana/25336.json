{"Source": "Adaderana", "Timestamp": "June 26, 2012 05:01 pm", "Headline": "බලපත්‍ර නැතිව පෙට්‍රල් විකිණූ පුද්ගලයෙකු අත්අඩංගුවට", "News Content": "බලපත්‍ර නොමැතිව පෙට්‍රල් අලෙවි කරමින් සිටි පුද්ගලයෙකු බගවන්තලාව ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පාමුර සංචාරක රාජකාරියේ යෙදී සිටි මස්කෙළිය කඳවුරේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන ඇති බව සදහන්ය. අත්අඩංගුවට ගත් අවස්ථාවේ දී සැකකරු ළඟ තිබී පෙට්‍රල් ලීටර් 12 ක් ද සොයා ගත් බව පොලිස් විශේෂ කාර්යය බලකාය සඳහන් කරයි. සැකකරු වැඩිදුර විමර්ශන සඳහා බගවන්තලාව පොලිසිය වෙත භාර දී ඇත.", "URL": "https://sinhala.adaderana.lk/news.php?nid=25336", "Category": null, "Parent URL": null}