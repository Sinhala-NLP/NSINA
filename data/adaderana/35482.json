{"Source": "Adaderana", "Timestamp": "July 4, 2013 02:23 pm", "Headline": " නීති විරෝධී ගව ඝාතකාගාරයක් වැටලීමෙන් 7 ක් මාට්ටු", "News Content": "මන්නාරම , මුන්රිපිඩ්ඩි ප්‍රදේශයේ පවත්වාගෙන ගිය නීති විරෝධී ගව ඝාතකාගාරයක් වටලා පුද්ගලයින් 7 දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකාය විසින් සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්වේ. එම ස්ථානයේ සිටි ගවයින් 16 දෙනෙකු සහ ගව මස් කිලෝග්‍රෑම් 495 ක් විශේෂ කාර්ය බලකා භාරයට ගෙන තිබේ. සැකකරුවන් වැඩිදුර විමර්ශන සඳහා ඉලුප්පුකඩවයි පොලිස් ස්ථානය වෙත භාරදුන් බව එම බලකාය කියා සිටියි.", "URL": "https://sinhala.adaderana.lk/news.php?nid=35482", "Category": null, "Parent URL": null}