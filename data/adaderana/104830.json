{"Source": "Adaderana", "Timestamp": "February 22, 2019 03:14 pm", "Headline": "පුරුක් පණු රෝගයෙන් ආණමඩුව ගොවීන් පීඩාවට", "News Content": "කුඹුරු වගාවලට හානිකරන පුරුක් පණු රෝගයක් පැතිර යාම හේතුවෙන් ආණමඩුව-කරඹෑව ප්‍රදේශයේ ගොවිජනතාව දැඩිලෙස පීඩාවට පත්ව තිබේ. ආණමඩුව, කරඹෑව මහ වෙල් යායේ පැතිර යන පුරුක් පණු වසංගතයෙන් මේ වන විට ප්‍රදේශයේ කුඹුරු අක්කර 50ක කට ආසන්න ප්‍රමාණයක් විනාශව ගොස් ඇති බවට ගොවීන් මැසිවිලි නගයි. ගොවීන් පවසන්නේ මේ වන විට ස්වැන්නක් ලබාගත නොහැකි ආකාරයට තම වගාව විනාශ වී ඇති බවයි. මෙම ගැටළුව සම්බන්ධයෙන් ලබාදෙන විසඳුම් පිළිබඳව ආණමඩුව සහකාර කෘෂිකර්ම අධ්‍යක්ෂ සුභාෂීණී රත්නායක මහත්මියගෙන් අප විමසීමක් කළේය. ඇය පැවසුවේ ගොවීන් කෘෂිකර්ම නිලධාරින් ලබාදෙන උපදෙස් නිසි අයුරින් ක්‍රියාත්මක නොකිරීම මෙම වසංගතය සීඝ්‍රයෙන් පැතිර යාමට හේතුවී ඇති බවයි. කෙසේවෙතත් වසංගතය පැතිර යාම වැළැක්විමට ගතහැකි සෑම පිවරක්ම ගන්නා බවද ඇය සඳහන් කළේය.", "URL": "https://sinhala.adaderana.lk/news.php?nid=104830", "Category": null, "Parent URL": null}