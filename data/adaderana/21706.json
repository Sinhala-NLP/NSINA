{"Source": "Adaderana", "Timestamp": "January 28, 2012 12:48 pm", "Headline": "සූදුපොළක් වටලයි - 69 දෙනෙකු අත්අඩංගුවට", "News Content": "බලපත්‍ර නොමැතිව කොළඹ යුනියන් පෙදෙසේ පවත්වාගෙන ගිය සූදුපොළක් වැටලීමට කොළඹ අපරාධ කොට්ඨාශය සමත්ව තිබේ. කොටුව මහේස්ත්‍රාත් අධිකරණයෙන් ලබාගත් සෝදිසි වරෙන්තුවක් මත අදාළ ස්ථානය වැටලූ බව පොලිසිය පැවසීය. බලපත්‍රයක් නොමැතිව සූදුපොළක් කළමනාකරණය කිරීම, ඊට ආධාර අනුබල දීම සහ සූදු සෙල්ලම් කිරීම යන චෝදනා යටතේ සැකකරුවන් 69 දෙනෙකු එහිදී අත්අඩංගුවට ගෙන ඇත. ඔවුන් ඇප මත මුදා හැර ඇති අතර ලබන දෙවැනිදා ඔවුන්ට එරෙහිව කොටුව මහේස්ත්‍රාත් අධිකරණයේ නඩු පැවරීමට නියමිත බව කොළඹ අපරාධ කොට්ඨාශය පවසයි.", "URL": "https://sinhala.adaderana.lk/news.php?nid=21706", "Category": null, "Parent URL": null}