{"Source": "Adaderana", "Timestamp": "August 1, 2015 06:07 pm", "Headline": "මනාප අංක සහිත ටීෂර්ට්  සමඟ 4ක් දැලේ ", "News Content": "මැතිවරණ නීතිරිති උල්ලංඝණය කරමින් ප්‍රවාහනය කරමින් තිබූ මෙවර මැතිවරණයේ අපේක්ෂකයෙකුගේ මනාප අංක සහ ඡන්ද සලකුන ඇතුළත් ටීෂර්ට් තොගයක් ඇල්ල, කිනලන්වත්ත ප්‍රදේශයේදී අත්අඩංගුවට ගෙන තිබේ.අදාළ ටීෂර්ට් තොගය ජිප් රථයකින් ප්‍රවාහනය කරමින් සිට ඇති අතර වැටලීමේදී සැකකරුවන් සිව් දෙනෙක් ද පොලිස් බාරයට ගෙන ඇත.අත්අඩංගුවටත් සැකකරුවන් බණ්ඩාරවෙළ සහ හල්දුමුල්ල යන ප්‍රදේශවල පදිංචිකරුවන් බව පොලිසිය සඳහන් කළේය.සැකකරුවන් සහ අදාළ ජිප් රථය බණ්ඩාරවෙල මහේස්ත්‍රාත් අධිකරණයට ඉදිරිපත් කිරිමට නියමිත අතර ඇල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52987", "Category": null, "Parent URL": null}