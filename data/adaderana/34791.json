{"Source": "Adaderana", "Timestamp": "June 10, 2013 11:06 am", "Headline": "අෆ්ගනිස්ථානයේ කාබුල්  ගුවන්තොටුපළ වසයි ", "News Content": "කැරළිකරුවන්ගේ ප්‍රහාරයක් හේතුවෙන් අෆ්ගනිස්ථානයේ කාබුල් ජාත්‍යන්තර ගුවන්තොටුපළ වසා දමා තිබේ. ගුවන්තොටුපළ ආශ්‍රිතව පිහිටි නේටෝ හමුදා මධ්‍යස්ථානයකට කැරළිකරුවන් ප්‍රහාර එල්ල කරමින් සිටින බව වාර්තාවෙයි. මරාගෙන මැරෙන ඇඳුමින් සැරසුණු කැරළිකරුවන් ගුවන්තොටුපළ පරිශ්‍රයේ ඉදිවෙමින් පවතින ගොඩනැගිලි තුළ සිට හමුදා ඉලක්ක වෙත ප්‍රහාර එල්ල කර ඇත. ප්‍රහාරයෙන් සටන්කාමීන් 7 දෙනෙකු පමණ මියගොස් ඇති බව ඇතැම් මාධ්‍ය පවසයි.", "URL": "https://sinhala.adaderana.lk/news.php?nid=34791", "Category": null, "Parent URL": null}