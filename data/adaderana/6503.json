{"Source": "Adaderana", "Timestamp": "February 6, 2010 08:40 am", "Headline": "නුවර පාසල් සඳුදා යළි විවෘතයි", "News Content": "මහනුවර නගරයේ ප්‍රධාන පාසල් 4 ක් එළඹෙන සඳුදා යළි විවෘත ‍කෙරෙන බව අධ්‍යාපන අමාත්‍යාංශය නිවේදනය කරයි. 62 වන ජාතික නිදහස් දින උත්සවය සදහා රාජකාරී කටයුතුවලට පැමිණි ආරක්ෂක අංශ සාමාජිකයින්ට නවාතැන් පහසුකම් ලබාදීමේ අරමුණින් මෙම පාසල් තාවකාලික වසා දැමිණි. ලබන සඳුදා යළි විවෘත කෙරෙන පාසල් වන්නේ ධර්මරාජ, කිංස්වුඩ්, උසස් බාලිකා සහ මහාමායා බාලිකා යන විද්‍යාලය. එහෙත් මහාමායා බාලිකා විද්‍යාලයේ ප්‍රාථමික අංශය සඳුදා විවෘත නොකෙරෙන බව අධ්‍යාපන අමාත්‍යාංශය නිවේදනය කරයි. එම විද්‍යාලයේ ප්‍රාථමික අංශය විවෘත කෙරෙන දිනය පසුව දැනුම් දෙනු ඇත.", "URL": "https://sinhala.adaderana.lk/news.php?nid=6503", "Category": null, "Parent URL": null}