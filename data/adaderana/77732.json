{"Source": "Adaderana", "Timestamp": "September 19, 2017 10:37 am", "Headline": " සේවකයින් සියයට 95ක් වර්ජනයට එක්වෙලා", "News Content": "වැටුප් විෂමතාවයක් ඇතුළු ඉල්ලීම් ගණනාවක් මුල්කර ගනිමින් ලංකා විදුලිබල මණ්ඩලයේ සේවකයින් විසින් ආරම්භ කර ඇති වැඩ වර්ජනයට සහයෝගය දැක්වීම පිණිස ලක්‍ෂපාන ජල විදුලි බලාගාර සංකිර්ණය යටතේ පාලනය වන ලක්‍ෂපාන, නව ලක්‍ෂපානල, කැනියොන්, පොල්පිටිය, විමලසුරේන්ද්‍ර යන ජල විදුලි බලගාරවල සේවකයින්ගෙන් 95% ක් එක්වී ඇති බව ලක්‍ෂපාන විදුලි බලගාර සේවක සංගමයේ විධායක සභික විදුලි අධිකාරී ඩබිලිව්.එම්.ජේ.ඒ ප‍්‍රනාන්දු මහතා අවධාරණය කරයි. දැනට ස්වයංක්‍රීයව කි‍්‍රයාත්මක වන විදුලි බලගාරවල විදුලි ජනක යන්ත‍්‍ර එම විදුලි බලගාර වල සේවයේ නියුතු ඉංජිනේරුවරුන් කිහිපදෙනෙකු හා පාලන මැදිරි කි‍්‍රයාකරුවන්ගේ හා වසර හතරකින් සේවය ස්ථීර කරන බවට ලංකා විදුලි බලමණ්ඩලයට බඳවාගෙන ඇති විදුලි පුහුණු කාර්මිකයන්ගේ සේවයෙන් සිදුකරන බව ඒ මහතා කියා සිටියේය.එම ඉංජිනේරුවන් හා සේවකයන් අතරින් තවත් කිහිපදෙනෙකු ඊයේ(18) මධ්‍යම රාති‍්‍රය වන විට වැඩ වර්ජනයට එකතුවූ බවද ප‍්‍රනාන්දු මහතා කියා සිටියි.ප‍්‍රධාන විදුලි සමිපේ‍්‍රක්‍ෂණ පද්ධතියක යම් බිද වැටීමක් සිදුවහොත් දැනට ස්වයංක්‍රීයව විදුලි උත්පාදනය සිදුවන විදුලි ජනක යන්ත‍්‍ර ස්වයංක්‍රීයව කි‍්‍රයාවිරහිත වන බවත්, එසේ විදුලි ජනක යන්ත‍්‍ර කි‍්‍රයා විරහිත වුවහොත් ප‍්‍රධාන ජලාශවල සිට ජල විදුලි බලගාර වෙත සපයන ජල ධාරිතාවද ස්වයංක්‍රීයව නතර වී ප‍්‍රධාන ජලාශවල ජල මට්ටම ඉහළ යෑමෙන් වාන් දොරටු පවා විවෘත කිරීමට සිදුවිය හැකි බව ප‍්‍රනාන්දු මහතා කියා සිටියි.ප‍්‍රධාන විදුලි සම්පේ‍්‍රක්‍ෂණ පද්ධතියක විදුලිය බිද වැටීමට ප‍්‍රථම ඒ පිළිබඳව තම ප‍්‍රධාන පාලන මැදිරියට සංඥා ලැබෙන බවත් එවන් අවස්ථාවක එම බිද වැටීම නතර කර ගැනීමට විදුලි බල සේවකයන්ට හැකියාව තිබුණද පවත්නා වැඩ වර්ජනය හේතුවෙන් එම බිද වැටීම නතර කිරීමට දැනට සේවයේ නියුතු විදුලි ඉංජිනේරුවරුන්ට හා පාලක මැදිරියේ සිටින සේවකයන් කිහිපදෙනෙකුට නොහැකි බව ඩබ්ලිව්.එම්.ජේ.ඒ ප‍්‍රනාන්දු මහතා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=77732", "Category": null, "Parent URL": null}