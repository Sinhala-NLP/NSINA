{"Source": "Adaderana", "Timestamp": "October 3, 2013 08:19 am", "Headline": "ව්‍යාජ මුදල් නෝට්ටුවක් සමඟ අයෙක් කොටු ", "News Content": "ව්‍යාජ රුපියල් දෙදහසේ මුදල් නෝට්ටුවක් සමඟ පුද්ගලයෙකු ගාල්ල වරාය පොලීසිය විසින් අත්අඩංගුවට ගෙන තිබේ. පොලීසිය පැවසුවේ සැකකරු සිය ත්‍රිරෝද රථයෙහි දුම්පරීක්ෂාව සඳහා පැමිණි අවස්ථාවේ අදාළ ආයතනය වෙත මෙම ව්‍යාජ මුදල් නෝට්ටුව ලබාදී ඇති බවයි. ගාල්ල - හබරාදූව ප්‍රදේශයේ පදිංචි 65 හැවිරිදි පුද්ගලයෙකු මෙලෙස අත්අඩංගුවට ගෙන තිබේ. සැකකරු අද(02) ගාල්ල ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37876", "Category": null, "Parent URL": null}