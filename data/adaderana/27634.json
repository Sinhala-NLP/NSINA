{"Source": "Adaderana", "Timestamp": "September 22, 2012 08:37 am", "Headline": "සරසවි ආචාර්යවරුන්ට තවත් මුක්කුවක්", "News Content": "ලබන 24 වැනිදා සිට පේරාදෙණිය විශ්ව විද්‍යාලයේ වෛද්‍ය පීඨයේ ආචාර්යවරු වර්ජනයක නිරත වීමට තීරණය කර තිබේ. විශ්ව විද්‍යාල ආචාර්යවරුන්ගේ වර්ජනයට සහය දැක්වීම සඳහා එම ක‍්‍රියාමාර්ගය ගන්නා බව පේරාදෙණිය විශ්ව විද්‍යාලයේ වෛද්‍ය පීඨ ආචාර්යවරුන්ගේ සංගමය පැවසුවේය. එදින සිට අඛන්ඩව මෙම වර්ජනය ක්‍රියාත්මක කිරීමට තීරණය කර ඇති බව සඳහන්ය. මීට පෙර කොළඹ වෛද්‍ය පීඨ ආචාර්යවරුන්, කැලණී විශ්ව විද්‍යාලයේ වෛද්‍ය පීඨ ආචාර්යවරුන්, ශ‍්‍රී ජයවර්ධනපුර විශ්ව විද්‍යාලයේ වෛද්‍ය පීඨ ආචාර්යවරුන් විශ්ව විද්‍යාල ආචාර්යවරුන්ගේ වර්ජනයට සහය දැක්වීම සඳහා එක්දින වර්ජන ක‍්‍රියාමාර්ගවලට අවතීර්ණ විය.", "URL": "https://sinhala.adaderana.lk/news.php?nid=27634", "Category": null, "Parent URL": null}