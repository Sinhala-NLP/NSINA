{"Source": "Adaderana", "Timestamp": "November 14, 2016 04:33 pm", "Headline": " ශ්‍රී ලංකාවට 155ක ඉලක්කයක්", "News Content": "ශ්‍රී ලංකා - සිම්බාබ්වේ තුන්කොන් එක්දින තරඟාවලියේ පළමු තරඟයේදී සිම්බාබ්වේ කණ්ඩායම ලකුණු 154ට සීමා කිරීමට ශ්‍රී ලංකා කණ්ඩායම සමත් විය. මෙම තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව සිම්බාබ්වේ කණ්ඩායමට ලබාදුන්නේය.කෙසේ වෙතත් සිම්බාබ්වේ කණ්ඩායමට පන්දුවාර 41.3දී සියළුදෙනා දැවී ලබාගත හැකි වූයේ ලකුණු 154ක් පමණි.එහිදී සුරංග ලක්මාල්, අසේල ගුණරත්න හා නුවන් ප්‍රදීප් කඩුළු දෙක බැගින් දවා ගත්හ.", "URL": "https://sinhala.adaderana.lk/news.php?nid=66031", "Category": null, "Parent URL": null}