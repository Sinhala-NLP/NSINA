{"Source": "Adaderana", "Timestamp": "April 12, 2019 04:43 pm", "Headline": "රජයේ මුද්‍රණ දෙපාර්තමේන්තුව ඉඩම් හා පාර්ලිමේන්තු ප්‍රතිසංස්කරණ අමාත්‍යාංශ යටතට", "News Content": "ආරක්ෂක අමාත්‍යාංශය යටතේ පැවති රජයේ මුද්‍රණ දෙපාර්තමේන්තුව ඉඩම් හා පාර්ලිමේන්තු ප්‍රතිසංස්කරණ අමාත්‍යාංශය යටතට ගැසට් කර තිබේ. ආණ්ඩුක්‍රම ව්‍යවස්ථාවේ 43(1) වැනි ව්‍යවස්ථාවට හා 46(1) යටතේ ජනාධිපතිවරයා වෙත පැවරී ඇති බලතල අනුව අති විශේෂ ගැසට් පත්‍රයක් මඟින් මේ බව නිවේදනය කර ඇති බව සඳහන්ය. ජනාධිපති මෛත්‍රීපාල සිරිසේන මහතා යටතේ පැවති රජයේ මුද්‍රණ දෙපාර්තමේන්තුව නව ගැසට් නිවේදනයට අනුව ගයන්ත කරුණාතිලක අමාත්‍යවරයා යටතට පත් කෙරෙනු ඇත. අමාත්‍යාංශ කාර්යයන් සහ කර්තව්‍යයන් හිද සංශෝධන සිදුව තිබෙන අතර ඉඩම් හා පාර්ලිමේන්තු ප්‍රතිසංස්කරණ අමාත්‍යාංශය යටතට පත් කෙරෙන රජයේ මුද්‍රණ දෙපාර්තමේන්තුවේ කාර්ය ලෙස රජයේ මුද්‍රණ හා ප්‍රකාශන කටයුතු මෙලෙස ගැසට් කර තිබේ.", "URL": "https://sinhala.adaderana.lk/news.php?nid=107890", "Category": null, "Parent URL": null}