{"Source": "Adaderana", "Timestamp": "February 14, 2016 02:26 pm", "Headline": "පොලිස් ලොක්කන් 4ක් මාරු", "News Content": "වහාම ක්‍රියාත්මක වන පරිදි උසස් පොලිස් නිලධාරීන් සිව්දෙනෙකුට ස්ථාන මාරුවීම් ලබාදී තිබේ.සේවයේ අවශ්‍යතා මත ඊයේ දිනයේ සිට ක්‍රියාත්මක වන පරිදි මෙම ස්ථාන මාරුවීම් ලබා දී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.ඒ අනුව වව්නියාව මූලස්ථාන පොලිස් පරීක්ෂකවරයාව සිටි ප්‍රධාන පොලිස් පරීක්ෂක එස්.එම්.සී.ඩී.කේ.අබේරත්න මහතා ඇල්පිටිය මූලස්ථාන පොලිස් පරීක්ෂකවරයා ලෙස මාරුකර යවා ඇත.පොලිස් ක්ෂේත්‍ර බලකා මූලස්ථානයේ රාජකාරී කළ ප්‍රධාන පොලිස් පරීක්ෂක ඩබ්ලිව්.ඒ.සෝමරත්න මහතා වව්නියාව මුලස්ථාන පොලිස් පරීක්ෂකවරයා ලෙස මාරුකර යවා ඇති බව සඳහන්ය.ගල්කිස්ස මූලස්ථාන පොලිස් පරීක්ෂකවරයාව සිටි ප්‍රධාන පොලිස් පරීක්ෂක සී.ඩබ්ලිව්.ඉද්දමල්ගොඩ මහතා කොළඹ අපරාධ කොට්ඨාසය වෙත මාරුකර යවා ඇති අතර ඇල්පිටිය මූලස්ථාන පොලිස් පරීක්ෂකවරයාව සිටි ප්‍රධාන පොලිස් පරීක්ෂක බී.ඒ.ආර්. පුෂ්පකුමාර මහතා ගල්කිස්ස මූලස්ථාන පොලිස් පරීක්ෂකවරයා ලෙස මාරුකර යවා ඇත.", "URL": "https://sinhala.adaderana.lk/news.php?nid=57210", "Category": null, "Parent URL": null}