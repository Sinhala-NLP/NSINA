{"Source": "Adaderana", "Timestamp": "April 16, 2016 02:48 pm", "Headline": "බිරිය ගිනි තබා ඝාතනය කරලා", "News Content": "ගිනි තබා කාන්තාවක් ඝාතනය කිරීම සම්බන්ධයෙන් සැකපිට එම කාන්තාවගේ ස්වාමිපුරුෂයා සමන්තුරෙයි පොලිසිය විසින් අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ සොරිකල්මුණ ප්‍රදේශයේ පදිංචි 29 හැවිරිදි පුද්ගලයෙකු බව පොලිසිය පැවසුවේය.සැකකරු විසින් සිය බිරිඳට පහරදී ඇයගේ සිරුරට භූමිතෙල් දමා ගිනි තබා ඇති බවට පොලිසියට තොරතුරු ලැබී ඇත.26 හැවිරිදි අදාළ කාන්තාව ප්‍රතිකාර සඳහා කල්මුණේ මූලික රෝහලට ඇතුළත් කිරීමෙන් පසු මියගොස් ඇති බව සඳහන්ය.සිද්ධිය සම්බන්ධයෙන් සිදුකළ විමර්ශනයට අනුව සැකකාර ස්වාමිපුරුෂයා අත්අඩංගුවට ගෙන ඇති අතර ඔහු අද අධිකරණය හමුවට ඉදිරිපත් කිරීමට නියමිත බව පොලිසිය පැවසුවේය.", "URL": "https://sinhala.adaderana.lk/news.php?nid=59213", "Category": null, "Parent URL": null}