{"Source": "Adaderana", "Timestamp": "July 8, 2014 05:09 pm", "Headline": "ඉරාන ජාතිකයාගේ කැනඩා ගමන කටුනායකින් අහවරයි", "News Content": "ව්‍යාජ ගමන් බලපත්‍රයක් යොදාගනිමින් කැනඩාව බලා පිටත්ව යාමට සූදානම් වු ඉරාන ජාතිකයෙකු කටුනායක බණ්ඩාරනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුවේ ගුවන්තොටුපළ ඒකකයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. ව්‍යාජ ඔස්ට්‍රේලියා ගමන් බලපත්‍රයක් යොදා ගනිමින් සැකකරු කැනඩාවට පිටත්ව යාමට උත්සාහ දරා ඇති බව පොලීසිය පවසයි. අත්අඩංගුවට ගත් සැකකරු 19 හැවිරිදි අයෙකු වන අතර ඔහු මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44519", "Category": null, "Parent URL": null}