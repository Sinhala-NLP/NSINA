{"Source": "Adaderana", "Timestamp": "October 19, 2015 09:57 am", "Headline": "පාසල් ගුරුවරියක් පැහැරගනියි", "News Content": "අද උදෑසන පාසලට යමින් සිටියදී උරුබොක්ක ප්‍රදේශයේ පාසල් ගුරුවරියක කිසියම් පිරිසක් විසින් පැහැරගෙන ගොස් තිබේ.අද උදෑසන 07.40 ට පමණ එම ගුරුවරිය පාසලට පැමිණෙමින් සිටියදී වෑන් රථයකින් පැමිණි පිරිසක් ඉන්දොල ප්‍රදේශයේදී පැහැරගැනීම සිදු කර ඇති බවට තොරතුරු ලැබී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මෙලෙස පැහැරගැනීමට ලක්ව ඇත්තේ මාවරල ප්‍රදේශයේ පදිංචි 28 හැවිරිදි ගුරුවරියකි.මේ ගැන විශේෂ පරීක්ෂණයක් ආරම්භ කර ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=54528", "Category": null, "Parent URL": null}