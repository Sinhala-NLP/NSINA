{"Source": "Adaderana", "Timestamp": "June 18, 2013 12:44 pm", "Headline": "අසියාවේ ලොකුම වාර්තාව ලංකාව සතුයි ", "News Content": "පොලිස් බලතල හා ඉඩම් බලතල උසාවි නියෝගයකින් සහ පාර්ලිමේන්තුව තුළ සම්මත කර ඇති බැවින් එය පිළිගත හැකි බවත් නීතියෙන් වලංගු බවත් එජාප මහලේකම් පාර්ලිමේන්තු මන්ත්‍රී තිස්ස අත්තනායක මහතා පවසයි. උතුර සහ නැගෙනහිර දෙමළ ජාතිකයන් බහුල වශයෙන් සිටී නම් ඒ සදහා ඔවුනට පළාත් සභාවක් බිහි කර ගැනීමේ අයිතියක් ඇති බව අද (18) කොළඹ පැවති මාධ්‍ය හමුවකදී ඔහු සඳහන් කරන ලදී. එජාපයේ නව ව්‍යවස්ථා යොජනාව සම්බන්ධයෙන් ජාතික හෙළ උරුමය ඇතුළු බහුතරයකගේ ප්‍රසාදයක් ලැබී ඇති බව තිස්ස අත්තනායක මහතා එහිදී ප්‍රකාශ කළේය. අද ලංකාවේ පවතින නවතම රැල්ල අපරාධ රැල්ල බවත් එය වෙනත් වෙනත් දේවල් ජනතාවගේ ඔළුවට දමා යටපත් කරමින් සිටින බව ඔහු එහිදී පවසන ලදී. අසියාවේ තබා ඇති ලොකුම වාර්තාව ස්ත්‍රී දුෂණය හා කප්පම් ගැනීම් බවත් එය ශ්‍රී ලංකාවෙන් වාර්තා වන බවත් හෙතෙම පැවසුවේය.", "URL": "https://sinhala.adaderana.lk/news.php?nid=35030", "Category": null, "Parent URL": null}