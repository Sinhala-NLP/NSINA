{"Source": "Adaderana", "Timestamp": "February 14, 2013 08:35 am", "Headline": " දේපොල සොරාගත් අයෙක් මාට්ටු", "News Content": "දේපොල සොරකම් කිරීම් වලට සම්බන්ධ පුද්ගලයෙකු පානදුර පොලිස්ථානයේ නිලධාරින් කණ්ඩායමක් විසින් අත්අඩංගුවට ගෙන තිබේ. සැකකරු මොරටුව,පානදුර උතුර සහ දකුණ යන ප‍්‍රදේශවල සිදුකරන ලද දේපොල සොරකම් වලට සම්බන්ධ අපරාධ 07ක් පිළිබඳ තොරතුරු අනාවරණය කරගෙන ඇති බව සඳහන්ය. මොහු විසින් සොරාගන්නා ලද භාණ්ඩ වලින් කොටසක් ද පොලිස් භාරයට ගෙන ඇති අතර රන් භාණ්ඩ සහ විදුලි උපකරණ තොගයක්ද ඒ අතර වන බව පොලිසිය කියා සිටියි. සැකකරු පානදුර මහේස්ත‍්‍රාත් අධිකරණයට ඉදිරිපත් කිරීමෙන් පසු මෙම මස 20 වන දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=31614", "Category": null, "Parent URL": null}