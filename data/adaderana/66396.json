{"Source": "Adaderana", "Timestamp": "November 25, 2016 10:16 am", "Headline": " නවසීලන්ත-පකිස්ථාන දෙවන ටෙස්ට් තරගයේ පළමු දිනය අදයි", "News Content": "නවසීලන්තය සහ පකිස්ථානය අතර දෙවන ටෙස්ට් ක්‍රිකට් තරගයේ පළමු දිනය අදයි.තරගය නවසීලන්තයේ හැමිල්ටන් හිදී පැවැත්වෙයි.තරගයේ කාසියේ වාසිය දිනූ පකිස්ථාන කණ්ඩායම ප්‍රථමයෙන් පන්දුවට පහහරදීමේ වාරය නවසීලන්ත කණ්ඩායමට ලබා දුනි.ඒ අනුව දිවා ආහාරය සඳහා තරගය නතර කරන විට සිය ප්‍රථම ඉනිම සඳහා පන්දුවට පහර දෙමින් සිටි නවසීලන්ත කණ්ඩායම කඩුලු 02ක් දැවී ලකුණු 78ක් ලබා සිටියි. ජිට් රාවල් නොදැවී ලකුණු 35යි.රොස් ටේලර් නොදැවී ලකුණු 39යි. ටොම් ලැතම් ලකුණු නොලබා දැවී ගිය අතර කේන් විලියම්සන් ලකුණු 13ක් රැස් කළේය.පන්දු යැවීමේදී මොහොමඩ් අමිර් සහ සොහයිල් ඛාන් එක් කඩුල්ල බැගින් දවාගෙන සිටියි.", "URL": "https://sinhala.adaderana.lk/news.php?nid=66396", "Category": null, "Parent URL": null}