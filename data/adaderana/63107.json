{"Source": "Adaderana", "Timestamp": "August 16, 2016 01:03 pm", "Headline": "ගම්මන්පිල පොලීසි යයි", "News Content": "පාර්ලිමේන්තු මන්ත්‍රී උදය ගම්මන්පිල මහතා කෙසෙල්වත්ත පොලිස් ස්ථානය වෙත කැඳවා තිබේ.ප්‍රකාශයක් ලබාගැනීම සඳහා මන්ත්‍රීවරයා කෙසෙල්වත්ත පොලීසිය වෙත කැඳවා ඇති අතර ඒ අනුව ඔහු පෙරවරු 10.15ට පමණ එහි පැමිණි බව අද දෙරණ වාර්තාකරු සඳහන් කළේය.උදය ගම්මන්පිල මහතා අත්අඩංගුවට ගත් සැකකරුවන් පිරිසකට ඇප ලබාදීමේ ක්‍රමවේදය විවේචනය කිරීම හේතුවෙන් අධිකරණයට අපහාසයක් සිදුව ඇති බවට නීතිපතිවරයා විසින් කෙසෙල්වත්ත පොලීසියට දැනුම් දී තිබේ.ඒ අනුව මේ පිළිබඳව මන්ත්‍රීවරයාගෙන් ප්‍රකාශයක් ලබාගන්න ලෙස නීතිපතිවරයා උපදෙස් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=63107", "Category": null, "Parent URL": null}