{"Source": "Adaderana", "Timestamp": "July 16, 2011 09:32 am", "Headline": "බස් අනතුර -මරණ ගණන 3 දක්වා ඉහළට", "News Content": "පේරාදෙණිය, කිරිබත්කුඹුර ප්‍රදේශයේ සිදුවූ බස්රථ අනතුරකින් මරණයට පත් සංඛ්‍යාව තිදෙනෙකු දක්වා ඉහළ ගොස් ඇති බව පොලිසිය පවසයි. කාන්තාවන් දෙදෙනෙකු හා තවත් පුද්ගලයෙකු මෙසේ මරණයට පත්ව ඇති අතර 18 දෙනෙකු මෙම අනතුරින් තුවාල ලබා ඇති බව ද සඳහන්ය. මාතලේ ‍සිට කොළඹ බලා ධාවනය වෙමින් තිබූ බස්රථයක් සහ හෙම්මාතගම සිට ඇඟලුම්‍ සේවිකාවන් ප්‍රවාහනය කරමින් තිබූ බස්රථයක් මුහුණට මුහුණ ගැටීමෙන් අනතුර සිදුව තිබේ. අද(16) උදෑසන සිදුවූ මෙම අනතුරින් තුවාල ලැබූවන් පේරාදෙණිය ශික්ෂණ රෝහලට ඇතුළත් කර ඇති බව වාර්තා වේ.", "URL": "https://sinhala.adaderana.lk/news.php?nid=17425", "Category": null, "Parent URL": null}