{"Source": "Adaderana", "Timestamp": "December 21, 2012 08:34 am", "Headline": "රෝගීන්ට දෙන ආහාරවලින් නිලධාරීන් ගසාකනවා", "News Content": "රෝගීන්ට ලබාදීමට නියමිත ආහාරවලින් පවා ඇතැම් නිලධාරීන් ගසාකන බව සෞඛ්‍ය අමාත්‍ය මෛත්‍රීපාල සිරිසේන මහතා ‍චෝදනා කරයි. මහජන මුදලින් වැ‍ටුප් ලබන සෞඛ්‍ය සේවකයින් රෝගී ජනතාවට ගරහන බව අමාත්‍යවරයා පෙන්වාදෙයි. රෝහල් අරක්කැම් තනතුරු 44 ක් ඇතුළු කණිෂ්ඨ කාර්යය මණ්ඩල සඳහා පත්වීම් ලිපි ප්‍රදානය කිරී‍ම වෙනුවෙන් පසුගියදා පැවති උත්සවයක දී සෞඛ්‍ය අමාත්‍යවරයා මේ සම්බන්ධයෙන් අදහස් පළ කළේය. මේ අතර ඩෙංගු රෝගයෙන් පීඩාවට පත්වන දරුවන්ට ප්‍රතිකාර ලබාදීම සඳහා කොළඹ රිජ්වේ ආර්යා ළමා රෝහලේ ඉදිකළ ඩෙංගු අධිසත්කාර ඒකකය හා පර්යේෂණ ඒකකය ද විවෘත කර තිබේ.", "URL": "https://sinhala.adaderana.lk/news.php?nid=30116", "Category": null, "Parent URL": null}