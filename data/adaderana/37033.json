{"Source": "Adaderana", "Timestamp": "August 31, 2013 08:13 am", "Headline": "කුරුණෑගලින් 68යි- වව්නියාවෙන් 2යි", "News Content": "උතුරු, වයඹ සහ මධ්‍යම පළාත් සභා මැතිවරණයට අදාළ පැමිණිලි 259ක් ලැබී ඇති බව මැතිවරණ මහලේකම් කාර්යාලයේ පැමිණිලි ඒකකය පවසයි. එම ඒකකයට ලැබී ඇති පැමිණිලි වලින් 26ක් ප්‍රචණ්ඩ ක්‍රියා වලට අදාළ පැමිණිළි වන අතර 233ක් මැතිවරණ නීති උල්ලංඝණය කිරීම් වලට අදාළ පැමිණිලිය. වැඩිම පැමිණිලි සංඛ්‍යාවක් ලැබී ඇත්තේ කුරුණෑගල දිස්ත්‍රික්කයෙන් බව එම ඒකකය සඳහන් කරයි. එම සංඛ්‍යාව 68කි. මැතිවරණ පැමිණිලි 42 ක් මහනුවර දිස්ත්‍රික්කයෙන්ද, 34ක් නුවරඑළිය දිස්ත්‍රික්කයෙන් ද, 32ක් මාතලේ දිස්ත්‍රික්කයෙන් ද, වාර්තා වන බව සඳහන්ය. යාපනය දිස්ත්‍රික්කයෙන් මැතිවරණ පැමිණිළි 24ක් ලැබි ඇත. මැතිවරණ මහලේකම් කාර්යාලය පැමිණිලි ඒකකය පවසන්නේ අඩුම පැමිණිලි සංඛ්‍යාව වන පැමිණිලි 02ක් වාර්තා වන්නේ වව්නියාව දිස්ත්‍රික්කයෙන් බවයි.", "URL": "https://sinhala.adaderana.lk/news.php?nid=37033", "Category": null, "Parent URL": null}