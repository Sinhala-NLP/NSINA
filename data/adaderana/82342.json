{"Source": "Adaderana", "Timestamp": "January 1, 2018 02:17 pm", "Headline": "එකතුකළ අගය මත බදු පනවන්න යයි", "News Content": "එක්සත් අරාබි එමීර් රාජ්‍ය යේ ප්‍රථම වරට භාණ්ඩ හා සේවා බහුතරයක් සඳහා එකතුකළ අගය මත බදු පැනවීමට තීරණය කර තිබේ. ඒ අනුව සියයට 05ක එකතුකළ අගය මත බදු පැනවීම අද සිට ක්‍රියාත්මක වන බව විදෙස් මාධ්‍ය වාර්තා කළේය. එක්සත් අරාබි එමීර් රාජ්‍යය තුළ ඉන්ධන ආදායම පහලයාම හේතුවෙන් සමස්ත ආදායම වැඩිකර ගැනීම බදු පැනවීමේ අරමුණ වී ඇති බව සඳහන්ය. ඒ අනුව පළමු වසර තුළදී ඩිර්හාම් බිලියන 12ක ආදායමක් රැස්කර ගැනීමට අපේක්ෂිත බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=82342", "Category": null, "Parent URL": null}