{"Source": "Adaderana", "Timestamp": "May 29, 2010 03:08 pm", "Headline": "පොළොන්නරුව රෝහලට හෘද රෝග ඒකකයක්", "News Content": "පොළොන්නරු මහ රෝහලට විශාල අඩුපාඩුවක්ව පැවති හෘද රෝග ඒකකයක් ලබා දීමට සෞඛ්‍ය අමාත්‍ය මෛත්‍රීපාල සිරිසේන මහතා පියවර ගෙන තිබේ. මේ සඳහා වැය කර ඇති මුදල රුපියල් මිලියන 6.5 කි. පොළොන්නරුව රෝහලට පැමිණෙන හදවත් රෝගීන්ට ප්‍රතිකාර ලබාගැනීම සඳහා කොළඹ, නුවර, කුරුණෑගල මහරෝහල්වලට පැමිණීමට පසුගිය කාලයේ දී සිදුවිය. දිනකට හෘදයාබාධ සහිත රෝගීන් සියයකට අධික පිරිසක් ප්‍රතිකාර ලබාගැනීම සඳහා රෝහලට පැමිණිය ද ඔවුන්ට අවශ්‍ය පහසුකම් සැලසීමට පසුගිය කාලයේ දී නොහැකි වූ බව පොළොන්නරුව රෝහල් බලධාරීන් පවසයි. එහෙත් මෙම ඒකකය විවෘත වීමත් සමග සියලුම පරීක්ෂණ කටයුතු සහ ප්‍රතිකාර කටයුතු ලබාදිය හැකි බව හෘද රෝග විශේෂඥ වෛද්‍ය රුවන් ඒකනායක මහතා සඳහන් කරයි. එම හෘද ‍රෝග ඒකකය විවෘත කිරීම සිදුවූයේ සෞඛ්‍ය අමාත්‍ය මෛත්‍රීපාල සිරිසේන මහතා අතිනි.", "URL": "https://sinhala.adaderana.lk/news.php?nid=8694", "Category": null, "Parent URL": null}