{"Source": "Adaderana", "Timestamp": "December 11, 2017 11:37 am", "Headline": "කලකිරිලා ගිනි තියාගෙන මැරිලා", "News Content": "යාපනය - පේදුරුතුඩුව ප්‍රදේශයේ වැසියෙකු සිරුරට ගිනි තබාගෙන සියදිවි හානි කරගෙන තිබේ. ඔහු ගිනි තබා ගැනීමෙන් පසුව අසල්වැසියන් ඔහුව පේදුරුතුඩුව මන්තිහෙයි දිසා රෝහල වෙත රැගෙන් විත් ඇති අතර තත්ත්වය බරපතළ බැවින් ඔහුව යාපනය රෝහල වෙත මාරු කොට යවා තිබේ. එහෙත් යාපනය රෝහලේ ප්‍රතිකාර ලබමින් සිටියදී පැය දෙකක පමණ කාලයකදී ඔහු මියගොස් ඇත. එම්.තනිආසලම් නැමති මෙම පුද්ගලයා පණස් තුන් වියේ පසුවන අතර ඔහුගේ දරුවන් විදේශ ගත වී සිටීමත් බිරිද ඔහු ගැන නොතැකීමත් යන හේතූන් මත ඔහු වසර කීපයක සිට දැඩි කණස්සල්ලෙන් සිටි බව අසල්වාසීන් පොලීසියට පවසා ඇත. මෙසේ සිත් තැවුලෙන් සිටි පුද්ගලයා 9 දා රාත්‍රියේ බිරිද බැණ වැදීමත් සමඟම සිරුරට භූමිතෙල් වත්කරගෙන ගිණි තබාගෙන ඇත. යාපනය පේදුරුතුඩුව පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81343", "Category": null, "Parent URL": null}