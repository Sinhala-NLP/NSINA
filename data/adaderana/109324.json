{"Source": "Adaderana", "Timestamp": "May 6, 2019 06:40 am", "Headline": "6 වසරේ සිට 13 වසර දක්වා සිසුන්ට අද පාසල් ඇරඹෙයි", "News Content": "දෙවන පාසල් වාරය සඳහා අදියර දෙකක් යටතේ අද(06) දිනයේ සිට පාසල් ආරම්භ කෙරෙන බව අධ්‍යාපන අමාත්‍යාංශය පවසයි. පසුගිය 22 වනදින පාසල් ආරම්භ කිරිමට නියමිතව තිබුණද පැවති අයහපත් ආරක්ෂක වාතාවරණය හේතුවෙන් එය කල්දෑමීමට අධ්‍යාපන බලධාරීන් පියවර ගත්තේය. ඒ අනුව පාසල්වල ආරක්ෂාව තහවුරු කිරීමෙන් අනතුරුව අදියර දෙකක් යටතේ පාසල් ආරම්භ කිරීමට අධ්‍යාපන බලධාරීන් පියවර ගෙන ඇති අතර ඒ අනුව 6 වසරේ සිට 13 වසර දක්වා සිසුන් සඳහා පමණක් අද දිනයේ පාසල් ආරම්භ කිරීමට නියමිතයි. කෙසේවෙතත් පාසල්වල ප්‍රාථමික අංශයන් ආරම්භ කරනු ලබන්නේ එළඹේන 13 වනදා බව අධ්‍යාපනය අමාත්‍යාංශය සඳහන් කළේය. මේ අතර ඊයේ දිනයේදි පාසල් ආශ්‍රිතව විශේෂ සෝදිසි මෙහෙයුමක්ද ක්‍රියාත්මක කෙරුණි. ඒ අනුව අද දිනයේදී පාසල් වෑන් රථ සඳහා ඒවා නවතා තැබීමට වෙනමම ස්ථාන මේ වනවිට පොලීසිය මඟින් ප්‍රකාශයට පත්කර තිබේ.", "URL": "https://sinhala.adaderana.lk/news.php?nid=109324", "Category": null, "Parent URL": null}