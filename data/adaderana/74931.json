{"Source": "Adaderana", "Timestamp": "July 6, 2017 09:44 am", "Headline": "ලක්ෂ 5 ක් වටිනා නිතී විරෝධී දුම්වැටි තොගයක් රේගු බාරයට", "News Content": "නීති විරෝධි ලෙස ගෙන්වන ලද රුපියල් ලක්ෂ 5 ක් වටිනා දුම්වැටි තොගයක් කටුනායක ගුවන් තොටුපළ රේගුව විසින් අත්අඩංගුවට ගෙන ඇති බව වාර්තා වෙයි. කුවේට්වල සිටි පැමණි තරුණයෙක් විසින් මෙම දුම්වැටි මෙරටට ගෙනවිත් ඇති බව සඳහන් වෙයි. අද(06) උදෑසන 3.30 ට පමණ කුවේට් එයාර්වේස් KU361 නම් ගුවන් යානයෙන් මෙම සැකකරු පැමිණ ඇති බව ගුවන් තොටුපල රේගුව පවසයි. අදාළ පුද්ගලයා රුපියල් 50000 ක දඩ මුදලක් ගෙවීමෙන් පසු නිදහස් කරනු ලැබු බව නියෝජ්‍ය රේගු අධ්‍යක්ෂ ආර්.ආර්.චන්දන විජේසේකර මහතා පවසයි. මේ අතර අදාළ දුම්වැටි තොගය රේගුව විසින් රාජසන්තක කර ඇත. ගුවන් තොටුපළ රේගු නිලධාරී ඒ.ඩි.ක්‍රිෂාන්ත සහ ඩබ්.ඒ.ඒ.පී. ප්‍රනාන්දු යන අය විසින් මෙම දුම්වැටි තොගය සොයා ගෙන තිබේ.", "URL": "https://sinhala.adaderana.lk/news.php?nid=74931", "Category": null, "Parent URL": null}