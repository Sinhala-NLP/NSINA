{"Source": "Adaderana", "Timestamp": "June 17, 2013 01:12 pm", "Headline": "13 ගැන තානාපතිවරුන් දැනුවත් කරයි", "News Content": "13 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් විදෙස් තානාපතිවරුන් දැනුවත් කිරීමට රජය තීරණය කර තිබේ. විදේශ කටයුතු අමාත්‍යංශය මගින් මෙම වැඩපිළිවෙළ ක්‍රියාවට නැංවීමට රජය තීරණය කර ඇත. 13 වන ආණ්ඩුක්‍රම ව්‍යවස්ථාව මේ වන විට දැඩි කතා බහට ලක්වන මාතෘකාවක් බවට පත්ව තිබේ. උතුරු පළාත් සභා මැතිවරණය 13 වන ආණ්ඩුක්‍රම ව්‍යවස්ථාව යටතේ පවත්වන්නේ ද නැද්ද යන්න සම්බන්ධයෙන් විපක්ෂය තුළ පමණක් නොව ආණ්ඩු පක්ෂයට සහය ලබා දෙන දේශපාලන පක්ෂ අතර ද මේ වන විට විශාල අර්බුදයක් හටගෙන ඇත. විශේෂයෙන්ම උතුරු පළාත් සභා මැතිවරණය 13 වන ආණ්ඩුක්‍රම ව්‍යවස්ථාව යටතේ පැවැත්විය යුතු බවට ඉන්දියාවෙන් මේවන විටත් බලපෑම් එල්ල වෙමින් පවතියි. මෙම තත්ත්වය හමුවේ 13 වන සංශෝධනය පිළිබඳව තානාපතිවරුන් දැනුවත් කිරීමට රජය තීරණය කර ඇත. මේ වන විටත් තානාපතිවරුන් කිහිප දෙනෙකු මේ පිළිබඳව දැනුවත් කර ඇති බව ද සඳහන්ය.", "URL": "https://sinhala.adaderana.lk/news.php?nid=34992", "Category": null, "Parent URL": null}