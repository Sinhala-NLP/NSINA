{"Source": "Adaderana", "Timestamp": "December 10, 2018 08:21 am", "Headline": "ලංකා කම්කරු කොන්ග්‍රසයත් අද ජනපති හමු වෙයි", "News Content": "වතු කම්කරුවන්ගේ දෛනික මුලික වැටුප් වැඩි කිරිම සම්බන්ධයෙන් ජනාධිපති මෛත්‍රිපාල සිරිසේන මහතා සමඟ සාකච්ඡා කරන බව ලංකා කම්කරු කොන්ග්‍රසය පවසයි. වතු කම්කරුවන්ගේ දෛනික මුලික වැටුප රු1000 දක්වා වැඩි කිරිම සම්බන්ධයෙන් ජනාධිපති මෛත්‍රීපාල සිරිසේන මහතා සමඟ අද(10) සාකච්ඡාවක් පවත්වන බව ලංකා කම්කරු කොන්ග්‍රසයේ සභාපති හා මහ ලේකම් නුවරඑලිය දිස්ත්‍රික් පාර්ලිමේන්තු මන්ත්‍රි ආරුමුගන් තොණ්ඩමණ් මහතා පැවසිය. ආරුමුගන් තොණ්ඩමණ් මන්ත්‍රීවරයා ඒ බව කියා සිටියේ වතු කම්කරුවන්ගේ වැටුප් වැඩි කිරිම සම්බන්ධයෙන් ඉදිරියට ගන්නා වෘත්තිය සමිති ක්‍රීයා මාර්ග සම්බන්ධයෙන් ඊයේ පස්වරුවේ හැටන් කොටගල ලංකා කම්කරු කොන්ග්‍රස් මුලස්ථානයේ පැවති මධ්‍යය සාකච්ඡාවක් අමතමින්. මෙහිදි වැඩි දුරටත් අදහස් දැක්වු ආරුමුගන් තොණ්ඩමණ් මහතා කියා සිටියේ වතු කම්කරුවන් දෛනික මුලික වැටුප රු 1000 ඉල්ලා වතු කම්කරුවන් ආරම්භ කර ඇති වැඩ වර්ජනය ඊයේ වන විට 6 වෙනි දිනටත් ක්‍රියාත්මක බවය. අද සිට එම වෘත්තිය සමිති ක්‍රියා මාර්ගයට වතුකරය නියෝජනය කරන සෙසු වෘත්තිය සමිතිවල සහයෝගය ලබාදිමට එකඟ වු බව තොණ්ඩමණ් මහතා කියා සිටියේ. වතු කම්කරුන්ගේ වැටුප් වැඩි කිරිම සම්බන්ධයෙන් හිටපු ජනාධිපති මහින්ද රාජපක්ෂ මහතා සමඟ සාකච්ඡා කරමින් සිටින අවස්තාවේ ශ්‍රේෂ්ඨාධිකරණ අතුරු තහනම් නියෝගය හේතුවෙන් එම සාකච්ඡාව ඇණ හිටි බවද ඔහු පැවසීය. වතු සමාගම් වතු කම්කරුවෙකුට දැනට ගෙවන රුපියල් 530 දෛනික මුලික වැටුප රු 600 දක්වා වැඩි කර සියළුම දිමනා සමඟ රු 1012 වැටුපක් ලබාදෙන බවට ඉදිරිපත් කල යෝජනාව තමන් පිලිගන්නේ නැති බවද තොණ්ඩමණ් මහතා පැවසිය. තමන් ඉල්ලන රු 1000 දෛනික මුලික වැටුප වතු සමාගම්වලට ලබාදිමට හැකියාව තිබියදි එම මුදල ලබා නොදෙන්නේ නම් තේ වතු යලිත් රජයට භාර දිය යුතු බව තොණ්ඩමණ් මහතා කියා එහිදි පැවසීය.", "URL": "https://sinhala.adaderana.lk/news.php?nid=100518", "Category": null, "Parent URL": null}