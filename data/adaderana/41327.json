{"Source": "Adaderana", "Timestamp": "February 23, 2014 01:51 pm", "Headline": "ස්ථාන මාරු, පත්වීම් හා උසස්වීම් ගැන පැමිණිලි 41ක්", "News Content": "බස්නාහිර සහ දකුණු පළාත් සභා ඡන්ද විමසීමට අදාළව රාජ්‍ය නිලධාරීන්ට ස්ථානමාරුවීම්, උසස්වීම් සහ පත්වීම් ලබාදීම සම්බන්ධයෙන් පැමිණිලි 41ක් ලැබී ඇති බව මැතිවරණ මහලේකම් කාර්යාලය පවසයි. ඊට අමතරව රාජ්‍ය නිලධාරීන් මැතිවරණ කටයුතු සඳහා යොදාගැනීම සම්බන්ධ පැමිණිලි 21ක් ද ලැබී ඇති බව මැතිවරණ මහලේකම් කාර්යාලය සඳහන් කළේය. බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ නීති උල්ලංඝණය කිරීම සම්බන්ධයෙන් මැතිවරණ මහලේකම් කාර්යාලයට පැමිණිලි 286ක් ලැබී ඇත. ඒ අතරින් වැඩිම පැමිණිලි සංඛ්‍යාව වන පැමිණිලි 85ක් ලැබී ඇත්තේ කොළඹ දිස්ත්‍රික්කයෙනි. කළුතර දිස්ත්‍රික්කයෙන් පැමිණිලි 40ක්, ගම්පහ දිස්ත්‍රික්කයෙන් පැමිණිලි 25ක් මාතර දිස්ත්‍රික්කයෙන් පැමිණිලි 38ක්, හම්බන්තොටින් පැමිණිලි 30ක් සහ ගාල්ල දිස්ත්‍රික්කයෙන් පැමිණිලි 29ක් ලැබී ඇති බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=41327", "Category": null, "Parent URL": null}