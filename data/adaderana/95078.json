{"Source": "Adaderana", "Timestamp": "August 27, 2018 08:20 am", "Headline": "මින්නේරිය වනජීවි කාර්යාලයේ නිලධාරින්ට පහර දීමක්-6ක් රෝහලට", "News Content": "මින්නේරිය වනජීවි කාර්යාලයේ රදවාගෙන සිටි සැකකරුවෙකුව ඊයේ (26) රාත්‍රියේ නාදුනන පිරිසක් පැමිණ නිලධාරින්ට පහර දී රැගෙන ගොස් ඇත. සියයකට අධික පිරිසක් මෙලෙස පැමින ඇති අතර පහර කෑමට ලක් වු මින්නේරිය වන ජිවි කාර්යාලයේ සිටි නිලධාරින් 6 දෙනෙකු තුවාල ලබා හඹරණ රෝහලට ඇතුලත් කර ඇත. බල පත්‍ර නොමැතිව ධීවර කටයුතුවල නිරත සිටියදියි ඊයේ මෙම සැකකරු වනජීවි නිළධාරින් විසින් අත්අඩංගුව ගෙන ඇත්තේ. මෙම සැකකරු අද(27) හිඟුරක්ගොඩ මහේස්ත්‍රාත් අධිකරණයට ඉදිරිපත් කිරිමට නියමිතව සිටි බව වාර්තා වේ. මෙම ධිවරයින් ධිවර කටයුතුවල නිරතවන මුවාවෙන් වන උද්‍යානයට පිවිස සතුන් දඬයම් කළ අවස්ථාද මිට පෙර අවස්ථා කිහිපයකදිම සිදු වි ඇති බව අද දෙරණ වාර්තාකරු පැවසීය. සිද්ධිය සම්බන්ධයෙන් හඹරණ පොලීසිය පරික්ෂ පවත්වයි.", "URL": "https://sinhala.adaderana.lk/news.php?nid=95078", "Category": null, "Parent URL": null}