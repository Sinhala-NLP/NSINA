{"Source": "Adaderana", "Timestamp": "February 12, 2014 11:58 am", "Headline": "අසාද් සාලිගෙන් අලියාට සහය නොදෙන්න තීරණයක්", "News Content": "තමන් මින් ඉදිරියට එක්සත් ජාතික පක්ෂයට සහය නොදැක්වීමට තීරණය කර ඇති බව මධ්‍යම පළාත් සභාවේ එ.ජා.ප පළාත් සභා මන්ත්‍රී අසාද් සාලි මහතා පවසයි. එක්සත් ජාතික පක්ෂය විසින් මෙවර බස්නාහිර හා දකුණු පළාත් සභා මැතිවරණයට නාම යෝජනා ලබාදී ඇත්තේ ජයග්‍රහණය ලැබිය හැකි අපේක්ෂකයින්ට නොවන බවට හෙතෙම කියා සිටියි. දිගින් දිගටම මෙලෙස පරාජයට පත්වන පක්ෂයකට සහයදීමට අපේක්ෂා නොකරන බව මන්ත්‍රීවරයා කියා සිටියේ අද (12) කොළඹ පැවති මාධ්‍ය හමුවකදීය.", "URL": "https://sinhala.adaderana.lk/news.php?nid=41066", "Category": null, "Parent URL": null}