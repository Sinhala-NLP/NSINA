{"Source": "Adaderana", "Timestamp": "September 6, 2016 09:47 am", "Headline": " පන්දුවාර 20 යි 20 පළමු තරගය අදයි", "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකා කණ්ඩායම අතර පළමු පන්දුවාර 20 යි 20 තරගය අද(06) පැවැත්වෙයි.අද රාත්‍රී 7.00 පල්ලෙකැලේ ක්‍රීඩාංගණයේදී තරගය ආරම්භ වීමට නියමිතය.චාමර කපුගෙදර සහ සචිත්‍ර සේනානායක 20/20 ශ්‍රී ලංකා සංචිතයට කැඳවා ඇති අතර වේග පන්දු යවන ක්‍රීඩක කසුන් රාජිත ද කැඳවා තිබේ.මෙම තරගාවලියෙන් අනතුරුව තිලකරත්න ඩිල්ශාන් 20/20 ජාත්‍යන්තර ක්‍රිකට් තරගවලින් ද සමුගැනීමට නියමිතය.මේ වන විටත් තිලකරත්න ඩිල්ශාන් ටෙස්ට් සහ එක්දින ජාත්‍යන්තර තරගවලින් සමුගෙන සිටියි.", "URL": "https://sinhala.adaderana.lk/news.php?nid=63844", "Category": null, "Parent URL": null}