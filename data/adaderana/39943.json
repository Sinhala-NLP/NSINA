{"Source": "Adaderana", "Timestamp": "December 29, 2013 08:41 pm", "Headline": "දෙයියෝ සාක්කි!", "News Content": "වෑන් රථයකින් වෙන්නප්පුව, උල්හිටියාවේ දේවස්ථානයක පූජාවකට පැමිණි පිරිසකගේ රුපියල් ලක්ෂ එකහමාරක පමණ මුදලක් කිසියම් පිරිසක් විසින් අද රාත්‍රී කොල්ලකා පලාගොස් තිබේ. සවස 6.30ට පමණ පූජාව ආරම්භ කර ඇති අතර පූජාව නිමවා වෑන් රථයට එනවිට ඔවුන් දැක ඇත්තේ එහි දොර කඩා ඇති බවකි. රාත්‍රී 7.30ට පමණ වන විට ඔවුන් වාහනය ළඟට පැමිණ ඇති අතර එහි තිබූ රුපියල් ලක්ෂ එකහමාරක පමණ මුදල අතුරුදහන් වී ඇති බව දැන ගැනීමෙන් පසු ඒ පිළිබඳව පොලීසියට පැමිණිලි කර ඇති බව අප වාර්තාකරු පැවසීය. සිද්ධියට මුහුණ පා ඇත්තේ උල්හිටියාව ප්‍රදේශයේම පදිංචිකරුවන් පිරිසක් බවද හෙතෙම කීවේය.", "URL": "https://sinhala.adaderana.lk/news.php?nid=39943", "Category": null, "Parent URL": null}