{"Source": "Adaderana", "Timestamp": "September 28, 2013 08:50 am", "Headline": "ලංකාවේ සමග සන්ධාන ක්‍රියාවලියට රටවල් රැසක සහය", "News Content": "ශ්‍රී ලංකාවේ සමගි සන්ධාන ක්‍රියාවලිය සඳහා ජගත් මානව හිමිකම් කවුන්සිලයේ ආසියා, අප්‍රිකා සහ ලතින් අමෙරිකානු රටවල සහයෝගය හිමිව ඇති බව එකසත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත කාර්යාලය පවසයි. එම කාර්යාලය පෙන්වා දෙන්නේ මානව හිමිකම් මහකොමසාරිස්වරියගේ ප්‍රකාශය සහ ඒ සම්බන්ධයෙන් ශ්‍රී ලංකාවේ කරුණු දැක්වීම සැලකිල්ලට ගනිමින් නැවත පදිංචිකර වීම, පුනරුත්ථාපනය, ඉඩම් ගැටළු විසදීම බිම්බෝම්බ ඉවත් කිරිම ඇතුළු කරුණු සම්බන්ධයෙන් අදාළ රටවල ප්‍රසාදය පළ වී ඇති බවයි. පිලිපිනය, ඊජිප්තුව සහ කුවේට් යන රාජ්‍යයන් මෙන්ම පාකිස්ථානය,රුසියාව, කියුබාව, බොලිවියාව, වෙනිසියුලාව සහ බෙලරුස් යන රාජ්‍යයන් මෙරට කාර්ය සාධනය ඇගයීමට ලක්කර තිබේ.", "URL": "https://sinhala.adaderana.lk/news.php?nid=37754", "Category": null, "Parent URL": null}