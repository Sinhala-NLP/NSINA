{"Source": "Adaderana", "Timestamp": "January 11, 2018 07:35 pm", "Headline": "නොච්චියාගම කෝටිපති ව්‍යාපාරිකයා බන්ධනාගාරයට", "News Content": "මීට මාස අටකට පමණ පෙර අනුරාධපුර නව නගරයේ පිහිටි පෞද්ගලික මූල්‍ය ආයතනයක සේප්පුවක් කඩා රුපියල් හත් කෝටියක් පමණ වටිනා රන් භාණ්ඩ සොරා ගැනීමේ සිද්ධියකට සම්බන්ධ බව කියන සැකකරුවන් සමඟ සමීප සම්බන්ධතා පැවැත්වීම සහ ඔවුන් විසින් කොල්ල කන ලද රන් භාණ්ඩ සිය සන්තකයේ තබා ගැනීමේ චෝදනාව මත අපරාධ පරීක්ෂණ දෙපාර්තමේන්තුව මගින් අත්අඩංගුවට ගත් නොච්චියාගම නගරයේ ප්‍රකට කෝටිපති ව්‍යාපාරිකයෙකු මේ මස 15 වෙනිදා දක්වා රක්ෂිත බන්ධනාගාර ගත කරන ලෙසට අනුරාධපුර අතිරේක මහ්ස්ත‍්‍රාත් හර්ෂණ රත්නායක මහතා අද (11) නියෝග කළේය. අපරාධ පරීක්ෂණ දෙපාර්තමේන්තුව විසින් සැකකරු අද (11) සවස අනුරාධපුර අතිරේක මහේස්ත්‍රාත් අධිකරණය හමුවට ඉදිරිපත් කිරීමෙන් පසු සැකකාර ව්‍යාපාරිකයා මෙසේ රක්ෂිත බන්ධනාගාර ගත කෙරිණි. සැකකරු එදිනට අනුරාධපුර ප්‍රධාන මහේස්ත්‍රාත් අධිකරණය හමුවට ඉදිරිපත් කරන ලෙසටද අනුරාධපුර අතිරේක මහේස්ත්‍රාත් හර්ෂණ රත්නායක මහතා සිද්ධියට අදාළව සිදු කෙරෙන පරීක්ෂණ වල ප්‍රගතිය ඇතුළත් වාර්තාවක් අධිකරණයට ඉදිරිපත් කරන ලෙසටද අපරාධ පරීක්ෂණ දෙපාර්තමේන්තුවට නියෝග කළේය. මෙසේ රක්ෂිත බන්ධනාගාර ගත කරනු ලැබුවේ නොච්චියාගම නගරයේ පදිංචි සමන් කණ්ඩම්බි යන අයයි. අදාළ මූල්‍ය ආයතනයක් කොල්ලකා පැහැර ගත් බවට සැක කරනු ලබන රත්තරන් කිලෝ ග්‍රෑම් 11 ක ප්‍රමාණයක් සැකකාර ව්‍යාපාරිකයා සන්තකයේ ඇති බවට අපරාධ පරීක්ෂණ දෙපාර්තමේන්තුව සැක කරනු ලබයි. මෙම රන් භාණ්ඩ කොල්ලය සම්බන්ධයෙන් ලද තොරතුරු මත මීට පෙර අත්අඩංගුවට ගත් සැකරුවන්ගෙන් සිදු කරන කළ ප‍්‍රශ්න කිරිීමි වලිදී අනවරණය වූ කරුණු මත මෙම සැකකාර ව්‍යාපාරිකයාද රහස් පොලිසිය මගින් අත්අඩංගුවට ගෙන තිබිණි.", "URL": "https://sinhala.adaderana.lk/news.php?nid=82826", "Category": null, "Parent URL": null}