{"Source": "Adaderana", "Timestamp": "May 22, 2016 09:50 am", "Headline": " අදත් වැසිබර කාළගුණයක්", "News Content": "බස්නාහිර, වයඹ, දකුණ, මධ්‍යම සහ සබරගමුව පළාත්වලට අද(22) දිනයේ වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසයි. පස්වරු 2.00න් පසු නැගෙනහිර පළාතේ ස්ථාන කිහිපයක වැසි ඇති විය හැකියි.පුත්තලම, කොළඹ, ගාල්ල, හම්බන්තොට හරහා පොතුවිල් දක්වා වෙරළට ඔබ්බෙන් ප්‍රදේශවල ද විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.පුත්තලම, මන්නාරම, කන්කසන්තුරෙයි හරහා ත්‍රීකුණාමලය දක්වා මුහුදු ප්‍රදේශ ද මඩකලපුවේ සිට පොතුවිල් හරහා හම්බන්තොට දක්වා මුහුදු ප්‍රදේශ ද සුළඟේ වේගය ක්ෂණිකව ඉහළ යා හැකි අතර එය පැයට කිලෝමීටර් 70ත් 80ත් අතර අගයක් විය හැකි බව එම දෙපාර්තමේන්තුව සඳහන් කරයි.සෙසු මුහුදු ප්‍රදේශවල ද පැයට කිලෝමීටර් 50ත් 60ත් අතර සුළඟේ වේගයක් පැවතිය හැකියි.දිවයින වටා මුහුදු ප්‍රදේශ විටින් විට රළු විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=60372", "Category": null, "Parent URL": null}