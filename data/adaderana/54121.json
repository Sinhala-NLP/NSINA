{"Source": "Adaderana", "Timestamp": "September 28, 2015 10:13 am", "Headline": "දරුවා පැහැර‍ගෙන ලක්ෂ 10ක් ඉල්ලා ආයෙත් ගෙදරට ගෙනත් දමලා", "News Content": "රත්නපුර, මල්වල ප්‍රදේශයේදී පැහැරගත් වයස අවුරුදු 13ක කුඩා පිරිමි දරුවෙකු ආපසු නිවසට ගෙනවිත් දමා තිබේ.ඊයේ රාත්‍රි 08 ට පමණ දරුවා පැහැරගෙන ඇති බව පොලිසිය සඳහන් කළේය.දරුවාගේ මවට කිසියම් පුද්ගලයෙකු විසින් දුරකථන ඇමතුමක් ලබා දෙමින් දරුවා ලබාදීමට නම් රුපියල් ලක්ෂ දහයක මුදලක් කප්පම් ලෙස ඉල්ලා ඇති බව වාර්තා වේ.කෙසේ වෙතත් රාත්‍රි 09.30 ට පමණ යතුරුපැදියකින් පැමිණි මුහුණු ආවරණය කර පුද්ගලයින් දෙදෙනෙකු පැහැරගනු ලැබූ කුඩා පිරිමි ළමයා යළි නිවසට ගෙනවිත් දමා ඇත.පැහැර ගැනීමට ලක් වූ දරුවා මේ වන විට වෛද්‍ය පරික්ෂණයක් සඳහා රත්නපුර රෝහලට ඇතුළත් කර ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=54121", "Category": null, "Parent URL": null}