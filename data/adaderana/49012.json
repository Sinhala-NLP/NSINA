{"Source": "Adaderana", "Timestamp": "January 29, 2015 08:47 am", "Headline": "බසයක් පැහැර ගැනීමට තැත්කළ 4ක් අත්අඩංගුවේ", "News Content": "කඩුවෙල - කොල්ලුපිටිය මාර්ගයේ දී බස් රථයක් පැහැරගැනීමට උත්සාහ කළ පුද්ගලයින් සිව්දෙනෙකු පොලිසිය විසින් අත්අඩංගුවට ගෙන තිබේ. මාර්ගයේ ගමන් කරමින් තිබු සුඛෝපොබෝගී බස් රථයක් ත්‍රී රෝද රථයකින් පැමිණි සිව් දෙනෙකු විසින් මාර්ගය හරස් කර එහි මගීන් බස්සවා පැහැරගෙන යමින් තිබිය දී පොලිසිය විසින් ඔවුන් අත්අඩංගුවට ගෙන ඇත. සැකකරුවන් මාලඹේ සහ මල්වාන ප්‍ර දේශවල පදිංචි 21ත් 49 ත් අතර වියේ පසුවන පුද්ගලයින් බව පොලිසිය පවසයි. බස් රථ හිමිකරු සමඟ පැවති මුදල් ආරවුලක් මත මෙම පැහැරගැනීම සිදුව ඇතිබවට පොලිසි සිදුකරන පරීක්ෂණවලදී අනාවරණය වී ඇත. සැකකරුවන් අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49012", "Category": null, "Parent URL": null}