{"Source": "Adaderana", "Timestamp": "January 8, 2011 10:17 am", "Headline": "පළාත් කිහිපයකට අදත් වැසි ", "News Content": "උතුරු නැගෙනහිර, උතුරු මැද හා ඌව පළාත්වල අද(08) දිනයේ ද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. හම්බන්තොට සහ මාතලේ දිස්ත්‍රික්කවල ද කඩින් කඩ වැසි ඇතිවිය හැකි අතර බස්නාහිර සහ දකුණු වෙරළබඩ ප්‍රදේශවල ද වැසි ඇතිවිය හැකි බව ඔවුන් පෙන්වාදෙයි. විශේෂයෙන් අපරභාගයේ දී හා රාත්‍රි කාලයේ දී දිවයිනේ සෙසු ප්‍රදේශවල ද තැනින් තැන ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. මේ අතර උතුරු, ඊසාන දිග, නැගෙනහිර හා මන්නාරම් බොක්ක මුහුදු ප්‍රදේශ තරමක් රළු විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13350", "Category": null, "Parent URL": null}