{"Source": "Adaderana", "Timestamp": "May 4, 2010 08:31 am", "Headline": "වන්නියට පැය24 පුරා සෞඛ්‍ය පහසුකම්", "News Content": "වන්නි ප්‍රදේශයේ සිටින ජනතාවට පැය 24 පුරාම සෞඛ්‍ය පහසුකම් සලසා දීමට සෞඛ්‍ය අමාත්‍යාංශය පියවර ගෙන තිබේ. කිලිනොච්චි, මුලන්කාවේල්, මන්නාරම, තලෙයිමන්නාරම, පේසාලේ සහ මල්ලාවි යන රජයේ රෝහල්වලින් මෙසේ පැය 24 පුරාම ප්‍රතිකාර ලබාගත හැකි බව ‍වාර්තා වේ. පසුගිය යුද සමයේ දී විනාශයට පත්වී තිබූ මෙම රෝහල් මේ වන විට ප්‍රතිසංස්කරණය කර ඇති අතර ඒවාට අවශ්‍ය යටිතල පහසුකම් ද සපයා ඇත. එම රෝහල් සඳහා ප්‍රමාණවත් ‍සෞඛ්‍ය කාර්ය මණ්ඩලය ද එම රෝහල් සඳහා අනුයුක්ත කර ඇති බව සෞඛ්‍ය අමාත්‍යාංශය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8175", "Category": null, "Parent URL": null}