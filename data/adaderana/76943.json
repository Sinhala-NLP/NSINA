{"Source": "Adaderana", "Timestamp": "August 31, 2017 02:06 pm", "Headline": " ඉන්දියාව සහ යුරෝපා සංගමය එක්ව ත්‍රස්තවාදය නැසීමට තීරණයක් ", "News Content": "ඉන්දියාව සහ යුරෝපා සංගමය එක්ව කලාපයේ ත්‍රස්තවාදය මැඩලීම සඳහා සහයෝගීතාවයෙන් කටයුතු කිරීමට තීරණය කර තිබේ. පසුගියදා පැවති “ඉන්දියානු - යුරෝපා සංගම් ප්‍රති ත්‍රස්තවාදය පිළිබඳ සංවාදය“ යන මැයෙන් පැවති සාකච්ඡාවකදී මේ සම්බන්ධයෙන් සාකච්ඡා කර ඇති අතර එහිදී කලාපීය ත්‍රස්තවාදී ක්‍රියා සඳහා මුදල් සංසරණය වීම වැළැක්වීම කෙරෙහි ද අවධානය යොමුවී ඇති බව විදෙස් මාධ්‍ය පවසයි. මෙහිදී පාකිස්ථාන හා ඇෆ්ගනිස්ථාන දේශ සීමා සම්බන්ධයෙන් විශේෂයෙන් සලකා බැලීමට නියමිත අතර ත්‍රස්ථ සංවිධාන විසින් එල්ල කර ඇති තර්ජන සම්බන්ධයෙන් ද විශේෂ අවධානයක් යොමු වී ඇති බව සඳහන් වෙයි.", "URL": "https://sinhala.adaderana.lk/news.php?nid=76943", "Category": null, "Parent URL": null}