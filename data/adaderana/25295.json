{"Source": "Adaderana", "Timestamp": "June 25, 2012 09:10 am", "Headline": "කොළඹට නව සමීප රූප ආවේෂණ කැමරා පද්ධතියක්", "News Content": "අපරාධ සිදුකරන පුද්ගලයන්ගේ මුහුණු හඳුනා ගැනීමට සහ රථ වාහන වැරදි කරන රියදුරන් හඳුනා ගැනීමට අවශ්‍ය කරන නව සමීප රූප ආවේෂණ කැමරා පද්ධතියක් කොළඹ නගරය තුළ සවිකිරීමට කටයුතු කරන බව පොලිසිය පවසයි. මුළු කොළඹ නගරයම සී.සී.ටී.වී හෙවත් සමීප රූප ආවේෂණ කැමරා පද්ධතිය මහින් ආවරණය කොට ඇති බවත්, එම නිසා කෙළඹ නගරය තුළ සිදුවන සියලුම අපරාධ හා රථ වාහන වැරදි සම්බන්ධව ඒ හරහා දැනගැනීමට හැකි බවත්, පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කරයි. එමගින් සියලු අපරාධකරුවන් අත්අඩංගුවට ගැනීමට කටයුතු කරන අතර එම නිසා අපරාධකරුවෙකුට කිසිදු අයුරකින් ගැලවී යාමට නොහැකි බව අජිත් රෝහණ මහතා අද දෙරණ සමග අඳහස් දැක්වමින් ප්‍රකාශ කළේය. මෙම කැමරාවලට අමතරව ජංගම රථයක් හඳුන්වා දී ඇති අතර හදිසි අවස්ථාවක එම රථය යොදාගන්නා බවත්, මෙම රථය හඳුන්වාදීමෙන් පසු එම රථය මගින් මේවන විට සිදුවීම් 60 ක් සම්බන්ධයෙන් නඩු ලබාගෙන ඇති බවත්, ඒ මහතා සඳහන් කළේය. එමෙන්ම පොලීසියට හා හමුදාවට අමතරව කොළඔ නගරයේ තුන්වන ඇසකින් ඔබව නිරීක්ෂණය කරන නිසා වැරදි කිරීම්වලින් වැළකී සිටිනමෙන් ඒ මහතා වැඩි දුරටත් ඉල්ලා සිටියි.", "URL": "https://sinhala.adaderana.lk/news.php?nid=25295", "Category": null, "Parent URL": null}