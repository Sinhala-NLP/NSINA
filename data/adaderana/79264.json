{"Source": "Adaderana", "Timestamp": "October 29, 2017 01:27 pm", "Headline": "ඔබාමා අධිකරණයට යයි", "News Content": "අමෙරිකානු හිටපු ජනාධිපති බැරැක් ඔබාමා එරට ඉලිනොයිස් ප්‍රන්තයේ අධිකරණ ජුරි සභා කාර්යයන් සඳහා කැඳවා තිබේ. ඒ අනුව ලබන මාසයේ දී ඔහු එම රාජකාරියන්හි නිරත වීමට සැළසුම් කර ඇති බව විදෙස් මාධ්‍ය වාර්තා කළේය. මීට පෙර අමෙරිකානු හිටපු ජනාධිපතිවරුන් වන බිල් ක්ලින්ටන් සහ ජෝර්ජ් ඩබ්ලිව් බුෂ් ජනාධිපති ධූරයෙන් ඉවත් වූ පසු අධිකරණ ජුරි සභා කාර්යයන් සඳහා කැඳවා තිබු බව වාර්තා වේ. 53 හැවිරිදි බැරැක් ඔබාමා සෙනට් සභිකයෙකු ලෙස පත්වීමට පෙර හාවඩ් නීති විද්‍යාලයේ සහ චිකාගෝහි විශ්වවිද්‍යාලයක ඉගැන්වීම් කටයුතු සිදුකර ඇති බව ද වාර්තා වේ.", "URL": "https://sinhala.adaderana.lk/news.php?nid=79264", "Category": null, "Parent URL": null}