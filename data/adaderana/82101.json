{"Source": "Adaderana", "Timestamp": "December 26, 2017 12:45 pm", "Headline": "දළ පූට්ටුවා මැරූ පාපතරයින් යළි රිමාන්ඩ්", "News Content": "ගල්ගමුවේ “ දළ පූට්ටුවා” නැමැති හස්තියා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 08 දෙනෙකු තවදුරටත් රක්ෂිත බන්ධනාගාර ගත කර තිබේ. ඔවුන් ජනවාරි මස 09 වන දින දක්වා රක්ෂිත බන්ධනාගාරගත කිරීමට මහව මහේස්ත්‍රාත් අධිකරණය නියෝග කළ බවයි අද දෙරණ වාර්තාකරු සඳහන් කළේ. කහල්ල, පල්ලේකැලේ රක්ෂිතයේ හොරොව් වැවට ඉහළින් පිහිටි ප්‍රදේශයක තිබී ඇත් දළ සහ ගජමුතු ලබාගැනීම සඳහා ඝාතනය කළ බව කියන “ දල පූට්ටුවා” ගේ සිරුර වනජීවී නිලධාරීන් විසින් පසුගියදා සොයාගනු ලැබීය. අත්අඩංගුවට ගත් සැකකරුවන් අතර ග්‍රාම නිලධාරීවරුන් තිදෙනෙකු සහ ඇමති ආරක්ෂක අංශයේ හිටපු පොලිස් කොස්තාපල්වරයෙකු ද වෙයි.", "URL": "https://sinhala.adaderana.lk/news.php?nid=82101", "Category": null, "Parent URL": null}