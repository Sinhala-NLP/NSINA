{"Source": "Adaderana", "Timestamp": "May 3, 2017 05:37 pm", "Headline": "කාබුල් නුවර බෝම්බ පිපිරීමක් - 8 ක් මරුට", "News Content": "ඇෆ්ගනිස්ථානයේ කාබුල් නුවර සිදුවු මෝටර් රථ බෝම්බ පිපිරීමකින් පුද්ගලයින් අට දෙනෙකු ජීවිතක්ෂයට පත්ව තිබේ. එරට අමෙරිකානු තානාපති කාර්යාලය සහ ශ්‍රේෂ්ඨාධිකරණය ආසන්නයේ මෙම පිපිරීම සිදුව ඇති බව විදෙස් මාධ්‍ය වාර්තා කරයි. එහිදි තවත් පුද්ගලයින් 25 දෙනෙකු පමණ තුවාල ලබා රෝහල් ගත කර තිබේ. විදේශ හමුදා රථ පෙලක් ඉලක්ක කරගනිමින් මෙම ප්‍රහාරය එල්ල වී ඇති අතර මේ වන විට අදාළ ප්‍රහාරයේ වගකීම අයි.එස්. සංවිධානය විසින් භාරගෙන ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=72786", "Category": null, "Parent URL": null}