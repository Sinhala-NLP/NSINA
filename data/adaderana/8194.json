{"Source": "Adaderana", "Timestamp": "May 5, 2010 02:20 pm", "Headline": "ආරක්ෂාව හැරුණු විට වැඩිම මුදල් සෞඛ්‍යයටයි", "News Content": "මෙරට නිදහස් සෞඛ්‍ය සේවය ආරක්ෂා කිරීමට රජය බැඳී සිටින බව ජනාධිපති මහින්ද රාජපක්ෂ මහතා අවධාරණය කරයි.. ජනාධිපතිවරයා පෙන්වා දෙන්නේ නිදහස් සෞඛ්‍ය සේවයේ අයිතිය පොදු ජනතාවට ලබාදීම සඳහා රෝහල් කාර්ය මණ්ඩලය ද කැපවිය යුතු බවයි. මහරගම පිළිකා රෝහලේ ඉදිකෙරුණු නව විශේෂ වෛද්‍ය ඒකකය අද විවෘත කිරීමේ අවස්ථාවට එක්වෙමින් ජනාධිපතිවරයා මේ අදහස් පළ කරන ලදී. ආරක්ෂක කටයුතු වෙනුවෙන් හැරුණු විට රජය වැඩිම ප්‍රතිපාදන වෙන් කර ඇත්තේ අධ්‍යාපන සහ සෞඛ්‍ය සේවා වෙනුවෙන් බව ජනාධිපතිවරයා එහිදී පෙන්වා දුන්නේය.. මහින්ද රාජපක්ෂ මහතා එහිදී වැඩිදුරටත් සදහන් කළේ සෞඛ්‍ය ‍ක්ෂේත්‍රයේ කිසියම් ගැටලුවක් ‍වේ නම් ඒවා සාකච්ඡා මාර්ගයෙන් විසඳා ගත හැකි බවයි.", "URL": "https://sinhala.adaderana.lk/news.php?nid=8194", "Category": null, "Parent URL": null}