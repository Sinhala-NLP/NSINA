{"Source": "Adaderana", "Timestamp": "August 5, 2011 03:13 pm", "Headline": "ඉදිරියටත් සියලුදෙනාගේම නායකයා මමයි -රනිල්", "News Content": "තමාට එරෙහිව විවිධ දෝෂාරෝපණ එල්ල කළ ද එවැනි දෝෂාරෝපණ සඳහා පිළිතුරු ලබාදීමට සූදානම් නැතැයි විපක්ෂ නායක රනිල් වික්‍රමසිංහ මහතා පවසයි. තමාට එරෙහිව දෝෂාරෝපණ එල්ල කරන සුළු පිරිසගේත් තමා සමඟ සිටින සියලුදෙනාගේත් නායකයා ලෙස ඉදිරියට ද කටයුතු කරන බව වික්‍රමසිංහ මහතා සඳහන් කළේය. පළාත් පාලන ආයතන සඳහා පසුගියදා පැවති ඡන්ද විමසීමේ දී එක්සත් ජාතික පක්ෂයෙන් තේරී පත්වු නියෝජිතයින් දිවුරුම්දීමේ අවස්ථාවට අද(05) පෙරවරුවේ එක්වෙමින් රනිල් වික්‍රමසිංහ මහතා මෙම අදහස් පළ කළේය. පවතින ආණ්ඩුව ශක්තිමත් කිරීම සඳහාත් මාධ්‍යට පුවත් නිර්මාණය කිරීම සඳහාත් තමා අවස්ථාවක් නොදෙන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17869", "Category": null, "Parent URL": null}