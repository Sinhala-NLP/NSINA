{"Source": "Adaderana", "Timestamp": "August 21, 2019 04:10 pm", "Headline": "ට්‍රම්ප් ඩෙන්මාර්ක් සංචාරය අවලංගු කරයි", "News Content": "අමෙරිකානු ජනාධිපති ඩොනල්ඩ් ට්‍රම්ප් සිය ඩෙන්මාර්ක් සංචාරය අවලංගු කර තිබේ. ඩෙන්මාර්කයේ දෙවන මාග්රේත් රැජිණගේ ආරාධනයකට අනුව සැප්තැම්බර් මස දෙවන දින අමෙරිකානු ජනාධිපතිවරයා ඩෙන්මාර්කයේ සංචාරයක නිරත වීමට නියමිතව තිබුණි. කෙසේවෙතත් ග්‍රන්ලන්තය සම්බන්ධයෙන් අමෙරිකානු ජනාධිපතිවරයා සිදුකළ ප්‍රකාශයකට එරෙහිව ඩෙන්මාර්ක් අග්‍රාමත්‍යවරයා කළ ප්‍රකාශයක් හේතුවෙන් අමෙරිකානු ජනාධිපතිවරයා විසින් එම සංචාරය අවලංගු කර තිබේ. අමෙරිකානු ජනාධිපතිවරයාගේ සංචාරය අවලංගු වීම සම්බන්ධයෙන් ඩෙන්මාර්ක් රාජකීය මන්දිරය ද තහවුරු කර ඇති බව වාර්තා වේ.", "URL": "https://sinhala.adaderana.lk/news.php?nid=117128", "Category": null, "Parent URL": null}