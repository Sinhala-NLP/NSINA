{"Source": "Adaderana", "Timestamp": "October 13, 2016 06:53 am", "Headline": "විමර්ශනයට බියේ විදුහල්පති සියදිවි නසාගනියි", "News Content": "විමර්ශනයක් සදහා තම නිවසට ජාතික ළමා ආරත්ෂණ අධිකාරියේ නිලධාරීන් පැමිණීමත් සමග කලබයට පත්ව ඇති විදුහල්පතිවරයෙකු වස පානය කිරීම හේතුවෙන් රෝහල් ගත කිරීමෙන් අනතුරුව මිය ගොස් තිබේ.මිය ගොස් ඇත්තේ කොස්වත්ත පොලිස් වසමේ -බෝතලේගම පදිංචිව සිටි 51 හැවිරිදි විදුහල්පතිවරයෙකු මෙන්ම දෙදරු පියෙකු බව අද දෙරණ වාර්තාකරු පවසයි.මෙම විදුහල්පතිවරයාගේ බිරිඳද නාත්ත්නඩිය ප්‍රදේශයේ පාසලක සේවය කරන බව සඳහන්ය.ඊයේ (12)සවස 2.00 ට පමණ වස පානය කර ඇති විදුහල්පතිවරයා මාරවිල මූලික රෝහලට ඇතුළත් කර ඇති අතර, එදිනම රාත්‍රීයේ මිය ගොස් ඇත.සිය දිවි නසා ගෙන ඇති විදුහල්පතිවරයා මිනුවන්ගොඩ - කොටදෙණියාව ප්‍රදේශයේ පාසලක සේවය කරමින් සිට ඇති අතර එම ප්‍රදේශයේ පදිංචිකරුවන් කීප දෙනෙකු විසින් විදුහල්පතිවරයාට එරෙහිව ජාතික ළමා ආරක්ෂණ අධිකාරියට පැමිණිල්ලක් කර තිබුණි. එම පැමිණිල්ල සම්බන්ධයෙන් විමර්ශනයක් සිදුකිරීම සඳහා ජාතික ළමා අරක්ෂණ අධිකාරියේ නිලධාරීන් ඊයේ දිනයේ සවස විදුහල්පතිවරයාගේ නිවසට පැමිණ ඇත.නිලධාරීන් සමග කතා බහ කරමින් සිට ඇති විදුහල්පතිවරයා එක්වරම තම නිවස පිටුපසට ගොස් වස පානය කර ඇති බව පොලීසිය කියයි. කඩිනමින් ඔහුව මාරවිල මූලික රෝහලට ඇතුළත් කර ඇතත් ප්‍රතිකාර ලබමින් සිටින අතර තුර ඔහු මිය ගොස් ඇත.පශ්චාත් මරණ පරීක්ෂණය පැවැත්වීමට නියමිතව ඇත.කොස්වත්ත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=64994", "Category": null, "Parent URL": null}