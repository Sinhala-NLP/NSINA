{"Source": "Adaderana", "Timestamp": "August 3, 2010 08:04 am", "Headline": "ආණ්ඩු පක්ෂ මන්ත්‍රීවරුන්ට වැඩමුළුවක්", "News Content": "ආණ්ඩු පක්ෂයේ සියලුම පාර්ලිමේන්තු මන්ත්‍රීවරුන්ට විශේෂ වැඩමුළුවක් පැවැත්වීමට තීරණය කර තිබේ. එළඹෙන සති අන්තයේ බෙන්තොට දී දින දෙකක මෙම වැඩමුළුව පැවැත්වෙන බව එක්සත් ජනතා නිදහස් සන්ධානයේ මහලේකම් අමාත්‍ය සුසිල් ප්‍රේමජයන්ත් මහතා ප්‍රකාශ කළේය. මෙවර පාර්ලිමේන්තුවට තේරී පත්ව හිඳින ආණ්ඩු පක්ෂයේ නවක මන්ත්‍රීවරුන්ට පාර්ලිමේන්තු ක්‍රියා පිළිවෙත පිළිබඳව අවබෝධය ලබාදී මූලික වශයෙන් මෙම වැඩමුළුවේ අරමුණ බව ද සුසිල් ප්‍රේමජයන්ත් මහතා සඳහන් කළේය.", "URL": "https://sinhala.adaderana.lk/news.php?nid=9989", "Category": null, "Parent URL": null}