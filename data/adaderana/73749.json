{"Source": "Adaderana", "Timestamp": "May 30, 2017 03:18 pm", "Headline": " දුම්වැටි විරෝධී සමෘද්ධි කොඩි වැඩසටහන අරඹයි", "News Content": "ජාත්‍යන්තර දුම්වැටි විරෝධී සමෘද්ධි කොඩි වැඩසටහනේ පළමු කොඩිය ජනාධිපති මෛත්‍රීපාල සිරිසේන මහතා වෙත පැළඳවීම අද(30) සිදුකර තිබේ.අද(30) පෙරවරුවේ ජනාධිපති කාර්යාලයේදී සමාජ සවිබල ගැන්වීම් හා සුබ සාධන අමාත්‍ය එස්.බී. දිසානායක මහතාගේ ප්‍රධානත්වයෙන් එය සිදු කෙරුණු බව ජනාධිපති මාධ්‍ය අංශය සඳහන් කළේය.හෙට (31) ට යෙදෙන ජාත්‍යන්තර දුම්වැටි විරෝධී දිනයට සමගාමීව “දුසිරිත දුරලමු නිති සතුට සදමු - නීරෝගී දැයක් බිහි කරමු“ යන තේමාව යටතේ මෙම දුම්වැටි විරෝධී සමෘද්ධි කොඩි වැඩසටහන ක්‍රියාත්මකවේ.හෙට(30) සිට ලබන ජුනි මස 30 වනදා දක්වා එම කොඩි වැඩසටහන පැවැත්වෙන අතර පාසල් සිසුන් ප්‍රමුඛ ප්‍රජාව දැනුවත් කිරීම සඳහා වීදි නාට්‍ය,චිත්‍ර, පෝස්ටර් ප්‍රදර්ශන හා සම්මන්ත්‍රණ ද සංවිධාන කර ඇති බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=73749", "Category": null, "Parent URL": null}