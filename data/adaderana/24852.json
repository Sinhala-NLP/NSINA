{"Source": "Adaderana", "Timestamp": "June 8, 2012 09:03 am", "Headline": "තියුණු ආයුධයකින් පහරදී මවක හා දියණියක මරාදමලා", "News Content": "තිස්සමහාරාම, 7 කණුව, වීරහෙල වතුර ටැංකිය අසල ප්‍රදේශයේ දී තියුණු ආයුධයකින් පහරදී මවක සහ දියණියක ඝාතනය කර තිබේ. ඊයේ(07) පස්වරුවේ අදාළ සිදුවීම වාර්තා වූ බව පොලිසිය පවසයි. තුවාල ලැබූ තවත් පුද්ගලයෙකු දෙබරවැව රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා හම්බන්තොට රෝහලට මාරු කර යවා ඇත. සිද්ධියෙන් මියගොස් ඇත්තේ තිස් හැවිරිදි කාන්තාවක් සහ ඇයගේ දියණිය වන 6 හැවිරිදි දැරියක් බව පොලිසිය සඳහන් කරයි. තුවාල ලැබූ අනෙක් පුද්ගලයා මියගිය කාන්තාවගේ ස්වාමි පුරුෂයා බවට ද අනාවරණය වී තිබේ. ඝාතනය සම්බන්ධයෙන් පරීක්ෂණ ආරම්භ කර ඇති බව තිස්සමහාරාම පොලිසිය පවසයි.", "URL": "https://sinhala.adaderana.lk/news.php?nid=24852", "Category": null, "Parent URL": null}