{"Source": "Adaderana", "Timestamp": "October 13, 2011 08:53 pm", "Headline": "ජ්‍යොෂ්ඨ පොලිස් අධිකාරිවරුන් 13 ක් වැඩබලන නියෝජ්‍ය පොලිස්පතිධුරයට", "News Content": "ජ්‍යොෂ්ඨ පොලිස් අධිකාරිවරුන් 13 දෙනෙකු වැඩබලන නියෝජ්‍ය පොලිස්පතිවරුන් ලෙස දිස්ත්‍රික්ක 13 ක වැඩ බැලීම සඳහා පත්කර ඇති බව පොලිස් මාධ්‍ය ප්‍රකාශක මැක්සි ප්‍රොක්ටර් මහතා පවසයි. රාජ්‍ය සේවා කොමිෂන් සභාව මගින් වහා ක්‍රියාත්මක වන පරිදි මෙම පත්කිරීම් සිදුකර ඇති බව සඳහන්ය. ජ්‍යොෂ්ඨත්වය පදනම් කරගනිමින් මෙම පත්කිරීම් සිදුකර ඇති බව පොලිස් මාධ්‍ය ප්‍රකාශකවරයා ප්‍රකාශ කළේය. මෙසේ පත්කෙරෙන වැඩබලන නියෝජ්‍ය පොලිස්පතිවරුන් සුදුසුකම් අනුව අදාළ තනතුරෙහි ස්ථිරකිරීම සම්බන්ධව විමසාබැලෙනු ඇති බව ද මැක්සි ප්‍රොක්ටර් මහතා කියා සිටියේය. ඒ අනුව ඒ. වික්‍රමසේකර, එම්. ආර්. ලතීෆ්, පී. ලියනාරච්චි, ඩී. ඩබ්. ආර්. බී. සෙනෙවිරත්න, එස්. එච්. පී. එච්. ධර්මසිරි, ඩී. යූ. කුමාරසිරි සහ වී. ඉන්ද්‍රන් යන ජ්‍යෙෂ්ඨ පොලිස් අධිකාරීවරුන් පිළිවෙළින් කළුතර, මොණරාගල, පුත්තලම, අම්පාර, යාපනය, කෑගල්ල සහ මාතර යන දිස්ත්‍රික්කවල වැඩබලන නියෝජ්‍ය පොලිස්පතිවරුන් ලෙස පත්කෙරෙනු ඇත. එමෙන්ම යූ. එස්. ආර්. එන්. විජේරත්න, ජේ. සී. ප්‍රොක්ටර්, ඒ. සී. විජේසූරිය, පී. එම්. ඒ. සී. ප්‍රනාන්දු, එස්. ඒ. ඩී. ඒ. ගුණවර්ධන සහ අයි. එම්. කරුණාරත්න යන ජ්‍යොෂ්ඨ පොලිස් අධිකාරීවරුන් පිළිවෙළින් හම්බන්තොට, මන්නාරම, නුවරඑළිය, මුලතිව්, මාතලේ සහ කොළඹ යන දිස්ත්‍රික්කවල නියෝජ්‍ය පොලිස්පතිවරුන් ලෙස පත්කරනු ඇත.", "URL": "https://sinhala.adaderana.lk/news.php?nid=19339", "Category": null, "Parent URL": null}