{"Source": "Adaderana", "Timestamp": "October 27, 2017 03:33 pm", "Headline": "වාසල මගේ ගමනාගමනයට හෙට ඉදන් සීමා", "News Content": "කොට‍හේන - වාසල මාර්ගයේ රථ වාහන ගමනාගමනය අද රාත්‍රීයේ සිට සීමා කිරීමට සිදුවන බව පොලීසිය පවසයි. ජල නල එලීමේ කටයුතු හේතුවෙන් වාසල පාර හංදියේ සිට පරමානන්ද පන්සල දක්වා වූ මාර්ගයේ රථ වාහන ගමනාගමනය අද (27) රාත්‍රී සිට 09.00 සිට ලබන 30 වනදා උදෑසන 05.00 දක්වා වූ කාලය තුළ සීමා කෙරෙන බව පොලීසිය පැවසීය. ඒ අනුව එම මාර්ගයේ පදිංචිකරුවන්ට පමණක් අදාළ කාලය තුළ මාර්ගය භාවිත හැකිය. සෙසු වාහන සඳහා කොටහේන සෙන් බෙනඩික් මාවත ඔස්සේ බ්ලූමැන්ඩල් මාවතට පිවිසිය හැකි බව පොලීසිය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=79197", "Category": null, "Parent URL": null}