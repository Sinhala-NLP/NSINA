{"Source": "Adaderana", "Timestamp": "January 9, 2019 09:40 am", "Headline": "ටොන් ගාණක යකඩ මහ මඟ පෙරළී යයි", "News Content": "ගින්ගත්හේන පොලිස් වසමට අයත් කළුගල- ලක්ෂපාන ප්‍රධාන මාර්ගයේ කළුගල ප්‍රදේශයේ දී කන්ටේනර් රථයක් මාර්ගය හරහා පෙරළීම හේතුවෙන් රථවාහන ධානයට බාධා ඇතිව තිබේ. පාසල් සිසුන්,කාර්යාල සේවකයින් හා ජනතාව මේ හේතුවෙන් දැඩි දුෂ්කරතාවයකට පත් වී ඇතැයි අප වාර්තාකරු පවසයි. මෙසේ අනතුරට පත්ව ඇත්තේ කොළඹ සිට පොල්පිටිය විදුලිය බලාගාරය ඉදිකරන ස්ථානයට තහඩු භාණ්ඩ තොගයක් රැගෙන එමින් තිබු බහාලුම් යන්ත්‍රයකි. අද අළුයම 2.30 ට පමණ අනතුර සිදුවී ඇති අතර බෑවුම් සහ වංගු සහිත මාර්ගය හරහා පෙරළී ගොස් තිබේ. කොත්තැල්ලෙන,හගරාපිටිය,පොල්පිටිය හා ලක්ෂපාන සිට ගිනිගත්හේන හරහා මහනුවර,කොළඹ ආදි ප්‍රදේශවල පාසල් හා කාර්යාල සඳහා පැමිණෙන සේවකයින් ඇතුළු පිරිස මෙම අනතුර හේතුවෙන් දැඩි දුෂ්කර තාවයකට පත්ව සිටිති. අනතුරින් කිසිවෙකුටත් තුවාල සිදුව නොමැති අතර, රියදුරන්ට විකල්ප මාර්ග භාවිතා කරන්නැයි පොලීසිය ඉල්ලා සිටියි. ගිනිගත්හේන පොලීසිය හා පිරිස එක්ව මාර්ගය යථා තත්ත්වයට පත්කිරිමට පියවර ගනිමින් සිටි.", "URL": "https://sinhala.adaderana.lk/news.php?nid=102042", "Category": null, "Parent URL": null}