{"Source": "Adaderana", "Timestamp": "May 26, 2015 11:07 am", "Headline": "ඥානසාර  හිමියන්ට ඇප ලැබෙයි", "News Content": "බොදු බල සේනා සංවිධානයේ මහ ලේකම් ගලබොඩඅත්තේ ඥානසාර හිමියන් ඇප මත මුදාහැර තිබේ.ඒ රුපියල් 5000ක මුදල් ඇපයක් හා ලක්ෂ 10ක ශරීර ඇපයක් මතය.උන්වහන්සේ අත්අඩංගුවට ගන්නා ලෙස පසුගියදා උසාවිය විසින් වරෙන්තු නිකුත් කර තිබිණ.ඒ අල්ලස් කොමිසම ඉදිරිපිට විරෝධතා පැවැත්වීම තහනම් කරමින් පනවා තිබූ අධිකරණ නියෝගය කඩකර උසාවියට නොපැමිණ සිටි නිසාය.විදේශගතව සිටි උන්වහන්සේ අද කුරුඳුවත්ත පොලීසියට ඉදිරිපත් වූ අවස්ථාවේ පොලීසිය විසින් උන්වහන්සේ අත්අඩංගුවට ගෙන කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් පසුව මෙලෙස ඇප ලබාදී ඇති අතර නඩු විභාගය ජූලි මස 13ට කල්තබා ඇත.", "URL": "https://sinhala.adaderana.lk/news.php?nid=51583", "Category": null, "Parent URL": null}