{"Source": "Adaderana", "Timestamp": "September 5, 2018 03:36 pm", "Headline": "ප්‍රදේශයම දුමෙන් වැසී ගිය ගින්න", "News Content": "අම්පාර දිස්ත්‍රික්කයේ අට්ඨාලචේන ප්‍රාදේශීය සභාව මගින් දීඝවාපි ගම්මානය අසළ පවත්වා ගෙන යනු ලබන කුණු එකතු කිරිමේ මධ්‍යස්ථානයේ ඇතිවු ගින්නක් නිසා එම ප්‍රදේශයම දුමෙන් වැසි ගොස් තිබේ. කල්මුනේ මහා නගර සභාව, සමන්තුරේ ප්‍රාදේශිය සභාව, අක්කරපත්තුව මහ නගර සභාව, සහ අට්ඨාලචේන ප්‍රාදේශිය සභාව, නින්දවුර් ප්‍රාදේශීය සභාව,ආලයඩිවෙම්බු ප්‍රාදේශිය සභාව යන සභා බල ප්‍රදේශවල එකතුවන කුණු සියල්ලම මෙම ස්ථානයට ගෙනවිත්දමන අතර දිනකට කුණු මෙට්ට්‍රික් ටොන් 125 ක් පමණ මෙම ස්ථානයට එකතු වෙන බව අට්ඨාලචේන ප්‍රාදේශිය සභාවේ ලේකම් මොහමඩ් පයිස් මහතා පැවසීය. දැනට මෙම ගින්න නිවා දැමිමට කටයුතු කරන අතර එය සාර්ථක නොවු බවත් නමුත් තම සේවකයන් යොදවා ගින්න නිවා දැමිමට අඛණ්ඩව කටයුතු කරන බව සදහන් කලේය. අට්ඨාලචේන ප්‍රාදේශිය සභාව මගින් පවත්වාගෙන යන මෙම කුණු ව්‍යාපෘතිය නිවැරැදිව ක්‍රියාත්මක නොවිම නිසා ගම්මවැසියන් මහත් අපහසුතාවයට පත්ව ඇති බව දීඝවාපි ප්‍රදේශයේ ජනතාව පවසයි. මෙම ස්ථානය එකතුවෙන සියළුම කසල වර්ගීකරණය නොකර දැමීම නිසා ගින්න නිවා ගැනිමට නොහැකි බව දීඝවාපි පුරාණ රජමහා විහාරාධිපති ශාස්ත්‍රවේදි මහඔය සොභිත හිමියන් පැවසීය. මෙම ගින්න නිසා ඇතිවෙන දුම නිසා දිඝවාපි ගම්මනායේ ජනතාව දැඩි අපහසුතාවයට පත්ව තිබෙන අතර මෙම ගින්න නිවීමට කඩිනමින් කටයුතු කරන ලෙස බලධාරින් ගෙන් ඉල්ලිමක්ද කරනු ලැබීය.", "URL": "https://sinhala.adaderana.lk/news.php?nid=95598", "Category": null, "Parent URL": null}