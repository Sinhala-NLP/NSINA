{"Source": "Adaderana", "Timestamp": "November 17, 2017 06:40 pm", "Headline": "මතුගම මස් කඩේ ගත්ත හිමි නම පළමු කාර්තුවට ගෙවයි", "News Content": "මතුගම ගව මස් කඩේ ටෙන්ඩරය ලබාගත් මාවිට ඥනරතරන හිමියන් ඊයේ (16) රුපියල් ලක්ෂ අටක් ගෙවා ටෙන්ඩර ගිවිසුමට අත්සන් තබා ඇත.මතුගම නගරයේ පොදු වෙළෙඳපොලේ පිහිටි ගව මස් වෙළෙඳසැල රුපියල් තිස් දෙලක්ෂ විසිපන්දහස් හයසිය විසි දෙකක ටෙන්ඩර් මිලකට මාවිට ඥනරතරන හිමියන් විසින් පසුගිය දා ලබා ගත්තේය. මතුගම ශාසනාරක්ෂක බල මණ්ඩලයේ ලේඛකාධිකාරී ඌරගහ සිරිධම්ම, කළුතර දිස්ත්‍රිකයේ අධිකරණ සංඝනායක හිමියන් සමඟ ඊයේ මතුගම ප්‍රාදේශීය සභාවට පැමිණි මාවිට ඥනරතරන හිමියෝ ටෙන්ඩරයට අදාල පළමු කාර්තුව වෙනුවෙන් ‍රුපියල් අට ලක්ෂ හයදහස් හාරසිය පනහක් ප්‍රදේශිය සභාවට ගෙවා ටෙන්ඩර් ගිවිසුම අත්සන් කිරීමට කටයුතු කළහ.මෙම මුදල මතුගම ශාසනාරක්ෂක බල මණ්ඩලයට අයත් විහාරස්ථානවල විහාරාධිපති හිමිවරුන් විසින් තමන් වහන්සේට ලබාදුන් බව පැවසූ ඥනරතරන හිමියන් තමන් වහන්සේ ඇතුළු භික්ෂූන් වහන්සේලා මතුගම හරක් මස් කඩය වැසීමට කළ හැකි සියල්ල කරන බවද පැවසීය.", "URL": "https://sinhala.adaderana.lk/news.php?nid=80061", "Category": null, "Parent URL": null}