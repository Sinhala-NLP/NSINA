{"Source": "Adaderana", "Timestamp": "February 19, 2016 10:55 am", "Headline": " තුර්කි ප්‍රහාරයට සම්බන්ධ 14ක් අත්අඩංගුවට", "News Content": "ගිණිකොන දිග තුර්කියට එල්ල වූ බෝම්බ ප්‍රහාර හේතුවෙන් පුද්ගලයින් 14 දෙනෙකු අත්අඩංගුවට ගෙන ඇති බව තුර්කි ජනපති රිසෙෆ් එර්දෝගන් පවසයි.පසුගිය බදාදා එල්ල වූ මෙම කාර් බෝම්බ ප්‍රහාරයෙන් පුද්ගලයින් 28 දෙනෙකු ජිවිතක්ෂයට පත් වුණි.මෙම බෝම්බ ප්‍රහාරයෙන් එරට හමුදා භටයින් 06 දෙනෙකු ද ඝාතනයට ලක්වී ඇති බව තුර්කි බලධාරින් ප්‍රකාශ කර තිබේ.මෙම ප්‍රහාරය සම්බන්ධයෙන් කුර්දිස්ථාන් කම්කරු පක්ෂයට චෝදනා එල්ල වී තිබේ.එමෙන්ම වයි.පී.ජී සංවිධානය ද මෙම ප්‍රහාරය පිටුපස සිටින බව තුර්කි ආග්‍රාමාත්‍යවරයා ප්‍රකාශ කර ඇත.එහෙත් තමන් මෙම ප්‍රහාරයට සම්බන්ධ නොමැති බව වයි.පී.ජී ආරක්ෂක සටන්කාමී සංවිධානය සහ කුර්දිස්ථාන් කම්කරු පක්ෂය ප්‍රකාශ කර තිබේ.", "URL": "https://sinhala.adaderana.lk/news.php?nid=57373", "Category": null, "Parent URL": null}