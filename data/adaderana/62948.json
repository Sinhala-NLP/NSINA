{"Source": "Adaderana", "Timestamp": "August 10, 2016 04:15 pm", "Headline": "  අනුරට දියණියගේ උපාධි ප්‍රදානෝත්සවයට යන්නත් අවසර නෑ", "News Content": "රගර් ක්‍රීඩක වසීම් තාජූඩීන් ඝාතනය සම්බන්ධයෙන් රිමාන්ඩ් භාරයේ පසුවන හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා හා නාරාහෙන්පිට පොලීසියේ අපරාධ අංශයේ හිටපු ස්ථානාධිපති සුමිත් පෙරේරා ලබන 24 තෙක් යළි රිමාන්ඩ් කර තිබේ.කොළඹ අතිරේක මහේස්ත්‍රාත් නිශාන්ත පීරිස් මහතා මෙම නියෝගය ලබාදෙන ලදී.උසාවියේ අවසරයකින් තොරව කොළඹ ජාතික රෝහලේ ගෙවන වාට්ටුවක ප්‍රතිකාර ලැබීමට අනුර සේනානායක අවස්ථාව ලැබුණේ කෙසේදැයි සොයා වාර්තාවක් ඉදිරිපත් කරන ලෙසට කොළඹ ජාතික රෝහලේ අධ්‍යක්ෂවරයා ද එහිදී නියෝග කර තිබේ.එසේම ඔහුගේ අසනීප තත්ත්වය සඳහා අවැසි ප්‍රතිකාර බන්ධනාගාර රෝහලේ ඇත්දැයි සොයා බලන ලෙස බන්ධනාගාර කොමසාරිස්වරයාට ද නියෝග කෙරිණ.ලබන 15 දා පැවැත්වෙන දියණියගේ උපාධි ප්‍රදානෝත්සවයට සහභාගීවීමට අවසර දෙන්නැයි අනුර සේනානායකගේ නීතිඥවරයා උසාවියෙන් අවසර ඉල්ලා සිටියද ඊට අවසර නොලැබිණ.එසේම මෙම ඝාතන සිද්ධියට අදාළ දර්ශන කැනඩාවට රැගෙනයාමට රහස් පොලිසියේ නිලධාරීන්ට වීසා ලැබී ඇතැයිද අධිකරණයේදී අද අනාවරණය විය.", "URL": "https://sinhala.adaderana.lk/news.php?nid=62948", "Category": null, "Parent URL": null}