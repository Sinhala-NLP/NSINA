{"Source": "Adaderana", "Timestamp": "February 12, 2013 08:33 am", "Headline": "කොළඹට එන සැහැල්ලු වාහන සංගණනයක්", "News Content": "කොළඹ නගරයට ඇතුළු වන සියලුම සැහැල්ලු වාහන පිළිබඳව සංගණනයක් ආරම්භ කර තිබේ. අද දහවල් 12 වන තුරු මෙම සංගණනය ක්‍රියාත්මක වන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. කොළඹ නගරයට ඇතුළු වන සියලුම මාර්ග ආවරණය වන පරිදි මෙම සංගණනය සිදුකරන බව පොලීසිය පැවසුවේය. මෝටර් රථ, වෑන් රථ, ජීප් රථ සහ කැබ් රථ මෙහිදි සංගණනයට ගැණෙයි. වාහනවල රියදුරන්ට අද මෙම සංගණනයට සම්බන්ධ පෝරමයක් ලබාදෙන අතර හෙට දිනයේ එය සම්පූර්ණ කර භාරදිය යුතු බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. කෙසේ වෙතත් මෙම සංගණනය හේතුවෙන් මාර්ග කිහිපයක වාහන තදබදයක් පවතින බව අද දෙරණ වාර්තාකරුවන් පැවසුවේය.", "URL": "https://sinhala.adaderana.lk/news.php?nid=31554", "Category": null, "Parent URL": null}