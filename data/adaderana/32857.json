{"Source": "Adaderana", "Timestamp": "March 30, 2013 02:29 pm", "Headline": "රටේ උද්ගතව ඇති තත්ත්වය ගැන මහනායක ස්වාමීන් වහන්සේ සමග සාකච්ඡා කරනවා", "News Content": "රට තුළ දැනට උද්ගත වී ඇති තත්ත්වය පිළිබඳ මහනායක ස්වාමීන් වහන්සේලා සහ අන්‍යාගමික පූජ්‍ය පක්ෂය සමඟ සාකච්ඡා කිරීමට කටයුතු කරන බව එක්සත් ජාතික පක්ෂය පවසයි. ඒ අනුව දැනට ඇතිවී තිබෙන ආගමික මත ගැටුම් පාලනය කිරීම සඳහා විධිමත් වැඩපිළිවෙලක් සැකසීමට ක්‍රියා කරන බව එක්සත් ජාතික පක්ෂයේ මහලේකම් තිස්ස අත්තනායක මහතාගේ අත්සනින් යුතුව නිකුත් කළ නිවේදනයක සඳහන්ය. පසුගියදා පැපිලියාන ප්‍රදේශයේ රෙදිපිළි වෙළඳ සැලකට එල්ල වූ ප්‍රහාරය සම්බන්ධයෙන් මේ වන විට එක්සත් ජාතික පක්ෂයේ අවධානය යොමුව ඇති බව ද එම නිවේදනයේ දැක්වේ. අන්තවාදී හා ජාතිවාදී ක්‍රියා බහුතර ශ්‍රී ලාංකිකයින් අනුගමනය නොකරන බව ද එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=32857", "Category": null, "Parent URL": null}