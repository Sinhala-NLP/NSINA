{"Source": "Adaderana", "Timestamp": "October 2, 2015 04:22 pm", "Headline": "පරිගණකය ගැන උසාවිය වාර්තාවක් ඉල්ලයි", "News Content": "කොටදෙණියාව සේයා සදෙව්මි දැරිය ඝාතන සිද්ධියට අත්අඩංගුවට ගෙන නිදොස් කොට නිදහස් කෙරුණු පාසල් සිසුවාගේ ලැප්ටොප් පරිගණකය මොරටුව විශ්වවිද්‍යාලයට යොමු කර වාර්තාවක් ලබාගන්නා ලෙස අධිකරණය පොලිසියට නියෝග කර තිබේ.මිනුවන්ගොඩ මහේස්ත්‍රාත් ඩී.ඒ රුවන් පතිරණ මහතා කොටදෙණියාව පොලිසියට නියෝග කර ඇත්තේ අදාළ වාර්තාව ලබාගෙන එය අපරාධ පරික්ෂණ දෙපාර්තමේන්තුවට ලබා දෙන ලෙසයි.සේයා සදෙව්මි දැරියගේ ඝාතනය සම්බන්ධයෙන් පැවැත්වෙන මහේස්ත්‍රාත් පරික්ෂණයේ සාක්ෂි සටහන් කිරීම මිනුවන්ගොඩ මහේස්ත්‍රාත් අධිකරණයේදී අද සිදු වූණි.එහිදී දැරියගේ මව අධිකරණය හමුවේ සාක්ෂි ලබාදීම සිදු කළ බව අද දෙරණ අධිකරණ වාර්තාකරු පැවසුවේය.අපරාධ පරීක්ෂණ දෙපාර්තමේන්තුව සහ කොටදෙණියාව පොලිසිය විසින් සාක්ෂි මෙහෙයවීම සිදු කර ඇති අතර සාක්ෂි සටහන් කර ගැනීම අදින් අවසන් වී තිබේ.අදා නඩුව ලබන 05 වනදා යලි කැඳවීමට නියමිතය.", "URL": "https://sinhala.adaderana.lk/news.php?nid=54224", "Category": null, "Parent URL": null}