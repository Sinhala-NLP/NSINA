{"Source": "Adaderana", "Timestamp": "March 1, 2019 07:54 pm", "Headline": "20 සංශෝධනයට JVPය ගෙන යෝජනාවට අපි විරුද්ධයි", "News Content": "ජනතා විමුක්ති පෙරමුණ ගෙන එන 20 වැනි ආණ්ඩුක්‍රම ව්‍යවස්ථා සංශෝධන යෝජනාවට ශ්‍රි ලංකා පොදුජන පෙරමුණ මුලුමනින්ම විරුද්ධ බව එම පක්ෂ මූලස්ථානයේ පැවති මාධ්‍ය හමුවකට එක් වෙමින් ඒකාබද්ධ විපක්ෂයේ මන්ත්‍රිවරුන් සඳහන් කළේය. මේ අතර විධායක ජනාධිපති ක්‍රමය අහෝසි කිරීම සම්බන්ධයෙන් තවත් පාර්ශ්ව කිහිපයක් අදහස් පළ කළේය. තාරක බාලසූරිය මන්ත්‍රීවරයා පැවසුවේ කුමන පාර්ශවයක් විධායක ජනාධිපති ක්‍රමය අහෝසි කල යුතු බවට තර්ක කලද එම ජනාධිපති ක්‍රමය තවදුරටත් පැවතිය යුතු බවයි. එක්සත් ජනතා නිදහස් සන්ධානය මන්ත්‍රීවරුන් වන පියල් නිශාන්ත මහතා සහ ඉන්දික අනුරුද්ධ මහතා ද මේ සම්බන්ධයෙන් අදහස් දැක්වීය. කෙසේ වෙතත් අමාත්‍ය රවී කරුණානායක විධායකය අහෝසි කරන්න පක්ෂ සියල්ල කැමති බවයි. කොළඹ මහාධිකරණ පරිශ්‍රය අසලදී මාධ්‍ය වෙත අදහස් දක්වමින් රවී කරුණානායක අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=105307", "Category": null, "Parent URL": null}