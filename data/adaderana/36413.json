{"Source": "Adaderana", "Timestamp": "August 6, 2013 09:20 am", "Headline": "මැණික් ගැරීම සඳහා විධිමත්  ක්‍රමවේදයක් සකසයි", "News Content": "මැණික් ගැරීම සඳහා ඉඩම් බලපත්‍ර ලබාදීමේ විධිමත් ක්‍රමවේදයක් සකස් කිරීමට පරිසර හා පුනර්ජනනීය බලශක්ති අමාත්‍යාංශය පියවර ගෙන තිබේ. ඉඩම්වල මැණික් ගැරීම සඳහා බලපත්‍ර නිකුත් කිරීමේ දී මතුවන ගැටලුවලට විසඳුම් ලබාදීමේ අරමුණින් අමාත්‍ය සුසිල් ප්‍රේමජයන්ත මහතාගේ උපදෙස් පරිදි වැඩසටහන ක්‍රියාත්මක වෙයි. ඒ අනුව නිරවුල් ඉඩම්වලට ඉක්මනින් බලපත්‍ර ලබාදෙන අතර ආරවුල් සහිත ඉඩම්වල තොරතුරු නීතිපති දෙපාර්තමේන්තුවෙන් ලබාගෙන ඒ පිළිබඳ කටයුතු කරන බව ජාතික මැණික් හා ස්වර්ණාභරණ අධිකාරියේ අධ්‍යක්ෂ ජනරාල් ජානක උදය කුමාර මහතා පවසයි. රත්නපුර දිස්ත්‍රික්කයෙන් ආරම්භ කර ඇති වැඩසටහන දීප ව්‍යාප්තව සිදුකිරීමට නියමිතයි.", "URL": "https://sinhala.adaderana.lk/news.php?nid=36413", "Category": null, "Parent URL": null}