{"Source": "Adaderana", "Timestamp": "August 12, 2014 09:19 am", "Headline": "මැණිකට පෙර මරුවා ඉක්මන්වෙයි", "News Content": "රත්නපුර, රත්දැල්ල ගං ඉවුරේ මැණික් පතළක වැඩ කරමින් සිටි පුද්ගලයෙකු මතට පස් කන්දක් කඩා වැටීමෙන් සිදුවු අනතුරකින් එම පුද්ගලයා මියගොස් තිබේ. අනතුරෙන් බරපතළ තුවාල ලැබු පුද්ගලයා රත්නපුර රෝහලට ඇතුළත් කිරීමේ දී මියගොස් ඇති බව පොලීසිය සඳහන් කළේය. මියගොස් ඇත්තේ 30 හැවිරිදි අලුපොත, කිරිල්ගම ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45291", "Category": null, "Parent URL": null}