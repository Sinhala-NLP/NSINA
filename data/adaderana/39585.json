{"Source": "Adaderana", "Timestamp": "December 14, 2013 10:36 am", "Headline": "අතුරුදන් වූ සිව්දරු පියාගේ මළ සිරුර කැලෑවකින් හමුවෙයි", "News Content": "අභිරහස් ලෙස මිය ගොස් සිටි අයෙකුගේ මළ සිරුරක් ලදු කැලෑවක තිබියදී සොයා ගත් බව ආණමඩුව පොලීසිය පවසයි. 13 වැනි දින සවස ආණමඩුව - පොලිස් වසමේ මුදලක්කුලිය - රාජපක්ෂ වත්ත ප්‍රදේශයේ ඉඩමක කැලෑවක මෙම මළ සිරුර තිබී ඇත. මිය ගොස් ඇත්තේ ආණමඩුව - මුදලක්කුලිය පදිංචිව සිටි ඒ.එච්.එම්.චන්ද්‍රපාල (53) නම්වු සිව් දරු පියෙකුගේ බවට හදුනා ගෙන ඇති බව අප වාර්තාකරු කියයි. මිය ගොස් ඇති අය පසුගිය 06 වැනි දින සිට නිවසින් අතුරුදහන්වී ඇති බවට පොලීසියට තොරතුරු ලැබී තිබී ඇත. ඒ අතර මිය ගොස් ඇති අයගේ සහෝදරියකට අයත් ඉඩමක කැලෑවක තිබී ඔහුගේ මළ සිරුර 13 වැනිදා සවස හමුවී තිබේ. මරණයට හේතුව මෙතෙක් අනාවරණය වී නැත. මහේස්ත්‍රාත් පරීක්ෂණය පැවැත්වීමට නියමිතව ඇත. ආණමඩුව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39585", "Category": null, "Parent URL": null}