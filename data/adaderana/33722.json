{"Source": "Adaderana", "Timestamp": "May 1, 2013 10:10 am", "Headline": "දඬුගම් ඔයේ කාන්තාවක අතුරුදහන්", "News Content": "සීදුව පාලම අසළ, දඬුගම් ඔයේ ගිළී කාන්තාවක අතුරුදන්ව තිබේ. මෙලෙස අතුරුදන්ව ඇත්තේ වයස අවුරුදු 29 ක් පමණ වන රන්දොළුගම ප්‍රදේශයේ පදිංචි කාන්තාවකි. අදාළ කාන්තාව ඔයට පැන සියදිවි නසා ගැනීමට තැත්කර ඇති බවට සැකකරන බව පොලිසිය පවසයි. පෙලිසිය හා නාවික හමුදාව එක්ව අතුරුදන් වූ කාන්තාව සෙවීමේ කටයුතු ආරම්භ කර තිබේ. එසේ වුවද සියදිවි හානි කර ගැනීමට තැත්කිරීමට හේතුව මෙතෙක් අනාවරණය වී නොමැති බව පොලිසිය පවසයි.", "URL": "https://sinhala.adaderana.lk/news.php?nid=33722", "Category": null, "Parent URL": null}