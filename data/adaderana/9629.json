{"Source": "Adaderana", "Timestamp": "July 16, 2010 08:34 am", "Headline": "තායිලන්ත නැවක් ගැන කැනඩාව විමසිල්ලෙන් ", "News Content": "අනවසර ශ්‍රී ලාංකික සංක්‍රමණිකයින් 200 දෙනෙකු පමණ බ්‍රිටිෂ් කොළොම්බියාව වෙත රැගෙන යන බවට සැකපිට කැනේඩියානු බලධාරීන් විසින් තායිලන්ත ප්‍රවාහන නෞකාවක් පිළිබඳව විමසිල්ලෙන් සිටින බව වාර්තා වේ. MV Sun Sea නැමති මෙම නෞකාව අවසන් වරට දැක ඇත්තේ පිලිපීන වෙරළ ආරක්ෂක නිලධාරීන් විසිනි. එහි සංක්‍රමණිකයින් රැගෙන යන බවට සැකකරන බව පළමුවරට මෙම නිලධාරීන් විසින් දැනුම් දී ඇත. මෙම නෞකාව පළමුව ඕස්ට්‍රේලියාව දක්වා ගමන් කිරීමට උත්සාහ දරා ඇති අතර පසුව එහි ගමන් මාර්ගය කැනඩාව වෙත යොමු වී ඇත. මෙම සිදුවීම සම්බන්ධව කැනඩාවේ ආගමන විගමන කටයුතු පිළිබඳ කාර්යාලය මගින් පර්යේෂණ කටයුතු මෙහෙයවයි. එමෙන්ම අදාළ නෞකාව පිළිබඳව දැඩි විමසිල්ලෙන් පසුවන බවත්, ඔවුන් පිළිබඳව නෛතිකව කටයුතු කරන බවත් විදේශ කටයුතු දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=9629", "Category": null, "Parent URL": null}