{"Source": "Adaderana", "Timestamp": "November 2, 2011 12:49 pm", "Headline": "ජපන් යෙන් තොගයක් අරන් පනින්න ගිය අයෙක් දැලේ", "News Content": "ජපන් යෙන් විසි දෙලක්ෂ 50,000 ක් නීතිවිරෝධී ලෙස රැගෙන යාමට උත්සහ දැරූ පුද්ගලයෙකු ගුවන්තොටුපල රේගුව විසින් අත්අඩංගුවට ගෙන තිබේ. ජපානය බලා පිටත්වීමට නියමිතව තිබූ ගුවන් යානයකින් අදාළ සැකකරු මෙම මුදල් තොගය රැගෙන යාමට උත්සාහ දැරූ බව රේගුව සඳහන් කරයි. ඔහුගේ ගමන් මල්ලේ තිබී මෙසේ සොයාගත් මුදල් තොගයේ වටිනාකම රුපියල් තිස් දෙලක්ෂ 94,225 ක් බව සඳහන් වේ. අත්අඩංගුවට ගත් සැකකරු මල්වාන ප්‍රදේශයේ පදිංචිකරුවෙකු වන අතර රේගු නිලධාරීන් ඔහු‍ගෙන් වැඩිදුර ප්‍රශ්න කිරීම් සිදුකරයි.", "URL": "https://sinhala.adaderana.lk/news.php?nid=19743", "Category": null, "Parent URL": null}