{"Source": "Adaderana", "Timestamp": "May 6, 2015 09:03 pm", "Headline": "මෛත්‍රී - මහින්ද අද හමුව තෘප්තිමත් නෑ", "News Content": "මෛත්‍රීපාල සිරිසේන ජනාධිපතිවරයා හා මහින්ද රාජපක්ෂ හිටපු ජනාධිපතිවරයා අතර අද පැවැති සාකච්ඡාවේදී අවසාන වශයෙන් පූර්ණ තෘප්තිමත් එකඟතාවයකට පැමිණීමට නොහැකි වූ බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි.එසේ වුවද මෙම සාකච්ඡාව ශ්‍රී ලංකා නිදහස් පක්ෂයේ ජයග්‍රහණය වෙනුවෙන් අඛණ්ඩව ඉදිරියටත් පවත්වාගෙන යාමට බලාපොරොත්තු වන බව හිටපු ජනපතිගේ පාර්ශවය නියෝජනය කළ ඒ මහතා අද පැවති සාකච්ඡාව අවසානයේ පැවසීය.කෙසේ වුවද එම සාකච්ඡා සාර්ථක වූ බව ජනපති මෛත්‍රිපාල සිරිසේන මහතාගේ පාර්ශවය නියෝජනය කළ අමාත්‍ය දුමින්ද දිසානායක මහතා කියා සිටියේය.වත්මන් ජනපතිගේත් හිටපු ජනපතිගේත් පාර්ශව අතර අද පැවැති සාකච්ඡාවේදී කරුණු 5ක් ගැන අවධානය යොමු කෙරුණු බව වාර්තා කෙරිණ.", "URL": "https://sinhala.adaderana.lk/news.php?nid=51146", "Category": null, "Parent URL": null}