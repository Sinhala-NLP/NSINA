{"Source": "Adaderana", "Timestamp": "March 12, 2019 07:57 am", "Headline": "අධික වේගය නිසා 4ක් රෝහලට", "News Content": "යාපනය,නුවර ප්‍ර‍ධාන මාර්ගයේ මැදවච්චිය,මහකුඹුගොල්ලෑව ප්‍රදේශයේ ඊයේ (11) සවස සිදුවු රිය අනතුරකින් පුද්ගලයින් සිවිදෙනෙකු තුවාල ලබා ඇති බව වාර්තා විය. වෑන් රථයක් ,ලොරි රථයක ගැටීමෙන් අනතුර සිදුව ඇති අතර අනතුරින් වෑන් රථයේ ගමන්ගත් පිරිසක් තුවාල ලබා ඇත. වවුනියාව සිට කටුනායක ගුවන්තොටුපොළ බලා ධාවනය වු වෑන් රථයක් ,වවුනියාව සිට අනුරාධපුරය දෙසට ඉදිරියෙන් ගමන්ගත් ලොරි රථයක ගැටීමෙන් අනතුර සිදුව ඇති බවද පොලිසිය පැවසීය. පොලිසිය පැවසූවේ අනතුරින් වවුනියාව ප්‍රදේශයේ පදිංචි වයස අවුරුදු 28 ත් 35 ත් අතර වයසේ පසුවන තරුණයින් පිරිසක් තුවාල ලබා ඇති බවයි. අධික වේගය අනතුරට හේතුවි ඇති බව පොලිසිය සඳහන් කරන අතර,තුවාලකරුවන් වවුනියාව රෝහලට ඇතුළත් කොට ඇති බව අද දෙරණ වාර්තාකරු පැවසීය. සිද්ධිය සම්බන්ධයෙන් මැදවච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=105906", "Category": null, "Parent URL": null}