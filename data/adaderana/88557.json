{"Source": "Adaderana", "Timestamp": "May 5, 2018 12:13 pm", "Headline": "20 ට සහයෝගය ලබාදීම නොදීම ගැන ශ්‍රීලනිපය මෙතෙක් තීරණයක් අරගෙන නෑ", "News Content": "‍ආණ්ඩුක්‍රම ව්‍යවස්ථාවේ 20 වන සංශෝධනයට සහය ලබාදීම හෝ නොදීම පිළිබඳ මේ වන තෙක් තීරණයක් ගෙන නොමැති බව ශ්‍රී ලංකා නිදහස් පක්ෂය පවසයි. ජනතා විමුක්ති පෙරමුණ විසින් පෞද්ගලික මන්ත්‍රී යෝජනාවක් ලෙස 20 වන ආණ්ඩුක්‍රම ව්‍යවස්ථා සංශෝධන යෝජනාව පාර්ලිමේන්තුවට ඉදිරිපත් කිරිමට සැලසුම් කර තිබේ. එහෙත් මේ වන තෙක් 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් කිසිඳු තීරණයක් ගෙන නොමැති බවයි ශ්‍රී ලංකා නිදහස් පක්ෂය සදහන් කළේය. කෙසේවෙතත් අද දෙරණ කළ විමසීමකට පිළිතුරු දෙමින් එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා සඳහන් කළේ අදාළ යෝජනාව මේ දක්වාත් පාර්ලිමේන්තුවට ඉදිරිපත් කර නොමැති බවයි. ඒ අනුව මෙය පාර්ලිමේන්තුවට ඉදිරිපත් කිරිමෙන් පසු තීරණයක් ගන්නා බව ඔහු සදහන් කළේය. ඇතැම් කාරනා දීර්ඝ කාලයක් ක්‍රියාත්මක කිරිමේදී ගැටළු බවට පත් වන බව සඳහන් කරන මහින්ද අමරවීර අමාත්‍යවරයා ඒවා රටට හිතකර ද අහිතකර ද යන්න පිළිබඳව සොයා බැලීම වඩාත් වැදගත් බව ද පැවසීය.", "URL": "https://sinhala.adaderana.lk/news.php?nid=88557", "Category": null, "Parent URL": null}