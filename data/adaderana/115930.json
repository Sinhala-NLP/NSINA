{"Source": "Adaderana", "Timestamp": "August 7, 2019 07:53 am", "Headline": "වලස් ප්‍රහාරයකට ගොඳුරු වු සහොදරයින් දෙදෙනා රෝහලට", "News Content": "වවුනියාව,සන්නාසිපරන්තන් ප්‍රදේශයේදී වලස් ප්‍රහාරයකට ලක්ව ස‍හෝදරයින් දෙදෙනෙකු තුවාල ලබා රෝහල්ගත කර ඇත. අද දෙරණ වාර්තාකරු පැවසුවේ වයස අවුරුදු 37 ක් හා 26 ක් වු සහෝදරියින් දෙදෙනෙකු ගවයින් බැලීම වෙනුවෙන් සන්නාසිපරන්තන් ප්‍රදේශයේ කැළෑවට ගිය අවස්ථාවේ වලස් ප්‍රහාරයට ලක්ව ඇති බවයි. තුවාලකරුවන් වවුනියාව රෝහලට ඇතුළත් කොට ඇති අතර, ඔවුන්ගේ සිරුරු පුරා තුවාල වී අති බව වාර්තා වේ. මීට පෙර අවස්ථාවකදීද වවුනියාව මල්මඩුව ගම්මානයට ඔබ්බෙන් වු කැළෑවේ දර කැඩීමට ගිය කාන්තාවන් පිරිසක්ද වලස් ප්‍රහාරයට ලක්වු අතර,එහිදි කාන්තාවන් තිදෙනෙකු තුවාල ලබා ප්‍රතිකාර වෙනුවෙන් වවුනියාව රෝහලට ඇතුළත් කොට තිබිණ. උතුරු පළාතේ මඩු රක්ෂිතය හා මුලතිව් රක්ෂිතය තුළ වලසුන් සිටින බව වනජිවි නිළධාරීන් පවසන අතර, වලසුන් දුර්ලභ සත්ව කොට්ඨාශයකි.", "URL": "https://sinhala.adaderana.lk/news.php?nid=115930", "Category": null, "Parent URL": null}