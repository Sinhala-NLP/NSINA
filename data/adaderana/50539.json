{"Source": "Adaderana", "Timestamp": "April 9, 2015 10:24 am", "Headline": "රත්ගම ප්‍රා. සභාපති ඝාතනයට සැක අනෙක් දෙන්නාත් දැලේ", "News Content": "රත්ගම ප්‍රාදේශිය සභාවේ සභාපති මනෝජ් පුෂ්ප කුමාර මහතා ඝාතනය කිරීමේ සිද්ධියට සම්බන්ධ තවත් සැකකරුවන් දෙදෙනෙකු පොලිසිය විසින් අත්අඩංගුවට ගෙන තිබේ.පසුගිය මාර්තු මස 23 වන දින රත්ගම ප්‍රාදේශීය සභාවේ සභාපතිවරයා කිසියම් පිරිසක් විසින් හික්කඩුවේ හෝටලයකදී වෙඩි තබා ඝාතනය කර තිබුණි.අදාළ සිද්ධිය සම්බන්ධයෙන් පරික්ෂණ සිදුකරන හික්කඩුව පොලිසිය සිද්ධියට සම්බන්ධ ප්‍රධාන සැකකරු අත්අඩංගුවට ගත් අතර ඔහු මේ වන විට රක්ෂිත බන්ධනාගාර ගත කර ඇත.කෙසේ වෙතත් අදාළ සිද්ධියට සම්බන්ධ තවත් සැකකරුවන් දෙදෙනෙකු අත්අඩංගුවට ගැනිම සඳහා පොලිසිය පරික්ෂණ ආරම්භ කළ අතර ඒ වන විටත් ඔවුන් ප්‍රදේශයෙන් පලාගොස් තිබුණි. ඒ අනුව ඊයේ දිනයේදී මොවුන් දෙදෙනා අත්අඩංගුවට ගත් බව පොලිසිය සදහන් කළේය.තෙල්වත්ත සහ බද්දේගම ප්‍රදේශවල පදිංචිකරුවන් දෙදෙනෙකු මෙලෙස අත්අඩංගුවට ගෙන ඇත. මොවුන් අද ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය.හික්කඩුව පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=50539", "Category": null, "Parent URL": null}