{"Source": "Adaderana", "Timestamp": "June 16, 2013 09:45 am", "Headline": "කුලියට වාහන ගෙන හොරට විකුණා මාට්ටු", "News Content": "කුලී පදනම මත වාහන රැගෙන ඒවා අලෙවි කළ පුද්ගලයෙකු බම්බලපිටිය ප්‍රදේශයේ දී අත්අඩංගුවට ගෙන තිබේ. ගල්කිස්ස කොට්ඨාස අපරාධ විමර්ශන අංශයේ නිලධාරීන් කණ්ඩායමකට ලද තොරතුරකට අනුව මොහු අත්අඩංගුවට ගෙන ඇති බව සඳහන්ය. සැකකරුගෙන් සිදුකළ ප්‍රශ්න කිරීම්වලදී කුරුණෑගල, පානදුර සහ කොළඹ යන ප්‍රදේශවලදී කුලී පදනම මත රැගෙන අලෙවි කළ මෝටර් රථ දෙකක් සහ වෑන් රථයක් පොලීසිය සිය භාරයට ගෙන තිබේ. සැකකරු අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගල්කිස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34962", "Category": null, "Parent URL": null}