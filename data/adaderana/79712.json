{"Source": "Adaderana", "Timestamp": "November 10, 2017 10:24 am", "Headline": "නේවි එකේ පිහිටෙන් දුවන සිරිකුරුසයට සිප්සල් පුබුදුව යයි", "News Content": "මනුසත් දෙරණ මගින් ක්‍රියාත්මක කරන සිප්සල් පුබුදුව වැඩසටහනේ සත්වන පියවර බත්තලන්ගුන්ඩුව ප්‍රදේශයේ පාසලක් ඉලක්ක කර ගනිමින් ක්‍රියාත්මක කර ඇත. බත්තලන්ගුන්ඩුව සිරි කුරුස විද්‍යාලයේ සිසු දරුවන් සඳහා අවශ්‍ය පාසල් උපකරණ, පාවාහන් වව්චර්පත්, ක්‍රීඩා භාණ්ඩ, පාසලේ ආලේප කිරීම සඳහා තීන්ත ආදී භාණ්ඩ රැසක් එහිදී ප්‍රදානය කෙරිණි. කල්පිටිය, බත්තලන්ගුන්ඩුව දූපතේ ස්ථීර ලෙස පදිංචි පවුල්වල දරුවන්ගේ අධ්‍යාපන කටයුතු සඳහා මෙම පාසල් උපකරණ බෙදා දීමට මනුසත් දෙරණ පියවර ගත්තේය. බත්තලන්ගුන්ඩුව සිරි කුරුස විද්‍යාලය පාසලක් ලෙස අධ්‍යාපන අමාත්‍යංශය යටතේ ලියාපදිංචි නොවූ පාසල් බව කරුණු විමසීමේදී අනාවරණය වී තිබේ. මේ හේතුවෙන් එම පාසලට අදාළ සෑම කාර්යයක්ම නාවික හමුදාවේ මූලිකත්වයෙන් සිදු කිරිම විශේෂත්වයකි. මේ වන විට එම විද්‍යාලයේ 6 ශ්‍රෝණිය දක්වා සිසුන් ඉගෙනුම ලබන අතර එක් ගුරුවරයෙකු පමණක් එහි සේවය කරයි.", "URL": "https://sinhala.adaderana.lk/news.php?nid=79712", "Category": null, "Parent URL": null}