{"Source": "Adaderana", "Timestamp": "January 21, 2015 04:38 pm", "Headline": "අගවිනිසුරු ඉවත්වෙන බව අගමැතිතුමාට කියලා", "News Content": "අගවිනිසුරු මොහාන් පීරිස් මහතා එම තනතුරින් ඉල්ලා අස්වීමට තීරණය කර ඇති බව අගමැති රනිල් වික්‍රමසිංහ මහතාට පවසා ඇතැයි සෞඛ්‍ය ඇමති රාජිත සේනාරත්න මහතා කියයි. අද (21) රජයේ ප්‍රවෘත්ති දෙපාර්තමේන්තුවේදී පැවැති මාධ්‍ය හමුවකදී ඇමතිවරයා මේ බව පැවසීය. හිටපු අගවිනිසුරු ශිරාණි බණ්ඩාරනායක මහත්මිය එම ධුරයට පත්කිරීමට වත්මන් ආණ්ඩුව පියවර ගන්නේ දැයි මාධ්‍යවේදියෙකු ඇසූ ප‍්‍රශ්නයකට පිළිතුරු ලෙස අමාත්‍ය රාජිත සේනාරත්න මහතා මේ බව කියා සිටියේය. ශිරාණි බණ්ඩාරනායක හිටපු අගවිනිසුරුවරිය එම තනතුරින් පහකිරීමෙන් පසු මොහාන් පීරිස් මහතා අගවිනිසුරු ලෙස හිටපු ජනපති මහින්ද රාජපක්ෂ මහතා විසින් පත් කරන ලදී.", "URL": "https://sinhala.adaderana.lk/news.php?nid=48843", "Category": null, "Parent URL": null}