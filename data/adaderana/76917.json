{"Source": "Adaderana", "Timestamp": "August 31, 2017 07:31 am", "Headline": "පුංචි ඡන්ද සංශෝධනයට අද අත්සන් තබයි", "News Content": "පළාත් පාලන ආයතන ඡන්ද විමසීමේ සංශෝධන පනත් කෙටුම්පතට කතානායක කරු ජයසූරිය මහතා අද අත්සන් කිරීමට නියමිතය.කතානායක කාර්යාලය සදහන් කළේ අදාළ පනතට කතානායකවරයාගේ අත්සන යෙදීම සදහා අවශ්‍ය කටයුතු මේ වන විටත් සකස් කර ඇති බවයි.පසුගියදා පාර්ලිමේන්තුවේ දී සම්මත කරගනු ලැබු පළාත් පාලන ආයතන ඡන්ද විමසිමේ සංශෝධන පනත් කෙටුම්පත කතානායකවරයාගේ අත්සනින් යුතුව මැතිවරණ කොමිසම වෙත භාරදිය යුතු වනවා. ඒ අනුව මැතිවරණ කොමිසම විසින් ඉදිරි පළාත් පාලන මැතිවරණය පැවැත්වෙන දිනය ප්‍රකාශයට පත් කරනු ඇත. මේ අතර සියලු පළාත් සභාවල මැතිවරණය එකම දිනයක පැවැත්වීමට යෝජනා කරන 20 වන ආණ්ඩුක්‍රම ව්‍යවස්ථා සංශෝධනයට පළාත් සභා මැතිවරණ ක්‍රමය වෙනස් කිරීම සදහා වු යෝජනා ද ඇතුළත් විය යුතු බව ජාතික හෙළ උරුමය පවසනවා.එහි මාධ්‍ය ප්‍රකාශක නිශාන්ත ශ්‍රී වර්ණසිංහ මහතා සදහන් කළේ 20 වන සංශෝධනය සදහා එම යෝජනා ඇතුළත් නොවන්නේ නම් ඊට තම පක්ෂයේ සහයෝගය නොලැබෙන බවයි.", "URL": "https://sinhala.adaderana.lk/news.php?nid=76917", "Category": null, "Parent URL": null}