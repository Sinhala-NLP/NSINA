{"Source": "Adaderana", "Timestamp": "March 31, 2013 06:33 pm", "Headline": "ශ්‍රී ලංකාව චීන තායිපේ 39ට8ක් ලෙස පරදවයි", "News Content": "ආසියානු ෆයිව්නේෂන් රග්බි තරගාවලියේ චීන තායිපේට එරෙහිව පැවැති තරගයෙන් ලකුණු 39ට 8ක් ලබා ගනිමින් ජය වාර්තා කිරීමට ශ්‍රී ලංකා කණ්ඩායම සමත්ව තිබේ. කොළඹ හැව්ලොක් ක්‍රීඩාංගණයේදී පැවැති මෙම තරගයේදී යෝෂිත රාජපක්ෂගේ නායකත්වයෙන් යුත් ශ්‍රී ලංකා කණ්ඩායමට මෙම පහසු ජය අත්විය. ලීග් තරගාවලියක් වන මෙම තරගාවලිය අප්‍රේල් මස 06 දක්වා පැවැත්වෙයි. මෙම තරගාවලියේ වැඩිම තරග සංඛ්‍යාවක ජය හිමිකර ගන්නා කණ්ඩායමට ශූරතාව හිමිවන බව සඳහන්ය. එසේම එම කණ්ඩායම ආසියාවේ සුපිරි රග්බි කණ්ඩාම් පහේ සාමාජිකත්වය ලබා ලබන වසරේදී පැවැත්වෙන ආසියානු ෆයිව් නේෂන් සුපිරි තරගාවලියට සහභාගිවීමට සුදුසුකම් ලබා ගැනීමට හැකිවනු ඇත. ශ්‍රී ලංකා කණ්ඩායම අප්‍රේල් 03දා තායිලන්තය සමගත්, අප්‍රේල් 06දා කසකස්තානය සමගත් තරග වැදීමට නියමිතය.", "URL": "https://sinhala.adaderana.lk/news.php?nid=32888", "Category": null, "Parent URL": null}