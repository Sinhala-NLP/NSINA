{"Source": "Adaderana", "Timestamp": "March 25, 2018 08:19 am", "Headline": " අගමැති තනතුරේ කිසිම වෙනසක් වෙන්නේ නෑ-හිටපු ජනපතිනියගේ ආන්දෝලනාත්මක හෙළිදරව්ව", "News Content": "අග්‍රමාත්‍ය තනතුරෙහි කිසිඳු වෙනසක් සිදුනොවන බව හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මිය පවසයි. මාධ්‍යවේදීන් යොමුකළ ප්‍රශ්නවලට පිළිතුරු ලබාදෙමින් හිටපු ජනාධිපතිනිය මෙම අදහස් පල කළේය. මේ අතර විශ්වාසභංග යෝජනාවේ දී එක්සත් ජාතික පක්ෂයේ මන්ත්‍රීවරුන් පිරිසක් ද ඊට පක්ෂව ඡන්දය භාවිත කිරීමට සූදානම් බව පාර්ලිමේන්තු මන්ත්‍රී ශෙහාන් සේමසිංහ මහතා පවසයි. ඔහු පෙන්වා දෙන්නේ අග්‍රමාත්‍යවරයාට සහය පල කරන බවට අත්සන් තැබූ මන්ත්‍රීවරුන් ද විශ්වාසභංග යෝජනාවට පක්ෂව ඡන්දය දීමට සූදානම් බවයි. මේ අතර පාර්ලිමේන්තු මන්ත්‍රී ආනන්ද අලුත්ගමගේ මහතා සඳහන් කළේ පක්ෂයේ කුමන අඩුපාඩු පැවතිය ද විශ්වාසභංගයේ දී යෝජනාවට විරුද්ධව ඡන්දය භාවිත කරන බවයි.", "URL": "https://sinhala.adaderana.lk/news.php?nid=86286", "Category": null, "Parent URL": null}