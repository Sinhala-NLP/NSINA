{"Source": "Adaderana", "Timestamp": "September 8, 2011 04:28 pm", "Headline": "මෙරට පුද්ගලික වෛද්‍ය විද්‍යාල ඉහළ ප්‍රමිතියකින් යුක්තයි", "News Content": "මෙරට පෞද්ගලික වෛද්‍ය විද්‍යාල පිහිටුවන්නේ නම් ඒවා ඉහළ ප්‍රමිතියකින් යුක්ත විය යුතු බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. මෙරට රෝහල්වල සේවය කරන වෛද්‍යවරුන් රජයේ වෛද්‍ය විද්‍යාලවලින් ඉහළම ප්‍රමිතියක් යටතේ පුහුණුව ලැබු අය බව අමාත්‍යවරයා පෙන්වා දෙයි. ලොව ඕනෑම රටක ඕනෑම වෛද්‍යවරයෙක් සමග පැවරෙන ඕනෑම කටයුත්තක් මනාව ඉටුකිරීමේ හැකියාව මෙරට වෛද්‍යවරුන් සතු බව ද මෛත්‍රීපාල සිරිසේන මහතා පවසයි. මඩකළපුව ශික්ෂණ රෝහලේ අද පෙරවරුවේ පැවති උත්සවයකදී අමාත්‍යවරයා වැඩිදුරටත් කියා සිටියේ වෛද්‍ය වෘත්තියේ යෙදිය හැකි වන්නේ ඉහළම ප්‍රමිතියකින් යුතු ආයතනයක අධ්‍යාපනය හැදැරූ පුද්ගලයෙකුට පමණක් බවයි.", "URL": "https://sinhala.adaderana.lk/news.php?nid=18601", "Category": null, "Parent URL": null}