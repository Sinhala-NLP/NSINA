{"Source": "Adaderana", "Timestamp": "June 11, 2014 11:59 am", "Headline": " එංගලන්ත ශ්‍රී ලංකා ටෙස්ට් තරඟාවලිය හෙට ඇරඹෙයි", "News Content": "සංචාරක ශ්‍රී ලංකා කණ්ඩායම හා එංගලන්ත කණ්ඩායම අතර පැවැත්වෙන තරඟ 2කින් සමන්විත ටෙස්ට් තරඟාවලියේ පළමු තරඟය හෙට එංගලන්තයේ ලෝර්ඩ්ස් ක්‍රීඩාංගණයේදී ආරම්භ වෙයි. ශ්‍රී ලංකාවත් එංගලන්තයත් අතර මේ දක්වා පැවැති ටෙස්ට් තරඟ 26කින් ශ්‍රී ලංකාව ජයගෙන ඇත්තේ තරඟ 7කි. එංගලන්තය තරඟ 10ක් ජයගෙන ඇති අතර තරඟ 9ක් ජය පරාජයෙන් තෙරව අවසන් වී තිබේ. මේ අතර පන්දුයැවීමේ ඉරියව්ව සැකසහිතවීම නිසා හෙට ආරම්භ වන තරඟයට සචිත්‍ර සේනානායකට බොහෝ දුරට ක්‍රීඩා කිරීමට අවස්ථාව නොලැබෙනු ඇතැයි ද වාර්තා වේ. එංගලන්තය සමග ටෙස්ට් තරඟ 26ට ක්‍රීඩා කර ඇති ශ්‍රී ලංකාව තරඟ 7ක් ජයගනිද්දී ඔස්ට්‍රේලියාව සමගද එවැනිම තරඟ සංඛ්‍යාවකදී ජයගෙන ඇත්තේ එක් තරඟයක් පමණි.", "URL": "https://sinhala.adaderana.lk/news.php?nid=43888", "Category": null, "Parent URL": null}