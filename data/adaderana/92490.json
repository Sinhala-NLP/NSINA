{"Source": "Adaderana", "Timestamp": "July 13, 2018 12:29 pm", "Headline": "ටිබෙට් සංස්කෘතිය ගැන ඉන්දියාවේ සේයාරූ දැක්මක්", "News Content": "“ටිබෙට් සංස්කෘතිය” යන තේමාව යට‍තේ සංවිධානය කළ සේයාරූ දැක්මක් පිළිබඳව ඉන්දියාවේ ධරම්සාලා නුවරින් වාර්තා වෙයි. ටිබෙට් සංස්කෘතිය හා සම්ප්‍රදායන් විදහා දක්වන ඡායාරූප ප්‍රදර්ශනයක් ඉන්දියාවේ ධරම්සාලා නුවරදී පවත්වා තිබේ. 1950 වර්ෂයේ ටිබෙට් දේශය චීනය විසින් ආක්‍රමණය කිරීමට ප්‍රථම ටිබෙට් ජාතිකයින්ගේ ජීවන රටාව සහ ඔවුන්ගේ ඇඳුම් පැළඳුම් පිළිබඳව අවධානයට ලක්වූ මෙම ප්‍රදර්ශනයේ ප්‍රධාන ආරාධිත අමුත්තා ලෙස මධ්‍යම ටිබෙට් පරිපාලනයේ සභාපතිවරයා සහභාගී විය. මේ අතර මෙම ප්‍රදර්ශනයේදී ටිබෙටයේ ඇඳුම් සහ ස්වර්ණාභරණ නමින් ග්‍රන්ථයක් ද එළිදක්වනු ලැබීය. ටිබෙට් සංස්කෘතිය සහ උරුමයන් පිළිබඳව අතීත උරුමය විදහා දක්වමින් තරුණ ප්‍රජාව දැනුවත් කිරීමේ අරමුණ පෙරදැරිව මෙය සංවිධානය කර තිබුණි. 1949 දී චීනය විසින් ටිබෙට් රට ආක්‍රමණය කිරීමෙන් පසු 1950 දී ටිබෙට් රට සම්බන්ධයෙන් සම්පූර්ණ දේශපාලන වගකීම දලයි ලාමා තුමාට පැවරුණි. කෙසේ වෙතත් 1959 දී ටිබෙට් ජනතා රැල්ල චීනය විසින් ඉතා ප්‍රචණ්ඩකාරී ලෙස මර්දනය කිරීම නිසා ඔහු ට තම රටින් බැහැරවීමට සිදු වූ අතර ඒ අනුව යමින් ටිබෙට් ජාතිකයින් විශාල පිරිසක්ද සිය නිජබිම් අතහැර ධරම්සාලා නුවරට සහ උතුරු ඉන්දියාවේ කඳුකර ප්‍රදේශවලට පළා ගියේය.", "URL": "https://sinhala.adaderana.lk/news.php?nid=92490", "Category": null, "Parent URL": null}