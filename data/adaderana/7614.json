{"Source": "Adaderana", "Timestamp": "April 2, 2010 07:43 am", "Headline": "තීන්දු ගන්නේ සිසු දරුවන් වෙනුවෙන්", "News Content": "නිලධාරීන් සුලු පිරිසක් සතුටු කිරීම වෙනුවට තමන් ප්‍රතිපත්තිමය තීන්දු ගන්නේ ලක්ෂ 40 ක් පමණ වූ සිසු දරුවන් වෙනුවෙන් බව අධ්‍යාපන අමාත්‍ය සුසිල් ප්‍රේමජයන්ත් මහතා පවසයි. දරුවන්ගේ අනාගතය වෙනුවෙන් කිසිදු අහිතකර තීන්දුවක් තමන් නොගන්නා බව අමාත්‍යවරයා අවධාරණය කරයි. මීගොඩ මධ්‍ය මහා විද්‍යාලය ඉසුරු පාසලක් බවට පත් කිරීම වෙනුවෙන් ඊයේ පැවති උත්සවයක දී අමාත්‍ය සුසිල් ප්‍රේමජයන්ත් මහතා මේ බව ප්‍රකාශ කළේය. වසර 13ක් ප්‍රමාදව පැවති විදුහල්පති සේවාවේ පත්වීම් සහ උසස්වීම් ලබා දීමට තමා පියවර ගත් බව එහි දී අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=7614", "Category": null, "Parent URL": null}