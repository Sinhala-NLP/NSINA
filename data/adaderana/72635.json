{"Source": "Adaderana", "Timestamp": "April 30, 2017 09:17 am", "Headline": "GSP ප්ලස්  හිමි වීම රජයේ ජයග්‍රහණයක්", "News Content": "ජී.එස්.පි.ප්ලස් සහනය ලබාදීම සඳහා යුරෝපා සංගමය එකඟ වීම රජය ලැබූ ඉහළම ජයග්‍රහණයක් බව අමාත්‍ය පී.හැරිසන් මහතා පවසයි. අමාත්‍යවරයා පෙන්වා දෙන්නේ ඇතැම් පිරිස් එම සහනය වැළැක්වීම සඳහා විවිධ ක්‍රියාමර්ග ගත් බවයි. වව්නියාව ප්‍රදේශයේ පැවති උත්සවයකට එක්වෙමින් පි.හැරිසන් අමාත්‍යවරයා මෙම අදහස් පළ කළේ ය. ජි.එස්.පි. ප්ලස් සහනය ලබාගැනීම සඳහා ජනතා විමුක්ති පෙරමුණේ මන්ත්‍රිවරුන් රජය සමඟ කටයුතු කර ඇති බැවින් මැයි දින වේදිකාවේ එම පක්ෂයට රජය විවේචනය කිරීමේ හැකියාවක් නොමැති බව ලංකා ගුරු සංගමය පවසයි. මේ සම්බන්ධයෙන් එම සංගමයේ ලේකම් ජෝසප් ස්ටාලින් මහතා ද අදහස් පළ කර ඇත.", "URL": "https://sinhala.adaderana.lk/news.php?nid=72635", "Category": null, "Parent URL": null}