{"Source": "Adaderana", "Timestamp": "September 5, 2012 10:59 am", "Headline": "ආයුර්වේද සේවකයින් වෘත්තීය ක්‍රියාමාර්ගයක", "News Content": "ආයුර්වේද සේවකයන් අද (05) දිනය තුළ වෘත්තීය සමිති ක‍්‍රියාමාර්ගයක් ආරම්භ කොට තිබේ. ප‍්‍රධාන ඉල්ලීම් 8 ක් මුල් කරගෙන මෙම වෘත්තීය සමිති ක‍්‍රියාමාර්ගය ආරම්භ කර ඇති බව සමස්ථ ලංකා සුව සේවා සංගමය සඳහන් කළේය. බොරැල්ල ආයුර්වේද ශික්ෂණ රෝහල, නාවින්න ආයුර්වේද පරීක්ෂණ ආයතනය හා යක්කල ආයුර්වේද රෝහල් කාර්යය මණ්ඩලය සේවයෙන් ඉවත් වී මෙම වෘත්තීය සමිති ක‍්‍රියාමාර්ගයට අවතීර්ණ වී සිටියි. අද දිනය තුළ මෙම වෘත්තීය සමිති ක‍්‍රියාමාර්ගයට නිසි පිළිතුරු නොලැබුනහොත් ඉදිරියේ දී දැඩි වෘත්තීය සමිති ක‍්‍රියාමාර්ගයකට අවතීර්ණ වන බව ද සමස්ථ ලංකා සුව සේවා සංගමය වැඩිදුරටත් පැවසීය.", "URL": "https://sinhala.adaderana.lk/news.php?nid=27148", "Category": null, "Parent URL": null}