{"Source": "Adaderana", "Timestamp": "August 9, 2017 04:10 pm", "Headline": "අමාත්‍ය රවීගේ ප්‍රතිචාර ගැන සතුටු වෙන්න බෑ", "News Content": "ලංකා ඉතිහාසයේ දැවැන්තම මුදල් මංකොල්ලය වන බැඳුම්කර ගනුදෙනුව සම්බන්ධයෙන් චෝදනා එල්ල වී ඇති අමාත්‍යවරයා ඊට දක්වා ඇති ප්‍රතිචාර සම්බන්ධයෙන් රටක් වශයෙන් සතුටු විය නොහැකි බව මහජන සභාව නියෝජනය කරමින් සභාපති පූජ්‍ය උලපනේ හිමියන් පවසයි. අද(09) පැවති මාධ්‍ය හමුවකට එක් වෙමින් උන් වහන්සේ මෙම අදහස් පළ කළේය. සීලාචාර සමාජයක් තුළ මෙවැනි චෝදනා එල්ල වු පුද්ගලයෙකුට සුදුසුම දේ සිය තනතුරෙන් ඉල්ලා අස්වීම වුවත් එවැන්නක් සිදු නොවීම පිළිබඳ පුදුම වන බව ද උලපනේ හිමියන් වැඩිදුරටත් පැවසීය. කෙසේ වෙතත් බැඳුම්කර චෝදනාව සම්බන්ධයෙන් අමාත්‍ය රවී කරුණානායක මහතාට එල්ල වී ඇති චෝදනා සම්බන්ධයෙන් ඇයගේ දියණිය විසින් සිදු කර ඇති ප්‍රකාශ මේ වන විට අනෝදලනාත්මක තත්ත්වයක් නිර්මාණය කර ඇති බව ද උන් වහන්සේ වැඩිදුරටත් කියා සිටියේය. ඒ අනුව ඇමතිවරයා පමණක් නොව මෙම ගනුදෙනුවට සම්බන්ධ අනෙක් පුද්ගලයින් සම්බන්ධයෙන් ද ඇය ප්‍රකාශ කර ඇති බවත් ඒ සම්බන්ධයෙන් අවධානය යොමු විය යුතු අතර එවකට අදාළ විෂය සම්බන්ධයෙන් අගමැතිවරයා කටයුතු කළ නිසාවෙන් ඔහුට මෙහි වගකීම්වලින් බැහැර වීමට අවකාශයක් නොමැති බවත් උලපනේ හිමියන් පැවසීය.", "URL": "https://sinhala.adaderana.lk/news.php?nid=76136", "Category": null, "Parent URL": null}