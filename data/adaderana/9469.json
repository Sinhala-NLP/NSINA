{"Source": "Adaderana", "Timestamp": "July 8, 2010 12:59 pm", "Headline": "නාවික හමුදාවෙන් පහර දුන්නා- නෑ එහෙම නෑ", "News Content": "ඉන්දීය ධීවරයින් පිරිසකට ශ්‍රී ලංකා නාවික හමුදාව විසින් පහර දී ඇති බවත්,ඔවුන්ගේ ධීවර ආම්පන්න පැහැරගත් බවත් සඳහන් කරමින් ඉන්දීය පොලීසිය වෙත පැමිණිල්ලක් ලැබුණු බව ඉන්දීය මාධ්‍ය වාර්තා කරයි. ධනුෂ්කෝඩ් සහ කච්චතිවු දූපත් අසලදී මෙම පහරදීම සිදුකළ බවට එන්.ඩී.ටී.වී පුවත් සේවය උපුටා දක්වයි. ඉන්දීය ධීවර පිරිස ධනුෂ්කෝඩ් සහ කච්චතිවු දූපත් අසල ධීවර කටයුතු වල නිරතවී සිටියදී කඩාවැදුණු නාවික හමුදා භට පිරිසක් තමන්ට පහර දී සිය මාළු,දැල් සහ ආම්පන්න පැහැරගත් බවට මෙම පැමිණිල්ල ඉදිරිපත් කොට ඇත. මේ පිළිබඳ ශ්‍රි ලංකා නාවික හමුදාවෙන් කළ විමසීමකදී නාවික හමුදා මාධ්‍ය ප්‍රකාශක කාපිතාන් අතුල සෙනරත් මහතා කියා සිටියේ\"මෙම පුවත සම්පූර්ණයෙන්ම අසත්‍ය බව හා එහෙව් සිදුවීමක් පිළිබඳ මෙතෙක් වාර්තා වී නැති බව\"ත්ය.", "URL": "https://sinhala.adaderana.lk/news.php?nid=9469", "Category": null, "Parent URL": null}