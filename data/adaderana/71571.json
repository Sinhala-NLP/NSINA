{"Source": "Adaderana", "Timestamp": "March 31, 2017 01:02 pm", "Headline": "සන්නස්ගලට වාරණ නියෝගයක්", "News Content": "මහාචාර්ය සුචරිත ගම්ලත් මහතා විසින් රචනා කරන ලද ග්‍රන්ථ 12ක් අවසරයකින් තොරව ප්‍රකාශයට පත් කිරීම හා විකිණීම වලක්වාලමින් කොළඹ වාණිජ මහාධිකරණය වාරණ නියෝගයක් පනවා තිබේ. උපුල් ශාන්ත සන්නස්ගල මහතාට සහ සංහිඳ ප්‍රකාශන ආයතනයට අදාළ වාරණ නියෝගය කොළඹ වාණිජ මහාධිකරණ විනිසුරු චිරාන් ගුණරත්න මහතා විසින් පැනවූ බව අද දෙරණ අධිකරණ වාර්තාකරු සඳහන් කළේය. සුචරිත ගම්ලත් මහතාගේ භාර්යාව විසින් අදාළ පෙත්සම ගොණු කර තිබුණි. අද සිට ලබන 07 වනදා දක්වා බලපැවැත්වෙන පරිදි අදාළ වාරණ නියෝගය පනවා තිබේ. එමෙන්ම එදිනට කොළඹ වාණිජ මහාධිකරණය ඉදිරියේ පෙනී සිටින ලෙසට උපුල් ශාන්ත සන්නස්ගල මහතාට සහ සංහිඳ ප්‍රකාශන ආයතනයට සිතාසි නිකුත් කිරීමට විනිසුරුවරයා නියෝග කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=71571", "Category": null, "Parent URL": null}