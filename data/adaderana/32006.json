{"Source": "Adaderana", "Timestamp": "February 28, 2013 06:04 pm", "Headline": "ආයුර්වේද කොමසාරිස්ට ඇසිඩ් ගැසූ 3ක් දැලේ", "News Content": "උතුරු මැද පළාත් ආයුර්වේද කොමසාරිස්වරයාට ඇසිඩ් ප්‍රහාරයක් එල්ල කිරීම සම්බන්ධයෙන් පුද්ගලයින් තිදෙනෙකු සැකපිට අත්අඩංගුවට ගෙන තිබේ. ආයුර්වේද වෛද්‍යවරයෙකු, යුධ හමුදා සෙබලෙකු සහ තවත් පුද්ගලයෙකු මෙලෙස අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. උතුරු මැද පළාත් ආයුර්වේද කොමසාරිස් කුමාර අල්විස් මහතාට පසුගිය 22 අලුයම ඇසිඩ් ප්‍රහාරයක් එල්ල විය.", "URL": "https://sinhala.adaderana.lk/news.php?nid=32006", "Category": null, "Parent URL": null}