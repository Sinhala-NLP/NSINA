{"Source": "Adaderana", "Timestamp": "February 27, 2014 08:34 am", "Headline": "තැපැල් ඡන්ද පත්‍රිකා අඩංගු රක්ෂණ පැකට් හෙට තැපෑලට ", "News Content": "බස්නාහිර සහ දකුණ පළාත් සභා ඡන්ද විමසීමට අදාළ තැපැල් ඡන්ද දායකයින් සඳහා තැපැල් ඡන්ද පත්‍රිකා අඩංගු රක්ෂණ පැකට් හෙට(28) දිනයේ තැපැල් දෙපාර්තමේන්තුවට බාරදෙන බව මැතිවරණ මහ ලේකම් කාර්යාලය පවසයි. මෙවර පළාත් සභා මැතිවරණය සඳහා තැපැලෙන් ඡන්දය ප්‍රකාශ කිරීමට එක් ලක්ෂ 25 000ක් පමණ සුදුසුකම් ලබා සිටියි. අදාළ තැපැල් ඡන්ද රක්ෂණ පැකට් තැපැල් දෙපාර්තමේන්තුව විසින් හෙට දිනයේ මැතිවරණය පැවැත්වෙන සියලුම දිස්ත්‍රික් කාර්යාල වලින් ලබාගැනීමට නියමිතය. තැපැල් ඡන්ද ප්‍රකාශ කිරිම මාර්තු මස 13 සහ 14 යන දෙදින තුළ සිදුකරන බව මැතිවරණ මහ ලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=41408", "Category": null, "Parent URL": null}