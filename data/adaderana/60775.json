{"Source": "Adaderana", "Timestamp": "June 4, 2016 03:22 pm", "Headline": " කසල තේ සමග 1ක් කොටු", "News Content": "පරිභෝජනයට නුසුදුසු තේ කොළ තොගයක් ප්‍රවාහනය කරමින් සිටි පුද්ගලයෙකු කොටහේන, බ්ලුමැන්ඩල් ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්යය බලකායේ මූලස්ථාන කඳවුරේ නිලධාරීන් කණ්ඩායම් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී බෑග් 218ක හසුරා තිබූ කසල තේ කිලෝග්‍රෑම් 6010 ප්‍රමාණයක් සහ ප්‍රවාහනය සඳහා යොදාගත් ලොරි රථය ද පොලිස් විශේෂ කාර්ය බලකාය භාරයට ගෙන තිබේ.අත්අඩංගුවට ගත් සැකකරු වැඩිදුර විමර්ශන සඳහා කොටහේන පොලිස් ස්ථානයට භාරදුන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=60775", "Category": null, "Parent URL": null}