{"Source": "Adaderana", "Timestamp": "April 18, 2016 12:14 pm", "Headline": "ජනතාවට අහිතකර බදුවලට ඉඩ නෑ", "News Content": "ජනතාවට අහිතකර කිසිදු බදු යෝජනාවක් ක්‍රියාත්මක කිරීමට ඉඩ නොදෙන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ ආර්ථික විශේෂඥයින් කුමක් දැක්වුවද ජනතාව අපහසුතාවට පත් කිරීමට ඉඩ නොදෙන බවයි.ජනතාව පිළිබඳ නොසිතන ආර්ථික විශේෂඥයින් සිටීනම් ඔවුන්ට රාජකාරී අතහැර යා හැකි බව ජනාධිපති මෛත්‍රීපාල සිරිසේන මහතා ප්‍රකාශ කර තිබේ.ජනාධිපතිවරයා මෙම අදහස් පළ කළේ පොලොන්නරුව පුලතිසිපුර බුද්ධි මණ්ඩපයේ අද(18) පැවැති උත්සවයකට එක්වෙමිනි.මේ අතර පාර්ලිමේන්තු මන්ත්‍රී මහින්ද යාපා අබේවර්ධන මහතා සඳහන් කළේ බදු ඉහළ නැංවීම මගින් ජනතාව තවදුරටත් පීඩාවට පත්වන බවයි.", "URL": "https://sinhala.adaderana.lk/news.php?nid=59276", "Category": null, "Parent URL": null}