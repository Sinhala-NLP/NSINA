{"Source": "Adaderana", "Timestamp": "July 8, 2017 01:50 pm", "Headline": " සිම්බාබ්වේ කණ්ඩායමට 301ක ඉලක්කයක් ", "News Content": "සංචාරක සිම්බාබ්වේ කණ්ඩායම සහ ශ්‍රී ලංකා කණ්ඩායම අතර පැවති සිව් වන එක්දින තරඟයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 06ක් බිදවැටී ලකුණු 300ක් ලබා ගැනීමට සමත් වුණි. තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළ අතර ආරම්භක පිතිකරු යුගලය ලෙස පිටියට පිවිසි නිරෝෂන් දික්වැල්ල සහ ධනුෂ්ක ගුණතිලක පළමු කඩුල්ලට ලකුණු 209ක සබඳතාවක් එක් කරනු ලැබීය. මෙහිදී නිරෝෂන් දික්වැල්ල සිය දෙවන එක්දින ශතකය ලබා ගත් අතර ඔහු මෙම තරඟාවලියේ ලබා ගත් දෙවන ශතකය වෙයි. ධනුෂ්ක ගුණතිලක ලකුණු 87ක් ලබා ගත්තේය.නායක ඇන්ජලෝ මැතිව් වේගවත් ලකුණු 42ක් ලබා ගත් අතර උපුල් තරංග ලකුණු 22යි. මේ අතර මෙම තරඟයේදී නිරෝෂන් දික්වැල්ල සහ ධනුෂ්ක ගුණතිලක ලෝක වාර්තාවක් පිහිටුවීමට ද සමත් වුණි.", "URL": "https://sinhala.adaderana.lk/news.php?nid=75018", "Category": null, "Parent URL": null}