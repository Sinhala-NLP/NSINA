{"Source": "Adaderana", "Timestamp": "January 16, 2011 03:09 pm", "Headline": "පීඩාවට පත් ජනයා වෙනුවෙන් රජය ධර්මිෂ්ඨ විය යුතුයි", "News Content": "විපක්ෂයේ අර්බුද පිළිබඳ රජයේ ඇතැම් ජනතා නියෝජිතයින් කතා කළ ද පීඩාවට පත්ව සිටින ජනතාව වෙනුවෙන් ඔවුන්ගේ අවධානයක් යොමුව නැතැයි එක්සත් ජාතික පක්ෂය පවසයි. එක්සත් ජාතික පක්ෂය පැවති මත භේද නිරාකරණය කර ගනිමින් ඉදිරියට ගමන් කිරීම සඳහා නිසි පදනමක් දමා ඇති බව එම පක්ෂයේ බස්නාහිර පළාත් සභා මන්ත්‍රී මොහොමඩ් මුසම්මිල් මහතා සඳහන් කරයි. ඒ හේතුවෙන් විපක්ෂයේ අර්බුද පිළිබඳ රජය විවිධ ප්‍රකාශ සිදුකිරීමේ අවශ්‍යතාවක් නොමැති බව ඔහු අවධාරණය කර සිටියේය. අද(16)කොළඹ පැවති මාධ්‍ය හමුවකට සහභාගී වෙමින් මන්ත්‍රීවරයා මෙම අදහස් පළ කළේය. මෙරට පීඩාවට පත් ජනතාව වෙනුවෙන් නිසි අවධානය යොමුකරන ධර්මිෂ්ඨ රජයක් බවට වත්මන් රජය පත්විය යුතු බව ඔහු එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13541", "Category": null, "Parent URL": null}