{"Source": "Adaderana", "Timestamp": "September 2, 2018 11:18 am", "Headline": "කලණව අම්බලන්තොට ගෙනල්ලා-ඇමතිට කියලත් නෑ", "News Content": "දම් වැල් බැද තිබිම හේතුවෙන් පාද තුනකම දැඩි ලෙස තුවාල සිදු වු කලණ හස්ථියාය වැඩිදුර ප්‍රතිකාර කිරිම සඳහා අම්බලන්තොට සෆාරි උද්‍යානයට ගෙන විත් තිබේ. අද දෙරණ වාර්තාකරු පැවසුවේ දෙවුන්දර දෙවාලයේ සිට ඊයේ (01) රාත්‍රීයේ කලණ හස්ථීයා ගෙනවිත් ඇත්තේ මාධ්‍යයට වසන් කරමින් බවයි. අදාල වන ජීවි නිලධාරි වන ජීවි නියෝජ්‍ය අමාත්‍ය පාලිත තෙවරප්පෙරුම මහතාටවත් නොපවසා මෙලෙස කලණ හස්ථියා ගෙනවිත් ඇති බවද අද දෙරණ වාර්තාකරු පැවසීය. කෙසේ මේ වන විට අම්බලන්ගොඩ සෆාරි උද්‍යානයේ සිටින කලණ හස්ථියාට පශු වෛද්‍යවරයෙකු විසින් ප්‍රතිකාර කරන බවද ඔහු පැවසීය. වෛද්‍යවරයා පවසා ඇත්තේ දම්වැල් වලින් බැඳ තැබිම හේතුවෙන් සහ දිර්ඝ කාලයක් ප්‍රතිකාර නොකිරිම නිසා හස්ථියාගේ පාද තුනක්ම දැඩි ලෙස තුවාල සිදු වි ඇති බවය. එම අවස්ථාවේදි නියෝජ්‍ය අමාත්‍ය පාලිත තෙවරප්පෙරුම මහතාද මාධ්‍ය වෙත අදහස් දක්වමින් පවසා ඇත්තේ හස්ථියාව රැගෙන එන අවස්ථාවේදි තමන්ව දැනුම්වත් කරන ලෙස අදාල නිලධාරින්ට පැවසුවත් තමන්ට නොදන්වා මෙලෙස හස්ථියා රැගෙන විත් ඇති බවයි. මෙලෙස අලි අතුන් දම්වැල්වලින් බැද තැබිම නිසා තුවාල සිදුවන හෙයින් අලි ඇතුන් බැඳ තැබිට සුදුසු පටි විදෙස් රටවලින් ආනයනය කිරිමට කටයුතු කරන බවද අමාත්‍යවරයා එහිදි පවසා ඇත. ඡායා රූප-රසුන් දහනායක)", "URL": "https://sinhala.adaderana.lk/news.php?nid=95411", "Category": null, "Parent URL": null}