{"Source": "Adaderana", "Timestamp": "September 27, 2017 12:06 pm", "Headline": " කුකුළේ ජලාශයේ වාන් දොරටුවත් විවෘතයි-අවධානයෙන් සිටින්න!", "News Content": "දිවයිනේ දිස්ත්‍රික්ක කිහිපයක පවතින වැසි සහිත කාලගුණ තත්ත්වය ඉදිරි දින කිහිපය තුළ ද බලාපොරොත්තු වන බව කාලගුණ විද්‍යා දෙපාර්තමේන්තුව පවසයි.විශේෂයෙන් බස්නාහිර, සබරගමුව පළාත්වලත් ගාල්ල, මාතර සහ යාපනය යන දිස්ත්‍රික්කවලත් වැසි වර්ධනයක් අපේක්ෂා කරන බව එම දෙපාර්තමේන්තුව පවසයි.මේ අතර ඇඳ හැලුණු අධික වර්ෂාව හේතුවෙන් කුකුළේ ගඟ ජලාශයේ වාන් දොරටුවත් විවෘත කර ඇති බැවින් පහල ජල ධාරා ප්‍රදේශවල සිටින ජනතාව විමසිල්ලෙන් පසු විය යුතු බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේය.", "URL": "https://sinhala.adaderana.lk/news.php?nid=78065", "Category": null, "Parent URL": null}