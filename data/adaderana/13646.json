{"Source": "Adaderana", "Timestamp": "January 21, 2011 09:50 am", "Headline": "පීඩාවට පත් පාරිභෝගිකයින් වෙනුවෙන් භාණ්ඩ අලෙවි වැඩපිළිවෙළක්", "News Content": "කොළඹ ප්‍රදේශයේ දී පාරිභෝගික භාණ්ඩ අලෙවි කිරීමේ වැඩපිළිවෙළක් ක්‍රියාත්මක කිරිමට වාරිමාර්ග හා ජලසම්පත් කළමනාකරණ අමාත්‍යාංශය පියවර ගෙන තිබේ. පාරිභෝගික භාණ්ඩ මිල ඉහළ යාම ‍හේතුවෙන් පීඩාවට පත්ව සිටින පාරිභෝගිකයින් වෙනුවෙන් ඊයේ(20) සිට ලබන 25 වැනි දින දක්වා මෙම වැඩපිළිවෙළ ක්‍රියාත්මක වන බව අමාත්‍යාංශය සඳහන් කරනු ලැබීය. වෙළඳපළේ පවතින මිලට වඩා 30% ත් 40% ත් අතර අඩු මිලකට මෙම භාණ්ඩ අලෙවි කෙරෙයි. මේ අතර අප්‍රේල් මාසයේ 8, 9, 10 යන දිනවල කොළඹ විහාර මහා දේවී එළිමහන් රංග පීඨය අසල පාරිභෝගික භාණ්ඩ පහසු මිලට අලෙවි කිරීමේ ප්‍රදර්ශනයක් පැවැත්වීමට ද සැලසුම් කර තිබේ.", "URL": "https://sinhala.adaderana.lk/news.php?nid=13646", "Category": null, "Parent URL": null}