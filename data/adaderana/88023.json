{"Source": "Adaderana", "Timestamp": "April 25, 2018 06:56 pm", "Headline": "ආණ්ඩුවේ වැරදි ආර්ථික ප්‍රතිපත්ති නිසා රටේ ආර්ථිකය අස්ථාවරයි", "News Content": "ආණ්ඩුවේ වැරදි ආර්ථික ප්‍රතිපත්ති නිසා රට තුළ ආර්ථික අස්ථාවරත්වයක් උද්ගතව ඇති බව හිටපු ජනාධිපති මහින්ද රාජපක්ෂ මහතා පවසයි. අනුරාධපුර ප්‍රදේශයේදී අද දහවල් මාධ්‍යයට අදහස් දක්වමින් හිටපු ජනාධිපතිවරයා මේ බව සඳහන් කළේය. මේ අතර ඒකාබද්ධ විපක්ෂය සහ ජනතා විමුක්ති පෙරමුණ අතර කිසිඳු රහසිගත සාකච්ඡාවක් නොමැති බව හිටපු ජනාධිපති මහින්ද රාජපක්ෂ මහතා සඳහන් කරයි. හිටපු ජනාධිපතිවරයා පවසන්නේ ජනතා විමුක්ති පෙරමුණ විසින් ගෙන ඒමට සූදානම් වන ආණ්ඩුක්‍රම ව්‍යවස්ථා යෝජනාව සම්බන්ධයෙන් එය පාර්ලිමේන්තුවට ඉදිරිපත් කිරීමෙන් අනතුරුව සාකච්ඡා කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=88023", "Category": null, "Parent URL": null}