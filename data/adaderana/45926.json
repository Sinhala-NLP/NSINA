{"Source": "Adaderana", "Timestamp": "September 9, 2014 06:09 am", "Headline": " 19 වියැති මන්ද මානසික තරුණිය දූෂ්‍ය කළ සුළු පියා දැලේ", "News Content": "වයස අවුරුදු 19ක් වන මන්ද මානසික තරුණියක දුෂණය කළ බව කියන 55 හැවිරිදි අයෙකු පුත්තලම පොලීසිය විසින් අත්අඩංගුවට ගෙන තිබේ. එම සැකකරු අතවරයට පත්ව ඇති තරුණියගේ සුළු පියා බව පොලීසිය කියයි. අතවරයට ලක්ව ඇත්තේ පුත්තලම පොලිස් වසමේ මාම්පුරිය - සේතාපොල පදිංචිකාරියක වන අතර මීට මාස 05 කට පමණ පෙර දිනයකදී මෙම අපරාධය සිදුවී ඇති බව පොලීසිය විසින් අනාවරණය කරගෙන ඇත. තරුණිය තනිවම නිවසේ සිටින විට ඇයට මරණීය තර්ජනය සිදු කර ඇති සැකකරු මෙම අපරාධය සිදු කර ඇති බව පොලීසිය කියයි. තරුණියද සැකකාර සුළු පියාට ඇති බිය නිසා මෙම අපරාධය සම්බන්ධයෙන් මීට පෙරාතුව කිසිවක් හෙළිකර නැත. අතවරයට පත්ව ඇති තරුණිය පුත්තලම මූලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45926", "Category": null, "Parent URL": null}