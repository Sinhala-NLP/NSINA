{"Source": "Adaderana", "Timestamp": "February 2, 2013 09:08 am", "Headline": "රට දුම්වැටි සමග 2ක් මාට්ටු", "News Content": "විදේශීය රටක නිෂ්පාදිත දුම්වැටි 23340 ක් සමග සැකකරුවන් දෙදෙනෙකු අත්අඩංගුවට ගැනීමට පුත්තලම කොට්ඨාශ දුෂණ මර්ධන ඒකකය සමත්වී තිබේ. ඊයේ සවස පුත්තලම නගරයේ පිහිටි තොග වෙළඳසැලකින් ඒවා සොයාගෙන ඇති අතර එහි තිබී මදන මෝදකය පැකට් 200 ක්, ගංජා මිශ්‍රිත දුම් කුඩු පැකට් 46 ක්ද පොලිස් බාරයට ගෙන ඇතැයි අප වාර්තාකරු පවසයි. ප්‍රදේශයේ තරුණයින් සහ පාසල් සිසුන් ඉලක්ක කර මෙම ව්‍යාපාරය කරගෙන ගොස් ඇති බවත් මෙම ස්ථානය තොග අලෙවිසැලක් ලෙස පවත්වා ගෙන ගොස් ඇති බවත් පොලීසිය විසින් අනාවරණය කරගෙන ඇත. දුම්වැටි ,මදන මෝදකය සහ දුම් කුඩු නීති විරෝධී ආකාරයෙන් ඉන්දියාවේ සිට මුහුදු මාර්ග ඔස්සේ මෙරටට ගෙන්වන්නට ඇති බවට සැකකරන බව වැටලීම කළ නිලධාරීන් කියයි. එම සැකකරුවන් පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31277", "Category": null, "Parent URL": null}