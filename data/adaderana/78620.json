{"Source": "Adaderana", "Timestamp": "October 11, 2017 07:55 pm", "Headline": " කොටුවෙන් ගමන් අරඹන දුම්රියන් සියල්ල අවලංගුයි", "News Content": "දුම්රිය රියදුරන්ගේ හා නියාමකවරුන්ගේ වැඩ වර්ජනයක් හේතුවෙන් කොළඹ කොටුවෙන් ගමන් ආරම්භ කරන සියලුම දුම්රියන් අවලංගුකර කර ඇති බව දුම්රිය පාලක මැදිරිය පවසයි. එමෙන්ම කිසිඳු දැනුම්දීමකින් තොරව ආරම්භ කර ඇති මෙම වර්ජනය හේතුවෙන් මේ වන විට දුම්රිය ස්ථානයේ අසීරුතාවයට පත්ව ඇති මඟීන් අතර උණුසුම්කාරී තත්ත්වයක්ද මතුව ඇති බව අද දෙරණ වාර්තාකරු පවසයි. එනම් ඔවුන් මේ වන විට දුම්රිය ස්ථානාධිපති කාර්යාලය වැටලීමට සූදානම්වන බවද වාර්තා වෙයි. කෙසේ නමුත් තම ඉල්ලීම්වලට රජය මෙතෙක් විසඳුම් ලබාදීමට අසමත්වීම හේතුවෙන් හෙට දිනයේද වර්ජනය ක්‍රියාත්මක කරන බව දුම්රිය වෘත්තීය සමිති පවසයි.", "URL": "https://sinhala.adaderana.lk/news.php?nid=78620", "Category": null, "Parent URL": null}