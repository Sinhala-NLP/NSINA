{"Source": "Adaderana", "Timestamp": "March 17, 2011 08:46 am", "Headline": "පුංචි ඡන්දයේ පැමිණිලි වලට විශේෂ ඒකකයක්", "News Content": "පළාත් පාලන මැතිවරණයට අදාළ ඡන්ද විමසීමේ කටයුතු සිදු කෙරෙන අද(17) දිනයේ පැමිණිලි බාර ගැනීම සඳහා විශේෂ ඒකකයක් ස්ථාපිත කර ඇති බව මැතිවරණ මහලේකම් කාර්යාලය පවසයි. අද උදෑසන 7සිට පස්වරු 5 දක්වා එම ඒකකය ක්‍රියාත්මක කෙරෙන බව එම ‍කාර්යාලය පෙන්වා දෙයි. ඒ අනුව කොළඹ, ගම්පහ සහ කළුතර දිස්ත්‍රික්කයටන්ට අදාළ පැමිණිලි සඳහා 011 2 877 634 යන ෆැක්ස් අංකය වෙන් කර තිබේ. ඊට අමතරව ගාල්ල, මාතර සහ හම්බන්තොට යන දිස්ත්‍රික්කයන්ට අදාළ පැමිණිලි සඳහා 011 2 877 636 යන අංකයට ද මුලතිව් , මන්නාරම සහ වව්නියා දිස්ත්‍රික්ක සඳහා වන පැමිණිලි 011 2 877 637 යන අංකයට ද ෆැක්ස් පණිවිඩ මගින් දැන්විය හැකිය. පුත්තලම කුරුණෑගල දිස්ත්‍රික්ක වල පැමිණිලි සඳහ 011 2 877 640 යන ෆැක්ස් අංකය වෙන් කර ඇති අතර බදුල්ල සහ මොණරාගල දිස්ත්‍රික්ක සඳහා 011 2 877 641 යන ෆැක්ස් අංකය වෙන් කර ඇත.", "URL": "https://sinhala.adaderana.lk/news.php?nid=14890", "Category": null, "Parent URL": null}