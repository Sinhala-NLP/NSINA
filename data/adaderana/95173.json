{"Source": "Adaderana", "Timestamp": "August 29, 2018 07:46 am", "Headline": "නානුඔය නගරයේ වෙළඳ සැලක ගින්නක්", "News Content": "නානුඔය, ඩෙස්පෝට් ප්‍රදේශයේ පිහිටි වෙළඳ සැලක ක අද(29) අළුයම 02.00 ට පමණ හටගත් හදිසි ගින්නක් නිසා එම වෙළඳ සැල හා නිවසක් සම්පූර්ණයෙන් දැවී විනාශයට පත්ව ඇති බව නානුඔය පොලීසිය පවසයි. තලවාකැලේ-නුවරඑළිය ප්‍රධාන දිගු මාර්ගයේ තනිව පිහිටි මෙම වෙළඳසලේ ගින්න ඇතිවන අවස්ථාවේ එහි අයිතිකරු නිවැසියන් සමඟ පිටතට ගොස් සිටි නිසා කිසිදු ජීවිත හානියක් සිදුවී නොමැති බව වාර්තා වෙයි. ගිනනනෙන් වෙළඳසලේ තිබූ ගෑස් සිලිණ්ඩර්, කුළු බඩු ඇතුළු සියලු දේපල සම්පූර්ණයෙන් දැවී විනාශයට පත්ව තිබේ. නුවරඑළිය මහ නගර සභාවේ ගිනි නිවන ඒකකය හා ප්‍රදේශවාසීන්න් පොලීසිය සමඟ එක්ව ගින්න පැය කිහිපයකට පසුව මහත් පරිශ්‍රමයක් දරා නිවා දමා ඇත. මෙහිදි සිදුවූ අලාභය මෙතේ තක්සේරු කර නොමැති අතර ගින්නට හේතුව මෙතෙක් අනාවරණය වී නොමැති බව සිද්ධිය සම්බන්ධයෙන් වැඩිදුර පරීක්ෂණ පවත්වන නානුඔය පොලීසිය යපැවසීය. (ඡායාරූප-චන්දන ජයවීර)", "URL": "https://sinhala.adaderana.lk/news.php?nid=95173", "Category": null, "Parent URL": null}