{"Source": "Adaderana", "Timestamp": "September 22, 2017 09:14 am", "Headline": "කොදෙව් - එංගලන්ත තරගය අත්හැර දමයි", "News Content": "සංචාරක බටහිර ඉන්දිය කොදෙව් කණ්ඩායම සහ එංගලන්ත කණ්ඩායම සමඟ පැවැති දෙවන එක්දින තරගය වර්ෂාව හේතුවෙන් අතහැර දමා තිබේ. එංගලලන්තයේ නොටින්හැම් හි පැවැති තරඟයේ කාසියේ වාසිය දිනූ බටහිර ඉන්දිය කොදෙව් කණ්ඩායම පළමුව පන්දුවට පහරදීමේ අවස්ථාව එංගලන්ත කණ්ඩායමට ලබා දුන්නේය. ඒ අනුව පිටියට පිවිසි එංගලන්ත කණ්ඩායම පන්දුවාර 02යි පන්දු 02ක් තුළ කිසිදු කඩුල්ලක් නොදැවී ලකුණු 21ක් ලබා සිටියදී තරගයට වර්ෂාවෙන් බාධා එල්ල විය. ඒ අනුව තරගය අතහැර දැමීමට විනිසුරුවරුන් තීරණය කර තිබේ. දෙරට අතර පැවැත්වෙන තරග 05කින් සමන්විත එක්දින තරගාවලිය එකට බිංදුවක් ලෙස එංගලන්ත කණ්ඩායම ඉදිරියෙන් පසුවේ.", "URL": "https://sinhala.adaderana.lk/news.php?nid=77873", "Category": null, "Parent URL": null}