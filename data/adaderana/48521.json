{"Source": "Adaderana", "Timestamp": "January 8, 2015 07:25 am", "Headline": " අපි සූදානම්", "News Content": "ජනාධිපතිවරණයේ සියලු තොරතුරු සජීවීව ඔබ වෙත ගෙන ඒමට අද දෙරණ මේ වනවිට සියලු කටයුතු සුදානම් කර තිබේ. උදෑසන සිට එෆ්.එම් දෙරණ ටී.වී දෙරණ සහ ඩයලොග් රූපවාහිනී නාලිකා අංක 13 ඔස්සේ විකාශය කෙරෙන අද දෙරණ 24 පැය නාලිකාවෙන් ද එම තොරතුරු ඔබ වෙත ගෙන ඒමට අප සුදානම්ය. ඊට අමතරව www.adaderana.lk වෙබ් අඩවිය ඔස්සේ පැය 24 පුරා භාෂා ත්‍රිත්වයෙන්ම හා ෆේස්බුක් , යු ටියුබ් යන සමාජ වෙබ්අඩවි වලින් මෙන්ම ට්විටර් ගිණුම් ඔස්සේද ජනාධිපතිවරණ තොරතුරු එසැණින් ලබාදීමට අද දෙරණ සැලසුම් කර තිබේ. ඩයලොග්, මොබිටෙල්, හච්, එයාර්ටෙල් සහ එටිසලාට් යන ජංගම දුරකථන ජාල ඔස්සේ ද එස්.එම්.එස් කෙටි පණිවිඩ සහ අයි.වී.ආර් ක්‍රමය ඔස්සේ ජනාධිපතිවරණයේ වැදගත් තොරතුරු ලබාදීමට ද අද දෙරණ සැදී පැහැදී සිටියි. මෙම මාධ්‍ය මෙහෙයුම සඳහා අද දෙරණ මාධ්‍ය කණ්ඩායම් රැසක් දිවයිනේ සෑම පළාතකම රැඳී සිටිමින් නවීන තාක්ෂණ ක්‍රම භාවිතයෙන් එම තොරතුරු ගෙන එනු ලබයි. දිවයින පුරා විසිරී සිටින ප්‍රාදේශීය මාධ්‍යවේදීන් 150කට අධික පිරිසක් සජීවීව සම්බන්ධ කර ගනිමින් සිදුවන සියලු දේ එසැණින් ඔබ වෙත දැනුම්දීමට අද දෙරණ සුදානම්ය.", "URL": "https://sinhala.adaderana.lk/news.php?nid=48521", "Category": null, "Parent URL": null}