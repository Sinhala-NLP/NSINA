{"Source": "Adaderana", "Timestamp": "October 4, 2013 05:45 pm", "Headline": "ගින්නෙන් වතු නිවාස 20ක් වැනසෙයි", "News Content": "තලවකැලේ මඩකුඹුර ටොප්ලෝ වතුයායේ අංක 9 වතු නිවාස පේළියේ ඇති වු ගින්නකින් නිවාස 20ට පමණ දැඩි හානි සිදුව තිබේ. එම නිවාස වල හිමිකරුවන් තේ දළු නෙළීමට ගොස් සිටියදී අද දහවල් මෙම ‍ගින්න හටගෙන ඇත. කුඩා ළමුන්ගේ කෑ ගැසීමෙන් පසු ප්‍රදේශවාසීන් එක්ව ගින්න මැඩ පවත්වා ඇත. කෙසේ වුවද නිවාසවල තිබූ භාණ්ඩ රැසක් ගින්නෙන් විනාශ වී ඇති බව ඒවායේ හිමිකරුවන් පවසා ඇති බව අප වාර්තාකරු පැවසීය. මේ සම්බන්ධයෙන් තලවකැලේ පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=37917", "Category": null, "Parent URL": null}