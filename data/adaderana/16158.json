{"Source": "Adaderana", "Timestamp": "May 17, 2011 04:06 pm", "Headline": "ජනතා ප්‍රශ්න තව තවත් වැඩිකිරීමට අවශ්‍ය නෑ", "News Content": "පසුගිය කාලයේ උතුරේ සිටි දේශපාලනඥයින් මෙන් තමන්ට ජනතාවගේ ප්‍රශ්න තව තවත් වැඩිකරලීමේ අවශ්‍යතාවක් නැතැයි සාම්ප්‍රදායික කර්මාන්ත හා කුඩා ව්‍යවසාය සංවර්ධන අමාත්‍ය ඩග්ලස් දේවානන්දා මහතා පවසයි. තමා වෙනත් දේශපාලනඥයින් මෙන් ජනතාවට අසත්‍ය ප්‍රවෘත්ති ලබාදීමට කටයුතු නොකරන බව ඔහු පෙන්වා දෙයි. යාපනය ප්‍රදේශයේ පැවති මහජන හමුවකට සහභාගී වෙමින් අමාත්‍යවරයා මේ අදහස් පළ කළේය. උතුරේ ජනතාවට සහන සැලසීම සඳහා රජය දියත් කර ඇති සංවර්ධන වැඩපිළිවෙලට සිය දායකත්වය නිරන්තරයෙන් ලබාදෙන බව එහිදී වැඩිදුරටත් අදහස් දක්වමින් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=16158", "Category": null, "Parent URL": null}