{"Source": "Adaderana", "Timestamp": "January 22, 2016 04:17 pm", "Headline": "සුදුහුම්පොළ වැසියන් ජීවිත 3ක් බේරයි", "News Content": "දරු දෙදෙනා සමග දුම්රියට පැන සියදිවි හානිකර ගැනීමට කාන්තාවක් ගත් උත්සාහයක් වැළැක්වීමට මහනුවර, සුදුහුම්පොළ ප්‍රදේශවාසින් පිරිසක් පියවරගෙන තිබේ.අද පෙරවරුවේ සුදුහුම්පොළ ප්‍රදේශයේ දුම්රිය මාර්ගයට පැමිණි අදාළ කාන්තාව සිය 07 හැවිරිදි දියණිය සහ මාස 09ක් වූ බිළිඳා සමග නාවලපිටිය සිට මහනුවර දක්වා ධාවනය වූ දුම්රියට පැනීමට උත්සාහදරා ඇති බව සඳහන්ය.එහිදී දියණිය දුම්රිය මාර්ගයෙන් ඉවතට පැන ඇති අතර දුම්රිය පැමිණීමට පෙර කාන්තාව සහ අනෙක් දරුවාද දුම්රිය මාර්ගයෙන් ඉවත් කිරීමට ප්‍රදේශවාසීන් විසින් කටයුතු කර තිබේ.කාන්තාව සහ දරුවන් දෙදෙනා මහනුවර මූලස්ථාන පොලිසියේ ළමා හා කාන්තා කාර්යාංශය වෙත භාරදීමට ද ප්‍රදේශවාසින් පියවර ගෙන ඇති බව අද දෙරණ වාර්තාකරු පැවසුවේය.ස්වාමි පුරුෂයා වෙනත් කාන්තාවක් සමග අනියම් සබඳතාවක් පැවැත්වීම හේතුවෙන් තමන් දරු දෙදෙනා සමග සියදිවි හානි කර ගැනීමට උත්සාහ කළ බව එම කාන්තාව ප්‍රකාශ කර ඇත.", "URL": "https://sinhala.adaderana.lk/news.php?nid=56557", "Category": null, "Parent URL": null}