{"Source": "Adaderana", "Timestamp": "July 17, 2012 01:52 pm", "Headline": "වාර විභාග ප්‍රශ්න පත්‍රයක්වත් හදා ගන්න බෑ", "News Content": "මෙවරත් වාර විභාග ප්‍රශ්න පත්‍රවල ගැටලු මතු වී ඇති බව ලංකා ගුරු සේවා සංගමය පවසයි. බස්නාහිර පළාතේ සිසුන් සඳහා ලබාදුන් සිංහල, විද්‍යාව, ඉතිහාසය සහ ගණිතය යන ප්‍රශ්න පත්‍රවල දෝෂ රැසක් ඇති බව එම සංගමයේ ප්‍රධාන ලේකම් මහින්ද ජයසිංහ මහතා සඳහන් කළේය. විශේෂයෙන් පිළියන්දල හා කොළඹ කලාපයේ පාසල්වලට ලබාදි ඇති ප්‍රශ්න පත්‍රවල බහුවරණ ප්‍රශ්නවලට අදාළ පිළිතුරු නොමැති බවත් ඇතැම් ප්‍රශ්න සඳහා සිසුන්ට ලිඛිත පිළිතුරු ලබාදිය‍ නොහැකි බවත් ඔහු සඳහන් කරයි. මේ ආකාරයට වැරදි ගණනාවක් එම ප්‍රශ්න පත්‍රවල දක්නට ඇතැයි මහින්ද ජයසිංහ මහතා කියා සිටියේය.", "URL": "https://sinhala.adaderana.lk/news.php?nid=25850", "Category": null, "Parent URL": null}