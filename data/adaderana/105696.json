{"Source": "Adaderana", "Timestamp": "March 8, 2019 09:27 am", "Headline": "බංග්ලාදේශ-නවසීලන්ත‍ තරගයට වර්ෂා‍වෙන් බාධා", "News Content": "බංග්ලාදේශය සහ නවසීලන්තය අතර දෙවන ටෙස්ට් ක්‍රිකට් තරගයේ පළමු දිනය වර්ෂාව හේතුවෙන් අතහැර දමා ඇත. අද (08) දහවල් වන තෙක් නවසීලන්තයේ වෙලින්ටන්හි ක්‍රීඩාංගනයට වර්ෂාව ඇද හැලීම හේතුවෙන් තරගය අතහැර දැමීමට තීරණය කර ඇති බව වාර්තා වෙයි. නියමිත වේලාවට විනාඩි 30කට පෙර හෙට (09) තරගය ආරම්භ කිරීමට නියමිතය. මේ අතර ඉන්දියාව සහ ඔස්ට්‍රේලියාව අතර තුන්වන එක්දින ක්‍රිකට් තරගය දිවා රාත්‍රී තරගයක් ලෙසින් අද (08) රංචි හීදි පැවැත්වෙයි. ඇෆ්ගනිස්ථානය සහ අයර්ලන්ත කණ්ඩායම අතර සිව්වන එක්දින ක්‍රිකට් තරගය ද අද ආරම්භ වෙයි.", "URL": "https://sinhala.adaderana.lk/news.php?nid=105696", "Category": null, "Parent URL": null}