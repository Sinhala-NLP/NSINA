{"Source": "Adaderana", "Timestamp": "January 30, 2019 04:22 pm", "Headline": "යෝෂිතගේ නඩුව මැයි 29ට නැවත කැඳවයි", "News Content": "දෙහිවල මිහිඳු මාවතේ පිහිටි යෝෂිත රාජපක්ෂ මහතාට අයත් ඉඩම සහ දේපළ සම්බන්ධයෙන් පොලිස් මූල්‍ය අපරාධ කොට්ඨාසය විසින් ගොනුකර ඇති නඩුව අද(30) ගල්කිස්ස මහේස්ත්‍රාත් අධිකරණය විසින් කැඳවනු ලැබීය. යෝෂිත රාජපක්ෂ මහතා සහ ඔහුගේ මිත්තනිය ඩේසි ෆොරස්ට් මහත්මිය අධිකරණය ඉදිරියේ පෙනීසිටි අතර පොලිස් මූල්‍ය අපරාධ කොට්ඨාසයේ නිලධාරීන් අධිකරණයට කරුණු දක්වමින් කියාසිටියේ මිලේනියම් සිටි හි පෞද්ගලික බැංකුවක තිබූ සැකකරුවන්ගේ බද්ධ ගිණුම පිළිබඳව එහි අධ්‍යක්ෂ වරයෙකුගෙන් ප්‍රකාශ ලබාගෙන ඇති බවත් එය නීතිපතිවරයා වෙත යවා ඇති බවත්ය. නීතිපති උපදෙස් බලාපොරොත්තු වන බවත් මෙහිදී සඳහන් කෙරිණි. ගල්කිස්ස ප්‍රධාන මහෙස්ත්‍රාත් මොහොමඩ් මිහාල් මහතා කරුණු විමසීම සඳහා මැයි මස 29 දින නැවත කැඳවීමට නියෝග කරණු ලැබීය.", "URL": "https://sinhala.adaderana.lk/news.php?nid=103377", "Category": null, "Parent URL": null}