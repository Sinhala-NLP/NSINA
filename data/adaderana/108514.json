{"Source": "Adaderana", "Timestamp": "April 23, 2019 11:46 am", "Headline": "දිවයිනේ සියලු සරසවි දැනුම්දෙන තුරු වැසෙයි", "News Content": "දිවයිනේ සියලුම විශ්වවිද්‍යාලයේ අධ්‍යයන කටයුතු නැවත දැනුම් දෙන තුරු ආරම්භ නොකිරීමට විහ්වවිද්‍යාල ප්‍රතිපාදන කොමිසන් සභාව තීරණය කර තිබේ. විශ්වවිද්‍යාල ප්‍රතිපාදන කොමිෂන් සභාව මෙම තීරණය ගෙන ඇත. විශ්වවිද්‍යාල වසා තැබුවත් තිබුණත් අධ්‍යයන හා අනධ්‍යයන කාර්ය මණ්ඩලය සුපුරුදු පිරිදි රාජකාරී සඳහා වාර්තා කරන ලෙස ද විශ්වවිද්‍යාල ප්‍රතිපාදන කොමිෂන් සභාව නිවේදනය කරයි. මීට අතරව , සියලුම පෞද්ගලික කතෝලික පාසල් අප්‍රේල් (29) දක්වා තාවකාලිකව වසා දමාන බව ඊයේ (22) නිවේදනය කළේය. සියලුම පෞද්ගලික කතෝලික පාසල්වල සමාන්‍ය අධිකාරි අයිවන් පෙරේරා පියතුමා විසින් නිවේදනයක් නිකුත් කරමින් මෙ බව දන්වීය. රට තුළ පවතින අයහපත් තත්ත්වය හේතුවෙන් මෙලෙස පාසල් වසා දැමීට තීරණය කර ඇත. පෙරේදා (21) දිවයින පුරා සිදු වු පිපිරීම් හේතුවෙන් සියලුම පාසල් ඊයේ (22) සහ අද (23) වසා දැමිට කටයුතු කළේය. මීට අමතරව සියලුම විශ්ව විද්‍යාලවල අධ්‍යන කටයුතුද තාවකාලිකව නවතා දැමීය. තවද මෙම දිනයන්හි පැවැත්වීමට නියමිතව තිබු රජයේ විභාග කටයුතුද නවතා දමා ඇති බව නිවේදනය කළේය. පෙරේදා දිනයේ සිදු වු පිපිරීම්වලින් මේ වන විට පුද්ගලයන් 310ක් මිය ගොස් ඇති අතර 500ක් පමන තුවාල ලබා ඇති බව පොලිස් මාධ්‍ය ප්‍රකාශ කළේය.", "URL": "https://sinhala.adaderana.lk/news.php?nid=108514", "Category": null, "Parent URL": null}