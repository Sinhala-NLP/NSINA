{"Source": "Adaderana", "Timestamp": "February 4, 2016 03:22 pm", "Headline": "දැරිය සමඟ ළිඳට පැනලා", "News Content": "වෙන්නප්පුව, බොරලැස්ස ප්‍රදේශයේදී කාන්තාවක සිය දැරිය සමග ළිඳකට පැන සියදිවි හානිකරගැනීමට උත්සාහ දරා තිබේ.අසල්වාසීන් විසින් දැරිය සහ මව ගොඩට ගෙන ලුණුවිල රෝහලට ඇතුළත් කර ඇති අතර එහිදී දැරිය මියගොස් ඇති බව පොලීසිය සඳහන් කළේය.මියගොස් ඇත්තේ මාස 09ක් වයසැති දැරියකි.මළ සිරුර හලාවත රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතව තිබේ.දැරියගේ මව මානසික රෝගයකින් පෙළෙන තැනැත්තියක් බවට පොලීසිය සිදුකළ මූලික පරීක්ෂණ වලදී අනාවරණය වී ඇති අතර වෙන්නප්පුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56915", "Category": null, "Parent URL": null}