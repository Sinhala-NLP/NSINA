{"Source": "Adaderana", "Timestamp": "August 25, 2010 03:45 pm", "Headline": "කණ්ඩලම හෝටලයට පොල්ල තිබ්බ විදේශිකයා අල්ලයි", "News Content": "දඹුල්ල කණ්ඩලම හෝටලයේ නවාතැන් ගෙන සිට රුපියල් හත් ලක්ෂ හැත්තෑ හත්දහසක් පමණ මුදලක් ගෙවීම පැහැර හැර පළාගිය විදේශීය ජාතික‍යෙකු අත් අඩංගුවට ගෙන තිබේ. ගාල්ල ප්‍රදේශයේ සුපිරි හෝටලයක නවාතැන්ගෙන සිටියදී සැකකරු අත් අඩංගුවට ගත් බව පොලිසිය පවසයි. සැකකරු ඔස්ට්‍රේලියානු ජාතිකයෙකු වන අතර මීට දින කිහිපයකට පෙර මෙම වංචාව සිදුකර පළාගොස් තිබුණි. සැකකරු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=10432", "Category": null, "Parent URL": null}