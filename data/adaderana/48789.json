{"Source": "Adaderana", "Timestamp": "January 19, 2015 04:45 pm", "Headline": "හිටපු නියෝජ්‍ය ඇමතිටත් බියගම සභාපතිටත් ඇප", "News Content": "ජනපති මැතිවරණ දින සිදුවූ පහරදීමක් සම්බන්ධයෙන් අත්අඩංගුවට ගත් හිටපු නියෝජ්‍ය ඇමති දුලීප් විජේසේකර මහතා හා බියගම ප්‍රාදේශීය සභා සභාපති ආනන්ද ගනේපොළ ඇප මත මුදා හැර තිබේ. අද පෙරවරුවේ එම සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසීය. ජනපති මැතිවරණ දිනයේදී පුද්ගලයෙකුට පහරදීමේ සිද්ධියක් සම්බන්ධයෙන් ඔවුන් අත්අඩංගුවට ගැනිණ. සැකකරුවන් මහර උසාවියට ඉදිරිපත් කිරීමෙන් පසු රුපියල් 1500ක මුදල් ඇපයක් හා රුපියල් ලක්ෂය බැගින් ශරීර ඇප 2ක් මත මුදාහැර ඇති අතර මාර්තු 25 යළි නඩුව කැඳවීමට නියමිත බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=48789", "Category": null, "Parent URL": null}