{"Source": "Adaderana", "Timestamp": "June 22, 2019 02:11 pm", "Headline": "මහින්දගේ ආණ්ඩුව යවන්න ඕනෙ වුණේ ශක්තිමත් පාර්ලිමේන්තුවක් හදාගන්න", "News Content": "පැවති මහින්ද රාජපක්ෂ ආණ්ඩුව පරාජය කර ශක්තිමත් පාර්ලිමේන්තුවක් බිහි කිරීමට අපේක්ෂා කළද එය සිදු කිරීමට නොහැකිවූ බවත් අද වන විට රට අරාජික තත්ත්වයට පත්ව ඇති බවත් ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා පවසයි. මාතර නූපේ ප්‍රදේශයේ පැවති වැඩසටහනකට එක්වෙමින් ඔහු මේ බව සඳහන් කළේය. ඉන්දියාව, ජපානය හ වරාය අධිකාරිය සම්බන්ධ වු සමාගමක් මඟින් විකිණීම අරමුණු කරගත් ගිවිසුමක් මඟින් කොළඹ වරායේ නැගෙනහිර ජැටිය විකිණිමට සූදානම් බව ඒ මහතා එම අවස්ථාවේදී පැවසීය. ඉදිරි මාස දෙකක් හෝ තුනක කාලයක් තුළ මෙම විකිණීම සිදු කරන බව ඔහු එහිදී කියා සිටියේය. \"මේ ආණ්ඩුවට ජනතාවගේ වගකීම දැරිය නොහැකි බව පැහැදිලිව පේනවා. නිල වශයෙන් ආණ්ඩුවක් තියෙනවා කිවුවට එහෙම එකක් නෑ. අපිට මේ ආණ්ඩුව ගෙන්න ගන්න වුවමනාවක් තිබ්බෙත් නෑ. අපිට මහින්දගේ ආණ්ඩුව යවන්න ඕනෙ කම තිබ්බා ශක්තිමත් පාර්ලිමේන්තුවක් හදාගන්න. ජනතාව ඒක දුන්නේ නෑ.\" යනුවෙන් ඔහු වැඩි දුරටත් කියා සිටියේය.", "URL": "https://sinhala.adaderana.lk/news.php?nid=112546", "Category": null, "Parent URL": null}