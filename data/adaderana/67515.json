{"Source": "Adaderana", "Timestamp": "December 30, 2016 03:15 pm", "Headline": "තහනම් දැල් දැමූ 10ක් දැලේ", "News Content": "තහනම් දැල් භාවිත කරමින් ධිවර කටයුතු වල නිරත වූ මෙරට ධීවරයින් 10 දෙනෙකු නාවික හමුදාව විසින් අත්අඩංගුවට ගෙන තිබේ.මණ්ඩතිව්, සීනෝර් ජැටිය ආසන්නයේදී සහ මන්නාරම, තල්වුපාඩු මුහුදු ප්‍රදේශයේදී මෙම ධිවරයින් අත්අඩංගුවට ගෙන ඇති බව සඳහන්ය.මණ්ඩතිව්, සීනෝර් ජැටිය ආසන්නයේදී තහනම් දැල් භාවිත කරමින් ධීවර කටයුතුවල නිරතව සිටි ධීවරයින් 05 දෙනෙකු අත්අඩංගුවට ගෙන ඇති අතර මන්නාරම, තල්වුපාඩු ප්‍රදේශයේදී තවත් ධීවරයින් 05 දෙනෙකු අත්අඩංගුවට ගෙන ඇත.ඉදිරි විමර්ශන සඳහා සැකකරුවන් මන්ඩතිව් ධීවර පරික්ෂක කාර්යාලයට සහ මන්නාරම සහකාර ධීවර අධ්‍යක්ෂ වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=67515", "Category": null, "Parent URL": null}