{"Source": "Adaderana", "Timestamp": "May 6, 2011 03:57 pm", "Headline": "දක්ෂිණ අධිවේගී මාර්ගයේ වැඩ කඩිනමින් නිමකරන්නැයි උපදෙස් ", "News Content": "දක්ෂිණ අධිවේගී මාර්ගයේ ඉදිකිරීම් කටයුතු කඩිනමින් අවසන් කර‍න ලෙස ජනාධිපති මහින්ද රාජපක්ෂ මහතා අදාළ ‍අංශ වෙත උපදෙස් ලබාදී තිබේ. මෙම වසරේ අගෝස්තු මාසය වන විට රථවාහන ගමනාගමනය සඳහා මාර්ගය විවෘත කළ යුතු බව ජනාධිපතිවරයා පෙන්වා දෙයි. දක්ෂිණ අධිවේගී මාර්ගයේ විවෘත කිරීම් සම්බන්ධයෙන් ඊයේ(05) අරලියගහ මන්දිරයේ දී අදාළ නිලධාරීන් සමඟ පැවති සාකච්ඡාවකදී ජනාධිපතිවරයා මෙම අදහස් පළ කළේය. අධිවේගී මාර්ගයට පිවිසීම සඳහා අයකරනු ලබන ගාස්තු, කළමනාකරණ කටයුතු, නඩත්තු සහ රක්ෂණ යන අංශ කෙරෙහිදි මෙහිදි අවධානය යොමුකර ඇත.", "URL": "https://sinhala.adaderana.lk/news.php?nid=15929", "Category": null, "Parent URL": null}