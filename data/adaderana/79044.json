{"Source": "Adaderana", "Timestamp": "October 23, 2017 04:06 pm", "Headline": " කාසියේ වාසිය ලංකාවට-මුලින්ම පන්දුවට පහරදෙයි", "News Content": "ශ්‍රී ලංකා කණ්ඩායම සහ පකිස්ථාන කණ්ඩායම අතර පැවැත්වෙන පස්වන සහ අවසන් එක්දින ක්‍රිකට් තරඟය මේ වන විට සාජාහිදී පැවැත්වෙයි. තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර ශ්‍රී ලංකා කණ්ඩායම පන්දු වාර 04ක් අවසානයේ කඩුලු 04 ක් දැවී ලකුණු 09 ක් ලබා සිටියි. සධීර සමරවික්‍රම, දිනේෂ් චන්දිමාල් සහ නිරෝෂන් දික්වැල්ල ලකුණු නොලබා දැවී ගිය අතර උපුල් තරංග ලකුණු 08ට දැවී ගියේය. තම දෙවන එක්දින තරඟයට ක්‍රීඩා කරන උස්මාන් ඛාන් පන්දුවාර 02ක් තුළදී ලකුණු 07කට කඩුලු 04ක් දවා ගත්තේය.", "URL": "https://sinhala.adaderana.lk/news.php?nid=79044", "Category": null, "Parent URL": null}