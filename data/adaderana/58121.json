{"Source": "Adaderana", "Timestamp": "March 12, 2016 09:29 am", "Headline": "වර්ෂාව හේතුවෙන් තරග නවතී", "News Content": "පන්දුවාර 20යි 20 ලෝක කුසලාන ක්‍රිකට් තරගාවලියේ ඊයේ පැවති තරග 02 වර්ෂාව හේතුවෙන් අතහැර දැමීමට සිදුව තිබේ.එම තරග ඉන්දියාවේ දරම්සලාහි පැවැත්වුණි.ඒ කාණ්ඩයෙන් පැවත්වීමට නියමිතව තිබූ නෙදර්ලන්තය සහ ඕමානය අතර තරගය ආරම්භ කිරීමට නොහැකිව අතහැර දැමූ බව වාර්තා වෙයි.වර්ෂාව මීට හේතු වූ බව සඳහන්ය.මේ හේතුවෙන් දෙපිළට එක් ලකුණ බැඟින් ලබාදීමට තරග තීරකයින් පියවර ගෙන ඇත.දරම්සලාහිදීම පැවති ඒ කාණ්ඩයේ අනෙක් තරගය පන්දුවාර 08කට සීමා වුණි.බංගලාදේශය සහ අයර්ලන්තය අතර පැවති මෙම තරගය අතරමැදදී පතිතවූ වර්ෂාව හේතුවෙන් තරගය නවතා දැමීමට තරග තීරකයින් පියවර ගෙන තිබුණි.එහිදී කාසියේ වාසිය දිනූ අයර්ලන්ත කණ්ඩායම ප්‍රථමයෙන් පන්දුවට පහරදීමේ වාරය බංගලාදේශ කණ්ඩායමට ලබාදී ඇත.පන්දුවාර 08ක් අවසානයේදී ඔවුන් කඩුලු 02ක් දැවී ලකුණු 94ක් ලබාසිටියදී වර්ෂාව හේතුවෙන් තරගය නවතා දැමුණි.එම දෙපිළටද ලකුණු 1 බැගින් ලබාදීමට තීරණය විය.", "URL": "https://sinhala.adaderana.lk/news.php?nid=58121", "Category": null, "Parent URL": null}