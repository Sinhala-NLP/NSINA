{"Source": "Adaderana", "Timestamp": "June 24, 2019 12:22 pm", "Headline": "මඩකලපුව පෞද්ගලික විශ්වවිද්‍යාලය ගැන නිර්දේශ වාර්තාව හෙට කැබිනෙට්ටුවට", "News Content": "මඩකලපුව පෞද්ගලික විශ්වවිද්‍යාලය පිළිබද නිර්දේශ ඇතුළත් වාර්තාව හෙට (25) රැස්වන කැබිනට් මණ්ඩලයට ඉදිරිපත් කරන බව පාර්ලිමේන්තු මන්ත්‍රී ආශු මාරසිංහ මහතා පවසයි. අදාළ විශ්ව විද්‍යාලය පිළිබඳ වාර්තාව අධ්‍යාපන හා මානව සම්පත් සංවර්ධන ආංශික අධීක්ෂණ කාරක සභාව විසින් පසුගිය සිකුරාදා පාර්ලිමේන්තුවට ඉදිරිපත් කෙරුණි. එම වාර්තාවේ පිටපතක් අද (24) නීතිපති දෙපාර්තමේන්තුවට ද යොමු කරන බව ආශු මාරසිංහ මන්ත්‍රීවරයා අද දෙරණ කළ විමසීමක දි සදහන් කළේය. මඩකලපුව පෞද්ගලික විශ්ව විද්‍යාලය හදිසි නීතිය යටතේ රජයට පවරා ගැනීමට කිසිඳු බාධාවක් නොමැති බව ද ආශු මාරසිංහ මහතා එහිදි පැවසීය.", "URL": "https://sinhala.adaderana.lk/news.php?nid=112659", "Category": null, "Parent URL": null}