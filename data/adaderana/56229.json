{"Source": "Adaderana", "Timestamp": "January 8, 2016 09:06 am", "Headline": "සෝරෝස් ලොවටම අනතුරු අඟවයි", "News Content": "නුදුරේදීම ලෝකයේ මූල්‍ය අර්බුදයක් ඇතිවිය හැකි බව දිවයිනට පැමිණ සිටින ප්‍රකට ව්‍යාපාරික ජෝර්ජ් සෝරෝස් මහතා පවසයි.ඔහු පෙන්වා දෙන්නේ චීන මූල්‍ය වෙළඳපළේ පවතින පසුබෑම මිට හේතුව බවයි.භාණ්ඩ මිල පහලයාමෙන් පාරිභෝගිකයින්ට තාවකාලික සහනයක් හිමි වුණ ද පවතින තත්ත්වය මත 2008 වසරේදී ඇති වූ මූල්‍ය අර්බුදයට සමාන අර්බුදයක් ගොඩනැගිය හැකි බව ඔහු පෙන්වා දී ඇත.2016 ශ්‍රී ලංකා ආර්ථික සමුළුවේදී ජෝර්ජ් සෝරෝස් මහතා ප්‍රකාශ කර ඇත්තේ මෙම තත්ත්වය මත තමාගේ අයෝජන කණ්ඩායමට සුපරික්ෂාකාරිව කටයුතු කරන ලෙස තමා උපදෙස් දී ඇති බවයි.2016 ශ්‍රී ලංකා ආර්ථික සමුළුව ඊයේ කොළඹ දී ආරම්භ වූ අතර එහිදී අදහස් දැක්වූ සෝරෝස් මහතා, ශ්‍රී ලංකාවට පැමිණෙන ලෙස ආරාධනා කිරීම සම්බන්ධයෙන් සිය ප්‍රසාදය පළ කළේය.සමාරම්භක අවස්ථාවට එක්වෙමින් අදහස් දැක්වූ අග්‍රාමාත්‍ය රනිල් වික්‍රමසිංහ මහතා ප්‍රකාශ කළේ පසුගාමි නොවී අඛණ්ඩව ඉදිරියට ගමන් කළ යුතුව ඇති බවයි.මෙම සමුළුවට කොලොමිබියා විශ්වවිද්‍යාලයේ ආර්ථික විද්‍යාව පිළිබඳ නොබෙල් ත්‍යාග ලාභියෙකු වන මහාචාර්ය ජෝසප් ස්ටිග්ලි මහතා ඇතුළු දෙස් විදෙස් ආයෝජකයින්, දේශපාලන නියෝජිතයින් සහභාගි වී සිටී.සමුළුව අද දිනයේදී ද පැවැත්වීමට නියමිතය.", "URL": "https://sinhala.adaderana.lk/news.php?nid=56229", "Category": null, "Parent URL": null}