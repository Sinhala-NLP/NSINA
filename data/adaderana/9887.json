{"Source": "Adaderana", "Timestamp": "July 28, 2010 02:49 pm", "Headline": "ශ්‍රී ලංකාවට ආවාට සමාව ගන්නේ නෑ", "News Content": "තමන්ගේ ශ්‍රී ලංකා සංචාරය සම්බන්ධයෙන් කිසිවෙකුගෙනුත් සමාව යැදීමට අවශ්‍ය නැති බව දකුණු ඉන්දියානු චිත්‍රපට නිළි අසින් තොටුම්කොල් පවසයි. අසින් තොටුම්කොල්ගේ ශ්‍රී ලංකා සංචාරය සහ ජනාධිපති ආර්යා ශිරන්ති රාජපක්ෂ මැතිනිය සමග ශ්‍රී ලංකාවේ ස්ථාන කිහිපයක සංචාරය කිරීම සම්බන්ධයෙන් දකුණු ඉන්දීයානු සිනමා වාණිජ මණ්ඩලයේ කිහිපදෙනෙකු විසින් විරෝධය පෑමත්,ඒ හේතුවෙන් ඇය හා දකුණු ඉන්දීයානු සිනමා වාණිජ මණ්ඩලයෙන් සමාව ගත යුතු බවට පළ වූ වාර්තා වලට ප්‍රතිචාර දක්වමින් ඇය මේ බව සඳහන් කර ඇත. \"සියලු දෙමළ ජනයා සතුටින් ශ්‍රී ලංකාවේ ජීවත් වෙනවා.කිහිපදෙනෙකු කියන පමණින් මම සමාව ගත යුතු නෑ\"අසින් තොටුම්කොල් ඉන්දීය මාධ්‍ය අමතා පවසා ඇත. එසේ වුවද දකුණු ඉන්දීයානු සිනමා වාණිජ මණ්ඩලයේ මහ ලේකම් රාධා රවී පවසා ඇත්තේ\" අසීන් කේරළ ප්‍රාන්තයේ වුණත් රඟපාන්නේ දෙමළ චිත්‍රපට වලයි.ඒ නිසා දෙමළ ජනයාගේ සිතුම් පැතුම් වලට සංවේදී විය යුතුයි...අසීන් ගේ ශ්‍රී ලංකාවේ රූගත කළ\"රෙඩී\"ඇතුළු ඇය රඟ පෑ චිත්‍රපට වර්ජනය කරන්නට තීරණය කර තිබෙනවා. ඇය සමාවව ගතහොත් එකී වරද නිවරදී කරගත හැකියි\"යන්නයි. එසේ වුවද දකුණු ඉන්දීයානු සිනමා වාණිජ මණ්ඩලයේ ම සභාපති ධූරය දරන සාරත් කුමාර් සඳහන් කර ඇත්තේ\"මේකට දැන්මම පියවර ගැනීම නුසුදුසුයි.ඇය අපේ කණ්ඩායමේ නිළියක්.අපි ඇය‍ට ලංකාවට යන්න සිදුවූ පසුබිම ගැන සලකා බලා තීරණයක් ගත යුතු බවයි.\"", "URL": "https://sinhala.adaderana.lk/news.php?nid=9887", "Category": null, "Parent URL": null}