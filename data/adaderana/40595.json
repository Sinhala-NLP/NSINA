{"Source": "Adaderana", "Timestamp": "January 23, 2014 10:32 pm", "Headline": "හොරුන් ගේ ඉලක්කයට ව්‍යාපාරිකයෙක් බිලි - රත්‍රන් හා මුදල් පැහැර ගෙන යයි", "News Content": "දංකොටුව,සිංගක්කුලිය දේවාලය අසළ නිවසට කඩාවැදුණු හොරු කණ්ඩායමක් විසින් කළ වෙඩි තැබීමකින් ව්‍යාපාරිකයෙකු ජීවිතක්ෂයට පත්ව තිබේ. අද (23) පස්වරුවේ මෝටර් රථයකින් පැමිණි සිව් දෙනෙකු මෙම නිවසට ඇතුළුවී ඒ මොහොතේ නිවසේ විසූවන්ට ගිනි අවි පෙන්වා බිය ගන්වා නිවැසියන් සියලුදෙනා කාමරයකට දමා දොරගුළු ලා රත්‍රන් භාණ්ඩ හා මුදල් කොල්ලකා ඇති බව අද දෙරණ වාර්තාකරු පවසයි. මෙම කොල්ලකරුවන් පිරිස පිටව යාමට සැරසුණු අවස්ථාවේදී කිඹුල්ගාල ප්‍රදේශයේ හිතවත් ව්‍යාපාරිකයෙකු මෙම නිවසට පැමිණ තිබේ. කලබලයට පත්වූ කොල්ලකරුවන් පෙජරෝ රථයෙන් පැමිණි ව්‍යාපාරිකයාටද වෙඩිතබා පලාගොස් ඇති අතර වෙඩිවැදුණු ව්‍යාපාරිකයා ජීවිතක්ෂයට පත්ව ඇති බව අද දෙරණ වාර්තාකරු පවසයි. ව්‍යාපාරිකයාගේ මළ සිරුර මේවන විට දංකොටුව රෝහලට බාරදී තිබේ.", "URL": "https://sinhala.adaderana.lk/news.php?nid=40595", "Category": null, "Parent URL": null}