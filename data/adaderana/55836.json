{"Source": "Adaderana", "Timestamp": "December 20, 2015 01:47 pm", "Headline": " මහින්ද අයවැයට ඡන්දය නොදුන් හේතුව මෙන්න ", "News Content": "අයවැයට එරෙහිව ඡන්ද ප්‍රකාශ කිරීමට හිටපු ජනාධිපති මහින්ද රාජපක්ෂ මහතා නොපැමිණියේ ඒකාබද්ධ විපක්ෂයේ ඉල්ලීම හේතුවෙන් බව පාර්ලිමේන්තු මන්ත්‍රී ප්‍රසන්න රණතුංග මහතා පවසයි.මන්ත්‍රීවරයා පෙන්වා දෙන්නේ ශ්‍රී ලංකා නිදහස් පක්ෂයේම ඇතැම් මැති ඇමතිවරුන් මහින්ද රාජපක්ෂ මහතා අයවැයට එරෙහිව ඡන්දය ප්‍රකාශ කිරීමට නොපැමිණිම පිළිබදව අසත්‍යය ප්‍රකාශ සිදුකරන බවයි.ඒකාබද්ධ විපක්ෂය දැනට ක්‍රියාත්මක කරන ආණ්ඩු විරෝධි අරගලයට සුදුසුම අවස්ථාවේදී මහින්ද රාජපක්ෂ මහතාගේ නායකත්වය ලැබෙන බව ප්‍රසන්න රණතුංග මහතා සඳහන් කළේය.", "URL": "https://sinhala.adaderana.lk/news.php?nid=55836", "Category": null, "Parent URL": null}