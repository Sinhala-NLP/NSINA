{"Source": "Adaderana", "Timestamp": "December 31, 2013 03:48 pm", "Headline": "වැඩිම පැමිණිලි පොලිස් දෙපාර්තමේන්තුවට  ", "News Content": "මානව හිමිකම් කඩවීම් සම්බන්ධ පැමිණිලි අතරින් වැඩිම පැමිණිලි ප්‍රමාණයක් මෙම වසරේ දී පොලිස් දෙපාර්තමේන්තුවට එරෙහිව ලැබී ඇති බව ශ්‍රි ලංකා මානව හිමිකම් කොමිෂන් සභාව පවසයි. එසේම ලැබී ඇති වැඩිම පැමිණිලි අතරින් දෙවන ස්ථානයේ පසු වන්නේ අධ්‍යාපන අමාත්‍යාංශය බව එම කොමිසම සඳහන් කළේය. 2013 ජනවාරි මස සිට දෙසැම්බර් මස දක්වා පැමිණිලි 7765 ලැබී ඇති බවත්, එයින් පොලිස් දෙපාර්තමේන්තුවට සහ අධ්‍යාපන අමාත්‍යංශයට විරුද්ධව වැඩි වශයෙනුත් අනෙකුත් පැමිණිලි බොහෝ රාජ්‍ය ආයතන සඳහා ලැබී ඇති බවත්, මේ සම්බන්ධයෙන් අද දෙරණ සමඟ අදහස් දැක්වු ශ්‍රී ලංකා මානව හිමිකම් කොමිෂන් සභාවේ කොමසාරිස් ආචාර්ය ප්‍රතිභා මහනාම හේවා මහතා පවසා සිටියේය. අකාර්යක්ෂමතාවයන්, තමන්ගේ සේවාවන් නිසි ලෙස ඉටු නොවීම, උසස්වීම්, විවිධාකාර හිංසනයන් සම්බන්ධයෙන් මෙලෙස පැමිණිලි ලැබී ඇති බවද ඒ මහතා පෙන්වා දුන්නේය.", "URL": "https://sinhala.adaderana.lk/news.php?nid=39993", "Category": null, "Parent URL": null}