{"Source": "Adaderana", "Timestamp": "October 20, 2015 10:46 am", "Headline": "රොහාන් වැලිවිට පොලීසියට කැඳවයි", "News Content": "හිටපු ජනපති මහින්ද රාජපක්ෂ මහතාගේ හිටපු සම්බන්ධීකරණ ලේකම් මෙන්ම වත්මන් මාධ්‍ය ලේකම් රොහාන් වැලිවිට මහතා හෝමාගම පොලීසියට කැඳවා තිබේ.පෙර කරන ලද දැනුම්දීමක් අනූව අද පෙරවරු‍ 10ට පමණ ඒ මහතා හෝමාගම පොලීසියට ගොස් ඇත.මහින්ද රාජපක්ෂ මහතා ජනාධිපති සමයේ ජනාධිපති මාධ්‍ය ඒකකයේ තිබූ බව කියන වීඩියෝ කැසට්පට තොගයක් ආගිය අතක් නැතැයි කියන සිද්ධියක් ගැන කට උත්තරයක් ගැනීමට හෙතෙම මෙලෙස කැඳවා ඇතැයි වාර්තා වේ.මේ ගැන ප්‍රකාශයක් ලබා ගැනීමට පොලිස් නිලධාරීන් පසුගිය 18 වැනිදා ‍ඔහුගේ නිවසට ද ගොස් ඇතැයි වාර්තා වන අතර එදින ඔහු නි‍වසේ නොසිටි නිසා අද පොලිසියට පැමිණ ඇතැයි සඳහන්ය.මීට පෙර හෙතෙම පසුගිය අගෝස්තු මස 25 වැනිදා පොලිස් මූල්‍ය අපරාධ විමර්ශන කොට්ඨාසය හමුවට ද කැඳවා ප්‍රශ්න කර තිබිණ.", "URL": "https://sinhala.adaderana.lk/news.php?nid=54553", "Category": null, "Parent URL": null}