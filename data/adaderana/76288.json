{"Source": "Adaderana", "Timestamp": "August 14, 2017 02:06 pm", "Headline": "අනතුරින් 2ක් මරුට-1ට තුවාල", "News Content": "කොළඹ - කුරුණෑගල ප්‍රධාන මාර්ගයේ මැටිකුඹුර ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ.වැලි ප්‍රවාහනය කරන ටිපර් රථයක් ත්‍රී රෝද රථයක ගැටී මාර්ගයෙන් ඉවතට පැන විදුලි කණුවක සහ තාප්පයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් ටිපර් රථයේ රියදුරු ඇතුළු එහි ගමන් ගත් තිදෙනෙකු තුවාල ලබා පොල්ගහවෙල රෝහලට ඇතුළත් කිරීමේදී දෙදෙනෙකු මියගොස් තිබේ.මියගොස් ඇත්තේ ගලේවෙල ප්‍රදේශයේ පදිංචිව සිටි 22 හැවිරිදි තරුණයෙක් සහ කන්තලේ ප්‍රදේශයේ පදිංචිව සිටි 25 හැවිරිදි තරුණයෙකි. අනතුරෙන් ත්‍රී රෝද රථයේ ගමන් කළ රියදුරු සහ තවත් අයෙක් ද සුළු තුවාල ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=76288", "Category": null, "Parent URL": null}