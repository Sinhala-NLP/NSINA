{"Source": "Adaderana", "Timestamp": "March 5, 2013 10:49 am", "Headline": "වන අලි උවදුර හේතුවෙන් විරෝධතා ", "News Content": "ගම්වැදුණු වන අලි පළවාහැර ජන ජීවිතය සුරක්ෂිත කරන ලෙස ඉල්ලා පුත්තලම - කුරුණෑගල මාර්ගයේ කොත්තුකච්චිය විද්‍යාලය අසළ විරෝධතාවක් පැවැත්වෙන බව අද දෙරණ වාර්තාකරු පවසයි. ප්‍රදේශවාසීන් විසින් සිදුකරමින් සිටින මෙම උද්ඝෝෂණය හේතුවෙන් මේවන විට අදාළ මාර්ගයේ දැඩි රථ වාහන තදබදයක් නිර්මාණය වී ඇති බව සඳහන්ය. කොත්තුකච්චිය,බෝගහ යාය, පලුගස්වැව,ඇතුන්ගොඩ ආදී ප්‍රදේශවල ජනයා මෙම විරෝධතාවට එක්ව සිටින බවත්, වන අලි 8 දෙනකු පමණ විටෙන් විට ගම්වැදී ගම්බිම් විනාශ කරන නමුත් වන ජීවි නිලධාරීන් කිසිදු පියවරක් නොගන්නා බවට මොවුන් චෝදනා නඟන බවත් අප වාර්තාකරු කියා සිටියි.", "URL": "https://sinhala.adaderana.lk/news.php?nid=32126", "Category": null, "Parent URL": null}