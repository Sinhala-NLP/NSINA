{"Source": "Adaderana", "Timestamp": "June 4, 2012 01:48 pm", "Headline": "ස්ථානමාරු නීතී ක්‍රියාත්මක නොවීමෙන් විදුහල්පතිවරු අමාරුවේ", "News Content": "ශ්‍රේණිධාරි විදුහල්පතිවරුන්ගේ ස්ථානමාරු සම්බන්ධයෙන් වයඹ පළාත් සභාව විසින් පනවා ඇති නීති ක්‍රියාත්මක කිරීමට නොහැකි වීම හේතුවෙන් විදුහල්පතිවරු රැසක් දුෂ්කරතාවට පත්ව සිටින බව අනාවරණය වී තිබේ. ස්ථානමාරුවීම් 400 ක් පමණ දැනට නිර්දේශ වී ඇතත් දේශපාලන බලපෑම් මත එය ක්‍රියාත්මක නොවන බව විදුහල්පතිවරුන් පෙන්වා දෙයි. වයඔ පළාත් සභාව තුල අවිධිමත් මාරු පටිපාටියට නවත්වා පසුගිය වසර දෙකකට පෙර වයඹ පළාත් සභාව විසින් ශ්‍රේණිධාරි විදුහල්පතිවරුන්ගේ ස්ථානමාරු සම්බන්ධයෙන් පටිපාටි සංග්‍රහයක් සකස් කර ඒකමතිකව එය නීතියක් බවට පත්කළ බව පියසිරි ප්‍රනාන්දු මහතා මේ සම්බන්ධයෙන් අද දෙරණට අදහස් දක්වමින් ප්‍රකාශ කළේය. ඒ අනුව ජනවාරි මාසයේ සිට මාසයේ 400 ට අධික ශ්‍රේණිධාරි විදුහල්පතිවරුන් පිරිසක් ස්ථානමාරු කිරීමට සූදානම් කර තිබූ බවත් දේශපාලන මැදිහත් වීම නිසා එම කටයුතු ඇණහිට ඇති බවත්, එම නිසා ශ්‍රේණිධාරි විදුහල්පතිවරුන් දැඩි දුෂ්කරතාවයට පත්ව ඇති බවත්, පියසිරි ප්‍රනාන්දු මහතා මෙහිදී වැඩි දුරටත් සදහන්කර තිබේ.", "URL": "https://sinhala.adaderana.lk/news.php?nid=24758", "Category": null, "Parent URL": null}