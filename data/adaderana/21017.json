{"Source": "Adaderana", "Timestamp": "December 29, 2011 08:55 am", "Headline": "මියන්මාරයේ පිපිරීමකින් මරණ 15 ක්", "News Content": "මියන්මාරයේ යැන්ගොන් ප්‍රදේශයේ සිදුවූ පිපිරීමකින් පුද්ගලයින් 15 දෙනෙකු මියගොස් තිබේ. සිද්ධියෙන් තවත් පුද්ගලයින් 60 දෙනෙකු තුවාල ලබා ඇති බව සඳහන්ය. යැන්ගොන් ප්‍රදේශයේ වෙළඳ සංකීර්ණයක් ආසන්නයේ අද(29) අලුයම සිදුවූ මෙම පිපිරීමෙන් අනතුරුව ගින්නක් ද හටගෙන ඇති බව වාර්තා වේ. ගින්න නිවීම සඳහා පැමිණි නිලධාරින් 5 දෙනෙකු ද සිද්ධියෙන් ජීවිතක්ෂයට පත්ව ඇති අතර එහිදී තවත් නිලධාරීන් 30 දෙනෙකු තුවාල ලබා ඇත. මේ වන විටත් ගින්න මැඩ පැවැත්වීමට නොහැකි වී ඇති බැවින් මෙහිදී සිදුවූ ජීවිත හානිය පිළිබඳව නිශ්චිතව කිව නොහැකි බව එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=21017", "Category": null, "Parent URL": null}