{"Source": "Adaderana", "Timestamp": "March 31, 2018 03:07 pm", "Headline": "නීතී විරෝධී දුම්වැටි තොඟයක් රේගුවේ හිරවෙයි", "News Content": "නීතී විරෝධී දුම්වැටි තොඟයක් සමඟ පුද්ගලයින් දෙදෙනෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබේ. ඩුබායි සිට පැමිණි අදාළ පුද්ගලයින් දෙදෙනා ගුවන්තොටුපලෙන් පිටත්ව යන අවස්ථාවේ රේගුව විසින් සිදු කළ පරීක්ෂාවකදී ඔවුන් අත්අඩංගුවට ගත් බව රේගුව සඳහන් කළේය. එහිදී ඔවුන් සතුව තිබී පෙට්ටි 65ක හසුරා තිබූ දුම්වැටි 13,000ක් රේගුව විසින් සොයාගෙන තිබේ. එහි වටිනාම රුපියල් හය ලක්ෂ 50,000ක් පමණ වන බව රේගුව සඳහන් කළේය. සැකකරුවන් කොළඹ සහ ඉහළ කොට්ටාරමුල්ල ප්‍රදේශවල පදිංචි 29හැවිරිදි සහ 42 හැවිරිදි පුද්ගලයින් දෙදෙනෙකි. දුම්වැටි තොඟය රාජසන්තක කර ඇති අතර අත්අඩංගුවට ගත් එක් සැකකරුවෙකු සඳහා රුපියල් 50,000ක් සහ අනෙක් සැකකරුට රුපියල් 10,000ක් වශයෙන් දඩ නියම කර තිබේ.", "URL": "https://sinhala.adaderana.lk/news.php?nid=86661", "Category": null, "Parent URL": null}