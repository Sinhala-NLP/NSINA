{"Source": "Adaderana", "Timestamp": "January 30, 2013 07:58 am", "Headline": "අමෙරිකා නියෝජිත පිරිස බැසිල් හමුවෙයි", "News Content": "ශ‍්‍රී ලංකාවේ සංචාරයක නිරත අමෙරිකා නියෝජිත පිරිස අද (30) දිනයේ බැසිල් රාජපක්ෂ අමාත්‍යවරයා ප‍්‍රමුඛ ශ‍්‍රී ලංකා රජයේ නියෝජිත පිරිසක් හමුවීමට නියමිතව තිබේ. විදේශ අමාත්‍ය මහාචාර්ය ජී.එල්.පීරිස්, ජනාධිපති ලේකම් ලලිත් වීරතුංග යන මහත්වරු ඇතුළු පිරිසක් අද දිනයේ හමුවීමට නියමිත බව විදේශ කටයුතු අමාත්‍යංශය පැවසුවේය. පසුගිය දා දිවයිනට පැමිණි මෙම නියෝජිත පිරිසට අමෙරිකා නියෝජ්‍ය සහකාර රාජ්‍ය ලේකම් ජේම්ස් මුවර්, නියෝජ්‍ය සහකාර ආරක්ෂක ලේකම් වික‍්‍රම් සිං, නියෝජ්‍ය සහකාර රාජ්‍ය ලේකම් ජෙන් සිමර්සන් යන නියෝජිතයින් අයත් වේ. මොවුන් ඊයේ ත‍්‍රිවිධ හමුදාපතිවරුන් ඇතුළු පිරිසක් හමුවිණි. මෙම නියෝජිත පිරිස අද මාලදිවයින බලා පිටත්ව යාමට නියමිතය.", "URL": "https://sinhala.adaderana.lk/news.php?nid=31196", "Category": null, "Parent URL": null}