{"Source": "Adaderana", "Timestamp": "January 31, 2010 01:07 pm", "Headline": "ජනපති ලූලාගේ සෞඛ්‍ය තත්ත්වය යහපත්", "News Content": "බ්‍රසීල ජනාධිපති ලූලා ද සිල්වාගේ අයහපත් සෞඛ්‍ය තත්ත්වය යහපත් අතට හැරී ඇති බව ඔහුගේ වෛද්‍යවරුන් පවසයි. 64 වැනි ‍වියේ පසුවන ජනාධිපතිවරයා අධික රුධිර පීඩන රෝගී තත්ත්වය හේතුවෙන් පසුගිය දා රෝහල් ගත කෙරුණු අතර රෝහල් ගත කිරීමෙන් පසුව සිදුකළ ප්‍රතිකාර හා පරීක්ෂණවලින් අනතුරුව ඔහු සිය නිවස බලා පිටත්ව ගිය බව විදෙස් මාධ්‍ය වාර්තා කරයි. අයහපත් සෞඛ්‍ය තත්ත්වය හේතුවෙන් ලෝක ආර්ථික සමුළුවට සහභාගී වීමට ද ජනාධිපතිවරයාට නොහැකි විය.", "URL": "https://sinhala.adaderana.lk/news.php?nid=6376", "Category": null, "Parent URL": null}