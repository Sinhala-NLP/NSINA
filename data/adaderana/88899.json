{"Source": "Adaderana", "Timestamp": "May 11, 2018 08:34 am", "Headline": "උඩරට දුම්රිය මාර්ගයේ දුම්රිය ස්ථානාධිපතිවරුවන් ක්‍රියාත්මක කළ වර්ජනය අවසන්", "News Content": "උඩරට දුම්රිය මාර්ගයේ දුම්රිය ස්ථාන කිහිපයක ස්ථානාධිපතිවරුවන් ක්‍රියාත්මක කළ වර්ජනය අවසන් කර තිබේ. දුම්රිය සාමාන්‍යාධිකාරි එස්.එම් අබේවික්‍රම මහතා සඳහන් කළේ එම නිළධාරින් මේ වන විට සේවයට වාර්තා කරමින් සිටින බවයි. දුම්රිය සංඥා පද්ධතියේ දෝෂයක් හේතුවෙන් දුම්රිය දෙකක් නාවලපිටිය දුම්රිය ස්ථානයේදී අද (11) අලුයම නවතා දැමිමට සිදුව තිබේ. මේ හේතුවෙන් මගීන් කලහකාරි ලෙස හැසිරිමට විරෝධය පල කරමින් දුම්රිය ස්ථානාධිපතිවරුන් සේවා ස්ථානයෙන් ඉවත්ව ගොස් ඇති බව වාර්තා වේ. ඒ අනුව දුම්රිය ධාවනය යථා තත්ත්වයට පත් කිරිමට මේ වන විට පියවර ගෙන ඇති අතර දුම්රිය කිහිපයක් ප්‍රමාදවි ධාවනය වනු ඇති බව දුම්රිය සාමාන්‍ය අධිකාරිවරයා සදහන් කළේය. සිද්ධිය සම්බන්ධයෙන් දුම්රිය දෙපාර්තමේන්තුව විමර්ශනයක් ද ආරම්භ කර තිබේ.", "URL": "https://sinhala.adaderana.lk/news.php?nid=88899", "Category": null, "Parent URL": null}