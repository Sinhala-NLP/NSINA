{"Source": "Adaderana", "Timestamp": "June 29, 2018 06:42 pm", "Headline": "සුදු අලි ව්‍යාපෘති ප්‍රයෝජනයට ගැනීමට හැකි වන විදියට හැදුවේ වත්මන් ආණ්ඩුව", "News Content": "පසුගිය ආණ්ඩුව ආරම්භ කළ සුදු අලි ව්‍යාපෘති, ප්‍රයෝජනයට ගැනීමට හැකි වනසේ නිර්මාණය කළේ වත්මන් රජය බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ අදහස් පළ කළේ අද කොළඹ පැවති ආර්ථික විශේෂඥ ආචාර්ය සමන් කැලේගම මහතාගේ වර්ෂ පූර්ණ අනුස්මරණ සම්මන්ත්‍රණයේදීයි. එහිදී අදහස් දැක්වූ අග්‍රාමාත්‍ය රනිල් වික්‍රමසිංහ මහතා, \"ඉන්දියානු සාගර කලාපය ඉදිරි දශකයේ විශාල වෙළඳපොළ බවට පත්වනවා. මතක තබා ගන්න ශ්‍රී ලංකව පිහිටා තිබෙන ස්ථානය. මේ භෞතික වැදගත්කම ශ්‍රී ලංකාවේ සංවර්ධන සැලැස්මට එකතු කර ගත යුතුයි.ආන්දෝලනයට තුඩු දුන් හම්බන්තොට වරාය අපිට තිබුණා.මේ වරාය අත්හැර දැමීමට අපි කටයුතු කළේ කොහොමද?මම ඒ ගැන සාකච්ඡා කරන්නේ නෑ.අමාත්‍යවරයා මෙතන ඉන්නවා.එය ඉතාම අමාරු ගනුදෙනුවක් වුණා.අවසානයේ අපි කිව්වා දෙපාර්ශ්වයටම වාසිදායක වන යම් මතයකට එන බව.අපි ලෝකේ තිබුණ ලොකුම තටාකය බාර ගත්තා.නමුත් ඊළඟ අවුරුද්දේ සිට අපි ඒ වරායට නැව් ගේනවා.මම හිතන්නේ සැලකිය යුතු ප්‍රමාණයක් දැනටම එනවා .අපි විතරයි දන්නේ සුදු අලින්ගෙන් වැඩ ගන්න ආකාරය.\"", "URL": "https://sinhala.adaderana.lk/news.php?nid=91709", "Category": null, "Parent URL": null}