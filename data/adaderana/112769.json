{"Source": "Adaderana", "Timestamp": "June 26, 2019 09:59 am", "Headline": "ගල්කටස් ගිනි අවියක් හා ඇත් දළ 4 ක් සමඟ පුද්ගලයෙක් අල්ලයි", "News Content": "ඉමදූව පොලිස් වසමේ අක්කර 26, හවුපේ ප්‍රදේශයේ දී මෙරට නිෂ්පාදිත ගල්කටස් වර්ගයේ ගිනි අවියක්, ගිනි අවි කොටස් කිහිපයක් හා විවිධ ප්‍රමාණයේ ඇත් දළ 4 ක් සමඟ පුද්ගලයෙක් ඉමදූව පොලීසිය විසින් අත්අඩංගුවට ගෙන තිබේ. ඊයේ(25) දහවල් 1.20ට පමණ මෙම වැටලීම සිදු කර ඇත. මාතර කොට්ඨාශ අපරාධ විමර්ශන අංශයේ නිලධාරීන්ට ලද තොරතුරක් මත මෙම වැටලීම සිදු කර ඇත. අත්අඩංගුවට පත් සැකකරු වයස අවුරුදු 58 ක් වු ඉහත සඳහන් ප්‍රදේශයේ ම පදිංචිකරුවෙකි. සැකකරු අද(26) දින ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ඉමදූව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112769", "Category": null, "Parent URL": null}