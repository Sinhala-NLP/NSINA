{"Source": "Adaderana", "Timestamp": "May 20, 2018 03:11 pm", "Headline": "අක්කරෙයිපත්තුවේ රිය අනතුරකින් පුද්ගලයෙක් මරුට", "News Content": "අක්කරෙයිපත්තුව ප්‍රදේශයේ දී සිදුවූ රිය අනතුරකින් පුද්ගලයෙකු මියගොස් තිබේ. අක්කරෙයිපත්තුව නගරයේ සිට කල්මුණ දෙසට ධාවනය වූ යතුරුපැදියක් ප්‍රතිවිරුද්ධ දෙසින් පැමිණි තවත් යතුරුපැදියක ගැටීමෙන් අනතුර සිදුව ඇති බවයි පොලීසිය පැවසීය. අනතුරින් බරපතළ තුවාල ලැබූ එක් යතුරුපැදිකරුවෙකු අක්කරෙයිපත්තුව රෝහලට ඇතුළත් කිරීමේදී මියගොස් තිබේ. මියගොස් ඇත්තේ 41 හැවිරිදි පුද්ගලයෙකි. අනතුර සම්බන්ධයෙන් අක්කරෙයිපත්තුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89445", "Category": null, "Parent URL": null}