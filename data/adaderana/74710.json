{"Source": "Adaderana", "Timestamp": "June 30, 2017 09:48 am", "Headline": " කාසියේ වාසිය ලංකාවටයි", "News Content": "සංචාරක සිම්බාබ්වේ කණ්ඩායම සහ ශ්‍රී ලංකාව අතර පළමු එක්දින ක්‍රිකට් තරගය ගාල්ල ජාත්‍යන්තර ක්‍රීඩාංගණයේදී අද(30) පැවැත්වෙයි. තරගයේ කාසියේ වාසිය දිනු ශ්‍රී ලංකාව පළමුව පන්දුවට පහරදීමට තීරණය කර තිබේ.වසර 17 කට පසු එනම් 2000 වසරෙන් පසු ප්‍රථම වරට ගාල්ල ජාත්‍යන්තර ක්‍රීඩාංගනයේ එක්දින ජාත්‍යන්තර ක්‍රිකට් තරගයක් පැවැත්වෙන්නේ අදයි.සිම්බාබ්වේ පිල මෙතෙක් මෙරට පැවති එක්දින තරගයකදී ශ්‍රී ලංකාව පරාජයට පත් කර නොමැත.අද තරගයේ ශ්‍රී ලංකා කණ්ඩායමට නිරෝෂන් දික්වැල්ල / උපුල් තරංග / කුසල් මෙන්ඩිස් / ධනුෂ්ක ගුණතිලක / නායක ඇන්ජෙලෝ මැතිව්ස් / අසේල ගුණරත්න / ලහිරු මදුෂංක / ලසිත් මාලිංග / නුවන් ප්‍රදීප් / අමිල අපොන්සෝ සහ අකිල ධනංජය ඇතුළත් වෙයි.", "URL": "https://sinhala.adaderana.lk/news.php?nid=74710", "Category": null, "Parent URL": null}