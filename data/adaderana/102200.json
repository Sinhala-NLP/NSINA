{"Source": "Adaderana", "Timestamp": "January 11, 2019 09:42 pm", "Headline": "අනතුරකින් ලොරි රථයක් මාර්ගය හරහා පෙරලෙයි", "News Content": "මස්කෙලිය නල්ලතන්නිය සිට හැටන් දක්වා අධික වේගයෙන් ධාවනය වූ පෞද්ගලික බස් රථයක් හැටන් සිට නොර්වුඩ් දක්වා ප්‍රතිවිරුද්ධ දිශාවෙන් ඉදිරියට ධාවනය වු කුඩා ලොරි රථයක ගැටී ලොරි රථය ප්‍රධාන මාර්ගය හරහා පෙරලී අනතුරක් සිදු වී ඇති බව හැටන් පොලීසිය පැවසීය. අද (11) පස්වරු 4 ට පමණ මෙම අනතුර සිදු වී ඇත්තේ හැටන් බගවන්තලාව මස්කෙලිය ප්‍රධාන මාර්ගයේ දික්ඔය වනරාජා වත්ත ප්‍රදේශයේදීය. අනතුරෙන් කිසිවෙකුටත් තුවාල සිදු වී නොමැති අතර අනතුරෙන් ලොරි රථයට දැඩි අලාභ හානි සිදු වී තිබේ. අනතුර සිදු වූ ස්ථානයේ ප්‍රධාන මාර්ගය පටු නිසා මීට ඉහත අවස්තා කිහිපයකදි රිය අනතුරු ගණනාවක් සිදු වී තිබේ. අනතුර පිළිබඳව පරීක්ෂණ පවත්වන හැටන් පොලීසිය පැවසූවේ බස් රථයේ අධික වේගය සහ බස් රථයේ රියදුරාගේ අපරීක්ෂාකාරි රිය ධාවනය මෙම රිය අනතුරට හේතුව බවයි. අනතුර සිදු වන අවස්තාවේ බස් රථය තුල මගින් විශාල පිරිසක් ගමන් කර ඇති බවද පොලීසිය පැවසිය", "URL": "https://sinhala.adaderana.lk/news.php?nid=102200", "Category": null, "Parent URL": null}