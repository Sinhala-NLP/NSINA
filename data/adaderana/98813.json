{"Source": "Adaderana", "Timestamp": "November 7, 2018 10:45 am", "Headline": "ඉඩමක් වෙනුවෙන් පිය සෙනෙහසට එරෙහි වු පාපතරයෙක්", "News Content": "වාරියපොළ, කොස්වත්තාපිටිය ප්‍රදේශයේදී පුද්ගලයෙකු විසින් සිය පියා ඝාතනයට ලක් කර තිබේ. පොලිසිය සඳහන් කළේ පොරවකින් පහරදී මෙම ඝාතනය සිදුකර ඇති බවයි. ඝාතනයට ලක්ව ඇත්තේ 63 හැවිරිදි කොස්වත්තාපිටිය මලගනේ ලිපිනයේ පදිංචි තෝමස් ඒනිස් ටයිටස් නැමැති පුද්ගලයෙකි. ඉඩම් ආරවුලක් මුල් කර ගනිමින් මෙම ඝාතනය සිදුකර ඇති බවට පොලිසිය සිදුකළ මූලික විමර්ශනවලදී අනාවරණය වී තිබේ. ඝාතනය සිදුකළ සැකකාර පුත්‍රයා අත්අඩංගුවට ගෙන ඇති අතර වාරියපොල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98813", "Category": null, "Parent URL": null}