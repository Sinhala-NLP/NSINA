{"Source": "Adaderana", "Timestamp": "July 22, 2016 04:28 pm", "Headline": "පොලිස්පති - නාවික හමුදාපති  හමුවෙයි", "News Content": "පොලිස්පති පූජිත් ජයසුන්දර මහතා නාවික හමුදාධිපති, වයිස් අද්මිරාල් රවීන්ද්‍ර විජේගුණරත්න මහතා හමුවී තිබේ.නාවික හමුදා මූලස්ථානයේ දී මෙම හමුව පැවති බව සඳහන්ය.නාවික හමුදා මූලස්ථානය වෙත පැමිණි පොලිස්පති පුජිත් ජයසුන්දර මහතා නාවික හමුදා සම්මාන ආචාරමුරයකින් පිළිගෙන තිබේ.පොලිස්පති ලෙස වැඩභාර ගැනීමෙන් අනතුරුව පුජිත් ජයසුන්දර මහතා සහ නාවික හමුදාධිපතිවරයා අතර පැවති පළමු නිල හමුව මෙය බව සඳහන්ය.නාවික හමුදාධිපති වයිස් අද්මිරාල් රවීන්ද්‍ර විජේගුණරත්න මහතා විසින් එහිදී පොලිස්පති ජයසුන්දර මහතා වෙත සුභපැතුම් එක් කර ඇති අතර සමරු තිළිණ හුවමාරුවක් ද සිදුකර තිබේ.දෙදෙනා අතර පැවති සාකච්ඡාවේදී ද්විපාර්ශවීය වශයෙන් වැදගත් කරුණු සම්බන්ධයෙන් අවධානය යොමුකළ බව නාවික හමුදා මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=62325", "Category": null, "Parent URL": null}