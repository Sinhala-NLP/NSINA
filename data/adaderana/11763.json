{"Source": "Adaderana", "Timestamp": "October 27, 2010 11:08 am", "Headline": "සෑම හය දෙනෙකුගෙන් එක් අයෙකුට අංශභාගය වැළඳීමේ අවදානමක්", "News Content": "ශ්‍රී ලංකාවේ සෑම පුද්ගලයින් හය දෙනෙකුගෙන් එක් අයෙකුටම අංශභාග රෝගය වැළදීමේ අවදානමක් පවතින බව සෞඛ්‍ය අමාත්‍යාංශයේ බෝ නොවන රෝග ඒකකයේ ප්‍රජා වෛද්‍ය ඒකකයේ විශේෂඥ වෛද්‍ය පාලිත කරුණාපේම මහතා පවසයි. වසරකට ශ්‍රී ලංකාවෙන් අංශභාග රෝගය හේතුවෙන් පුද්ගලයින් විසි දහසක පමණ පිරිසක් මිය යන බව ඔහු පවසයි. දුම්පානය , අධික රුධිර පීඩනය , දියවැඩියාව , මානසික ආතතිය ආදිය අංශභාග රෝගය හට ගැනීමට ප්‍රධාන වශයෙන් ‍හේතු වන බව වෛද්‍ය පාලිත කරුණාපේම මහතා පෙන්වාදෙයි. මෙම රෝගයට ගොදුරුවන්නන් ගෙන් සියයට 25ක පිරිසක් වයස අවුරුදු 60 ට අඩු අය බව ද ඔහු සඳහන් කරයි. අංශභාග රෝග ලක්ෂණ හඳුනා ගැනීමෙන් අනතුරුව හැකි ඉක්මනින් ප්‍රතිකාර සඳහා යොමු වීම මගින් එය සම්පූර්ණයෙන් සුව කර ගත හැකි බව ද වෛද්‍ය පාලිත කරුණාපේම මහතා අවධාරණය කරයි.", "URL": "https://sinhala.adaderana.lk/news.php?nid=11763", "Category": null, "Parent URL": null}