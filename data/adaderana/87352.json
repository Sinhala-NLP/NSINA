{"Source": "Adaderana", "Timestamp": "April 12, 2018 01:36 pm", "Headline": "ජාතික ආණ්ඩුවේ ඉන්නවාද ? නැද්ද ? - තීරණය ජනපතිගේ විදෙස් සංචාරයෙන් පසු", "News Content": "ජනාධිපතිතුමා විදේශගත වී නැවත පැමිණීමෙන් පසු ජාතික ආණ්ඩුවේ ඉන්නවාද ? නැද්ද ? යන්න තීරණය ශ්‍රී ලංකා නිදහස් පක්ෂ මධ්‍යම කාරක සභාව මඟින් ගනු ඇති බව පාර්ලිමේන්තු මන්ත්‍රී එස්.බි දිසානායක මහතා පවසයි. ශ්‍රි ලංකා නිදහස් පක්ෂයේ අද(12) පැවති මාධ්‍ය හමුවකට එක් වෙමින් ඒ මහතා මෙලෙස ප්‍රකාශ කළේය. ආණ්ඩුවේ සිටින සමහර මැති ඇමතිවරුන් මුදල් සේවීමට පමණක් කටයුතු කළ බවද එවැනි අවස්ථා වලදී ඔවුන් විරුද්ධවු බව මන්ත්‍රීවරයා ප්‍රකාශ කළේය. මේ අතර විශ්වාසභංගය යෝජනවට ඡන්දය ප්‍රකාශ කිරීමේදී ශ්‍රී ලංකා නිදහස් පක්ෂ මන්ත්‍රීවරුන් හා ඇමතිවරුන් 41 දෙනා එකම මතයන සිටි බවත් ඉන් 8 දෙනකු අවසානයේ විරුද්ධවු බවත් ඒ මහාතා පවසයි. නව කැබිනට් මණ්ඩලයක්පත් කිරීමට අවශ්‍ය නිසාවේන් ඔවුන් සියළුදෙනා ආණ්ඩුවෙන් ඉවත්වු බව මන්ත්‍රීවරයා වැඩිදුරටත් සඳහන් කරයි. ආණ්ඩුවෙන් ඉවත්වීම සඳහා ශ්‍රී ලංකා නිදහස් පක්ෂයේ මධ්‍යම කාරක සභාව වෙත යොජනාවක් ඉදිරිපත් කළ ඇති අතර එහි තීරණය අනුව ඔවුන් ආණ්ඩුවේ ඉන්නවාද ? නැද්ද ? තීන්දුව ලැබු පසු ඔවුන් විපක්ෂයට යන බවද විපක්ෂයේ සිටියත් එක්සත් ජාතික පක්ෂයේ හොඳ වැඩ වලදී ඔවුන්ගේ සහය ලබාදෙන බවද මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87352", "Category": null, "Parent URL": null}