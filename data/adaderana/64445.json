{"Source": "Adaderana", "Timestamp": "September 26, 2016 08:36 am", "Headline": "විග්නේශ්වරන්‍ ගේ විරෝධය සුදුසු නෑ", "News Content": "දෙමළ ජනතාවගේ ගැටළු විසඳීමට උත්සහ දරමින් සිටින අවස්ථාවක දෙමළ මහජන සභාව විසින් විරෝධතා පවත්වමින් ගැටළු මතුකිරීමට උත්සහ කිරීම සුදුසු නොවන බව පාර්ලිමේන්තු මන්ත්‍රී එම්.ඒ සුමන්තිරන් මහතා පවසයි.ඔහු පෙන්වා දෙන්නේ දෙමළ ජාතික සන්ධානය රජය සමග සාකච්ඡා කොට තම ගැටළු වෙනුවෙන් සාධාරණ විසදුම් ලබා ගනිමින් සිටින අවස්ථාවක විග්නේෂ්වරන් මහතාගේ දෙමළ මහජන සභාව සිදු කරන විරෝධතා හේතුවෙන් අදාළ සාකච්ඡා සඳහා ද බාධා එල්ල වන බවයි.මෙම සිදු කරන විරෝධතා සදහා දෙමළ ජාතික සන්ධානයේ කිසිදු සම්බන්ධතාවක් නොමැති බව ද සුමන්තිරන් මහතා ප්‍රකාශ කර තිබේ.මෙමගින් රජය සහ දෙමළ ජාතික සන්ධානය අතර පවතින අවබෝධතාව පළුදු වන බව පවසන මන්ත්‍රීවරයා මෙවැනි විරෝධතා හේතුවෙන් දකුණේ ජනතාව තුළ දෙමළ ජනතාව කෙරෙහි අනවබෝධය වර්ධනය වන බවද ප්‍රකාශ කර තිබේ.", "URL": "https://sinhala.adaderana.lk/news.php?nid=64445", "Category": null, "Parent URL": null}