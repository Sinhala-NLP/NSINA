{"Source": "Adaderana", "Timestamp": "September 15, 2010 09:46 am", "Headline": " ශ්‍රී ලංකාව ගැන උපදෙස් දෙන කමිටුව මහ ලේකම් හමුවෙයි", "News Content": "ශ්‍රී ලංකාව සම්බන්ධයෙන් ‍සොයා බැලීමට පත් කළ එක්සත් ජාතීන්ගේ සංවිධානයේ උපදේශන කමිටුව එම සංවිධානයේ මහලේකම් බැන් කී මුන් හමුවීමට නියමිතව තිබේ. එක්සත් ජාතින්ගේ සංවිධානයේ ප්‍රකාශකයා පවසන පරිදි එම හමුව මෙම සතිය තුළ දී සිදු වනු ඇත. ශ්‍රී ලංකාවේ සිදු වූ බවට පැවසෙන මානව හිමිකම් කඩවීම පිළිබඳ සොයා බැලීම සඳහා පසුගිය ජූනි මාසයේ දී බැන් කී මූන් මහලේකම්වරයා විසින් ත්‍රිපුද්ගල කමිටුවක් පත් කරනු ලැබිණි. ඉන්දුනීසියානු ජාතික මර්සුකි දරුස්මන් එම කමිටුවේ සභාපතිවරයා ලෙස පත් කෙ‍රුනු අතර දකුණු අප්‍රිකාවේ යස්මින් සූකා සහ අමෙරිකාවේ ස්ටීවන් රැට්නර් එහි සෙසු සාමාජිකයින් ලෙස පත් කෙරුණි.", "URL": "https://sinhala.adaderana.lk/news.php?nid=10864", "Category": null, "Parent URL": null}