{"Source": "Adaderana", "Timestamp": "November 13, 2018 11:25 pm", "Headline": "පෙම්වතියගේ නිරුවත් ඡායාරූප යාළුවන්ට පෙන්වු 17තේ පෙම්වතා", "News Content": "වයස අවුරුදු 16වන බාල වයස්කාර දැරියක් සමඟ ප්‍රේම සම්බන්දතාවක් පැවැත්වු අවුරුදු 17ක් වු බාලවයස්කාර සිසුවෙක් මැසෙන්ජර් තාක‍ෂණය හරහා පෙම්වතියගේ නිරුවත් ඡායාරූප ගෙන්වාගෙන මිතුරන් අතරේ බෙදාහැරිමේ වරදට මේ මස 19 වැනිදා දක්වා රක‍ෂිත බන්ධනාගාරය මගින් රැඳවුම් නිවාසයක රඳවා තබන ලෙස කුලියාපිටිය මහේස්ත්‍රාත් රුවන් ධම්මික දිසානායක මහතා නියම කළේය. එලෙස රැඳවුම් ළමා නිවාසයක රඳවා තැබීමට නියම වූයේ සඳලංකාව ප්‍රදේශයේ පදිංචිකරුවෙකු වූ 17 හැවිරිදි පාසැල් සිසුවෙකි. පොලිසිය සැකකාර සිසුවා ඉදිරිපත්කරමින් අධිකරණය හමුවේ කියා සිටියේ අදාළ සිසුවියගේ නිරුවත් ඡායාරූප එකතුකොට තවත් ඩෙස්ක්ටොප් පරිඝණකයට දමා ඇති බවත් අදාළ පරිඝනකයද අධිකරණයට ඉදිරිපත් කරන බවත්ය. සැකකාර සිසුවාගේ නිවසට සමාන වයසේ පිරිස් නිරන්තරයෙන් පරිඝනක ක්‍රීඩා කිරීමට හා විවිධ වර්ගයේ චිත්‍රපට නැරඹීමට පැැමිණෙන බවත් එ් අවසරයෙන් සමාජයේ විවිධ පුද්ගලයින් අතර මෙම ඡායාරූප සංසරණය වනබවද පැවසූ පොලිසිය සිසුවියගේ පාසැලේ ගුරුවරුන් අතට යාමෙන් පසුව දෙමාපියන් දැනුම්වත් කිරීමෙන් පසු පොලිසියට පැමිණිලි ලද බවද පැවසීය.", "URL": "https://sinhala.adaderana.lk/news.php?nid=99161", "Category": null, "Parent URL": null}