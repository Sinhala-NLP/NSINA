{"Source": "Adaderana", "Timestamp": "November 15, 2011 08:55 am", "Headline": "විදුහල්පතිනිය ඉවත්කරන්නැයි ගෙනගිය උපවාසය නවතයි", "News Content": "අනුරාධපුර මධ්‍ය විද්‍යාලයේ විදුහල්පතිනිය එම තනතුරෙන් ඉවත්කරන ලෙස ඉල්ලා විදුහලේ ආචාර්ය ස්වාමීන් වහන්සේ නමක් ගෙන ගිය උපවාසය අත්හැර දමා තිබේ. උතුරු මැද පලාත් ප්‍රධාන අමාත්‍ය බර්ටි ප්‍රේමලාල් දිසානායක මහතාගේ මැදිහත් වීමෙන් අදාළ ගැටලුවට වහාම විසඳුමක් ලබාදෙන බවට පොරොන්දු වීමත් සමඟ ස්වාමීන් වහන්සේ උපවාසය අත්හැර දමා ඇති බව සඳහන්ය. ඊයේ(14) උදෑසන සිට අනුරාධපුර මධ්‍ය විද්‍යාලයේ ආචාර්ය දියබෙදුමේ සුමනසාර හිමි විද්‍යාලය ඉදිරිපිට උපාසයක් ආරම්භ කළේය. විදුහලේ විදුහල්පතිනියගේ දූෂිත පරිපාලනයට එරෙහිව පියවර ගන්නා ලෙස බල කරමින් උන්වහන්සේ මෙම උපවාසය සිදුකළ බව සඳහන්ය.", "URL": "https://sinhala.adaderana.lk/news.php?nid=20016", "Category": null, "Parent URL": null}