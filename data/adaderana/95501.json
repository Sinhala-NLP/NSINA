{"Source": "Adaderana", "Timestamp": "September 4, 2018 08:00 am", "Headline": "ගොවි දෑතට තුවක්කුව එයි", "News Content": "වන සතුන්ගෙන් බෝගවලට සිදුවන හානිය වැළැක්වීම සඳහා ගොවීන්ට ගිනි අවි ලබා දීමේ වැඩපිළිවෙලක් ක්‍රියාත්මක කිරීමට කෘෂිකර්ම අමාත්‍යාශයේ අවධානය යොමුව තිබේ. මේ වන විට දිවයින පුරා වන සතුන් හේතුවෙන් සියයට 40ත් 60ත් අතර බෝග හානි සිදුවන බැවින් ඊට නිසි විසඳුමක් ලබාදෙන ලෙස ගොවීන් කෘෂිකර්ම අමාත්‍යාංශයෙන් අවස්ථා ගණනාවකදි ඉල්ලීම් කර තිබුණි. විද්වතුන් යොදා ගනමින් වනසතුන්ගේ සිදුවන බෝග හානි වළක්වා ගැනීම සඳහා විවිධ පර්යේෂණ සිදුකළ ද එම සියලුම පරික්ෂණ මේ වන විට අසාර්තක වි ඇති බව කෘෂිකර්ම අමාත්‍යාංශය සඳහන් කළේය. එම නිසා වන සතුන්ගෙන් බෝග ආර්ක්ෂා කිරීමට ස්ථිර වැඩපිලිවෙලක් ක්‍රියාත්මක කිරීමට කෘෂිකර්ම අමාත්‍යාංශයේ අවධානය යොමුව තිබේ. ඒ අනුව වන සතුන්ගෙන් බහුලව බෝග හානිය සිදුවන ගොවි ජනතාව වෙනුවෙන් ගිනි අවි ලබාදීමට යෝජනා වී ඇති අතර ඒ සම්බ්න්ධයෙන් තවදුරටත් අධ්‍යනය කරමින් සිටින බව කෘෂිකර්ම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=95501", "Category": null, "Parent URL": null}