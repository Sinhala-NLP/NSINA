{"Source": "Adaderana", "Timestamp": "May 7, 2013 08:57 am", "Headline": "උතුරේ ඉඩම් ආරවුල් ගැන එක පැමිණිල්ලක් නෑ", "News Content": "උතුරේ පවතින ඉඩම් ගැටලුව සම්බන්ධයෙන් ශ්‍රී ලංකා මානව හිමිකම් කොමිසමට මේවන තෙක් කිසිදු පැමිණිල්ලක් ලැබී නොමැති බව එහි නීතී ලේකම් නිමල් ජි.පුංචිහේවා මහතා පවසයි. මේ වන විට උතුරේ ඉඩම් ගැටලුව පිළිබඳ බොහෝ දෙනාගේ අවධානයට ලක්ව ඇති මාතෘකාවක් බවට පත්ව ඇති අතර දේශපාලන වේදිකාවේ ද මෙම කාරණය පිළිබඳව කතාබහට ලක්වේ. රජය විසින් උතුරේ ඉඩම් අත්පත් කරගෙන ඇති බව අදාළ ප්‍රදේශවල ජනතාව පැවසුව ද ඒ පිළිබඳව නිශ්චිත තොරතුරු මේ වනතෙක් වාර්තා වී නැත. මෙම කාරණය සම්බන්ධයෙන් අද දෙරණ ශ්‍රී ලංකා මානව හිමිකම් කොමිසන් සභාවෙන් කළ විමසීමකදී එහි නීති ලේකම් නීතී ලේකම් නිමල් ජි.පුංචිහේවා මහතා ඒ ගැන කිසිදු පැමිණිල්ලක් ඉදිරිපත් වී නැතැයී කීවේය.", "URL": "https://sinhala.adaderana.lk/news.php?nid=33867", "Category": null, "Parent URL": null}