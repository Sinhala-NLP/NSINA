{"Source": "Adaderana", "Timestamp": "May 13, 2012 05:06 pm", "Headline": "මේක නව ක්‍රමවේදයක්-විවේචන වලට නිසි පිළිතුරු දුන්නා", "News Content": "මෙවර විශ්ව විද්‍යාල වලට ළමුන් ඇතුළත් කරගැනීම නව ක්‍රමවේදයක් අනුව සිදුකළ බව උසස් අධ්‍යාපන අමාත්‍ය එස්.බි.දිසානායක මහතා පවසයි. විශ්ව විද්‍යාල ප්‍රතිපාදන කොමිසන් සභාව විසින් පත් කෙරුණු විශේෂඥ කණ්ඩායමක් විසින් අදාළ ක්‍රමවේදය සකස් කළ බව අමාත්‍යවරයා කියා සිටියි. ඒ සම්බන්ධයෙන් විවිධ විවේචන එල්ල වුව ද ඊට නිසි පරිදි පිළිතුරුදීම එම විශේෂඥ මණ්ඩලය සාර්ථකව සිදුකළ බවද හෙතෙම අවධාරණය කරයි. කෙසේ වෙතත් විශ්ව විද්‍යාලවලට ඇතුළත් කිරීමේ ක්‍රමවේදය සම්බන්ධයෙන් පැවරූ නඩුවේ දී ප්‍රකාශ කෙරුණු කරුණු පිළිබඳව ද සැළකිල්ලට ගෙන විකල්ප ක්‍රියාමාර්ගයක් හඳුන්වාදීමට අපේක්ෂා කරන බවද ඔහු කියා සිටියි. ශ්‍රීලංනිපයේ ප්‍රතිසංවිධාන කටයුතු සඳහා අනුරාධපුරයට ගොස් සිටින අමාත්‍යවරයා පක්ෂ ක්‍රියාකාරීන් හමුවෙමින් යන ගමනේදී අද මාධ්‍ය වෙත අදහස් දක්වමින් මේ බව සඳහන් කළේය.", "URL": "https://sinhala.adaderana.lk/news.php?nid=24217", "Category": null, "Parent URL": null}