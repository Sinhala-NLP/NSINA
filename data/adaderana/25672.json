{"Source": "Adaderana", "Timestamp": "July 11, 2012 08:03 am", "Headline": "උතුරු පළාත් මැතිවරණය 2013 සැප්තැම්බර් ", "News Content": "උතුරු පළාත් මැතිවරණය 2013 වසරේ සැප්තැම්බර් මස පැවැත්වීමට තීරණය කර ඇතැයි ජනාධිපති මහින්ද රාජපක්ෂ මහතා පැවසු බව ඉන්දියාවේ \"හින්දු පුවත්පත\" වාර්තා කරයි. මීට පෙර ද උතුරු පළාත් මැතිවරණය ලබන වසරේ සැප්තැම්බර් මස පැවැත්වීමට තීරණය කර ඇතැයි ජනාධිපති මහින්ද රාජපක්ෂ මහතා පවසා තිබේ. උතුරු පළාත් මැතිවරණය විධිමත් ක්‍රමවේදයක් අනුව පැවැත්වීමට කටයුතු කරමින් සිටින බව ජනාධිපතිවරයා පැවසුවේ යැයි එම පුවත්පත සඳහන් කරයි. එම මැතිවරණය පැවැත්වීමට පෙර උතුරු පළාතේ වෙසෙන ජනතාවගේ ජීවන තත්ත්වය යළි නගා සිටුවීම ඇතුළු කරුණු ගණනාවක් පිළිබඳ රජ‍ය අවධානය යොමු කර සිටින බව ජනාධිපතිවරයා පෙන්වා දී ඇත. වීශේෂයෙන් එල්.ටී.ටී.ඊ ත්‍රස්තවාදීන්ගේ ක්‍රියා හේතුවෙන් ගම් බිම් හැර ගිය ජනතාව නැවතත් සිය වාසස්ථාන සොයා පැමිණීමත්, නැවත පදිංචි කිරිමේ කටයුතු ඇතුළු එම ජනතාවගේ යටිතල පහසුකම් සංවර්ධනය කිරිම වැනි කරුණු ගණනාවක් පිළිබඳව රජයේ අවධානය යොමුව ඇතැයි මහින්ද රාජපක්ෂ මහතා පැවසු බව එම පුවත්පත වාර්තා කරයි.", "URL": "https://sinhala.adaderana.lk/news.php?nid=25672", "Category": null, "Parent URL": null}