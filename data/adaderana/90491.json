{"Source": "Adaderana", "Timestamp": "June 7, 2018 09:58 am", "Headline": "කහ ඉර මත දි ලොරියක ගැටුණු පාසල් සිසුවිය රෝහලට-රියදුරු අල්ලා පොලීසියට", "News Content": "ගිනිගත්හේනේ සිට හැටන් දක්වා අධික වේගයෙන් ධාවනය වු කුඩා ලොරි රථයකට කහ ඉර මතින් පාර මාරු වෙමින් සිටි පාසල් සිසුවියක් ගැටි අනතුරක් සිදු වි ඇති බව හැටන් පොලීසිය පවසයි. අද(07) උදැසන 8 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ මල්ලිඅප්පු ෆෘට්හිල් ප්‍රදේශයේදීය. එම ප්‍රදේශයේ පිහිටි දෙමළ විද්‍යාලයක 6 වන වසරේ අධ්‍යාපනය ලබන සිසුවියක් කහ ඉර මතින් පාර මාරු විමට යාමේදි අධික වේගයෙන් ධාවනය වි ඇති ලොරි රථය පාසල් සිසුවිය ගැටිමෙන් සිසුවිය අඩි කිහිපයක් ඉදිරියට විසි වි ඇඳ වැටි තුවාල ලබා මෙම අනතුර සිදු වී ඇති බව අනතුර පිළිබඳ පරික්ෂණ පවත්වන හැටන් පොලීසිය පවසයි. අනතුරෙන් තුවාල ලැබු සිසුවිය දික්ඔය මුලික රෝහලට ඇතුළත් කර බවත් එම සිසුවියගේ තත්ත්වය බරපතළ නොවන බවත් පොලීසිය සඳහන් කරයි. පවතින අධික වර්ෂාවත් සමඟ අධික වේගයෙන් ධාවනය වි ඇති ලොරි රථය ලිස්සා ගොස් මෙම අනතුර සිදු වි ඇති බව පොලීසිය කියා සිටියේය. අනතුරත් සමඟ ප්‍රදේශවාසින් විසින් ලොරි රථයේ රියදුරා අල්ලා පොලීසිය වෙත බාර දී ඇත.", "URL": "https://sinhala.adaderana.lk/news.php?nid=90491", "Category": null, "Parent URL": null}