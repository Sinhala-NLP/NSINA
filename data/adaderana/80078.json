{"Source": "Adaderana", "Timestamp": "November 18, 2017 07:42 am", "Headline": "  කාකි ඇඳුමට අල්ලස් දෙන්න ගිහින් වැඩ වරද්දා ගනී", "News Content": "පොලිස් නිලධාරීයෙකුට අල්ලස් දීමට උත්සාහ කළ පුද්ගලයෙකු මාලිම්බඩ ප්‍රදේශයේදී අත්අඩංගුවට ගෙන තිබේ. ගංජා ජාවාරමේ නිරත අදාළ සැකකරු ඒ සම්බන්ධයෙන් තමන් අත්අඩංගුවට නොගන්නා ලෙස පවසා රුපියල් 15,000ක අල්ලසක් ලබාදීමට උත්සාහ කර ඇති බව පොලීසිය පැවසුවේය. අත්අඩංගුවට ගෙන ඇත්තේ අකුරුගොඩ ප්‍රදේශයේ පදිංචි 42 හැවිරිදි පුද්ගලයෙකි. සැකකරු අද (18) දින මාතර මහේස්ත්‍රාත් අධිකරණයට ඉදිරිපත් කිරීමට නියමිත අතර මාලිම්බඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80078", "Category": null, "Parent URL": null}