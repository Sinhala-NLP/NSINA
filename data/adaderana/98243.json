{"Source": "Adaderana", "Timestamp": "October 26, 2018 08:35 am", "Headline": "විවේක ගැන්වු ක්‍රීඩකයින් 2කට යළි කැඳවීමක්", "News Content": "ඉන්දීය කණ්ඩායමේ ඉදිරි පෙල පන්දු යවන්නන් දෙදෙනෙකු වන බුවනේෂ්වර් කුමාර් සහ ජස්ප්‍රිට් බුම්රා බටහිර ඉන්දීය කොදෙව් කණ්ඩායම සමඟ පැවැත්වෙන අවසන් එක්දින තරඟ තුනට යළි කැඳවා තිබේ. පළමු තරඟ දෙක සඳහා ඔවුන්ව විවේක ගන්වා තිබුණ ද අවසන් තරඟ තුනට ඔවුන් යළි කැඳවිමට තීරණය කළ බව ඉන්දීය තේරීම් කමිටු ප්‍රධානීයා පවසා ඇත. කෙසේවෙතත් අවසන් තරග තුනෙන් දකුණත් වේග පන්දු යවන ක්‍රිඩක මොහොමඩ් සාමි ඉවත් කර තිබේ. ඉන්දියාව සහ සංචාරක බටහිර ඉන්දිය කොදෙව් කණ්ඩායම අතර පැවති පළමු එක්දින තරඟය ඉන්දීයාව ජයග්‍රහණය කළ ද දෙවන එක්දින තරඟ ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=98243", "Category": null, "Parent URL": null}