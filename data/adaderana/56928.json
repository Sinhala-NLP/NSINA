{"Source": "Adaderana", "Timestamp": "February 5, 2016 09:05 am", "Headline": "සිකා වෛරස් රුධිර සාම්පල පරික්ෂාව ඇරඹෙයි", "News Content": "සිකා වෛරස් රුධිර සාම්පල පරික්ෂා කිරිම අද(05) සිට බොරැල්ල වෛද්‍ය පර්යේෂණායතනයේ ආරම්භ කිරිමට නියමිතව තිබේ.ඒ සඳහා අවශ්‍ය රසායනික ද්‍රව්‍ය මලයාසියාවේ සිට ගෙන්වා ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහිපාල මහතා පවසයි.සිකා වෛරසය පැතිර ඇති ලතින් අමෙරිකානු රටවල සංචාරකයින් සහ එම රටවල සිට මෙරටට පැමිණෙන ශ්‍රී ලාංකිකයින් පරික්ෂාවට ලක් කිරිම සඳහා ඊයේ දිනයේ සිට කටුනායක ගුවන් තොටුපොළේ විශේෂ ඒකකයක් ද ස්ථාපිත කර තිබේ.", "URL": "https://sinhala.adaderana.lk/news.php?nid=56928", "Category": null, "Parent URL": null}