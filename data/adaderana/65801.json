{"Source": "Adaderana", "Timestamp": "November 7, 2016 11:09 am", "Headline": " රත්‍රං කිලෝ 5ක් සමග 2ක් කොටු", "News Content": "රත්‍රං තොගයක් සමග පුද්ගලයින් දෙදෙනෙකු තලෙයිමන්නාරමට බටහිර දෙසින් වූ මුහුදු සීමාවේදී නාවික හමුදාව විසින් අත්අඩංගුවට ගෙන තිබේ.ධීවරයින් මුවාවෙන් රත්‍රං ඉන්දියාවට ප්‍රවාහනය කිරීමට උත්සහ කිරීමේදී ඔවුන් අත්අඩංගුවට ගත් බව නාවික හමුදාව පැවසුවේය.එහිදී ඔවුන් සතුව තිබී රත්‍රං කිලෝග්‍රෑම් 05ක් නාවික හමුදා විසින් සොයාගෙන තිබේ.සැකකරුවන් මන්නාරම සහ සිලාවතුර යන ප්‍රදේශවල පදිංචිකරුවන් බව සඳහන්ය.අත්අඩංගුවට ගත් සැකකරුවන් සහ රත්‍රං තොඟය වැඩිදුර විමර්ශන සඳහා යාපනය රේගු නිලධාරීන් වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65801", "Category": null, "Parent URL": null}