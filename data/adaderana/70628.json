{"Source": "Adaderana", "Timestamp": "March 9, 2017 02:31 pm", "Headline": "මොරගහකන්ද අනුපවුල් 30 ක් නැවත ජලයෙන් යට වු ගම්මානයට ", "News Content": "මොරගහකන්ද ජලාශයට ඉඩකඩම් යට වූ අනු පවුල් සාමාජිකයෝ 30ක් නැවත ජලයෙන් යට වූ ගම්මානයක් වන නාවුල ඇලගමුව ප්‍රදේශයේ මහා පාරේ පදිංචියට පැමිණ ඇති බව අප වාර්තාකරු පවසයි. මෙම පිරිස ඊයේ දිනයේ සිට මෙලෙස මහ මාර්ගයේ පදිංචියට පැමිණ ඇති බව වාර්තා වෙයි. මෙම පවුල් ගම්මානයෙන් ඉවත් කල ද මෙතෙක් මහවැලි අධිකාරියෙන් අනු පවුල්වලට ලබාදීමට පොරොන්දු වූ වන්දි මුදල් නොලැබීම නිසා පදිංචි වීමට තැනක් නොමැති බව පවසමින් මෙම පවුල්වල පිරිමි පුද්ගලයින් පමණක් ජලයෙන් යටවෙමින් පවතින සිය ගම්මානයට මෙසේ පැමිණ තිබේ. අද වන විට මෙම ගම්මානයේ නිවාස ජලයෙන් යට වෙමින් පවතියි. මෙම තත්ත්වය තුළ මෙම නිවෙස් හිමියන් මහ මාර්ගයේ ආහාර පිසමින් නතර වී ඇති බව සඳහන් වෙයි. මොවුන් පිළිබඳ සොයා බැලීමට නාවුල ප්‍රාදේශීය ලේකම් නිශාන්ත කරුණාරත්න ඊයේ දිනයේ ගිය බව ද අප වාර්තාකරු පවසයි.", "URL": "https://sinhala.adaderana.lk/news.php?nid=70628", "Category": null, "Parent URL": null}