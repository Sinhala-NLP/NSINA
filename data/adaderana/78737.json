{"Source": "Adaderana", "Timestamp": "October 15, 2017 01:13 pm", "Headline": "  අධිකරණවල ක්‍රියාකාරීත්වය ඉතා දුර්වලයි", "News Content": "මෙරට අධිකරණවල ක්‍රියාකාරීත්වය ඉතා දුර්වල මට්ටමක පවතින බව නියෝජ්‍ය අමාත්‍ය අජිත් පී.පෙරේරා මහතා පවසයි.මහාධිකරණ නඩුවක් විභාග කර අවසන් කිරීමට වසර 10ට අධික කාලයක් ගත වන බව ඔහු පෙන්වා දෙයි.බණ්ඩාරගම පැවති ජනහමුවකට එක්වෙමින් අජිත්.පී.පෙරේරා නියෝජ්‍ය අමාත්‍යවරයා මෙම අදහස් පළ කළේය.පවතින නඩු ප්‍රමාදය වැළැක්වීම සඳහා මේ වන විටත් ක්‍රමවේදයක් සකස් කර ඇති අතර එය ක්‍රියාත්මක කිරීමේ වගකීම අධිකරණ අමාත්‍යවරිය වෙත පැවරෙන බව අජිත්.පී.පෙරේරා නියෝජ්‍ය අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=78737", "Category": null, "Parent URL": null}