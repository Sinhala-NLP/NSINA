{"Source": "Adaderana", "Timestamp": "October 29, 2016 01:23 pm", "Headline": "   කෝප් කමිටුවේ වාර්තා නීතිපතිට යොමු කිරීම කථානායකගේ වගකීමක්", "News Content": "කෝප් කමිටුව මඟින් පාර්ලිමේන්තුවට ඉදිරිපත් කළ වාර්තා පිළිබඳ ඉදිරි කටයුතු විමර්ශනය කිරීම සඳහා එම වාර්තා නීතිපති දෙපාර්තමේන්තුවට යොමු කිරීම කථානායකවරයා සතු වගකීමක් බව කෝප් කමිටු සාමාජික පාර්ලිමේන්තු මන්ත්‍රී බිමල් රත්නායක මහතා පවසයි.පසුගිය ආණ්ඩු සමයේ සහ වත්මන් ආණ්ඩු සමයේ සිදු වූ රාජ්‍ය මූල්‍ය අක්‍රමිකතා සිද්ධි දෙකක් සම්බන්ධයෙන් වාර්තා දෙකක් පසුගිය සතියේ කථානායකවරයා වෙත ඉදිරිපත් කළ බව ඔහු සදහන් කළේය.මේ අතර මහ බැංකු බැඳුම්කර සිද්ධිය රාජ්‍ය මූල්‍ය පාලනය සම්බන්ධයෙන් මහජන නියෝජිතයින්ට පවතින වගකීම් පිළිබඳ කථිකාවක් ඇති කිරීමට වඩාත් සුදුසු අවස්ථාවක් බව පැෆරල් සංවිධානය ප්‍රකාශ කරයි.ප්‍රතිපත්ති සකස් කිරීම මෙන්ම රාජ්‍ය මුදල් පාලනය කිරීම මහජන නියෝජිතයින්ට පැවරී ඇති කාර්ය භාරයක් බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=65518", "Category": null, "Parent URL": null}