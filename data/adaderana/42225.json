{"Source": "Adaderana", "Timestamp": "April 1, 2014 04:07 pm", "Headline": "ගංජා සමග මාට්ටු වූ විල්ගමුවේ සභාපති හා හිටපු සභාපති යළි රිමාන්ඩ්", "News Content": "ගංජා ප්‍රවාහනය කිරීමේ සිද්ධියක් සම්බන්ධයෙන් අත්අඩංගුවට ගත් විල්ගමුව ප්‍රාදේශීය සභාවේ සභාපති ඇතුළු සැකකරුවන් තිදෙනා යළි රක්ෂිත බන්ධනාගාර ගත කර තිබේ. මාර්තු මස 19 වන දින වලාන දූෂණ මර්දන ඒකකය මගින් විල්ගමුව ප්‍රාදේශීය සභාවේ සභාපති ජයන්ත වීරසේකර මහතා ඔහුගේ රියදුරා සහ විල්ගමුව ප්‍රාදේශීය සභාවේ හිටපු සභාපති රංජිත් කුමාරසිරි යන පුද්ගලයින් තිදෙනා අත්අඩංගුවට ගනු ලැබීය. ඔවුන් ගමන්ගත් කැබ් රථයේ ගංජා කිලෝග්‍රෑම් දෙකයි ග්‍රෑම් 835ක් ප්‍රවාහනය කිරීම හේතුවෙන් මොවුන් මෙලෙස අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි. ඒ අනුව ඔවුන් අද දිනයේ මහියංගනය මහේස්ත්‍රාත්වරයා හමුවට ඉදිරිපත් කෙරුණු අතර එහිදී සැකකරුවන් ලබන 9 වන දින දක්වා යළි රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=42225", "Category": null, "Parent URL": null}