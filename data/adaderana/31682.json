{"Source": "Adaderana", "Timestamp": "February 16, 2013 12:02 pm", "Headline": "අනෝමා බස්නාහිර මැතිවරණ සටනට එයි?", "News Content": "ඉදිරියේදී පැවැත්වීමට නියමිත බස්නාහිර පළාත් සභා මැතිවරණයකදී එහි මහ ඇමතිධූර අපේක්ෂිකාව ලෙස අනෝමා ෆොන්සේකා මහත්මිය ඉදිරිපත් කිරීමට යෝජනා කර ඇතැයි විශ්වාස කටයුතු ආරංචි මාර්ග පවසයි. ඒ අනුව ඇය ප්‍රජාතන්ත්‍රවාදී පක්ෂය යටතේ හෝ වෙනත් පක්ෂයක් සමග සන්ධානගත වී එකී මැතිවරණය සඳහා ඉදිරිපත් කිරීමට තීරණය කර ඇතැයි සඳහන්ය. අනෝමා ෆොන්සේකා මහත්මිය වයඹ පළාත් සභාවේ ප්‍රධාන ඇමතිධූර අපේක්ෂිකාව ලෙස ඉදිරිපත් කිරීමේ සැලසුමක් නැති බවත් එහෙත් එම පළාත හා මධ්‍යඹ පළාත සඳහා ද හොඳ නියෝජිතයින් පිරිසක් ඉදිරිපත් කිරීමට සැලසුම් කර ඇති බවත් එම පක්ෂ අභ්‍යන්තර ආරංචි මාර්ග තහවුරු කරයි. ඉදිරියේදී වයඹ හා මධ්‍යම පළාත් සභා විසුරුවා හැරීමට නියමිත බවද දේශපාලන ආරංචි මාර්ග අනාවරණය කරයි.", "URL": "https://sinhala.adaderana.lk/news.php?nid=31682", "Category": null, "Parent URL": null}