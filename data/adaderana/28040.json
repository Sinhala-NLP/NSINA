{"Source": "Adaderana", "Timestamp": "October 5, 2012 02:04 pm", "Headline": "උසස් අධ්‍යාපනයට වෙන් කරන මුදලවත් පාවිච්චි කරන්නේ නෑ", "News Content": "උසස් අධ්‍යාපන අමාත්‍යාංශය වෙත වාර්ෂිකව වෙන්කරන මුදල් විශාල ප්‍රමාණයක් භාවිතයට නොගෙන ඉතිරි වන බව උසස් අධ්‍යාපන නියෝජ්‍ය අමාත්‍ය නන්දිමිත්‍ර ඒකනායක මහතා පවසයි. ජාතික අය වැයට අමතරව වෙනත් ක්‍රම මගින් උසස් අධ්‍යාපන අමාත්‍යාංශය සදහා ‍මුදල් වෙන්කරන බව ඔහු පෙන්වාදෙයි. මහනුවර මහාමායා විද්‍යාලයේ පැවති උත්සවයකට එක්වෙමින් නියෝජ්‍ය අමාත්‍ය නන්දිමිත්‍ර ඒකනායක මහතා මෙම අදහස් පළ කර සිටියේය. මේ අතර මෙරට අධ්‍යාපනයට තරම් වෙනත් කිසිදු අමාත්‍යාංශයකට මුදල් වෙන් නොකරන බව ඵලදායීතා ප්‍රවර්ධන අමාත්‍ය ලක්ෂ්මන් සෙනවිරත්න මහතා බණ්ඩාරවෙල නගර සභා ශ්‍රවණාගාරයේ පැවති උත්සවයක දී සදහන් කළේය.", "URL": "https://sinhala.adaderana.lk/news.php?nid=28040", "Category": null, "Parent URL": null}