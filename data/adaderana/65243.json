{"Source": "Adaderana", "Timestamp": "October 21, 2016 10:32 am", "Headline": " වාර්ෂික ක්‍රිකට් කොන්ත්‍රාත්තුවලට 17ක් අත්සන් තබයි", "News Content": "වාර්ෂික ක්‍රිකට් කොන්ත්‍රාත්තු සඳහා වන ගිවිසුම්වලට ක්‍රීඩකයින් 17 දෙනෙකු අත්සන් තබා තිබේ.එම කොන්ත්‍රාත්තු අත්සන් කිරීම සඳහා ලබා දී තිබූ කාලය ඊයේ(20) දහවල් 12න් අවසන් කිරීමට නියමිතව තිබූ බව ශ්‍රී ලංකා ක්‍රිකට් ආයතන සඳහන් කළේය.ඒ අනුව අදාළ ගිවිසුම්වලට ඇන්ජලෝ මැතිව්ස්, රංගන හේරත්, දිනේෂ් චන්දිමාල්, දිමුත් කරුණාරත්න,කුසල් පෙරේරා, සුරංග ලක්මාල්, ලහිරු තිරිමාන්න, දිල්රුවන් පෙරේරා, කුසල් මෙන්ඩිස්, මිලින්ද සිරිවර්ධන සහ නුවන් ප්‍රදීප් අත්සන් තබා තිබේ.එමෙන්ම කෞෂාල් සිල්වා, ධනංජය ද සිල්වා, දුෂ්මන්ත චමීර, ධනුෂ්ක ගුණතිලක, ජෙෆ්රි වැන්ඩර්සි සහ ලක්ෂාන් සදකැන් ගිවිසුම්වලට අත්සන් තබා ඇති බව ශ්‍රී ලංකා ක්‍රිකට් ආයතනය සඳහන් කළේය.නව කොන්දේසි කිහිපයක් එක් කරමින් සකස් කර ඇති කොන්ත්‍රාත් ගිවිසුම් මගින් ක්‍රීඩකයින්ගේ දක්ෂතාව මත පදනම් ගෙවීමේ ක්‍රමයක් සහ ස්ථිර ගෙවීමේ ක්‍රමයක් ඇතුළත් වෙයි.පළමු කාණ්ඩයේ ක්‍රීඩකයින්ට රුපියල් ලක්ෂ 125ක්, දෙවන කාණ්ඩයේ ක්‍රීඩකයින්ට රුපියල් ලක්ෂ 80ක් සහ තෙවන කාණ්ඩයේ ක්‍රීඩකයින්ට රුපියල් ලක්ෂ 60ක් වාර්ෂිකව ස්ථිර දීමනා වශයෙන් ලබා දෙන අතර තරග දක්ෂතා අනුව තවත් දීමනා ලබාදීමට නියමිතය.", "URL": "https://sinhala.adaderana.lk/news.php?nid=65243", "Category": null, "Parent URL": null}