{"Source": "Adaderana", "Timestamp": "June 21, 2016 09:13 am", "Headline": "දෙතැනක මරණ 2ක්", "News Content": "අගුණුකොළපැලැස්ස - වීරවිල ප්‍රධාන මාර්ගයේ ජදුර හයේ කණුව ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.ලොරි රථයක් ඊට ඉදිරියෙන් පැමිණි ටිපර් රථයක මුහුණට මුහුණ ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු ලොරි රථ රියදුරු, සහයක සහ ටිපර් රථ රියදුරු තංගල්ල රෝහලට ඇතුළත් කර තිබේ.එහිදි බරපතළ තත්ත්වයේ පසු ලොරි රථ රියදුරු මාතර රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. මියගොස් ඇත්තේ මාතර, කැකනදුර ප්‍රදේශයේ පදිංචිව සිටි 56 හැවිරිදි අයෙකි. අනතුර සම්බන්ධයෙන් මාතර පොලීසිය වැඩිදුර විමර්ශන සිදුකරයි.මේ අතර නාවුල ප්‍රදේශයේ දී සිදුවූ අනතුරකින් තරුණයෙකු මියගොස් තිබේ.අදාළ තරුණයා දඹුල්ල දෙසට ධාවනය වෙමින් තිබූ බස් රථයකින් බිමට පැනීමේ දී බස් රථයේ පිටුපස රෝදයට යටවී ඇති බව පොලීසිය පැවසුවේය. එහිදී බරපතළ තුවාල ලැබු අදාළ තරුණයා නාලන්ද රජයේ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ ගලේවෙල, බඹරගස්වැව ප්‍රදේශයේ පදිංචිව සිටි 25 හැවිරිදි තරුණයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර නාවුල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61296", "Category": null, "Parent URL": null}