{"Source": "Adaderana", "Timestamp": "November 19, 2011 02:02 pm", "Headline": "කෝප් වාර්තාව දෙසැම්බර් 1 දා පාර්ලිමේන්තුවට", "News Content": "කෝප් කමිටුවේ වාර්තාව ලබන දෙසැම්බර් මස පළමුවැනිදා වන පාර්ලිමේන්තුවට ඉදිරිපත් කිරීමට හැකි බව එම කමිටු සභාපති ජ්‍යෙෂ්ඨ අමාත්‍ය ඩීව් ගුණසේකර මහතා පවසයි. ආයතන 239 ට අදාළ විමර්ශන කටයුතු ඊයේ(18) අවසන් කළ බව අමාත්‍යවරයා කියා සිටියේය. ඒ අනුව අවසන් වාර්තාව කෙටුම්පත් කිරිම ඉදිරි දිනවල සිදුකරන බව ඩීව් ගුණසේකර මහතා සඳහන් කළේය. ව්‍යවස්ථාදායකය තුළ මේ ආකාරයෙන් ආයතන විශාල සංඛ්‍යාවක් විමර්ශනයට ලක්කිරීම සිදුවූයේ ඉතිහාසයේ පළමුවරට බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20103", "Category": null, "Parent URL": null}