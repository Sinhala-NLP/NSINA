{"Source": "Adaderana", "Timestamp": "May 9, 2014 09:31 am", "Headline": "තරුණයා කෝච්චියට පැන්නේ ඇයි?", "News Content": "ගම්පහ දුම්රිය ස්ථානයේ දී තරුණයෙකු දුම්රියකට පැන සිය දිවි හානි කරගෙන තිබේ. ඊයේ රාත්‍රි 09ට පමණ මෙලෙස දුම්රියට පැනීමෙන් මියගොස් ඇත්තේ 26 හැවිරිදි තරුණයෙකු බව පොලිසිය පැවසුවේය. ඔහු යක්කල,පිටුවල්ගොඩ ප්‍රදේශයේ පදිංචිව සිටි අයෙකි. සියදිවි හානි කරගැනීමට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් ගම්පහ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43088", "Category": null, "Parent URL": null}