{"Source": "Adaderana", "Timestamp": "December 19, 2017 10:44 am", "Headline": "මුලතිව්හි 72961ක් ඡන්දය ප්‍රකාශ කරන්න සුදුසුකම් ලබයි ", "News Content": "2018 වර්ෂයේ පළාත් පාලන මැතිවරණයේදී මුලතිව් දිස්ත්‍රික්කයේ ඡන්දදායකයින් 72961 ක් ඡන්දය ප්‍රකාශ කිරීමට සුදුසුකම් ලබා සිටිති. ඒ පුදුකුඩීරිප්පුව,කරදියන්පත්තු,තුණුකායි හා මාන්තෙයි නැගෙනහිර යන ප්‍රාදේශීය සභා හතර සඳහා සභිකයින් 41 දෙනෙකු තෝරා ගැනීම සඳහාය. පුදුකුඩීරිප්පුව ප්‍රාදේශීය සභාව සඳහා සභිකයින් 12 දෙනෙකු තෝරාගැනීම සඳහා ඡන්දදායකයින් 33867 ක් ද ,කරදියන්පත්තු ප්‍රාදේශීය සභාව සඳහා සභිකයින් 13 දෙනෙකු තෝරාගැනීම සඳහා ඡන්දදායකයින් 26773 ක්ද, තුනුකායි ප්‍රාදේශීය සභාව සඳහා සභිකයින් 8 දෙනෙකු තෝරාගැනීම සඳහා ඡන්දදායකයින් 7137 ක්ද, මාන්තෙයි නැගෙනහිර ප්‍රාදේශීය සභාව සඳහා සභිකයින් 8 දෙනෙකු තෝරා ගැනීම සඳහා ඡන්ද දායකයින් 5184 ක්ද සුදුසුකම් ලබා තිබේ. මුලතිව් දිස්ත්‍රික්කය සඳහා තෝරාගන්නා බෝනස් සභිකයින්ගේ සංඛ්‍යාව 22 කි. මුලතිව් දිස්ත්‍රික්කය සඳහා වවුනියාව දිස්ත්‍රික්කයේ ස්ථිර පදිංචි සිංහල වැසියන් 2000 ක් පමණ මුලතිව් දිස්ත්‍රික්කයේ ලියාපදිංචි ඡන්දදායකයෝ වෙති. ඒ වැලිඔය ප්‍රදේශයේ හා වවුනියාව කැලෑබෝගස්වැව පළාතේ පදිංචි පවුල් වලින් කොටසකි.", "URL": "https://sinhala.adaderana.lk/news.php?nid=81766", "Category": null, "Parent URL": null}