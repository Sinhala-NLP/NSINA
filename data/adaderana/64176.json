{"Source": "Adaderana", "Timestamp": "September 17, 2016 01:19 pm", "Headline": "   නවසීලන්ත-ඉන්දීය පුහුණු තරගයේ දෙවන දිනය අදයි", "News Content": "සංචාරක නවසීලන්ත කණ්ඩායම සහ ඉන්දීය මුම්බායි කණ්ඩායම අතර පැවැත්වෙන තෙදින පුහුණු තරගයේ දෙවන දිනය අදයි.තරගයේ මේ වන විට පන්දුවට පරදෙමින් සිටින මුම්බායි කණ්ඩායම කඩුලු 02ක් බිඳ වැටී ලකුණු 107ක් ලබා සිටියි.මෙම තරගයේ ප්‍රථමයෙන් පන්දුවට පහරදුන් නවසීලන්ත කණ්ඩායම කඩුලු 07කට ලකුණු 324ක් ලබා සිටියදී පන්දුවට පහරදීමේ අවස්ථාව ඉන්දීය මුම්බායි කණ්ඩායමට ලබා දුනි.නවසීලන්ත ඉනිමේදී ටොම් ලැතම් ලකුණු 55ක් සහ කේන් විලියම්සන් ලකුණු 50ක් ලබා ගත්තේය.මේ අතර ඉන්දියාව සමග පැවැත්වීමට නියමිත තරග තුනකින් සමන්විත ටෙස්ට් තරගාවලියෙන් නවසීලන්ත වේගපන්දු යවන ක්‍රීඩක ටිම් සවුති ඉවත් කර තිබේ.සවුති මේ දක්වා ටෙස්ට් තරග 52කදී කඩුලු 177ක් දවාගෙන තිබේ.", "URL": "https://sinhala.adaderana.lk/news.php?nid=64176", "Category": null, "Parent URL": null}