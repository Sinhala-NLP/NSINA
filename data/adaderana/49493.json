{"Source": "Adaderana", "Timestamp": "February 21, 2015 11:42 am", "Headline": "ජනතාවගේ අදායම් වැඩිකර වියදම් අඩුකළ යුතුයි", "News Content": "රජයේ දින සියයේ වැඩසටහන එක් පෙරමුණක ප්‍රතිපත්තියක් නොව රජයේ ප්‍රතිපත්තියක් වි ඇති බව ජනාධිපති මෛත්‍රීපාල සිරිසේන මහතා පවසයි.රජයේ දිනසියයේ වැඩ සටහන ක්‍රියාත්මක කිරිමට අවශ්‍ය උපදෙස් හා සම්පත් ලබාදිම සහ ප්‍රගතිය පිළිබද ජනාධිපති ලෙකම් කාර්යාලයේ පැවති විශේෂ සාකච්ඡාවකදී ජනාධිපති මෛත්‍රීපාල සිරිසේන මහතා මෙම අදහස් පළකර තිබේ.සියළු දේශපාලන පක්ෂ වල සහයෝගයෙන් එය තහවුරු වන බව ජනාධිපතිවරයා සඳහන් කළේය.දිනසියයේ වැඩසටහන මේ වනවිට ඉතා හොඳ ප්‍රගතියක් අත්පත් කර ගෙන ඇති බවද ජනාධිපතිවරයා මෙහිදි සඳහන් කර සිටියේය. දිනසියයේ වැඩ සටහන කමිටු සභාපති චරිත රත්වත්තේ මහතා විසින් සභාවට ඉදිරිපත් කළ අතර එය ක්‍රියාත්මක කිරිමේදී පැන නැඟුණු ගැටලු පිළිබදව ද දිර්ඝ වශයෙන් සාකච්ඡාකර ඇත.එම ගැටලු සියල්ල නිරාකරණය කිරිමට අවශ්‍ය උපදෙස් ජනාධිපතිවරයා විසින් එම අවස්ථාවේදිම ලබාදුන් බව ජනාධිපති මාධ්‍ය අංශය සඳහන් කළේය.එමෙන්ම මහජනතාවට සහන සැළසීම මෙම වැඩ සටහනේ ප්‍රමුඛ කාර්යයක් බැවින් මහජනතාවගේ වියදම් අඩුකර ආදායම් වැඩිකිරිම අපේක්ෂාව බවද ජනාධිපතිවරයා මෙහිදි සඳහන් කර තිබේ.", "URL": "https://sinhala.adaderana.lk/news.php?nid=49493", "Category": null, "Parent URL": null}