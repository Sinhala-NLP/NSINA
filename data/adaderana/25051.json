{"Source": "Adaderana", "Timestamp": "June 15, 2012 12:16 pm", "Headline": "ගංජා හා මදන මෝදක සමග සැකකරුවෙකු කොටුවෙයි", "News Content": "ගංජා සහ මදන මෝදක ගුලි කිලෝග්‍රෑම් 20 ක් ළඟ තබාගෙන සිටි පුද්ගලයෙකු හක්මන පොලිසිය විසින් අත්අඩංගුවට ගෙන තිබේ. හක්මන, මීගහවත්ත, දෙනගම ප්‍රදේශයේ දී මෙම සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගංජා කිලෝග්‍රෑම් 6 ක් සහ මදන මෝදක ගුලි කිලෝග්‍රෑම් 14 ක් පොලිස් භාරයට ගෙන ඇත. සැකකරු අද(15) මාතර මහේස්ත්‍රාත් අධිකරණයට ඉදිරිපත් කිරීමට නියමිතය. හක්මන පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25051", "Category": null, "Parent URL": null}