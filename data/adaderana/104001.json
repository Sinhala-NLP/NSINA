{"Source": "Adaderana", "Timestamp": "February 10, 2019 07:57 am", "Headline": "අධික වේගයෙන් ධාවනය වු වෑන් රථයක් අඩි 25ක ප්‍රපාතයකට පෙරලෙයි", "News Content": "මිනුවන්ගොඩ සිට හැටන් කොටගල දක්වා අධික වේගයෙන් ධාවනය වු වෑන් රථයක් අඩි 25ක් පමණ තේ වත්තේ ප්‍රපාතයකට පෙරලීමෙන් එම වෑන් රථයේ රියදුරා තුවාල ලබා වටවල ප්‍රාදේශිය රෝහල වෙත ඇතුලත් කර ඇති බව හැටන් පොලීසිය පැවසීය. ඊයේ (09) රාත්‍රී 7 ට පමණ මෙම අනතුර සිදු වී ඇත්තේ හැටන් කොළඹ ප්‍රධාන මාර්ගයේ හැටන් සැටැඩන් වත්ත ප්‍රදේශයේදීය. අධික වේගයෙන් ධාවනය වෙමින් පැවති වෑන් රථයේ දකුණු පස පිටුපස රෝදය එකවර ගැලවී යාමත් සමඟ වෑන් රථය රියදුරුට පාලනය කරගත නොහැකිව වෑන් රථය ප්‍රපාතයට පෙරලී මෙම අනතුර සිදු වී ඇති බව හැටන් පොලීසිය පැවසීය. අනතුර සිදුවන අවස්තාවේ ප්‍රදේශයට අධික වර්ෂාපතනයක් පැවති බවත්, වෑන් රථය අනතුරට පත් වන අවස්තාවේ වෑන් රථයේ රියදුරා සහ එක් කාන්තාවක් සහ එක් තරුණයෙක් ගමන් ගෙන ඇති බව පොලීසිය පැවසීය. අනතුරෙන් ඔවුන් දෙදෙනාට කිසිදු තුවාලයක් සිදු වී නොමැති බවත්, අනතුරට පත් වෑන් රථයේ ගමන් ගත් අය හැටන් කොටගල ප්‍රදේශයේ සංචාරයක් සඳහා පැමිණෙමින් සිටියදී මෙම අනතුර සිදු වී ඇති බව අනතුර පිලිබඳව පරික්ෂණ පවත්වන හැටන් පොලීසිය කියා සිටියේය.", "URL": "https://sinhala.adaderana.lk/news.php?nid=104001", "Category": null, "Parent URL": null}