{"Source": "Adaderana", "Timestamp": "March 6, 2018 01:13 pm", "Headline": "සෞඛ්‍ය සේවාවන් වැට් බදුවලින් නිදහස් කරන්න", "News Content": "සියලුම සෞඛ්‍ය සේවාවන් වැට් බදුවලින් නිදහස් කරන ලෙස ඉල්ලා සෞඛ්‍ය අමාත්‍ය රාජිත සේනාරත්න මහතා විසින් අමාත්‍ය මණ්ඩල සංදේශයක් ඉදිරිපත් කිරීමට නියමිතව තිබේ. අදාල අමාත්‍ය මණ්ඩල සංදේශය සකස් කරන ලෙසට අමාත්‍යවරයා විසින් සෞඛ්‍ය සේවා අධ්‍යක්ෂ ජනරාල්වරයා වෙත උපදෙස් ලබාදී ඇති බව සෞඛ්‍ය අමාත්‍යාංශය සඳහන් කළේය. පෞද්ගලික රෝහල් සේවා සිදු කිරීමේදී බිල්පතට වැට් බදු එකතු කිරීම නිසා රෝගීන් පීඩාවට පත්ව ඇති බවට විවිධ සංගම් සහ පෞද්ගලික රෝහල් සංගමය පෙන්වාදී තිබේ. ඒ අනුව සියළුම සෞඛ්‍ය සේවාවන් වැට් බදුවලින් නිදහස් කරන ලෙසට රාජිත සේනාරත්න අමාත්‍යවරයා විසින් අමාත්‍ය මණ්ඩල සංදේශයක් ඉදිරිපත් කිරීමට තීරණය කර ඇති බව සෞඛ්‍ය අමාත්‍යාංශය සඳහන් කර ඇත.", "URL": "https://sinhala.adaderana.lk/news.php?nid=85247", "Category": null, "Parent URL": null}