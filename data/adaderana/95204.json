{"Source": "Adaderana", "Timestamp": "August 29, 2018 04:26 pm", "Headline": "බස්-ත්‍රීරෝද රථ අනතුරකින් පුද්ගලයෙක් මරුට-12ක් රෝහලේ", "News Content": "කැකිරාව - එප්පාවල ප්‍රධාන මාර්ගයේ කුඹුක්කැන්ද ප්‍රදේශයේදී බස් රථයක් ත්‍රීරෝද රථයක ගැටී මාර්ගය අසල තිබූ තාප්පයක ගැටීමෙන් සිදු වූ අනතුරකින් බස් රථයේ ගමන් කළ පුද්ගලයකු ජීවිතක්ෂයට පත්ව 12 දෙනෙකු තුවාල අති බව එප්පාවල පොලීසිය පවසයි. අද (29) පෙරවරු 11.30 සිදුවූ අනතුරෙන් මියගොස් ඇත්තේ බස් රථයේ ගමන් ගත් එප්පාවල ප්‍රදේශයේ පදිංචිව සිටි ඩබ්ලිව්.ඒ සුනිල්දාස නැමති 60 හැවිරිදි වියේ පසුවූ අයෙක් බව සඳහන්ය අදාළ පුද්ගලයා රෝහල් ගත කරන විටත් ජීවිතක්ෂයට පත්ව සිටි බව එප්පාවල රජයේ රෝහල් ආරංචි මාර්ග සඳහන් කළේය. අනතුර සිදුවන අවස්ථාවේ බස් රථයේ ආසන ප්‍රමාණයද ඉක්මවා මගීන් ගමන් කර මින් සිටි බවත්, බස් රථය තරමක වේගයෙන් ධවනය වෙමින් තිබියදී ඉදිරියෙන් ගමන් කළ ත්‍රීරෝද රථයක් එක් වරම දකුණට හැරවු බවත් අනතුරක් සිදුවීම වලකා ගැනීම සඳහා බස් රථ රියදුරු උත්සහ කිරීමේදී බස් රථය පාලනය කර ගත නොහැකිව ත්‍රීරෝද රථයේ ගැටී, අසල තිබූ තාප්පයක ද ගැටී ඇති අතර අනතුරින් බස් රථයේ සිටි මගීන් කිහිප දෙනෙකු බස් රථයෙන් පිටතට විසිවී වැටී සිටි බවද සිද්ධිය ඇසින් දුටුවන් පවසයි. අනතුරින් බස් රථයේ සිටි මගීන් කිහිප දෙනෙකු බස් රථයෙන් පිටතට විසිවී වැටී සිටි බවද සිද්ධිය ඇසින් දුටුවන් පවසති. අනතුරින් බස් රථයට හා බස් රථය ගැටුණු තාප්පයට බරපතළ අලාභ හානී සිදුව තිබුණි. අනතුරින් තුවාල ලැබූ බස් රථයේ රියදුරු ඇතුළු 12 දෙනෙකු එප්පාවල ප්‍රාදේශීය රෝහලට ඇතුළත් කිරීමෙන් අනතුරුව, වැඩි දුර ප්‍රථිකාර සඳහා ඉන් 9 දෙනෙකු අනුරාධපුර ශීක්ෂණ රෝහල වෙත මාරු කර යවා ඇති බව වාර්තා වෙයි. සුළු තුවාල ලැබූවන් තිදෙනකු රෝහලේ නේවාසිකව ප්‍රථිකාර ලබන අතර ඔවුනගේ තත්ත්වය බරපතළ නොවන බව රෝහල් ආරංචි මාර්ග පවසයි. සිද්ධිය සම්බන්ධයෙන් එප්පාවල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=95204", "Category": null, "Parent URL": null}