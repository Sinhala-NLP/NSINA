{"Source": "Adaderana", "Timestamp": "March 6, 2017 08:23 am", "Headline": "පක්ෂ ලියාපදිංචියට අයදුම්පත් 85ක් ", "News Content": "පිළිගත් දේශපාලන පක්ෂයක් ලෙස ලියාපදිංචිවීම සඳහා මේ වන විට අයදුම්පත් 85ක් පමණ මැතිවරණ කොමිසම වෙත ලැබී තිබේ. මැතිවරණ කොමිසමේ මාධ්‍ය ප්‍රකාශක සහකාර මැතිවරණ කොමසාරිස් එම්.එම් මොහොමඩ් මහතා සඳහන් කළේ අයදුම්පත් භාරගැනීම පසුගිය පෙබරවාරි මස 28 වනදායින් අවසන් වූ බවයි. තැපෑලට යොමු කළ අයදුම්පත් ප්‍රමාණයක් ද නියමිත දිනට පසුව මැතිවරණ කොමිසම වෙත ලැබී ඇති අතර ඒ පිළිබඳ මැතිවරණ කොමිසමේ ඉදිරි රැස්වීමකදී තීරණය කරන බව ඔහු කියා සිටියේය. පිළිගත් දේශපාලන පක්ෂයක් ලෙස ලියාපදිංචිවීම සඳහා යොමුකළ අයදුම්පත් 85ක් මේ වන විට මැතිවරණ කොමිසමේ නිලධාරීන් විසින් පරීක්ෂා කරමින් සිටින බව මැතිවරණ කොමිසමේ මාධ්‍ය ප්‍රකාශක සහකාර මැතිවරණ කොමසාරිස් එම්.එම් මොහොමඩ් මහතා සඳහන් කළේය.", "URL": "https://sinhala.adaderana.lk/news.php?nid=70477", "Category": null, "Parent URL": null}