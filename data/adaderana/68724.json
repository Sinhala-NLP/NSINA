{"Source": "Adaderana", "Timestamp": "January 28, 2017 09:44 am", "Headline": "ගෝඨාභය එනවානම් මම කැමතියි!", "News Content": "ගෝඨාභය රාජපක්ෂ මහතා දේශපාලනයට පැමිණෙන්නේ නම් තමා ඊට කැමැත්ත පළ කරන බව ෆීල්ඩ් මාෂල් අමාත්‍ය සරත් ෆොන්සේකා මහතා පවසයි.මහනුවර ප්‍රදේශයේදී මාධ්‍යවේදීන් යොමු කළ ප්‍රශ්නයකට පිළිතුරු දෙමින් සරත් ෆොන්සේකා මහතා මේ සම්බන්ධයෙන් අදහස් පළ කර තිබේ.එහිදී ඔහු වැඩිදුරටත් ප්‍රකාශ කළේ යුධ අපරාධකරුවන් සිටී නම් ඔවුන්ට දඩුවම් කළ යුතු බවයි.මේ අතර ඒකාබද්ධ විපක්ෂයේ අරමුණ ගෝඨාභය රාජපක්ෂ මහතා බලයට යොමු කිරීම බව වමේ කේන්ද්‍රයේ සම කැඳවුම්කරු චමීර පෙරේරා මහතා පවසයි.ඊයේ (27) පැවති මාධ්‍ය හමුවකදී ඔහු සඳහන් කළේ එය භයානක තත්ත්වයක් බවයි.එක්සත් ජාතික පක්ෂයේ ක්‍රියාකලාපය සම්බන්ධයෙන් ජනාධිපතිවරයාගේ මැදිහත්වීම අගය කරන බව චමීර පෙරේරා මහතා වැඩිදුරටත් ප්‍රකාශ කළේය.මේ අතර ඇතැම් පුද්ගලයන් තම දේශපාලන අභිමතාර්ථයන් වෙනුවෙන් ජනතාව පීඩාවට පත් කිරීමට කටයුතු කරමින් සිටින බව අමාත්‍ය දුමින්ද දිසානායක මහතා පවසයි.එප්පාවල ප්‍රදේශයේ පැවති උත්සවයකදී අමාත්‍යවරයා ප්‍රකාශ කළේ අහිමි වූ බලය නැවත ලබාගැනීම සඳහා ජනතාව පීඩාවට පත් නොකළ යුතු බවයි.", "URL": "https://sinhala.adaderana.lk/news.php?nid=68724", "Category": null, "Parent URL": null}