{"Source": "Adaderana", "Timestamp": "July 17, 2014 08:47 am", "Headline": "ජීවහරණ ජීවහරණක වෙයි?", "News Content": "අළුගෝසු තනතුර හෙවත් වදක තනතුර සඳහා නිර්දේශ වී ඇති නව නාමයට තවත් සංශෝධනයක් ඉදිරිපත් වී තිබේ. අළුගෝසු නාමය සංශෝධනය කිරීම සඳහා පසුගිය දින වල යෝජනා ලබාගනු ලැබීය. එම යෝජනා වු නම් වලින් කිහිපයක් පිළිබඳව භාෂා ප්‍රවිණයන්ගෙන් අදහස් විමසා \"ජීවහරණ\" යන නාමය නිර්දේශ කර තිබුණි. එහෙත් අදාළ නාමය \" ජිවහරණක\" ලෙස යලිත් වරක් වෙනස් වී ඇති බව පුණුරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා සඳහන් කළේය. ජීවිතය හැරීම කරන්නා යන්න එම නමේ අරුථ ලෙස සඳහන් වී තිබේ. කෙසේ වෙතත් අළුගෝසු නාමය සඳහා අවසන් නිර්දේශය ඉදිරි සතිය තුළ ප්‍රකාශයට පත් කිරීමට නියමිත බව පුණුරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා සඳහන් කළේය.", "URL": "https://sinhala.adaderana.lk/news.php?nid=44721", "Category": null, "Parent URL": null}