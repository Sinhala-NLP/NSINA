{"Source": "Adaderana", "Timestamp": "September 11, 2013 05:04 pm", "Headline": "සමුළුව සඳහා කොළඹ පාසල් 31 ක් වසයි ", "News Content": "පොදු රාජ්‍ය මණ්ඩලයීය රාජ්‍ය නායක සමුළුව සඳහා යොදා ගන්නා කොළඹ පාසල්වලට නිවාඩු ලබා දීමට තීරණය කර තිබේ‍. ඒ අනුව වසර 37කට පසු මෙරට පැවැත්වෙන ප්‍රධානතම ජාත්‍යන්තර සමුළුව වන පොදු රාජ්‍ය මණ්ඩලීය රාජ්‍ය නායක සමුළුව සාර්ථකව පැවැත්වීම සඳහා යොදා ඇති ආරක්ෂක වැඩපිළිවෙළ ක්‍රියාත්මක කිරීමට තෝරා ගත් කොළඹ පාසල් 31ක් 2013.11.06 දින සිට 2013.11.19 වැනි දින දක්වා නිවාඩු ලබාදීමට කටයුතු යොදා ඇති බව අධ්‍යාපන අමාත්‍යාංශයේ ලේකම් අනුර දිසානායක මහතා පවසයි. එහිදී අහිමි වන දිනයන් ආවරණ කිරීම සඳහා විදුහල් වෙත ලබාදී ඇති විකල්ප වැඩසටහන් ඒ ඒ විදුහල් මඟින් සාකච්ඡා කර තීරණය කරනු ලබන බවද ඒ මහතා පවසයි. පොදු රාජ්‍ය මණ්ඩලීය රාජ්‍ය නායක සමුළුව සඳහා සහභාගී වන රාජ්‍ය නායකයන්ගේ හා විදෙස් ධූත මණ්ඩලවල නිලධාරීන්ගේ ආරක්ෂාව සම්බන්ධයෙන් පොදු රාජ්‍ය මණ්ඩලීය මහලේකම් කාර්යාලයේ නිලධාරීන් මෙරටට පැමිණ මෙරට ආරක්ෂක බලධාරීන් හා ඒකාබද්ධව සිදු කරන ලද නිරීක්ෂණවලින් යොදා ඇති ආරක්ෂක වැඩපිළිවෙළ අනුමත කර ඇති බවද ඒ මහතා වැඩි දුරටත් සඳහන් කරයි. ඒ අනුව මෙම සමුළුව සඳහා නිවාඩු ලබා දෙන පාසල් පහත පරිදි වෙයි. 2013.11.06 සිට 2013.11.19 වන දින දක්වා නිවාඩු ලබාදෙන පාසල් 1. මහනාම විදුහල කොළඹ 03 2. බාරෝන් ජයතිලක විදුහල, මාලිගාවත්ත 3.රාජසිංහ විදුහල, මාළිගාවත්ත 4.අශෝක විදුහල, මරදාන 5.ආනන්ද විදුහල,මරදාන 6.විහාර මහා දේවි බාලිකා විදුහල ,මරදාන 7.සංඝරාජ විදුහල,මරදාන 8.හෝලි රොසරි සිංහල විදුහල, කොම්පඤ්ඤ වීදිය 9.හෝලි රොසරි දෙමළ විදුහල, කොම්පඤ්ඤ වීදිය 10.ටී.බී ඡයා විදුහල, කොම්පඤ්ඤ වීදිය 11‍.අල්ඉග්බාග් විදුහල, කොම්පඤ්ඤ වීදිය 12.මිහිදු විදුහල, කෙසෙල්වත්ත 13.අල්හිග්මා විදුහල , කෙසෙල්වත්ත 14.කොටහේන මධ්‍ය මහා විද්‍යාලය, කොටහේන. 15. ශාන්ත පාවුලු බාලිකා විදුහල, බම්බලපිටිය 16.හින්දු විදුහල, බම්බලපිටිය 17.විශාකා විදුහල, කොළඹ 05 18.ඉසිපතන විදුහල , කොළඹ 05 19.සී.ඩබ්.ඩබ්.කන්නන්ගර විදුහල, කොළඹ 08 20.සුසමයවර්ධන විදුහල, කොළඹ 08 21.රාජකීය විදුහල, කොළඹ 07 22.ඩි එස් සේනානයක විදුහල , කොළඹ 07 23.තර්ස්ටන් විදුහල, කොළඹ 03 24.සිරිමාවෝ බණ්ඩාරනායක විදුහල, කොළඹ 07 25.ආනන්ද බාලිකා විදුහල, මරදාන 26.ගෝතමි බාලිකා විදුහල.මරදාන 27.නාලන්ද මහා විද්‍යාලය, බොරැල්ල 28.මහබෝධී විද්‍යාලය, කොළඹ 02 29.සාරිපුත්ත විද්‍යාලය, කොළඹ 02 2013.11.09 සිට 2013.11.19 වන දින දක්වා නිවාඩු ලබාදෙන පාසල් 30.අල් හිදායා මහා විදුහල, කොළඹ 10 31.ඊ.ඒ.ගුණසිංහ විද්‍යාලය කොළඹ 12", "URL": "https://sinhala.adaderana.lk/news.php?nid=37337", "Category": null, "Parent URL": null}