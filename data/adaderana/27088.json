{"Source": "Adaderana", "Timestamp": "September 3, 2012 10:14 am", "Headline": "වේවැල්දෙණියේ මේධාලංකාර හිමියන්ගේ අවසන් කටයුතු අද", "News Content": "අපවත් වී වදාළ අතිපූජ්‍ය වේවැල්දෙණියේ මේධාලංකාර මහනාහිමියන්ගේ දේහය පිළිබඳ ආදාහන පූජෝත්සවය සිදුකෙරෙන අද (03) ජාතික ශෝක දිනයක් ලෙස රජය ප්‍රකාශයට පත්කර තිබේ. රාමඤ්ඤ මහා නිකායේ මහනායක අතිපූජ්‍ය වේවැල්දෙණියේ මේධාලංකාර මහනාහිමිපාණන් වහන්සේ පසුගිය අගෝස්තු 29 වන දින අපවත් විය. උන්වහන්සේගේ ආදාහන ජූජෝත්සවය රාජ්‍ය ‍ගෞරව සහිතව අද පස්වරුවේ මීරිගම ඩී.එස් සේනානායක විදුහල් ක්‍රීඩාංගණයේදී පැවැත්වීමට නියමිතය. මේ අතර අද දිනය තුළ ගම්පහ දිස්ත්‍රීක්කයේ සියලු පිරිවෙන් සඳහා නිවාඩු දිනයක් ලෙස ප්‍රකාශයට පත්කර තිබේ. භික්ෂූන් වහන්සේට ආදාහන පුජෝත්සවය සඳහා සහභාගීවීමට අවස්ථාව ලබාදිය යුතු බැවින් මෙම තීරණය ගෙන ඇත.", "URL": "https://sinhala.adaderana.lk/news.php?nid=27088", "Category": null, "Parent URL": null}