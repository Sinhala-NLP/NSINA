{"Source": "Adaderana", "Timestamp": "October 14, 2010 09:57 am", "Headline": "සන්ඩේ ලීඩර් කතුවරියගෙන් අදත් හරස් ප්‍රශ්න අසයි", "News Content": "හිටපු යුධ හමුදාපති සරත් ෆොන්සේකා මහතා විසින් සිදුකළ බව කියන සුදුකොඩි ප්‍රකාශයට අදාළව සන්ඩේ ලීඩර් පුවත්පතේ කර්තෘ ෆෙඩ්රිකා ජෑන්ස්ගෙන් තව දුරටත් හරස් ප්‍රශ්න විමසීම අද(14) සිදුවෙයි. දිපාලී විජේසුන්දර මහත්මිය ප්‍රමුඛ ත්‍රිපුද්ගල විනිසුරු මඩුල්ලක් හමුවේ නඩු විභාගය අද914) පෙර‍වරුවේ යළි ආරම්භ කිරීමට නියමිතය. එහිදි විත්තියේ නීතීඥවරුන්ගේ හරස් ප්‍රශ්න වලට සන්ඩේ ලීඩර් කතුවරිය විසින් පිළිතුරු දෙනු ඇත. සන්ඩේ ලීඩර් පුවත්පතේ ප්‍රකාශක ලාල් වික්‍රමතුංග මහතාට ද අද(14) අධිකරණය හමුවේ පෙනී සිටින මෙන් නියෝග කර තිබේ.", "URL": "https://sinhala.adaderana.lk/news.php?nid=11483", "Category": null, "Parent URL": null}