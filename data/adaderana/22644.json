{"Source": "Adaderana", "Timestamp": "March 7, 2012 11:09 am", "Headline": "  රුහුණු කුමාරිට බිල්ලක්", "News Content": "කොළඹ බලා ධාවනය වෙමින් තිබූ රුහුණු කුමාරි දුම්රියේ ගැටීමෙන් පුද්ගලයෙකු මිය ගොස් තිබේ. ගල්කිස්සට ආසන්න ස්ථානයක දී මෙම අනතුර සිදුව ඇති බව පොලිසිය පවසයි. එසේ වුවද මෙලෙස මිය ගොස් ඇත්තේ කවුරුන්ද යන්න මෙතෙක් හඳුනාගෙන නැත. මිය ගිය පුද්ගලයා අවුරුදු 22ට ආසන්න වයසේ පසුවන බවට පොලිසිය සැක පළකරයි. සිද්ධිය සම්බන්ධයෙන් ගල්කිස්ස පොලිසිය වැඩිදුර විමර්ශන ‍පවත්වයි.", "URL": "https://sinhala.adaderana.lk/news.php?nid=22644", "Category": null, "Parent URL": null}