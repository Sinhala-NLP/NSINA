{"Source": "Adaderana", "Timestamp": "March 27, 2019 10:55 am", "Headline": "කාබන් බද්දට එරෙහිව අනුරාධපුරයෙත් විරෝධයක්", "News Content": "කාබන් බද්දට විරෝධය පළ කරමින් සමස්ථ ලංකා අන්තර් දිස්ත්‍රික් පාසල් ළමුන් ප්‍රවාහන සේවා සංගමයේ අනුරාධපුර දිස්ත්‍රික්කයේ තඹුත්තේගම ශාඛාවේ පාසල් බස් රථ හිමියන්‍ෙවිරෝධතාවක නිරත වූ බව අද දෙරණ වාර්තාකරු පවසයි. සමස්ථ ලංකා අන්තර් දිස්ත්‍රික් පාසල් ළමුන් ප්‍රවාහන සේවා සංගමයේ අනුරාධපුර දිස්ත්‍රික්කයේ තඹුත්තේගම ශාඛාවේ බස් රථ හිමියන් අද(27) උදෑසන තඹුත්තේගම කළාඔය පාලම අසලට රැස්ව සිය බස් රථ වල කාබන් බද්දට විරෝධය යනුවෙන් විරෝධතා පුවරු සවි කර, සිය බස් රථවල කළු කොඩි ඔසවා කළාඔය පාලම අසල විරෝධතාවක නිරත විය. ඔවුන් කාබන් බද්ධ අපිට එපා යනුවෙන් සටන් පාඨ කියමින් විරෝධතා පුවරු ප්‍රදර්ශණය කරමින් පාසල් බස් රථ හිමියන්, බස් රථ රියදුරන් හා සහයකයින් 50ක් පමණ විරෝධතාවයක නිතර වූ බව වාර්තා වෙයි. අනතුරුව ඔවුන් බස් රථ වලින් තඹුත්තේගම නගරය හරහා විරෝධතා පුවරු සවි කළ, කළු කොඩි එසවූ බස් රථවලින් ගමන් කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=106815", "Category": null, "Parent URL": null}