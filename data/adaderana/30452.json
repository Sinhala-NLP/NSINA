{"Source": "Adaderana", "Timestamp": "January 3, 2013 08:58 am", "Headline": "වැඩ වැරදුණු හොරු තිදෙනෙක්", "News Content": "මීගමුව ප්‍රදේශයේ නිවාස බිඳ දේපළ සොරකම් කිරීමේ නිරත වූ පුද්ගලයින් තිදෙනෙකු දංකොටුව ප්‍රදේශයේ දී අත්අඩංගුවට ගෙන තිබේ. මීගමුව ‍පොලීසියට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී ජංගම දුරකථන, රූපවාහිනී යන්ත්‍ර, ඩී.වී.ඩී යන්ත්‍ර සහ රත්රන් කැඹලි සොයාගත් බව පොලීසිය ප්‍රකාශ කළේය. සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 15 වැනි දින දක්වා රක්ෂිත බන්ධනාගාර ගතකර ඇත.", "URL": "https://sinhala.adaderana.lk/news.php?nid=30452", "Category": null, "Parent URL": null}