{"Source": "Adaderana", "Timestamp": "June 5, 2019 04:52 pm", "Headline": "අන්තවාදී ත්‍රස්තවාදයට එරෙහිව නෙළුවෙත් කඩ වැසෙයි", "News Content": "රට තුළ උද්ගත වී ඇති අන්තවාදී ත්‍රස්තාවාදය සහ එයට අනුබල දෙන පුද්ගලයින්ට එරෙහිව නීතිය ක්‍රියාත්මක කර අන්තවාදී ත්‍රස්තවාදයට යළි හිස එසවීමට ඉඩ නොතබන ලෙස බලකරමින් නෙළුව ප්‍රදේශවාසීන් කඩ සාප්පු වසා දමා අද (05) විරෝධයක නිරත විය. නෙළුව තරුණ බෞද්ධ සංගමය, ප්‍රදේශයේ විහාරස්ථානවල වැඩ වාසය කරන භික්ෂුන් සහ ප්‍රදේශවාසීන් ඇතුළු දෙසීයක පමණ පිරිසක් එයට සහභාගී විය. නෙළුව ප්‍රදේශයේ විහාරස්ථාන කිහිපයක වැඩ වාසය කරන ස්වාමීන් වහන්සේලා ඇතුළු නෙළුව නගරයේ ප්‍රදේශවාසීන්, කඩ හිමියන් ත්‍රී රෝද රථ සංගමයේ සාමාජිකයින් මෙම විරෝධතාවයට සහභාගී වුහ. අන්තවාදී ත්‍රස්තාවාදයට පමණක් නොව නෙළුව ප්‍රදේශයේ පවත්වාගෙන යන ව්‍යාජ ආගමික මධ්‍යස්ථානවලට එරෙහිවද විරෝධතාවය පලකරන බව වැඩ සිටි හිමිවරු ප්‍රකාශ කර ඇත.", "URL": "https://sinhala.adaderana.lk/news.php?nid=111398", "Category": null, "Parent URL": null}