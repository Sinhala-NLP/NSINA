{"Source": "Adaderana", "Timestamp": "January 17, 2014 11:32 am", "Headline": "ලූනූ බීජ රේගුවට මාට්ටු", "News Content": "ඉන්දියාවේ, බැංගලෝරයේ සිට රුපියල් දහඅට ලක්ෂයක් පමණ වටිනා බව කියන ලොකු ලූනූ බීජ කිලෝ ග්‍රෑම් 600ක් මෙරටට රැගෙන ආ 28 හැවිරිදි තරුණයෙකු කටුනායක රේගුවේදී අත්අඩංගුවට ගෙන තිබේ. ගමන් මළු 21 එකක අසුරා තිබියදී ලූනූ බීජ තොගය සොයාගත් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. අද උදෑසන 5.15ට පමණ එම තරුණයා අත්අඩංගුවට ගෙන ඇති අතර ඔහු කොළඹ ප්‍රදේශයේ පදිංචිකරුවෙකි. යූ.එල්. 174 නැමැති ගුවන් යානයෙන් කටුනායකට පැමිණ ඇති එම තරුණයා සම්බන්ධයෙන් වැඩිදුරටත් පරීක්ෂණ සිදුකරන බව හෙතෙම කීවේය.", "URL": "https://sinhala.adaderana.lk/news.php?nid=40412", "Category": null, "Parent URL": null}