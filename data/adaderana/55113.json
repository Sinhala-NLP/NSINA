{"Source": "Adaderana", "Timestamp": "November 16, 2015 08:50 am", "Headline": "ලාංකික ධීවරයින් අද නිදහස්!", "News Content": "ඉන්දීය අත්අඩංගුවේ පසුවන ශ්‍රී ලංකා ධීවරයින් අද නිදහස් කිරීමට සැලසුම් කර ඇති බව ඉන්දීය මාධ්‍ය වාර්තා කරයි.මෙරට ධීවරයින් 36 දෙනෙකු මෙලෙස නිදහස් කිරීමට සැලසුම් කර ඇති බව සඳහන්ය.අදාළ ධීවරයින් සම්බන්ධයෙන් අධිකරණ ක්‍රියාමාර්ග තවදුරටත් ක්‍රියාත්මක වන අතර මේ හේතුවෙන් ඔවුන් නිදහස් කිරීම කල්ගතවී ඇත.කෙසේ වෙතත් මෙම ධීවරයින් මෙම සතිය ඇතුලත ශ්‍රී ලංකා රජයට භාරදෙනු ඇති බව නාවික හමුදාව සඳහන් කළේය.මේ අතර මෙරට අත්අඩංගුවේ පසු වූ ඉන්දීය ධීවරයින් 126 දෙනෙකු නිදහස් කිරීමට ශ්‍රී ලංකා රජය පසුගියදා පියවර ගනු ලැබුවේය.මේ අතර මහනුවර ප්‍රදේශයේ පැවැති උත්සවයකදි ධීවර අමාත්‍ය මහින්ද අමරවිර මහතා සඳහන් කළේ යුරෝපා සංගමය විසින් වනවා ඇති තහනම ඉවත් කර ගැනීම සඳහා ඔවුන් විසින් නියෝජිත නිර්දේශ සියයට 99 ක් පමණ මෙරට රජය විසින් ක්‍රියාත්මක කර ඇති බවයි.", "URL": "https://sinhala.adaderana.lk/news.php?nid=55113", "Category": null, "Parent URL": null}