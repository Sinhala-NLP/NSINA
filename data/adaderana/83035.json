{"Source": "Adaderana", "Timestamp": "January 16, 2018 08:55 am", "Headline": " අපේ මාළු ඉන්දියාවට කවන්න ආපු 16කට වැඩ වැරදුන හැටි", "News Content": "තමිල්නාඩුවේ සිට උතුරු මුහුදු සීමාවට පැමිණ බලහත්කාරයෙන් මසුන් මරමින් සිටි ඉන්දීය ධීවරයින් 16 දෙකු හා ඔවුන්ගේ යාත්‍රා දෙකක් නාවික හමුදාව විසින් 16 දා අළුයම අත්අඩංගුවට ගෙන යාපනය ධීවර අධ්‍යක්ෂ කාර්යාලය වෙත බාරදී තිබේ. මේ ඉන්දීය ධීවරයින් පිරිස අත්අඩංගුවට පත්ව ඇත්තේ යාපනයේ ඩෙල්ෆ්ට් මුහුදු තීරයට ආසන්න ශ්‍රී ලංකා මුහුදු සීමාවේදීය. ධීවර අධ්‍යක්ෂවරයා වෙත බාරදුන් මේ ඉන්දීය ධීවරයින්ගෙන් කන්කසන්තුරේ පොලීසිය සමඟ එක්ව සාක්කි සටහන් කරගෙන ඔවුන්ව අධිකරණය වෙත ඉදිරිපත් කිරීමට කටයුතු යොදා තිබේ.", "URL": "https://sinhala.adaderana.lk/news.php?nid=83035", "Category": null, "Parent URL": null}