{"Source": "Adaderana", "Timestamp": "June 1, 2018 09:46 pm", "Headline": "රජගලතැන්න ඓතිහාසික පුජා භූමියේ ඓතිහාසික තැන් 700 ක් හඳුනා ගනියි", "News Content": "අම්පාර රජගලතැන්න ඓතිහාසික පුජාභුමියේ ප්‍රාග් ඓතිහාසික යුගය පිළිබඳව තොරතුරැ තහවුරැ කර ගැනීම සඳහා ආරම්භ කරන ලද කැණීම්වල දෙවෙනි අදියර පසුගියදා රජගලතැන්න පුරාවිද්‍යා භුමියේ ඇති විශාලතම ලෙන වන මහා ලෙණදි ආරම්භ කර ඇත. මෙම කැණීම්වලදි මධ්‍යම ශිලා යුගයට අයත් සාධක විශාල ප්‍රමාණයක් සොයාගත් බව ශ්‍රී ජයවර්ධන පුර විශ්වවිද්‍යාලය, ඉතිහාසය සහ පුරාවිද්‍යා අංශයේ මහාචාර්ය ඇලෙක්සෙන්ඩර් කපුකොටුව මහතා පැවසීය. ශ්‍රී ජයවර්ධන පුර විශ්වවිද්‍යාලය,පුරාවිද්‍යා දෙපාර්මේන්තුව, සහ ඉන්දියාවේ ඩෙකෑන් විශ්වවිද්‍යාලය විසින් මෙම කැණීම් ආරම්භ කර අතර, මෙහි පළමු කැණිම 2016 වසරේ ආරම්භ කළ අතර එයින් තහවුරැ වු කරැණු අනුව මෙම කැණිමේ දෙවෙනි පියවර ආරම්භ කරනු ලැබිය. ඒ අනුව සද්ධාතිස්ස රජුගේ පුත් ලජ්ජීතිස්ස රජු විසින් කරවා ඇති රජගලතැන්න පුරාවිද්‍යාල භුමියේ පිහිටා ඇති මහා ලෙනේ ස්ථාන තුනක මෙම කැණීම් කර තිබේ මෙම කැණිම්වලදි මුල් කාලයේදී මානවායා විසින් තමන් ගේ කටයුතු සඳහා එදිනෙදා භාවිතා කරන ලද ගල් ආයුධ යැයි විශ්වාශ කරන ආයුධ කිපයක් මුල් කැණිමේදී හමුවු අතර පසුගියදා ආරම්භ කරන ලද දෙවෙනි කැණීම්වලදී තවත් වැදගත් තොරතුරැ රැසක් හමුව තිබේ. දෙවෙනි කැණීම්වලදී මිනිස් දත්, ආහාරයට ගන්නා ලද සත්වයන්ගේ අස්ථි කොටස්,ආහාරයට ගන්නා ලද කැකුණ ඇට,ආහාරයට ගැනීමට ගෙනා ගොලු බෙල්ලන් ගේ කොටස්, අගුරැ, අලු , සර්පයෙකු ගේ අස්ථි කොටස්, සහ ක්ෂුද්‍ර ශිලා මෙවලම් හමුවු බව ද මහාචාර්ය ඇලෙක්සෙන්ඩර් කපුකොටුව මහතා සඳහන් කළේය. මෙම කැණිමේදි හමුවු කොටස් මධ්‍යම ශිලා යුගයට අයිත් ඒවා බවට විශ්වාශ කල හැකි අතර මෙම හමුවී ඇති සාධක සහ පස් රසායනාගාර පරීක්ෂණවලින් පසුව මෙහි ඉතිහාසය පිළිබඳව තවත් තොරතුරැ රැසක් හෙලි කර ගැනිමට හැකිබව ශ්‍රී ජයවර්ධන පුර විශ්වවිද්‍යාලයේ ඉතිහාසය සහ පුරාවිද්‍යා අංශයේ මහාචාර්ය පත්මසිරි කන්නන්ගර මහතා පැවසීය. 2012 රජගල පුරාවිද්‍යා භුමියේ කැණිම් ආරම්භ කල අතර මෙහිදි ඉපැරැණි නටබුන් විශාල ප්‍රමාණයක් හමුව තිබේ. මෙම කැණීම්වලදී පිළිමගේ , ලහබද්ගේ(භික්ෂුන් වහන්සේලා දානයට පෙර හමුවු ස්ථානය ), ජන්ඨාගරය(භික්ෂුන් වහන්සේලා ඖෂධ පැන් ස්නානය කරන ලද ස්ථානය),දාන ශාලාව ,චෙත්යපය දෙකක් බෝධිගරයක් හමුවි තිබේ. රජගලතැන්න කන්දට නැගිම සඳහා පෙර රජ දවස පැවැති පෙත් මඟ ඒ අයුරින් ම සංරක්ෂණය කර ඇති අතර මේ වෙන විට සෙල්ලිපි 80 ක් පමණ සොයාගෙන තිබේ. මෙම පුජා භුමිය මුහුදු මට්ටමේ සිට අඩි 1035 ක් උසින් පිහිටා තිබේ. දැනට රජගල පුරාවිද්‍යා භුමියෙන් ඓතිහාසික ස්ථාන 700 හඳුනා ගෙන තිබේ. මෙම කාර්ය සඳහා පුරාවිද්‍යාත්මක අධ්‍යක්ෂ ජෙනරාල් පි.බි.මණ්ඩාවල මහතා ගේ අධීක්ෂණය යටතේ ජයවර්ධන විශ්වවිද්‍යාලයේ ඉතිහාසය හා පුරාවිද්‍යා අංශයේ මහාචාර්ය පත්මසිරි කන්නන්ගර ,මහාචාර්යය කරැනාසේන හෙට්ටිආරච්චි මහාචාර්ය ඇලෙක්සෙන්ඩර් කපුකොටුව, කථිකාචාර්ය ඉනෝජ් කෞශල්‍යය අබේනායක නැගෙනහිර පුරාවිද්‍යා සහකාර අධ්යචක්ෂක නිල්මල්ගොඩ යන මහත්වරැන් ගේ මෙහයවිමෙන් මෙම කාර්යවය සිදුවෙමින් පැවැත් විය. මෙවර කැණිම් සඳහා ඉන්දියාවේ ඩෙකෑන් විශ්වවිද්‍යාලයේ උපකුලපති පුරාවිද්‍යාඥ වසන්ත සිංදෙයි මහතා ඇතුලු නියෝජිතයින් පිරිසක්ද විශ්වවිද්‍යාල සිසුන්ද සහභාගි විය.", "URL": "https://sinhala.adaderana.lk/news.php?nid=90197", "Category": null, "Parent URL": null}