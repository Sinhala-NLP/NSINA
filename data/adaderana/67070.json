{"Source": "Adaderana", "Timestamp": "December 16, 2016 09:27 am", "Headline": "රුසියාවට එරෙහිව ක්‍රියාමාර්ග ගත යුතුයි", "News Content": "අමෙරිකානු ජනාධිපතිවරණයට මැදිහත්වීම සම්බන්ධයෙන් රුසියාවට එරෙහිව ක්‍රියාමාර්ග ගත යුතු බව අමෙරිකානු ජනාධිපති බැරැක් ඔබාමා පවසයි.රුසියානු ජනාධිපති ව්ලැද්මීර් පුටින් සෘජුවම අමෙරිකානු ජනාධිපතිවරණ ක්‍රියාදාමයට රහසේ සම්බන්ධ වී ඇති බවට ධවල මන්දිරය අනාවරණය කිරීමෙන් පසු ජනාධිපති ඔබාමා මේ බව ප්‍රකාශ කර ඇත.හිලරි ක්ලින්ටන් තරඟ වැදුණු ඩිමොක්‍රටික් පක්ෂයේ ඊ.මේල් පණිවුඩ රහසේ ලබා ගනිමින් රුසියාව ජනාධිපතිවරණයට මැදිහත්වී ඇති බවට චෝදනා එල්ල විය.අමෙරිකානු බුද්ධි අංශ ද මීට පෙර ඒ පිළිබඳ කරුණූ අනාවරණය කළේය.කෙසේ වුවද තේරී පත් වූ ජනාධිපති ඩොනල්ඩ් ට්‍රම්ප් රුසියාවට එල්ල වන චෝදනා ප්‍රතික්ෂේප කර ඇත.", "URL": "https://sinhala.adaderana.lk/news.php?nid=67070", "Category": null, "Parent URL": null}