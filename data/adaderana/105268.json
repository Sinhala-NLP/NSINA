{"Source": "Adaderana", "Timestamp": "March 1, 2019 11:56 am", "Headline": "දහතුන් හැවිරිද දියණියව මත් කර දූෂණය කළ පියා අත්අඩංගුවට", "News Content": "තමාගේම අවුරුදු 13යි මාස 8ක් වයසැති දියණියට මත් ද්‍රාවණයක් පොවා දූෂණය කළ බවට සැකකරන 53 හැවිරිදි පියා අත්අඩංගුවට ගෙන ඇති බව හපුතලේ පොලීසිය පවසයි. 9 වැනි ශ්‍රේණියේ ඉගෙනුම ලබන මෙම ශිෂ්‍යාව ඉන්පසු කිහිපවතාවක්ම මෙලෙසින් දුෂණය කර ඇති අතර ඇයට වමනය ගතියක් ඇතිවීමෙන් පසු පාසැලේ ගුරුතුමිය කළ විමසීමේදී මෙම සිද්ධිය මුල්වරට අනාවරණය කර අති බව වාර්තා වෙයි. දියණියගේ මව මල්ගොවිපලක සේවයට ගිය අවස්ථාවේ අදාළ සැකාර පියා විසින් සිය නිවසේදීම මෙම දැරියට මෙම අපරාධය සිදුකර ඇති බව විමර්ශන වලදී අනාවරණය වූ බව පොලීසිය පැවසීය. ඌව දිසාව බාර නියෝජ්‍ය පොලිස්පති ජගත් පළිහක්කාර සහ බණ්ඩාරවෙල පොලිස් අධිකාරි සුදත් මාසිංහ යන මහත්වරුන්ගේ උපදෙස් මත හපුතලේ පොලිස් ස්ථානාධිපති පොලිස් පරීක්ෂක සාගර දයාරත්න මහතාගේ මෙහෙයවීමෙන් හපුතලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=105268", "Category": null, "Parent URL": null}