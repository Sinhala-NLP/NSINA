{"Source": "Adaderana", "Timestamp": "June 5, 2015 01:33 pm", "Headline": "රවිරාජ් ඝාතනයට යොදාගත් ත්‍රීවිලරය හමුවුණා - රහස් පොලීසිය උසාවියට දැනුම්දෙයි", "News Content": "හිටපු පාර්ලිමේන්තු මන්ත්‍රී නඩරාජා රවිරාජ් මහතාගේ ඝාතනයේදී යොදා ගත් බවට සැකකෙරන ත්‍රිරෝද රථය සොයා ගත් බව අපරාධ පරීක්ෂණ දෙපාර්තමේන්තුව කොළඹ මහේස්ත්‍රාත් අධිකරණයට දැනුම්දී තිබේ. අදාළ ත්‍රිරෝද රථය සම්බන්ධයෙන් වැඩිදුර විමර්ශන කිරීම සඳහා අවශ්‍ය ක්‍රියාමාර්ග ගැනීමට කොළඹ අතිරේක මහේස්ත්‍රාත් නිරෝෂා ප්‍රනාන්දු මහත්මිය අපරාධ පරික්ෂණ දෙපාර්තමේන්තුවට අවසර දී ඇති බව වාර්තා වේ.සිද්ධිය සම්බන්ධයෙන් අත්අඩංගුවට ගෙන ඇති සැකකරුවන් 05 දෙනෙකු ලබන 19 වැනිදා දක්වා රක්ෂිත බන්ධනාගාරයේ තැබීමටද මහේස්ත්‍රාත්වරිය නියෝග කර තිබේ.", "URL": "https://sinhala.adaderana.lk/news.php?nid=51799", "Category": null, "Parent URL": null}