{"Source": "Adaderana", "Timestamp": "August 9, 2012 03:27 pm", "Headline": "ඩෙංගු ගැන පැයකින් දැනගන්න රෝහලට උපකරණයක්", "News Content": "ඩෙංගු රෝගීන් නිවැරදිව හා ඉක්මණින් හඳුනාගැනීමට නව උපකරණයක් රෝහල් සඳහා ලබාදීමට සෞඛ්‍ය අමාත්‍යංශය පියවර ගෙන තිබේ. මෙම උපකරණය මගින් කිසියම් උණ රෝගියෙකුට ඩෙංගු රෝගය වැලඳී ඇද්ද යන්න පිළිබඳව පැයක් වැනි කෙටි කාලයක් තුළ දැන ගැනීමට හැකිවන බව සෞඛ්‍ය අමාත්‍යංශය පවසයි. දැනට සිදුකරන රුධිර පරීක්ෂණ මගින් නිශ්චිතව ඩෙංගු රෝගින් හඳුනා ගැනීමට පැය 48 ක් වැනි දීර්ඝ කාලයක් ගතවන බව එම අමාත්‍යංශය පෙන්වාදෙයි. මෙම උපකරණ රෝහල් සඳහා හඳුන්වාදීමේ නියමු ව්‍යාපෘතිය කොළඹ රිච්වේ ආර්යා ළමා රෝහලේ දී අද (09) ආරම්භ කෙරිණි.", "URL": "https://sinhala.adaderana.lk/news.php?nid=26443", "Category": null, "Parent URL": null}