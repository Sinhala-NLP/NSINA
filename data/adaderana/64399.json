{"Source": "Adaderana", "Timestamp": "September 25, 2016 09:50 am", "Headline": " වව්නියාව මණ්ඩපයේ අක්කර 10ක් විනාශයි", "News Content": "යාපනය විශ්වවිද්‍යාලයට අයත් වව්නියාව මණ්ඩපයේ අධ්‍යයන අංශ හා ශිෂ්‍ය නේවාසිකාගාරය අතර භූමියේ හටගත් ගින්නෙන් අක්කර 10ක භූමි ප්‍රදේශයක් විනාශ වී තිබේ.වව්නියාව නගර සභාවේ ගිණි නිවන රථ හා පූවරසන්කුලම පොලිස් නිලධාරීන් එක්ව ගින්න මැඩපවත්වා ඇති බව වාර්තා වෙයි.ගින්නෙන් කිසිඳු ජීවිත හානියක් සිදුව නොමැති අතර සිද්ධිය සම්බන්ධයෙන් පූවරසන්කුලම පොලීසිය වැඩිදුර විමර්ශන සිදුකරයි. මේ අතර හුංගම කිවුල විද්‍යාලය අසල කුඹුරුයායක ද ගින්නක් හටගෙන තිබේ.තංගල්ල නගර සභාවේ ගිනි නිවන ඒකකය, තංගල්ල නාවික හමුදාව, ආපදා කළමනාකරණ ඒකකය සහ ප්‍රදේශවාසීන් එක්ව ගින්න සම්පූර්ණයෙන්ම මැඩපවත්වා ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=64399", "Category": null, "Parent URL": null}