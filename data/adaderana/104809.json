{"Source": "Adaderana", "Timestamp": "February 22, 2019 10:59 am", "Headline": " කොකේන් කථාව ගැන හොයන කමිටුවට රන්ජන් පැමිණෙයි", "News Content": "කොකේන් මත්ද්‍රව්‍ය භාවිත කරන පාර්ලිමේන්තු මන්ත්‍රිවරුන් සිටින බවට කළ ප්‍රකාශය සම්බන්ධයෙන් රාජ්‍ය අමාත්‍ය රන්ජන් රාමනායක මහතා ඒ සම්බන්ධයෙන් පත් කර ඇති කමිටුවට ප්‍රකාශයක් ලබා දී තිබේ. එක්සත් ජාතික පක්ෂ පාර්ලිමේන්තු මන්ත්‍රි කණ්ඩායම් රැස්වීමේ දී අදාළ කමිටුව පත් කළ අතර අමාත්‍ය ලක්ෂ්මන් කිරිඇල්ල මහතා එහි ප්‍රධානීයා ලෙස පත් කෙරුණි. ඒ අනුව අද(22) උදෑසන රන්ජන් රාමනායක මහතා ප්‍රකාශයක් ලබා දුන් බව ලක්ෂ්මන් කිරිඇල්ල මහතා ප්‍රකාශ කළේය. මේ අතර අදාළ කමිටුව සම්බන්ධයෙන් තමාට විශ්වාසයක් නොමැති බව ප්‍රකාශය ලබා දිමෙන් අනතුරුව රන්ජන් රාමනායක මහතා සඳහන් කළේය.", "URL": "https://sinhala.adaderana.lk/news.php?nid=104809", "Category": null, "Parent URL": null}