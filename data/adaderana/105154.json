{"Source": "Adaderana", "Timestamp": "February 27, 2019 04:29 pm", "Headline": "තරුණ ජීවිතයක් මහ මඟ අහිමි වෙයි-CCTV දර්ශන සහිතයි", "News Content": "අතුරුගිරිය - මාළඹේ මාර්ගයේ දිගරොල්ල මාවත අසලදී සිදුවූ රිය අනතුරකින් ත්‍රීරෝද රථ රියදුරෙකු මියගොස් තිබේ. අද(27) අළුයම 1.16 පමණ මෙම අනතුර සිදු ඇති අතර අනතුර සිදුවන ආකාරය අසල වෙළඳසැලක සවිකර තිබූ ආරක්ෂිත කැමරාවක සටහන්ව තිබුණි. ත්‍රීරෝද රථයක් සහ ජනාධිපති ලේකම් කාර්යාලයට අයත් කැබ් රථයක් මුහුණුට මුහුණ ගැටීමෙන් අනතුර සිදුව ඇති බව අද දෙරණ වාර්තාකරු පවසයි. අනතුරින් 23 හැවිරිදි ත්‍රීරෝද රථ රියදුරු මියගොස් ඇති අතර එහි ගමන් කළ තවත් පුද්ගලයෙකු තුවාල ලබා හෝමාගම රෝහලට ඇතුළත් කර තිබේ. අනතුරට සම්බන්ධ කැබ් රථ රියදුරු අත්අඩංගුවට ගෙන ඇති අතර ඔහු අද අධිකරණ ඉදිපත් කිරීමෙන් අනතුරුව රුපියල් ලක්ෂයක ඇපයක් මත මුදා හැර ඇති බව වාර්තා වෙයි.", "URL": "https://sinhala.adaderana.lk/news.php?nid=105154", "Category": null, "Parent URL": null}