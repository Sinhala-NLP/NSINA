{"Source": "Adaderana", "Timestamp": "September 9, 2011 07:43 am", "Headline": " ඔප්පු ලියන නීතිය අලුත්වෙයි", "News Content": "ලේඛන ලියාපදිංචි කිරීමේ ආඥා පනත සහ නොතාරිස් ආඥා පනත සංශෝධනයට ලක්කිරීමට රජයේ අවධානය යොමුවී තිබේ. ඊට අදාළ ගැසට් නිවේදනය මේවන විටත් ප්‍රකාශයට පත්කර ඇති බවත්,සංශෝධන සඳහා වන පනත් කෙටුම්පත් කැබිනට් අනුමැතිය සඳහා කඩිනමින් යොමු කරන බවත් පැවසෙයි. මේවන විට ඔප්පු ලිවීමේ කටයුතුවලදී අදාළ බලප්‍රදේශ හැඳින්වීමට පත්තු,කෝරල ආදී පැරණි නාමයන් හා සීමා නීර්ණයන් භාවිතා කිරීම නිසා ඒවා ක්ෂණිකව හඳුනාගැනීමට අපහසුවීම නිසා මෙම පනත් සංශෝධනය කිරීමට තීරණය කර ඇත. ඒ අනුව නව සංශෝධිත පනත් කෙටුම්පත්වලින් පසු ඔප්පු ලිවීමේදී පැරණි ක්‍රමය වෙනුවට අදාළ ප්‍ර.ලේ කොට්ඨාසය,ග්‍රාම නිලධාරී වසම ආදී සීමා නීර්ණය තුළින් ඉකී ඉඩම හැඳින්වීම කළ යුතු බව සඳහන් වේ.", "URL": "https://sinhala.adaderana.lk/news.php?nid=18606", "Category": null, "Parent URL": null}