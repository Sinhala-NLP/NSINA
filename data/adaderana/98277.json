{"Source": "Adaderana", "Timestamp": "October 26, 2018 06:41 pm", "Headline": "අගමැතිට සහය දෙන යෝජනාවක් ගැන ඒකාබද්ධය කියයි", "News Content": "පළාත් සභා මැතිවරණය පැරණි ක්‍රමයටම පැවැත්වීමට අග්‍රාමාත්‍යවරයා පාර්ලිමේන්තුවට යෝජනාවක් ගෙන එන්නේ නම් ඊට සහය ලබා දෙන බව ඒකාබද්ධ විපක්ෂය පවසයි. එහි නියෝජිතයින් අද(26) කොළඹ පැවති මාධ්‍ය හමුවකට එක්වෙමින් මේ බව සඳහන් කළේය. ජනපති සහ හිටපු ආරක්ෂක ලේකම් ඝාතන කුමන්ත්‍රණය සම්බන්ධයෙන් අත්අඩංගුවට ගත යුතුව ඇති ප්‍රධාන චරිතයක් තවදුරටත් නිදැල්ලේ පසුවන බව ඒකාබද්ධ විපක්ෂයේ කංචන විජේසේකර මන්ත්‍රීවරයා පෙන්වා දෙයි. මේ අතර එම මාධ්‍ය හමුවට සහභාගී වෙමින් ඩි.වී. චානක මන්ත්‍රීවරයා පැවසුවේ අමාත්‍යධුර දරමින් රෝ සංවිධානයට තොරතුරු සැපයූ පුද්ගලයින් පිළිබඳ මහින්ද අමරවීර අමාත්‍යවරයා රටට හෙළි කළ යුතු බවයි.", "URL": "https://sinhala.adaderana.lk/news.php?nid=98277", "Category": null, "Parent URL": null}