{"Source": "Adaderana", "Timestamp": "July 15, 2018 08:38 am", "Headline": "තෙල් මිල වැඩි වු නිසා අගමැති ඉල්ලා අස් වෙයි", "News Content": "හයිටි රාජ්‍ය යේ අග්‍රාමාත්‍ය ජැක් ගයි ලෆොන්ටන්ට් සිය ධුරයෙන් ඉල්ලා අස්වී තිබේ. එරට තුළ තෙල් මිල ඉහළ දැමීමට එරෙහිව පැවති විරෝධතාවලින් දිනකට පසු ඔහු සිය ධුරයෙන් ඉල්ලා අස්වී ඇති බව විදෙස් මාධ්‍ය වාර්තා කළේය. එරට අගනුවර පැවති රැස්වීමකදී ඔහු මේ බව නිවේදනය කර ඇති අතර සිය ඉල්ලා අස්වීම ජනාධිපති ජොව්නල් මොයිස් විසින් පිළිගත් බව ද ඔහු ප්‍රකාශ කර ඇත. පසුගියදා හයිටි රජය විසින් එරට පෙට්ට්‍රල් මිල සියයට 38කින් ද ඩීසල් මිල සියයට 48කින් සහ භුමිතෙල් මිල සියයට 51කින් ද ඉහළ දමනු ලැබුවේ ය. එම ඉහළ දැමීමත් සමඟ ඇති වූ උද්ඝෝෂණ අතර තුර පුද්ගලයින් සිව් දෙනෙකු මියගොස් වෙළෙඳසැල් කිහිපයකට ද අලාභ හානී සිදුවු බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=92591", "Category": null, "Parent URL": null}