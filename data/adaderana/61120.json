{"Source": "Adaderana", "Timestamp": "June 15, 2016 12:48 pm", "Headline": "අපූරු දඬුවමක්!", "News Content": "බොරැල්ල ප්‍රදේශයේ මුස්ලිම් දේවස්ථානයකට ගල් ප්‍රහාරයක් එල්ල කළ බවට වරද පිළිගත් පුද්ගලයින් පස් දෙනෙකුට කොළඹ මහේස්ත්‍රාත් අධිකරණය ආදර්ශමත් දඞුවමක් නියම කර තිබේ.ගංවතුරෙන් විපතට පත් ජනතාව වෙනුවෙන් රුපියල් 50,000ක මුදලක් බොරැල්ල වජිරාරාම විහාරස්ථානය හරහා ලබාදෙන ලෙස ඔවුන්ට නියම කරන මෙන් පැමිණිලිකාර පාර්ශවය සිදුකළ ඉල්ලීම සැළකිල්ලට ගත් අධිකරණය එම මුදල ගෙවන ලෙස විත්තිකරුවන්ට නියෝග කළ බව අද දෙරණ අධිකරණ වාර්තාකරු පැවසුවේය.2015 මැයි මස 30 වැනිදා බොරැල්ලේ පිහිටි දේවස්ථානයකට ගල් ප්‍රහාරයක් එල්ල කළ බවට විත්තිකරුවන්ට චෝදනා එල්ල වී තිබිණ.විත්තිකරුවන් වෙනුවෙන් පත්මප්‍රිය රණවක මහතා පෙනී සිට ඇති අතර පැමිණිලිකාර පාර්ශවය වෙනුවෙන් රමීස් බසීර්, සිරාස් නූර්දීන්, රුස්දි හබීබ් යන නීතිඥයින් පෙනී සිට ඇත.ඒ අනූව ඔවුන් එම වැරැද්ද පිළිගැනීමෙන් පසු දඩය වශයෙන් රුපියල් 50,000ක මුදලක් අදාළ දේවස්ථානයට සිදුවූ අලාභය වෙනුවෙන් ගෙවන ලෙසට නියෝග කර ඇත.කෙසේ වෙතත් එම දේවස්ථාන භාරකාරිත්වය හා නීතිඥවරුන් පෙන්වාදී ඇත්තේ අදාළ මුදල දේවස්ථානයට අනවශ්‍ය බවත්, එය ගංවතුරින් විපතට පත් ජනතාවට අවශ්‍ය සහන සේවා සැපයීම සඳහා ගෙවන ලෙසටය.ඒ අනූව එකී මුදල බොරැල්ල වජිරඥානාරාමයට ගෙවන ලෙසට අදාළ නියෝගය ලබා දී ඇත.", "URL": "https://sinhala.adaderana.lk/news.php?nid=61120", "Category": null, "Parent URL": null}