{"Source": "Adaderana", "Timestamp": "February 28, 2016 10:37 am", "Headline": "පුරාවස්තු කැණීම් කළ 2ක් කොටු", "News Content": "ගිරාඳුරුකෝට්ටේ, ගල්පෝරුයාය, වෙලන්ගස්පිටිය ප්‍රදේශයේ පුරාවස්තු කැණීමේ නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ.ගිරාඳුරුකෝට්ටේ පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි.එහිදි කැණීම් කටයුතු සඳහා භාවිත කළ උපකරණ සහ පූජා භාණ්ඩ පොලීසිය භාරයට ගෙන තිබේ.අත්අඩංගුවටගත් සැකකරුවන් ගල්පෝරුයාය ප්‍රදේශයේ පදිංචිකරුවන් වන අතර ඔවුන් මහියංගනය මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=57678", "Category": null, "Parent URL": null}