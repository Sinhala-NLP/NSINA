{"Source": "Adaderana", "Timestamp": "February 16, 2019 10:39 am", "Headline": "සේනා නසන්න තවත් බෙහෙතක්", "News Content": "සේනා දළඹුවාගේ වර්ධනය අඩු වූ බවට කෘෂිකර්ම දෙපාර්තමේන්තුව පැවසුවත් එය අවසන් වී නොමැති බව අම්පාර දිස්ත්‍රික්කයේ බඩ ඉරිගු ගොවීන් පවසයි. මෙයට අමතරව ගල්ඔය වැවිලි සමාගම විසින් වගා කරන ලද උක් ඉඩම් වලද ස්ථාන කිහිපයක සේනා දළඹුවා හමුවී තිබේ. මෙම සේනා දළඹුවා විනාශ කිරීම සඳහා ගල්ඔව වැවිලි සමාගම විසින් විශේෂ ඒකකයක් පිහිටුවා ඇති බව එම ආයතනයේ සාමාන්‍යාධිකාරි සුරාත් පෙරේරා මහතා පැවසීය. මෙම ඒකකය සඳහා සේවකයින් දහ දෙනෙක් යොදවා ඇති අතර එම අයට අවශ්‍ය සියලුම උපකරණ සහ සේනා දළඹුවා විනාශ කිරීමට ගන්නා බෙහෙත් ද්‍රව්‍යයද ලබාදී තිබේ. එම විශේෂ ඒකකය මඟින් සේනා දළඹුවා සිටින උක් වගාවකට බෙහෙත් ගසන ආකාරයද දැක ගත හැකි විය.", "URL": "https://sinhala.adaderana.lk/news.php?nid=104445", "Category": null, "Parent URL": null}