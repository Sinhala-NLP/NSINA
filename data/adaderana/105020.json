{"Source": "Adaderana", "Timestamp": "February 25, 2019 06:13 pm", "Headline": "බස් රථයක් ත්‍රීරෝද රථයක ගැටෙයි-අයෙක් මරුට ", "News Content": "ගාල්ල-කොළඹ ප්‍රධාන මාර්ගයේ අම්බලන්ගොඩ උස්මුල්ලාව ප්‍රදේශයේ සිදු වූ රිය අනතුරකින් පුද්ගලයෙක් ජීවිතක්ෂයට පත්ව ඇති අතර තවත් පුද්ගලයින් දෙදෙක් බරපතළ තුවාල ලබා ඇති බව අද දෙරණ වාර්තාකරු පවසයි. අද(25) සවස 4.00ට පමණ ලංගම බස් රථක් හා ත්‍රිරෝද රථයකත් මුහුණට මුහුණ ගැටීමෙන් මෙම අනතුරු සිදු ඇති බව වාර්තා වෙයි. උඩුගම ඩිපෝවට අයත් බස් රථයක් කොළඹ සිට ගාල්ල බලා ධාවනට ධාවය වෙමින් තිබූ අතර ඉදිරියෙන් පැමිණි ත්‍රීරෝද රථයේ ගැටී ඇති බවට පොලීසිය පවසයි. අදාළ අනතුරින් ත්‍රිරෝද රථයේ රියදුරු සහ ත්‍රිරෝද රථය පිටුපස ගමන් ගත් පුද්ගලයින් දෙදෙනෙකු බරපතළ තුවාල ලබා බලපිටිය මූලික රෝහලට ඇතුලත් කර ඇති අතර එහිදී 23 හැවිරිදි තරුණයෙක් මියගොස් ඇති බව වාර්තා වෙයි. මේ අතර අදාළ අනතුරින් ත්‍රීරෝද රථය මුළු මනිම්ම විනාශ වී ඇති අතර අනතුර සිදු වූ ආකාරය ගැන තවමත් අනාවරණය වී නොමැති බව පොලීසිය පවසයි. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105020", "Category": null, "Parent URL": null}