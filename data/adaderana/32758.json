{"Source": "Adaderana", "Timestamp": "March 26, 2013 04:34 pm", "Headline": " අයි.පී.එල් සඳහා ශ්‍රී ලංකා ක්‍රීඩකයින් මෙහෙට එවන්න එපා", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ චෙන්නායිහි පැවැත්වීමට නියමිත තරග සඳහා ශ්‍රී ලංකා ක්‍රීඩකයින් සහභාගී නොවිය යුතු බව තමිල්නාඩු ප්‍රධාන අමාත්‍ය ජයලලිතා ජයරාම් මහත්මිය පවසයි. ඉන්දීය අග්‍රාමාත්‍ය මන්මෝහන් සිං මහතාට ලිපියක් යවමින් ඇය මේ බව පෙන්වාදී ඇතැයි ඉන්දීය මාධ්‍ය උපුටා දක්වයි. චෙන්නායිහි පැවැත්වීමට නියමිත තරග සඳහා ශ්‍රී ලංකා ක්‍රීඩකයින් මෙන්ම ශ්‍රී ලංකා විනිසුරුවරුන්ද සහභාගි කරවා නොගත යුතු බව ජයලලිතා මහත්මිය විසින් යවන ලද ලිපියේ සඳහන්ය. මේ අතර ශ්‍රී ලංකා ක්‍රිකට් ආයතනය තම ක්‍රීඩකයින් ඉන්දියාවට යැවීම සම්බන්ධයෙන් රජයේ උපදෙස් බලාපොරොත්තුවෙන් සිටින බව ක්‍රිකට් ආයතනයේ ලේකම් නිශාන්ත රණතුංග මහතා පවසයි. හෙතෙම මේ බව සඳහන් කර ඇත්තේ පී.ටී.අයි පුවත් සේවයටයි.", "URL": "https://sinhala.adaderana.lk/news.php?nid=32758", "Category": null, "Parent URL": null}