{"Source": "Adaderana", "Timestamp": "June 30, 2014 12:27 pm", "Headline": "පියා පුතා ඉවරයක් කරයි!", "News Content": "බීමතින් පැමිණ නිවැසියන්ට හිරිහැර කරන බව කියන පුත්‍රයෙකුට පියා විසින්ම වෙඩි තබා ඝාතනය කර ඇති පුවතක් කලවානෙන් වාර්තා වේ. කලවාන අංක 80, කොස්වත්ත ප්‍රදේශයේ නිවසක ඊයේ රාත්‍රී 9.30ට පමණ මෙම වෙඩි තැබීම සිදුව ඇති බව පොලීසිය කියයි. වෙඩි වැදීමෙන් මියගොස් ඇත්තේ 21 හැවිරිදි තරුණයෙකි. ඊයේ රාත්‍රියේ නිවස තුළ ඇති වූ ආරවුලකින් පසු අදාළ තරුණයාගේ පියා විසින් බෙහෙත් කොටන තුවක්කුවකින් මෙම වෙඩි තැබීම සිදුකර ඇති බව පොලීසිය කියයි. මියගිය තරුණයාගේ දේහය කලවාන රෝහලේ තබා ඇති අතර සිද්ධිය සම්බන්ධයෙන් කලවාන පොලීසිය වැඩිදුරටත් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=44313", "Category": null, "Parent URL": null}