{"Source": "Adaderana", "Timestamp": "April 22, 2016 11:03 am", "Headline": "බස් නැවතුම අසළ අනතුරින් පදිකයා මරුට", "News Content": "ඌරුබොක්ක බස් නැවතුම්පළ ආසන්නයේ සිදු වූ රිය අනතුරකින් පුද්ගලයෙකු මියගොස් තිබේ.මාර්ගය හරහා ගමන් කරමින් සිටි පුද්ගලයෙකු පුද්ගලික බස් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බරපතළ තුවාල ලැබූ පදිකයා හීගොඩ රෝහලට ඇතුළත් කිරීමේදී මියගොස් ඇත.මියගොස් ඇත්තේ ඌරුබොක්ක, දොලමුල්ල ප්‍රදේශයේ පදිංචිව සිටි 83 හැවිරිදි පුද්ගලයෙකි.අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර ඌරුබොක්ක පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59406", "Category": null, "Parent URL": null}