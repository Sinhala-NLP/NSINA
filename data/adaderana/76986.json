{"Source": "Adaderana", "Timestamp": "September 1, 2017 12:58 pm", "Headline": "මැණික් කර්මාන්තයේ නියුතු අයට විශ්‍රාම වැටුපක්", "News Content": "මැණික් කර්මාන්තයේ නියුතු පතල් කැණිම් ශිල්පීන්, මැණික් නිර්මාණ තාක්ෂණ ශිල්පීන් සහ ඔවුන්ගේ පවුල්වල සුබසාධනය උදෙසා රක්ෂණ හා විශ්‍රාම වැටුප් ක්‍රමයක් හඳුන්වා දී තිබේ. රත්නාභිමානී ජිවිත සුරක්ෂාවරණය සහ විශ්‍රාම වැටුප් යෝජනා ක්‍රමය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එළිදක්වා ඇති බව ජනාධිපති මාධ්‍ය අංශය පවසයි. ජාතික මැණික් හා ස්වර්ණාභරණ අධිකාරියේ අධීක්ෂණය යටතේ මෙම වැඩසටහන ක්‍රියාත්මක වෙයි. අදාළ වැඩසටහන එළිදක්වමින් ප්‍රතිලාභින් 10 දෙනෙකු වෙත ගිවිසුම් පත්‍ර ප්‍රදානය කිරිම ජනාධිපතිවරයා විසින් සිදු කෙරුණු බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=76986", "Category": null, "Parent URL": null}