{"Source": "Adaderana", "Timestamp": "March 10, 2018 12:21 pm", "Headline": " මන්ත්‍රී ආනන්දගේ අලුත්ම වැඩේ (ඡායාරූප)", "News Content": "‍නාවලපිටිය පොලිස් ස්ථානාධිපතිවරයා ඉවත් කරන ලෙස බලකරමින් ආනන්ද අළුත්ගමගේ මහතා අද(10) උදෑසන නාවලපිටිය පොලිස් ස්ථානය ඉදිරිපිට මාර්ගයේ බිම වැතිරී විරෝධතාවයක නිරත වුණි. අද අළුයම 05.00ට පමණ නාවලපිටිය නගරයට පැමිණි ආනන්ද අලුත්ගමගේ මන්ත්‍රීවරයා ප්‍රධාන නගරයේ සුදු ඉර මත පැය දෙකක පමණ කාලයක් විරෝධතාවයේ නිරත වූ බව වාර්තා වෙයි. මෙහිදී ගම්පොල සහකාර පොලිස් අධිකාරීවරයා සහ ගම්පොල කොට්ඨාස බාර පොලිස් අධිකාරිවරයා එම ස්ථානයට පැමිණ සාකච්ඡා කළ ද ඉන් පලක් නොවූ බව අද දෙරණ වාර්තාකරුවන් සඳහන් කළේය. කෙසේවෙතත් පසුව මන්ත්‍රීවරයා එම ස්ථානයෙන් ඉවත්ව තම ගැටළුව පිළීබඳව නීතිය හා සාමය පිළිබඳ අමාත්‍ය රංජිත් මද්දුමබණ්ඩාර මහතා වෙත දුරකථනය ඔස්සේ දැනුම් දී තිබේ.", "URL": "https://sinhala.adaderana.lk/news.php?nid=85452", "Category": null, "Parent URL": null}