{"Source": "Adaderana", "Timestamp": "January 16, 2018 11:59 am", "Headline": " මොටර් රථය-ත්‍රීරෝද රිය මුහුණට මුහුණ ගැටිලා පාසල් සිසුවා ඉස්පිරිතාලේ යයි ", "News Content": "මොටර් රථයක් හා ත්‍රීරෝද රියක් මුහුණට මුහුණ ගැටීමෙන් තුවාල ලැබු පාසල් සිසුවෙක් දික්ඔය දිස්ත්‍රික් මුලික රෝහලට ඇතුළත් කළ බව හැටන් පොලීසිය පවසයි. හැටන් පොලිස් බල ප්‍රදේශයට අයත් හැටන් දික්ඔය ප්‍ර‍ධාන මාර්ගයේ ගාමිණීපුර ගම්මානයට පිවිසෙන ස්ථානයේ දික්ඔය ප්‍රදේශයේ සිට හැටන් දක්වා පාසල් සිසුන් ප්‍ර‍වාහනය කරමින් සිටි ත්‍රීරෝද රථයක් හා හැටන් සිට දික්ඔය දෙසට ධාවනය කරමින් තිබු මෝටර් රථයක් අද පෙරවරු 7.10 ට පමණ එකිනෙක ගැටී තිබේ. එම අනතුරෙන් ත්‍රීරෝද රථයේ ගමන් කරමින් සිටි පාසල් සිසුවෙක් තුවාල ලැබීම නිසා දික්ඔය රජයේ මුලික රෝහලට ඇතුළත් කර ඇත. වයස අවු 18 සදුර්ෂන් නැමැති ඔහු නේවාසිකව ප්‍ර‍තිකාර ලබමින් සිටින අතර ත්‍රීරෝද රථයේ ගමන් ගත් අනෙක් දෙදෙනාට සුළු සීරිම් තුවාල හා රියදුරාගේ පාදය සුළු වශයෙන් තැලිමකට ලක්වී ඇත. මොටර් රථය මාර්ගයේ නිවැරදි මං තීරූවේ ධාවනය නොකරමින් ත්‍රීරෝද රථය ඉදිරියට පැමිණීමත් සමග අනතුර සිදුවු බව ත්‍රීරෝද රථයේ රියදුරා පවසයි. හැටන් පොලීසියේ රථවාහන අංශය පරීක්ෂණ පවත්වයි.", "URL": "https://sinhala.adaderana.lk/news.php?nid=83057", "Category": null, "Parent URL": null}