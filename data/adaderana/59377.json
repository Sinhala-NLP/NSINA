{"Source": "Adaderana", "Timestamp": "April 21, 2016 09:36 am", "Headline": "පොලීසියේ කතා ගැටලු සහගතයි", "News Content": "අලුත් අවුරුදු විශේෂ සේවා ලංගම බස් රථ ධාවනයේදී රියදුරන් බීමතින් සිටි බවට පොලීසිය සිදුකරන ප්‍රකාශ ගැටලු සහගත බව ලංකා ගමනාගමන මණ්ඩලය පවසයි.ලංගම බස් රථ රියදුරන් බීමතින් රිය ධාවනය කර ඇති බවට පොලිස් මාධ්‍ය ප්‍රකාශකවරයා විසින් වාර්තා කර ඇතත් එවැනි සිදුවීමක් පිළිබඳව තමන්ට වාර්තා වී නොමැති බව ලංකා ගමනාගමන මණ්ඩලය කියයි.කෙසේවෙතත් මේ සම්බන්ධයෙන් පොලීසියෙන් අදාළ වාර්තා ඉල්ලා ඇති බවද ඔවුන් සඳහන් කරයි.", "URL": "https://sinhala.adaderana.lk/news.php?nid=59377", "Category": null, "Parent URL": null}