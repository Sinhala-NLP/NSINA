{"Source": "Adaderana", "Timestamp": "September 16, 2011 08:59 am", "Headline": "අතිකාල දීමනා ලබානොදීමට එරෙහිව කම්කරු වැඩ වර්ජනයක්", "News Content": "මාදම්පේ, සුදුවැල්ල ප්‍රදේශයේ පවත්වාගෙන යන පරණ යකඩ උණුකර නැවතත් නිමි යකඩ නිෂ්පාදනය කරන කර්මාන්තශාලාවක කම්කරුවන් පිරිසක් වැඩ වර්ජනයක නිරත වේ. අතිකාල දීමනා ලබානොදීමට විරෝධය පළකරමින් මෙම වර්ජනය ආරම්භ කළ බව එම කම්කරුවන් පවසයි. වසර 11 ක පමණ කාලයක සිට දිනකට පැය 12 ක සේවා මුරයක් සම්පූර්ණ කළ යුතු වුව ද වැටුප් ගෙවනු ලබන්නේ පැය 8 ක සේවා මුරයක් සඳහා පමණක් බව ඔවුන් පෙන්වාදෙයි. වර්ජකයන් ඊයේ(15) පෙරවරුවේ කර්මාන්තශාලාවක ඉදිරිපිට විරෝධතා ව්‍යාපා‍රයක ද නිරත විය. එම කර්මාන්තශාලාවේ මෙරට සහ ඉන්දීය කම්කරුවන් 150 දෙනෙකු පමණ සේවයේ නිරත වේ.", "URL": "https://sinhala.adaderana.lk/news.php?nid=18755", "Category": null, "Parent URL": null}