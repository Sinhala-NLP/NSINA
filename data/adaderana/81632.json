{"Source": "Adaderana", "Timestamp": "December 17, 2017 11:59 am", "Headline": "මැල්සිරිපුර ‍වෙළෙඳසැල් පෙළක ගින්නක්", "News Content": "ගොකරැල්ල - මැල්සිරිපුර නගරයේ ‍වෙළෙඳසැල් පෙළක හටගත් ගින්නකින් වෙළෙඳසැල් හතකට හානී සිදුව තිබේ. විදුලි කාන්දුවක් හේතුවෙන් ඊයේ(16) රාත්‍රී එක් වෙළෙඳසැලක හටගත් ගින්න මෙලෙස පැතිර ගොස් ඇති බව පොලීසිය සිදුකළ විමර්ශනවලදී අනාවරණය වී ඇත. ගොකරැල්ල පොලීසිය ප්‍රදේශවාසීන් සහ කුරුණෑගල මහ නගර සභාවේ ගිනි නිවන ඒකකය එක්ව ගින්න සම්පුර්ණයෙන් මැඩපවත්වා තිබේ. ගින්නෙන් සිදුවූ දේපල හානිය මෙතෙක් තක්සේරු කර නොමැති බව පොලීසිය සඳහන් කළේය.", "URL": "https://sinhala.adaderana.lk/news.php?nid=81632", "Category": null, "Parent URL": null}