{"Source": "Adaderana", "Timestamp": "July 10, 2013 06:38 am", "Headline": " ජය ඉන්දියාවටයි !", "News Content": "තුන්කොන් ක්‍රිකට් තරඟාවලියේ ශ්‍රී ලංකාව හා ඉන්දියාව අතර ඊයේ (09) පැවැති තරඟයෙන් වැඩි ලකුණු 81 න් ජයග්‍රහණය කිරීමට ඉන්දියාව සමත්වී තිබේ. තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දු රැකීමට තීරණය කළ අතර එහිදී පන්දුවාර 29 ක් තුළ කඩුලු 3 ට ලකුණු 119 ක් රැස් කිරීමට ඉන්දීය කණ්ඩායමට හැකිවිය. ඉන්පසු තරඟයට වර්ෂාවෙන් බාධා එල්ලවූ බැවින් පන්දුවාර ගණන සීමා කරමින් ශ්‍රී ලංකා කණ්ඩායමට පන්දු වාර 26 ක් තුළ ලකුණු 178 ක ඉලක්කයක් ලබාදෙන ලදී. එහෙත් ශ්‍රී ලංකා කණ්ඩායමට පන්දුවාර 24 යි පන්දු 4 ක් තුළ සියලුදෙනාම දැවී ගියෙන් දක්වත් ලුවිස් ක්‍රමයට අනුව ඉන්දියාව ජයග්‍රහණය හිමිකරගෙන තිබේ. කෙසේ වෙතත් මෙම තරඟාවලියේ අවසන් තරඟයට ඉන්දියාව හා ශ්‍රී ලංකාව සුදුසුකම් ලබා ඇත.", "URL": "https://sinhala.adaderana.lk/news.php?nid=35642", "Category": null, "Parent URL": null}