{"Source": "Adaderana", "Timestamp": "December 21, 2018 08:23 am", "Headline": "පුරාවස්තු හෑරූ 7ක් අත්අඩංගුවට", "News Content": "පුරාවස්තු ලබාගැනීමේ අරමුණින් කැණීම් කළ පුද්ගලයින් 07 දෙනෙකු නොච්චිකුලම, ආඩියාගල රක්ෂිතයේදී අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කලේ මොරවැව පොලීසියට ලද තොරතුරකට අනුව සිදුකල වැටලීමකදී සර්ධාපුර පොලිස් විශේෂ කාර්ය බලකායේ ද සහය ඇතිව ඔවුන් අත්අඩංගුවට ගත් බවයි. සැකකරුවන් සතුව තිබී වෑන් රථයක් හා පූජා භාණ්ඩ ඇතුළු උපකරණ කිහිපයක් ද සොයාගෙන තිබේ. අත්අඩංගුවට ගෙන ඇත්තේ මහදිවුල්වැව, දෙහිඕවිට,කෙසෙල්වත්ත යන ප්‍රදේශ වල පදිංචි පුද්ගලයින් හත් දෙනෙකු වන අතර ඔවුන් අද ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=101075", "Category": null, "Parent URL": null}