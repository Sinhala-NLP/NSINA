{"Source": "Adaderana", "Timestamp": "May 17, 2014 11:38 am", "Headline": "ලාඕසයේ ගුවන් අනතුරක් - 14ක් ජීවිතක්ෂයට ", "News Content": "ලාඕසයේ ගුවන් හමුදාවට අයත් ගුවන් යානයක් අනතුරකට පත්වීමෙන් පුද්ගලයින් 14 දෙනෙකු ජීවිතක්ෂයට පත් වී තිබේ. අදාළ ගුවන් යානය අනතුරට පත්වන අවස්ථාවේදී එම රටේ ආරක්ෂක අමාත්‍යවරයා ඇතුළු ජ්‍යේෂ්ඨ නිලධාරීන් පිරිසක් ගමන් කරමින් සිටි බව විදේශ මාධ්‍ය වාර්තා කරයි. මෙම ගුවන් යානට එරට ගුවන් හමුදාවට අයත් වන අතර ෂියන් ගුවන් ප්‍රදේශයේ උත්සවයකට ගමන් කරමින් තිබියදී මෙය කඩා වැටී ඇති බව ද සඳහන් වෙයි. කෙසේ වෙතත් ගුවන් යානය කඩා වැටීම හේතුවෙන් අනතුරට පත්වූ කිසිදු තුවාලකරුවෙකු මේ වනතුරු හමුවී නොමැති බව ද විදෙස් මාධ්‍ය වාර්තා කරයි. එසේම ලාඕසයේ උතුරු ප්‍රදේශයකට මෙම ගුවන් යානය කඩා වැටී ඇති බව සඳහන් වෙයි.", "URL": "https://sinhala.adaderana.lk/news.php?nid=43258", "Category": null, "Parent URL": null}