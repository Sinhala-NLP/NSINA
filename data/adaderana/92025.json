{"Source": "Adaderana", "Timestamp": "July 5, 2018 11:16 am", "Headline": "බංගලාදේශ කණ්ඩායම 1974 න් පසු ක්‍රිකට් කණ්ඩායමක් ඉනිමකදී ලබාගත් අඩුම ටෙස්ට් ලකුණු සංඛ්‍යාව ලබාගනියි", "News Content": "සංචාරක බංගලාදේශ කණ්ඩායම සහ බටහිර ඉන්දීය කොදෙව් කණ්ඩායම සමඟ පැවැත්වෙන පළමු ටෙස්ට් ක්‍රිකට් තරගයේ දෙවන දිනය අදයි. ඊයේ (04) දිනයේ තරගය නතර කරන විට සිය පළමු ඉනිම ක්‍රීඩා කරමින් සිටි බටහිර ඉන්දීය කොදෙව් කණ්ඩායම කඩුලු 02ක් දැවී ලකුණු 201ක් ලබා සිටියේය. තරගයේ පළමුවෙන් පන්දුවට පහරදුන් බංගලාදේශ කණ්ඩායමට සියලු ක්‍රීඩකයින් දැවී ලබාගත හැකි වූයේ ලකුණු 43ක් පමණයි. පන්දු යැවීමේදී බටහිර ඉන්දීය කොදෙව් කණ්ඩායමේ කිමර් රොච් කඩුලු 05ක්, මිගුවෙල් කුමින්ස් කඩුලු 03ක් සහ ජේසන් හෝල්ඩර් කඩුලු 02ක් බිද හෙලීමට සමත් විය. 1974 වර්ෂයෙන් පසු ක්‍රිකට් කණ්ඩායමක් ඉනිමකදී ලබාගත් අඩුම ටෙස්ට් ලකුණු සංඛ්‍යාව මෙය ලෙසයි සැලකෙයි.", "URL": "https://sinhala.adaderana.lk/news.php?nid=92025", "Category": null, "Parent URL": null}