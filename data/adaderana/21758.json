{"Source": "Adaderana", "Timestamp": "January 31, 2012 08:36 am", "Headline": "නිදහස වෙනුවෙන් සිරකරුවන් 2000 ට නිදහස", "News Content": "නිදහස් දිනය නිමිත්තෙන් සිරකරුවන් 2000 ක් පමණ නිදහස් කිරීමට බලාපොරොත්තු වන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි. සුළු වැරදි සම්බන්ධයෙන් දඩ මුදල් ගෙවා ගැනීමට නොහැකි, ආබාධිත සහ වයස අවුරුදු හැත්තෑවට වැඩි සිරකරුවන් පිරිසකට මෙලෙස නිදහස ලබාදීමට නියමිත බව අමාත්‍යාංශ ලේකම් එස්.දිසානායක මහතා ප්‍රකාශ කළේය. ඒ සඳහා අනුමැතිය ලබාගැනීමට ජනාධිපති ලේකම් කාර්යාලයෙන් ලිඛිතව ඉල්ලීමක් කර ඇති බව දිසානායක මහතා සඳහන් කළේය. අදාළ අනුමැතිය අධිකරණ අමාත්‍යාංශය හරහා පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශයට ලැබිය යුතුය. ඒ අනුව නිදහස් කරන සිරකරුවන් පිළිබඳව අවසන් තීරණයක් ගැනීමට බලාපොරොත්තු වන බව දිසානායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21758", "Category": null, "Parent URL": null}