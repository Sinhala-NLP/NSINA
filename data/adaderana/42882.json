{"Source": "Adaderana", "Timestamp": "April 30, 2014 11:24 am", "Headline": "ලක්ෂ 47ක රත්‍රං සමඟ ලාංකිකයින් 2ක් දැලේ ", "News Content": "නීති විරෝධීව රත්‍රං රැගෙන ඉන්දියාවේ බැංගලෝර් බලා ගමන් කිරීමට සුදානමින් සිටි පුද්ගලයින් දෙදෙනෙකු කටුනායක ගුවන් තොටුපල රේගු නිලධාරීන් විසින් අත්අඩංගුවට ගෙන තිබේ. කල්මුණේ ප්‍රදේශයේ පදිංචිකරුවන් වන සැකකරුවන් සතුව තිබී රත්‍රං කැබලි 02ක් සහ අඩක් නිම කළ රන් ආභරණ 04ක් සොයාගත් බව රේගු මාධ්‍ය ප්‍රකාශක ලෙස්ලි ගාමිනී මහතා සඳහන් කළේය. රේගු භාරයට ගත් රත්‍රං වල බර ග්‍රෑම් 944ක් වන අතර එහි වටිනාකම රුපියල් හතලිස් හත් ලක්ෂ 20,000 ක් පමණ වන බව සඳහන් වෙයි. අත්අඩංගුවට ගත් සැකකරුවන්ට රුපියල් 50,000 බැගින් දඩ නියම කර මුදාහැරි බව රේගු මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=42882", "Category": null, "Parent URL": null}