{"Source": "Adaderana", "Timestamp": "July 14, 2017 04:11 pm", "Headline": " ඩෙංගු මදුරුවන් බෝ කළ 13ක් දඩ කයි ", "News Content": "කෑගල්ල ප්‍රදේශයේ ඩෙංගු මදුරු කීටයින් බෝවන පරිදි පරිශ්‍ර පවත්වාගෙන ගිය පුද්ගලයින් 13 දෙනෙකුට කැගල්ල මහේස්ත්‍රාත් අධිකරණය දඩ නියම කර තිබේ.අදාළ පුද්ගලයින් අද(14) කැගල්ල මහේස්ත්‍රාත් අධිකරණයට ඉදිරිපත් කිරීමෙන් පසු කෑගල්ල වැඩලබන මහේස්ත්‍රාත් රංජිත් සේනාධීර මහතා විසින් ඔවුන්ට දඩ නියම කළ බව අද දෙරණ වාර්තාකරු සඳහන් කළේය.එක් පුද්ගලයෙකුට රුපියල් 10,000 බැගින් රුපියල් එක්ලක්ෂ 30,000ක දඩයක් නියමර කර තිබේ.පසුගිය දිනවල කෑගල්ල ප්‍රදේශයේ ඩෙංගු මර්දන වැඩටහනේදී එම පුද්ගලයින් පදිංචිව සිටි පරිශ්‍ර තුළ ඩෙංගු මදුරු කීටයින් ඇති බවට අවදානම් නිවේදන නිකුත් කර ඇති බව සඳහන්ය.ඔවුන් විසින් මේ පිළිබඳ නොසලකා හරිමින් කටයුතු කළ බැවින් අදාළ පුද්ගලයින්ට එරෙහිව නඩුපැවරීමට කටයුතු කර තිබේ.", "URL": "https://sinhala.adaderana.lk/news.php?nid=75248", "Category": null, "Parent URL": null}