{"Source": "Adaderana", "Timestamp": "October 4, 2017 11:52 am", "Headline": " අගමැති හෙට ජර්මන් යයි ", "News Content": "අග්‍රමාත්‍ය රනිල් වික්‍රමසිංහ මහතා පෞද්ගලික සංචාරයක් සඳහා හෙට (05) දිනයේ ජර්මනිය බලා පිටත්ව යාමට නියමිතව තිබේ.ජර්මනියේ - බර්ලින් නුවර සිදු කරන සංචාරයෙන් අනතුරුව අග්‍රමාත්‍යවරයා නිල සංචාරයක් සඳහා ලබන 09 වනදා ෆින්ලන්තයට යාමට නියමිත බව අග්‍රමාත්‍ය කාර්යාලය නිවේදනයක් නිකුත් කරමින් සඳහන් කළේය.ෆින්ලන්තය හා ශ්‍රී ලංකාව අතර සබඳතා තහවුරු කරලීම සහ වෙළෙඳ, ආර්ථික, කර්මාන්ත ආදී ක්ෂේත්‍රයන් තුළ නව සබඳතා ඇති කර ගැනීමේ අරමුණින් අග්‍රමාත්‍ය රනිල් වික්‍රමසිංහ මහතා මෙම සංචාරයේ නිරත වන බව සඳහන්ය.වරාය හා නාවික කටයුතු අමාත්‍ය මහින්ද සමරසිංහ, අධ්‍යාපන අමාත්‍ය අකිල විරාජ් කාරියවසම් යන මහත්වරුන් සහ නිලධාරීන් පිරිසක් අග්‍රමාත්‍යවරයාගේ ෆින්ලන්ත නිල සංචාරයට එක් වීමට නියමිත බව වාර්තා වෙයි.මෙම සංචාරයේදී අග්‍රමාත්‍යවරයා ප්‍රමුඛ ශ්‍රී ලංකා දූත පිරිස ෆින්ලන්තයේ හෙල්සින්කි නගරයේදී ෆින්ලන්ත අග්‍රමාත්‍යවරයා ඇතුළු ඉහළ පෙලේ නායකයින් සමඟ ද්වී පාර්ශ්වික සාකච්ඡා පැවැත්වීමටද නියමිත බව අග්‍රමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=78330", "Category": null, "Parent URL": null}