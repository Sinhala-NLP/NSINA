{"Source": "Adaderana", "Timestamp": "November 3, 2016 05:53 pm", "Headline": "බිත්තර සහිත පොකිරිස්සන් ඇල්ලූ 4ක් අල්ලයි", "News Content": "බූන්දල වෙරළ ආශ්‍රිත ප්‍රදේශයේදී නීති විරෝධී ලෙස බිත්තර සහිත පොකිරිස්සන් ඇල්ලූ පුද්ගලයන් සිව් දෙනෙකු අත්අඩංගුවට ගෙන තිබේ.කිරින්ද, වෙරළාරක්ෂක නිලධාරීන්ට ලද තොරතුරක් මත අදාළ පුද්ගලයින් අත්අඩංගුවට ගත් බව ශ්‍රී ලංකා නාවික හමුදාව පැවසුවේය.අත්අඩංගුවට ගන්නා අවස්ථාවේදී ඔවුන්සතුව තිබී බිත්තර සහිත පොකිරිස්සන් 62ක් නාවික හමුදා බාරයට ගෙන තිබේ.සැකකරුවන් හම්බන්තොට ධීවර පරීක්ෂකවරයා වෙත බාරදීමට නියමිත බව සඳහන්ය.", "URL": "https://sinhala.adaderana.lk/news.php?nid=65685", "Category": null, "Parent URL": null}