{"Source": "Adaderana", "Timestamp": "November 19, 2015 11:11 am", "Headline": "ඉන්දීය ධීවරයින් 14ක් දැලේ", "News Content": "මුහුදු සීමා උල්ලංඝණය කරමින් ධීවර කටයුතු වල නිරත වූ ඉන්දීය ධීවරයින් 14 දෙනෙකු අත්අඩංගුවට ගෙන තිබේ. ශ්‍රී ලංකා නාවික හමුදාවේ සහය ඇතිව වෙරළ ආරක්ෂක නිලධාරීන් විසින් මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අලවි මහතා පැවසුවේය.ඩෙල්ෆ් දූපතට ආසන්න මුහුදු ප්‍රදේශයේදී මෙම ධීවරයින් පිරිස අත්අඩංගුවට ගෙන ඇත.ඔවුන් පැමිණි යාත්‍රා 03ක් ද එහිදී වෙරළ ආරක්ෂක නිලධාරීන් භාරයට ගත් බව නාවික හමුදා මාධ්‍ය ප්‍රකාශකවරයා සඳහන් කළේය.අත්අඩංගුවට ගත් ධීවරයින් සහ යාත්‍රා කන්කසන්තුරේ ධීවර වරාය වෙත රැගෙන ඒමෙන් අනතුරුව ධීවර පරීක්ෂක කාර්යාලයට භාරදී තිබේ.", "URL": "https://sinhala.adaderana.lk/news.php?nid=55192", "Category": null, "Parent URL": null}