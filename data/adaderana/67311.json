{"Source": "Adaderana", "Timestamp": "December 24, 2016 10:47 am", "Headline": " දේපල සොරා කෑ තරුණයා කොටු", "News Content": "නිවෙස් බිඳ දේපල සොරා ගැනීම් සම්බන්ධයෙන් අවශ්‍යව සිටි තරුණයෙකු මොරටුව, ලක්ෂපතිය ප්‍රදේශයේදී අත්අඩංගුවට ගෙන තිබේ.අදාළ තරුණයා සැකපිට අත්අඩංගුවට ගෙන ප්‍රශ්න කිරීමේදී මේ බව අනාවරණය වී ඇති බව පොලීසිය පැවසුවේය.ඒ අනුව සැකකරු විසින් සිදු කළ ප්‍රකාශ මත සොරා ගන්නා ලද පවුමක් බැරැති රන් මාල දෙකක් පානදුර සහ මොරටුව ප්‍රදේශයේ උකස් මධ්‍යස්ථානවලට උකස් කර තිබියදී පොලීසිය විසින් සොයාගෙන තිබේ.සැකකරු පානදුර, කෙසෙල්වත්ත ප්‍රදේශයේ පදිංචි 22 හැවිරිදි තරුණයෙකි.ඔහු මොරටුව මහේස්ත්‍රාත් අධිකරණයට ඉදිරිපත් කිරීමට නියමිත අතර මොරටුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=67311", "Category": null, "Parent URL": null}