{"Source": "Adaderana", "Timestamp": "October 26, 2010 08:38 am", "Headline": "මෙරට සහල් 100% ක් පාවිච්චියට සුදුසුයි", "News Content": "මෙරට වෙළඳපොළේ ඇති සහල් 100%ක් පරිභෝජනයට සුදුසු බව සෞඛ්‍ය අමාත්‍යාංශය තහවුරු කර තිබේ. සෞඛ්‍ය අමාත්‍යාංශය සිදු කළ විශේෂ නියැඳි පරීක්ෂාවකින් අනතුරුව මෙම සහතිකය ලබා දෙන බව සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා ප්‍රකාශ කළේය. මේ අතර ඉදිරි උත්සව සමයේ දී සහල් මිල වැඩිවීමට ඉඩ ලබා නොදෙන බව සමූපකාර හා ‍අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. සහල් මිල ඉහළ දැමීමට වෙළඳුන් උත්සාහ දැරුවහොත් කඩිනමින් පාලන මිලක් ගෙන ඒමට කටයුතු කරන බව ඔහු අවධාරණය කරයි.", "URL": "https://sinhala.adaderana.lk/news.php?nid=11741", "Category": null, "Parent URL": null}