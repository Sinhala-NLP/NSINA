{"Source": "Adaderana", "Timestamp": "June 26, 2014 10:45 am", "Headline": "යතුරු පැදිකරු රෝහලේදී මරුට", "News Content": "ගාල්ල - කොළඹ ප්‍රධාන මාර්ගයේ සිදුවු රිය අනතුරකින් පුද්ගලයෙකු මියගොස් තිබේ. ගාල්ල ප්‍රදේශයේ සිට කොළඹ දෙසට ධාවනය වු ටිපර් රථයක් අතුරු මාර්ගයකට හැරවීමට උත්සාහ කිරීමේ දී පසුපසින් පැමිණි යතුරුපැදියක් ටිපර් රථයේ ගැටීමෙන් මෙම අනතුර සිදුව ඇති බව පොලිසිය පවසන්නේය. අනතුරෙන් යතුරුපැදිකරු බරපතළ තුවාල ලබා බලපිටිය රෝහලට ඇතුළත් කිරීමේ දී මියගොස් ඇත. මියගොස් ඇත්තේ මිටියාගොඩ, ඇත්ඔළුව ප්‍රදේශයේ පදිංචිව සිටි 33 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44236", "Category": null, "Parent URL": null}