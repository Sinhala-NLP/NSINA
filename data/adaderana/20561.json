{"Source": "Adaderana", "Timestamp": "December 9, 2011 09:33 am", "Headline": "ඉඩම් ආරවුලක් නිසා සොයුරිය හා ඇගේ සැමියා මරාදමලා", "News Content": "කෝපායි, නිර්වේලි ප්‍රදේශයේ දී අඹු සැමි යුවලක් ඝාතනය කර තිබේ. පහරදීමකින් මෙම ඝාතන ඊයේ(08) රාත්‍රී සිදුව ඇති බව කෝපායි පොලිසිය සඳහන් කරයි. මෙහිදි මියගිය අඹුසැමි යුවළගේ පුතා ද තුවාල ලබා යාපනය රෝහලට ඇතුළත් කර ඇත. ඉඩම් ආරවුලක් මත මියගිය කාන්තාවගේ සහෝදරයෙකු මෙම ඝාතන සිදුකර ඇති බවට තොරතුරු අනාවරණය වී ඇති බව පොලිසිය පවසයි. සැකකරු මේ වන විට ප්‍රදේශයෙන් පලාගොස් ඇති අතර ඔහු අත්අඩංගුවට ගැනීම සඳහා කෝපායි පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=20561", "Category": null, "Parent URL": null}