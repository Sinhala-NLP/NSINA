{"Source": "Adaderana", "Timestamp": "January 25, 2012 08:05 am", "Headline": "හිටපු එල්.ටී.ටී.ඊ සාමාජිකයෙක් අත්අඩංගුවට ", "News Content": "එල්.ටී.ටී.ඊ සංවිධානයේ සාමාජිකත්වය දැරූ බවට සැක කෙරෙන පුද්ගලයෙකු මන්නාරම් ප්‍රදේශයේ දී අත්අඩංගුවට ගෙන තිබේ. මෙම පුද්ගලයා ත්‍රස්තවාදී ක්‍රියාකාරකම් වල නිරත වී ඇති බවට සැක කෙරෙන බව පොලිසිය පවසයි. 2006 වසරේ විල්පත්තු වන උද්‍යානයේ දී පැති බෝම්බයක් පුපුරවා හැර කැබ් රථයක ගමන් ගත් පුද්ගලයින් 7 දෙනෙකු ඝාතනය කිරීම සිද්ධියට ද මොහු සම්බන්ධ බවට තොරතුරු ලැබී ඇති බව පොලිසිය කියා සිටියි. මධ්‍යම පළාත් ත්‍රස්ත විරෝධී මෙහෙයුම් කාර්යාංශයේ නිලධාරීන් කණ්ඩායමක් විසින් මොහු අත්අඩංගුවට ගෙන ඇති බව සඳහන්වේ. සැකකරු මේ වන විට මහනුවර පොලිස් ස්ථානය වෙත භාර දී ඇති බව පොලිස් මාධ්‍ය ප්‍රකාශකවරයා පවසයි.", "URL": "https://sinhala.adaderana.lk/news.php?nid=21620", "Category": null, "Parent URL": null}