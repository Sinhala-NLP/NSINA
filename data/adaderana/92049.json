{"Source": "Adaderana", "Timestamp": "July 5, 2018 04:40 pm", "Headline": "පාරට ගිය පිය සෙනෙහස", "News Content": "දෙමව්පියන් දරුවන් දමා යන යුගය දරුවන් දෙමව්පියන් දමා යන යුගයක කතරගම, කඳසුරිදුගම රජමාවතේ ඉන්ධන පිරවුගල ඉදිරිපිට 80හැවිරිදි පියෙක් දමා ගොස් ඇති පුවතක් අද දෙරණට වාර්තාවිය. අද(05) උදෑසන 4.00 පමණ මෙම අහිංසක පියා මෙලෙස දමා ගොස් සිටියදී ප්‍රදේශවාසීන් දැක ඇති බව අප වාර්තාකරු සඳහන් කළේය. තම පුතා සමඟ ත්‍රීරෝද රථයකින් පැමිණ ඇති අතර පුතා පැමිණෙනතුරු එම ස්ථානයේ රැදී සිටින ලෙසද පුතා විසින් පැවසු බව පියා හැඩු කඳුලින් පවසයි. දරුවන් සිව්දෙනෙකුට ගොවිතැන් කර තම දැතීන් දරුවන්ගේ කුස පිරවු මෙම පියා පුතා නැවත පැමිණෙනතුරු ඉන්ධන පිරවුම්හල බලා සිටියද තම නම පවා මතකනැති තරමට කල්පනා ශක්තිය අඩු පුද්ගලයෙකි. ප්‍රදේශවාසීන් විසින් තතරගම රෝහලට සහ කතරගම පොලිස් ස්ථානය දැනුවත් කළද කතරගම රෝහල් බලධාරීන් විසින් මෙම පියාව කතරගම වැඩිහිටි නිවාසයක් වෙත බාර දී තිබේ.", "URL": "https://sinhala.adaderana.lk/news.php?nid=92049", "Category": null, "Parent URL": null}