{"Source": "Adaderana", "Timestamp": "February 4, 2012 08:36 am", "Headline": "රටත් ජාතියත් ගැන තීන්දු ගැනීමේ නිදහසක් උදාවෙලා", "News Content": "රටත් ජාතියත් පිළිබඳව තීන්දු ගැනීමේ නිදහසක් උදාවී ඇති බව ජනාධිපති මහින්ද රාජපක්ෂ මහතා පවසයි. එම උත්තරීතර නිදහස පියවරෙන් පියවර ජාතිය හමුවේ තහවුරු වනු දැකීම සතුටට කරුණක් බව 64 වන නිදහස් දිනය වෙනුවෙන් පණිවුඩයක් නිකුත් කරමින් ජනාධිපතිවරයා සඳහන් කරයි. රට ලබන ජයග්‍රහණ ආරක්ෂා වන්නේ සාමය, සහජීවනය සේම මිත්‍රශීලීව විසීමේ අවකාශ සමාජයේ පුළුල් වූ විට බව හෙතෙම කියා සිටියි. අපේම වූ ක්‍රියාදාමයක් ඔස්සේ ජාතික සමගිය සඳහා තීරණ ගැනීමට තවදුරටත් පසුබට නොවන බව ජනාධිපති මහින්ද රාජපක්ෂ මහතා සිය නිදහස් දින පණිවුඩයෙන් පෙන්වාදෙයි.", "URL": "https://sinhala.adaderana.lk/news.php?nid=21862", "Category": null, "Parent URL": null}