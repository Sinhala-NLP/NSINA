{"Source": "Adaderana", "Timestamp": "August 7, 2016 03:29 pm", "Headline": "  පැරා ඔලිම්පික් කණ්ඩායම නම් කරයි", "News Content": "බ්‍රසීලයේ පැවැත්වීමට නියමිත පැරා ඔලිම්පික් තරගාවලිය සඳහා ශ්‍රී ලංකාව නියෝජනය කරමින් සහභාගී වන කණ්ඩායම නම් කර තිබේ.ක්‍රීඩක ක්‍රීඩිකාවන් 07 දෙනෙකුගෙන් යුත් කණ්ඩායමක් පැරා ජාතික සංගමය විසින් නම් කර ඇති බව සමාජ සවිබල ගැන්වීම් හා සුබ සාධන අමාත්‍යාංශය සඳහන් කළේය.සැප්තැම්බර් මස 07 වනදා සිට 18 වනදා දක්වා පැරා ඔලිම්පික් තරගාවලිය බ්‍රසීලයේ රියෝ ද ජැනැයිරෝ නගරයේදී පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=62848", "Category": null, "Parent URL": null}