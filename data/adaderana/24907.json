{"Source": "Adaderana", "Timestamp": "June 10, 2012 01:40 pm", "Headline": " කුවෙට්හි සෙල්ලම් පෙන්නූ ශ්‍රී ලාංකිකයින් 5 ට වැඩවරදියි", "News Content": "කුවෙට්හි උප ප්‍රධාන නගරයක් වන ෆාවනියා ප්‍රදේශයේ ආරක්ෂකයින් විසින් කාන්තාවක ඇතුළු ශ්‍රී ලාංකිකයින් පස්දෙනකු අත්අඩංගුවට ගෙන තිබේ. මෙම පිරිස එරට පොලිස් වේශයෙන් ආසියානුවන් තිදෙනකුගේ නවාතැන්පොළකට කඩාවැදී ඇති බව Al-Rai daily පුවත් සේවය උපුටා දක්වයි. මෙම පස්දෙනාගෙන් එක් අයෙකු කුලී මෝටර් රථ යොදාගෙන නොයෙකුත් අපරාධ ක්‍රියාවල නිරතවී ඇති බවට මූලික විමර්ශන වලදී අනාවරණය වී තිබේ. එසේම මෙම ශ්‍රී ලාංකිකයින් විසින් බද්ධ නිවාස බිඳ ජංගම දුරකථන හා මුදල් සොරකම් කර ඇති බවටද හෙළිවී ඇතැයි Arab Times පෙන්වාදෙයි.", "URL": "https://sinhala.adaderana.lk/news.php?nid=24907", "Category": null, "Parent URL": null}