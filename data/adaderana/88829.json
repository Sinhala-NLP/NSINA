{"Source": "Adaderana", "Timestamp": "May 10, 2018 09:34 am", "Headline": "ෆේස්බුක් එකෙන් සල්ලි ඇද්ද  තරුණයෙකුට වැඩ වරදී", "News Content": "විවිධ පුද්ගලයින්ගේ ෆේස්බුක් ගිණුම් හා සම්බන්ධ වෙමින් මුදල් වංචා කළ තරුණයෙකු පොලොන්නරුව ප්‍රදේශයේදී අත්අඩංගුවට ගෙන තිබේ. පොලොන්නරුව, කොට්ඨාශ අපරාධ විමර්ශන අංශ නිලධාරීන් විසින් සිදුකළ විමර්ශනයකින් අනතුරුව සැකකරු අත්අඩංගුවට ගෙන ඇති බව වාර්තා වෙයි. සැකකරු විවිධ පුද්ගලයින්ගේ ෆේස්බුක් ගිණුම් වෙත ඇතුළු වී අදාළ ෆේස්බුක් ගිණුම හිමි පුදගලයාගේ මිතුරන්ගෙන් මුදල් ඊසි කෑෂ් ක්‍රමයට ලබාගෙන ඇති බව සඳහන්ය. අත්අඩංගුවට ගත් සැකකරු කඹුරාපොල, මූණමල්දෙණිය ප්‍රදේශයේ පදිංචි 19 හැවිරිදි තරුණයෙකු බව පොලීසිය සඳහන් කළේය. සැකකරු අද(10) දින මනම්පිටිය මහේස්ත්‍රාත් අධිකරණය වෙ ඉදිරිපත් කිරීමට නියමිත අතර පොලොන්නරුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88829", "Category": null, "Parent URL": null}