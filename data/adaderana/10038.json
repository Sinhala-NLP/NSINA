{"Source": "Adaderana", "Timestamp": "August 5, 2010 10:13 am", "Headline": "ග්‍රාම නිලධාරීන් 4 ට ස්ථාන මාරු", "News Content": "හැටන් ප්‍රදේශයේ ග්‍රාම නිලධාරිවරුන් සිව් දෙනෙකුට වහා ක්‍රියාත්මක වන පරිදි ස්ථාන මාරුවීම් ලබාදීමට නුවරඑළිය දිස්ත්‍රික් ලේකම් ඩී.පී.ජි.කුමාරසිරි මහතා කටයුතු කර තිබේ. අදාළ ග්‍රාම නිලධාරීවරුන් විසින් ඡන්ද නාම ලේඛන නියමිත කාලය තුළ ප්‍රදේශයේ ජනතාවට බෙදා නොහැරීම හේතුවෙන් මෙම පියවර ගෙන ඇති බව සඳහන් වේ. මේ සම්බන්ධයෙන් විනය පරීක්ෂණයක් මේ වන විටත් ආරම්භ කර ඇති බව ද ඩි.පි.ජි.කුමාරසිරි මහතා සඳහන් කරයි. අදාළ පරීක්ෂණයෙන් අනතුරුව ඔවුන් වරදක් කර නොමැති බවට ඔප්පු වුවහොත් එම ග්‍රාම නිලධාරීවරුන් සිව් දෙනා ඔවුන් සිටි සේවා ස්ථානයෙහිම සේවයේ පිහිටුවන බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10038", "Category": null, "Parent URL": null}