{"Source": "Adaderana", "Timestamp": "December 13, 2017 02:58 pm", "Headline": " රිච්ටර් මාපකයේ 6.2 ක ප්‍රභල භූ කම්පනයක්", "News Content": "භූ කම්පනයෙන් පුද්ගලයින් 18 දෙනෙකු තුවාල ලබා තිබේ. ඉරානයේ ඊසාන දිග “ක(ර්)මෑන්” ප්‍රදේශයේ හටගත් භූ කම්පනයෙන් පුද්ගලයින් 18 දෙනෙකු තුවාල ලබා තිබේ. භූ කම්පනයේ බලපෑමෙන් “ක(ර්)මෑන්” ප්රසදේශයේ ගම්මාන 06 කට අලාභහානි සිදුව ඇති බව විදෙස් මාධ්‍ය වාර්තා කළේය. රිච්ටර් මාපකයේ ඒකක 6.2 ක ප්‍රභලත්වයකින් යුත් එම භූ කම්පනයේ බලපෑම හේතුවෙන් ප්‍රදේශයේ පාසල් සහ විශ්ව විද්‍යාල ද වසා දැමීමට පියවර ගෙන තිබේ. පසුගිය නොවැම්බර් මාසයේද ඉරානයේ රිචටර් මාපකයේ ඒකක 7.3 ක ප්‍රබල භූ කම්පනයක් හට ගත් අතර එහි බලපෑමෙන් පුද්ගලයින් 629 දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=81464", "Category": null, "Parent URL": null}