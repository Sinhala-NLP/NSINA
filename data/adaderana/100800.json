{"Source": "Adaderana", "Timestamp": "December 15, 2018 04:08 pm", "Headline": "හෙරොයින් සමඟ තරුණයෙක් හා කතක් මාට්ටූ", "News Content": "හෙරොයින් ග්‍රෑම් 30 කට අධික ප්‍රමාණයක් සමඟ කාන්තාවක් ඇතුළු පුද්ගලයින් දෙදෙනෙකු අඟුලාන සහ වැල්ලම්පිටිය ප්‍රදේශවලදී අත්අඩංගුවට ගෙන තිබේ. පොලීසිය පැවසුවේ හෙරොයින් ග්‍රෑම් 15 යි මිලිග්‍රෑම් 740 ක් ලඟ තබාගෙන සිටි අදාල කාන්තාව අඟුලාන, සයුරපුර මහල් නිවාස සංකීර්ණයේ දී අත්අඩංගුවට ගත් බවයි. පොලිස් විශේෂ කාර්ය බලකා නිලධාරීන්ට ලද තොරතුරක් මත සිදුකළ වැටලීමකදී ඇය අත්අඩංගුවට ගෙන ඇති බව සඳහන්ය. මේ අතර වැල්ලම්පිටිය, වදුල්ලවත්ත ප්‍රදේශයේදී හෙරොයින් ග්‍රෑම් 15යි මිලිග්‍රෑම් 120 ක් සමඟ තරුණයෙකු අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන් සිදුකල වැටලීමකදී 25 හැවිරිදි එම සැකකරු අත්අඩංගුවට ගෙන ඇති බව සඳහන්ය. සැකකාරිය මොරටුව මහේස්ත්‍රාත් අධිකරණයට සහ සැකකරු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=100800", "Category": null, "Parent URL": null}