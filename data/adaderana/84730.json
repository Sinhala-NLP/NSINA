{"Source": "Adaderana", "Timestamp": "February 23, 2018 02:01 pm", "Headline": "රියඅනතුරු අවම කරගැනීමට රියදුරන් සඳහා මාර්ග නීති පිළිබඳව දැනුවත් කිරිමේ සම්මන්ත‍්‍රණයක්", "News Content": "උතුරු පළාතේ යාපනය ප‍්‍රදේශය මූලික කරගනිමින් රියඅනතුරු අවම කරගැනීම සඳහා ප‍්‍රදේශයේ රාජ්‍ය ආයතනවල රියදුරන් සඳහා මාර්ග නීති පිළිබඳව දැනුවත් කිරිමේ සම්මන්ත‍්‍රණයක් උතුරු පළාත් ආණ්ඩුකාරවර ගරු රෙජිනෝල්ඞ් කුරේ මහතාගේ ප‍්‍රධානත්වයෙන් යාපනය මහජන පුස්තකාල ශ‍්‍රවණාගාරයේදී පවත්වා ඇත. 2016 වර්ෂය හා ගත් කල 2017 වර්ෂය සඳහා රියඅනතුරු යාපනය ප‍්‍රදේශයේ ඉහළ ගොස් ඇතිබව යාපනය දිස්ත‍්‍රික්භාර නියෝජ්‍ය පොලිස්පති පාලිත ප‍්‍රනාන්දු මහතා එහිදී පුළුලූ තිරයක් ආධාරයෙන් සාරාංශ ගතකර පෙන්නුම් කරමින් රියදුරන්ගේ නොසැලිකිලිමත්කම පිළිබඳවත් එයින් වැළකීම පිළිබඳවත් දීර්ඝ වශයෙන් දේශනයක් පවත්වා ඇත. එහිදී අදහස් දැක්වූ උතුරු පළාත් ආණ්ඩුකාරවරයා මෙසේ පැවසීය. “මේ කාලයේ සියලූ දේ අධික වේගයෙන් සිදුකරන්න පෙළඹෙනවා. ඇයි දැන් සංගීතය ගත්තත් අධිවේගී. ආහාර අනුභව කරන්නෙත් අධි වේගයෙන්. ගමන් බිමන් යන්නෙත් අධි වේගයෙන්. මේ සියලූ දේ කරන්නේ අධි වේගයෙන්. ඔබත් ඔබේ වාහන පදවන්නේ අධික වේගයකින්. ඔබ අධික වේගයකින් වාහන පදවන විට එයින් ඔබත් විපතට පත් වෙනවා වගේම මාවතේ ගමන් කරන තවත් මනුෂ්‍යයෙකුගේ ජීවිතද නිකරුණේ අහිමි වී යනවා. ඒ මොහොතේ ඔබේ හිතට දුකක් දැනෙනවා. ඒක යථාර්තයක්. එහෙම කෙනෙකුගේ හිතට දුකක් දැනෙන්නේ නැත්නම් ඔහු මනුෂ්‍යයෙක් නොවේ. පවුලක පියා මියගියොත් එම පවුලේ තත්වය ගැන සිතන්න. ඒ පවුලේ අය කොතරම් වේදනාවට පත් වෙනවද? ඒ වගේම ඔවුන් කොතරම් අසරණ වෙනවද? ඉදිරියෙන් එන පුද්ගලයා පමණක් නොව ඔබේ වාහනය ඇතුළත සිටින පුද්ගලයන්ගේ ජීවිත ආරක්ෂා කරගැනීමද ඔබේ වගකීමක්. පෙර පැවති යුද්ධය නිසා විශාල ජීවිත හානියක් සිදුවුනා. යුද්ධයෙන් පසු දැන් ඊටත් වැඩියෙන් ජීවිත හානි සිදුවන්නේ මෙම මාර්ග අනතුරු නිසා. ඔබ සහභාගි වී සිටින්නේ දැනුමක් ලබා ගන්න. මෙම පාඨමාලාව අවසානයේ ඔබ පිටතට යනවිට ඔබේ මනසේ අලූත් හැගීමක් ඇති වේවි යැයි සිතමි.", "URL": "https://sinhala.adaderana.lk/news.php?nid=84730", "Category": null, "Parent URL": null}