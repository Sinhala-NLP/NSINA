{"Source": "Adaderana", "Timestamp": "February 6, 2017 09:12 am", "Headline": "ව්‍යාජ බලපත‍්‍ර තොගයක් සමඟ 5 ක් කොටු වෙයි", "News Content": "ව්‍යාජ රියදුරු බලපත‍්‍ර සකස් කළ පුද්ගලයින් 05 දෙනෙකු ව්‍යාජ බලපත‍්‍ර තොගයක් සමඟින් මිනුවන්ගොඩ ප‍්‍රදේශයේ දී අත්අඩංගුවට ගෙන තිබේ. පෑලියගොඩ දීසා අපරාධ ඒකකයේ නිළධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පවසයි. ව්‍යාජ බලපත‍්‍ර සකස් කිරිම, ළඟ තබා ගැනිම, ඉදිරිපත් කිරීම සහ ඒ සඳහා ආධාර අනුබලදිම සම්බන්ධයෙන් ඔවුන් අත්අඩංගුවට ගත් බව පොලීසිය ප‍්‍රකාශ කළේය. සැකකරුවන් පහළගම, මාබෝදල දකුණ ප‍්‍රදේශයේ පදිංචිකරුවන් බව වාර්තා වෙයි. ඔවුන් අද මිනුවන්ගොඩ මහේස්ත‍්‍රාත් අධිකරණයට ඉදිරිපත් කිරිමට නියමිත අතර පෑලියගොඩ දිසා අපරාධ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69193", "Category": null, "Parent URL": null}