{"Source": "Adaderana", "Timestamp": "May 19, 2015 03:48 pm", "Headline": "ඇෆ්ගන් පොලිස් නිලධාරීන් 11ට සිරදඬුවම්", "News Content": "ඇෆ්ගනිස්ථානයේ පොලිස් නිලධාරීන් 11 දෙනෙකුට සිරදඬුවම් නියම වී තිබේ.කුරාණයේ පිටපතක් පිළිස්සු බව කියමින් 28 හැවිරිදි කාන්තාවකට කාබුල් නගරයේ දී පහරදී ඝාතනය කිරීමේ චෝදනාව මත ඔවුන්ට එලෙස සිරදඬුවම් නියම කර ඇත.සිද්ධිය ඇසින් දුටුවන් අධිකරණයේ සාක්ෂි ලබාදෙමින් ප්‍රකාශ කර ඇත්තේ එම කාන්තාව එවැන්නක් සිදුනොකළ බවයි.සිද්ධිය සම්බන්ධයෙන් මීට පෙර තවත් පුද්ගලයන් සිව් දෙනෙකුට ජීවිතාන්තය දක්වා සිරදඬුවම් නියම වු අතර තවත් අට දෙනෙකුට විවිධ කාලසීමාවන්ට යටත්ව සිරදඬුවම් නියම කර තිබුණි. අදාළ ඝාතනය සම්බන්ධයෙන් පුද්ගලයින් 49 දෙනෙකුට චෝදනා එල්ල වී ඇති අතර ඉන් 19 දෙනෙකුම පොලිස් නිලධාරීන්ය.", "URL": "https://sinhala.adaderana.lk/news.php?nid=51438", "Category": null, "Parent URL": null}