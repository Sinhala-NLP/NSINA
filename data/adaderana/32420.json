{"Source": "Adaderana", "Timestamp": "March 15, 2013 08:10 am", "Headline": "\"විපක්ෂයේ විරෝධය\" සර්ව පාක්ෂික සමුළුවක් ඉල්ලයි", "News Content": "උගත් පාඩම් හා ප්‍රතිසන්ධාන කොමිසමේ නිර්දේශ ක්‍රියාත්මක කිරීම සම්බන්ධයෙන් සර්ව පාක්ෂික සමුළුවක් කැඳවන ලෙස විපක්ෂයේ විරෝධය නැමැති සංවිධානය රජයෙන් ඉල්ලීමක් කරයි. මැයි මස 31 වන දිනට පෙර එම සමුළුවේ කාර්යයන් ආරම්භ කළ යුතු බව විපක්ෂ නායක රනිල් වික්‍රමසිංහ මහතා ඇතුළු දේශපාලන පක්ෂ කිහිපයක එකතුවෙන් සැදුම්ලත් අදාළ සංවිධානය පවසයි. 2009 වසරේ දී එක්සත් ජාතීන්ගේ සංවිධානයේ මානව හිමිකම් කොමිසම වෙත ශ්‍රී ලංකා රජය පොරොන්දු වූ කරුණු ඉටු කිරීම සඳහා ක්‍රියා කළ යුතු බව විපක්ෂයේ විරෝධය සංවිධානය නිවේදනයක් නිකුත් කරමින් පෙන්වාදෙයි.", "URL": "https://sinhala.adaderana.lk/news.php?nid=32420", "Category": null, "Parent URL": null}