{"Source": "Adaderana", "Timestamp": "October 3, 2011 08:43 am", "Headline": " රණ්ඩු බේරූ පොලිස්  කොස්තාපල් පහර කා මරුට", "News Content": "මොරටුව මෝදර ප්‍රදේශයේ දී තියුණු ආයුධ වලින් පහර දී පොලිස් කොස්තාපල්වරයෙකු ඝාතනය කර තිබේ. දෙපිරිසක් අතර ඇති වූ ආරවුලක් සමථයකට පත් කිරීමට ගිය පොලිස් කොස්තාපල්වරයෙකු මෙසේ ඝාතනයට ලක්ව ඇති බව පොලිසිය සඳහන් කරයි. එසේ මිය ගොස් ඇත්තේ මොරටුව , මෝදර පොලිස් මුරපොළේ සේවයේ යෙදී සිටි 27 හැවිරිදි පොලිස් කොස්තාපල්වරයෙකි. අද අලුයම 1.00 ට පමණ පොලිසියට ලැබුණු පැමිණිල්ලකට අනුව පොලිස් කණ්ඩායමක් ආරවුල සිදු වූ ස්ථානයට ගිය අවස්ථාවේ දී මෙසේ පොලිස්‍ කොස්තාපල්වරයාට තියුණු ආයුධ වලින් පහර දී තිබෙනු දැක තිබේ. එසේ වුවද මෙම අපරාධයට සම්බන්ධ‍ කිසිඳු පුද්ගලයෙකු මේ වන තෙක් අත්අඩංගුවට ගැනිමට හැකි වී නැත.", "URL": "https://sinhala.adaderana.lk/news.php?nid=19106", "Category": null, "Parent URL": null}