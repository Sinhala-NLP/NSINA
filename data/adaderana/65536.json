{"Source": "Adaderana", "Timestamp": "October 30, 2016 09:05 am", "Headline": " පස්වරු 2න් පසු ගිගුරුම් සහිත වැසි ", "News Content": "අද දිවයිනේ බොහෝ ප්‍රදේශවලට පස්වරු 2න් පසු වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.ඌව, මධ්‍යම සහ නැගෙනහිර පළාත්වලට මිලිමීටර් 100කට වැඩි වැසි ඇති විය හැකි බව එම දෙපාර්තමේන්තුව සඳහන් කළේය.වෙරළබඩ ප්‍රදේශවලට උදෑසන කාලයේ වැසි ඇති විය හැකිය.බස්නාහිර, සබරගමුව, මධ්‍යම සහ දකුණු පළාත්වල ඇතැම් ප්‍රදේශවල උදෑසන කාලයේ දී මීදුම් තත්ත්වයක් ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කරයි.කොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් මුහුදු ප්‍රදේශවලට තැනින් තැන වැසි ඇති විය හැකිය.සෙසු මුහුදු ප්‍රදේශවලද සවස් කාලයේ වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.මාතර, හම්බන්තොට හරහා පොතුවිල් දක්වා මුහුදු ප්‍රදේශවල සුළඟේ වේගය ඉහළ යා හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=65536", "Category": null, "Parent URL": null}