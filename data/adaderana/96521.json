{"Source": "Adaderana", "Timestamp": "September 22, 2018 10:10 am", "Headline": "ෆාම්ගාඩ්න් වත්තේ ඝාතනයට සම්බන්ධ තවත් 2 ක් අත්අඩංගුවට", "News Content": "රත්නපුර, ෆාම්ගාඩ්න් වත්ත ප්‍රදේශයේදී පුද්ගලයෙකු පැහැරගෙන ගොස් පහරදී ඝාතනය කිරිමේ සිද්ධිය සම්බන්ධයෙන් තවත් සැකකරුවන් දෙදෙනෙකු අත්අඩංගුවට ගෙන තිබේ. අදාල සැකකරුවන් රත්නපුර පොලිසියට භාරවිමෙන් පසු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එම සැකකරුවන් රත්නපුර, ෆාම්ගාඩ්න් ප්‍රදේශයේම පදිංචි 25 හැවිරිදි සහ 26 හැවිරිදි තරුණයින් දෙදෙනෙකු බව සඳහන්ය. අත්අඩංගුවට ගත් එම සැකකරුවන් අද රත්නපුර මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර අදාළ ඝාතනය සම්බන්ධයෙන් සිදු කළ විමර්ශනවලදී සැකපිට පුද්ගලයින් දෙදෙනෙකු අත්අඩංගුවට ගෙන තිබූ අතර ඔවුන් ඊයේ (21) රත්නපුර මහේස්ත්රාකත් අධිකරණයට ඉදිරිපත් කිරිමෙන් පසු ලබන මස 03 වනදා දක්වා රක්ෂිත බන්ධනාගාර ගත කළ බව පොලිසිය සඳහන් කළේය.", "URL": "https://sinhala.adaderana.lk/news.php?nid=96521", "Category": null, "Parent URL": null}