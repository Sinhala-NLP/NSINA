{"Source": "Adaderana", "Timestamp": "January 3, 2011 03:46 pm", "Headline": "වව්නියාව හා මන්නාරම කුඹුරු වලට කෘමි තර්ජනයක් ", "News Content": "වව්නියාව හා මන්නාරම දිස්ත්‍රික්ක වල කුඹුරු අක්කර දහසක් පමණ කෘමි රෝග වලට ලක් වීමෙන් විනාශ වීමේ තර්ජනයකට මුහුණ පා තිබේ. පැවති අධික වර්ෂාපතනයත් සමඟ ‍වී කරල් වලට වැළඳී ඇති රෝගයක් හේතුවෙන් මෙම තත්ත්වය උද්ගතව ඇති බව එම ප‍්‍රදේශ වල ගොවීන් පවසයි. මෙම තත්ත්වය දිගින් දිගටම පැවතියහොත් මෙම රෝගය විශාල කුඹුරු ප්‍රමාණයකට ව්‍යාප්ත විය හැකි බවට ගොවීන් අනතුරු අඟවයි. මෙම රෝග තත්ත්වය පාලනය කිරීම සඳහා කෘෂි නිලධාරීන් වහා මැදිහත් විය යුතු බව ඔවුන් සඳහන් කරයි.", "URL": "https://sinhala.adaderana.lk/news.php?nid=13245", "Category": null, "Parent URL": null}