{"Source": "Adaderana", "Timestamp": "December 15, 2016 11:54 am", "Headline": "කොල්ලකෑම් කිහිපයකට සැක 2ක් අත්අඩංගුවට", "News Content": "ඉන්ධන පිරවුම්හල් දෙකක් කොල්ලකෑම ඇතුළු කොල්ලකෑම් කිහිපයකට සම්බන්ධ සැකකරුවන් දෙදෙනෙකු නිට්ටඹුව පොලීසිය විසින් අත්අඩංගුවට ගෙන තිබේ.පසුගිය 09 වනදා වේවැල්දෙණිය සහ නයිවල ප්‍රදේශවල ඉන්ධන පිරවුම්හල් දෙකක් කොල්ලකෑම සහ කිරිඳිවැල ප්‍රදේශයේ සිදුවූ මුදල් කොල්ලකෑමක් සම්බන්ධයෙන් මොවුන් දෙදෙනා අත්අඩංගුවට ගත් බව පොලීසිය පැවසුවේය.ඔවුන් සතුව තිබී පිහියක් සහ ව්‍යාජ පිස්තෝලයක් පොලිස් භාරයට ගෙන ඇත.අත්අඩංගුවට ගත් සැකකරුවන් එල්ලක්කල, රුක්ගහවෙල ප්‍රදේශයේ පදිංචි 28 හැවිරිදි සහ 26 හැවිරිදි පුද්ගලයින් දෙදෙනෙකු බව සඳහන්ය.ඔවුන් අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර නිට්ටඹුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67047", "Category": null, "Parent URL": null}