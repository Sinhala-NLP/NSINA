{"Source": "Adaderana", "Timestamp": "June 1, 2012 12:24 pm", "Headline": "තෙල් මිල අඩුවීමේ ප්‍රවණතාව කලක් පැවතුනොත් ඉන්ධන මිල අඩුකළ හැකියි", "News Content": "පිරිපහදු කළ ඛනිජ තෙල් නිෂ්පාදන හා බොරතෙල් මිල අඩුවීමේ ප්‍රවණතාව යම් කාලයක් පවතින්නේ නම් ඉන්ධන මිල ගණන් පහල දැමීමට හැකියාව ඇති බව ඛනිජ තෙල් කර්මාන්ත අමාත්‍ය සුසිල් ප්‍රේමජයන්ත මහතා පවසයි. ඉන්ධන මිල ඉහළ ගිය පමණින් මිල ගණන් ඉහළ නොදමනවා සේම බොරතෙල් යම් ප්‍රතිශතයකින් අඩුවූ පමණින්ම මෙරට ඉන්ධන මිල අඩුකළ නොහැකි බව නිවේදනයක් නිකුත් කරමින් සුසිල් ප්‍රේමජයන්ත මහතා ප්‍රකාශ කරයි. ශ්‍රී ලංකාව පිරිපහදු කරන ලද ඛනිජ තෙල් නිෂ්පාදන රජයේ අනුමත ටෙන්ඩර් පටිපාටිය අනුව ක්ෂණික වෙළඳපොළෙන් මිලදී ගන්නා අතර එසේ මිලදීගනු ලබන ඛනිජ තෙල් නිෂ්පාදන මෙරට ඉන්ධන අවශ්‍යතාවෙන් 70% ක් සපුරයි. එමෙන්ම ආනයනික බොරතෙල් සපුගස්කන්ද තෙල් පිරිපහදුවෙන් පිරිපහදු කොට ලබාගන්නා ඉන්ධන මගින් මෙරට ඉන්ධන අවශ්‍යතාවෙන් 30 % ක් පමණක් බවත් එම නිවේදනයෙන් දක්වා ඇත. එමනිසා බොරතෙල්වලට සාපේක්ෂව පිරිපහදු කළ ඛනිජතෙල් නිෂපාදන ද අඩුවන්නේ නම් මෙරට ඉන්ධන මිල අඩුකිරීම වඩාත් පහසු වන බව ද අමාත්‍ය වරයා එම වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24678", "Category": null, "Parent URL": null}