{"Source": "Adaderana", "Timestamp": "September 15, 2018 11:12 am", "Headline": "ලංකාවේ සෞඛ්‍ය තත්ත්වයේ දියුණුව ගැන ඇමති කියයි", "News Content": "වර්තමානය වන විට මෙරට සෞඛ්‍ය සේවාව සංසන්ධනය කරන්නේ අමෙරිකානු එක්සත් ජනපදයේ තිබෙන තත්ත්වය සමඟ බව සෞඛ්‍ය පොෂණ හා දේශීය වෛද්‍ය අමාත්‍ය රාජිත සේනාරත්ත මහතා පවසයි. උත්සවයකට එක් වෙමින් අමාත්‍යවරයා මේ බව ප්‍රකාශ කළේය. මෙවර යුනිසෙෆ් සංවිධානයේ වාර්තාව අනුව අමෙරිකාවේ මාතෘ හා ළමා මරණ අනුපාතයට හා සමාන තත්ත්වයක් ශ්‍රී ලංකාවේද ඇති බව දක්වා තිබෙන බව අමාත්‍යවරයා ප්‍රකාශ කළේය. අමෙරිකා එක්සත් ජනපදයේ සමහර ප්‍රන්තවල මාතෘ හා ළමා මරණ අනුපාතය ශ්‍රී ලංකාවට පහළ මට්ටමක තිබෙන බවද අමාත්‍යවරයා ප්‍රකාශ කළේය. රටක සෞඛ්‍ය ගොඩනැඟීම සඳහා ආර්ථිකය බල නොපාන බවට හොඳම උදාහරණය ශ්‍රී ලංකාව බව අමාත්‍යවරයා පැවසීය. ලෝක සෞඛ්‍ය සංවිධානයේ වාර්තාව අනුව ශ්‍රී ලංකාවේ වත්මන් සෞඛ්‍ය තත්ත්වය දුප්පතුන්ට ඉතාමත් හිතවාදී සෞඛ්‍ය ප්‍රතිපත්තියක් ඇති කාර්යක්ෂම සේවාසක් සිදුකරන බවට දක්වා ඇති බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96122", "Category": null, "Parent URL": null}