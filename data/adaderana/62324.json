{"Source": "Adaderana", "Timestamp": "July 22, 2016 03:47 pm", "Headline": "  ජනපති මැලේසියා යන්න සැරසෙයි", "News Content": "දිවයිනට පැමිණ සිටින මැලේසියා උප අග්‍රමාත්‍ය අහමද් සහීඩ් හමිඩි මහතා ජනාධිපති මෛත්‍රීපාල සිරිසේන මහතා හමුවී සාකච්ඡා පවත්වා තිබේ.ජනාධිපති කාර්යාලයේ දී මෙම සාකච්ඡාව පැවැත්වුණු බව ජනාධිපති මාධ්‍ය අංශය සඳහන් කළේය.එහිදී දෙරට අතර සබඳතා තවදුරටත් පුළුල් කරගැනීම පිළිබඳ දීර්ඝ වශයෙන් සාකච්ඡා වී තිබේ.එමෙන්ම ශ්‍රී ලාංකික වෘත්තිකයින්ට සහ පුහුණු ශ්‍රමිකයින්ට මැලේසියාවේ රැකියා අවස්ථාවන් රැසක් ලබාදීමට ද මැලේසියානු උප අග්‍රමාත්‍යවරයා එකඟතාව පළ කර තිබේ.ඊට අදාළ ගිවිසුමට මෙම වසර අවසානයේ අත්සන් තැබීමට නියමිත බව ද ජනාධිපති මාධ්‍ය අංශය සඳහන් කළේය.මැලේසියානු උප අග්‍රමාත්‍යවරයා විසින් එරට සංචාරයක නිරත වන ලෙස සිදුකළ ආරාධනය පිළිගෙන ඇති ජනාධිපතිවරයා නුදුරු දිනකදී මැලේසියාවේ සංචාරයක නිරත වන බව ප්‍රකාශ කර තිබේ.දෙදින නිල සංචාරයක් සඳහා ඊයේ උදෑසන දිවයිනට පැමිණි මැලේසියානු උප අග්‍රමාත්‍ය අහමද් සහීඩ් හමිඩි මහතා අද පෙරවරුවේ අග්‍රමාත්‍ය රනිල් වික්‍රමසිංහ මහතා සමග සාකච්ඡා පැවැත්වු බව අග්‍රමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=62324", "Category": null, "Parent URL": null}