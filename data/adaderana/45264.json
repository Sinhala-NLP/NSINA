{"Source": "Adaderana", "Timestamp": "August 11, 2014 08:28 am", "Headline": "ඌවට මනාප අංක ලබාදීම අද ඇරඹෙයි", "News Content": "ඌව පළාත් සභා ඡන්ද විමසීම සඳහා අපේක්ෂකයින්ට මනාප අංක ලබාදීමේ කටයුතු අද(11) දිනයේ දි සිදුකරන බව මැතිවරණ මහලේකම් කාර්යාලය පවසයි. අද දිනය තුළ සියලුම අපේක්ෂකයින්ට මනාප අංක ලබාදීමට කටයුතු කරන බව එම කාර්යාලය සඳහන් කළේය. ඌව පළාත් සභා ඡන්ද විමසීම සඳහා මෙවර අපේක්ෂකයින් 617 දෙනෙකු ඉදිරිපත්ව සිටියි. මොණරාගල දිස්ත්‍රික්කය සඳහා අපේක්ෂකයින් 323 දෙනෙකු තරඟ වදින අතර බදුල්ල දිස්ත්‍රික්කය සඳහා අපේක්ෂකයින් 294 දෙනෙකු තරග වදියි.", "URL": "https://sinhala.adaderana.lk/news.php?nid=45264", "Category": null, "Parent URL": null}