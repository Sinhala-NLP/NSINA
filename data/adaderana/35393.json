{"Source": "Adaderana", "Timestamp": "July 1, 2013 11:53 am", "Headline": "විශේෂ සරම්ප ප්‍රතිශක්තීකරණ වැඩසටහනක් ", "News Content": "දැනට ලබාදෙන එම්.එම්.ආර්.එන්නතට අමතරව මාස 6ත් 12ත් අතර වයස් කාණ්ඩයේ දරුවන් සඳහා විශේෂ සරම්ප ප්‍රතිශක්තීකරණ වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ඒ අනුව ජූලි මස 5 වැනිදා අදාළ වයස් කාණ්ඩවල පසුවන දිවයිනේ සියලුම දරුවන්ට එම එන්නත ලබා දීමට නියමිතය. මිට පෙර සරම්ප රෝගය වැළදී ඇති දරුවන් සඳහා ද මෙම එන්නත ලබාදීම අත්‍යාවශ්‍ය වේ. මේ පිළිබඳ වැඩි විස්තර අවශ්‍ය වන්නේ නම් තම ප්‍රදේශයේ සෞඛ්‍ය වෛද්‍ය නිලධාරී මහතා අමතනමෙන් සෞඛ්‍ය අමාත්‍යාංශය සඳහන් කරයි. මෙරටින් වාර්තා වන සරම්ප රෝගීන් සංඛ්‍යාව ඉහළ යමින් පැවතීම මෙයට හේතුව බව එම අමාත්‍යංශය පවසයි.", "URL": "https://sinhala.adaderana.lk/news.php?nid=35393", "Category": null, "Parent URL": null}