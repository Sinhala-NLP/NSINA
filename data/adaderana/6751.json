{"Source": "Adaderana", "Timestamp": "February 17, 2010 11:45 am", "Headline": "ආරක්ෂාව වෙනුවෙන් යූ.ඇන්.පීය අධිකරණයට යයි", "News Content": "විපක්ෂයේ හිටපු පාර්ලිමේන්තු මන්ත්‍රීවරුන්ට ලබාදී තිබු ආරක්ෂක නිලධාරීන් ඉවත් කිරීම සම්බන්ධයෙන් එක්සත් ජාතික පක්ෂය නඩු පැවරීමට සුදානම් වේ. එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසන පරිදි විපක්ෂයේ හිටපු මන්ත්‍රීවරුන්ගේ ආරක්ෂාව ඉවත් කිරීම බරපතල තත්ත්වයකි. මීට පෙර පැවති මැතිවරණ අවස්ථා වලදී සිදුවුයේ මැතිවරණයෙන් අනතුරුව යළි පාර්ලිමේන්තුවට තේරී පත් නොවු හිටපු මන්ත්‍රීවරුන්ගේ ආරක්ෂාව ඉවත් කිරීම බව කරුණාතිලක මහතා පෙන්වා දෙයි. ඒ අනුව අද දිනයේ නඩු පවරන බව කරුණාතිලක මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=6751", "Category": null, "Parent URL": null}