{"Source": "Adaderana", "Timestamp": "July 26, 2018 12:18 pm", "Headline": "මෙරට බාරයේ ඇති ඉන්දීය ධීවර යාත්‍රා නිදහස් කිරීමට රජයෙන් තීරණයක්", "News Content": "මෙරට බාරයේ ඇති ඉන්දීය ධීවර යාත්‍රා නිදහස් කිරීමට රජය තීරණය කර ඇති බව ඉන්දීය මාධ්‍ය වාර්තා කරයි. 2014 වර්ෂයේ සිට මේ දක්වා නීති විරෝධී ලෙස මෙරට මුහුදු සීමාවට ඇතුළු වීම හේතුවෙන් නාවික හමුදා භාරයට පත්වූ ධීවර යාත්‍රා 174ක් මෙලෙස නිදහස් කර ඇති බව වාර්තා වේ. නීතිපතිවරයාගේ උපදෙස් මත එම ධීවර යාත්‍රා නිදහස් කිරීමට තීරණය කර ඇති අතර ඊයේ (25) දිනයේ ධීවර යාත්‍රා 50ක් නිදහස් කර ඇති බව ඉන්දීය මාධ්‍ය වාර්තා කළේය. ඒ අනුව ඉදිරි දින වලදී එම ධීවර යාත්‍රා සියල්ල ඉන්දියාවට බාරදීමට නියමිත බව වාර්තා වේ. මෙරට බාරයේ ඇති ඉන්දීය ධීවර යාත්‍රාවලින් වැඩි ප්‍රමාණයක් පුදුකොට්ටෙයි, නාගපට්නම්, රාමනාදපුරම්, කරයිකාල් සහ තන්ජෝර් යන ප්‍රදේශ වල ධීවරයින්ට අයත් ධීවර යාත්රාම බව සඳහන්ය.", "URL": "https://sinhala.adaderana.lk/news.php?nid=93239", "Category": null, "Parent URL": null}