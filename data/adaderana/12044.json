{"Source": "Adaderana", "Timestamp": "November 10, 2010 09:30 am", "Headline": "යතුරුපැදිය බස් රියේ ගැටී තරුණයා මරුට", "News Content": "මහනුවර - කොළඹ ප්‍රධාන මාර්ගයේ පස්යාල ප්‍රදේශයේ දී සිදු වූ රිය අනතුරකින් පුද්ගලයෙකු ජීවිතක්ෂයට පත් ව තිබේ. යතුරු පැදියක් ලංගම බස් රථයක ගැටීමෙන් අනතුර සිදු වී ඇති බව සදහන් වේ. අනතුරින් තුවාල ලැබූ යතුරුපැදිකරු වතුපිටිවල රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ මත්තේගොඩ ප්‍රදේශයේ පදිංචිව සිටි 21 හැවිරිදි තරුණයෙකි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද අත්තනගල්ල අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12044", "Category": null, "Parent URL": null}