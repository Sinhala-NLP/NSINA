{"Source": "Adaderana", "Timestamp": "January 21, 2014 05:06 pm", "Headline": "ගුවන් ප්‍රහාරයෙන් සටන්කාමින් 25ක් මරුට", "News Content": "පකිස්ථාන ගුවන් හමුදාව එල්ල කළ බෝම්බ ප්‍රහාරයකින් එරට තලෙයිබාන් සටන්කාමීන් විසිපස් දෙනෙකු ජිවිතක්ෂයට පත්ව තිබේ. පකිස්ථාන ගුවන් හමුදාව විසින් තලෙයිබාන් සටන්කාමීන් ඉලක්ක කරගනිමින් උතුරු වසිරිස්තාන් ප්‍රාන්තයට මෙම ප්‍රහාරය එල්ල කර ඇති බව සඳහන්ය. පසුගිය දිනවල පකිස්ථාන හමුදාව ඉලක්ක කරගනිමින් තලෙයිබාන් ත්‍රස්ත කණ්ඩායම සිදුකළ ප්‍රහාරයන්ට ප්‍රතිප්‍රහාරයක් වශයෙන් මෙම බෝම්බ ප්‍රහාරය එල්ල කර ඇත. කෙසේ වෙතත් තලෙයිබාන් සටන්කාමීන් පවසන්නේ පසුගිය නොවැම්බර් මාසයේ තලෙයිබාන් නායක හකිමුල්ලා මෙෂුඩ් ජීවිතක්ෂයට පත්වුව ද සිය ප්‍රහාරයන් ඉදිරියටත් ක්‍රියාත්මක කරන බවයි.", "URL": "https://sinhala.adaderana.lk/news.php?nid=40535", "Category": null, "Parent URL": null}