{"Source": "Adaderana", "Timestamp": "August 13, 2018 09:56 am", "Headline": "හැටන් සලංකන්ද  ප්‍රධාන මාර්ගයට පස් කන්දක් කඩා වැටෙයි", "News Content": "මධ්‍යම කඳුකරයේ බටහිර බැවුම් ප්‍රදේශවලට තව දුරටත් ඇද හැලෙන අධික වර්ෂාව හේතුවෙන් හැටන් සලංකන්ද ප්‍රධාන මාර්ගයට පස් කන්දක් කඩා වැටිමෙන් එම මාර්ගයේ ගමනා ගමන කටයුතු සම්පුර්ණයෙන්ම ඇණ හිට ඇති බව හැටන් පොලීසිය පවසයි. අද (13) අලුයම 5.00 ට පමණ එම මාර්ගයේ හැඩ්ලි වත්ත ප්‍රදේශයෙන් මාර්ගයට පස් කන්ද කඩා වැටී ඇත. පස් කන්ද කඩා වැටුණු ස්ථානයට ඉහළින් වතු නිවාස පේලියක පදිංචි පවුල් 30 ට අයත් සමාජිකයන් 100 ක් පමණ ආරක්ෂිත ස්ථාන කරා යොමු කල බව නොර්වුඩ් ප්‍රාදේහිය සභාවේ සභාපති කුලන්දවේල් රවි මහතා කියා සිටියි. ප්‍රධාන මාර්ගය කඩා වැටි ඇති පස් කන්ද ඉවත් කිරිමට මාර්ග සංවර්ධන අධිකාරිය මගින් පියවර ගෙන ඇත.", "URL": "https://sinhala.adaderana.lk/news.php?nid=94322", "Category": null, "Parent URL": null}