{"Source": "Adaderana", "Timestamp": "October 17, 2010 09:22 am", "Headline": "දැයට කිරුළ සමග නිදහස් උළෙල කතරගමට", "News Content": "ලබන වසරේ ජාතික නිදහස් දින උත්සවය කතරගම දී පැවැත්වීමට රජය තීරණය කර තිබේ. ජාතික නිදහස් දින පෙළපාලිය කතරගම රජ වීදීයේ දී පැවැත්වීමට සැලසුම් කර ඇති බව ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා පවසයි. මොණරාගල ප්‍රදේශයේ පැවති ජන හමුවකට එක් වෙමින් අමාත්‍යවරයා මේ බව පවසා තිබේ. මේ අතර ජාතික නිදහස් උත්සව දිනයට සමගාමීව පැවැත්වෙන දැයට කිරුළ ප්‍රදර්ශනය මොණරාගල දිස්ත්‍රික්කයේ බුත්තල ප්‍රදේශයේ පැවැත්වීමට කටයුතු යොදා ඇති බව ද වාර්තා වේ. ඒ සඳහා අවශ්‍ය පහසුකම් සංවර්ධනයට රුපියල් මිලියන පහළොස් දහසක් ලබා දී ඇති බව ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=11544", "Category": null, "Parent URL": null}