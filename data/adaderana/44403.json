{"Source": "Adaderana", "Timestamp": "July 3, 2014 04:39 pm", "Headline": "අම්පාරේ බලපත්‍ර නැති ඔසුහලක් වටලයි", "News Content": "අම්පාර, උහන ප්‍රදේශයේ බලපත්‍ර රහිතව පවත්වාගෙන ගිය ඖෂධ හලක් පොලිසිය විසින් වටලා තිබේ. අම්පාර කොට්ඨාසය භාර ජ්‍යෙෂ්ඨ පොලිස් අධිකාරිවරයාට ලැබුණු තොරතුරකට අනුව මෙම වැටලිම සිදුකර ඇති බව පොලිසිය පැවසුවේය. අම්පාර ප්‍රාදේශිය සෞඛ්‍ය සේවා අධ්‍යක්ෂ, සෞඛ්‍ය වෛද්‍ය නිලධාරි, දිස්ත්‍රීක් පරිපාලන මහජන සෞඛ්‍ය පරීක්ෂක, ආහාර හා ඖෂධ පරීක්ෂක නිලධාරින් සමග එක්ව උහන පොලිසිය මෙම වැටලිම සිදුකර ඇත. එහිදී අදාළ ඖෂධ හලේ තිබු ඖෂධ වර්ග 71 ක් සහ වෛද්‍ය උපකරණ තොගයක් සෞඛ්‍ය සේවා අධ්‍යක්ෂ භාරයට ගෙන ඇති බව වාර්තා වේ. මේ සම්බන්ධයෙන් අම්පාර සෞඛ්‍ය සේවා අධ්‍යක්ෂවරයා විශේෂ විමර්ශනයක් ආරම්භ කර තිබේ.", "URL": "https://sinhala.adaderana.lk/news.php?nid=44403", "Category": null, "Parent URL": null}