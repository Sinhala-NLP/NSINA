{"Source": "Adaderana", "Timestamp": "September 24, 2011 10:07 pm", "Headline": "ගෝන්ප්‍රී මළල ක්‍රීඩා උළෙලෙන් මෙරටට රන් පදක්කම් 3 ක්", "News Content": "මීට ස්වල්ප මොහොතකට පෙර අවසන් වූ මැලේසියාවේ පැවති ගෝන්ප්‍රී මළල ක්‍රීඩා උළෙලේදී රන් පදක්කම් 03 ක් සහ එක් රිදී පදක්කමක් දිනාගැනීමට ශ්‍රී ලාංකික ක්‍රීඩක ක්‍රීඩිකාවන් සමත්ව තිබේ. මීටර් 1500 කාන්තා ධාවන ඉසව්වෙන් කේ. එල්. ඒ. නිමාලි, මීටර් 1500 පිරිමි ධාවන ඉසව්වෙන් ටී. එච්. චමල් සහ මීටර් 100 පිරිමි ධාවන ඉසව්වෙන් ඩී. ආර්. ඒ. හසරංග යන ක්‍රීඩක ක්‍රීඩිකාවන් රන් පදක්කම් දිනාගැනීමට සමත්විය. එමෙන්ම හෙල්ල විසිකිරීමේ තරගයෙන් සජිත් මදුරංග ශ්‍රී ලංකාව වෙනුවෙන් රිදී පදක්කමක් දිනාගත්තේය.", "URL": "https://sinhala.adaderana.lk/news.php?nid=18943", "Category": null, "Parent URL": null}