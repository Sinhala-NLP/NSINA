{"Source": "Adaderana", "Timestamp": "March 24, 2019 01:25 pm", "Headline": "යසන්ත කෝදාගොඩ අභියාචනාධිකරණයේ සභාපති ධුරයට පත් කරන්න අනුමැතිය", "News Content": "අභියාචනාධිකරණයේ සභාපති විනිසුරුවරයා ලෙස අතිරේක සොලිසිටර් ජනරාල් ජනාධිපති නීතීඥ යසන්ත කෝදාගොඩ මහතා පත් කිරීමට ව්‍යවස්ථාදායක සභාව අනුමැතිය ලබා දී ඇත. මේ වන විට පුරප්පාඩුව පවතින අභියාචනාධිකරණයේ සභාපති විනිසුරුධුරය සඳහා අතිරේක සොලිසිටර් ජනරාල් ජනාධිපති නීතීඥ යසන්ත කෝදාගොඩ මහතාගේ නම ජනාධිපති මෛත‍්‍රීපාල සිරිසේන මහතා විසින් නිර්දේශ කොට ඇති අතර එම නිර්දේශයට කතානායක කරූ ජයසුරිය මහතාගේ ප‍්‍රධානත්වයෙන් රැස්වු ව්‍යවස්ථාදායක සභාව අනුමැතිය ලබා දී ඇති බව වාර්තා විය. අභියාචනාධිකරණයේ වැඩබලන සභාපති විනිසුරුවරයා වශ්‍යයෙන් කටයුතු කළ දීපාලි විජේසුන්දර මහත්මිය ස්ථිර වශ්‍යයෙන් එම තනතුරට පත් කිරීමට නිර්දේශ කරමින් ජනාධිපතිවරයා විසින් මීට පෙර අවස්ථාවක නිර්දේශ කොට තිබුණි.", "URL": "https://sinhala.adaderana.lk/news.php?nid=106665", "Category": null, "Parent URL": null}