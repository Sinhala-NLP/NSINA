{"Source": "Adaderana", "Timestamp": "May 27, 2013 05:33 pm", "Headline": "රජ ඇළ බිල්ලක් ගනී", "News Content": "කන්තලේ, රජඇළේ දියනෑමට ගිය පුද්ගලයෙකු දියේ ගිළී මියගොස් තිබේ. අදාළ පුද්ගලයා තවත් කිහිප දෙනෙකු සමඟ ඊයේ සවස දියනෑමට ගිය අවස්ථාවේ දී අනතුර සිදුව ඇති බව පොලීසිය පැවසුවේය. මියගොස් ඇත්තේ අනුරාධපුර, තලාව ප්‍රදේශයේ පදිංචිව සිටි අයෙකි. ඔහු ව්‍යාජ මුදල් නෝට්ටු ජාවාරමක් සම්බන්ධයෙන් ඇප පිට නිදහස්ව සිටි අයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=34436", "Category": null, "Parent URL": null}