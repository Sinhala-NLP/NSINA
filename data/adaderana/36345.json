{"Source": "Adaderana", "Timestamp": "August 3, 2013 03:32 pm", "Headline": "ප්‍රහාරයෙන් පසු පළමු කණ්ඩායම බුද්ධගයාවට", "News Content": "දඹදිව බුද්ධගයාවට පසුගියදා එල්ල වූ ප්‍රහාරයෙන් අනතුරුව දඹදිව බුද්ධගයාව වන්දනා කිරීම සඳහා පළමු ශ්‍රී ලාංකීය බැතිමතුන් පිරිස අද උදෑසන ඉන්දියාව බලා පිටත්ව ගොස් තිබේ. අද උදෑසන 06.30 ට පමණ මිහින් ලංකා ගුවන් සේවාවට අයත් එම්.ජේ 311 දරණ විශේෂිත ගුවන් යානයෙන් මෙම බැතිමතුන් පිරිස පිටත්ව ගිය බව ජනාධිපති මාධ්‍ය අංශය සදහන් කළේය. මෙම කණ්ඩායමට බැතිමතුන් 160 දෙනෙකු එක්ව සිටියහ. පසුගියදා බුද්ධගයා විහාර පරිශ්‍රයට එල්ලවූ බෝම්බ ප්‍රහාරයෙන් අනතුරුව එම ප්‍රදේශයේ සංචාරය කිරීමට වන්දනාකරුවන්ට ඉඩ ලැබුණේ නැත.", "URL": "https://sinhala.adaderana.lk/news.php?nid=36345", "Category": null, "Parent URL": null}