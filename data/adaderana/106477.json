{"Source": "Adaderana", "Timestamp": "March 21, 2019 01:10 pm", "Headline": "වසරේ අවසන් සුපිරි සඳ පෘතුගාල අහසින්", "News Content": "2019 වර්ෂයේ අවසන් සුපිරි සඳ ඊයේ (20) රාත්‍රියේ දිස්වුණි. පෘතුගාලයට ඉහළ අහසේ දිස්වූ සුපිරි සඳ විදෙස් මාධ්‍ය වාර්තා කර තිබුණි. පෘතුගාලයේ ලිස්බන් අගනුවරට ඉහළ අහසේ දිස්වූ සුපිරි චන්ද්‍රයාගේ දසුන් පෙළක් එරට ජනතාව විසින් සිය කැමරවලට මෙලෙස හසුකරගෙන තිබුණි. පැහැදිලි අහසේ සාමාන්‍යයෙන් දිස්වන චන්ද්‍රයා මෙන් දහහතර ගුණයක් විශාලව සහ තිස්ගුණයක දීප්තියකින් යුක්තව එය දිස්වූ බව සඳහන්ය. පෘථිවිය වටා ඇති කක්ෂය ඉලිප්සාකාර වීම හේතුවෙන් චන්ද්‍රයා සහ පෘථිවිය අතර ඇති දුර වෙනස් වෙමින් පවතියි. එහිදී පෘථිවියට වඩාත් සමීපව චන්ද්‍රයා ගමන් කරන අවස්ථාවක මෙලෙස සුපිරි චන්ද්‍රයා දර්ශනය වෙයි. 2019 වර්ෂයේ සුපිරි චන්ද්‍රයා දිස්වූ අවසන් අවස්ථාව මෙයයි. පෘථිවිවාසීන්ට යළි සුපිරි චන්ද්‍රයා දැකගත හැකි වන්නේ 2020 වර්ෂයේ වසන්ත ඍතුවේදීය.", "URL": "https://sinhala.adaderana.lk/news.php?nid=106477", "Category": null, "Parent URL": null}