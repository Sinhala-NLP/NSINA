{"Source": "Adaderana", "Timestamp": "November 26, 2017 08:19 am", "Headline": " හසීස් එක්ක 1ක් දැලේ", "News Content": "තලෙයිමන්නාරම - උරුමලෙයි ප්‍රදේශයේ දී හසීස් මත්ද්‍රව්‍ය සමඟ පුද්ගලයෙකු අත්අඩංගුවට ගෙන තිබේ. මන්නාරම පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදී ඔහු සතුව තිබී හසීස් කිලෝග්‍රෑම් 33යි ග්‍රෑම් 925ක් පොලීසිය බාරයට ගෙන තිබේ. සැකකරු 34 හැවිරිදි තලෙයිමන්නාරම ප්‍රදේශයේ පදිංචිකරුවෙකු වන අතර ඔහු මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය. තලෙයිමන්නාරම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=80536", "Category": null, "Parent URL": null}