{"Source": "Adaderana", "Timestamp": "October 27, 2017 08:41 am", "Headline": " බැඳුම්කර කොමිසමේ සාක්ෂි විමසීම යළි ඇරඹෙයි", "News Content": "මහ බැංකු බැඳුම්කර වංචාව පිළිබඳ සොයා බැලීම සඳහා පත් කළ ජනාධිපති කොමිෂන් සභාවේ සාක්ෂි විමසීම යළි ආරම්භ කිරීමට තීරණය කර තිබේ. ඒ අනුව නොවැම්බර් දෙවැනිදා සිට යළි සාක්ෂි විමසන බව කොමිසමේ ප්‍රකාශකයෙකු සඳහන් කළේය. පසුගිය ඔක්තෝබර් 17 වැනිදා කොමිසමේ සාක්ෂි විභාගය අවසන් කෙරිණි. එහෙත් අත්‍යවශ්‍ය සාක්ෂි පැවතියහොත් කොමිසම යළි රැස්වන බව කොමිසමේ සභාපති ශ්‍රේෂ්ඨාධිකරණ විනිසුරු කේ.ටි.චිත්‍රසිරි මහතා එහිදි පැවසීය. අග්‍රාමාත්‍ය රනිල් වික්‍රමසිංහ මහතා ද කොමිසම හමුවේ සාක්ෂි ලබාදීමට කැමැත්ත පල කර තිබුණි.", "URL": "https://sinhala.adaderana.lk/news.php?nid=79171", "Category": null, "Parent URL": null}