{"Source": "Adaderana", "Timestamp": "February 18, 2019 11:02 am", "Headline": "රජය ගේන හොඳ යෝජනාවලට අපි විරුද්ධ නෑ", "News Content": "ආණ්ඩුවේ යහපත් යෝජනාවලට පාර්ලිමේන්තුවේදී විපක්ෂයේ සහය හිමිවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්ද අමරවීර මහතා පවසයි. හම්බන්තොට ප්‍රදේශයේ පැවති උත්සවයකින් අනතුරුව මාධ්‍ය වෙත අඳහස් දක්වමින් ඒ මහතා මේබව සඳහන් කළේය. ජනාධිපතිවරයා විසින් අමාත්‍යාංශය භාර ගැනීමෙන් අනතුරුව ප්‍රබලතම වැඩපිළිවෙල වන්නේ මත්ද්‍රව්‍ය නිවාරණය වන බවත්, මත්ද්‍රව්‍යයටත් පාතාලයටත් දෙකටම සම්බන්ධව සිටි මාකඳුරේ මධූෂ් අත්අඩංගුවට ගැනීම විශිෂ්ට කාර්යක් වන බව ද මන්ත්‍රීවරයා මෙහිදී සඳහන් කළේය. ජාතික ආණ්ඩුවක අවශ්‍යතාවය කිසි විටෙකත් තමාට නොපෙනෙන බවත්, විරුද්ධ පක්ෂයේ සිටිය ද රජය ගෙනෙන හොඳ තීරණවලට සහය දෙන බවත් කියා සිටි මන්ත්‍රීවරයා, රටට එරෙහි තීරණවලට පමණක් එයට විරුද්ධ වන බව ද පැවසීය.", "URL": "https://sinhala.adaderana.lk/news.php?nid=104550", "Category": null, "Parent URL": null}