{"Source": "Adaderana", "Timestamp": "January 23, 2016 01:55 pm", "Headline": "මෙවර රාජ්‍ය වෙසක් උත්සවය හම්බන්තොටදී", "News Content": "මෙවර රාජ්‍ය වෙසක් උත්සවය හම්බන්තොට ඓතිහාසික නයිගල පුරාණ රජමහා විහාරස්ථානය කේන්ද්‍ර කර ගනිමින් පැවැත්විමට තීරණය කර තිබේ.ඒ සඳහා මූලික සාකච්ඡාවක් ඓතිහාසික නයිගල පුරාණ රජමහා විහාරස්ථානයේදී බුද්ධ ශාසන අමාත්‍යාංශයේ නිලධාරින්ගේ සහභාගීත්වයෙන් පවත්වා ඇති බව සඳහන්ය.නයිගල රජමහා විහාරාධිපති හිමියන් සහ එක්සත් භික්ෂු පෙරමුණේ කෘත්‍යාධිකාරි මණ්ඩල සභික අතිපූජ්‍ය මුරුතවෙල කාශ්‍යප හිමියන් ප්‍රමුඛ හම්බන්තොට දිස්ත්‍රික්කයේ නායක ස්වාමින් වහන්සේ ඇතුළු ප්‍රදේශයේ රාජ්‍ය නිලධාරින්ද එම සාකච්ඡාවට එක්ව තිබේ.රාජ්‍ය වෙසක් උත්සවයක් හම්බන්තොට දිස්ත්‍රික්කයේ පවත්වන පළමු අවස්ථාව මෙයයි.රාජ්‍ය වෙසක් උත්සවයට සමගාමීව විහාරස්ථානය සහ ඒ අවට සිදු කළ යුතු සංවර්ධන කටයුතු මෙන්ම ආගමික වැඩසටහන් පිළිබඳව එහිදී සාකච්ඡා කළ බව බුද්ධ ශාසන අමාත්‍යාංශ ලේකම් වසන්ත ඒකනායක මහතා සඳහන් කළේය.", "URL": "https://sinhala.adaderana.lk/news.php?nid=56578", "Category": null, "Parent URL": null}