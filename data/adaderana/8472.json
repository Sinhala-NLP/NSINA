{"Source": "Adaderana", "Timestamp": "May 18, 2010 11:09 am", "Headline": "ද්‍රවිඩ සන්ධානයෙන් ශෝක දිනයක්", "News Content": "එල්.ටී.ටී.ඊ සංවිධානය යුදමය වශයෙන් පරාජය කොට එකී විජයග්‍රහණය සැමරීමට රජය සැලසුම් කරමින් සිටියදී ද්‍රවිඩ ජාතික සන්ධානය විසින් උතුරේ හා දකුණේ දෙමළ ජනයාගෙන් මෙම දිනය ශෝක දිනයන් ලෙස සලකා කටයතු කරන ලෙස ඉල්ලා තිබේ. ඊයේ මඩකළපුවේ කොක්කඩිචෝලේ තාන්තෝන්ඩ්‍ර් ඊශ්වරන් කෝවිලේ මෙන්ම අද මඩකළපුව මාමාංගේශ්වරන් කෝවිලේ යුද්ධයෙන් ජීවිත හැනි වූ ද්‍රවිඩ ජනයා වෙනුවෙන් විශේෂ පූජාවක් පවත්වන්නට කටයුතු කළ බව ද්‍රවඩ ජාතික සන්ධානයේ පාර්ලිමේන්තු මන්ත්‍රී අරියනේන්ද්‍රන් මහතා පවසයි. මෙම පූජාවන්ට කළු ඇඳගත් ද්‍රවිඩ ජනයාගේ සහභාගීත්වය ඉතා ඉහළ මට්ටමක තිබුණු බව අරියනේන්ද්‍රන් මන්ත්‍රීවරයා අද දෙරණට කියා සිටියේය. එහෙත් නැවත පදිංචි කිරීම් පිළිබඳ නියෝජ්‍ය අමාත්‍ය විනයාගමූරිති මුරලිදරන් මහතා පවසා සිටියේ ද්‍රවිඩ ජාතික සන්ධානයේ විරෝධතාවය පුස්සක් බවයි. ත්‍රස්තවාදය තුරන් කොට රටට සාමය උදා කළ දවසේ ඊට එරෙහිව පවත්වන පූජාවන්ට දෙමළ ජනයා සහභාගී නොවන බව නියෝජ්‍ය අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8472", "Category": null, "Parent URL": null}