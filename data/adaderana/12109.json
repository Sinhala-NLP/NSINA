{"Source": "Adaderana", "Timestamp": "November 12, 2010 05:13 pm", "Headline": "පෞද්ගලික ආයතන වලටද පඩි සහිත නිවාඩු දෙන්නැයි ඉල්ලීමක් ", "News Content": "කොළඹ 01, 02, 03 සහ 04 ප්‍රදේශ වල ප්‍රදේශ වල පිහිටි පෞද්ගලික ආයතන වල සේවා නියුක්තිකයන්ට නොවැම්බර් 19 වන දිනය වැටුප් සහිත නිවාඩු ලබාදෙන ලෙස අදාළ සේවා යෝජකයින්ගෙන් කම්කරු සබඳතා සහ ඵලදායීතා අමාත්‍ය ගාමිණි ලොකුගේ අමාත්‍යවරයා ඉල්ලා සිටියි. එදින පැවැත්වෙන ජනපති පදවි ප්‍රාප්ති මහෝත්සවය ජාතික නිල උත්සවයක් වන බැවින් සහ එදිනට ඇතිවිය හැකි මාර්ග අවහිරතා සැලකිල්ලට ගනිමින් එදිනට මෙසේ නිවාඩු ලබාදෙන ලෙස අමාත්‍යවරයා සඳහන් කරයි. එම පදවි ප්‍රාප්ති උත්සවය ජනාධිපති ලේකම් කාර්යාල පරිශ්‍රයේදී පැවැත්වීමට කටයුතු සංවිධානය කොට ඇත.", "URL": "https://sinhala.adaderana.lk/news.php?nid=12109", "Category": null, "Parent URL": null}