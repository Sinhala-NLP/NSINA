{"Source": "Adaderana", "Timestamp": "March 19, 2013 10:10 am", "Headline": " මොබිටෙල් Cash Bonanza හත්වන සතියෙන් ජයග‍්‍රාහකයන් 674ක්", "News Content": "Cash Bonanza නමින් මොබිටෙල් පෙරගෙවුම් පාරිභෝගිකයන් වෙත හඳුන්වාඳුන් දිනුම් ඇදීම් වැඩසටහනේ හත්වන සතියේ දිනුම් ඇදීමත් සමඟ මොබිටෙල් පෙරගෙවුම් පාරිභෝගිකයන් 674ට රුපියල් මිලියන 7.9ක් ක මූල්‍යමය ත්‍යාග පිරිනැමීමට මොබිටෙල් ආයතනය කටයුතු කර ඇත. හත්වන සතිය සඳහා සිදුකළ දිනුම් ඇදීමෙන් රුපියල් 350,000ක මූල්‍යමය සුපිරි ත්‍යාගය හිමිකරගැනීමට පාදුක්කේ පදිංචි වී. ඞී. චන්දන ප‍්‍රශාද් ගුණවර්ධන මහතා වාසනාවන්ත විය. එමෙන්ම මෙම දිනුම් ඇදීමෙන් ගොඩකවෙල ආර්.එම්. ඉෂාරා වින්ධ්‍යා කුමාරි රණසිංහ මහත්මිය රුපියල් 200,000 ක මූල්‍යමය ත්‍යාගයක් හිමිකරගැනීම තවත් විශේෂත්වයකි. මෙසේ හත්වන සතියේ Cash Bonanza දිනුම් ඇදීම තුළින් පමණක් ජයග‍්‍රාහකයන් 72ක් අතරෙහි රුපියල් මිලියනයකට අධික මුදලක් බෙදී ගොස් ඇත. මොබිටෙල් පෙරගෙවුම් පාරිභෝගිකයන් අරමුණු කරගනිමින් පැවැත්වෙන මෙම දිනුම් ඇදීම 2013 ජනවාරි මස 01 දා ආරම්භ වූ අතර මෙම වසරේ මැයි මස 5 වනදා දක්වා පැවැත්වේ. ප‍්‍රවර්ධන කාලපරිච්ඡේදය තුළ Cash Bonanza දිනුම් ඇදීම සතිපතා සිදුකරන අතර මෙම වැඩසටහනෙහි අදාළ සතිය සඳහා වන ත්‍යාගය පිළිබඳ විස්තර #151# ඇමතීමෙන් දැනුවත් විය හැක. එමෙන්ම අදාළ දිනුම් ඇදීම පිළිබඳ තොරතුරු ද මෙහි අන්තර්ගතය. Cash Bonanza දිනුම් ඇදීම යටතේ ඔබ විසින් ඔබගේ මොබිටෙල් පෙරගෙවුම් ගිණුමට එක් කර ගන්නා සෑම රුපියල් 50 ටම දිනුම් අවස්ථාව බැගින් හිමි වන අතර වැඩිපුර රීලෝඞ් හෝ රීචාජ් කරගැනීමෙන් ඔබට දිනුම් අවස්ථා වැඩිකරගැනීමේ හැකියාව පවතියි. ජයග‍්‍රහණ පිළිබඳව මොබිටෙල් පාරිභෝගික සේවා ඇමතුම වන 071 27 55 777 ඔස්සේ පමණක් ජයග‍්‍රාහකයන් වෙත දැනුම් දෙන අතර තැපැල් මගින් ලිඛිතව දැනුම් දීමටද මොබිටෙල් ආයතනය කටයුතු කරනු ඇත. මෙම දිනුම් ඇදීම තුළින් ජයග‍්‍රාහකයන් වෙත පිරිනැමෙන ත්‍යාග සඳහා මොබිටෙල් ආයතනය කිසිදු අතිරේක අයකරගැනීමක් සිදු නොකරයි.", "URL": "https://sinhala.adaderana.lk/news.php?nid=32544", "Category": null, "Parent URL": null}