{"Source": "Adaderana", "Timestamp": "March 5, 2014 12:00 pm", "Headline": "අම්මා සැමියාට දොර වැහුවා කියා දුව එල්ලී මැරිලා", "News Content": "මව විසින් සිය සැමියා නිවසින් එළවා දැමූ බව කියන පුවතක් ඇසීමෙන් වේදනාවට පත්ව සෞදියේ ගෘහ සේවයේ නියුතු ශ්‍රී ලාංකික කතක් ගෙල වැලලාගෙන මියගොස් තිබේ. සෞදියේ, රියාද් හි නිවසක සේවය කරමින් සිටි ලාංකික කාන්තාවක් එසේ සියදිවි නසාගෙන ඇත. ලණුවක ආධාරයෙන් එම නිවසේ නාන කාමරයේදී ඇය දිවි නසාගෙන ඇති බව විදෙස් මාධ්‍ය වාර්තා කරයි. මෙම කාන්තාවට ඇයගේ සැමියා දුරකථන ඇමතුමක් ලබාදී නැන්දම්මා තමාව නිවසින් එළවා ගත් බව පවසා තිබේ. මෙම ඇමතුමත් සමග ඇය අසහනයට පත්වූ බවත් මේ ගැන විමසීමේදී සැමියා නිවසින් එළවා දැමූ පසූ ජිවත්විමෙන් ඵලක් නැතැයි ඇය පැවසු බවත් සිද්ධිය පිළිබඳ පොලීසියට අදහස් දක්වමින් එම කාන්තාව සේවය කළ නිවසේ හිමිකරු පවසා ඇත.", "URL": "https://sinhala.adaderana.lk/news.php?nid=41554", "Category": null, "Parent URL": null}