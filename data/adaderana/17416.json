{"Source": "Adaderana", "Timestamp": "July 15, 2011 03:20 pm", "Headline": "පොලිස් මාරු ගැන මැදිහත්වන්නැයි මැ .කොගෙන් ඉල්ලයි ", "News Content": "පළාත් පාලන මැතිවරණය පැවත්වෙන ප්‍රදේශවල ක්‍රියාත්මක වන පොලිස් නිලධාරීන්ගේ මාරුවීම් සම්බන්ධව වහා මැදිහත්වන ලෙස පැෆ්රල් සංවිධානය මැතිවරණ කොමසාරිස් මහින්ද දේශප්‍රිය මහතාගෙන් ඉල්ලීමක් කර තිබේ. එය මැතිවරණ නීති උල්ලංඝණයවීමක් බව එම සංවිධානය ලිපියක් නිකුත් කරමින් මැතිවරණ කොමසාරිස්වරයා ‍ෙවත දැනුම් දී ඇති බව සඳහන්ය. මැතිවරණය පැවැත්වෙන ප්‍රදේශවල ඡන්ද දායකයින්ගේ විශ්වාසය තහවුරු කිරීම පිළිබඳව සිය සංවිධානය සැලකිල්ල යොමුකර ඇති බව ද එම ලිපිය මගින් පෙන්වා දී තිබේ. නමුත් අදාළ ප්‍රදේශවල සේවයේ නියුතු පොලිස් නිලධාරීන්ට සේවා මාරුවීම් ලබාදීම තුළින් මැතිවරණ නීතිය උල්ලංඝණයවීමක් සිදුවන බව ඔවුන් වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=17416", "Category": null, "Parent URL": null}