{"Source": "Adaderana", "Timestamp": "February 20, 2014 08:07 am", "Headline": "අසත්‍යය තොරතුරු ගැන විමර්ශනය කරනවා", "News Content": "බස්නාහිර සහ දකුණු පළාත් සභා ඡන්ද විමසීමට අදාළව ලබාදී ඇති නාම යෝජනා පත්‍ර වල පවතින අසත්‍ය තොරතුරු පිළිබඳව විමර්ශන කටයුතු සිදුකරන බව මැතිවරණ කොමසාරිස් මහින්ද දේශප්‍රිය මහතා පවසයි. කොමසාරිස්වරයා පෙන්වා දෙන්නේ දිස්ත්‍රික් කිහිපයකට ලබා දි ඇති නාම යෝජනා පත්‍ර වල ඇතැම් පුද්ගලයින්ගේ නම් සහ ලිපිනයන් ව්‍යාජ ඒවා බවට තොරතුරු ලැබි ඇති බවයි. ඒ පිළිබඳව සොයා බලා නීතිපතිවරයාගේ උපදෙස් මත අධිකරණ ක්‍රියාමාර්ගයකට යොමුවිමට බලාපොරොත්තු වන බව මැතිවරණ කොමසාරිස් මහින්ද දේශප්‍රිය මහතා පැවසීය. මේ අතර ඕනෑම දේශපාලන පක්ෂයකට ආරක්ෂාව සම්බන්ධයෙන් ගැටලුවක් ඇත්නම් ඒ පිළිබඳව වහාම දැනුම් දෙන ලෙස ඒ මහතා ඉල්ලීමක් කළේය. මැතිවරණයේදි සියලු දේශපාලන පක්ෂ වලට සම අයිතිවාසිකම් ලබාදීමට පියවර ගන්නා බව මැතිවරණ කොමසාරිස් මහින්ද දේශප්‍රිය මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=41238", "Category": null, "Parent URL": null}