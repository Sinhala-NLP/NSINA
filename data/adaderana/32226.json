{"Source": "Adaderana", "Timestamp": "March 8, 2013 03:20 pm", "Headline": "බස් ගාස්තු වැඩිකරන්න තීරණයක් ගෙන නෑ", "News Content": "බස් ගාස්තු ඉහළ නැංවීම පිළිබඳ මෙතෙක් තීරණයකට පැමිණ නොමැති බව පෞද්ගලික ප්‍රවාහන සේවා අමාත්‍ය සී.බී.රත්නායක මහතා පවසයි. අමාත්‍යාංශ ලේකම්වරයා ඇතුළු නිලධාරීන් කණ්ඩායමක් අද පෞද්ගලික බස් සංගම් කිහිපයක් සමඟ සාකච්ඡා කළ බව අමාත්‍යවරයා කියා සිටියේය. ඊට අදාළ වාර්තාව තමන් වෙත ලැබීමෙන් පසු ඒ පිළිබඳ සලකා බලන බව අමාත්‍ය සී.බි.රත්නායක මහතා සඳහන් කළේය. කෙසේ වෙතත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසුවේ ලබන සතියේ සිට බස් ගාස්තු ඉහළ නැංවීම සඳහා අද (08) පැවති සාකච්ඡාවේ දී එකඟතාවට පැමිණි බවයි.", "URL": "https://sinhala.adaderana.lk/news.php?nid=32226", "Category": null, "Parent URL": null}