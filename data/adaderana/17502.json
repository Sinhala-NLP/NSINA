{"Source": "Adaderana", "Timestamp": "July 19, 2011 12:32 pm", "Headline": "ප්‍රවෘත්ති ලොක්කෙක් අත්අඩංගුවට ගන්නැයි පොලිසියට නියෝගයක් ", "News Content": "ව්‍යාජ ලේඛනයක් ඉදිරිපත් කර මුදල් වංචා කිරීමේ චෝදනාවක් සම්බන්ධව ස්වාධීන රූපවාහිනී සේවයේ ප්‍රවෘත්තී අධ්‍යක්ෂ සුධර්මන් රදලියගොඩ මහතා අත්අඩංගුවට ගැනීමට කොළඹ -කොටුව මහේස්ත්‍රාත් අධිකරණය අද(19) නියෝග කර තිබේ. කොළඹ වංචා විමර්ශන අංශය ඉදිරිපත් කළ ලද පැමිණිල්ලක් සලකා බැලීමෙන් අනතුරුව මෙම නියෝගය සිදුකර ඇත. ටෙලිකොම් සමාගමට ව්‍යාජ ලේඛනයක් ඉදිරිපත් කර මුදල් වංචා කිරීම සම්බන්ධව පැමිණිල්ලක් කොළඹ වංචා විමර්ශන අංශය වෙත ඉදිරිපත් කර තිබිණි. ඒ පිළිබඳව ප්‍රශ්න කිරීම සඳහා රදලියගොඩ මහතාට අධිකරණය හමුවෙහි පෙනීසිටින මෙන් දන්වා නොතීසි නිකුත් කර තිබිණි. එහෙත් ඔහු පොලිසිය වෙත පැමිණීම මගහරිමින් සිටින බවට වංචා විමර්ශන අංශය මගින් අධිකරණය වෙත පැමිණිලි කිරීමෙන් අනතුරුව ඔහු අත්අඩංගුවට ගෙන ඉදිරිපත් කරන ලෙස දන්වා කොළඹ -කොටුව මහේස්ත්‍රාත් ලංකා ජයරත්න මහත්මිය නියෝගයක් නිකුත් කළාය.", "URL": "https://sinhala.adaderana.lk/news.php?nid=17502", "Category": null, "Parent URL": null}