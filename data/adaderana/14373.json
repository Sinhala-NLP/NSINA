{"Source": "Adaderana", "Timestamp": "February 21, 2011 10:47 am", "Headline": "හොර මත්පැන් නිෂ්පාදනාගාර 4 ක් වටලයි", "News Content": "වෙන්නප්පුව, ගිංඔය සහ කොච්චිකඩේ මාඔය ආසන්නයේ පවත්වාගෙන ගිය මහා පරිමාණ නීති විරෝධී මත්පැන් නිෂ්පාදනාගාර 4 ක් වැටලීමට වලාන දූෂණ මර්දන ඒකකය සමත් වි තිබේ. පසුගියදා සිදුකළ එම වැටලීම් වලදී මත්පැන් නිපදවීමට යොදාගන්නා රුපියල් ලක්ෂ 10 ක් පමණ වටිනා උපකරණ තොගයක් ද පොලිස් භාරයට ගෙන ඇත. වැටලීම්වලදී ගෝඩා ග්‍රෑම් 180,000ක් පමණ සිය භාරයට ගත් බව ද පොලිසිය පැවසීය. සැකපිට අත්අඩංගුවට ගත් පුද්ගලයන් තිදෙනෙකු වෙන්නප්පුව සහ කොච්චිකඩේ පොලිසිය වෙත බාරදී ඇති බව සඳහන්ය.", "URL": "https://sinhala.adaderana.lk/news.php?nid=14373", "Category": null, "Parent URL": null}