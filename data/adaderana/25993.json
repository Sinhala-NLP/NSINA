{"Source": "Adaderana", "Timestamp": "July 23, 2012 02:18 pm", "Headline": "විදුලිය කැපීම සොයා බැලීමට කමිටුවක්", "News Content": "දැනුම්දීමකින් ‍තොරව විදුලිය අත්හිටුවා තිබු ප්‍රදේශවල විදුලිබල සැපයුම යථා තත්ත්වයට පත් කර ඇතැයි විදුලිබල හා බලශක්ති අමාත්‍යංශය පවසයි. කෙසේ වෙතත් අවශ්‍යතාවය අනුව ඇතැම් ප්‍රදේශවලට විදුලිය අත්හිටුවීම සම්බන්ධයෙන් සොයා බැලීමට විශේෂ කමිටුවක් පත් කර ඇතැයි ද එම අමාත්‍යංශය සඳහන් කරයි. දැනට කාර්මික දෝෂයට ලක්ව ඇති විදුලිබලාගාර යථා තත්ත්වයට පත් කිරීම සඳහා පියවර ගෙන ඇති බවද විදුලිබල හා බලශක්ති අමාත්‍යංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=25993", "Category": null, "Parent URL": null}