{"Source": "Adaderana", "Timestamp": "May 29, 2013 10:52 pm", "Headline": "මල් වෙඩිල්ල මාරාන්තික වෙලා - හිමිකරුට බරපතළයි", "News Content": "නිකවැරටිය, තිඹිරියාව ප්‍රදේශයේ ගිනි කෙළි නිෂ්පාදනය කෙරුණු ශාලාවක අත් වැරැදීමකින් සිදුවූ පිපුරුමකින් දෙදෙනකු තුවාල ලබා රෝහල් ගත කර තිබේ. එහි හිමිකරු බරපතළ තුවාල ලබා ඇති බවත්, ඒ ආසන්නයේ සිටි කාන්තාවකද තුවාල ලබා ඇති බවත් අද දෙරණ වාර්තාකරු පවසයි. මෙම ගිනි කෙළි නිෂ්පාදන ශාලාවේ හිමිකරු අලුත් මල් වෙඩිල්ලක් අත්හදා බලමින් සිටියදී මෙම පිපුරුම සිදුව ඇති බවත්, පිපුරුමෙන් එකී ‍ගොඩනැඟිල්ල සම්පූර්ණයෙන්ම විනාශ වී ඇති බවත් කියැවෙයි. කෙසේ වෙතත් සිද්ධියෙන් බරපතළ තුවාල ලැබූ ආයතන හිමිකරු කුරුණෑගල ශික්ෂණ රෝහලට ඇතුළත් කළ බව අප වාර්තාකරු කියා සිටියි. නිකවැරටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34475", "Category": null, "Parent URL": null}