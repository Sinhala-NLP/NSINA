{"Source": "Adaderana", "Timestamp": "August 4, 2016 12:13 pm", "Headline": "වැල්ලව අනතුර ගැන විශේෂ පරීක්ෂණයක්", "News Content": "වැල්ලව, වේරගල, ඇඳගල ප්‍රදේශයේ අනාරක්ෂිත දුම්රිය හරස් මාර්ගයකදී සිදුවූ දුම්රිය අනතුරෙන් තිදෙනෙකු මියයාම පිළිබඳ දුම්රිය දෙපාර්තමේන්තුව පරීක්ෂණයක් ආරම්භ කර තිබේ.දුම්රිය දෙපාර්තමේන්තුවේ නියෝජ්‍ය ගමනාගමන අධිකාරී වී.එස්.පොල්වත්තගේ මහතා පැවසුවේ අදාළ පරීක්ෂණ වාර්තාවට අනුව ඊට වගකිව යුතු පිරිස් සම්බන්ධයෙන් ඉදිරි ක්‍රියාමාර්ග ගන්නා බවයි.අනාරක්ෂිත ගේට්ටුකරුවන්ගේ වර්ජනයක් හේතුවෙන් ඊයේ මෙම අනතුර සිදුවන අවස්ථාවේ අදාළ දුම්රිය හරස් මාර්ගයේ රාජකාරියේ නිරතව සිටිය යුතු ගේට්ටුකරු එම ස්ථානයේ නොසිටීම මෙම අනතුරට මූලික හේතුව බව අනාවරණය වී තිබේ.යතුරු පැදියක් දුම්රියේ ගැටීමෙන් සිදුවූ එම අනතුරින් මවක හා දියණියන් දෙදෙනෙකු ජීවිතක්ෂයට පත්විය.ඒ අනූව දිස්ත්‍රික් ප්‍රවාහන පරීක්ෂකවරයා විසින් අදාළ වාර්තාව සකස් කරන බව වී.එස්.පොල්වත්තගේ මහතා පැවසුවේය.", "URL": "https://sinhala.adaderana.lk/news.php?nid=62751", "Category": null, "Parent URL": null}