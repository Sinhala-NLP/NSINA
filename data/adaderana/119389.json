{"Source": "Adaderana", "Timestamp": "September 18, 2019 12:45 pm", "Headline": "නිදහස් පක්ෂයට ජවිපෙ සමඟත් මැතිවරණයට ඉදිරිපත් විය හැකියි-දයාසිරි", "News Content": "පොදුජන පෙරමුණ සමඟ සිදුකරන සාකච්ඡා අසාර්ථක වුවහොත් ශ්‍රී ලංකා නිදහස් පක්ෂයට තවත් විකල්ප ගණනාවක් ඇති බව එහි මහ ලේකම් පාර්ලිමේන්තු මන්ත්‍රී දයාසිරි ජයසේකර මහතා අවධාරණය කරයි. මාතර පැවති මාධ්‍ය හමුවකදී මන්ත්‍රීවරයා මේ බව ප්‍රකාශ කළේය. එහිදි මාධ්‍ය වේදීන් නැගු ප්‍රශ්නයකට පිලිතුරු දෙමින් මන්ත්‍රීවරයා පවසුවේ සන්ධාන ගත වීමට පෙර ඕනෑම පක්ෂයක් අතර යම් යම් විවේචනයන් සිදු වන බවයි. එමෙන්ම මැතිවරණය ඉදිරිපත වීමේදි ලාංඡනය සම්බන්දයෙන් පොදු එකඟතාවයට එළඹිය යුතුය යන්න පවසන්නේ ශ්‍රී ලංකා නිදහස් පක්ෂයේ බොහෝ පිරිසකගේ යෝජනාව මත බවද ඒ මහතා පැවසීය. එකඟතාවයකට පැමිණියේ නැතිනම් ශ්‍රී ලංකා නිදහස් පක්ෂය තනිවම හො වෙනත් සංධානයක් සමඟ හො එකතුව මැතිවරණයට ඉදිරිපත් විය හැකි බවත් එසේත් නැතිනම් ජනතා විමුක්ති පෙරමුණ සමඟ එකතු වී හො මැතිවරණය ඉදිරිපති විය හැකි බවත් දයාසිරි මන්ත්‍රීවරයා එහිදි අවධාරණය කළේය. ශ්‍රී ලංකා නිදහස් පක්ෂයෙන් සිදු වු වැරදි මොනවාද යන්න පිලිබඳව මනා අවබෝධයකින් යුතුව සිටින බවත් එය නිවැරදි කර ගැනීමින් ඉදිරියට යෑමට සුදානම් බවත් මන්ත්‍රීවරයා පවසයි. එහිද එක්සත් ජාතික පක්ෂය ,එහි නායකත්වය සහ ඉදිරි තීරණය සම්බන්ධයෙන් මාධ්‍ය වේදින් ප්‍රශ්ණ කළේය. එහිදි මන්ත්‍රීවරයා පැවසුවේ රනිල් වික්‍රමසිංහ මහතා පක්ෂයේ සිටිනකම් එක්සත් ජාතික පක්ෂට ගැලවීමක් නොමැති බවයි. එක්සත් ජාතික පක්ෂය සමඟ නැවති එකතු වීමක් කිසිසේත් නැවත සිදු නොවන බවත් පසු ගිය කාලයේන ලැබු අත්දැකීම් ප්‍රමාණයත් බවත් මන්ත්‍රීවරයා පැවසීය. ජනාධිපතිවරයා සහ හිටපු ජනාධිපතිවරයා අත්වැල් අල්ලන් එක්කාසු වු සැනින් පක්ෂිකයන් එයට එකඟ නොවන බවත් එම නිසා පොදු වැඩපිලිවෙලක් අවශ්‍ය බවත් දයාසිරි මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=119389", "Category": null, "Parent URL": null}