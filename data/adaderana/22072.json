{"Source": "Adaderana", "Timestamp": "February 13, 2012 01:00 pm", "Headline": "බස් වර්ජනය සාර්ථකයි - ගැමුණු කියයි", "News Content": "පෞද්ගලික බස් රථ වර්ජනය සාර්ථක බව පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි. මේ අතර රජය ලබාදීමට යෝජනා කර ඇති ඉන්ධන සහනාධාර වැඩපිළිවෙළ වහාම ක්‍රියාත්මක නොකරන්නේ නම් තමන්ද වෘත්තීය ක්‍රියාමාර්ගයකට යොමු වන බව සමස්ත ලංකා පෞද්ගලික බස් සමාගම් සමිති සම්මේලනයේ ලේකම් අංජන ප්‍රියන්ජිත් මහතා සඳහන් කරයි. අද පැවැත්වෙන වර්ජන ක්‍රියාවලියට සිය සහය නොදැක්වුව ද ඉදිරියේ දී එවැනි තීරණයක් ගැනීමට සිදුවනු ඇති බව ඔහු පෙන්වා දෙයි. ඩීසල් මිල රුපියල් 31 න් ඉහළ නැංවීම හේතුවෙන් බස් ගාස්තු ඉහළ දැමිය යුතු බවට බස් සංගම් ඉල්ලා සිටියි. එහෙත් ඔවුන්ට ඉන්ධන සහනාධාරයක් ලබාදෙන බව පවසමින් බස් ගාස්තු සංශෝධනයක් සිදු නොකිරීමට රජය තීරණය කර ඇත. කෙසේ වුවද අදාළ සහනාධාරය ලබාදෙන වැඩපිළිවෙළ පිළිබඳ මෙතෙක් ක්‍රියාමාර්ගයක් ගෙන නොමැති බවට ද බස් රථ හිමියන් චෝදනා කරයි.", "URL": "https://sinhala.adaderana.lk/news.php?nid=22072", "Category": null, "Parent URL": null}