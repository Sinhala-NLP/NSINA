{"Source": "Adaderana", "Timestamp": "May 19, 2018 06:37 am", "Headline": "‍අතුරුදහන් වූවන්ගේ කාර්යාලයේ දෙවැනි හමුව අද මාතරදී ", "News Content": "‍අතුරුදහන් වූ පුද්ගලයින් පිළිබඳ කාර්යාලයේ දෙවැනි ජන හමුව අද (19) දින පැවැත්වෙන බව එම කාර්යාලය නිවේදනය කරයි. මාතර දිස්ත්‍රික් ලේකම් කාර්යාලයේදී අද පෙරවරු 9.30ට එම හමුව පැවැත්වෙන බව අතුරුදහන් වූ පුද්ගලයින් පිළිබද කාර්යාලයේ සභාපති ජනාධිපති නීතීඥ සාලිය පීරිස් මහතා සඳහන් කළේය. මෙම ජන හමුවේදී අතුරුදහන් වූ පුද්ගලයින්ගේ පවුල්වල සාමාජිකයින්, සිවිල් සංවිධාන සහ ජනමාධ්යව නියෝජිතයින්ගේ අදහස් ලබාගැනීමට බලාපොරොත්තු වන බව බව සඳහන්ය. දිවයින පුරා සිදුකෙරුණු පුලුල් මහජන අදහස් විමසීමේ ක්‍රියාවලියකින් අනතුරුව රජය විසින් ගොඩනගන ලද දේශීය යාන්ත්‍රණයක් ලෙස මෙම කාර්යාලය හැඳින්වෙන බව සාලිය පීරිස් මහතා පවසයි.", "URL": "https://sinhala.adaderana.lk/news.php?nid=89361", "Category": null, "Parent URL": null}