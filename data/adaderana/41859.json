{"Source": "Adaderana", "Timestamp": "March 17, 2014 12:23 pm", "Headline": "දිවි පිදූ පොලිස් පරීක්ෂකට පොලිස් අධිකාරී තනතුරක් ", "News Content": "රාජකාරියේ යෙදී සිටියදී සිදුවූ අනතුරකින් ජීවිතක්ෂයට පත්වූ බොරැල්ල පොලිස් ස්ථානයේ ස්ථානාධිපතිව සිටි ප්‍රධාන පොලිස් පරීක්ෂක ප්‍රසාද් සිරිවර්ධන මහතා පොලිස් අධිකාරී තනතුරට උසස් කිරීමට නියමිත බව පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. ඒ සඳහා පොලිස්පතිවරයා නිර්දේශ කර ඇති බව අජිත් රෝහණ මහතා අද දෙරණට කියා සිටියේය. ඊයේ (16) උදෑසන හංවැල්ල ප්‍රදේශයේ ඇති වූ නොසන්සුන්කාරී තත්ත්වයක් පාලනය කිරීම සඳහා ප්‍රසාද් සිරිවර්ධන මහතා එම ප්‍රදේශයට ගොස් ඇති අතර එම අවස්ථාවේදී විරෝධතාකරුවන් විසින් එම ස්ථානයේ ඇති ගසක් කපාදැමීමෙන් එකී ගසට යටවී ප්‍රසාද් සිරිවර්ධන මහතා බරපතළ තුවාල ලැබුවේය. තුවාල ලැබූ පොලිස් පරීක්ෂකවරයා වහා රෝහල වෙත යොමු කරනු ලැබූවද එහිදී ඔහු ජීවිතක්ෂයට පත්විය.", "URL": "https://sinhala.adaderana.lk/news.php?nid=41859", "Category": null, "Parent URL": null}