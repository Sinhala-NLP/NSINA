{"Source": "Adaderana", "Timestamp": "January 23, 2010 11:50 am", "Headline": "ප්‍රචණ්ඩ ක්‍රියා 852 යි", "News Content": "ජනාධිපතිවරණයට අදාළ මැතිවරණ ප්‍රචණ්ඩ ක්‍රියා සහ මැතිවරණ නීති උල්ලංඝණය කිරීම් 852 ක් වාර්තා වන බව මැතිවරණ නිරීක්ෂණ ජාලය පවසයි. මැතිවරණ ප්‍රචණ්ඩ ක්‍රියා 564 ක්, මැතිවරණ නීති උල්ලංඝණය කිරීම් 125 ක්, රාජ්‍ය සම්පත් අයුතු ලෙස පරිහරණය කිරීම් 95 ක් ඒ අතර වන බව සඳහන් වේ. මැතිවරණ නිරීක්ෂණ ජාලය පවසන පරිදි පුද්ගල ඝාතන 4ක් ද මැතිවරණ ප්‍රචණ්ඩ ක්‍රියාවලට ඇතුළත් වේ. පුද්ගල පහරදීම් 137ක්, පැහැරගෙන යාමේ සිද්ධීන් 2ක්, පක්ෂ කාර්යාලවලට පහරදීම් 290 ක් ගතවූ කාලය තුළ වාර්තා වූ බව එම සංවිධානය පෙන්වා දෙයි.", "URL": "https://sinhala.adaderana.lk/news.php?nid=6195", "Category": null, "Parent URL": null}