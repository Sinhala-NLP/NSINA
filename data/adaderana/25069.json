{"Source": "Adaderana", "Timestamp": "June 16, 2012 09:23 am", "Headline": "ශ්‍රී ලංකා - පකිස්ථාන සිව්වන එක්දින තරගය අදයි", "News Content": "ශ්‍රී ලංකා කණ්ඩායම සහ සංචාරක පකිස්ථාන කණ්ඩායම අතර සිව්වන එක්දින ක්‍රිකට් තරගය අද(16) පැවැත්වෙයි. කොළඹ ආර්.ප්‍රේමදාස ක්‍රී‍ඩාංගණයේ දී පස්වරු 2.30 ට තරගය ආරම්භ වීමට නියමිතය. තරගාවලියේ තෙවන තරගය වර්ෂාව හේතුවෙන් අතහැර දැමීමට සිදුවීමත් සමග ඉදිරි තරග දෙක සඳහා අතිරේක දින ප්‍රකාශයට පත්කිරීම‍ට ශ්‍රී ලංකා ක්‍රිකට් ආයතනය තීරණය කර තිබේ. ඒ අනුව අද පැවැත්වෙන තරගයට සහ ලබන සඳුදා දින පැවැත්වෙන තරගයට වර්ෂාවෙන් බාධා එල්ලවුවහොත් අදාළ තරග ‍අතිරේක දිනයන්හිදී පැවැත්වීමට පියවර ගන්නා බව ක්‍රිකට් ආයතනය සඳහන් කරයි. තරග 5 න් සමන්විත තරගාවලියේ ‍කණ්ඩායම් දෙකම මේ වන විට එක් තරගය බැගින් ජයගෙන තිබේ. අද තරගය සඳහා ශ්‍රී ලංකා කණ්ඩාය‍මේ දඟ පන්දු යවන ක්‍රීඩක රංගන හේරත්‍ වෙනුවට සංජීව වීරකෝන් කණ්ඩායමට ඇතුළත් වනු ඇත.", "URL": "https://sinhala.adaderana.lk/news.php?nid=25069", "Category": null, "Parent URL": null}