{"Source": "Adaderana", "Timestamp": "February 26, 2011 08:19 am", "Headline": "යුරෝපා පාර්ලිමේන්තු දූත පිරිස ආරක්ෂක ලේකම් හමුවෙයි", "News Content": "ශ්‍රී ලංකාවේ සංචාරයක නිරතව සිටින යුරෝපා පාර්ලිමේන්තුවේ දකුණු ආසියානු දූත පිරිස, ආරක්ෂක ලේකම් ගෝඨාභය රාජපක්ෂ මහතා හමුවිය. රාජ්‍ය ආරක්ෂක අමාත්‍යාංශයේදී ඊයේ(25) මෙම හමුව සිදුවු බව ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි. මෙම දුත පිරිස පසුගිය 22 වැනිදා ශ්‍රී ලංකාවට පැමිණි අතර ඔවුන් යුධ ගැටුම් පැවති වව්නියාව හා යාපනය ප්‍රදේශවල ද සංචාරයක නිරත විය. හත් දෙනෙකුගෙන් යුත් මෙම යුරෝපා පාර්ලිමේන්තුවේ දකුණු ආසියා දූත පිරිසගේ සභාපතීත්වය ජේන් ලැම්බට් මහත්මිය දරයි. උතුරු නැගෙනහිර ප්‍රදේශවල මානූෂීය පහසුකම් කටයුතු පිළිබඳ මෙම සංචාරයේ දී දූත පිරිසේ අවධානය යොමු වු බව පැවසෙයි.", "URL": "https://sinhala.adaderana.lk/news.php?nid=14476", "Category": null, "Parent URL": null}