{"Source": "Adaderana", "Timestamp": "November 17, 2011 04:08 pm", "Headline": "දඹදිව වන්දනාවේ ගිය ශ්‍රී ලාංකිකයින් 38 දෙ‍නෙකු අතරමං වෙලා", "News Content": "දඹදිව වන්දනාවේ ගිය ශ්‍රී ලාංකිකයින් පිරිසක් චෙන්නායිහිදී අතරමංව සිටින බව වාර්තා වේ. ශ්‍රී ලාංකිකයින් 38 දෙ‍නෙකු එම පිරිසට අයත් බව ඉන්දියාවේ සිටින අද දෙරණ වාර්තාකරු පවසයි. මොවුන් ඉන්දියාවට රැගෙන ගිය අදාළ සංචාරක ආයතනයේ හිමිකරු ඔවුන් සතුව තිබූ මුදල් ද සොරාගෙන පලාගොස් ඇති බව සඳහන්ය. මීගොඩ ප්‍රදේශයේ සංචාරක ආයතනයක හිමිකරුවෙකු මෙම පිරිස ඉන්දියාවට රැගෙන ගොස් ඇති බව වාර්තා වේ. අදාළ පිරිස මේ වන විට ශ්‍රී ලංකා මහාබෝධි සංගමයේ චෙන්නායි මධ්‍යස්ථානයේ රැදී සිටින බව සඳහන්ය.", "URL": "https://sinhala.adaderana.lk/news.php?nid=20067", "Category": null, "Parent URL": null}