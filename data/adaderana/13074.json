{"Source": "Adaderana", "Timestamp": "December 25, 2010 09:29 am", "Headline": "සමථ මණ්ඩල පැමිණිලිවල මූල්‍යමය වටිනාකම ඉහළට", "News Content": "සිවිල් ආරවුල් සම්බන්ධයෙන් සමථ මණ්ඩල සඳහා යොමු කෙරෙන පැමිණිලිවල මූල්‍යමය වටිනාකම ඉහළ නැංවීමට අවධානය යොමු කර ඇති බව අධිකරණ අමාත්‍යාංශය පවසයි. දැනට පවතින රුපියල් 25,000 ක් වන එම මූල්‍ය වටිනාකම දෙලක්ෂ 50,000 දක්වා ඉහළ නැංවීමට අපේක්ෂා කරන බව සඳහන්ය. එම සංශෝධනය සම්මත වූ පසුව දෙලක්ෂ 50,000 ට අඩු වටිනාකමින් යුත් සිවිල් ආරවුල් සමථ මණ්ඩල සඳහා යොමුකිරීම අනිවාර්ය වනු ඇති බව අධිකරණ අමාත්‍යාංශය පවසයි. අධිකරණය වෙත යොමු කෙරෙන නඩු සීමා කිරීම මෙහි අරමුණ බව එම අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13074", "Category": null, "Parent URL": null}