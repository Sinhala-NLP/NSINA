{"Source": "Adaderana", "Timestamp": "October 24, 2018 04:04 pm", "Headline": "දරුණූ ඝනයේ සුළි කුණාටුවක් ගැන අවදානම් නිවේදනයක්", "News Content": "මෙක්සිකෝවේ බටහිර වෙරළ ප්‍රදේශයට සුළිකුණාටු අවදානම් නිවේදන නිකුත් කර ඇත. “විලියා” නමින් හදුන්වන එම සුළි කුණාටුව ඉදිරි පැය කිහිපය තුළ දී පැයට කිලෝ මීටර 195ක වේගයකින් මෙක්සිකෝවේ බටහිර වෙරළ ප්‍රදේශය හරහා හමා යනු ඇති බව එරට කාලගුණ අංශ පවසා ඇත්තේය. දරුණූ ඝනයේ සුළී කුණාටුවක් ලෙස නම් කර ඇති මෙමගින් අධික වර්ෂාව, ගංවතුර හා නායයෑම් තත්වයන් ඇතිවිය හැකි බව සඳහන් වේ. ලාස් අයිලස් ඇතුළු සැන් බ්ලෑස් සිට මසට්ලාන් දක්වා වූ ප්‍රදේශ වලට මෙහි වැඩි බලපෑමක් එල්ල විය හැකි අතර ජනතාව නිසි ආරක්ෂිත පියවර අනුගමනය කළ යුතු බවට දැනුම් දී තිබේ. පසුගියදා අමෙරිකාවට බලපෑ මයිකල් සුළි කුණාටුවේ බලපෑමෙන් ද පුද්ගලයින් 27 දෙනෙකු මිය ගියේය .", "URL": "https://sinhala.adaderana.lk/news.php?nid=98152", "Category": null, "Parent URL": null}