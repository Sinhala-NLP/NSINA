{"Source": "Adaderana", "Timestamp": "March 6, 2018 05:32 pm", "Headline": " KG එක්ක එකක් පොලිස් දැලේ", "News Content": "වවුනියාව නව බස් නැවතුම්පලේදී කේරළ ගංජා කිලෝ ග්‍රෑම් දෙකක් සමඟ පුද්ගලයෙකු වවුනියාව පොලීසිය මඟින් 6 දා දහවල් 11.45 ට පමණ අත්අඩංගුවට ගෙන තිබේ. කිලෝ එක බැඟින් පාර්සල් දෙකකට ඔතා තිබුණු මෙම කේරළ ගංජා තොගය ඔහු කිළිනොච්චිය දක්වා රැගෙන යාමට සූදානමින් බස් රථයක් පැමිණෙන තුරු සිටියදී පොලීසිය ඔහුව අත්අඩංගුවට ගෙන තිබේ. අත්අඩංගුවට ගත් සැකකරු කුරුණෑගල මාවතගම පදිංචි මොහොමඩ් අක්බාර් නැමති 27 හැවිරිදි තරුණයෙකු බව පොලීසිය පැවසීය. සැකකරු වවුනියාව අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=85261", "Category": null, "Parent URL": null}