{"Source": "Adaderana", "Timestamp": "May 28, 2011 10:18 am", "Headline": "හැටන් -නුවරඑළිය පාර අවහිර වෙයි, විකල්ප මාර්ග භාවිත කරන්න", "News Content": "පස් කන්දක් කඩා වැටීම හේතුවෙන් හැටන් -නුවරඑළිය මාර්ගයේ රථවාහන ගමනාගමනයට බාධා පැමිණ තිබේ. අද(28) පෙරවරු 7.30 ට පමණ මෙය සිදුව ඇති බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා පැවසුවේය. විකල්ප මාර්ගයක් ලෙස ගිනිගත්හේන - නාවලපිටිය - ගම්පොළ මාර්ගයෙන් නුවරඑළියට ගමන් කළ හැකි බව හෙතෙම කියා සිටියි. මේ අතර ලක්ෂපාන ජලාශයේ එක් වාන් දොරටුවක් ද විවෘත කර ඇති බව නුවරඑළිය දිස්ත්‍රික් ලේකම්වරයා පැවසුවේය.", "URL": "https://sinhala.adaderana.lk/news.php?nid=16377", "Category": null, "Parent URL": null}