{"Source": "Adaderana", "Timestamp": "August 7, 2018 12:15 pm", "Headline": "පුත්තලම මුහුදු තීරය වසා ගත් කුණු", "News Content": "පුත්තලම මුහුදු තිරයේ මේ දිනවල දැවැන්ත කුණු කන්දක් ගොඩ ගැසි ඇති බව ජනතාව පවසයි. මේ දිනවල මුහුද රළු විමත් සමඟ මුහුදු රළත් සමඟ ගසා ගෙන එන විවිධ අපද්‍රව්‍ය මුන්දලම තොඩුවාව වෙරළ තිරයේ සිට නොරෝච්චෝල දක්වා සැතපුම් 20 කට වැඩි දුරක් දැවැන්ත කුනු කන්දක් ගොඩ ගැසි ඇත්තේ වෙරළේ ඇවිද යාමට පවා නොහැකි අන්දමිනි. පුත්තලම වෙරළ තිරය මා ඔය පාලම අසලින් ආරම්භ වන අතර එය මන්නාරම මුහුදු සිමාව දක්වා ඇදි යයි. වෙරළ සංරක්ෂණ හා වෙරළ සම්පත් කළමණාකරණ දෙපාර්තුමේනතුව පවසන ආකාරයට මෙහි දුර කිලෝ මිටර් 325 ක් බව කියයි. මෙම වෙරළ තිරය ආසන්නයේ බහුතරයක් පදිංචිව ඇත්තේ ධිවරයින් වන නමුත් මොවුන් තම වෙරළ තිරය පිරිසිදු කර ගැනිමට එතරම් උනන්දුවක් දක්වන බවක් පෙනෙන්නට නැති තත්ත්වය හමුවේ වෙරළ තිරයට ගසා ගෙන එන අපද්‍රව්‍ය මෙසේ ගොඩ ගැසිමට හේතුවක් බව ‍පරිසරවේදින් පවසයි. කෙසේ නමුත් මුහුදු රළට වෙරළ තිරයට ගසා ගෙන විත් ඇති දෑ අතර ප්ලාස්ටික් බෝතල් ලක්ෂ ගණනක් දැක ගත හැකි අතර ඒ අතරම විදුරු බෝතල් ද තිබේ. එයට අමතරව ලී කඳන් , ලී රොඩු සහ තවත් බොහෝ අපද්‍රව්‍යය ද මෙසේ වෙරළ තිරයේ ගොඩ ගැසි තිබෙනු දැක ගත හැකිය. මෙම අපද්‍රව්‍ය වෙරළ තිරයේ නොමැති ස්ථාන ලෙස හැඳින්විය හැක්කේ නාවික හමුදා කඳවුරු ආසන්නයේ පමණකි. මන්ද නාවික නිළධාරින් තම කඳවුර ආසන්නයේ මෙම අපද්‍රව්‍ය දෛනිකව වෙරළ තිරයෙන් ඉවත් කිරිම පැසසුම් කල යුතුව තිබේ. මෙහිදි වෙරළ තිරයේ ඇවිද යන කුඩා දරුවන් සහ ඇතැම් වැඩිහිටියන් මෙම අපද්‍රව්‍ය අනාරක්ෂීත ව ඇල්ලිම නිසා ඇතැම් විටක නොසිතන රෝගයන්ට පවා ගොදුරු විමේ අවධානමක් පවතින බවට සෞඛ්‍ය අංශ අනතුරු අඟවයි.", "URL": "https://sinhala.adaderana.lk/news.php?nid=93981", "Category": null, "Parent URL": null}