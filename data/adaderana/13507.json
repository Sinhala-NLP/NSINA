{"Source": "Adaderana", "Timestamp": "January 15, 2011 10:09 am", "Headline": "ආගමික උත්සවයක තෙරපීමකින් ඉන්දියාවේ 64 දෙනෙකු මියයයි", "News Content": "ඉන්දියාවේ ආගමික උත්සවයක සිදුවූ තෙරපුමක් හේතුවෙන් පුද්ගලයින් 64 දෙනෙකු ජීවිතක්ෂයට පත්ව තිබේ. එරට කේරළ ප්‍රාන්තයේ මෙම ආගමික උත්සවය පැවති අතර ඊට දහස් සංඛ්‍යාත පිරිසක් සහභාගී වී ඇති බව සඳහන්ය. එහි ඇති වූ අධික තෙරපුමත් සමග පුද්ගලයින් නොසන්සුන්වී ඇත. හින්දු චාරිත්‍රානුකූලව පැවති මෙම ආගමික උත්සවය එරට ‍හින්දු කෝවිලක් අසල පැවති බව වාර්තා වේ. කෙසේවෙතත් මෙමගින් සියයකට අධික පිරිසක් මිය යන්නට ඇති බව කේරළ ප්‍රාන්තයේ ආගමික කටයුතු අමාත්‍යවරයා පවසයි.", "URL": "https://sinhala.adaderana.lk/news.php?nid=13507", "Category": null, "Parent URL": null}