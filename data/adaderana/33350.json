{"Source": "Adaderana", "Timestamp": "April 18, 2013 07:50 am", "Headline": " පිළිකා ඖෂධ හිඟ නෑලු?", "News Content": "පිළිකා රෝග සදහා ලබා දෙන අත්‍යාවශ්‍ය ඹෟෂධ වල කිසිදු හිඟයක් මේ වන විට නොමැති බව සෞඛ්‍ය අමාත්‍යංශය පවසයි. එහෙත් පිළිකා රෝගය සඳහා ලබා දෙන ඹෟෂධ කිහිපයක හිඟයක් පසුගිය දින වල පැවති බව එහි ප්‍රකාශකයෙක් සදහන් කළේය. ඹෟෂධ සමාගම් විසින් ඹෟෂධ නිකුත් කිරීමේ ප්‍රමාදය හේතුවෙන් මෙම තත්ත්වය උද්ගතවී තිබූ බවත් මේ වන විට හිඟ ඹෟෂධ සියල්ලම රෝහල් වෙත ලබාදීමට පියවර ගෙන ඇති බවත් සෞඛ්‍ය අමාත්‍යංශය කියා සිටියි. පසුගිය වසරේ පමණක් පිළිකා රෝගින් සඳහා ලබා දෙන විශේෂිත ඹෟෂධ මිලදී ගැනීමට රුපියල් කෝටි 150 ක මුදලක් වැය කර තිබේ. සතියකට පමණක් එවැනි විශේෂිත ඹෟෂධ මිලදී ගැනීම සඳහා වන ලිපිගොණු 40 ත් 50ත් අතර ප්‍රමාණයක් අමාත්‍යවරයාගේ අනුමැතිය ලබා ගැනීමට යොමු කෙරෙන බව සෞඛ්‍ය අමාත්‍යංශය පෙන්වාදෙයි. මෙරට ජනගහණයෙන් සියයට 9ක් මේ වන විට පිළිකා රෝගයට ගොදුරු වී ඇති අතර ඉන් බහුතරයක් මුඛ සහ පෙනහළු පිළිකා බව වාර්තා වේ.", "URL": "https://sinhala.adaderana.lk/news.php?nid=33350", "Category": null, "Parent URL": null}