{"Source": "Adaderana", "Timestamp": "August 28, 2011 12:56 pm", "Headline": "මෙරට යානයක් හදිසියේ චෙන්නායි ගුවන් තොටුපළකට ගොඩබස්වයි", "News Content": "ශ්‍රී ලංකා ගුවන් හමුදාවට අයත් ගුවන් යානයක් අද(28) ඉන්දියාවේ චෙන්නායිහි අන්නා ජාත්‍යන්තර ගුවන් තොටුපළට හදිසියේ ගොඩබස්වා ඇති බව එරට මාධ්‍ය වාර්තා පවසයි. ගුවන් යානයේ ඇතිවූ තාක්ෂණික දෝෂයක් මත මෙසේ හදිසි ගොඩබැස්සවීමක් සඳහා තීරණය කර ඇති බව ගුවන් තොටුපළ ආරංචි මාර්ග සඳහන් කර තිබේ. ශ්‍රී ලාංකික මගීන් සත්දෙනෙකු රැගත් මෙම යානය කොළඹ සිට විශාකාපට්නම් දක්වා ගමන් කරමින් සිටියදී ඉහළ අහසේදී කිසියම් තාක්ෂණික දෝෂයක් ඇතිව තිබෙන බව මාධ්‍ය වාර්තා පෙන්වාදෙයි. ඒ අනුව අද පෙරවරු 8 .15 ට පමණ ගුවන් යානය අන්නා ජාත්‍යන්තර ගුවන් තොටුපළට ගොඩබස්වා ඇත. යානයේ ගමන් ගත් මගීන්ට කිසිදු අනතුරක් සිදුව නොමැති බව ද ඉන්දීය මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=18362", "Category": null, "Parent URL": null}