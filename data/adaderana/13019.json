{"Source": "Adaderana", "Timestamp": "December 22, 2010 10:43 am", "Headline": "කැලණියේ නේවාසිකාගාර අවුලෙන් 1000 ක් අමාරුවේ", "News Content": "කැලණිය සරසවියේ නේවාසිකාගාර සම්බන්ධයෙන් පවතින ගැටලු හේතුවෙන් සිසු සිසුවියන් දහසකට අධික සංඛ්‍යාවක් දැඩි අපහසුතාවට පත්ව ඇතැයි අන්තර් විශ්ව විද්‍යාල ශිෂ්‍ය බල මණ්ඩලය පවසයි. විශ්ව විද්‍යාල පාලන අධිකාරි විසින් සිදු කර ගෙන යන එම අත්‍තනෝමතික ක්‍රියාමාර්ගයන්ට එරෙහිව සිසුන් පෙළ ගස්වන බව එහි වැඩබලන කැඳවුම්කරු සංජීව බණ්ඩාර සදහන් කරයි. ඒ අනුව අද කැලණිය විශ්ව විද්‍යාල පරිපාලන ගොඩනැගිල්ල ඉදිරිපිට දී දැවැන්ත උද්ඝෝෂණයක් පැවැත්වෙන බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13019", "Category": null, "Parent URL": null}