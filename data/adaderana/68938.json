{"Source": "Adaderana", "Timestamp": "February 1, 2017 01:04 pm", "Headline": " ලාංකික ධීවරයින් 4ක් ඉන්දීය පොලිස් දැලේ ", "News Content": "ශ්‍රී ලංකාව සහ ඉන්දියාව අතර මුහුදු මාර්ගයෙන් සිදුකෙරුණු මත්ද්‍රව්‍ය ජාවාරමකට සම්බන්ධ ශ්‍රී ලාංකිකයින් සිව්දෙනෙකු ඇතුළු පුද්ගලයින් හත්දෙනෙකු ඉන්දීය රේගු නිලධාරීන් විසින් අත්අඩංගුවට ගෙන තිබේ.රේගු නිලධාරීන්ට ලැබුණු තොරතුරකට අනුව සිදුකළ විමර්ශනයකදී බෝට්ටු මාර්ගයෙන් ඉන්දියාවේ සිට ශ්‍රී ලංකාවට රැගෙන යමින් තිබු හෙරොයින් කිලෝග්‍රෑම් 6ක් සමග ඉන්දීය ජාතිකයින් තිදෙනෙකු අත්අඩංගුවට ගෙන ඇති බව සඳහන්ය. එම හෙරොයින් රැගෙන යාමට පැමිණ සිටි ශ්‍රී ලාංකිකයින් සිව් දෙනෙකු එහිදී අත්අඩංගුවට ගැනීමට ඉන්දීය රේගු නිලධාරීන් පියවර ගෙන ඇති බව ඉන්දීය මාධ්‍ය වාර්තා කළේය.රේගු බාරයට ගෙන ඇති හෙරොයින් තොගයේ වටිනාකම ඉන්දීය රුපියල් කෝටි 6ක් පමණ වන අතර අත්අඩංගුවට ගත් සැකකරුවන් 7 දෙනා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=68938", "Category": null, "Parent URL": null}