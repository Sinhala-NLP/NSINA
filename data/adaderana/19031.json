{"Source": "Adaderana", "Timestamp": "September 29, 2011 09:59 am", "Headline": "මොණරාගලට බලපෑ තද සුළඟකින් නිවාස කිහිපයකට හානි", "News Content": "මොණරාගල ප්‍රදේශයට බලපෑ තද සුළං තත්ත්වයක් හේතුවෙන් ප්‍රදේශයේ නිවාස කිහිපයකට හානි සිදු වී තිබේ. මොණරාගල, කුඹුක්කන ප්‍රදේශයට සහ ඔක්කම්පිටිය ප්‍රදේශයට ඊයේ(28) පස්වරුවේ මෙම තද සුළං තත්ත්වය බලපා ඇති බව මොණරාගල පොලිසිය ප්‍රකාශ කරයි. ප්‍රදේශය හරහා හමා ගිය තද සුළඟින් නිවාස කිහිපයක වහලවල් ගැලවී අලාභ හානි සිදු වී ඇති බව වාර්තා වේ. දැව සංස්ථාවේ ගොඩනැගිල්ලක ද වහල සුළඟට ගැලවී ගොස් ඇති අතර ප්‍රදේශයේ විදුලි රැහැන් වලට ද අලාභහානි සිදු වී ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19031", "Category": null, "Parent URL": null}