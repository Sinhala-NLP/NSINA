{"Source": "Adaderana", "Timestamp": "March 30, 2011 10:50 am", "Headline": "කොළඹ-මහනුවර බස් වර්ජනයක්..!-සේවකයින් දෙදෙනෙක් රෝහලේ", "News Content": "කොළඹ-මහනුවර පෞද්ගලික බස් රථ තාවකාලිකව ධාවනයෙන් ඉවත්වී තිබේ. කොළඹ-මහනුවර පෞද්ගලික බස් රථවල සේවකයින් පිරිසක් හා කෑගල්ල -කොළඹ පෞද්ගලික බස් රථවල සේවකයින් පිරිසක් අතර වූ ගැටුමක් හේතුවෙන්මෙම බස් වර්ජනය සිදු කර ඇතැයි සඳහන් වේ. මෙම ගැටුම දුරදිග යාම හේතුවෙන් මහනුවර-කොළඹ බස් රථවල සේවය කළ කොන්දොස්තරවරුන් දෙදෙනෙකු තුවාල ලබා මහනුවර මහ රෝහලට ඇතුළත් කර තිබේ. පෞද්ගලික බස් රථ සේවකයින්ගේ ගැටුමක් හේතුවෙන් මේ වන විට තාවකාලිකව මහනුවර-කොළඹ බස්රථ ධාවනයෙන් ඉවත්ව තිබීම සත්‍යයක් බවත්,එසේ වුවද ගැටුම වහා සමථයකට පත් කිරීමට කටයුතු කරමින් සිටින බවත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි.", "URL": "https://sinhala.adaderana.lk/news.php?nid=15167", "Category": null, "Parent URL": null}