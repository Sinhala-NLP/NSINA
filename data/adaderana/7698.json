{"Source": "Adaderana", "Timestamp": "April 6, 2010 05:06 pm", "Headline": "CDB හි සම්මානලාභීන් තායිලන්ත චාරිකාවට එක්වෙයි", "News Content": "සීමාසහිත සිටිසන්ස් ඩිවලොප්මන්ට් බිස්නස් ෆිනෑන්ස් ලිමිටඞ්(CDB) සිය වාර්ෂික සම්මාන රාත‍්‍රියේදී(RRT-100 million Rupee Round Table) තරඟයේ ජයග‍්‍රාහකයන්හට සියලු පහසුකම් සහිත තායිලන්ත සංචාරයක් සමග ත්‍යාග පිරිනැමීය. (RRT-100 million Rupee Round Table)යනු ත්‍යාග පිරිනැමීමේ යෝජනා ක‍්‍රමයක් වන අතර එමගින් තමන්ට අදාළ ක්ෂේත‍්‍රයේ නිශ්චිත ව්‍යාපාරික ඉලක්ක සපුරා ගත් අලෙවි නිලධාරීහු අභිනන්දනයට ලක් කරනු ලැබේ. මෙම කාණ්ඩයේ මුඵ ජයග‍්‍රාහකයන් සංඛ්‍යාව 14 දෙනෙකු වූ අතර ඉන් හත් දෙනෙක් රිදී අංශයටත් තවත් හත් දෙනෙක් ලෝකඩ අංශයටත් අයත්වූහ. ඔවුනට රාත‍්‍රී තුනක් සමගින් සිව් දින තායිලන්ත සංචාරයකට අවකාශ සලසන ලදී. මෙම චාරිකාවේ එක් දිනක් මුළුමනින්ම වෙන් වූයේ සෆාරි වර්ල්ඞ් සහ මැරීන් පාර්ක්(Safari World & Marine Park) නැරඹීමේ සංචාරය සඳහාය. ඊට අමතරව රජ මාලිගාව, කිරිගරුඩ පන්සල ( සියලු රාජකීය උත්සව පැවැත්වෙන විහාරස්ථානය)ලෝකයේ ලොකුම සැතපෙන බුදු පිළිමය, පාවෙන වෙළදපොළ සහ සියම් මින් මැදුර ආදිය නැරඹීම මෙම චාරිකාවට අයත්විය. ආචාර්ය උදිත ලියනගේ මහතා ගේ (පශ්චාත් කළමනාකරණ උපාධි ආයතනයේ අධ්‍යක්‍ෂ) ප‍්‍රධානත්වයෙන් මෙම වසර මුලදී වෝටර්ස් එජ් ( The Water´s Edge) ) හිදී පවත්වන ලද සම්මාන ප‍්‍රදානෝත්සවයේදී වසරේ හොඳම කාර්යසාධනය වෙනුවෙන් වූ සම්මානය හිමිවූයේ CDB කැලණිය ශාඛාවටයි. හොඳම සහ නැඟී එන ශාඛාව සඳහා වූ සම්මානය කෑගල්ල ශාඛාවටත් දෙවන සහ තුන්වන ස්ථාන සඳහා සම්මාන පිළිවෙලින් කොටහේන සහ මහර ශාඛා වලටත් හිමිවිය. ප‍්‍රධාන ත්‍යාග වශයෙන් මුදල් ත්‍යාග සමග පළිහ සහ පදක්කම් ද පිරිනැමිණ. CDB සහකාර සාමාන්‍යාධිකාරි මැල්කම් වීරසූරිය මහතා පැවසුවේ මෙම ජයග‍්‍රාහකයන් සමාගමේ සාර්ථකත්වය උදෙසා මහත්සේ දායකවී ඇති බවය. සේවක පිරිස එකට එක්වී සේවය කරන සංස්කෘතියක් CDB සතුව ඇති බව පැවසූ ඔහු මෙම සම්මාන ප‍්‍රදානෝත්සවය CDB සතු අගනා මානව ප‍්‍රාග්ධනය කෙරෙහි CDB පුද කරන සරල ආචාරයක් බවත් ප‍්‍රකාශ කළේය.", "URL": "https://sinhala.adaderana.lk/news.php?nid=7698", "Category": null, "Parent URL": null}