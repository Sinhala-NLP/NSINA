{"Source": "Adaderana", "Timestamp": "October 9, 2016 12:46 pm", "Headline": "එප්පාවල පොස්පෙට් සමාගමේ ගින්න ස්වභාවික නෑ - රස පරීක්ෂක තහවුරු කරයි", "News Content": "එප්පාවල රාජ්‍ය පොස්පේට් සමාගමේ ඇති වූ ගින්න ස්වභාවිකව හටගත් ගින්නක් නොවන බව රජයේ රස පරීක්ෂක වාර්තාවාවෙන් අනාවරණය වී තිබේ.එම ගින්න සම්බන්ධයෙන් රස පරීක්ෂක දෙපාර්තමේන්තුවේ අතිරේක රස පරීක්ෂක ආරියනන්ද වැලිඅංගේ මහතා සිදු කළ විමර්ශනයෙන් අනාවරණය වී ඇත්තේ එය කිසියම් ඉන්ධන වර්ගයක් යොදා සිදු කළ ගිනි තැබීමක් බවයි.පසුගිය ජුනි මස 21 වනදා එප්පාවල පොස්පේට් සමාගමේ හට ගත් ගින්නෙන් එහි සැපයුම් අංශය, විගනණ අංශය, ලේඛනාගාරය සහ සේවක විවේකාගාරය සම්පූර්ණයෙන්ම විනාශ වුණි.සමාගමේ වැදගත් ලිපි ලේඛන රැසක් විනාශ වූ මෙම ගින්න සම්බන්ධයෙන් විමර්ශනයක් සිදු කරන ලෙස තඹුත්තේගම මහේස්ත්‍රාත් අධිකරණය රජයේ රස පරික්ෂක දෙපාර්තමේන්තුවට දැනුම්දී තිබුණි.රස පරීක්ෂක දෙපාර්තමේන්තුව ලබාදුන් වාර්තාවට අනුව පොස්පේට් සමාගම තුළ සිදුව ඇති බව කියන මූල්‍ය අක්‍රමිකතා වසන් කිරීමේ අරමුණින් කිසියම් පුද්ගලයෙකු හෝ කණෟඩායමක් විසින් අදාළ ලිපි ගොනු විනාශ කිරීමේ අරමුණින් මෙය සිදුකර ඇති බවට අනුරාධපුර කොට්ඨාස අපරාධ අංශය සැක කරයි.ගින්න සම්බන්ධයෙන් මේ වන විට සමාගමේ සේවකයින් රැසකගෙන් ප්‍රකාශ සටහන් කරගෙන ඇති අතර සිද්ධියට අදාළ සැකකරුවන් අත්අඩංගුවට ගැනීම සඳහා අනුරාධපුර කොට්ඨාස අපරාධ අංශය විමර්ශන ආරම්භ කර ත‍ිබේ.", "URL": "https://sinhala.adaderana.lk/news.php?nid=64855", "Category": null, "Parent URL": null}