{"Source": "Adaderana", "Timestamp": "April 7, 2011 10:57 am", "Headline": "තේරීම් කටයුතු වලට කිසිදු දේශපාලන අතගැසීමක් සිදුවුණේ නෑ ", "News Content": "ලෝක කුසලාන තරගාවලිය සඳහා තේරීම් කටයුතු වලදී කිසිදු දේශපාලන අතගැසීමක් සිදුනොවූ බව ජාතික ක්‍රිකට් තේරීම් කමිටු හිටපු සභාපති අරවින්ද දි සිල්වා මහතා පවසයි. ලෝක කුසලාන තරගාවලියට පෙර තේරීම් කටයුතු දේශපාලන අතගැසීම් වලින් තොරව කරගෙන යාමට ඉඩ සැලසීම පිළිබඳව ජනාධිපති මහින්ද රාජපක්ෂ මහතා විසින් තමන් වෙත පොරොන්දු වී තිබූ බව ද ඔහු සඳහන් කළේය. නිර්දෝෂී හෘද සාක්ෂියකින් යුක්තව සිය සේවයෙන් සමුගැනීමේ අවස්ථාව තමන් වෙත උදාවීම පිළිබඳව සතුටට පත්වන බව අද(07) පැවති මාධ්‍ය හමුවකදී අදහස් දක්වමින් හෙතෙම වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=15329", "Category": null, "Parent URL": null}