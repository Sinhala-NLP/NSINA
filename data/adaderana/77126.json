{"Source": "Adaderana", "Timestamp": "September 4, 2017 10:07 pm", "Headline": "අනවසරයෙන් කසළ බැහැර කළ 107ක් අත්අඩංගුවට", "News Content": "අනවසරයෙන් කසළ බැහැර කළ පුද්ගලයින් 107 දෙනෙකු අත්අඩංගුවට ගැනීමට කටයුතු කළ බව පොලිස් මූලස්ථානය පවසයි.ඒ අනුව මේ මස 01දා සිට 02 වනදා දක්වා කාලය තුළ ප්‍රදේශ 10කදී මෙම පුද්ගලයින් අත්අඩංගුවට ගැනීමට හැකි වූ බව පොලීසිය සඳහන් කළේය.කොළඹ - උතුර, කොළඹ - මධ්‍යම සහ කොළඹ - දකුණ යන ප්‍රදේශවලින් පුද්ගලයින් 47 දෙනෙකු අනවසරයෙන් කසළ බැහැර කිරීමේ චෝදනාව යටතේ අත්අඩංගුවට ගෙන තිබේ. නුගේගොඩ ප්‍රදේශයෙන් පුද්ගලයින් 10 දෙනෙකු, ගල්කිස්ස ප්‍රදේශයෙන් පුද්ගලයින් 06 දෙනෙකු, ගම්පහ ප්‍රදේශයෙන් පුදගලයින් 19 දෙනෙකු අත්අඩංගුවට ගැනීමට හැකි වූ බව පොලීසිය සඳහන් කළේය.කැලණිය ප්‍රදේශයෙන් පුද්ගලයින් 09 දෙනෙකු, මීගමුව ප්‍රදේශයෙන් පුද්ගලයින් 14 දෙනෙකු කළුතර ප්‍රදේශයෙන් පුද්ගලයින් දෙදෙනෙකු අත්අඩංගුවට ගෙන තිබේ.අදාළ වැටලීම්වලින් අත්අඩංගුවට ගත් පුද්ගලයින්ට එරෙහිව නඩු පැවරීමට පියවර ගන්නා බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=77126", "Category": null, "Parent URL": null}