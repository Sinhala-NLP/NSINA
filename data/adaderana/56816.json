{"Source": "Adaderana", "Timestamp": "January 31, 2016 03:36 pm", "Headline": "වියට්නාම් ආයෝජකයන්ටත් ලංකාවේ දොර ඇරෙයි", "News Content": "විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා වියට්නාමයේ නිල සංචාරයක නිරත වී තිබේ.වියට්නාම රජයේ ආර්ථික කටයුතු සම්බන්ධයෙන් ක්‍රියාකරන ඉහළ පෙළේ නියෝජිතයින් ඇතුළු ආයෝජකයින්ට මෙරට ආයෝජන අවස්ථාවන් පිළිබද පැහැදිලි කිරීමේ අරමුණින් නියෝජ්‍ය අමාත්‍යවරයා මෙම සංචාරයේ නිරත වී ඇති බව සඳහන්ය.මෙම සංචාරයේ දී ආචාර්ය හර්ෂ ද සිල්වා මහතා වියට්නාම විදේශ කටයුතු නියෝජ්‍ය අමාත්‍යවරයා, කර්මාන්ත හා වෙළඳ නියෝජ්‍ය අමාත්‍යවරයා හමුවී සාකච්ඡා කර තිබේ.මීට අමතරව වියට්නාම විදේශ ආයෝජන නියෝජිත ආයතනයේ නියෝජ්‍ය අධ්‍යක්ෂ ජනරාල්වරයා සමග ද හර්ෂ ද සිල්වා අමාත්‍යවරයා සාකච්ඡා පවත්වා ඇති බව සඳහන්ය.මෙහිදි දෙරට අතර ද්වීපාර්ශවික ආර්ථික සහයෝගීතාව තවදුරටත් පුළුල් කරගැනීම සහ ශ්‍රී ලංකාවට වැඩි වශයෙන් ආයෝජන කැඳවා ගැනීම පිළිබඳ ඵලදායී සාකච්ඡා සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=56816", "Category": null, "Parent URL": null}