{"Source": "Adaderana", "Timestamp": "April 6, 2015 05:59 pm", "Headline": "පාසලෙන් කට්ටි පැන නාන්න ගිහින් - එක ළමයෙක් අතුරුදන්", "News Content": "ගම්පොළ, ඉල්ලවතුර ප්‍රදේශයේදී මහවැලි ග‍ඟේ දිය නෑමට ගිය පාසල් ළමයි තිදෙනෙකුගෙන් අයෙක් අතුරුදන් වී තිබේ.අනතුරින් ළමුන් දෙදෙනෙකු දිවිබේරාගෙන ඇති අතර මෙලෙස අනතුරට ලක්ව ඇත්තේ ගම්පොළ සහිරා ජාතික පාසලේ ළමුන් තිදෙනෙකි.අතුරුදන්ව ඇත්තේ 13 හැවිරිදි එම්. මනාන් නැමැති ළමයෙකි.8 වසර පංතියේ ඉගෙනු ලබන මෙම ළමුන් පෙරවරු 10.30ට පමණ පාසලෙන් පිටවගොස් මෙසේ අනතුරට ලක්ව ඇති බව අප වාර්තාකරු කීවේය.මේ දිනවල පවත්නා අධික වර්ෂාපතනය හේතුවෙන් මහවැලි ග‍ඟේ ජල මට්ටම ද බෙහෙවින් වැඩි වී ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=50474", "Category": null, "Parent URL": null}