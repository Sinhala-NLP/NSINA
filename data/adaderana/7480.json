{"Source": "Adaderana", "Timestamp": "March 24, 2010 02:23 pm", "Headline": "විශ්ව විද්‍යාලයට කඩ්ඩ අනිවාර්යයි", "News Content": "මෙවර විශ්ව විද්‍යාලය සඳහා ඇතුළත් වන සිසුන් සඳහා ඉංග්‍රිසි භාෂාව විෂයක් වශයෙන් හැදෑරීම අනිවාර්යය කර තිබේ. උසස් අධ්‍යාපන අමාත්‍ය විශ්වා වර්ණපාල මහතා පවසන පරිදි විශ්ව විද්‍යාලයට ඇතුළත් වන සිසුන් කුමන පාඨමාලාවක් හැදෑරුවද ඉංග්‍රීසි භාෂාව විෂයක් වශයෙන් හැදෑරිය යුතුය. නව ලෝක ප්‍රවණතා හා රැකියා වෙළෙඳ‍පළ සඳහා ඉංග්‍රීසි භාෂාව අනිවාර්ය සාධකයක් බැවින් මෙම පියවර ගත් බව හෙතෙම කියා සිටියි. එබැවින් විශ්ව විද්‍යාලයේ පළමු වසර සඳහා සිසුන්ට ඉංග්‍රීසි භාෂාව හැදෑරීම අනිවාර්ය කර ඇති බව විශ්වා වර්ණපාල අමාත්‍යවරයා පෙන්වා දෙයි.", "URL": "https://sinhala.adaderana.lk/news.php?nid=7480", "Category": null, "Parent URL": null}