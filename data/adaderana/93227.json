{"Source": "Adaderana", "Timestamp": "July 26, 2018 10:43 am", "Headline": "ලොරි සහ ට්‍රක් රථ ඇරඹු වැඩවර්ජනය තවදුරටත්", "News Content": "ඉන්දියාවේ ලොරි සහ ට්‍රක් රථ රියදුරන් ආරම්භ කල දැවැන්ත වැඩවර්ජනය තවදුරටත් ක්‍රියාත්මකයි. මේ හේතුවෙන් එරට භාණ්ඩ සැපයුම් කටයුතු බෙහෙවින් අඩාලවී ඇති බව විදෙස් වාර්තා සඳහන් කළේය. ඉන්ධන මිල ඉහළ යාම ඇතුළු කරුණු කිහිපයකට විරෝධය පල කරමින් ඉන්දියාවේ ලොරි සහ ට්‍රක් රථ රියදුරන් මෙම වැඩවර්ජනය ක්‍රියාත්මක කර තිබුණි. මේ හේතුවෙන් එරටට දෛනිකව රුපියල් බිලියන 40ක පමණ අලාභයක් සිදුවන බව වාර්තා වෙයි. වැඩවර්ජනයෙන් ඉන්දියාව තුළ සියලු භාණ්ඩ සැපයුම් කටයුතු අඩාලවී තිබේ. මේ හේතුවෙන් එළවළු සහ සිල්ලර භාණ්ඩවල මිල ඉහළ යාමේ අවධානමක්ද මතුව ඇතැයි වාර්තා වෙයි. එමෙන්ම ඇතැම් ප්‍රදේශවල කුඩා ප්‍රමාණයේ ට්‍රක් රථ ධාවනය කෙරුණද විරෝධතාකරුවන්ගෙන් ඊටද බාධා එල්ලවී තිබුණි.", "URL": "https://sinhala.adaderana.lk/news.php?nid=93227", "Category": null, "Parent URL": null}