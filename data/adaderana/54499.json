{"Source": "Adaderana", "Timestamp": "October 17, 2015 12:21 pm", "Headline": "සීමා උල්ලංඝණය ගැන යුරෝපා  කොමිසමට පැමිණිලි  කරන්නේ නෑ!", "News Content": "ඉන්දිය ධිවරයින් මෙරට මුහුදු සීමා උල්ලංඝණය කිරිම සම්බන්ධයෙන් යුරෝපා කොමිසමට පැමිණිලි නොකරන බව ශ්‍රී ලංකා රජය පවසා තිබේ.ඉන්දියාව ශ්‍රී ලංකාවේ අසල්වැසි රාජ්‍යක් බැවින් මෙම තීරණය ගෙන ඇති බව කැබිනට් ප්‍රකාශක අමාත්‍ය රාජිත සේනාරත්න මහතා පවසා ඇත.ද හින්දු පුවත්පත සමඟ පැවැති සාකච්ඡාවකට එක්වෙමින් අමාත්‍යවරයා මේ බව පවසා ඇත.මෙහිදී වැඩිදුරටත් අදහස් දක්වා ඇති කැබිනට් ප්‍රකාශකවරයා සදහන් කර ඇත්තේ මෙම වසරේ ජනවාරි මාසයේදී යුරෝපා සංගමය විසින් මෙරට මත්ස්‍ය අස්වැන්න බාර නොගැනිමට තීරණය කළ බවයි.ඒ අනුව ඒ පිළිබඳව මේ වන විට අවශ්‍ය ක්‍රියාමාර්ග ගනිමින් සිටින බව ද අමාත්‍යවරයා ප්‍රකාශ කර තිබේ.මෙරට මත්ස්‍ය අස්වැන්න යළි යුරෝපා රටවලට අලෙවි කිරිම සඳහා ක්‍රියාමාර්ග 57 ක් ගතයුතුව පවතින බව ද අමාත්‍යවරයා මෙහිදී ප්‍රකාශ කළ බව ද හින්දු පුවත්පත ප්‍රකාශ කර ඇත.ඒ අනුව මේ වන විට ඉන් ක්‍රියාමාර්ග 36 ක් ක්‍රියාවට නංවා ඇති බවද ඔහු සඳහන් කර තිබේ.දැනට ශ්‍රී ලංකාව ගෙන ඇති මෙම සාධනීය ක්‍රියාමාර්ග පිළිබඳ බ්‍රසල්ස්වල පැවැති යුරෝපා සංගමයේ සාකච්ඡාවකදී ඔවුන් සිය සතුට පළ කර ඇති බව අමාත්‍යවරයා ද හින්දු පුවත්පත සමග පැවැති සාකච්ඡාවකදී වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=54499", "Category": null, "Parent URL": null}