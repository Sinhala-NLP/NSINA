{"Source": "Adaderana", "Timestamp": "September 21, 2012 09:14 am", "Headline": "කුලියට අරන් විකුණූ 3 ක් රිමාන්ඩ්", "News Content": "කුලී පදනම මත වාහන ලබා දෙන ආයතනයකින් ලබාගත් වාහන විකිණීම සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ සැකකරුවන් තිදෙනෙකු රක්ෂිත බන්ධනාගාර ගතකර තිබේ. බස්නාහිර පළාත් අපරාධ කොට්ඨාශයේ නිලධාරීන් කණ්ඩායමක් විසින් නිට්ටඹුව ප්‍රදේශයේ දී සැකකරුවන් අත්අඩංගුවට ගෙන අධිකරණයට ඉදිරිපත් කර තිබිණි. ඔවුන් මහර මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 3 වන දින දක්වා රක්ෂිත බන්ධනාගාරයේ තබන ලෙස නියෝග කළ බව පොලීසිය පැවසීය. අදාළ සැකකරුවන් විසින් ව්‍යාජ ලිපි ලේඛන සකස් කර අලෙවි කළ මෝටර් රථ 3 ක් ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=27599", "Category": null, "Parent URL": null}