{"Source": "Adaderana", "Timestamp": "March 31, 2016 03:28 pm", "Headline": "   මරාගෙන මැරෙන ඇඳුම ගැන ජී.එල්ගෙන් අහනවා", "News Content": "උතුරේ නිවසකින් සොයාගත් මරාගෙන මැරෙන ඇඳුම් කට්ටලය සම්බන්ධයෙන් හිටපු අමාත්‍ය ජී.එල් පීරිස් මහතාගෙන් ප්‍රකාශයක් ලබා ගැනීමට බලාපොරොත්තු වන බව ආරක්ෂක ලේකම් කරුණාසේන හෙට්ටිආරච්චි මහතා පවසයි.කැබිනට් තීරණ දැනුම්දීමේ මාධ්‍ය හමුවට අද එක්වෙමින් ආරක්ෂක ලේකම්වරයා මේ බව ප්‍රකාශ කළේ අදාළ සිද්ධිය ගැන මාධ්‍යවේදීන් ඇසූ ප්‍රශ්නවලට පිළිතුරු ලෙසය.අදාළ මරාගෙන මැරෙන ඇඳුම් කට්ටලය කිසියම් අපරාධයක් සඳහා යොදාගැනීමට සැලසුම් කර තිබූණා යැයි පළවන මාධ්‍ය වාර්තා ගැන ආරක්ෂක ලේකම්වරයාගේ අවධානය මාධ්‍යවේදීන් යොමුකරද්දී අමාත්‍ය ගයන්ත කරුණාතිලක මහතාද ඊට මැදිහත්වෙමින් පිළිතුරු ලබාදුන්නේය.එම ඇඳුම් කට්ටලය වැල්ලවත්තේ නිවසකට රැගෙනඒමට සැලසුම් කර තිබූ බවට ජී.එල් පීරිස් මහතා ඊයේ කර ඇති ප්‍රකාශය ගැන ඔහුගෙන් විමසීම වැදගත් බව අමාත්‍යවරයා ආරක්ෂක ලේකම්වරයාගේ අවධානයට යොමු කළේය.ආරක්ෂක ලේකම්වරයා ද කියා සිටියේ ඒ අනූව ජී.එල් පීරිස් මහතාගෙන් ඒ ගැන ප්‍රකාශයක් ගැනීමට අපේක්ෂා කරන බවයි.මෙය ජාතික ආරක්ෂාවට තර්ජනයක් යැයි නාමල් රාජපක්ෂ මන්ත්‍රීවරයා ප්‍රකාශ කර ඇති බව මාධ්‍යවේදියෙකු පෙන්වාදුන් අවස්ථාවේ සූජීව සේනසිංහ රාජ්‍ය අමාත්‍යවරයා ද ඊට මැදිහත් විය.ඒ අයට පැවැත්ම තියෙන්නේ ඔය කතා කීමෙන් බව හෙතෙම පෙන්වාදුන්නේය.මාධ්‍ය හමුවට එක්ව සිටි විදුලිබල නියෝජ්‍ය ඇමති අජිත් පී. පෙරේරා මහතා වර්ෂාව ලැබීම නිසා දෙවියොත් යහපාලනයට උදව් කරන බව කියා සිටියේය.ඇතැම් ස්ථානවල විදුලිය බිඳවැටීම් සිදුවන්නේ තාක්ෂණික දෝෂ නිසා මිස කප්පාදුවක් නිසා නොවන බවද පැවසූ හෙතෙම දැනට නිවෙස්වල ඇති යල්පැන ගිය සියලූම විදුලිමීටර් වෙනුවට ඩිජිටල් මීටර් වසර 5ක් ඇතුළත සවි කරන බවද පැවසීය.", "URL": "https://sinhala.adaderana.lk/news.php?nid=58794", "Category": null, "Parent URL": null}