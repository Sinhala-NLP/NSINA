{"Source": "Adaderana", "Timestamp": "February 7, 2018 11:17 am", "Headline": "ත්‍රී රෝද රථයක් හා වෑන් රථයක් ගැටීමෙන් 2 ක් මිය යයි - තවත් 2 කට බරපතළයි", "News Content": "බුලත්සිංහල, මතුගම මාර්ගයේ තල්ගස්කන්ද පහලවෙල්ගම ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තවත් දෙදෙනෙකු බරපතළ තුවාල ලබා තිබේ. වෑන් රථයක් සහ ත්‍රීරෝද රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් ත්‍රීරෝද රථයේ රියදුරු ඇතුළු එහි ගමන් කල පුද්ගලයින් සිව් දෙනෙකු බරපතළ තුවාල ලබා බුලත්සිංහල රෝහලට ඇතුලත් කිරීමේදී රියදුරු සහ තවත් පුද්ගලයෙකු මියගොස් තිබේ. මියගොස් ඇත්තේ ඉහළ වෙල්ගම, මහගම ප්‍රදේශයේ පදිංචිව සිටි 31 හැවිරිදි සහ 41 හැවිරිදි පුද්ගලයින් දෙදෙනෙකි. අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇති අතර බුලත්සිංහල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84072", "Category": null, "Parent URL": null}