{"Source": "Adaderana", "Timestamp": "December 14, 2017 09:16 am", "Headline": "අද දවල් 12ට නාමයෝජනා බාර ගැනීම අවසන්", "News Content": "පළාත් පාලන ආයතන 93ක් සඳහා නාමයෝජනා පත්‍ර භාරගැනීම අද මධ්‍යහන 12.00න් අවසන් වීමට නියමිතව තිබේ. එම පළාත් පාලන ආයතන සඳහා පසුගිය 11 වන දින නාමයෝජනා භාරගැනීම ආරම්භ විය. නාමයෝජනා භාරගැනීමෙන් අනතුරුව මැතිවරණය පැවැත්වෙන දිනය ප්‍රකාශයට පත් කිරීමට බොහෝ දුරට නියමිතව තිබේ. නාමයෝජනා භාරගැනීමේ කටයුතු සම්බන්ධයෙන් අද දෙරණට අදහස් දක්වමින් අතිරේක මැතිවරණ කොමසාරිස් එම්.එම්.මොහොමඩ් මහතා මේ බව පැවසීය. අද දිනය තුළ දිස්ත්‍රික් තේරීම්භාර නිළධාරී කාර්යාල ආශ්‍රිතව විශේෂ ආරක්ෂක වැඩපිළිවෙලක් ක්‍රියාත්මක කිරීමට ද උපදෙස් ලබාදී ඇති බවද එම්.එම්.මොහොමඩ් මහතා සඳහන් කළේය.", "URL": "https://sinhala.adaderana.lk/news.php?nid=81498", "Category": null, "Parent URL": null}