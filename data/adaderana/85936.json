{"Source": "Adaderana", "Timestamp": "March 19, 2018 01:21 pm", "Headline": "පාවෙන අවි ගබඩාව පවත්වාගෙන යන්න අල්ලස් ගැනීම ගැන සාක්ෂී විභාගය ජුනි 26 ", "News Content": "පාවෙන අවි ගබඩාවක් පවත්වාගෙන යාම සඳහා ආරක්ෂක අමාත්‍යංශයේ අවසරය ලබාදීමට ඇවන්ගාඩ් මැරිටයිම් සමාගමෙන් රුපියල් ලක්ෂ 350ක මුදලක් අල්ලස් වශයෙන් ලබාගැනීම හා ලබාදීම සම්බන්ධ නඩුවේ සාක්ෂි විභාගය ජුනි මස 26 වනදා ආරම්භ කිරීමට කොළඹ මහාධිකරණය නියම කර තිබේ. විත්තිකරුවන්ට පනවා ඇති විදෙස් ගමන් තහනම එදින තෙක් තාවකාලිකව ඉවත් කිරීමට කොළඹ මහාධිකරණ විනිසුරු ආර්. ගුරුසිංහ මහතා නියෝග කර ඇති බව අද දෙරණ අධිකරණ වාර්තාකරු පැවසීය. එමෙන්ම පැමිණිල්ල වෙනුවෙන් සාක්ෂි ලබාදීමට සමාගම් රෙජිස්ටාර්වරයා ඇතුළු සාක්ෂිකරුවන්ට අධිකරණය සිතාසි නිකුත් කර තිබේ.", "URL": "https://sinhala.adaderana.lk/news.php?nid=85936", "Category": null, "Parent URL": null}