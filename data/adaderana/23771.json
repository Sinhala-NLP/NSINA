{"Source": "Adaderana", "Timestamp": "April 24, 2012 03:07 pm", "Headline": "එජාපයට නව ආසන සංවිධායකවරුන් 26 දෙනෙකු පත්කෙරෙයි", "News Content": "නව ආසන සංවිධායකවරුන් 26 දෙනෙකු පත්කිරීමට කටයුතු කරන බව එක්සත් ජාතික පක්ෂ මහලේකම් තිස්ස අත්තනායක මහතා සඳහන් කරයි. හෙට(24) දිනයේ දී මෙම නව පත්වීම් සිදුකරන බව මහලේකම්වරයා ප්‍රකාශ කළේය. මීට අමතරව තවත් පුරප්පාඩු පවතින ආසන සඳහා මැයි සහ ජුනි මාස වන විට සංවිධායකවරුන් පත්කර අවසන් කරන බව මහලේකම්වරයා සඳහන් කළේය. උතුරු සහ නැගෙනහිර ප්‍රදේශවලින් ලැබී ඇති අයදුම්පත් මේ වන විට සලකා බලමින් සිටින බව ද තිස්ස අත්තනායක මහතා අද(24) පැවති මාධ්‍ය හමුවක දී කියා සිටියේය. මේ වන විටත් ආසන සංවිධායකවරුන් 112 දෙනෙකු පත්කොට ඇති අතර ඊට අමතරව මෙම පත්වීම් සිදුකිරීමට නියමිතය.", "URL": "https://sinhala.adaderana.lk/news.php?nid=23771", "Category": null, "Parent URL": null}