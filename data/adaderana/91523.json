{"Source": "Adaderana", "Timestamp": "June 26, 2018 12:00 pm", "Headline": "පිණ්ඩපාත චාරිකාවක්", "News Content": "පොසොන් පොහොය නිමිති කරගනිමින් සංවිධානය කෙරුණු විශේෂ පිණ්ඩපාත චාරිකාවක් ඌව පරණගම ලුණුවත්ත ප්‍රදේශයේදී පැවැත් විය. උණපාන ශ්‍රී බෝධිඅංගනාරාමයේ විහාරාධිපති ශ්‍රාස්ත්‍රපති උණපාන පඥ්ඥාසීහ ස්වාමීන් වහන්සේගේ අනුසාසනා පරිදි මෙම පිණ්ඩපාත චාරිකාව පැවැත්වුනේ පළමු වතාවටයි. ඌව පරණගම පොලිසිය, ප්‍රාදේශීය ලේකම් කාර්යාලය, සිවිල් ආරක්ෂක කමිටු හා ප්‍රදේශවාසීන් එක්ව මෙම වැඩසටහන සංවිධානය කර තිබුණා. ඌව පරණගම පොලිස් ස්ථානය අසලින් ආරම්භ වු පිණ්ඩපාත චාරිකාව ලුණුවත්ත නගරය වෙත පැමිණ ඉන් අනතුරුව ශ්‍රී බෝධිඅංගනාරාම විහාරස්ථානය දක්වා ගමන් කිරීමෙන් පසු නිමා කරනු ලැබීය. මෙම පිණ්ඩපාත චාරිකාව සදහා ප්‍රදේශයේ විහාරස්ථානවල මහා සංඝරත්නය හා මෙහෙනින් වහන්සේලා සියක් නමක් වැඩම කර සිටියේය.", "URL": "https://sinhala.adaderana.lk/news.php?nid=91523", "Category": null, "Parent URL": null}