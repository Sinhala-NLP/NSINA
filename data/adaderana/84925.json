{"Source": "Adaderana", "Timestamp": "February 27, 2018 05:04 pm", "Headline": "26 වයසැති වෛද්‍ය සිසුවා ගෙළ වැලලාගෙන මියයයි", "News Content": "යාපනය විශ්වවිද්‍යාලයේ අවසන් වසරේ වෛද්‍ය සිසුවෙකු සිය නවාතැන් පොළේ දී අද(27) ගෙළ වැලලාගෙන මිය ගොස් ඇති බව අද දෙරණ වාර්තාකරු පවසයි. යාපනය, පලාලි වීදියේ කන්දර්මනම් හන්දියේ පිහිටා ඇති පෞද්ගලික නවාතැන් පළක මෙම සිසුවා නතර වී සිට ඇත. සැමුවෙල් නැමති 26 වයසැති මෙම සිසුවාගේ මරණයට හේතුව මෙතෙක් අනාවරණ වී නොමැති අතර යාපනය පොලීසිය විසින් වැඩිදුර පරීක්ෂණ පවත්වනු ලබයි. පශ්චාත් මරණ පරීක්ෂණය යාපනය මුලික රෝහලේ දී සිදු කිරීමට නියමිත බව ද වාර්තා වෙයි.", "URL": "https://sinhala.adaderana.lk/news.php?nid=84925", "Category": null, "Parent URL": null}