{"Source": "Adaderana", "Timestamp": "September 17, 2017 10:32 am", "Headline": " රැකියා දෙන බව පවසා මුදල් ගරලා", "News Content": "රජයේ රැකියා ලබාදෙන බව පවසා මුදල් වංචා කිරීමේ ජාවාරමක නිරතවූ පුද්ගලයෙකු ගලෙන්බිඳුනුවැව නගරයේදී අත්අඩංගුවට ගෙන තිබේ.ගලෙන්බිඳුනුවැව පොලීසියට ලැබුනු තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.එහිදී සැකකරු සතුව තිබී ව්‍යාජ පත්වීම් ලිපි 16ක්, ජාතික හැඳුනුම්පත් පිටපත් 20ක්, ව්‍යාජ නිල මුද්‍රා 12ක් ඇතුළු ලියකියවිලි සහ ජාවාරමෙන් උපයාගත් රුපියල් 50,000ක මුදලක් පොලිස් බාරයට ගෙන තිබේ.හංවැල්ල ප්‍රදේශයේ පදිංචි 37 හැවිරිදි අයෙකු වන සැකකරු, අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගලෙන්බිඳුනුවැව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77639", "Category": null, "Parent URL": null}