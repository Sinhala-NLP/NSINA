{"Source": "Adaderana", "Timestamp": "May 6, 2013 12:04 pm", "Headline": "රණවිරු සැමරුම් මාසයක් එයි", "News Content": "මේ මස 08 වැනිදා සිට මාසයක කාලයක් ජාතික රණවිරු සැමරුම් කාලය ලෙස නම් කර තිබේ. ජනාධිපතිවරයා වෙත රණවිරු උපහාර කොඩිය පැළදවීමෙන් රණවිරු සැමරුම් කාලය ආරම්භ කරන බව ජාතික ආරක්ෂාව පිළිබද මාධ්‍ය මධ්‍යස්ථානය පවසයි. දශක 03ක පමණ කාලයක සිට පැවති යුද්ධය හේතුවෙන් රණවිරුවන් 30,000 කට වැඩි පිරිසක් මියගොස් 12,000 ක් පමණ ආබාධයකට ලක්ව තිබේ. ඔවුන් අනුස්මරණය කිරීම සහ ඇගයීම වෙනුවෙන් ජාතික රණවිරු සැමරුම මේ මස 18 වැනිදා පැවැත්වීමට නියමිතය. ශ්‍රී ජයවර්ධනපුර කෝට්ටේ රණවිරු ස්මාරකය අභියස දී ජනාධිපති මහින්ද රාජපක්ෂ මහතාගේ ප්‍රධානත්වයෙන් සැමරුම් උත්සවය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=33851", "Category": null, "Parent URL": null}