{"Source": "Adaderana", "Timestamp": "March 24, 2013 12:55 pm", "Headline": "අනුරපුරේ ආගමික නායකයෝ පාරට බසිති", "News Content": "චෙන්නායි හිදි මෙරට භික්ෂූන් වහන්සේ දෙනමකට සිදුවු පහරදීමට විරෝධය පළ කරමින් අනුරාධපුර නගරයේද අද උදෑසන උද්ඝෝෂණයක් සහ විරෝධතා පා ගමනක් පැවැත්විණ. බෞද්ධ, කතෝලික, හින්දු සහ ඉස්ලාම් ආගමික නායකයින්ගේ සහභාගීත්වයෙන් එය පැවැත්වීම විශේෂත්වයකි. අනුරාධපුර සම්බුද්ධ ජයන්ති විහාරය ඉදිරිපිටින් විරෝධතා පාගමනින් පැමිණි පිරිස අනුරාධපුර ඩි.එස්.සේනානායක වටරවුමට පැමිණ උද්ඝෝෂණයේ නිරත විය. මේ අතර මෙම විරෝධතා පා ගමන පැවැත්වෙන අවස්ථාවේ අනුරාධපුර නගරයේ සියලු වෙළෙඳසැල් වසා අනුරාධපුර වෙළඳ ප්‍රජාව ද ඊට සහයෝගය දැක්වු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=32693", "Category": null, "Parent URL": null}