{"Source": "Adaderana", "Timestamp": "June 3, 2012 10:48 pm", "Headline": "නයිජීරියාවේ ගුවන් අනතුරක්-140 ට වැඩි පිරිසක් මරුට", "News Content": "ගුවන් යානයක් නජිජීරියාවේ ලාගෝස් නගරයේ ගොඩනැගිල්ලක ගැටීමෙන් සිදුවූ ගුවන් අනතුරකින් 140 ට අධික පිරිසක් ජීවිතක්ෂයට පත්ව තිබේ. මීට ටික වේලාවකට ‍පෙර මෙම ගුවන් අනතුර පිළිබඳ නයිජීරියානු සිවිල් ගුවන් මෙහෙයුම් අධිකාරියේ ප්‍රධානී හැරොල්ඩ් ඩෙනොරෙන් විසින් තහවුරු කර ඇති බව විදෙස් මාධ්‍ය වාර්තා කරයි. හදිසි සේවා නිළධාරීන් පවසන පරිදි අදාළ ගුවන් යානාවේ මගීන් 147 ක් පමණ සිටි බව සඳහන්ය. අනතුර සිදුවන අවස්ථාව වන විට අවට කාලගුණික තත්ත්වය ඉතාමත් අයහපත් මට්ටමක පැවති බව එරට පුවත් සේවා පෙන්වාදෙයි.", "URL": "https://sinhala.adaderana.lk/news.php?nid=24741", "Category": null, "Parent URL": null}