{"Source": "Adaderana", "Timestamp": "June 10, 2013 05:20 pm", "Headline": "පශ්චාත් මරණ පරීක්ෂණ පැවැත්වීමට කොළඹින් යවයි", "News Content": "මියගිය ධීවරයින්ගේ පශ්චාත් මරණ පරීක්ෂණ කටයුතු කඩිනම් කිරීම සඳහා අධිකරණ වෛද්‍ය නිලධාරීන් කණ්ඩායමක් බලපිටිය ප්‍රදේශයට පිටත්කර යවා තිබේ. අයහපත් කාලගුණික තත්ත්වය හේතුවෙන් සිදුවු අනතුරුවලින් මියගිය පුද්ගලයින්ගේ මෘත ශරීර කඩිනමින් ඥාතීන් වෙත භාරදීම මෙහි අරමුණ බව සෞඛ්‍ය අමාත්‍යාංශය පවසයි. බලපිටිය ප්‍රදේශයේ ධීවරයින් 20 දෙනෙකුගේ පමණ මෘත ශරීර බලපිටිය මූලික රෝහලේ මෘත ශරීරාගාරයේ තබා ඇති නිසා පශ්චාත් මරණ පරීක්ෂණ පැවැත්වීමේ කටයුතු කඩිනම් කිරීමට අපහසු වී ඇතැයි සඳහන්ය. විශේෂයෙන් බො‍හෝමයක් මෘත ශරීර නරක් වී ඇති බව අප වාර්තාකරු ද කියයි.", "URL": "https://sinhala.adaderana.lk/news.php?nid=34805", "Category": null, "Parent URL": null}