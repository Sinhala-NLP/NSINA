{"Source": "Adaderana", "Timestamp": "November 5, 2018 12:15 pm", "Headline": "හිටපු LTTE සිරකරුවන්ට මහින්දගෙන් නිදහස ?", "News Content": "දෙමළ ජනතාවට තිබෙන ගැටළු විසඳීමට අවශ්‍ය පියවර ගැනීම සඳහා සාකච්ඡාවක් පැවැත්වීමට නව රජය සුදානම් බව පාර්ලිමේන්තු මන්ත්‍රී නාමල් රජපක්ෂ මහතා පවසයි. ඔහුගේ ට්විටර් ගිණුමේ සටහනක් තබමින් මන්ත්‍රීවරයා මේ බව සඳහන් කර තිබේ. දීර්ඝ කාලයක සිට සිරගතව සිටින හිටපු එල්.ටී.ටී.ඊ සිරකරුන් සහ දේශපාලන සිරකරුවන් ගැන ජනාධිපතිවරයාගේ සහ අග්‍රාමාත්‍යවරයාගේ විශේෂ අවධානය යොමු කර තිබෙන බව නාමල් රාජපක්ෂ මහතා වැඩිදුරටත් සඳහන් කර තිබේ. ඒ පිළිබඳ ජනාධිපතිවරයාගේ සහ අග්‍රාමාත්‍යවරයාගේ තීරණය ළඟදීම දැනුම් දෙනු ඇති බවද මන්ත්‍රීවරයා එහිදි සඳහන් කර තිබේ. ඔහු මෙම සටහන දෙමළ භාෂාවෙන් සටහන් කර තිබිමද විශේෂත්වයකි. කෙසේ වෙතත් ඉන්දීයානු මාධ්‍ය මේ සම්බන්ධයෙන් ප්‍රකාශ කර ඇත්තේ ආණ්ඩු මාරු වීමත් සමඟ දෙමළ ජාතික මන්ත්‍රීවරුන්ගේ සිත දිනා ගැනිම සඳහා පාර්ලිමේන්තු මන්ත්‍රි නාමල් රාජපක්ෂ මහතා විසින් මෙය සිදු කර ඇති බවයි.", "URL": "https://sinhala.adaderana.lk/news.php?nid=98725", "Category": null, "Parent URL": null}