{"Source": "Adaderana", "Timestamp": "February 7, 2012 03:59 pm", "Headline": "ඝාතන සිදුවීමේ වගකීම ඇමති ඩග්ලස් භාරගනියි", "News Content": "ඩග්ලස් දේවානන්ද මහතා විසින් සූ‍‍ලෙයිමෙඩ ප්‍රදේශයේ සිදු වූ ඝාතන සිදුවීම සම්බන්ධ වගකීම භාර ගන්නා බව ඉන්දිය මාධ්‍ය වාර්තා කරයි. අද (07) වැනි දා පෙරවරුවේ ඉන්දියානු රූපවාහිනි මාධ්‍යයක් සමග පැවැත්වූ සම්මුඛ සාකච්ඡාවකදී ඉන්දියාවේ සුලෙයිමෙඩ ප්‍රදේශයේ සිදු කළ ඝාතනයන් සම්බන්ධව වගකීම තමා භාර ගන්නා බව හෙතෙම ප්‍රකාශ කර ඇත. ඉන්දියාවේ සුලෙයිමෙඩ ප්‍රදේශයේ1986 වසරේ නොවැ 01 වැනි දා‍ සිදු කළ වෙඩි තැබිම්වලින් එක්පුද්ගලයෙකු ඝාතනයට ලක් වී තවත් පුද්ගයින් හතර‍ දෙනෙකුට තුවාල සිදු විය.එවකට දී මේ සිද්ධිය සම්බන්ධව ඩග්ලස් දේවානන්ද ඇතුළු පුද්ගයින් 9 ‍දෙ‍නෙකු ඉන්දිය පොලීසිය විසින්අත්අඩංගුවට ගෙන තිබේ. 1988 වසරේ දී ද චෙන්නායිහි පුන්දමල්ලි ප්‍රදේශයේ පොහොසත් පවුලක දරුවෙක් පැහැරගෙන කප්පන් ගැනීම සම්බන්ධයෙන් ඩග්ලස් දේවානන්ද මහතා අත්අඩංගුවට පත් වී තිබේ. මේ වන විට ඩග්ලස් දේවානන්ද මහතාට එරෙහිව නඩු තුනක් ඉන්දියානු අධිකරණයේ ගොනුකර ඇත. ඩග්ලස් දේවානන්ද මහතා මෙරට සම්ප්‍රදායි සහ කුඩා කර්මාන්ත අමාත්‍යධූරය හොබවයි.", "URL": "https://sinhala.adaderana.lk/news.php?nid=21936", "Category": null, "Parent URL": null}