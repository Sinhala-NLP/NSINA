{"Source": "Adaderana", "Timestamp": "October 9, 2013 11:41 am", "Headline": "මධ්‍යම පළාත් සභාවේ නව සභාපති ලෙස මහින්ද අබේකෝන් පත්වෙයි", "News Content": "මධ්‍යම පළාත් සභාවේ නව සභාපතිවරයා ලෙස එක්සත් ජනතා නිදහස් සන්ධානයේ මහින්ද අබේකෝන් මහතා තේරී පත්ව තිබේ. මධ්‍යම පළාත් සභාවේ පළමු සැසිවාරය අද(09) පෙරවරුවේ ආරම්භ වුණි. එහිදි ආණ්ඩු පක්ෂය විසින් මහින්ද අබේකෝන් මහතාගේ නම යෝජනා කළ අතර විපක්ෂය විසින් මාතලේ දිස්ත්‍රික් ආණ්ඩු පක්ෂ පාර්ලිමේන්තු මන්ත්‍රි එම්.ඩි.නිමල්සිරි මහතාගේ නම යෝජනා කර තිබේ. ඒ අනුව මධ්‍යම පළාත් සභාවේ සභාපතිවරයා තෝරාගැනීම සඳහා ඡන්ද විමසීමක් සිදුකිරීමට තීරණය කරන ලදී. එහිදි මහින්ද අබේකෝන් මහතා ඡන්ද 29ක් ලබාගත් අතර එම්.ඩි.නිමල්සිරි මහතා ඡන්ද 27ක් ලබාගත් බව අද දෙරණ වාර්තාකරු සඳහන් කරයි. ඒ අනුව වැඩි ඡන්ද දෙකකින් මහින්ද අබේකෝන් මහතා මධ්‍යම පළාතේ සභාපතිවරයා ලෙස තේරී පත් වුණි.", "URL": "https://sinhala.adaderana.lk/news.php?nid=38018", "Category": null, "Parent URL": null}