{"Source": "Adaderana", "Timestamp": "August 16, 2019 08:13 pm", "Headline": "ශිල්ප සේනා-තෙවන අදියර මහනුවරදී", "News Content": "විද්‍යා තාක්ෂණ හා පර්යේෂණ අමාත්‍යාංශය විසින් ක‍්‍රියාත්මක කරනු ලබන ශ්‍රී ලංකා තාක්ෂණ විප්ලවය-ශිල්ප සේනා වැඩසටහනේ තෙවන අදියර මහනුවර දිස්ත්‍රීක්කය කේන්ද්‍ර කරගනිමින් පැවැත්වීමට කටයුතු යොදා ඇත. මධ්‍යම පළාත් ආණ්ඩුකාර රජිත් කීර්ති තෙන්නකෝන් මහතාගේ සහ විද්‍යා තාක්ෂණ හා පර්යේෂණ අමාත්‍ය සුජීව සේනසිංහ මහතාගේ ප්‍රධානත්වයෙන් මෙම වැඩසටහන ක්‍රියාත්මක කිරීම සම්බන්ධයෙන් වූ මූලික සාකච්ඡාව මධ්‍යම පළාත් ආණ්ඩුකාර ලේකම් කාර්යාල ශ්‍රවණාගාරයේදී ඊයේ (16) පැවැත්විය. විද්‍යා, තාක්ෂණ හා නවොත්පාදන සම්බන්ධයෙන් දැනුමෙන් මධ්‍යම පළාතේ ජනතාව පෝෂණය කිරීම සදහා මෙම වැඩසටහනේ ඇති වැදගත්කම පළාත් ආණ්ඩුකාරවරයා විසින් මෙහිදී පැහැදිලි කර සිටි අතර, මහනුවර දිගන පළාත් සභා ක්‍රීඩාංගනයේදී පැවැත්වීමට අපේක්ෂා කර ඇති මෙම වැඩසටහන සාර්ථක කර ගැනීම සදහා එක් එක් අංශ වෙත උපදෙස් ලබා දීමද කීර්ති තෙන්නකෝන් මහතා විසින් සිදුකරන ලදී. මාතලේ නගරාධිපති ඩල්ජිත් අලුවිහාරේ මහතා , මහනුවර දිසාපති තිස්ස කරුණාරත්න මහතා , මධ්‍යම පළාත් ප්‍රධාන ලේකම් එම්.එස් ප්‍රේමවංශ මහතා , ආණ්ඩුකාර ලේකම් කේ.ජී උපාලි රණවක මහතා ඇතුලු රාජ්‍ය නිලධාරීන් මෙන්ම ආරක්ෂක අංශයේ නිලධාරීන් ද මෙම අවස්ථාවට එක් විය.", "URL": "https://sinhala.adaderana.lk/news.php?nid=116728", "Category": null, "Parent URL": null}