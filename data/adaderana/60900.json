{"Source": "Adaderana", "Timestamp": "June 8, 2016 12:00 pm", "Headline": "පාර්ලිමේන්තු මහලේකම්ට එරෙහිව විශ්වාසභංගයක්", "News Content": "විපක්ෂයේ මන්ත්‍රීවරුන් විසින් අත්සන් කොට පාර්ලිමේන්තු මහලේකම්ට එරෙහිව විශ්වාසභංග යෝජනාවක් කථානායක කරූ ජයසූරිය මහතාට බාරදුන් බව හිටපු අමාත්‍ය,මහාචාර්ය ජී.එල් පීරිස් මහතා පවසයි.අද(08)කොළඹ පැවති මාධ්‍ය හමුවකදී හිටපු අමාත්‍යවරයා මේ බව සඳහන් කළේය.විපක්ෂයේ මන්ත්‍රීවරුන් 37 දෙනෙකුගේ අත්සනින් යුතුව මෙම විශ්වාසභංග යෝජනාව ඉදිරිපත් කර ඇති අතර මේ සඳහා එක්සත් ජනතා නිදහස් සන්ධානය නියෝජනය කරන සියලුම මන්ත්‍රීවරුන්ගේ සහය අපේක්ෂා කරන බව පීරිස් මහතා සඳහන් කළේය.පාර්ලිමේන්තු මහලේකම්වරයා පත්කිරීමේ බලය ජනාධිපතිවරයාට පැවතියද,එම තනතුර දරණ පුද්ගලයා ඊට නුසුදුසු නම් ඉවත්කිරීමේ බලය පාර්ලිමේන්තුවට පවත්නා බවද ඔහු සඳහන් කළේය.", "URL": "https://sinhala.adaderana.lk/news.php?nid=60900", "Category": null, "Parent URL": null}