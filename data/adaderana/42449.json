{"Source": "Adaderana", "Timestamp": "April 11, 2014 07:28 am", "Headline": " කතරගමදී වෙඩිතබා මරලා", "News Content": "කතරගම ප්‍රදේශයේ වෙළදසැලක දී පුද්ගලයෙකුට වෙඩි තබා ඝාතනය කර තිබේ. ඊයේ රාත්‍රී 09.00 ට පමණ ඝාතනය සිදුව ඇති බව පොලිසිය පවසයි. මියගිය පුද්ගලයා කතරගම- දෙටගමුව ප්‍රදේශයේ පදිංචිව සිටි 27 හැවිරිදි අයෙකු බවට හඳුනාගෙන තිබේ. වෙඩි තැබීම සිදුකළ සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා කතරගම පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=42449", "Category": null, "Parent URL": null}