{"Source": "Adaderana", "Timestamp": "September 28, 2016 10:31 am", "Headline": "වේගය යතුරුපැදිකරුට මරු කැඳවයි", "News Content": "වාරියපොල, බමුණාකොටුව ප්‍රදේශයේදී සිදුවූ යතුරුපැදි අනතුරකින් තරුණයෙකු මියගොස් තිබේ.වාරියපොල දෙසට ධාවනය වූ යතුරුපැදියක් පැදිකරුට පාලනය කරගත නොහැකිව දුරකථන රැහැන් කණුවක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු වාරියපොල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කුරුණෑගල රෝහලට මාරු කර යවා ඇත.එහිදී පසුපැදිකරු මියගොස් ඇති බව සඳහන්ය.මියගොස් ඇත්තේ නිකවැරටිය, නැබඩෑව ප්‍රදේශයේ පදිංචිව සිටි 19 හැවිරිදි තරුණයෙකි.සිද්ධිය සම්බන්ධයෙන් වාරියපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64495", "Category": null, "Parent URL": null}