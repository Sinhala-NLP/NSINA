{"Source": "Adaderana", "Timestamp": "June 22, 2015 09:21 pm", "Headline": "අගමැති වහාම කැබිනට්ටුව රැස්කළ යුතුයි", "News Content": "එල්.ටී.ටී.ඊ සංවිධානය සම්බන්ධයෙන් අමෙරිකානු රාජ්‍ය දෙපාර්තමේන්තුව විසින් නිකුත් කළ වාර්තාව පිළිබඳව අග්‍රාමාත්‍යවරයා වහාම කැබිනට් රැස්වීමක් කැඳවා සාකච්ඡා කළ යුතු බව හිටපු විදේශ අමාත්‍ය මහාචාර්ය ජි.එල් පීරිස් මහතා පවසයි.එල්.ටී.ටී.ඊ.ය තවදුරටත් ජාත්‍යන්තරයේ අනුකම්පාව සහ මූල්‍ය ආධාර සහිතව ක්‍රියාත්මක වන බව අමෙරිකානු රාජ්‍ය දෙපාර්තමේන්තුව පසුගියදා නිවේදනය කර තිබුණි.අද කොළඹ පැවැති මාධ්‍ය හමුවකට එක් වෙමින් හිටපු විදේශ අමාත්‍ය ජි.එල් පීරිස් මහතා සදහන් කළේ මෙම නිවේදනය මෙරට ජාතික ආරක්ෂාවට තර්ජනයක් බවයි.එහෙත් අද කොළඹ පැවති මාධ්‍ය හමුවකට එක්වෙමින් විදේශ කටයුතු නියෝජ්‍ය අමාත්‍ය අජිත් පී. පෙරේරා මහතා සඳහන් කළේ යළි රට තුළ ත්‍රස්තවාදය ඇතිවේ යැයි බියක් ඇති කර ගත යුතු නැති බවය.", "URL": "https://sinhala.adaderana.lk/news.php?nid=52177", "Category": null, "Parent URL": null}