{"Source": "Adaderana", "Timestamp": "June 17, 2014 08:36 am", "Headline": "පළමු තරඟය ජය පරාජයකින් තොරව නිමයි ", "News Content": "සංචාරක ශ්‍රි ලංකා කණ්ඩායම සහ එංගලන්ත කණ්ඩායම අතර පැවැති පළමු ටෙස්ට් ක්‍රිකට් තරඟය ජය පරාජයෙන් තොරව අවසන් වී තිබේ. තරඟයේ කාසියේ වාසිය දිනු ශ්‍රී ලංකා කණ්ඩායම ප්‍රථමයෙන් පන්දුවට පහරදීමේ අවස්ථාව එංගලන්ත කණ්ඩායමට ලබාදෙන ලදී. ඒ අනුව ඔවුන් සිය පළමු ඉනිම සඳහා ලකුණු 575ක් ලබාගත් අතර ඊට පිළිතුරු වශයෙන් ශ්‍රී ලංකා කණ්ඩායම ලකුණු 453ක් ලබාගත්තේය. එංගලන්ත කණ්ඩායම සිය දෙවන ඉනිම සඳහා කඩුලු 8ක් දැවී ලකුණු 267ක් ලබා සිටියදී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නේය. ඒ අනුව ලකුණු 389ක ඉලක්කයක් හඹා ගිය ශ්‍රී ලංකා කණ්ඩායම ඊයේ තරඟය අවසන් වන විට කඩුලු නවයක් දැවී ලකුණු 201ක් ලබා සිටියේය. ශ්‍රී ලංකා දෙවන ඉනිම වෙනුවෙන් කුමාර් සංගක්කාර ලකුණු 61ක් සහ කෞෂාල් සිල්වා ලකුණු 57ක් ලබාගැනීමට සමත් වුණි. දෙරට අතර පැවැත්වෙන දෙවන ටෙස්ට් ක්‍රිකට් තරගය ලබන 20 වන දින ආරම්භ වීමට නියමිතය.", "URL": "https://sinhala.adaderana.lk/news.php?nid=44015", "Category": null, "Parent URL": null}