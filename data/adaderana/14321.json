{"Source": "Adaderana", "Timestamp": "February 19, 2011 09:38 am", "Headline": "විපතට පත් ජනතාවට නෙදර්ලන්තයෙන් යූරෝ 250,000 ක්", "News Content": "ජලගැලීම් හේතුවෙන් විපතට පත් ජනතාවට සහන සැලසීම සඳහා නෙදර්ලන්ත රජය විසින් යූරෝ 250,000 ක මුදලක් පිරිනමා තිබේ. අදාළ මුදල ශ්‍රි ලංකාවේ නෙදර්ලන්ත තානාපති කාර්යාලය හරහා ලබාදී ඇති බව සඳහන්ය. නැගෙනහිර පළාතේ පීඩාවට පත් ජනතාවගේ ජන ජීවිතය නැවත ස්ථාපිත කිරීම සඳහා මෙම මුදල යෙ‍දවෙන බව ශ්‍රී ලංකාවේ නෙදර්ලන්ත තානාපතිවරයා පවසයි. ප්‍රදේශයේ නිවාස අලුත්වැඩියා කිරීම, යටිතල පහසුකම් ස්ථාපිත කිරීම මෙම වැඩසටහන යටතේ සිදුකිරීමට යෝජිතය.", "URL": "https://sinhala.adaderana.lk/news.php?nid=14321", "Category": null, "Parent URL": null}