{"Source": "Adaderana", "Timestamp": "July 7, 2014 08:12 am", "Headline": "සිකුරාදා සිට දැඩි ක්‍රියාමාර්ගයක නිරත වෙනවා ", "News Content": "තම ඉල්ලීම් සම්බන්ධයෙන් රජය නිසි ලෙස අවධානය යොමු නොකළහොත් ලබන සිකුරාදා සිට දැඩි ක්‍රියාමාර්ගයක නිරත වන බව විශ්වවිද්‍යාල ආචාර්යවරුන්ගේ සමිති සම්මේලනය පවසයි. ඉල්ලීම් 06ක් ඉටු කිරිම සඳහා රජයට ලබා දී ඇති මාසයක කාලය ලබන බ්‍රහස්පතින්දා දිනයෙන් අවසන් වන බව එහි සභාපති ආචාර්ය චන්ද්‍රගුප්ත තේනුවර මහතා සඳහන් කළේය. ලබන සිකුරාදා සංගමයේ විධායක සභාව රැස්වී ඒ සම්බන්ධයෙන් තීරණයක් ගැනීමට නියමිතය. විශ්වවිද්‍යාල සිසුන්ගේ අයිතීන් තහවුරු කිරිම ආචාර්යවරුන්ගේ වගකීමක් බව ද ආචාර්ය චන්ද්‍රගුප්ත තේනුවර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=44475", "Category": null, "Parent URL": null}