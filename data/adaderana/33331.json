{"Source": "Adaderana", "Timestamp": "April 17, 2013 10:49 am", "Headline": "වයිකෝගේ අලුත්ම පැතුම", "News Content": "ලබන වසරේ පැවැත්වෙන ඉන්දීය මහ මැතිවරණයෙන් පසු පත්වන පාර්ලිමේන්තුව මගින් ශ්‍රී ලංකාව සම්බන්ධයෙන් කටයුතු කරනු ඇති බව තමිල්නාඩු එම්.ඩී.එම්.කේ පක්ෂයේ මහලේකම් වයිකෝ පවසයි. ඉන්දීය මහ මැතිවරණය සඳහා මේ වන විට දින නියම කර ඇති බව ඔහු පෙන්වාදෙයි. පකිස්ථාන් පුවත් සේවයක් සමග අදහස් දක්වමින් වයිකෝ ප්‍රකාශ කර ඇත්තේ ශ්‍රී ලංකාවේ ජනවාර්ගික අර්බුදය සම්බන්ධයෙන් ජනමත විචාරණයක් සඳහා බලපෑම් කිරීමට ඉදිරි පාර්ලිමේන්තුව පියවර ගනු ඇති බවයි. කෙසේ වුවද ශ්‍රී ලංකාව සම්බන්ධයෙන් යෝජනා කිහිපයක් තමිල්නාඩු දේශපාලඥයන් විසින් පසුගියදා ඉදිරිපත් කළත් එම යෝජනා ඉන්දීය මධ්‍යම රජය විසින් ප්‍රතික්ෂේප කර තිබුණි.", "URL": "https://sinhala.adaderana.lk/news.php?nid=33331", "Category": null, "Parent URL": null}