{"Source": "Adaderana", "Timestamp": "March 29, 2014 03:44 pm", "Headline": "බේරුවල උණුසුම් - දේශපාලන පක්ෂ 2ක් අතර ගැටුමක් ", "News Content": "බේරුවල, කංකානම්ගොඩ පාර ප්‍රදේශයේ දී දේශපාලන පක්ෂ ‍දෙකක ආධාරකරුවන් පිරිසක් අතර ගැටුමක් හටගෙන තිබේ. අද(29) පස්වරුවේ මෙම ගැටුම හටගෙන ඇති බව වාර්තා වෙයි. ගැටුම පාලනය කිරීම සඳහා ප්‍ර දේශයට පොලිසියට අමතරව පොලිස් විශේෂ කාර්ය බලකාය ද කැඳවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහන මහතා සඳහන් කළේය. කුමන හේතුවක් මත මෙම ගැටුම හටගත්තේ ද යන්න සම්බන්ධයෙන් මෙතෙක් තොරතුරු වාර්තා වී නොමැත. කෙසේ වෙතත් ගැටුම මේ වනවිට සම්පුර්ණයෙන්ම පාලනය කර ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=42164", "Category": null, "Parent URL": null}