{"Source": "Adaderana", "Timestamp": "August 24, 2016 09:08 am", "Headline": "වී වගාවට නයිට්‍රජන් ගන්න අලුත් ක්‍රමයක්", "News Content": "වී වගාව සඳහා අවශ්‍ය නයිට්‍රජන් ප්‍රමාණය ලබාගැනීමට විශේෂිත ක්‍රමයක් සොයාගෙන තිබේ. ජාතික පර්යේෂණ සභාවේ ප්‍රතිපාදන මගින් කොළඹ විශ්වවිද්‍යාලයේ ශාඛ විද්‍යා අංශය විසින් සිදුකළ පර්යේෂණයකින් මෙම විශේෂිත ක්‍රමය සොයාගෙන ඇති බව සඳහන්ය.එහි පර්යේෂිකාවක වන කොළඹ විශ්වවිද්‍යාලයේ කථිකාචාර්ය තිළිණි පෙරේරා මහත්මිය කියා සිටියේ මේ සඳහා විශේෂිත බැක්ටීරියාවක් යොදාගත් බවයි.නයිට්‍රජන් අඩංගු රසායනික පොහොර භාවිතය තුළින් පාරිසරික ගැටලු මෙන්ම මිනිස් සිරුරට අහිතකර තත්වයන්ද පවතින බවට මේ වන විට හඳුනාගෙන තිබේ.එම රසායනික පොහොර භාවිතය අවම කිරීම සඳහා මෙම නව සොයාගැනීම ඉවහල් වන බව පර්යේෂක කොළඹ විශ්වවිද්‍යාලයේ කථිකාචාර්ය තිළිණි පෙරේරා මහත්මිය පෙන්වාදෙයි.", "URL": "https://sinhala.adaderana.lk/news.php?nid=63393", "Category": null, "Parent URL": null}