{"Source": "Adaderana", "Timestamp": "July 3, 2010 10:41 am", "Headline": "කැබ්රිය ගසක ගැටී කාන්තාවක් මරුට", "News Content": "සියඹලාණ්ඩුව - අම්පාර ප්‍රධාන මාර්ගයේ සිදුවූ රිය අනතුරකින් කාන්තාවක් මියගොස් තවත් පුද්ගලයින් සිව් දෙ‍නෙකු තුවාල ලබා තිබේ. අම්පාර සිට සියඹලාණ්ඩුව දෙසට ගමන් ගත් කැබ්රථයක් මාර්ගයෙන් ඉවතට පැන අසල වූ ගසක ගැටී පෙරළී යාමෙන් මෙම අනතුර සිදුව ඇති බව සඳහන් වේ. අද අලුයම සිදුවූ මෙම අනතුරින් ජීවිතක්ෂයට පත්ව ඇත්තේ කැබ් රථයේ ගමන් ගත් 64 හැවිරිදි කාන්තාවකි. අනතුරින් තුවාල ලැබූ පුද්ගලයින් තිදෙනෙකු සියඹලාණ්ඩුව රෝහලේ ද තවත් පුද්ගලයෙකු ‍මොණරාගල රෝහලේ ද ප්‍රතිකාර ලබන බව පොලිසිය පවසයි.", "URL": "https://sinhala.adaderana.lk/news.php?nid=9364", "Category": null, "Parent URL": null}