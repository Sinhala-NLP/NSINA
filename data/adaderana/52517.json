{"Source": "Adaderana", "Timestamp": "July 8, 2015 03:42 pm", "Headline": "සුරාසැල් වැසේ", "News Content": "ලබන 10 වැනිදා දිවයිනේ සියලු සුරාසැල් වසා දැමීමට තීරණය කර තිබේ.මත්ද්‍රව්‍ය නිවාරණ මාසයක් රජය විසින් ප්‍රකාශයට පත් කිරීම ඊට හේතුවය.මෙහි ආරම්භක වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් හෙට පෙරවරු 10.00ට ජා - ඇල නගරසභා ක්‍රීඩාංගණයේ දී පැවැත්වේ.අමාත්‍යංශය කිහිපයක සහයෝගිතාවයෙන් යුතු ව ක්‍රියාත්මක කරන මෙම වැඩසටහනෙහි සමාරම්භක උත්සවයට 5000කට අධික පිරිසක් සහභාගිවීමට නියමිතය. මෙදින ජනාධිපතිවරයා විසින් නිකුත් කිරීමට නියමිත මත්ද්‍රව්‍ය නිවාරණය පිළිබඳ විශේෂ පණිවිඩය දිවයින පුරා පිහිටි පාසල් 10,300ක විදුහල්පතිවරුන් මාර්ගයෙන් කියවීමට ද නියමිතය. මෙම මාසයක කාලය තුළ පාසල් තුළ විශේෂ මත්ද්‍රව්‍ය නිවාරණ ක්‍රියාකාරකම් සිදුකිරීමට ද නියමිතය. මීට අමතර ව මත්ද්‍රව්‍ය නිවාරණ මාසය තුළ රජයේ රෝහල්වල වෛද්‍ය සායනවලට සහභාගිවන මහජනතාව දැනුවත් කිරීමේ වැඩපිළිවෙළක් ද ක්‍රියාත්මක කෙරෙන අතර ශාසනාරක්ෂක මණ්ඩල, විහාරස්ථාන හා දහම් පාසල් සම්බන්ධීකරණ කරගනිමින් ද මත්ද්‍රව්‍ය නිවාරණ වැඩසටහන් ක්‍රියාත්මක කෙරේ.", "URL": "https://sinhala.adaderana.lk/news.php?nid=52517", "Category": null, "Parent URL": null}