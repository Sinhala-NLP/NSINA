{"Source": "Adaderana", "Timestamp": "February 19, 2012 05:32 pm", "Headline": "බලය බෙදීම ප්‍රායෝගික විසඳුමක්", "News Content": "පළාත් සභා ක්‍රමය අභියෝගකාරී පසුබිමක් තුළ වුවද මානව හිතවාදී පාලන ක්‍රමයක් බවට ‍තහවුරු වී ඇති බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. භූමිය අතින් කුඩා රාජ්‍යයන් හි පවා විවිධ භාෂා , ආගම් හා සංස්කෘතීන් වැනි ප්‍රභේදයන් හේතුවෙන් විවිධ බේදකාරී බලවේග පැන නැඟීම වළක්වා ගැනීම සඳහා බලය බෙදීම ප්‍රායෝගික විසඳුමක් බව ප්‍රධාන අමාත්‍යවරයා පෙන්වා දෙයි. විවිධත්වය තුළින් ඒකීයත්වය යන සංකල්පය බලය බෙදීමේ පාලන ක්‍රමයන්හි ‍තේමා පාඨය වී ඇත්තේ මෙම පසුබිම තුළ බව සරත් ඒකනායක මහතා ප්‍රකාශ කළේය. අද පැවති 30 වන ප්‍රධාන අමාත්‍ය සමුළුවේ සමාරම්භක දේශනය සිදු කරමින් සරත් ඒකනායක මහතා මෙම අදහස් පල කළේය.", "URL": "https://sinhala.adaderana.lk/news.php?nid=22236", "Category": null, "Parent URL": null}