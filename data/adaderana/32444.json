{"Source": "Adaderana", "Timestamp": "March 15, 2013 04:23 pm", "Headline": "හොර සහතික ගැසූ 2ක් මාට්ටු", "News Content": "කඩවත, මහර දළුපිටිය ප්‍රදේශයේ නිවසක පවත්වාගෙන ගිය ව්‍යාජ රියදුරු බලපත්‍ර සකස් කරන ස්ථානයක් වටලා පුද්ගලයින් දෙදෙනෙකු පොලීසිය මගින් අත්අඩංගුවට ගෙන තිබේ. අද (15) පෙරවරුවේ පොලීසියට ලද තොරතුරක් මත පෑලියගොඩ කොට්ඨාස දූෂණ මර්ධන ඒකකයේ නිලධාරින් විසින් අදාළ ස්ථානය වටලා ඇති බව සඳහන්ය. එම ස්ථානයේ තිබී ව්‍යාජ රියදුරු බලපත්‍ර 19ක්, ව්‍යාජ තාවකාලික රියදුරු බලපත්‍ර 7ක් , රියදුරු බලපත්‍ර මුද්‍රණය කිරීම සඳහා යොදාගත් පරිගණක යන්ත්‍රයක්, මුද්‍රණ යන්ත්‍රයක්, ස්කෑන් යන්ත්‍රයක් සහ ව්‍යාජ ලෙස සකස් කරන ලද මුද්‍රා කිහිපයක් පොලීසිය මගින් සොයාගෙන තිබේ. සිද්ධිය සම්බන්ධයෙන් වැඩිදුර විමර්ශන කටයුතු කඩවත පොලීසිය විසින් සිදුකරයි.", "URL": "https://sinhala.adaderana.lk/news.php?nid=32444", "Category": null, "Parent URL": null}