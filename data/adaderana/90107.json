{"Source": "Adaderana", "Timestamp": "May 31, 2018 08:40 am", "Headline": "සංවර්ධනයට ඇති බාධාව ජනපති කියයි", "News Content": "දේශීය ඉංජිනේරුවරුන්ගේ සහ තාක්ෂණික ශිල්පීන්ගේ හිගය සංවර්ධන වැඩපිළිවෙලට බාධාවක් වී ඇති බව ජනාධිපති මෛත්‍රිපාල සිරිසේන මහතා පවසයි. උගතුන් සහ බුද්ධිමතුන් මව්බිම හැරදා විදෙස්ගතවීම මෙයට හේතුව බව ජනාධිපතිවරයා පෙන්වාදෙයි. ඉංජිනේරුමය කාර්යයන් පිළිබඳ මධ්‍යම උපදේශන කාර්යංශයේ 45 වන සැමරුම් උත්සවයට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=90107", "Category": null, "Parent URL": null}