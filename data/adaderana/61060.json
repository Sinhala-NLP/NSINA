{"Source": "Adaderana", "Timestamp": "June 13, 2016 08:27 pm", "Headline": "බදු ඉහළ දැම්මේ ණය පියවන්න", "News Content": "වැට් බදු ඉහළ නැංවීමට සිදුවුයේ පසුගිය රජයේ ණය පියවීම සඳහා නොව වත්මන් ආණ්ඩුවේ අධික වියදම් පියවා ගැනීම සඳහා බව ලංකා සමසමාජ පක්ෂයේ නායක මහාචාර්ය තිස්ස විතාරණ මහතා පවසයි.ඔහු පෙන්වා දෙන්නේ රථ වාහන ඇතුළු පාරිභෝගික භාණ්ඩ ගෙන්වීම සඳහා පසුගිය ආණ්ඩුවට සාපේක්ෂව වත්මන් ආණ්ඩුව ඉතා විශාල මුදලක් වැය කර ඇති බවයි.සමාජවාදී ජනතා පෙරමුණ අද(13) කොළඹදී සංවිධාන කර තිබු මාධ්‍ය හමුවකදී මහාචාර්ය තිස්ස විතාරණ මහතා ඒ පිළිබඳ අදහස් පළ කළේය.මේ අතර රටේ සමස්ත ආර්ථික ක්‍රියාවලිය හසුරුවන මහබැංකු අධිපතිවරයා ආර්ථික විශේෂඥයෙකු නොව ව්‍යාපාරිකයෙකු වීම හේතුවෙන් අපකීර්තියට පත්ව ඇති බව එම මාධ්‍ය හමුවට එක්වූ කොමියුනිස්ට් පක්ෂයේ නායක ඩිව්.ගුණසේකර මහතාද එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=61060", "Category": null, "Parent URL": null}