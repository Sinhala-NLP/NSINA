{"Source": "Adaderana", "Timestamp": "November 10, 2011 11:47 am", "Headline": "සීමාසහිත CBL ට ISO 22000 :2005 ඇතුළු ප‍්‍රමිති සහතික තුනක්", "News Content": "ඡායාරූපය : ශ‍්‍රී ලංකා ප‍්‍රමිති ආයතනයේ සභාපති කාංචන රත්වත්තේ මහතා විසින් ISO : HACCPසහ GMP ප‍්‍රමිති සහතික සීමාසහිත CBL ෆුඞ්ස් ජාත්‍යන්තර (පුද්) සමාගමේ සභාපති රම්‍ය වික‍්‍රමසිංහ මහතාට, කළමනාකාර අධ්‍යක්‍ෂ සුසන්ත ගුණවර්ධන මහතාට සහ තත්ත්ව ආරක්‍ෂණ කළමනාකරු එච්. එල්. ඒ. වනිගසේකර මහතාට පිරිනැමු අවස්ථාව. රිට්ස්බරි චොක්ලට්, ටියාරා කේක්, ගෝ ජෙලී ඇතුළු වෙළඳපලේ ප‍්‍රමුඛ නිෂ්පාදන රැසක් නිෂ්පාදනය කරන සීමාසහිත CBLෆුඞ්ස් ජාත්‍යන්තර(පුද්.) සමාගමට ආහාර සුරක්‍ෂිතතාව වෙනුවෙන් පිරිනමන ප‍්‍රමිති සහතික 3ක් හිමිවී ඇත. එම සහතික වන්නේ ISO22000:2005,HACCP(උපද්‍රව විශ්ලේෂණ අත්‍යඅවදානම් ලක්‍ෂ්‍ය පාලන ක‍්‍රමය)සහ GMP (යහපත් නිෂ්පාදන පිලිවෙත් සහතිකකරණය) යන්නයි. චොක්ලට් සහ කේක් නිෂ්පාදනය කරන කර්මාන්ත ආයතනයකට ජාත්‍යන්තර ප‍්‍රමිති ආයතනයේ ISO 22000 :2005, සහතිකය ඇතුළු සෙසු ප‍්‍රමිති සහතික ශ‍්‍රී ලංකා ප‍්‍රමිති ආයතනය විසින් පිරිනැමූ ප‍්‍රථම අවස්ථාව මෙය වීම විශේෂත්වයකි. සිලෝන් බිස්කට්ස් සමාගමට අනුබද්ධ සමාගමක් වන සීමාසහිත CBL ෆුඞ්ස් ජාත්‍යන්තර(පුද්ග) සමාගම, වසර 2002දී කඩුවෙල, රණාල ප‍්‍රදේශයේ ආරම්භ කල අවස්ථාවේ සිට උසස් සහ සුරක්‍ෂිත නිෂ්පාදන පිළිවෙතක් අනුගමනය කළේය. ඒ අනුව ඉහළ කළමණාකාරීත්වයේ සිට සියලූ සේවකයින් දක්වා සුරක්‍ෂිත ආහාර නිෂ්පාදන ක‍්‍රියාකලාපයක් ක‍්‍රියාත්මක කල අතර සියලූම සේවක පිරිස් එම අරමුණ වෙනුවෙන් නිරන්තරයෙන් කටයුතු කළහ. පර්යේෂණ සහ සංවර්ධන කටයුතු, නිෂ්පාදනයේ සෞඛ්‍ය සහ සුරක්‍ෂිතතාව ඇතුළු ගුණාත්මකභාවය සහ මානව සම්පත් කළමණාකාරීත්වය එම අරමුණු ඉටුකර ගැනීම සඳහා වැඩි දියුණු කරන ලදි. මෙම ආහාර සුරක්‍ෂිතකරණය පිළිබද ප‍්‍රමිති සහතික හිමිවීම පිළිබඳව අදහස් දැක්වු සීමාසහිත CBL ෆුඞ්ස් ජාත්‍යන්තර(පුද්) සමාගමේ කළමණාකාර අධ්‍යක්‍ෂ සුසන්ත ගුණවර්ධන මහතා ප‍්‍රකාශ කළේ ලෝකයේම පිළිගැනීමට ලක්ව ඇති මෙම ප‍්‍රමිති සහතික හිමිවීමත් සමඟම ජාත්‍යන්තර වෙළඳපලේ ඇති ඉල්ලූම වැඩිවන බවත්, ප‍්‍රබල ජාත්‍යන්තර නිෂ්පාදන සමඟ කරට කර තරඟ කල හැකි බවත්ය. තවද නාස්තිය සහ වියදම් අඩුකිරීම මෙන්ම අවදානමකින් තොරව තම නිෂ්පාදන පාරිභෝගිකයන් හට පරිභෝජනය කළ හැකි බවයි. මෙරට සමාගම් පිළිබඳව ජාත්‍යන්තර වෙළෙදපලේ ඇති ප‍්‍රතිරූපයද මෙම ආහාර සුරක්‍ෂිත ප‍්‍රමිති සහතික හිමිවීම මගින් තහවුරුවන බව හෙතෙම පෙන්වා දුන්නේය. සීමාසහිත CBL ෆුඞ්ස් ජාත්‍යන්තර(පුද්) සමාගමේ තත්ත්ව ආරක්‍ෂණ කළමණාකරු එච්. එල්. ඒ. වනිගසේකර මහතා, ආහාර සුරක්‍ෂිතතාව වෙනුවෙන් පිරිනමන ISO ප‍්‍රමිති සහතික හිමි කර ගැනීම සදහා කර්මාන්ත ශාලාවේ සියලූ අංශ නිසි ප‍්‍රමිතියට අනුගත වියයුතු බව දැන්විය. කර්මාන්ත ශාලාවේ කළමණාකාරීත්වයේ සිට සියලූ සේවකයින් එම ප‍්‍රමිතියට අනුව කැපවීමෙන් සේවය කළයුතු අතර අමුද්‍රව්‍ය ලබාගැනීමේ සිට නිෂ්පාදන පාරිභෝගිකයා අතට පත්වන තුරු මෙම ආහාර සුරක්‍ෂිත පිළිවෙත් අනුගමනය කලයුතු බවද ප‍්‍රකාශ කළේය. ඒ සදහා නිෂ්පාදන ක‍්‍රියාවලියේ ඇති උපද්‍රව සහ අවදානම් ස්ථාන හා ඊට පිළියම් යෙදියයුතු බවද හෙතෙම පෙන්වා දුන්නේය. රිට්ස්බරි චොක්ලට්, ටියාරා කේක්, පසුගියදා පැවති 2011 වෙළඳනාම විශිෂ්ටතා සම්මාන උළෙලේදී සම්මාන 5ක් හිමි කරගත් අතර ඊට රිට්ස්බරි චොක්ලට් සඳහා හිමි වු විශිෂ්ටතම දේශිය වෙළඳනාම සඳහා වන රන් සම්මානයද අයත් වේ.", "URL": "https://sinhala.adaderana.lk/news.php?nid=19905", "Category": null, "Parent URL": null}