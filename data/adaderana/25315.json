{"Source": "Adaderana", "Timestamp": "June 26, 2012 06:14 am", "Headline": " ටයර් වෙළඳසැලේ හදිසි ගින්නක්-ගාලු යන අය විකල්ප මාර්ග තෝරන්න", "News Content": "ගල්කිස්ස, හෝටල්පාර ඉදිරිපිට තෙමහල් ගොඩනැඟිල්ලක ඇතිවූ හදිසි ගින්නකින් එක් අයෙකු ජීවිතක්ෂයට පත්වී තවත් දෙදෙනකු තුවාල ලබා තිබේ. ටයර් වෙළඳසැලක් වූ එම ගොඩනැඟිල්ල අද අලුයම 1.30 ට පමණ ගිනිගත් බවත්,එම ගින්න දෙහිවල-ගල්කිස්ස හා කොළඹ මහ නගර සභාවට අයත් ගිනි නිවන ඒකක මෙන්ම ගුවන් හමුදා භට කණ්ඩායමකගේ සහය ඇතිව මැඩපවත්වමින් සිටින බවත් පොලීසිය පවසයි. කෙසේ වෙතත් ගිනිනිවීමේ කටයුතු මේවන විටත් සිදුවන බැවින් කොළඹ-ගාලුපාරේ දැඩි රථවාහන තදබදයක් නිර්මාණය වී ඇති බවත්,එබැවින් කොළඹ සිට ගාල්ල බලා යන රථවාහන දෙහිවලින් හරවා අත්තිඩිය මාර්ගයෙන් ගමන් කරන ලෙසත් පොලීසිය විසින් ඉල්ලීමක් කරනු ලබයි. ගින්නට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=25315", "Category": null, "Parent URL": null}