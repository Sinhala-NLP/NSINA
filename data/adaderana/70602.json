{"Source": "Adaderana", "Timestamp": "March 8, 2017 10:51 pm", "Headline": "බොරැල්ලේදී සරසවි සිසු දෙපිරිසක් අතර ගැටුමක්", "News Content": "කොළඹ විශ්වවිද්‍යාලයේ බොරැල්ල, ආනන්ද රාජකරුණා මාවතේ පිහිටි නේවාසිකාගාරයක් තුළ සිසුන් දෙපිරිසක් අතර ගැටුමක් හටගෙන තිබේ. පොලීසිය සඳහන් කළේ මෙම ගැටුමෙන් සිසුන් සිව් දෙනෙකු තුවාල ලබා රෝහල් ගත කර ඇති බවය. කොළඹ විශ්වවිද්‍යාලයේ ශාස්ත්‍ර පීඨයේ සිසුන් පිරිසක් මෙලෙස තුවාල ලබා ඇති බව සඳහන්වේ. ශිෂ්‍ය කණ්ඩායම් දෙකක් අතර පවතින ආරවුලක් මෙම ගැටුමට හේතු වී ඇති බව පොලීසිය සිදුකළ මූලික පරීක්ෂණ වලින් අනාවරණය වී ඇත. කුරුඳුවත්ත පොලීසිය මේ සම්බන්ධයෙන් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=70602", "Category": null, "Parent URL": null}