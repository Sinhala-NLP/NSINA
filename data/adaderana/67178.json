{"Source": "Adaderana", "Timestamp": "December 19, 2016 04:10 pm", "Headline": " ඖෂධවේදීන් විරෝධතාවකට සැරසෙයි ", "News Content": "ඉල්ලීම් 14ක් මුල්කර ගනිමින් ලබන 21දා උද්ඝෝෂණයක් පැවැත්වීමට සැලසුම් කර ඇති බව රජයේ ඖෂධවේදීන්ගේ සංගමය පවසයි.එම සංගමයේ සභාපති අජිත් පී. තිලකරත්න මහතා සඳහන් කළේ එදින මධ්‍යහන 12.00 සිට පස්වරු 01.30 දක්වා දිවා ආහාර විවේකයේදී සෞඛ්‍ය අමාත්‍යංශය ඉදිරිපිට උද්ඝෝෂණය පැවැත්වීමට කටයුතු සුදානම් කර ඇති බවයි.කෙසේ වෙතත් අදාළ උද්ඝෝෂණයෙන් රෝගී සත්කාර ක්‍රියාවලියට බාධා ඇති නොවන බව අජිත් පී. තිලකරත්න මහතා පවසයි.තම ඉල්ලීම් සම්බන්ධයෙන් සෞඛ්‍ය බලධාරීන් දැනුම්වත් කළද අදාළ ඉල්ලීම් සම්බන්ධයෙන් ඔවුන් යහපත් ප්‍රතිචාර නොදැක්වීම හේතුවෙන් එම පියවර ගත් බව අජිත් පී. තිලකරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67178", "Category": null, "Parent URL": null}