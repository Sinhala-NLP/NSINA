{"Source": "Adaderana", "Timestamp": "March 21, 2015 05:12 pm", "Headline": "හිටපු ජනපති ක්‍රියාකාරී දේශපානය ගැන තීරණයක් ගන්නේ නම් සන්ධානයේ  විසම්මුතියක් නෑ ", "News Content": "එ.ජ.නි.ස. ජයග්‍රහණය වෙනුවෙන් හිටපු ජනාධිපති මහින්ද රාජපක්ෂ මහතා ක්‍රියාකාරී දේශපාලනය පිළිබඳ තීරණයක් ගන්නේ නම් ඒ සඳහා එ.ජ.නි.සන්ධානයෙන් ඉදිරිපත්වීම පිළිබඳව විසම්මුතියක් නොමැති බව එ.ජ.නි.ස. මහ ලේකම් සුසිල් ප්‍රේම්ජයන්ත මහතා පවසයි.ඒ මහතා මේ බව සඳහන් කර සිටියේ අද පස්වරුවේ මාධ්‍ය නිවේදනයක් නිකුත් කරමින්ය.එසේම අදාළ නිවේදනයෙන් පෙන්වා දෙන්නේ ඉදිරි මැතිවරණයේදී එක්සත් ජනාතා නිදහස් සන්ධානයේ හවුල්කාර සියළුම පක්ෂ සාමුහිකව කටයුතු කිරිමට තීරණය කර ඇති බවයි.එම මැතිවරණයේදි සන්ධානයට පාර්ලිමේන්තුවේ බහුතර බලයක් ලබාගැනිම සදහා ඉලක්ක කරගත් දේශපාලන ක්‍රියාදාමයන් දිස්ත්‍රික් හා මැතිවරණ කොට්ඨාශ මට්ටමින් කඩිනමින් දියත් කිරිමට කටයුතු කරන බවද ඒ මහතා සඳහන්ය කරයි.එ.ජ.නි.ස. මහ ලේකම් සුසිල් ප්‍රේම්ජයන්ත මහතාගේ අත්සනින් යුත් මධ්‍ය වෙත නිකුත් කරන ලද නිවේදනය ඉහත පරිදි වෙයි.", "URL": "https://sinhala.adaderana.lk/news.php?nid=50128", "Category": null, "Parent URL": null}