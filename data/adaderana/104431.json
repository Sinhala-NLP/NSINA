{"Source": "Adaderana", "Timestamp": "February 16, 2019 07:33 am", "Headline": "පටු දේශපාලන අරමුණු නිසා ජාතීන් අතර එකමුතු භාවය නැති කරනවා", "News Content": "පටු දේශපාලන අරමුණු මත ඇතැමුන් විසින් ජාතීන් අතර එකමුතු භාවය නැති කිරීමට කටයුතු කරන බව අස්ගිරි පාර්ශවයේ කාරක සංඝ සභික මුරුද්දෙණියේ ධම්මරතන හිමි පවසයි. උන්වහන්සේ පෙන්වා දෙන්නේ ජාතීන් අතර එකමුතුව ඇති කිරීමට වගකිව යුතු පාර්ශව කටයුතු කළ යුතු බවයි. උතුරු පළාත් ආණ්ඩුකාර ආචාර්ය සුරේන් රාගවන් මහතා අස්ගිරි මල්වතු මහනාහිමිවරුන් හමුවූ අවස්ථාවේ මුරුද්දෙණියේ ධම්මරතන හිමි මේ බව සදහන් කළේය. අනතුරුව මාධ්‍ය වෙත අදහස් දක්වමින් උතුරු පළාත් ආණ්ඩුකාර සුරේන් රාගවන් මහතා පැවසුවේ උතුරු පළාතේ ජනතාව මුහුණදෙන ගැටලු කඩිනමින් නිරාකරණය කිරීමට කටයුතු කරන බවයි.", "URL": "https://sinhala.adaderana.lk/news.php?nid=104431", "Category": null, "Parent URL": null}