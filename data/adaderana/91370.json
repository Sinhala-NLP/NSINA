{"Source": "Adaderana", "Timestamp": "June 23, 2018 02:09 pm", "Headline": "මල්ලාකම් හන්දියේ කලහකාරී ලෙස හැසිරීමේ සිද්ධියේ තවත් පුද්ගලයින් 6 ක් අත්අඩංගුවට", "News Content": "තෙලිප්පලේ, මල්ලාකම් හන්දිය අසළ කලහකාරි ලෙස හැසිරිමේ සිද්ධිය සම්බන්ධයෙන් තවත් පුද්ගලයින් 06 දෙනෙකු අත්අඩංගුවට ගෙන තිබේ. අත්අඩංගුවට ගත් අදාළ සැකකරුවන් 06 දෙනා මල්ලාකම් මහේස්ත්‍රාත් අධිකරණයට ඉදිරිපත් කිරිමෙන් පසු ලබන 29 වනදා දක්වා රක්ෂිත බන්ධනාගාර ගත කළ බව පොලීසිය සඳහන් කළේය. සැකකරුවන් මල්ලාකම් ප්‍රදේශයේ පදිංචි පුද්ගලයින් පිරිසක් බව සඳහන්ය. මේ අතර අදාළ සිද්ධිය සම්බන්ධයෙන් මීට පෙර සැකකරුවන් 08 දෙනෙකු අත්අඩංගුවට ගත් අතර ඔවුන් ද ලබන 29 වනදා දක්වා රක්ෂිත බන්ධනාගාර ගත කර තිබේ. ඒ අනුව අදාළ සිද්ධියට සම්බන්ධ පුද්ගලයින් 14 දෙනෙකු මේ වන විට අත්අඩංගුවට ගෙන ඇති බව පොලිස් මූලස්ථානය සඳහන් කළේය. පසුගිය 17 වනදා තෙලිප්පලේ, මල්ලාකම් හන්දිය අසළ තියුණු ආයුධ සහිතව පිරිසක් කලහකාරි ලෙස හැසිරෙන බවට තෙලිප්පලේ පොලීසියට තොරතුරක් ලැබුණු අතර එය මැඩපැවැත්විමට යාමේදී පොලිසිය සිදු කළ වෙඩි ප්‍රහාරයකින් ඉන් එක් පුද්ගලයෙකු මියගොස් තිබිණි.", "URL": "https://sinhala.adaderana.lk/news.php?nid=91370", "Category": null, "Parent URL": null}