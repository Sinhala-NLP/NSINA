{"Source": "Adaderana", "Timestamp": "June 25, 2018 12:03 pm", "Headline": "ගෝඨාභය FCID න් පිටව යයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා පොලිස් මූල්‍ය අපරාධ විමර්ශන කොට්ඨාසය වෙත ප්‍රකාශයක් ලබාදීමෙන් පසු පිටව ගොස් තිබේ. ගෝඨාභය රාජපක්ෂ මහතා අද(25) පෙරවරු 09.00ට පමණ පොලිස් මූල්‍ය අපරාධ විමර්ශන කොට්ඨාසය වෙත පැමිණි බව අද දෙරණ වාර්තාකරු සඳහන් කළේය. ඩී.ඒ රාජපක්ෂ අනුස්මරණ කෞතුකාගාරයේ ඉදිකිරීම් සම්බන්ධයෙන් සිදු කෙරන විමර්ශනවලට අදාළ ප්‍රකාශයක් ලබාදීම සඳහා ඔහු අද එම කොට්ඨාසය වෙත කැඳවා තිබුණි. පොලිස් මූල්‍ය අපරාධ විමර්ශන කොට්ඨාසය, ගෝඨාභය රාජපක්ෂ මහතාගෙන් පැය 02කට අධික කාලයක් ප්‍රකාශ ලබා ගෙන ඇති බවයි වාර්තාවෙයි.", "URL": "https://sinhala.adaderana.lk/news.php?nid=91464", "Category": null, "Parent URL": null}