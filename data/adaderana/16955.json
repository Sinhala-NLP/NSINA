{"Source": "Adaderana", "Timestamp": "June 23, 2011 12:05 pm", "Headline": "ඉන්දීය ධීවරයින්ගේ නිදහස ඉල්ලා විරෝධතාවක්", "News Content": "ශ්‍රී ලංකා නාවික හමුදාව මගින් ඉන්දියාවේ රාමේශ්වරම්හි ධීවරයින් 23 දෙනෙකු අත්අඩංගුවට ගැනීමට එරෙහිව කොට්ටයිපට්ටිනම් ගම්මානයේ ධීවරයින් පිරිසක් විරෝධතා ව්‍යාපාරයක් ආරම්භ කර තිබේ. අත්අඩංගුවට ගත් ධීවරයින් පිරිස නිදහස් කරගැනීම සඳහා ඉක්මනින් මැදිහත්වන ලෙස ඉන්දීය මධ්‍යම රජයෙන් හා තමිල්නාඩු රජයෙන් මෙම ධීවරයින් ඉල්ලා සිටින බව ද එරට මාධ්‍ය වාර්තා සඳහන් කරයි. එක්දින වැඩ වර්ජනයක් ලෙස ක්‍රියාත්මක මෙම විරෝධතාවය සඳහා ධීවරයින් 280 දෙනෙකු පමණ එක්වි සිටින බව ඉන්දීය මාධ්‍ය වාර්තා පෙන්වාදෙයි. මෙරට මුහුදු සීමාවේ අනවසරයෙන් ධීවර කටයුතුවල නිරතව සිටි ඉන්දීය ධීවරයින් 23 දෙනෙකු ශ්‍රී ලංකා නාවික හමුදාව විසින් පසුගියදා අත්අඩංගුවට ගෙන තිබිණි.", "URL": "https://sinhala.adaderana.lk/news.php?nid=16955", "Category": null, "Parent URL": null}