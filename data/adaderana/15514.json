{"Source": "Adaderana", "Timestamp": "April 17, 2011 09:10 am", "Headline": "තවත් ඉන්දීය ධීවරයෙකුගේ මළ සිරුරක් හමුවෙයි", "News Content": "අතුරුදන් වූ තවත් ඉන්දීය ධීවරයෙකුගේ මළ සිරුරක් හමුවී ඇති බව ඉන්දීය නාගපට්නම් පොලිසිය පවසයි. හමුවී ඇත්තේ ශ්‍රී ලංකාවට ආසන්න උතුරු මුහුදු තීරයේ දී අතුරුදන් වූ ධීවරයින් සිව්දෙනාගෙන් එක් අයෙකු බව නාගපට්නම් පොලිසිය උපුටා දක්වමින් ඉන්දීය මාධ්‍ය වාර්තා කරයි. ධීවරයින් අතරින් සෙසු තිදෙනාගේ සිරුරු ද ‍මීට දින කිහිපයකට පෙර හමුවිය. එයින් එක් සිරුරක් යාපනය නැදුන්තිවු ප්‍රදේශයේ වෙරළට ගොඩ ගසා තිබියදී සොයාගැනුණි. ඔහුගේ සිරුර යාපනය ප්‍රදේශයේ දීම ඔහුගේ ඥාතීන්ගේ සහභාගීත්වයෙන් මිහිදන් කරන ලදී.. මෙම ධීවරයින් සියලුදෙනා ඉන්දියාවේ තන්ගම්මඩම් ප්‍රදේශයේ පදිංචිකරුවන් බවද ඉන්දීය මාධ්‍ය කියා සිටියි.", "URL": "https://sinhala.adaderana.lk/news.php?nid=15514", "Category": null, "Parent URL": null}