{"Source": "Adaderana", "Timestamp": "September 7, 2017 05:03 pm", "Headline": "අත් බෝම්බයක් පුපුරා හමුදාවේ 4කට තුවාල", "News Content": "ත්‍රිකුණාමලය, මොරවැව ගුවන් හමුදා කඳවුරේ යුද හමුදා පුහුණු අභ්‍යාසයක් අතරතුර අත් බෝම්බයක් පුපුරා යාමෙන් නිලධාරීයෙකු ඇතුළු යුද හමුදාවේ සිව් දෙනෙකු තුවාල ලබා ඇත.අද දහවල් එම යුද හමුදා අභ්‍යාසයට අදාළව අත්බෝම්බ විසි කිරීමේ පුහුණුවක් පැවැත්වෙන අතරතුර යුද හමුදා සෙබළෙකුගේ අතෙහි තිබූ අත් බෝම්බයක් හදීසියේ පුපුරා ගොස් ඇති බව යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා සඳහන් කළේය.එහිදී යුද හමුදාවේ නිලධාරියෙකු ඇතුළු සිව් දෙනෙකු තුවාල ලබා ඇති අතර ඔවුන් මේ වන විට ත්‍රිකුණාමලය රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=77255", "Category": null, "Parent URL": null}