{"Source": "Adaderana", "Timestamp": "August 31, 2019 02:57 pm", "Headline": "වෙළඳසැලේ තිබු මාලය නැති වුණ හැටි-CCTV දර්ශන සහිතයි", "News Content": "හක්මණ නගරයේ පිහිටි ස්වර්ණාභරණ අලෙවිසැලක් වෙත පැමිණි පුද්ගලයෙක් එහි තිබූ රන් මාලයක් සොරා ගෙන පලා ගොස් ඇති බව අද දෙරණ වාර්තාකරු පවසයි. ඊයේ(30) උදෑසන පිත්තල බඩු විකුණන මුවාවෙන් පැමිණි පුද්ගලයෙකු වෙළදසැලේ විකිණිමට තබා තිබු රුපියල් 72500 ක් වටිනා රන් මාළයක් සොරාකම් කොට පළා ඇති බව වාර්තා වෙයි. වෙළඳසැල් හිමිකාරිය වෙළදසැලේ ඉදිරියට ගමන් කරන ලද අවස්ථාවේදි මෙම රන් මාළය සොර ගෙන ඇති අතර රන් මාළය සොරාකම් කරනු ලබන ආකාරය වෙළඳසැලේ සවි කර තිබු ආරක්ෂක කැමරා වල සටහන් වී තිබුණි. සිද්ධිය පිළිබදව හක්මණ පොලීසියට කරන ලද පැමිණිල්ලට අනුව වහා කි‍්‍රයාත්මක වු හක්මණ පොලීසියේ පොලිස් නිලධාරින් ආරක්ෂිත කැමරා පරික්ෂා කොට ඊයේ සවස වන විට මාලය සොරකම් කරන ලද පුද්ගලයා බෙලිඅත්ත ප‍්‍රදේශයේදී අත්අඩංගුවට ගනෙ ඇති බව අප වාර්තාකරු පවසයි. මෙලෙස අත්අඩංගුවට ගෙන ඇත්තේ බෙලිඅත්ත ප‍්‍රදේශයේ පදිංචි වයස අවුරුදු 54ක් වන පුද්ගලයෙකු වන අතර ඔහු සන්තකයේ තිබී සොරාගත් රන්මාලයද සොයා ගැනීමට පොලිස් නිළධාරින්ට හැකිවි තිබේ. සැකකරු අද (31) දින දෙයියන්දර මහේස්ත‍්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=117936", "Category": null, "Parent URL": null}