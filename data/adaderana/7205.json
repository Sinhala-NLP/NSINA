{"Source": "Adaderana", "Timestamp": "March 12, 2010 08:16 am", "Headline": "අද පක්ෂ නියෝජිතයන් හා කොමසාරිස් හමුවක්", "News Content": "මහ මැතිවරණය සඳහා ඉදිරිපත් වන දේශපාලන පක්ෂ සහ කණ්ඩායම් වල නියෝජිතයන් අද මැතිවරණ කොමසාරිස් දයානන්ද දිශානායක මහතා හමුවේ. අද පස්වරුවේ ‍මෙම හමුව සිදු වන බව මැතිවරණ මහ ලේකම් කාර්යාලය සඳහන් කළේය. මැතිවරණ නීතී රීතී සම්බන්ධයෙන් සහ අපේක්ෂකයන් මුහුණ දෙන ගැටලු සම්බන්ධයෙන් මෙහි දී සාකච්ඡාවට ගැනීමට නියමිතය. නාම යෝජනා භාර දීමෙන් පසු මැතිවරණ කොමසාරිස්වරයා පක්ෂ නියෝජිතයන් හමුවන පළමු අවස්ථාව මෙය බව මැතිවරණ ලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=7205", "Category": null, "Parent URL": null}