{"Source": "Adaderana", "Timestamp": "July 19, 2013 08:41 am", "Headline": "අත්හිටුවූ සහනාධාරය නැවත දෙන්න‍‍", "News Content": "අත්හිටුවා ඇති ඉන්ධන සහනාධාරය කඩිනමින් ලබාදෙන ලෙස වාලච්චේන ප්‍රදේශයේ ධීවරයින් බලධාරීන්ගෙන් ඉල්ලීමක් කර තිබේ . \"වාලච්චේන ගැඹුරු මුහුද\" ධීවරයින්ගේ සංගමය විසින් මේ සම්බන්ධයෙන් දන්වා ධීවර දෙපාර්තමේන්තුවේ නියෝජ්‍ය අධ්‍යක්ෂවරයා ඇතුළු නිලධාරීන් කිහිපදෙනෙකුට සංදේශයක් භාරදී ඇත. ඊයේ(18) එම ධීවරයින් වාලච්චේන ප්‍රදේශයේදී උද්ඝෝෂණයක ද නිරත වී තිබුණි. මේ අතර අම්පාර - පදියතලාව ප්‍රාදේශීය ලේකම් කොට්ඨාශයේ ගම්මාන රැසක ඉඩම් මහවැලි අධිකාරියට පවරා ගැනීමට විරෝධය පලකරමින් එම ගම්වැසියන් ඊයේ උද්ඝෝෂණයක නිරත තිබේ. තම ඉඩම් රබර් වගාවක් සඳහා මහවැලි අධිකාරිය වෙත පවරා ගැනීමට කටයුතු කරමින් සිටින බව උද්ඝෝෂකයින් පෙන්වා දෙයි", "URL": "https://sinhala.adaderana.lk/news.php?nid=35910", "Category": null, "Parent URL": null}