{"Source": "Adaderana", "Timestamp": "May 11, 2016 10:06 am", "Headline": " ජය සන්රයිසස් හයිද්‍රාබාද් කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පූනේ සුපර් ජයන්ට්ස් කණ්ඩායම සමඟ පැවති තරගයෙන් ලකුණු 04ක ජයක් හිමිකරගැනීමට සන්රයිසස් හයිද්‍රාබාද් කණ්ඩායම සමත්ව තිබේ.තරගය ඊයේ(10) විශාකපට්නම් හිදී පැවැත්වුණි.කාසියේ වාසිය දිනූ හයිද්‍රාබාද් කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ඔවුන් නියමිත පන්දුවාර 20 අවසානයේ කඩුලු 08ක් දැවී ලකුණු 137ක් ලබාගත්තේය.ශිකර් දවාන් ලකුණු 33යි.කේන් විලියම්සන් ලකුණු 32යි.විශිෂ්ට පන්දු යැවීමක නිරතවූ පූනේ කණ්ඩායමේ ඇඩම් සම්පා කඩුලු 06ක් බිඳ හෙලීය.පිළිතුරු ඉනිම සඳහා පිටියට පිවිසි පූනේ කණ්ඩායමට නියමිත පන්දුවාර 20 අවසානයේ කඩුලු 08ක් දැවී ලබාගත හැකිවූයේ ලකුණු 133ක් පමණි.ජෝර්ජ් බෙයිලී ලකුණු 34යි.රවිචන්ද්‍රන් අශ්වින් ලකුණු 29යි.", "URL": "https://sinhala.adaderana.lk/news.php?nid=60038", "Category": null, "Parent URL": null}