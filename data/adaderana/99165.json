{"Source": "Adaderana", "Timestamp": "November 14, 2018 06:53 am", "Headline": "බහුතරය හිමි අපිට ආණ්ඩුව ගෙනි යන්න ජනපති අවසර දෙයි", "News Content": "තවදුරටත් ව්‍යස්ථානුකූලව පාර්ලිමේන්තුවේ බහුතරය හිමි එක්සත් ජාතික පෙරමුණට ආණ්ඩුව පවත්වාගෙන යාමට ජනාධිපතිවරයා අවස්ථාව සලසනු ඇති බවට තමා විශ්වාස කරන බව පාර්ලිමේන්තු මන්ත්‍රී අකිල විරාජ් කාරියවසම් මහතා පවසයි. ඊයේ (13) පස්වරුවේ සිරිකොත පක්ෂ මූලස්ථානයේ පැවැති මාධ්‍ය හමුවකට එක්වෙමින් මන්ත්‍රිවරයා මේ බව පැවසීය. ජනාධිපතිවරයා සහ හිටපු ආරක්ෂක ලේකම්වරයා ඝාතන කුමන්ත්‍රණයක් පවතින බවට නාමල් කුමර සිදු කළ හෙලිදරව්ව පිටපසු එක්සත් ජාතික පක්ෂ ආණ්ඩුව පෙරලිමේ කුමන්ත්‍රණයක් තිබූ බවට මේ වන විට පැහැදිලි වන බව එම මාධ්‍ය හමුවට එක්වෙමින් රුවන් විජේවර්ධන මන්ත්‍රිවරයා ප්‍රකාශ කළේය.", "URL": "https://sinhala.adaderana.lk/news.php?nid=99165", "Category": null, "Parent URL": null}