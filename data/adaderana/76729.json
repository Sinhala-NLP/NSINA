{"Source": "Adaderana", "Timestamp": "August 26, 2017 01:36 pm", "Headline": "ඉන්ධන පිරවුම්හල ගිනි ගැනීමේ සිද්ධිය-2ක් අත්අඩංගුවට ", "News Content": "නිට්ටඹුව කළගෙඩිහේන ප්‍රදේශයේ ඉන්ධන පිරවුම්හලක් සහ එහි තිබූ ඉන්ධන බවුසරයක් ගිනි ගැනීමේ සිද්ධිය සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ.සිද්ධිය සම්බන්ධයෙන් ගම්පහ පොලීසිය සිදු කළ මූලික විමර්ශනවලදී අනාවරණය වී ඇත්තේ බවුසරයෙන් ඉන්ධන භූගත ටැංකිවලට පොම්ප කිරීමේදී නිසි ආරක්ෂක විධිවිධාන පිළිනොපැදීම හේතුවෙන් ගිනි ගැනීම සිදුව ඇති බවයි.ඒ අනුව සිද්ධිය සම්බන්ධයෙන් එම බවුසරයේ රියදුරු සහ එහි සහායක අත්අඩංගුවට ගෙන තිබේ.සැකකරුවන් කැකුණපොල සහ ගෝනපොල යන ප්‍රදේශවල පදිංචිකරුවන් වන අතර ඔවුන් අද(26) ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76729", "Category": null, "Parent URL": null}