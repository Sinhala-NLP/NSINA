{"Source": "Adaderana", "Timestamp": "September 14, 2012 01:38 pm", "Headline": "කොළඹ සරසවිය සඳුදා විවෘතයි", "News Content": "තාවකාලිකව වසා දැමුණු කොළඹ විශ්ව විද්‍යාලය ලබන සඳුදා යළි විවෘත කිරීමට තීරණය කර තිබේ. විශ්ව විද්‍යාල ආචාර්යවරුන්ගේ ගැටලුවලට විසඳුම් ලබාදී කඩිනමින් අධ්‍යාපන කටයුතු ආරම්භ කරන ලෙසට එම විශ්ව විද්‍යාලයේ සිසුන් පිරිසක් පසුගියදා උද්ඝෝෂණයක නිරත විය. එහිදී ගැටුම්කාරී තත්ත්වයන් ඇතිවීම වැළැක්විම සඳහා පසුගිය 10 වැනිදා විශ්ව විද්‍යාලය තාවකාලිකව වසා දැමුණු අතර නේවාසිකාගාරවල සිටි සිසුන් ද ඉවත් කිරීමට පියවර ගන්නා ලදී.", "URL": "https://sinhala.adaderana.lk/news.php?nid=27406", "Category": null, "Parent URL": null}