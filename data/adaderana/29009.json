{"Source": "Adaderana", "Timestamp": "November 8, 2012 08:57 am", "Headline": "බෝ නොවන රෝග අවම කිරීමේ විශේෂ වැඩසටහන් රැසක්", "News Content": "මෙරට ජනතාව බෝ නොවන රෝගවලින් වළක්වා ගැනීමේ අරමුණින් වි‍ශේෂ වැඩසටහන් රැසක් ක්‍රියාත්මක කිරීමට සෞඛ්‍ය අමාත්‍යංශය තීරණය කර තිබේ. \"සුව උත්සව\" නමින් විශේෂ වැඩ සටහනක් මේ යටතේ මේ මස 17 වන දින කොළඹ දී පැවැත්වීමට නියමිත බව වෛද්‍ය පර්යේෂණ ආයතනයේ අධ්‍යක්ෂ වෛද්‍ය අනිල් සමරනායක මහතා සඳහන් කළේය. බෝ නොවන රෝග ඇති වීමට හේතුව සහ ඒවා වළක්වා ගැනීමට ගත හැකි ක්‍රියාමාර්ග පිළිබඳව ජනතාව දැනුවත් කිරීම මෙම වැඩසටහ‍නේ අරමුණ බව වෛද්‍ය අනිල් සමරනායක මහතා පැවසීය.", "URL": "https://sinhala.adaderana.lk/news.php?nid=29009", "Category": null, "Parent URL": null}