{"Source": "Adaderana", "Timestamp": "January 5, 2017 04:31 pm", "Headline": " හින්ගෝල් සහ බාසෝල් දිවයිනට එයි", "News Content": "පකිස්ථානු නාවික හමුදාවට අයත් නෞකා දෙකක් කොළඹ වරායට පැමිණ තිබේ.සුහඳ සංචාරයක් සඳහා එම නෞකා අද(05) කොළඹ වරායට පැමිණ ඇති බව නාවික හමුදාව සඳහන් කළේය.මෙලෙස දිවයිනට පැමිණ ඇත්තේ පකිස්ථාන නාවික හමුදාවට අයත් “හින්ගෝල්” සහ “බාසෝල්” යන නෞකා දෙක බව සඳහන්ය.කොළඹ වරායට පැමිණි එම නෞකා නාවික හමුදා සම්ප්‍රදායන්ට අනුකූලව ශ්‍රී ලංකා නාවික හමුදාව විසින් පිළිගෙන තිබේ.දින 3ක නිල සංචාරයක් සඳහා පැමිණි එම නෞකා දිවයිනේ රැඳී සිටින කාල සීමාව තුළ ශ්‍රී ලංකා නාවික හමුදාව සමග වැඩසටහන් කිහිපයකට සහභාගී වීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=67753", "Category": null, "Parent URL": null}