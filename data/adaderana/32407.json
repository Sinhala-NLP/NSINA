{"Source": "Adaderana", "Timestamp": "March 14, 2013 01:08 pm", "Headline": "අනවසර දුම්වැටි නිෂ්පාදනාගාරයක් වටලයි", "News Content": "රජයේ නිසි අවසරයකින් තොරව අනුරාධපුර, ශ්‍රාවස්තිපුර ප්‍රදේශයේ පවත්වාගෙන ගිය දුම්වැටි නිෂ්පාදනාගාරයක් සුරාබදු දෙපාර්තමේන්තුව භාරයට ගෙන තිබේ. සුරාබදු දෙපාර්තමේන්තුවේ විශේෂ මෙහෙයුම් ඒකකය මගින් සිදුකළ වැටලීමක දී අදාළ නිෂ්පාදනාගාරයේ තිබී දුම්වැටි 60000 ක පමණ ප්‍රමාණයක් සොයාගෙන ඇති බව සඳහන්ය. එහිදී දුම්වැටි නිෂ්පාදනය සඳහා යොදාගත් උපකරණ කිහිපයක් ද සුරාබදු දෙපාර්තමේන්තු නිලධාරීන් භාරයට ගෙන තිබේ. අදාළ නිෂ්පාදනාගාරය පවත්වාගෙන ගිය පුද්ගලයාට එරෙහිව නීතිමය ක්‍රියාමාර්ග ගන්නා බව සුරාබදු දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=32407", "Category": null, "Parent URL": null}