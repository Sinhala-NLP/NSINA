{"Source": "Adaderana", "Timestamp": "July 15, 2017 04:41 pm", "Headline": " දුම්රිය ස්ථාන සඳහා ඩෙංගු මර්දන සතියක්", "News Content": "දිවයින පුරා පිහිටි සියලු දුම්රිය ස්ථාන සහ උප දුම්රිය ස්ථාන සඳහා ඩෙංගු මර්දන සතියක් ප්‍රකාශයට පත් කර තිබේ.ඒ අනුව හෙට සිය ලබන 23 වනදා දක්වා ඩෙංගු මර්දන සතිය ප්‍රකාශයට පත් කර ඇති බව දුම්රිය ස්ථානාධිපති සංගමය සඳහන් කළේය.එහි සමාරම්භක ජාතික වැඩසටහන හෙට උදෑසන 09.00ට දෙමටගොඩ දුම්රිය ස්ථානයේදී පැවැත්වීමට නියමිතය.සියලුම දුම්රිය ස්ථාන, දුම්රිය ස්ථාන පරිශ්‍ර, දුම්රිය අංගන පවිත්‍ර කිරීම මෙම වැඩසටහන යටතේ ක්‍රියාත්මක කිරීමට සැලසුම් කර තිබේ.දුම්රිය මගීන්, දුම්රිය ස්ථාන අවට ප්‍රජාව, පාසල් සිසුන්, තරුණ සේවා සංගම්, පොලිස් ප්‍රජා ඒකක, බන්ධනාගාර රැඳවියන්, ෆේස්බුක් සමාජ ජාලා කණ්ඩායම් සහ බාලදක්ෂ ව්‍යාපාර කණ්ඩායම් ඒ සඳහා එක්වනු ඇත.", "URL": "https://sinhala.adaderana.lk/news.php?nid=75283", "Category": null, "Parent URL": null}