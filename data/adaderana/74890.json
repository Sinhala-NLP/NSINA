{"Source": "Adaderana", "Timestamp": "July 5, 2017 11:06 am", "Headline": "මාධ්‍යවේදිනි මෙල් ගුණසේකරගේ ඝාතකයාට මරණ දඬුවම්", "News Content": "මාධ්‍යවේදී මෙල් ගුණසේකර මෙනෙවිය ඝාතනය කළ බවට අධි චෝදනා ලැබ සිටින විත්තිකරුට එරෙහි නඩුවේ තීන්දුව ප්‍රකාශයට පත්කරමින් කොළඹ මහාධිකරණය විසින් විත්තිකරුටමරණීය දඬුවම නියම කර තිබේ.2014 පෙබරවාරි 02 බත්තරමුල්ල ප්‍ර දේශයේ මෙල් ගුණසේකර මෙනවිය ඇයගේ නිවස තුළදී ඝාතනයට ලක්වී තිබුණු අතර දීර්ඝ නඩු විභාගයකින් පසුව කොළඹ මහාධිකරණ විනිසුරු පියසේන රණසිංහ අද (05) තීන්දුව ප්‍රකාශයට පත්කරමින් කියා සිටියේ අදාළ චෝදනවලට විත්තිකරු වරද කරු කරන බවයි.රජයේ නීිතඥවරයා මෙහිදී අධිකරණයට කරුණු දක්වමින් ඉල්ලා සිටියේ විත්තිකරුට පෙර වැරදි දෙකක් පැවති බව හා වැරදි නිවරදි කර ගැනීමේ අවස්ථාවන් හිමිවුවද ඔහු එම වැරදි නිවරදි කරගැනීමක් සිදුකර නොමැති බැවින් දිය හැකි උපරිම දඬුවම් ලබාදෙන ලෙසයි.දොම්පේ ප්‍රදේශයේ පදිංචිව සිටි දුරුලාන්දු ඇන්තනි රම්සන් ජෝර්ජ් නමැති මෙම විත්තිකරුට එරෙහිව ආයුධයක් රැගෙන අනවසරෙන් නිවසකට ඇතුළුවීම, ජංගම දුරකථනය සොරා ගැනීම, මනුෂ්‍ය ඝාතනයක් සිදුකිරීම යන අධි චෝදනා තුනක් යටතේ නීතිපතිවරයා විසින් මෙම නඩුව පවරා තිබුණි.මෙම විත්තිකරු ඝාතනයට ලක්වූ මෙල් ගුණසේකර මෙනෙවියගේ නිවස පින්තාරු කිරීම සඳහා පැමිණි පින්තාරුකරු වන අතර මෙල් ගුණසේකර මෙනවියගේ මව, පියා හා සහෝදරයා ආගමික වතාවත් සඳහා උදෑසන පල්ලියට ගිය අවස්ථවේ නිවස කොල්ලකෑමේ අදහසින් නිවසට ඇතුළුවූ විත්තිකරු විසින් මෙම අපරාධය සිදුකර තිබුණි.", "URL": "https://sinhala.adaderana.lk/news.php?nid=74890", "Category": null, "Parent URL": null}