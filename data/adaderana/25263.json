{"Source": "Adaderana", "Timestamp": "June 23, 2012 01:24 pm", "Headline": "වාලච්චේන කම්හලෙන් කඩදාසි නිෂ්පාදන ලබන මාසයේ එයි", "News Content": "ලබන මස සිට වාලච්චේන කාඩදාසි කම්හලේ නිෂ්පාදන වෙළඳපොළට නිකුත් කිරීමට කටයුතු කරන බව එහි නිසි බලධාරි මංගල සෙනරත් මහතා පවසයි. මේ වන විට වාලච්චේන කඩදාසි කම්හලේ මාසික නිෂ්පාදනය මෙට්‍රික් ටොන් 145 දක්වා ඉහළ නංවා ඇති බවද ඔහු සඳහන් කළේය. කෙසේ වෙතත් කම්හලේ නිෂ්පාදන කටයුතු සඳහා අවශ්‍යය උපකරණයක් වසර 1 1/2 ක කාලයක් තුළ අලුත්වැඩියා නොකිරිම හේතුවෙන් විශාල ආදායමක් අහිමි වි ඇති බව කියැවෙයි. එහෙත් ලබන මස සිට ෆයිල් කවර , බොක්ස් බෝඩ් , චිප් බෝඩ් ආදි නිෂ්පාදන වෙළඳපොළට නිකුත් කරන බව මංගල සෙනරත් මහතා කියා සිටියේය. රාජ්‍ය ආයතන තුළින් ඉවත ලන කඩදාසි වාලච්චේන කම්හල වෙත ලබා දීමට කටයුතු කරන ලෙස ද ඒ මහතා ඉල්ලීමක් කරයි.‍ වසරක් අවසාන වීමට ප්‍රථම කඩදාසි නිෂ්පාදනය මසකට මෙට්‍රික් ටොන් 500 ක් දක්වා ඉහළ නැංවීම තම අරමුණ බව ද මංගල සෙනරත් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25263", "Category": null, "Parent URL": null}