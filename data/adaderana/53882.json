{"Source": "Adaderana", "Timestamp": "September 16, 2015 11:01 am", "Headline": "කඩුවෙල - කඩවත හෙට රාත්‍රීයේ සිට ජනතා අයිතියට", "News Content": "කඩුවෙල - කඩවත පිටත වටරවුම් මාර්ගය හෙට ජනතා අයිතියට පත් කිරීමට නියමිතව තිබේ.ඒ අනූව හෙට රාත්‍රී 9 සිට එම මාර්ගය රියදුරන් සඳහා විවෘත බව විශ්වවිද්‍යාල හා මහමාර්ග අමාත්‍යංශය නිවේදනය කරයි.කොට්ටාව සිට ගාල්ල, මාතර දක්වා දැනට විවෘතව පවතින දක්ෂිණ අධිවේගී මාර්ග‍ෙය්ම දිගුවක් ලෙස රට මැදින් ඉදිරියට ඇදෙන මෙම පිටත වටරවුම් මාර්ගයේ දෙවැනි අදියර ජනතා අයිතියට පත්කිරීම උසස් අධ්‍යාපන හා මහාමාර්ග ඇමැති අධිනීතිඥ ලක්ෂ්මන් කිරිඇල්ල මහතාගේ සහභාගිත්වයෙන් සිදුකිරීමට නියමිතය.කඩුවෙල සිට කඩවත දක්වා වටරවුම් මාර්ගයේ දිග කිලෝමීටර් 9කි.මේ සඳහා වැය කර ඇති මුදල රුපියල් බිලියන 44ක් බව සඳහන්ය.කොට්ටාව සිට කඩුවෙල දක්වා පළමු අදියර මීට පෙර ජනතා අයිතියට පත්කර තිබේ.කඩුවෙල සිට කඩවත දක්වා ඉදිකළ මෙම පිටත වටරවුම් මාර්ගය කොළඹ - මහනුවර - දඹුල්ල දක්වා දිවෙන අධිවේගී මාර්ගයටත්, කොළඹ - කටුනායක අධිවේගී මාර්ගයටත් ඉදිරියේදී සම්බන්ධ කිරීමට ද අවධානය යොමුව ඇත.", "URL": "https://sinhala.adaderana.lk/news.php?nid=53882", "Category": null, "Parent URL": null}