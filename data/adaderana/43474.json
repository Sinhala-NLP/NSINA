{"Source": "Adaderana", "Timestamp": "May 26, 2014 08:39 am", "Headline": "අතුරුදහන්වූවන්ගේ කොමිසමේ මීළඟ හමුව ජුනි මාසයේ ", "News Content": "අතුරුදන්වූවන් පිළිබඳ පැමිණිලි විමර්ශනය කිරිමේ ජනාධිපති කොමිසන් සභාවේ සිව්වන මහජන හමුව ලබන ජුනි මස 06 වනදා ආරම්භ වීමට නියමිතව තිබේ. මඩකලපුව දිස්ත්‍රික්කය මූලික කරගනිමින් මෙම කටයුතු සිදු කෙරෙන බව එම කොමිසන් සභාව සඳහන් කළේය. ඒ අනුව ජුනි මස 06, 07, 08 යන තෙදින තුළ මෙම විමර්ශන කටයුතු සිදු කෙරෙන අතර 06 සහ 07 යන දෙදින තුළ කාන්තන්කුඩි ප්‍රා දේශිය ලේකම් කාර්යාලයේ දි මෙම හමු පැවැත්වීමට නියමිතය. ජුනි මස 08 වන දින අදාළ මහජන හමුව මන්මුණෙයිපත්තු ප්‍රාදේශිය ලේකම් කාර්ලයේ දි පැවැත්වෙයි. අතුරුදන්වූවන් පිළිබඳ පැමිණිලි විමර්ශනය කිරිමේ ජනාධිපති කොමිසන් සභාවට මේ වන විට අතුරුදන්වූ ආරක්ෂක අංශ සාමාජිකයින් පිළිබඳව පැමිණිලි 5000ක් ඇතුළුව පැමිණිලි 18, 590 ක් ලැබී තිබේ. මේ වන විට කොමිසම විසින් පැමිණිලිකරුවන් 462දෙදෙනෙකුගෙන් වාචික සාක්ෂි ලබාගෙන ඇති අතර එම සාක්ෂි ස්වාධින පරීක්ෂණ කණ්ඩායමක් විසින් විශ්ලේෂණය කරමින් පවතින බව එම කොමිසම සඳහන් කළේය. අතුරුදන්වූවන් පිළිබඳ පැමිණිලි විමර්ශනය කිරිමේ ජනාධිපති කොමිසන් සභාව පසුගිය ජනවාරි මාසයේ දි කිලිනොච්චියේ දි ද, පෙබරවාරි මාසයේදි යාපනයේ දි ද, මාර්තු මාසයේ දි මඩකලපුවේ දි ද මහජන හමු පවත්වා තිබුණි.", "URL": "https://sinhala.adaderana.lk/news.php?nid=43474", "Category": null, "Parent URL": null}