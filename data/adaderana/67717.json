{"Source": "Adaderana", "Timestamp": "January 4, 2017 10:46 pm", "Headline": "අනතුරකට අත වනන පාළමක්", "News Content": "බලංගොඩ, පහළ වලේබොඩ ප්‍රදේශයේ වලවේ ගඟ හරහා ඉදිකර ඇති දැනට වසර සියයකට වඩා පැරණි පහළ වලේබොඩ කම්බි පාළමේ කම්බි දිරාපත් වීමෙන් තම ජිවීත අනතුරට ලක්වීමේ අවදානමක් උද්ගත වී ඇති බව එම පාළම භාවිත කරන ප්‍රදේශයේ පවුල් පන්දාහකට ආසන්න ජනතාව පවසා සිටියි. සීතගල, ගුරුබැවිල , වලේබොඩ , ගල්ලලෙන කන්ද , තෝරරෙවල කන්ද වෙලේකුඹුර, මඩොල්පිටිය, මිණින් කුඹුර, වතුකාර කන්ද , ගයිවත්ත , පෝරකැටිය, උඩකන්ද යන ප්‍රදේශවල ජීවත් වන ජනතාව දෛනිකව වලවේ ගඟ හරහා එගොඩ මෙගොඩ යාම සඳහා මෙම පාළම භාවිතා කරන බව වාර්තා වේ.මෙම පාළම කඩිනමින් පිළිසකර කර දී තම ජීවිතවල ආරක්ෂාව තහවුරු කර දෙන මෙන් ජනතාව බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=67717", "Category": null, "Parent URL": null}