{"Source": "Adaderana", "Timestamp": "April 8, 2013 06:12 pm", "Headline": "පාරවල් හැදුවාට මදි වේග සීමාව ඉහළ නැංවිය යුතුයි", "News Content": "මාර්ගවල රථ වාහන ධාවනය කළ හැකි වේග සීමාවන් ඉහළ නැංවීමට පියවර ගන්නා බව ජනාධිපති මහින්ද රාජපක්ෂ මහතා පවසයි. අලුතින් නවීන මෝටර් රථ ආනයනය කළ අය පාරවල් හදන දුන්නට ස්තූතිය පළ කළත් අඩි සීයෙන් සීයට පොලීසියෙන් අල්ලන බවට චෝදනා කරන බව ජනාධිපතිවරයා කියා සිටියි. ඊට හේතුව වී ඇත්තේ පැරණි අඩි අටේ පාරට හදපු නීතියෙන් තාමත් වේග සීමාව සලකුණුවී ඇති බව යයිද, ඒ නිසාම එකී වේග සීමාවන් ඉහළ නැංවිය යුතු බව තමන් විශ්වාස කරන බව ඔහු අවධාරණය කරයි. මෙසේ මාර්ග සකස් කරන්නේ වාහන වලට යාමට මිස මිනිසුන්ට ගමන් කිරීමට නොවන හෙයින් මින් ඉදිරියට හදන සියලුම පාරවල් සමග මිනිසුන්ට පයින් ගමන් කිරීම සඳහා පදික වේදිකාව සෑදීම අනිවාර්ය බව ජනාධිපතිවරයා සඳහන් කරයි. පාදෙණිය - අනුරාධපුරය මාර්ගය ජනතා අයිතියට පත්කිරීම වෙනුවෙන් ගල්ගමුව මහජන ක්‍රීඩාංගණයේ අද (08) පැවති උත්සවයකට එක්වෙමින් ජනාධිපති මහින්ද රාජපක්ෂ මහතා මේ බව ප්‍රකාශ කළේය. යුද්ධය ඉවර වුණාම පවතින්නේ ජිනීවා යුද්ධය බවත්, තිස් වසරක යුද්ධයක අවසාන දවස් පහේ සිදුවුණේ කුමක්ද යන්න දැන් ප්‍රශ්න කරන බව ජනාධිපතිවරයා පෙන්වා දෙයි.", "URL": "https://sinhala.adaderana.lk/news.php?nid=33115", "Category": null, "Parent URL": null}