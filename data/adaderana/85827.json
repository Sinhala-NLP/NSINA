{"Source": "Adaderana", "Timestamp": "March 16, 2018 10:03 pm", "Headline": "රන් මාලය කඩා ගෙන දුවන්න ගිය හොරාට සිදුවුණ දේ මෙන්න", "News Content": "පිළියන්ද, හොරණ මාර්ගයේ පොල්ගස් හන්දිය ප‍්‍රදේශයේ දී වෙළඳ සැළකට ගොස් පැමිණි කාන්තාවකගේ රන් මාලය කොල්ලකෑමට උත්සහ දැරූ පුද්ගලයෙකු ප‍්‍රදේශවාසීන් හා එම කාන්තාව එක්ක කොටු කර ගනු ලැබීය. යතුරු පැදියකින් පැමිණි මෙම මංකොල්ලකරු කාන්තාවගේ රන් මාලය බෙල්ලෙන් කඩා ගෙන පිටත් වීමට යෑමේ දී එම කාන්තාව මංකොල්ලකරුගේ ඇගෙහි එල්ලී ඔහු බිමට ඇද දමයි. එම අවස්ථාවේ දී තවත් අවට සිටි පිරිස එක් වන අතර මංකොල්ලය සිදු කළ පුද්ගලයාට පළා යෑමට එම අවස්ථාවේ දී නොහැකි විය. අදාළ සැකකරු හොරණ ප‍්‍රදේශයේ තවත් අපරාධ 4ක් සිදු කළ අයෙකි. පසුගිය 4 වන දා අත්අඩංගුවට පත් මෙම සැකකරු අද දිනයේ දී දෙවන වතාවටත් රක්ෂිත බන්ධනාගාර ගත කර තිබේ. පිළියන්දල පොලීසිය වැඩිදුර පරීක්ෂණ සිදු කරනු ලබයි.", "URL": "https://sinhala.adaderana.lk/news.php?nid=85827", "Category": null, "Parent URL": null}