{"Source": "Adaderana", "Timestamp": "July 21, 2018 01:05 pm", "Headline": "ගාල්ල ක්‍රීකට් ක්‍රිඩාංගණය ඉවත් කිරිමට එරේහිව විරෝධතාවක්", "News Content": "ගාල්ල ජාත්‍යන්තර ක්‍රීකට් ක්‍රිඩාංගණය එම ස්ථානයෙන් ඉවත් කිරිමට විරෝධය පල කරමින් ක්‍රීඩකයින්, දේශපානලනඥයින් ගාල්ල ප්‍රදේශවාසීන් ඇතුළු ක්‍රිඩා ලෝලීන් පිරිසක් ක්‍රිකට් ක්‍රිඩාංගණය ඉදිරිපිට විරෝධතාවයක නිරත විය. අද (21) පෙරවරු 10ට පමණ ආරම්භ වු මෙම විරෝධතාව පැය එක හමාරකට ආසන්න කාලයක් පැවැති බව අද දෙරණ වාර්තාකරුවන් සඳහන් කළේය. විරෝධතාව හේතුවෙන් ගාල්ල නගරයේ රථ වාහන තඳබදයක් ද හටගත් බව පොලිසිය සඳහන් කළේය. ගාල්ල ජාත්‍යන්තර ක්‍රීකට් ක්‍රිඩාංගණය මෙම ස්ථානයෙන් ඉවත් කිරිමට පියවර ගන්නා බවට පසුගියදා රජයේ බලධාරින් ප්‍රකාශ කිරිමත් සමඟ ඊට පාර්ශව රැසකින් දැඩි විරෝධයක් එල්ල විය. කෙසේවෙතත් ඊයේ (20) දිනයේදී පාර්ලිමේන්තුව හමුවේ ප්‍රකාශයක් සිදු කරමින් අමාත්‍ය සාගල රත්නායක මහතා සදහන් කළේ ගාල්ල ජාත්‍යන්තර ක්‍රිකට් ක්‍රිඩාංගණය එම ස්ථානයෙන් ඉවත් කිරිමට කිසිදු තීරණයක් ගෙන නොමැති බවය.", "URL": "https://sinhala.adaderana.lk/news.php?nid=92967", "Category": null, "Parent URL": null}