{"Source": "Adaderana", "Timestamp": "March 5, 2014 10:58 am", "Headline": "පරිභෝජනයට නුසුදුසු පාන් පිටි තොගයක් අල්ලයි", "News Content": "කල් ඉකුත්වීමේ දින වෙනස් කර, බෙදාහැරීමට සුදානම් කර තිබු මිනිස් පරිභෝජනයට නුසුදුසු පාන්පිටි කිලෝග්‍රෑම් පනහේ මිටි 260 ක් පාරිභෝගික අධිකාරිය විසින් සිය බාරයට ගෙන තිබේ. පාරිභෝගික අධිකාරියට ලැබුණු තොරතුරකට අනුව ගෝනවල, පට්ටිවෙල ප්‍රදේශයේ පිහිටි නිවාස සංකීර්ණයක පවත්වාගෙන යනු ලැබු අදාළ පාන්පිටි බෙදාහැරීමේ මධ්‍යස්ථානය මෙලෙස වටලා ඇත. එම පාන් පිටි තොගයේ වටිනාකම රුපියල් දොලොස් ලක්ෂයක් පමණ වන බව එම අධිකාරියේ ගම්පහ දිස්ත්‍රික් ප්‍රධානී රංජිත් වීරවර්ධන මහතා සඳහන් කළේය. පාරිභෝගික අධිකාරිය භාරයට ගත් එම පිටි තොගය ඉදිආප්ප, රොටී, පරාටා වැනි ආහාර සැකසීම සඳහා භාවිතයට ගන්නා පිටි වර්ගයක් වන බව වාර්තා වේ.", "URL": "https://sinhala.adaderana.lk/news.php?nid=41552", "Category": null, "Parent URL": null}