{"Source": "Adaderana", "Timestamp": "June 11, 2016 04:17 pm", "Headline": "කොස්ගම නිවාස අහිමි වූවන්ට වන්දි පිරිනැමීම අඟහරුවාදා", "News Content": "කොස්ගම, සාලාව යුධ හමුදා කඳවුරේ සිදු වූ පිපුරුමෙන් නිවාස හා දේපළ හානි සිදු වූ අයට වන්දි ලබාදීම ලබන අඟහරුවාදා සිදු කරන බව රජයේ ප්‍රවෘත්ති දෙපාර්තමේන්තුව පවසයි.එම දෙපාර්තමේන්තුව සඳහන් කළේ සිදු වූ දේපළ හා නිවාසවල වටිනාමක තක්සේරු කිරීම මේ වන විට ආරම්භ කර ඇති අතර එය හෙට දිනයෙන් අවසන් කිරීමට නියමිත බවයි.ඒ සඳහා රජයේ තක්සේරු නිලධාරින් 76 දෙනෙකු යොදවා ඇති බව සඳහන්ය.අදාළ තක්සේරු වාර්තා සදුදා ප්‍රාදේශිය ලේකම්වරයා වෙත ලැබීමට කටයුතු කර ඇති අතර වාර්තා ලැබීමෙන් අනතුරුව වන්දි ගෙවීම ආරම්භ කිරීමට නියමිතය.මේ අතර ආපදාවන්ට මුහුණදුන් ජනතාවගේ ගැටළු විසඳීම සඳහා වසමකට එක් කමිටුව බැගින් කමිටු 12ක් පිහිටුවා ඇත.ඒ අනුව එක් කමිටුවකට ප්‍රදේශයේ සංවර්ධන නිළධාරින්, සමෘද්ධි නිළධාරින්, හමුදා නිළධාරියෙකු, පොලිස් නිළධාරියෙකු සහ සිවිල් නියෝජිතයින් කිහිප දෙනෙකු ඇතුළත්ය.කොස්ගම සාලාව යුධ හමුදා කඳවුරේ පසුගිය 05 වනදා සිදු වූ පිපුරුම හේතුවෙන් ප්‍රදේශයේ නිවාස හා ගොඩනැගිලි 654කට පුර්ණ හා අර්ධ වශයෙන් හානි සිදුව ඇති බව වාර්තා වේ.", "URL": "https://sinhala.adaderana.lk/news.php?nid=60992", "Category": null, "Parent URL": null}