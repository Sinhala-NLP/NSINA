{"Source": "Adaderana", "Timestamp": "September 10, 2014 08:05 am", "Headline": "විදුලිබල මණ්ඩලයට එරෙහිව පෙත්සමක් ", "News Content": "විදුලි බලමණ්ඩලයට එරෙහිව අභායාචනාධිකරණය හමුවේ පෙත්සමක් ගොණු කරන බව පුත්තලම ජනතා හඬ නැමැති සංවිධානයක් පවසයි. එම සංවිධානයේ සභාපති සමන්ත කෝරලේආරච්චි පවසන්නේ නොරොච්චෝලේ විදුලි බලාගාරයේ ජනනයවන විදුලිය අනුරාධපුරයට රැගෙන ඒම සඳහා පුත්තලම කළපුව හරහා ඉදිවන අධි බලැති විදුලි රැහැන් ඉදිකිරීමට එරෙහිව මෙම පෙත්සම ගොණු කරන බවයි. පුත්තලම කළපුව හරහා විදුලි රැහැන් ඉදිකිරීම සඳහා මධ්‍යම පරිසර අධිකාරිය ඇතුළු අදාළ ආයතන වලින් පරිසර තත්ත්ව වාර්තා ලබා ගෙන ඇති බව මේ සම්බන්ධයෙන් අද දෙරණ කළ විමසීමක දී ලංකා විදුලි බල මණ්ඩලයේ මාධ්‍ය ප්‍රකාශක නියෝජ්‍ය සාමාන්‍යාධිකාරී සෙනුජිත් දසනායක මහතා පැවසුවේය.", "URL": "https://sinhala.adaderana.lk/news.php?nid=45956", "Category": null, "Parent URL": null}