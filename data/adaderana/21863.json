{"Source": "Adaderana", "Timestamp": "February 4, 2012 08:43 am", "Headline": "ප්‍රංශ ගුවන් සේවකයෝ වර්ජනයකට සැරසෙයි", "News Content": "ප්‍රංශ ගුවන් සේවකයෝ වර්ජනයකට සූදානම් වේ. ලබන සතියේ දී දින 4 ක කාලයක් ඔවුන් මෙම වර්ජනය ක්‍රියාත්මක කිරීමට නියමිත බව විදෙස් මාධ්‍ය වාර්තා කරයි. ඒ අනුව ලබන සඳුදා සිට බ්‍රහස්පතින්දා දක්වා වර්ජනය ක්‍රියාත්මක වනු ඇත. ප්‍රංශ පාර්ලිමේන්තුවට ගෙන ඒමට සූදානම් වන නව පනතකට විරෝධය පළකරමින් ‍එරට ගුවන් සේවක‍යෝ මෙම වර්ජනයේ නිරතවීමට සූදානම් වන බව වාර්තා වේ. අදාළ පනත ගෙනඒම වළක්වා ගැනීමට අදාළ බලධාරීන් සමග සාකච්ඡා කළ ද එය අසාර්ථක වූ බව ව‍ර්ජනයට සහය දක්වන ගුවන් නියමුවන් පවසයි. අදාළ පනත සම්මත වුවහොත් එය තම රැකියාවලට දැඩි අහිතකර බලපෑම් එල්ල වනු ඇති බව ඔවුන් පෙන්වාදෙයි.", "URL": "https://sinhala.adaderana.lk/news.php?nid=21863", "Category": null, "Parent URL": null}