{"Source": "Adaderana", "Timestamp": "April 7, 2018 11:33 am", "Headline": " නීති විරෝධී ගිනි අවි එක්ක 3ක් පොලිස් දැලේ", "News Content": "වැල්ලවාය,සියඹලාණ්ඩුව සහ බුත්තල පොලිස් ස්ථාන වල නිලධාරීන් විසින් ඊයේ (06) රාත්‍රි සිදු කළ වැටලීමකදී නීති විරෝධීව මෙරට නිෂ්පාදනය කරන ලද ගිනිඅවි සමඟ තුනක් සමඟ පුද්ගලයන් තිදෙනෙකු අත්අඩංගුවට ගැනීමට සමත් වී ඇත. මෙම සැකකරුවන් වැල්ලවාය,මහකලුගොල්ල සහ කොස්ලන්ද යන ප්‍රදේශවල පදිංචි වයස අවුරුදු තිස් තුන පනස් අට සහ හැටපහ වයස්වල පසුවන පුද්ගලයන් බව පොලීසිය කියයි. සැකකරුවන් විසින් කුමන හේතුවක් මත මෙම ගිනිඅවි ළඟ තබාගෙන සිටියේ ද යන්න මේ වනතුරුත් තොරතුරක් අනාවරණය වී නොමැති අතර ඒ පිළිබඳව අනාවරණය කර ගැනීමට විශේෂ පරීක්ෂණයක් සිදු කරන බව පොලීසිය කියයි. සැකකරුවන් වැල්ලවාය,සියඹලාණ්ඩුව සහ බණ්ඩාරවෙල මහේස්ත්‍රාත් අධිකරණයන්ට ඉදිරිපත් කිරීමට නියමිත අතර අදාළ පොලිස් ස්ථාන ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=87071", "Category": null, "Parent URL": null}