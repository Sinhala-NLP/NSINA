{"Source": "Adaderana", "Timestamp": "May 27, 2016 01:26 pm", "Headline": " චන්න විජේවර්ධන- නලීන් පෙරේරා වංචා සෙවීමේ කොමිසමට යයි", "News Content": "නර්තන ශිල්පී චන්න විජේවර්ධන මහතා බරපතළ වංචා සෙවීමේ ජනාධිපති විමර්ශන කොමිසම වෙත පැමිණ තිබේ.බරපතළ වංචා සෙවීමේ ජනාධිපති විමර්ශන කොමිසම විසින් සිදු කරන විමර්ශනයකට අදාළව ප්‍රකාශයක් ලබාදීම සඳහා ඔහු එහි කැඳවූ බව එම කොමිසමේ ප්‍රකාශකයෙකු සඳහන් කළේය.හම්බන්තොට වරායට ජලය පිරවීමේ උත්සවයේදී සිදු වූ බව කියන මූල්‍ය අක්‍රමිකතාවක් සම්බන්ධයෙන් සිදු කරන විමර්ශනයකට අදාළව චන්න විජේවර්ධන මහතාගෙන් ප්‍රකාශයක් සටහන් කර ගැනීමට නියමිතය. මේ අතර ගායන ශිල්පී නලීන් පෙරේරා මහතා ද එම විමර්ශනයට අදාළව ප්‍රකාශයක් ලබාදීම සඳහා අද(27) දහවල් බරපතළ වංචා සෙවීමේ ජනාධිපති විමර්ශන කොමිසම වෙත පැමිණීමට නියමිතව තිබේ.", "URL": "https://sinhala.adaderana.lk/news.php?nid=60530", "Category": null, "Parent URL": null}