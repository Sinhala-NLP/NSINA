{"Source": "Adaderana", "Timestamp": "October 29, 2012 09:51 am", "Headline": "  බණ්ඩාරවෙල නිවසක අභිරහස් මරණයක්", "News Content": "බණ්ඩාරවෙල ප්‍රදේශයේ නිවසක සැකකටයුතු ලෙස මියගොස් සිටි කාන්තාවකගේ මළ සිරුරක් පොලීසිය විසින් සොයාගෙන තිබේ. බණ්ඩාරවෙළ පොලීසියට ලැබුණු තොරතුරක් මත මෙම මෘත ශරීරය සොයාගෙන ඇත. බණ්ඩාරවෙළ විශාකා මාවතේ නිවසක පදිංචි කාන්තාවක් වැසිකිළියට යාමේදී ඇද වැටීමක් නිසා මරණය සිදුව ඇති බවට තොරතුරු ලැබි ඇති නමුත් එය සැකසහිත බැවින් පරීක්ෂණ අරඹා ඇතැයි පොලීසිය පවසයි. මියගොස් ඇත්තේ එම නිවසේ පදිංචිව සිටි 60 හැවිරිදි කාන්තාවකි. මෘත ශරීරය මේ වන විට දියතලාව රෝහලේ තබා ඇති අතර පශ්චාත් මරණ පරීක්ෂණය අද සිදු කිරීමට නියමිතය.", "URL": "https://sinhala.adaderana.lk/news.php?nid=28706", "Category": null, "Parent URL": null}