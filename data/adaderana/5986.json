{"Source": "Adaderana", "Timestamp": "January 7, 2010 04:58 pm", "Headline": " හෙරොයින් ගුලි 17ක් ගිල පැමිණි පාකිස්ථානුවෙකු පොලිස් දැලේ", "News Content": "හෙරොයින් ජාවාරමකට සම්බන්ධ පකිස්ථාන ජාතිකයෙකු කටුනායක ගුවන්තොටුපලේ දී අත්අඩංගුවට ගෙන තිබේ. කටුනායක ගුවන්තොටුපල පොලිස් මත්ද්‍රව්‍ය කාර්යාංශයට ලැබුණු තොරතුරකට අනුව දෝහා කටාර්වල සිට මෙරටට පැමිණි පාකිස්ථාන ජාතිකයා ඊයේ අත්අඩංගුවට ගනු ලැබීය. අත්අඩංගුවට ගත් මෙම සැකකරු රාගම රෝහලට ඇතුළත් කර පරීක්ෂා කිරීමේ දී ඔහුගේ උදරයේ තිබී හෙරොයින් ගුලි 17 ක් සොයාගෙන තිබේ. මෙම පාකිස්ථානු ජාතිකයා රදවා තබාගෙන වැඩිදුර පරීක්ෂණ පවත්වන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා සදහන් කළේය.", "URL": "https://sinhala.adaderana.lk/news.php?nid=5986", "Category": null, "Parent URL": null}