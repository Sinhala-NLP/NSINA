{"Source": "Adaderana", "Timestamp": "March 17, 2011 10:11 pm", "Headline": "කොදෙව්වන් පරදා එංගලන්තය ජය ලබයි", "News Content": "2011 ලෝක කුසලානය වෙනුවෙන් එංගලන්තය හා බටහිර ඉන්දීය කොදෙව් දූපත් අතර අද(17)පැවති තරගයෙන් වැඩි ලකුණු 18 න් ජයග්‍රහණය කිරීමට එංගලන්ත කණ්ඩායම සමත්විය. අද චෙන්නායිහි සිදම්බරම් ක්‍රීඩාංගණයේදී පැවති තරගයෙන් කාසියේ වාසිය දිනාගත් එංගලන්ත කණ්ඩායම ප්‍රථමයෙන් පන්දුවට පහරදෙන්නට තීරණය කරන ලදී. ඒ අනුව පන්දුවාර 48 යි පන්දු 4 ක් තුළ ක්‍රීඩකයින් සියලුදෙනාම දැවී ලකුණු 243 ක් රැස්කිරීමට එංගලන්ත කණ්ඩායම සමත්විය. පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායමට පන්දුවාර 44 යි පන්දු 4 ක් තුළ සියලුදෙනාම දැවී ලබාගත හැකිවූයේ 225 ක් පමණි. ඒ අනුව 2011 ලෝක කුසලාන තරගාවලියේ බී කාණ්ඩයේ 36 වන තරගය ජයග්‍රහණය කිරීමට එංගලන්ත කණ්ඩායම සමත්විය.", "URL": "https://sinhala.adaderana.lk/news.php?nid=14911", "Category": null, "Parent URL": null}