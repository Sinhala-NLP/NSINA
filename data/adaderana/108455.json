{"Source": "Adaderana", "Timestamp": "April 22, 2019 04:21 pm", "Headline": "වව්නියාවේ කළු කොඩි ඔසවයි", "News Content": "බෝම්බ පිපිරීමේ සිදුවීම්වලින් ජිවිතක්ෂයට පත්වූවන් වෙනුවෙන් ශෝකය පළ කරමින් වවුනියාව ජනතාව අද(22) වව්නියාව නගරයේ කළු කොඩි ඔසවනු ලැබීය. වවුනියාව ජනතාව පැවසුවේ බෝම්බ ප්‍රහාරයන්ගේ ජිවිතක්ෂයට පත්වු සහෝදර ජනතාවගේ ආත්ම ශාන්තිය ප්‍රාර්ථන කරන බවත්,‍ඒ වෙනුවෙන් වන ශෝකය ප්‍රකාශ කිරීමට තමන් නගරය පුරා කළු කොඩි එසවු බවයි. බෝම්බ ප්‍රහාර වෙනුවෙන් වගකිව යුතු පිරිස වෙනුවෙන් රජය දැඩි දඩුවම් ලබාදිය යුතු බවත්, රජය දැඩි ප්‍රතිපත්තියක සිට ජනතාව ඝාතනය කරන මෙවැනි ඝාතකයින් එල්ලා මරා දැමිය යුතු බවත් වව්නියාව ජනතාව පැවසූහ. බෝම්බ ප්‍රහාරයන්ගෙන් ජිවිතක්ෂයට පත්වූවන්ගේ පවුල් වෙනුවෙන්ද තම ශෝකය ප්‍රකාශ කරන බවද වව්නියාව ජනතාව හා වෙළඳ ප්‍රජාව පැවසූහ. වව්නියාව නගරයේ සෑම මාර්ගයකම කළු කොඩි ඔසවා තිබෙන අයුරු දැක ගැනීමට හැකිවිණ.", "URL": "https://sinhala.adaderana.lk/news.php?nid=108455", "Category": null, "Parent URL": null}