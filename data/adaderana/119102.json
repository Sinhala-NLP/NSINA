{"Source": "Adaderana", "Timestamp": "September 14, 2019 05:53 pm", "Headline": "ගෙයක් කඩපු හොරෙක් අල්ලයි", "News Content": "අලවතුගොඩ පොලිස් බල ප්‍රදේශයට අයත් පොල්වත්ත ප්‍රදේශයේ වසා තිබූ නිවසක් කඩා එයට ඇතුළු වී නිවසේ ජනේල්වලට සවි කර තිබූ යකඩ ග්‍රීල් 16 ක් ගලවා ගෙන ගොස් විකුණා තිබියදී පොලීසිය මගින් සොයා ගනු ලැබ තිබේ. නිවැසියන් පදිංචි නොමැති මෙම නිවස වෙනත් පුද්ගලයෙකුට බලා ගැනීම සඳහා ලබා දෙනු ලැබ ඇති අතර ඔහුද නිවසේ නොමැති අවස්ථාවක නිවසට ඇතුළුව ඇති මෙම සැකකරු නිවසේ කිසිදු දෙයක් සොරකම් කිරීම සඳහා නොමැති වීම නිසා එම නිවසේ සියලු ජනේල් කඩා එම ජනේල්වලට සවි කර තිබූ යකඩ ග්‍රීල් 16 ක් ගලවා ගෙන ගොස් තිබේ. මේ සම්බන්ධයෙන් පරීක්ෂණ පැවැත්වූ පොලීසිය අදාළ ග්‍රීල් තොගය අලවතුගොඩ ප්‍රදේශයේ පරණ යකඩ කඩකට විකුණා තිබියදී පොලීසිය මගින් සොයා ගනු ලැබ ඇති අතර අදාළ සැකකරුද අත්අඩංගුවට ගනු ලැබ තිබේ. මෙම සැකකරු වලහේන ප්‍රදේශයේ පදිංචි 23 හැවිරිදි පුද්ගලයෙකු වන අතර මින් පෙරද නිවෙසක් කඩා දේපළ සොරකම් කිරීම සම්බන්ධයෙන් අත් අඩංගුවට ගෙන අධිකරණයට ඉදිරිපත් කරනු ලැබ ඇප මත සිටි පුද්ගලයෙකි. මෙම සැකකරු යළිත් අධිකරණය වෙත මහනුවර මහේස්ත්‍රාත් අධිකරණය වෙත ඉදිරිපත් කිරිමට පියවර ගනු ලැබ තිබේ.", "URL": "https://sinhala.adaderana.lk/news.php?nid=119102", "Category": null, "Parent URL": null}