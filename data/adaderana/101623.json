{"Source": "Adaderana", "Timestamp": "January 1, 2019 11:38 am", "Headline": "අවසන් හුස්ම අතර සැඟවුණු ජීවිතවලට අස්වැසිල්ලක්", "News Content": "අගුණුකොළපැලැස්ස බන්ධනාගාරයේ මරණ දඩුවම හිමිවී සිටින හා ජිවිතාන්තය දක්වා සිරදඩුවම් විදින රැඳවියන් විසින් සියලු දෙනා හට සෙත් ප්‍රාර්ථනය කර තිබේ. ඊයේ(31) අගුණුකොළපැලැස්ස බන්ධනාගාරයේ නරබුම් කුළුන මත සිට පිරිත් සඤ්ඤායනා පින්කමක් පවත්වන ලදී. පසුගිය වසරේ 10 මස 21 වනදා දින සිරකරුවන් පිරිසක් විසින් ඉල්ලීම් කීපයක් මුල්කරගනිමින් විරෝධතාවය දැක්වීම සඳහාද යොදා ගැනුනේ මෙම කුළුන වන අතර නමුත් එම කුළුන මත සිටම රැඳවියන් මෙසේ පිරිත් සඤ්ඤායනා කිරීම විශේෂ කාරණයක් විය. බන්ධනාගාර ගතව සිටින රැඳවියන්ගේ මානසික ශක්තිය වර්ධනය කරම්නින් ඔවුන් යහමඟට ගැනීමේ අදහස් ඇතිව මෙම වැඩසටහන සංවිධානය කර තිබු අතර මේය අගුණුකොළපැලැස්ස බන්ධනාගාරයේ බන්ධනාගාර අධිකාරි ඒ.ඩබ්ලිව්.එස්.ධම්මික මහතාගේ උපදේශ මත ප්‍රධාන ජේලර් ප්‍රදීප් කුමාර මහතාගේ අධීක්ෂණය යටතේ,සුභ සාධක නිලධාරි රනිල් මහතා විසින් සංවිධානය කර තිබිණි. ඡායාරූප - රාහුල් සමන්ත", "URL": "https://sinhala.adaderana.lk/news.php?nid=101623", "Category": null, "Parent URL": null}