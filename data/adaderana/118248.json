{"Source": "Adaderana", "Timestamp": "September 4, 2019 12:40 pm", "Headline": "ස්තූතිය පුදකිරීමේ ආහාර වේලක්", "News Content": "සාම්ප්‍රදායික උත්සව සමය සංකේතවත් කරමින් සතුන් වෙත විශේෂ ආහාරවේලක් ලබාදීමේ අවස්ථාවක් පිළිබද දකුණු කොරියාවේ සත්වෝද්‍යානයකින් වාර්තා වෙයි. දකුණු කොරියාවේ සත්වෝද්‍යානයක වෙසෙන සතුන් සඳහා ස්තූති පුදකිරීමේ ආහාරවේලක් ලබාදීමට එහි බලධාරීන් කටයුතු යොද තිබුණේය. නුදුරේදීම එළඹෙන කොරියානු ස්තූති පුදකිරීමේ නිවාඩු සමය වෙනුවෙන් මෙම අවස්ථාව සංවිධානය කර තිබුණි. මෙලෙස විශේෂ පළතුරු ආහාර වේලක් ලබාදී තිබුණේ යොන්ජින් නගරයේ පිහිටි විනෝද උද්‍යානයක සිටි සතුන් පිරිසක් වෙතයි. කොරියානු බසින් ගුජියෝල් නමින් නම් කර ඇති මෙම විශේෂ පළතුරු ආහාර සඳහා කෙසෙල්, ඇපල් හා තක්කාලි යොදාගෙන තිබුණි. එම ආහාර අලින්, රතු පැන්ඩා ඇතුලු සත්ත්වයන් වෙත ලබාදී තිබූ බවත් සඳහන් වෙයි. ස්තූති පුදකිරීමේ තෙදින නිවාඩු කාලයේදී සිය ගම්බිම් බලාගොස් සාම්ප්‍රදායික ලෙසින් අස්වනු නෙලාගැනීමට කොරියානුවන් කැමැත්තක් දක්වයි. චුසියොක් ලෙසින් නම් වන මෙම චාරිත්‍රය අතරතුර නැවුම් අස්වැන්නෙන් පිසූ සාම්ප්‍රදායික ආහාර එකිනෙකා අතර බෙදාගැනීමද සිදුවෙයි. මෙවර ස්තූතිපුදකිරීමේ නිවාඩුව සැප්තැම්බර් මස 13වැනිදායින් ආරම්භවීමට නියමිතයි.", "URL": "https://sinhala.adaderana.lk/news.php?nid=118248", "Category": null, "Parent URL": null}