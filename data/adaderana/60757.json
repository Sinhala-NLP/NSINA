{"Source": "Adaderana", "Timestamp": "June 4, 2016 09:01 am", "Headline": "ශ්‍රී ලංකාවට ඩොලර් බිලියන 1.5ක් ලබාදීමට තීන්දුයි", "News Content": "ශ්‍රී ලංකාවට අමෙරිකානු ඩොලර් බිලියන 1.5 ක ණය මුලක් ලබාදීමට ජාත්‍යන්තර මූල්‍ය අරමුදලේ විධායක මණ්ඩලයේ අනුමැතිය හිමිව තිබේ.ඊයේ(04) රැස්වූ ජාත්‍යන්තර මූල්‍ය අරමුදලේ විධායක මණ්ඩලය විසින් මෙම තීරණය ගෙන ඇති බව ඔවුන් නිකුත් කළ නිවේදනයක සඳහන් වෙයි.ඒ අනුව වසර 03 කාලයක් සඳහා මෙම ණය මුදල ලබා දෙනු ඇත.ජාත්‍යන්තර මූල්‍ය අරමුදලේ විස්තිර්ණ අරමුදල් පහසුකම යටතේ මෙම ණය මුදල ශ්‍රී ලංකාවට ලබා දෙන බව එම නිවේදනයේ වැඩිදුරටත් සඳහන් වෙයි.ගෝලීය ආර්ථිකයේ ඇති පීඩනය හමුවේ සර්ව ආර්ථික ප්‍රතිපත්ති ශක්තිමත් කරමින් සංචිත පවත්වාගෙන යාම සඳහා මෙම ණය මුදල යොදා ගැනීමට නියමිතය.මෙම ණය මුදල ශ්‍රී ලංකාවට ලබාදීමට නියමිත ණය මුදලෙන් සියයට 185ක කොටසක් බව ජාත්‍යන්තර මුද්‍ය අරමුදල නිකුත් කළ නිවේදනයේ සඳහන් වෙයි.", "URL": "https://sinhala.adaderana.lk/news.php?nid=60757", "Category": null, "Parent URL": null}