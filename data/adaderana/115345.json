{"Source": "Adaderana", "Timestamp": "July 30, 2019 02:00 pm", "Headline": "ෂාෆි එරෙහිව කුරුණෑගල විරෝධතා පා ගමනක්", "News Content": "කුරුණෑගල ශික්ෂණ රෝහලේ වෛද්‍ය මොහොමඩ් ෂාෆි සියාබ්දීන්ගේ ක්‍රියා කලාපයට එරෙහිව විරෝධතා පා ගමනක් සහ උද්ඝෝෂණයක් මේ වන විට කුරුණෑගලදී පැවැත්වේ. කුරුණෑගල ශික්ෂණ රෝහල ඉදිරිපිටට රැස්වූ භික්ෂුණ් වහන්සේ ඇතුළු විරෝධතාකරුවන් කුරුණෑගල නගරයට පා ගමනින් ගොස් යලිත් රෝහල ඉදිරිපිටට පැමිණ විරෝධතාවයේ නිරත වන බව අද දෙරණ වාර්තාකරු පැවසුවේය. මෙම විරෝධතා ක්‍රියාමාර්ගය හේතුවෙන් කුරුණෑගල නගරයේ දැඩි රථවහාන තදබදයක් ද හටගෙන ඇති බව වාර්තා වේ. මීට අමතරව නගරයේ දැඩි පොලිස් ආරක්ෂාවක් ද යොදවා ඇති බව සදහන්.", "URL": "https://sinhala.adaderana.lk/news.php?nid=115345", "Category": null, "Parent URL": null}