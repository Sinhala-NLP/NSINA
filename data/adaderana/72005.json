{"Source": "Adaderana", "Timestamp": "April 12, 2017 10:22 am", "Headline": "නිවසක තිබී කාන්තාවකගේ පිළිස්සුණු  හිස කොටසක් හමුවෙයි", "News Content": "දෙණියාය ප්‍රදේශයේ නිවසක තිබී කාන්තාවකගේ පිළිස්සුණු හිස කොටසක් සොයාගෙන ඇති බව පොලීසිය පවසයි. දෙණියාය පොලීසීයට ලද තොරතුරක් මත ගිනි ගැනීමට ලක් වූ නිවසක් තුළ තිබී එම හිස කොටස සොයාගෙන ඇති බව සඳහන්වේ. පොලීසිය සිදු කළ විමර්ශන වලදී අනාවරණය වී ඇත්තේ බෙරළපනාතර ප්‍රදේශයේ කාන්තාවක් මෙම නිවසේ නැවතී සිට ඇති බවය. එම නිවසේ තනිව ජීවත්ව ඇති මෙම කාන්තාව අවුරුදු 60ක් පමණ වයසැති අයෙක් බව සඳහන්වේ. මූලික මහේස්ත්‍රාත් පරීක්ශණ පැවැත්වෙන තෙක් එම හිස් කොටස පොලිස් ආරක්ෂාව යටතේ අදාළ ස්ථානයේම තබා ඇති අතර දෙනියාය පොලීසිය සිද්ධිය පිළිබඳ වැඩිදුර විමර්ශන සිදු කරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=72005", "Category": null, "Parent URL": null}