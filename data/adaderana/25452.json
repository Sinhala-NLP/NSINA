{"Source": "Adaderana", "Timestamp": "July 1, 2012 12:12 pm", "Headline": "   ආදි මානවයා ගැන හොයන්න එංගලන්තයෙන් ඇවිත්", "News Content": "බුලත්සිංහල , පාහියන්ගල දී හමුවු ප්‍රාග් ඓතිහාසික යුගයට අයත් මානවයෙකුගේ ඇටසැකිල්ල සම්බන්ධයෙන් පර්යේෂණ පැවැත්වීමට එංගලන්තයේ කේම්බ්‍රිජ් විශ්ව විද්‍යාලයේ පරීක්ෂණ කණ්ඩායමක් පැමිණ තිබේ. අද දිනයේ ඔවුන් සිය පර්යේෂණ කටයුතු ආරම්භ කර ඇති බව පාහියන්ගල විහාරස්ථානයේ විහාරාධිපති පුජ්‍ය යටගම්පිටියේ චන්දිම හිමියන් සඳහන් කළේය. පාහියන්ගල කැණීම් සිදුකරන නිලධාරීන් පසුගිය ජුනි මස 15 වන දින මෙම ඇටසැකිල්ල සොයාගනු ලැබිණි. එය මෙතෙක් මෙරට දී ප්‍රාග් ඓතිහාසික යුගයට අයත් මානවකයෙකුගේ සම්පූර්ණ අටසැකිල්ලක් හමුවු ප්‍රථම අවස්ථාව ලෙස වාර්තා වේ. බළංගොඩ මානවයා පිළිබඳව මෙරට ප්‍රාග් ඓතිහාසික පර්යේෂණ ඉතිහාසයේ සුවිශේෂී සංධිස්ථානයක් මෙමගින් සනිටුහන් කරන බව පුරාවිද්‍යා බලධාරීන් පෙන්වා දෙයි.", "URL": "https://sinhala.adaderana.lk/news.php?nid=25452", "Category": null, "Parent URL": null}