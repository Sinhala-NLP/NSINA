{"Source": "Adaderana", "Timestamp": "May 3, 2016 12:50 pm", "Headline": "හල්දුම්මුල්ලේ ගම්මාන රැසකට වනඅලි තර්ජන!", "News Content": "වනඅලි තර්ජන හේතුවෙන් බදුල්ල දිස්ත්‍රික්කයේ හල්දුම්මුල්ල ප්‍රාදේශීය ලේකම් කොට්ඨාසයට අයත් ගම්මාන රැසක ජනතාව පීඩාවට පත්ව තිබේ.හල්දුම්මුල්ල ප්‍රාදේශීය ලේකම් කොට්ඨාසයේ වටගමුව, කිරවනාගම, රන්වන් ගුහාව, වැලිබිස්ස, සොරගුණේ, දඩයම්පොල, වෑඑළිය, අක්කර සීය, නිකපොත සහ කොස්ලන්ද යන ගම්මානවල ජනතාව මෙලෙස පීඩාවට පත්ව ඇති බව අද දෙරණ වාර්තාකරු සඳහන් කළේය.රාත්‍රී කාලයට ගම්මානවලට කඩා වදින වන අලීන් සිය වගාවන් විනාශ කරන බවත්, වන අලි තර්ජන හේතුවෙන් වගා කටයුතු වලින් ඉවත් වීමට සිදුව ඇති බවත්, ගම්වාසීන් පෙන්වාදෙයි.තම ගම්මාන ආරක්ෂා කරදීම සඳහා විදුලි වැටක් ඉදිකරන ලෙස ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=59766", "Category": null, "Parent URL": null}