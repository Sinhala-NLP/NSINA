{"Source": "Adaderana", "Timestamp": "January 12, 2011 08:08 am", "Headline": "නාවික හමුදාපති\"අද්මිරාල්\"වෙයි", "News Content": "නාවික හමුදාපති වයිස් අද්මිරාල් තිසර සමරසිංහ මහතා අද්මිරාල් ධුරයට උසස් කර තිබේ. තිසර සමරසිංහ මහතා නාවික හමුදාපත් ධුරයට පත් වුණේ 2009 වසරේ ජූලි මස 15 වැනිදා වන අතර 16 වැනි නාවික හමුදාපතිවරයා වන්නේ ඔහුය. 1974 වසරේ ශිෂ්‍ය භට නිලධාරීයෙකු ලෙස නාවික හමුදාවට බැඳුණු ඔහු මේ වන විට වසර 36 ට අධික කාලයක් නාවික හමුදා සේවයෙහි නිරතව සිටියි. නාවික හමුදාපතිධුරයේ සිටිය දී අද්මිරාල් ධුරයට උසස් වීම් ලද දෙවැනි පුද්ගලයා ලෙස තිසර සමරසිංහ මහතා සැලකෙයි. මීට පෙර නාවික හමුදාපතිධුරයේ සිටිය දී අද්මිරාල් ධුරයට උසස් වීම් ලැබුවේ එම ධුරයේ කටයුතු කළ වසන්ත කරන්නාගොඩ මහතාය.", "URL": "https://sinhala.adaderana.lk/news.php?nid=13430", "Category": null, "Parent URL": null}