{"Source": "Adaderana", "Timestamp": "May 1, 2013 03:50 pm", "Headline": "කැබ් - බස් ගැටී අයෙක් මරුට - 12 ට තුවාලයි", "News Content": "ඇඹිළිපිටිය - රත්නපුර මාර්ගයේ, කහවත්ත, 12 කණුව ප්‍රදේශයේ දී සිදුවූ රිය අනතුරකින් කාන්තාවක ජීවිතක්ෂයට පත්ව තවත් 12 දෙනෙකු තුවාල ලබා තිබේ. පොලිස් මාධ්‍ය ප්‍රකාශක කාර්යාලය කියා සිටියේ කැබ් රථයක් සහ බස් රථයක් එකිනෙක ගැටීමෙන් අනතුර සිදුව ඇති බවයි. අනතුරින් ජීවිතක්ෂයට පත්ව ඇත්තේ කැබ් රථයේ ගමන් කළ 60 හැවිරිදි කාන්තාවකි. තුවාල ලැබූවන් අතර කාන්තාවන් 05 දෙනෙකු සහ ළමයින් සිව් දෙනෙකු ද වන පොලිසිය සඳහන් කරයි. තුවාල ලැබූවන් ප්‍රතිකාර සඳහා කහවත්ත සහ රත්නපුර රෝහල් වලට ඇතුළත් කර තිබේ.", "URL": "https://sinhala.adaderana.lk/news.php?nid=33731", "Category": null, "Parent URL": null}