{"Source": "Adaderana", "Timestamp": "September 13, 2012 02:19 pm", "Headline": "දකුණු ආසියානු කාන්තා පාපන්දු තරගාවලියේ අවසන් පූර්ව වටයට ශ්‍රී ලංකාවත්", "News Content": "දකුණු ආසියානු කාන්තා පාපන්දු තරගාවලියේ අවසන් පූර්ව වටයට සුදුසුකම් ලබා ගැනීමට ශ්‍රී ලංකාව සහ නේපාලය සමත්ව තිබේ. අවසන් පූර්ව වටයට සුදුසුකම් ලැබූ සෙ‍සු කණ්ඩායම් වන්නේ ඉන්දියාව සහ මාලදිවයිනයි. බංගලාදේශ කණ්ඩායම පරාජය කරමින් ඒ කාණ්ඩය යටතේ තරග වැදුණු ශ්‍රී ලංකා කණ්ඩායම අවසන් පූර්ව වටයට සුදුසුකම් ලබා ගත්තේය. නේපාල කණ්ඩායම අවසන් පූර්ව වටයට සුදුසුකම් ලැබුවේ ඇෆ්ගනිස්ථාන කණ්ඩායම පරාජය කරමිනි. ඒ අනුව නේපාල කණ්ඩායම සහ ඉන්දීය කණ්ඩායම අතර පළමු අවසන් පූර්ව තරගයත් ශ්‍රී ලංකාව සහ මාලදිවයින අතර දෙවන අවසන් පූර්ව තරගයත් හෙට (14) පැවැත්වීමට නියමිතය. තරගාවලියේ අවසන් තරගය එළඹෙන 16 වැනිදා පැවැත්වේ.", "URL": "https://sinhala.adaderana.lk/news.php?nid=27380", "Category": null, "Parent URL": null}