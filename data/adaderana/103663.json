{"Source": "Adaderana", "Timestamp": "February 4, 2019 12:32 pm", "Headline": "අධික වේගය තරුණ ජීවිතයක් බිලි ගනී", "News Content": "මැදිරිගිරිය, දියසෙන්පුර ප්‍රධාන මාර්ගයේ සිදු වු යතුරුපැදි අනතුරකින් තරුණයෙක් මිය ගොස් තවත් පුද්ගලයෙක් තුවාල ලබා තිබේ. අද(04) උදෑසන දියසෙන්පුර සිට මැදිරිගිරිය දක්වා ධාවනය වූ යතුරුපැදියක් මෙලෙස අනතුරටලක්ව ඇත. යතුරුපැදිකරුට වේගය පාලනය කර ගත නොහැකිව මාර්ගය අසල තිබු විදුලි කණුවක ගැටී අනතුර සිදුව ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ විජේපුර, ගලදමන ප්‍රදේශයේ පදිංචි 22 හැවිරිදි තරුණයෙකි. අනතුරින් තුවාල ලබා රෝහල් ගත කර ඇති පසුපැදිකරුගේ තත්ත්වය බරපතළ නොවන බව රෝහල් ආරංචි මාර්ග පවසයි. සිද්ධිය සම්බන්ධයෙන් වැඩිදුර පරික්ෂණ මැදිරිගිරිය පොලීස විසින් සිදු කරයි.", "URL": "https://sinhala.adaderana.lk/news.php?nid=103663", "Category": null, "Parent URL": null}