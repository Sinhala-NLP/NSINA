{"Source": "Adaderana", "Timestamp": "November 16, 2013 04:13 pm", "Headline": "ශ්‍රී ලංකාව 211/8යි", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන 03 වන එක්දින තරගයේ පළමුව පන්දුවට පහර දුන් ශ්‍රී ලංකා කණ්ඩායම නියමිත පන්දු වාර 33 අවසානයේ කඩුළු 08ක් බිඳ වැටී ලකුණු 211ලබා ගැනීමට සමත් විය. අවස්ථා කිහිපයක දී පැවති වර්ෂාව හේතුවෙන් තරගය පන්දු වාර 33 කට සීමා කෙරිණ. ශ්‍රී ලංකා කණ්ඩායම වෙනුවෙන් තිලකරත්න ඩිල්ෂාන් ලකුණු 53ක් සහ මහේල ජයවර්ධන ලකුණු 46ක් ලබා ගත් අතර සෙසු පිතිකරුවන්ට වැඩි ලකුණු සංඛ්‍යාවක් ලබා ගැනීමට නොහැකි විය.", "URL": "https://sinhala.adaderana.lk/news.php?nid=38886", "Category": null, "Parent URL": null}