{"Source": "Adaderana", "Timestamp": "December 28, 2018 03:28 pm", "Headline": "අලුත්කඩේ උසාවිය ළඟින් ගිනි අවියක් සමඟ පුද්ගලයෙක් අත්අඩංගුවට", "News Content": "කෙසෙල්වත්ත පොලිස් වසමේ අලුත්කඩේ උසාවි සංකීර්ණය අසලදී ගල්කටස් වර්ගයේ ගිනි අවියක් සහ එයට යොදන උණ්ඩ 05ක් සන්තකයේ තබාගෙන සිටි පුද්ගලයෙකු අත්අඩංගුවට ගෙන තිබේ. කෙසෙල්වත්ත පොලිස් ස්ථානයේ නිලධාරීන් කණ්ඩායමක් විසින් අද(28) පස්වරු 2.20ට පමණ මෙම අත්අඩංගුවට ගැනීම සිදු කර ඇති බව පොලිස් මාධ්‍ය ප්‍රකාශක කාර්යාලය පවසයි. අත්අඩංගුවට ගත් සැකකරු 48 හැවිරිදි මහවත්තගේ ප්‍රසන්න නැමැති සමිත්පුර, මට්ටක්කුලිය ප්‍රදේශයේ පදිංචි අයෙක් බව අනාවරණය වී තිබේ. කෙසෙල්වත්ත පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101442", "Category": null, "Parent URL": null}