{"Source": "Adaderana", "Timestamp": "July 30, 2012 08:58 am", "Headline": "ලොරියක් පෙරළී 14 කට තුවාල", "News Content": "බළංගොඩ, කල්තොට ප්‍රදේශයේ දී වේලි‍ඔයට ලොරියක් පෙරළීමෙන් සිදුවූ අනතුරකින් පුද්ගලයින් 14 දෙනෙකු තුවාල ලබා තිබේ. ඊයේ (29) රාත්‍රී 10.30 ට පමණ මෙම අනතුර සිදුව ඇති බව කල්තොට පොලිසිය සඳහන් කළේය. තුවාලකරුවන් කල්තොට සහ බළංගොඩ රෝහල් වලට ඇතුළත්කර තිබේ. තුවාලකරුවන් අතර කාන්තාවන් 6 දෙනෙකු ද වේ. ඉන් දෙදෙනෙකුගේ ‍තත්ත්වය බරපතල බව රෝහල් ආරංචි මාර්ග සඳහන් කරයි. අනතුර සම්බන්ධයෙන් කල්තොට පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26176", "Category": null, "Parent URL": null}