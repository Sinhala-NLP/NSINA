{"Source": "Adaderana", "Timestamp": "August 29, 2019 12:44 pm", "Headline": "කොළඹ ආරක්ෂක සමුළුව ජනපති ප්‍රධානත්වයෙන්", "News Content": "කොළඹ ආරක්ෂක සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පෙරවරුවේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී ආරම්භ වුණි. මෙවර සමුළුව සඳහා ආරක්ෂක විෂය සම්බන්ධයෙන් විදේශීය විද්වතුන් 13දෙනෙකු දේශීය කථිකයින් 12දෙනෙකු ඇතුළු නියෝජිතයින් 800කට අධික පිරිසක් එක්ව සිටියි. 2019 කොළඹ ආරක්ෂක සමුළුවේ මෙවර තේමාව බවට පත්ව ඇත්තේ සමකාලීන ආරක්ෂක වටපිටාව තුළ විකාශය වන හමුදාමය විශිෂ්ඨත්වය යන්නයි. විද්වත් කතිකාවතකට මුල පුරමින් දින 2ක් පුරා පැවැත් වෙන සමුළුව සඳහා ලොවපුරා ආරක්ෂක විෂයට සම්බන්ධ පාර්ශ්වකරුවන්, විද්වතුන් සහ විශේෂඥයින් රැසක් සහභාගී වී සිටියි. අද පෙරවරුවේ පැවති සමුළුවේ සමාරම්භක අවස්ථාව සඳහා ප්‍රධාන ආරාධිතයා ලෙස සහභාගී වුයේ ජනාධිපති මෛත්‍රීපාල සිරිසේන මහතායි.", "URL": "https://sinhala.adaderana.lk/news.php?nid=117764", "Category": null, "Parent URL": null}