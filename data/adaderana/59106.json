{"Source": "Adaderana", "Timestamp": "April 11, 2016 06:14 pm", "Headline": "චීන වෛරය පෙන්නා ආවත් දැන් චීනය ළඟ දණින් වැටෙන්න වෙලා", "News Content": "බිලියන 40ක මහබැංකු බැඳුම්කර ගැනීමට නිවේදනය කර තිබියදී බිලියන 80ක් දී ඇති බව ජාතික නිදහස් පෙරමුණේ නායක,පාර්ලිමේන්තු මන්ත්‍රී විමල් වීරවංශ මහතා පවසයි.එසේ කර ඇත්තේද සුළුපටු පොළියකට නොව අවුරුදු 14කට බලපැවැත්වෙන පරිදි වාර්ෂික පොළිය 14.23%ට බව ද හෙතෙම කියා සිටියේ අද(11)කොළඹ පැවති මාධ්‍ය හමුවකදීය.එසේම මෙම ගනුදෙනුවෙන් ගැණුම්කරුවන් හෙළිකර නොමැති බවත්,තමාට ආරංචි ලැබී ඇති පරිදි මහබැංකු අධිපතිවරයාගේ බෑණාට අයත් සමාගම එහි සිටින බවත් වීරවංශ මහතා සඳහන් කළේය.ලංකාව චීනයේ කොළණියක් බවට පත්කිරීමට යන බවට හා ලංකා ආර්ථිකයේ ඝාතකයා චීනය බව ඒ දිනවල පුන පුනා කියා සිටියද අගමැතිවරයා චීනයේ ගොස් පස්වාන් දහසකට බුදුවන්නැයි චීනයට කියා ණය ආධාර ලබාගත් බව ඔහු පෙන්වා දුන්නේය.මේවන විට රාජපක්ෂ යුගයේ සංවර්ධන උපාය මාර්ග නිවරදි බව ආණ්ඩුවට පිළිගැනීමට සිදුව ඇති බවත්,චීන වෛරය ගොඩනඟා බලයට පැමිණියද තමන්ගේ හාම්පුතුන් කිසිවක් නොදෙන විට චීනය ළඟ දණින් වැටී හිඟාකන්නට සිදුව ඇති බව ඔහු සඳහන් කළේය.මේ රජයට ආර්ථිකය ගැන කිසිදු උපායමාර්ගික ඥානයක් නොමැති බවත්,ජනාධිපතිවරයා ජී.07සමුළුවට ගොස් පැමිණි පසු ආර්ථික සැලසුම ඉදිරිපත් කරන බව කියන්නේ ඒ නිසා බවත් වීරවංශ මහතා අවධාරණය කළේය.", "URL": "https://sinhala.adaderana.lk/news.php?nid=59106", "Category": null, "Parent URL": null}