{"Source": "Adaderana", "Timestamp": "February 16, 2016 03:02 pm", "Headline": "කොතලාවල බිරිය 23දා මහාධිකරණයට ", "News Content": "රක්ෂිත බන්ධනාගාර ගත කර සිටින සිසිලි කොතලාවල මහත්මිය මේ මස 23 වැනිදා කොළඹ මහාධිකරණය වෙත ඉදිරිපත් කරන ලෙස නියෝග කර තිබේ. සිසිලි කොතලාවල මහත්මිය ඉදිරිපත් කර තිබු මෝසමක් සලකා බැලීමෙන් අනතුරුව කොළඹ මහාධිකරණ විනිසුරු මනිලාල් වෛද්‍යතිලක මහතා බන්ධනාගාර නිලධාරීන්ට එම නියෝගය ලබාදුන් බව අද දෙරණ අධිකරණ වාර්තාකරු පැවසුවේය.ගෝල්ඩන් කී මුල්‍ය වංචා නඩුවේ හය වන විත්තිකාරිය ලෙස සිසිලි කොතලාවල මහත්මිය නම් කර ඇත.විත්තිකාරියට අධි චෝදනා පත්‍ර භාරදීමට සහ ඇප ඉල්ලීමක් ඉදිරිපත් කිරීම සඳහා සිසිලි කොතලාවල මහත්මිය අධිකරණය වෙත ඉදිරිපත් කිරීමට නියෝගයක් ලබාදෙන ලෙස ඉල්ලා ඇයගේ නීතීඥවරුන් අධිකරණයට මෝසමක් ඉදිරිපත් කර තිබුණි.", "URL": "https://sinhala.adaderana.lk/news.php?nid=57265", "Category": null, "Parent URL": null}