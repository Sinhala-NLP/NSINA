{"Source": "Adaderana", "Timestamp": "September 13, 2018 03:26 pm", "Headline": "ජීවත් වීමට හුස්ම පොදක් ඉල්ලන බිළිඳියක්", "News Content": "ජීවත් වීමට ඇති කාලය දින කිහිපයකට සිමා වූ බිළිඳියක් පිළිබඳව ගාල්ල රජ්ගම සිරිකදුරවත්ත ප්‍රදේශයෙන් වාර්තාවු අද දෙරණට වාර්තාවුණි. සත් මස් වයසැයි මේ පුංචි දියණිය අද වන විට දරුණු අක්මා රෝගයකට ගොදුරු වී සිටියි. වෛද්‍යවරුන් පවසන්නේ දින 45ක් ඇතුළත ඉන්දියාවේ රෝහලකදී දිනුලිට අක්මා බද්ධයක් සිදුකළ යුතු බවයි. අක්මා බද්ධය සඳහා වැය වන මුදල රුපියල් ලක්ෂ 85ක් බවත් ධීවර රැකියාවේ නිරතවන දිනුලිගේ පියාට එම මුදල සොයා ගැනීම මහත් අභියෝගයකි. අද වන විට දිය දරුවාද කැටුව මේ මව්පියන් ගෙයින්ගෙට ගොස් මේ වන විට රුපියල් ලක්ෂ 10කට ආසන්න මුදලක් සොයා ගෙන තිබේ. ‍ තවත් ඉතිරිව ඇති රුපියල් ලක්ෂ 70ක පමණ මුදල සොයා ගෙන කඩිනමින් සැත්කම කිරීමට අපොහොසත් වුවහොත් දිනුලි සිතුල්මිගේ ජීවිතය අහිමිවනු ඇති බව වෛද්‍යවරුන් පවසයි. ඇයගේ ජීවිතය බේරාගැනීමට අදට ඉතිරිව ඇත්තේ දින 36ක් පමණයි. ලසන්ත-(0773444786) අමතා උපකාර කළ හැකියි", "URL": "https://sinhala.adaderana.lk/news.php?nid=96047", "Category": null, "Parent URL": null}