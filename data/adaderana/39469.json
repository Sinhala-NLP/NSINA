{"Source": "Adaderana", "Timestamp": "December 10, 2013 10:33 am", "Headline": "දියනාමින් සිටි පිරිසකගේ මුදල් කොල්ලකෑ  2ක් අත්අඩංගුවේ", "News Content": "මුදල් කොල්ලකෑමක් සම්බන්ධයෙන් පුද්ගලයින් දෙදෙනෙකු වාරියපොළ පොලීසිය විසින් අත්අඩංගුවට ගෙන තිබේ. වාරියපොළ - වේරහැරයාගම දැදුරුඔයේ දියනාමින් සිටි පිරිසකගේ මුදල් කොල්ලකෑමක් සම්බන්ධයෙන් ලද තොරතුරක් මත සිදුකළ විමර්ශනයකදී අදාළ පුද්ගලයින් දෙදෙනා අත්අඩංගුවට ගත් බව පොලීසිය සඳහන් කළේය. සැකකරුවන් විසින් රුපියල් 63,000ක මුදලක්, විදේශ මුදල් නෝට්ටු හා බැංකු කාඩ්පත් සොරාගෙන ඇති බව සඳහන් වෙයි. අත්අඩංගුවට ගත් සැකකරුවන් වාරියපොළ ප්‍රදේශයේ පදිංචිකරුවන් බව වාර්තා වෙයි. ඔවුන් අද(10) වාරියපොළ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වාරියපොළ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39469", "Category": null, "Parent URL": null}