{"Source": "Adaderana", "Timestamp": "April 11, 2018 04:19 pm", "Headline": "අද රෑ 9 දක්වා තද වැසි හා තද සුළං ", "News Content": "පවතින කාලගුණික තත්ත්වය මත අද රාත්‍රී 9ක් දක්වා වු කාලය තුළ තද වැසි හා තද සුළං තත්ත්වයේ වර්ධනයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව නිවේදනය කරයි. ඒ අනුව බස්නාහිර, මධ්‍යම, සබරගමුව, දකුණ හා වයඹ යන පළාත් සඳහා මෙම අහිතකර කාලගුණ තත්ත්වයන් පිළිබඳ නිවේදනය බලපැවැත් වෙනු ඇත. මේ හේතුවෙන් පැයට කිලෝමීටර 70 - 80 දක්වා වු තද සුළං ඇති විය හැකි බව ද කාලගුණ දෙපාර්තමේන්තුව නිවේදනය කරයි. අදාළ ප්‍රදේශයන්වල ජිවත් වන ජනතාවට කල්පනාකාරී වන්නැයි ද දෙපාර්තමේන්තුව ඉල්ලා සිටියි.", "URL": "https://sinhala.adaderana.lk/news.php?nid=87304", "Category": null, "Parent URL": null}