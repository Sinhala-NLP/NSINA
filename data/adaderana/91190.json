{"Source": "Adaderana", "Timestamp": "June 20, 2018 12:55 pm", "Headline": "මනුසත් දෙරණ තවත් වැඩසටහනක් මාතලේදී පැවැත්වෙයි", "News Content": "මනුසත් දෙරණ - සෙලාන් සිප්සල් පුබුදුව වැඩසටහනේ 06 වන අදියර මාතලේ දී පැවැත්විණි. ඒ ලග්ගල, කිවුලාවාඩිය ප්‍රථමික විද්‍යාලය කේන්ද්‍රකර ගනිමින්ය. වසර 70 කට වැඩි ඉතිහාසයක් ඇති කිවුලාවාඩිය ප්‍රථමික විද්‍යාලය අද වන විට දරුවන් 30 දෙනෙක් පමණක් ඉගෙනුම ලබන අතිදුෂ්කර පාසලක් වේ. ගුරුවරුන්ගේ දැඩි කැපවීම මත පවත්වාගෙන යන මෙම පාසලට පසුගියදා සෙලාන් බැංකුව, මනුසත් දෙරණ හා ලග්ගල ප්‍රදේශීය ලේකම් කාර්යාලයේ මැදිහත් වීමෙන් උපකරණ සහ ද්‍රව්‍ය රැසක් බෙදාදීම සිදු කරනු ලැබීය. ශබ්ද විකාශන යන්ත්‍ර පද්ධතියක්, ක්‍රීඩා භාණ්ඩ, පුස්තකාල පොත්, තීන්ත වර්ග සහ පාසැල් උපකරණ ඒ අතර වේ.", "URL": "https://sinhala.adaderana.lk/news.php?nid=91190", "Category": null, "Parent URL": null}