{"Source": "Adaderana", "Timestamp": "September 1, 2011 08:48 am", "Headline": "ඕස්ට්‍රේලියා -ශ්‍රී ලංකා ටෙස්ට් තරගය දෙවන දිනට", "News Content": "සංචාරක ඕස්ට්‍රේලියානු කණ්ඩායම සහ ශ්‍රී ලංකාව අතර පැවැත්වෙන පළමු ටෙස්ට් ක්‍රිකට් තරගයේ දෙවන දිනය අද(01)ය. ඊයේ(31) දිනය නිමා වන විට ඕස්ට්‍රේලියානු පිලේ පළමු ඉනිම ලකුණු 273 ට සීමා කිරීමට ශ්‍රී ලංකා පන්දු යවන්නන් සමත්විය. පන්දු වාර 86 පන්දු 4 ක් තුළ දී ඕස්ට්‍රේලියානු පිලේ සියලු ක්‍රීඩකයින් දැවී ගිය අතර ශ්‍රී ලංකා පිලේ සුරංග ලක්මාල් සහ රංගන හේරත් කඩුලු 3 බැගින් දවා ගැනීම විශේෂත්වයකි. ඕස්ට්‍රේලියානු කණ්ඩායම වෙනුවෙන් මයික් හසී වැඩිම ලකුණු සංඛ්‍යාවක් ලබාගත්තේය. ඔහුගේ ඉනිම ලකුණු 95 ට සීමා කිරීමට නායක ටී.එම්. ඩිල්ෂාන් සමත්විය. ඕස්ට්‍රේලියානු පිලේ සෙසු පිතිකරුවන් අතරින් තරමක සාර්ථකත්වයක් ලබාගත්තේ ලකුණු 44 ක් ලබාගත් රිකී පොන්ටින් පමණි.", "URL": "https://sinhala.adaderana.lk/news.php?nid=18441", "Category": null, "Parent URL": null}