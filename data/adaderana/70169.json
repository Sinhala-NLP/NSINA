{"Source": "Adaderana", "Timestamp": "February 27, 2017 11:10 am", "Headline": "රජයේ මුද්‍රණාලයාධිපතිනී විමර්ශන කොමිසමට එයි", "News Content": "මහ බැංකු බැඳුම්කර සිද්ධියට අදාළ ගැසට් පත්‍රය ප්‍රකාශයට පත් කළ දිනය සම්බන්ධයෙන් මතු වූ ගැටළුව පිළිබඳ ප්‍රකාශයක් ලබාදීම සඳහා රජයේ මුද්‍රණාලයාධිපතිනී ගංඟානි කල්පනා ලියනගේ මහත්මිය ජනාධිපති පරීක්ෂණ කොමිසන් සභාව හමුවට පැමිණ තිබේ.ශ්‍රේෂ්ඨාධිකරණ පරිශ්‍රයේ පිහිටා ඇති එම කොමිසන් සභා කාර්යාලය වෙත අද(27) පෙරවරුවේ ඇය පැමිණි බව අද දෙරණ වාර්තාකරු සඳහන් කළේය.මුදල් අමාත්‍යංශ ලේකම්වරයා පසුගිය බ්‍රහස්පතින්දා කොමිසම හමුවේ ලබාදුන් ප්‍රකාශයට අනුව බැඳුම්කර නිකුතුවට අදාළ ගැසට් පත්‍රය ප්‍රකාශයට පත් කළ දිනය පිළිබඳ ප්‍රශ්නගත වුණි.මේ අතර ශ්‍රී ලංකා මහ බැංකුවේ මහජන ණය දෙපාර්තමේන්තුවේ හිටපු අතිරේක අධිකාරී ආචාර්ය මොහොමඩ් අෂිම් මහතා ද ප්‍රකාශයක් ලබා ගැනීම සඳහා අද ජනාධිපති පරීක්ෂණ කොමිසන් සභාව වෙත කැඳවා තිබේ.", "URL": "https://sinhala.adaderana.lk/news.php?nid=70169", "Category": null, "Parent URL": null}