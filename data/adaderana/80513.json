{"Source": "Adaderana", "Timestamp": "November 25, 2017 01:59 pm", "Headline": "සංදර්ශනයට ගිය කොටියාට වෙඩි තියලා මරලා", "News Content": "සංදර්ශනයට සහභාගී වූ කොටියෙකු එම සත්ත්වයාගේ බාරකරු විසින් වෙඩි තබා ඝාතනය කර තිබේ. ප්‍රංශයේ පැරිස් නුවර සර්කස් සංදර්ශනයට සහභාගී වූ කොටියෙකු මෙලෙස ඝාතනය කර ඇති බව විදෙස් වාර්තා පවසයි. සර්කස් සංදර්ශනය අතරතුර ඉන් පිටතට පැමිණි කොටියා නගරයේ පුරා දිව ගොස් තිබේ. ඉන් ජනතාව භීතියට පත්ව ඇති බව සඳහන්ය. කොටියාට වෙඩි තැබීම සම්බන්ධයෙන් එරට පොලීසිය පරීක්ෂණයක් ද ආරම්භ කර තිබේ. ඝාතනය වූ කොටියාගේ බර කිලෝග්‍රෑම් 200ක් පමණ වන බව විදෙස් මාධ්‍ය වාර්තා පවසයි.", "URL": "https://sinhala.adaderana.lk/news.php?nid=80513", "Category": null, "Parent URL": null}