{"Source": "Adaderana", "Timestamp": "May 11, 2010 10:28 am", "Headline": "හේමාස් මැනුෆැක්චරින් Taiki Akimoto 5S  දී රන් හා රිදී සම්මාන දිනයි", "News Content": "වාර්ෂික ව පැවැත්වෙන Taiki Akimoto 5Sසම්මාන උළෙලේ දී රන් හා රිදී සම්මාන දිනා ගැනීමට හේමාස් මැනුෆැක්චරින් ආයතනය පසුගිය දා සමත් විය. එම ආයතනය සමස්ත නිෂ්පාදන අංශයේ දේශීය මෙන්ම බහුජාතික නිෂ්පාදන සමාගම් රැසක් ද අභිබවමින් 5s සංකල්පය ක‍්‍රියාත්මක කරන හොඳම ආයතනය සඳහා පිරිනැමෙන Taiki Akimoto රන් සම්මානය හා රිදී සම්මානය දිනා ගැනීමට සමත් විය. නිෂ්පාදන, සේවා, මුද්‍රිත මාධ්‍ය, බැංකු ක්ෂේත‍්‍රය, ඇගළුම් කර්මාන්තය, විදුලි සංදේශන අංශය සහ ජල විදුලි ව්‍යාපෘති ක්ෂේත‍්‍රය ඇතුළු පෞද්ගලික අංශයේ හා රාජ්‍ය අංශයේ ආයතන 50කට ආසන්න සංඛ්‍යාවක් මෙම තරගය සඳහා ඉදිරිපත් විය. හේමාස් හෝල්ඩින්ස් සමූහ ව්‍යාපාරයේ අනු ආයතනයක් වන හේමාස් මැනුෆැක්චරින් ආයතනය, පුද්ගල සත්කාර හා ගෘහාශ‍්‍රිත නිෂ්පාදන වෙළෙඳ පොළ (Personal Care and Home Care) තුළ ප‍්‍රධාන පෙළේ භූමිකාවක් රඟ දක්වයි. ISO 9001 තත්ත්ව සහතිකයෙන් පිදුම් ලැබූ ශ‍්‍රී ලංකාවේ ප‍්‍රථම පුද්ගල සත්කාර නිෂ්පාදන ආයතනය වන්නේ ද හේමාස් මැනුෆැක්චරින් ආයතනයයි. හේමාස් මැනුෆැක්චරින් ආයතනයේ කළමණාකාර අධ්‍යක්ෂ ඉමාල් ෆොන්සේකා මහතා පවසන්නේ සමස්ත නිෂ්පාදන ක‍්‍රියාවලිය සාර්ථක ලෙස පවත්වා ගෙන යෑම සඳහා 5s සංකල්පය හොඳින් ක‍්‍රියාත්මක කිරීම ඉතා තීරණාත්මක ලෙස බලපෑ බවයි. කයි-සෙන් (අඛණ්ඩ ව සිදු කෙරෙන සුළු පරිමාණ දියුණු කිරීම්)TPM හා ඔඡුඵ (සමස්ත නිවාරක පරිචය) වැනි සංකල්පීය තත්ත්වයන් අත් කර ගැනීම සඳහා 5s මඟින් ප‍්‍රබල අඩිතාලමක් යෙදුනු අතර සියුම් චින්තන සංස්කෘතියක් (Lean Thinking Culture)ගොඩ නැඟීම උදෙසා ද එය මහඟු පිටුවහලක් විය. රටේ සංවර්ධනය උදෙසා නොනිමි මෙහෙවරක යෙදෙන සමාගම් ඇගයීම සඳහා වාර්ෂික ව පිදෙන Taiki Akimoto 5S සම්මාන උළෙල සංවිධානය කරනු ලබන්නේ JASTECA (ජපන් ශ‍්‍රී ලංකා තාක්ෂණික හා සංස්කෘතික සංවිධානය) ආයතනය විසිනි. 5s සංකල්පය වඩාත් ඵලදායි ලෙස ක‍්‍රියාත්මක කරන හා ඒ වෙනුවෙන් මනා කැපවීමක් ඇති ආයතන සඳහා නිසි ගෞරවය හා පිළිගැනීම ලබා දීම මෙම කර්තව්‍යයේ ප‍්‍රධාන අරමුණයි. ඵලදායිතාවය ඉහළ නැංවීමේ ලා 5S සංකල්පය මූලාධාරය ලෙස ක‍්‍රියාත්මක වන බවත් එතුළින් තිරසාරත්වය ඒත්තු ගැන්වෙන බවත් හේමාස් FMCG අංශයේ අධ්‍යක්ෂ වශයෙන් කටයුතු කරන කැනීෂියස් ප‍්‍රනාන්දු මහතා පවසයි. \"5S සංකල්පය ක‍්‍රියාත්මක කිරීමෙන් අප ලැබූ ප‍්‍රතිලාභ බොහෝයි. වඩාත් සංවිධිත වැඩ කිරීමේ පරිසයක් ගොඩ නඟා ගැනීමට එය උපකාරී වෙනවා. කාර්ය, කාලය හා සම්පත් මනා ලෙස කළමණාකරණය කර ගැනීම, නාස්තිය අවම කිරීම සහ එතුළින් මුදල් ඉතිරි කර ගැනීමටත් මෙය ඉතා ප‍්‍රබල ලෙස හේතු වෙනවා. ආයතනයේ වටිනා ම සම්පත වන අප සේවක මඬුල්ලේ චිත්ත ධෛර්යය ඉහළ නැංවීමේ ලා මෙය බෙහෙවින් ඉවහල් වීම අතිශයින් වැදගත් කරුණක් ලෙස සැලකිය හැකි අතර ඵලදායිතාව ඉහළ යාම දීර්ඝ කාලීන වශයෙන් ලැබෙන වාසියක් ලෙස සඳහන් කළ හැකියි.\" ආචාර්ය තායිකි අකිමොටෝ මහතා විසින් 1994 වසරේ දී මුලින් ම 5s සංකල්පය ශ‍්‍රී ලංකාවට හඳුන්වා දෙනු ලැබිණ. 1996 වසරේ දී එතුමා ගේ අභාවයත් සමඟ JASTECA ආයතනය විසින් 5s සංකල්පය පොදුවේ කර්මාන්ත හා ආයතනික ක්ෂේත‍්‍රයේ උන්නතිය වෙනුවෙන් ක‍්‍රියාත්මක කළේය. ඒ අනුව JASTECA ආයතනය විසින් Taiki Akimoto 5S සම්මාන උළෙල සංවිධාන කෙරිණ. 1996 වසරේ සිට අද දක්වා අඛණ්ඩ ව පැවතෙන මෙම Taiki Akimoto 5S සම්මාන උළෙල වර්තමානයේ, ශ‍්‍රී ලංකාවේ ජාතික සම්මාන උළෙල ලැයිස්තුවේ වැඩි ම ප‍්‍රසාදයක් හා පිළිගැනීමක් ඇති සම්මාන උළෙලක් බවට පත් වී ඇත. හේමාස් සමූහ ව්‍යාපාරය යනු දෛනික පාරිභෝගික භාණ්ඩ නිෂ්පාදනය, සෞඛ්‍යාරක්ෂණය, ප‍්‍රවාහනය, සංචාරක හා හෝටල් ව්‍යාපාර හා බලශක්ති උත්පාදනය යන ප‍්‍රධාන ක්ෂේත‍්‍ර 5ක් අරමුණු කර ගනිමින් දැවැන්ත බහුජාතික සමාගම් රැුසක් සමඟ උරෙනුර ගැටෙමින්, අතිශය තරගකාරී ලෙස ක‍්‍රියාත්මක වෙමින් ඉදිරියට ඇදෙන ප‍්‍රමුඛ පෙළේ දේශීය සමාගමකි.", "URL": "https://sinhala.adaderana.lk/news.php?nid=8328", "Category": null, "Parent URL": null}