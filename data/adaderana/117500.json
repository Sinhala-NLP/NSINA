{"Source": "Adaderana", "Timestamp": "August 26, 2019 11:40 am", "Headline": "තවත් ජීවිතයක් මහ මඟ නවතියි", "News Content": "මාදම්පේ - ගලහිටියාව මංසන්ධියේදී යතුරු පැදියක් හා මෝටර් රථයක් එකිනෙක ගැටීමෙන් සිදුවී ඇති අනතුරකින් යතුරු පැදිකරු මිය ගොස් ඇත. ඊයේ (25) රාත්‍රී 9.00 ට පමණ මෙම අනතුර සිදුවී ඇත. අනතුරින් මිය ගොස් ඇත්තේ මාදම්පේ - පොතුවිල වත්ත පදිංචිව සිටි රත්නායක මුදියන්සේලාගේ මහේෂ් කුමාර රත්නායක නම් අවු:34ක අයෙකි. අනතුරට සම්බන්ධ යතුරු පැදිය මාදම්පේ නව නගරයේ සිට ගමන් කර ගලහිටියාව මංසන්ධියේදී හලාවත - කොළඹ මාර්ගයට අවතීර්ණ වී ඇත. ඒ වන විට කොළඹ දෙස සිට හලාවත දෙසට ගමන් කරමින් තිබූ මෝටර් රථයක යතුරු පැදිය ගැටීමෙන් අනතුර සිදුවී ඇත. අනතුරින් තුවාල ලබා සිටි යතුරුපැදිකරුව 1990 ගිලන් රථයකින් හලාවත මහා රෝහලට පිටත් කර යවා ඇති නමුත් ඔහු මිය ගොස් ඇත. අනතුරට සම්බන්ධ මෝටර් රථය පැදවූ රියදුරුව මාදම්පේ පොලීසිය විසින් අත්අඩංගුවට ගෙන ඇත. මාදම්පේ පොලීසියේ රථ වාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=117500", "Category": null, "Parent URL": null}