{"Source": "Adaderana", "Timestamp": "April 23, 2017 08:59 am", "Headline": " ජපානය-ඉන්දියාව සමඟ එක්ව ආර්ථිකය සංවර්ධනය කරනවා", "News Content": "ජපානය සහ ඉන්දියාව සමඟ එක්ව මෙරට ආර්ථික සංවර්ධනය සඳහා නව වැඩසටහන් රැසක් ක්‍රියාත්මක කිරීමට සැලසුම් කර ඇති බව අග්‍රමාත්‍ය රනිල් වික්‍රමසිංහ මහතා පවසයි.අග්‍රමාත්‍යවරයා පෙන්වා දෙන්නේ පසුගියදා පැවති ජපාන සංචාරයේදී ඒ සඳහා වන මූලික සාකච්ඡා සිදුකළ බවයි. ඉදිරි සතිය තුළ ඉන්දීය රජය සමග ද එම සංවර්ධන වැඩසටහන් සම්බන්ධයෙන් සාකච්ඡා කිරීමට සැලසුම් කර ඇති බව අග්‍රමාත්‍ය රනිල් වික්‍රමසිංහ මහතා පවසයි.සුදුවැල්ල ප්‍රදේශයේ පැවති උත්සවයකට එක්වෙමින් අග්‍රමාත්‍යවරයා මෙම අදහස් පළ කර තිබේ.", "URL": "https://sinhala.adaderana.lk/news.php?nid=72369", "Category": null, "Parent URL": null}