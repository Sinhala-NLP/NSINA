{"Source": "Adaderana", "Timestamp": "April 23, 2014 02:44 pm", "Headline": "පරිභෝජනයට නුසුදුසු සහල් තොගයක් හමුවෙයි", "News Content": "මාවනැල්ල , අළුත්නුවර ප්‍රදේශයේ ගබඩාවක තිබී පරිභෝජනයට නුසුදුසු සහල් තොගයක් මහජන සෞඛ්‍ය පරීක්ෂකවරුන් විසින් සිදුකළ වැටලීමක දී සොයාගෙන තිබේ. සහල් කිලෝග්‍රෑම් 17,500 ක තොගයක් මෙලෙස සොයාගෙන ඇති බව සඳහන් වෙයි. එම සහල් ගුල්ලන් ගසා දිරාපත්ව තිබු බව මහජන සෞඛ්‍ය පරීක්ෂකවරුන් පවසයි. අදාළ සහල් ගබඩාවේ හිමිකරුවන්ට එරෙහිව නීතිමය ක්‍රියාමාර්ග ගැනීමට නියමිතය.", "URL": "https://sinhala.adaderana.lk/news.php?nid=42736", "Category": null, "Parent URL": null}