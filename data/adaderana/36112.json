{"Source": "Adaderana", "Timestamp": "July 26, 2013 10:16 am", "Headline": "හල්දුම්මුල්ල ප්‍රදේශවාසීන්ගෙන් උද්ඝෝෂණයක් ", "News Content": "හල්දුම්මුල්ල ප්‍රදේශයේ පවතින ඉන්ධන පිරවුම්හල යළි විවෘත කරන ලෙස ඉල්ලා ප්‍රදේශවාසීන් පිරිසක් අද(26) පෙරවරුවේ සිට උද්ඝෝෂණයක නිරත වෙමින් සිටියි. බණ්ඩාරවෙළ - කොළඹ ප්‍රධාන මාර්ගය හරස් කරමින් ප්‍රදේශවාසීන් උද්ඝෝෂණයේ නිරතව සිටින බව අද දෙරණ වාර්තාකරු සඳහන් කරයි. අධිකරණ ක්‍රියාමාර්ගයක් හේතුවෙන් වසර දෙකක පමණ කාලයක සිට ඉන්ධන පිරවුම්හල වසා දමා ඇති බව ප්‍රදේශවාසින් පවසයි‍. පිරවුම්හල වසා දැමීම හේතුවෙන් ඉන්ධන ලබා ගැනීම සඳහා හපුතලේ නගරයට හෝ බලංගොඩ නගරයට යාමට සිදුව ඇති බව ඔවුන් පෙන්වා දෙයි.", "URL": "https://sinhala.adaderana.lk/news.php?nid=36112", "Category": null, "Parent URL": null}