{"Source": "Adaderana", "Timestamp": "July 27, 2015 09:22 am", "Headline": "ඡන්ද පත්‍රිකා මිලියන 10 ක් මුද්‍රණය කර අවසන් ", "News Content": "මේ වන විට ඡන්ද දැන්වීම් පත්‍රිකා මිලියන 10 ක් මුද්‍රණය කර අවසන් බව රජයේ මුද්‍රණාලය පවසයි.ඒ අනුව අද දිනයේදීත් දිස්ත්‍රීක් 07 කට අදාළ ඡන්ද දැන්වීම් පත්‍රිකා මැතිවරණ කාර්යාලයට ලබාදීමට කටයුතු කරන බවයි රජයේ මුද්‍රණාලායාධිපති ගාමිණි ෆොන්සේකා මහතා සඳහන් කළේය.කෙසේ වෙතත් සියලුම ඡන්ද දැන්විම් පත්‍රිකා මුද්‍රණය කර අවසන් කිරීම සඳහා තවත් දින 06 ක් පමණ ගත වනු ඇති බව ද රජයේ මුද්‍රණාලායාධිපතිවරයා කියා සිටියේය.මේ අතර අඟල් 30 ක දිගකින් යුත් මඩකළපුව දිස්ත්‍රීක්කයේ ඡන්ද දැන්වීම් පත්‍රිකාව කොටස් දෙකකින් මුද්‍රණය කිරීමට කටයුතු කර තිබේ.වැඩිම දිගකින් යුත් මෙම ඡන්ද පත්‍රිකාව නව මුද්‍රණයත් සමග අඟල් 16 පමණ වන බව ඔහු සඳහන් කළේය.මීට අමතරව අනෙක් දිගම ඡන්ද පත්‍රිකාව කොළඹ දිස්ත්‍රීක් ඡන්ද පත්‍රිකාව බව මුද්‍රණාලායාධිපතිවරයා කියා සිටියේය.එය අඟල් 24 ක දිගින් යුත්ත වන අතර එය එම දිග ප්‍රමාණයෙන්ම ඉදිරිපත් කිරීමට කටයුතු කරන බව රජයේ මුද්‍රණාලායාධිපති ගාමිණි ෆොන්සේ මහතා සඳහන් කළේය.", "URL": "https://sinhala.adaderana.lk/news.php?nid=52868", "Category": null, "Parent URL": null}