{"Source": "Adaderana", "Timestamp": "August 25, 2016 07:26 am", "Headline": "පොලිස් කාන්තාවන්ගේ ගැටළු ලිහා බලන්නේ අදයි", "News Content": "පොලිස් දෙපාර්තමේන්තුවේ සේවය කරන කාන්තාවන්ගේ සේවා ගැටලු පිළිබඳව පොලිස් කොමිසමේ අවධානය යොමු වී තිබේ.පොලිස් කොමිසමේ ලේකම් ආරියදාස කුරේ මහතා කියා සිටියේ කාන්තා පොලිස් නිළධාරීන්ගේ සේවා ගැටලු සම්බන්ධයෙන් සාකච්ඡා කිරීමට තීරණය කර ඇති බවයි.ඒ අනුව අද දිනයේ රැස් වන පොලිස් කොමිසම මේ පිළිබඳව සාකච්ඡා කිරීමට නියමිතව ඇති අතර කාන්තා අයිතිවාසිකම්, උසස්වීම් ක්‍රියාවලිය සහ වැටුප් පිළිබඳවද මෙහිදී අවධානය යොමු කිරීමට නියමිතය.කාන්තා පොලිස් නිළධාරීන් මුහුණ දෙන ගැටලු පිළිබඳව පොලිස් කොමිසමට පැමිණිලි රැසක් ලැබී ඇති බවද ආරියදාස කුරේ මහතා සඳහන් කළේය.", "URL": "https://sinhala.adaderana.lk/news.php?nid=63424", "Category": null, "Parent URL": null}