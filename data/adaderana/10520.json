{"Source": "Adaderana", "Timestamp": "August 30, 2010 11:11 am", "Headline": "දෙවන අදියරේ සාක්ෂි විමසීම ලබන තුන්වැනිදා", "News Content": "උගත් පාඩම් හා ප්‍රතිසන්ධානය පිළිබඳ වු ජනාධිපති පරීක්ෂණ කොමිෂන් සභාව දෙවන අදියරේ සාක්ෂි විමසීම ලබන මස තුන්වැනිදා යළි ආරම්භ කිරීමට සැලසුම් කර තිබේ. ලබන මස 17, 18 සහ 19 යන දිනවල කිලිනොච්චි සහ මුලතිව් දිස්ත්‍රික්කවල වැසියන්ගෙන් සාක්ෂි සටහන් කර ගැනීමට පියවර ගන්නා බව එම කොමිසමේ ප්‍රකාශකයෙකු සඳහන් කළේය. පළමු අදියරේදී වව්නියාව දිස්ත්‍රික්කයේ පුද්ගලයන් 40 දෙනෙකුගෙන් පමණ කොමිසම විසින් සාක්ෂි සටහන් කර ගෙන තිබේ. ලක්ෂ්මන් කදිරගාමර් ජාත්‍යන්තර සබදතා හා උපාය මාර්ග අධ්‍යයන ආයතනයේදී පසුගිය 11 වැනි දින සිට රැස්වු කොමිසම හමුවේ රජයේ ඉහළ පෙළේ නිලධාරීන් සහ මහජන නියෝජිතයන් සාක්ෂි ලබාදෙනු ලැබීය.", "URL": "https://sinhala.adaderana.lk/news.php?nid=10520", "Category": null, "Parent URL": null}