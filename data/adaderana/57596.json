{"Source": "Adaderana", "Timestamp": "February 26, 2016 09:07 am", "Headline": "ඉන්දීය මුහුදු සීමාව උල්ලංඝණය කළ ලාංකික ධීවරයින් අත්අඩංගුවට", "News Content": "ඉන්දීය මුහුදු සීමාව උල්ලංඝණය කරමින් ධීවර කටයුතුවල නිරත වූ ශ්‍රී ලාංකික ධීවරයින් 13දෙනෙකු එරට අත්අඩංගුවේ පසුවන බව ඉන්දීය විදේශ කටයුතු අමාත්‍යාංශය පවසයි.ශ්‍රී ලාංකික ධීවරයින්ගේ බෝට්ටු 09 ක් ද එරට ආරක්ෂක අංශ භාරයේ පවතින බව ඉන්දීය මාධ්‍ය වාර්තා කර ඇත.පසුගිය බදාදා එරට මුහුදු සීමාව උල්ලංඝනය කළ ශ්‍රී ලංකාවට අයත් බෝට්ටු දෙකක් මසුන් කිලෝග්‍රෑම් 2500ක පමණ ප්‍රමාණයක් සමඟ ඉන්දීය ආරක්ෂක අංශ භාරයට පත්ව තිබේ.ඉන්දීය විදේශ කටයුතු අමාත්‍යාංශ ප්‍රකාශක විකාස් ස්වරුප් ප්‍රකාශ කර ඇත්තේ මේ වන විට ඉන්දීය ධීවරයින් 27 දෙනෙකු සහ යාත්‍රා 79 ක් ශ්‍රි ලංකා ආරක්ෂක අංශ භාරයේ පසුවෙයි.", "URL": "https://sinhala.adaderana.lk/news.php?nid=57596", "Category": null, "Parent URL": null}