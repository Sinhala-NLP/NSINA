{"Source": "Adaderana", "Timestamp": "May 4, 2010 08:24 am", "Headline": "මැයි 17 ජනපති ජී 15 සමුළුවට යයි", "News Content": "ජනාධිපති මහින්ද රාජපක්ෂ මහතා මැයි මස 17 වන දින ටෙහෙරානයේදී පැවැත්වෙන 14 වන ජී 15 සමුළුවට සහභාගි වීමට නියමිතව ඇත. එහිදී රාජපක්ෂ මහතා ඉරාන ජනාධිපති අහමදි නේජාඩ් මහතා ද හමුවනු ඇති අතර දෙරට අතර සබඳතා ශක්තිමත් කිරීමේ අරමුණින් ද්විපාර්ශවික සාකච්ඡා පැවැත්වීමට නියමිත බව ද වාර්තා වේ. ජනපති මහින්ද රාජපක්ෂ මහතාගේ පළමු පාලන කාලය තුළ දෙවරක්ම ඉරානයේ සංචාරයන්හි නිරත වූ අතර මෙවර ජී 15 සමුළුවේ සභාපතිත්වය ශ්‍රී ලංකාවට හිමිකර ගැනීමට ද ජනාධිපතිවරයා බලාපොරොත්තුවෙන් සිටියි. මීට පෙර 2006 සැප්තැම්බර් මස කියුබාවේ හවානාහි පැවති 13 වන ජී 15 සමුළුවේදී එහි සභාපතිත්වය ඉරානයට හිමිවිය.", "URL": "https://sinhala.adaderana.lk/news.php?nid=8174", "Category": null, "Parent URL": null}