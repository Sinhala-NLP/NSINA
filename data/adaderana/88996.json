{"Source": "Adaderana", "Timestamp": "May 12, 2018 08:38 pm", "Headline": " අම්මාගේ නොසැළකිලිමත්කමින් ජීවිතයෙන් වන්දි ගෙවූ පුංචි මල් කැකුළ", "News Content": "දංකොටුව - මැටිකොටුව ප්‍රදේශයේ නිවසක් අසළ දිය නාන වතුර එකතුවන දිය වළක‍ට වැටී කුඩා දියණියක් අද (12) දහවල් මිය ගොස් ඇති බව පොලීසිය පවසයි. අවුරුදු එකයි මාස නවයක් වයසැති දැරියක මෙසේ මිය ගොස් ඇති අතර මිදුලේ සෙල්ලම් කරමින් සිටි දියණිය ටික වේලාවකින් නොපැණීම නිසා මව දියණිය සොයා බලද්දී නිවස පිටුපස ළිද ළඟ ඇති කුඩා දිය වලේ වැටී සිටියදී හමුවී තිබේ. දැරිය ගොඩට ගෙන ගෙන රෝහලට ගෙන ගොස් ඇතත් ඒ වන විටත් ඇය මිය ගොස් ඇති අතර මීගමුව මුලික රෝහලේදී මරණ පරික්ෂණය පැවැත්වීමට නියමිතය. දංකොටුව පොලිස් ස්ථානාධිපති තිළිණ හෙට්ටිආරච්චි මහත‍ගේ උපදෙස් මත වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=88996", "Category": null, "Parent URL": null}