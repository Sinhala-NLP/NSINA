{"Source": "Adaderana", "Timestamp": "April 16, 2013 03:25 pm", "Headline": "කුණු කෑම වික්ක 29ට නඩු", "News Content": "බණ්ඩාරවෙල නගරයේ සිදුකරන ලද සෝදිසියක දී මිනිස් පරිභෝජනයට නුසුදුසු ආහාරපාන අලෙවි කළ වෙළෙඳුන් 29 දෙනෙකු නීතියේ රැහැනට හසුකරගෙන තිබේ. බණ්ඩාරවෙල මහනගර සභාවේ මහජන සෞඛ්‍ය පරීක්ෂකවරුන් තෙදිනක් පුරා සිදු කරනලද වැටලීමක දී මෙම පිරිස නීතියේ රැහැනට හසුකර ගැනීමට හැකි වී ඇති බව සඳහන්ය. එම වැටලීමේ දී වෙළඳසැල් 300ක් සෝදිසියට ලක්කර තිබේ. මිනිස් පරිභෝජනයට නුසුදුසු ආහාරපාන අලෙවි කළ වෙළෙඳුන් 29 දෙනාට නඩු පැවරීමට පියවර ගත් බව බණ්ඩාරවෙල මහනගර සභාවේ ප්‍රධාන මහජන සෞඛ්‍ය පරීක්ෂක ඩී.එම්. දිසානායක මහතා පැවසුවේය.", "URL": "https://sinhala.adaderana.lk/news.php?nid=33307", "Category": null, "Parent URL": null}