{"Source": "Adaderana", "Timestamp": "July 21, 2012 03:04 pm", "Headline": "රුවන්වැල්ලේ නීතිවිරෝධී මත්පැන් නිෂ්පාදනාගාරයක් වටලයි", "News Content": "රුවන්වැල්ල, පරගහදෙනිය ප්‍රදේශයේ පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වටලා සැකකරුවෙකු අත්අඩංගුවට ගෙන තිබේ. නාරංබැද්ද පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් මෙම වැටලීම සිදුකර ඇති බව සඳහන්ය. එහිදී නීතිවිරෝධී මත්පැන් බෝතල් සහ ඒවා නිෂ්පාදනයට ගන්නා උපකරණ කිහිපයක් ද පොලිස් විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරු සහ භාණ්ඩ වැඩිදුර විමර්ශන සඳහා රුවන්වැල්ල පොලිස් ස්ථානයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=25948", "Category": null, "Parent URL": null}