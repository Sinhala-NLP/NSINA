{"Source": "Adaderana", "Timestamp": "October 16, 2016 09:19 am", "Headline": "අදත් ප්‍රදේශ රැසකට වැසි", "News Content": "දිවයිනේ බොහෝ ප්‍රදේශවල අද පස්වරු 2න් පසු වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.බස්නාහිර පළාතටත් ගාල්ල සහ මාතර දිස්ත්‍රික්වලටත් අද උදෑසන කාලයේ දී වැසි ඇති විය හැකි බව එම දෙපාර්තමේන්තුව සඳහන් කළේය.ඇතැම් ප්‍රදේශවලට මිලිමීටර් 100ක් පමණ දක්වා තද වැසි ඇති විය හැකිය.ගිගුරුම් සහිත වැසි ඇති වන විට තද සුළං පැවතිය හැකි අතර අකුණු අනතුරුවලින් ආරක්ෂා කිරීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි.මේ අතර පුත්තලම, ගාල්ල, මඩකළපුව හරහා ත්‍රීකුණාමලය දක්වා වෙරළට ඔබ්බෙන් මුහුදු ප්‍රදේශවල ද තැනින් තැන වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.මේ අතර ඊයේ දිනයේ කොළඹ, කතරගම, ගාල්ල ඇතුළු ප්‍රදේශ රැසකට තද වැසි ලැබී තිබුණි.", "URL": "https://sinhala.adaderana.lk/news.php?nid=65085", "Category": null, "Parent URL": null}