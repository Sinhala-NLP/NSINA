{"Source": "Adaderana", "Timestamp": "July 23, 2012 08:34 am", "Headline": " බොල්ගොඩ ගඟේ මළ සිරුරක්", "News Content": "පිළියන්දල , බොල්ගොඩ ග‍ඟේ පාවෙමින් තිබූ පිරිමි මළ සිරුරක් සොයා ගෙන තිබේ. පිළියන්දල පොලිසියට ලද තොරතුරක් අනුව මෙම මළ සිරුර සොයා ගෙන ඇති බව සඳහන්ය. 75 හැවිරිදි මොරටුමුල්ල ප්‍රදේශයේ පදිංචිකරුවෙකු මෙලෙස ජීවිතක්ෂයට පත්ව ඇති බව පොලිසිය කියා සිටියි. මිය ගිය පුද්ගලයා මානසික ආබාධයකින් පෙළුණු අයෙකු බව ද සිදු කළ විමර්ශන වල දී අනාවරණය වී තිබේ. මළ සිරුර පිළිබඳ පශ්චාත් මරණ පරීක්ෂණ කටයුතු මෙතෙක් අවසන් වී නොමැති අතර පිළියන්දල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25981", "Category": null, "Parent URL": null}