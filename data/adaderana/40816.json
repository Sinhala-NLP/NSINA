{"Source": "Adaderana", "Timestamp": "February 1, 2014 07:32 pm", "Headline": "කිරිපිටි ගණන් උස්සයි- ග්‍රෑම් 400 රුපියල් 61න් කිලෝව 152න් වැඩි කෙරේ", "News Content": "අද මධ්‍යම රාත්‍රියේ සිට කිරිපිටි මිල ඉහළ දැමීමට තීරණය කර තිබේ. ඒ අනූව ග්‍රෑම් 400 කිරිපිටි පැකැට්ටුවක මිල රුපියල් 61න් ද කිලෝ ග්‍රෑම් 1ක පැකැට්ටුවක මිල රුපියල් 152න්ද වැඩි කිරීමට අවසර ලබාදී ඇතැයි වෙළඳ අමාත්‍යංශය පවසයි. මේවන විට වෙළඳපොළේ කිරිපිටි ග්‍රෑම් 400 පැකැට්ටුවක මිල රුපියල් 325ක් වන අතර කිලෝවක මිල රුපියල් 810ක් වේ. සමූපකාර හා අභ්‍යන්තර වෙළෙඳ අමාත්‍යාංශය සඳහන් කළේ කිරිපිටි මිල ඉහළ නැංවුයේ 2012 වසරේ මැයි මාසයෙන් පසුව බවයි. 2012 වසරේ ලෝක වෙළෙඳපළේ කිරිපිටි මෙට්‍රික් ටොන් එකක් අමෙරිකානු ඩොලර් 3700ක්ව පැවති බවද මේ වන විට කිරිපිටි මෙට්‍රික් ටොන් එකක් අමෙරිකානු ඩොලර් 5200ක් පමණ දක්වා ඉහළ ගොස් ඇති බවද එම අමාත්‍යාංශය කියා සිටියේය.", "URL": "https://sinhala.adaderana.lk/news.php?nid=40816", "Category": null, "Parent URL": null}