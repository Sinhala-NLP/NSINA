{"Source": "Adaderana", "Timestamp": "May 17, 2011 08:42 am", "Headline": "ජාතික වෙසක් උත්සවය ජනපති ප්‍රධානත්වයෙන් මාතරදී", "News Content": "ජාතික වෙසක් උත්සවය අද(17) මාතර කෝට්ටේගොඩ පුරාණ රජමහා විහාරස්ථානයේ දී පැවැත්වෙයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වෙන එම වෙසක් උත්සවයේ දී දස දහසක පිරිසක් සිල් සමාදන් වීමට නියමිතය. මේ අතර අද දිනයේ තවත් වැඩසටහන් රැසක් සංවිධානය කර තිබේ. දුටුගැමුණු මහරජතුමාගේ භෂ්මාවශේෂ නව කරඬුවක තැන්පත් කිරීම ජනාධිපති මහින්ද රාජපක්ෂ මහතාගේ ප්‍රදානත්වයෙන් අද පෙරවරුවේ සිදු කෙරෙයි. 2600 වැනි ශ්‍රී සම්බුද්ධත්ව ජයන්තිය වෙනුවෙන් සමරු කාසි දෙකක් නිකුත් කිරීමට ශ්‍රී ලංකා මහබැංකුව පියවර ගෙන ඇත. රුපියල් දහසේ සහ දහයේ කාසි මෙලෙස නිකුත් කරන බව මහ බැංකුව ප්‍රකාශ කරනු ලැබීය.", "URL": "https://sinhala.adaderana.lk/news.php?nid=16146", "Category": null, "Parent URL": null}