{"Source": "Adaderana", "Timestamp": "May 20, 2011 08:24 am", "Headline": "ශ්‍රී ලංකා යුද හමුදාවෙන් ජාත්‍යන්තර සමුළුවක්", "News Content": "ත‍්‍රස්තවාදය පරාජය කිරීම පිළිබදව ශ‍්‍රී ලංකාවේ අත්දැකීම් යන තේමාව යටතේ ජාත්‍යන්තර සමුළුවක් පැවැත්වීමට ශ්‍රී ලංකා යුද හමුදාව පියවර ගෙන තිබේ. රටවල් 55 ක විශේෂ නියෝජිතයින්ගේ සහභාගිත්වයෙන් මේ මස 31 වැනිදා සිට ජූනි මස 02 වැනිදා දක්වා සමුළුව පැවැත්වීමට නියමිත බව යුද හමුදා මුලස්ථානය පවසයි. එල්.ටී.ටී.ඊ ත‍්‍රස්තවාදීන් සහ මුළුමුනින්ම පරාජයකර දැමූ ශ‍්‍රී ලංකා ආරක්‍ෂක හමුදාවන් ත‍්‍රස්තවාදයට එරෙහි යුද්ධයේ ලැබූ ජයග‍්‍රහණ හා අත්දැකීම් පිළිබඳව තොරතුරු හුවමාරු කර ගැනීම සමුළුවේ අරමුණ වී ඇත. ජාත්‍යන්තර වශයෙන් ශ‍්‍රී ලංකාවට එල්ලවී ඇති චෝදනා සඳහා සාර්ථක ප‍්‍රතිචාරයක් දැක්වීමටද මෙය ඉවහල් වනු ඇති බව යුද හමුදාව පවසයි.", "URL": "https://sinhala.adaderana.lk/news.php?nid=16207", "Category": null, "Parent URL": null}