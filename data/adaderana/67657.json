{"Source": "Adaderana", "Timestamp": "January 3, 2017 11:55 am", "Headline": "අද සිට විශේෂ රථවාහන සැලැස්මක්", "News Content": "කටුනායක ගුවන්තොටුපොළේ ධාවන පථය අලුත්වැඩියා කිරීම හේතුවෙන් අද(03) සිට විශේෂ රථ වාහන සැලැස්මක් ක්‍රියාත්මක බව පොලීසිය පවසයි.පොලිස් මූලස්ථානය නිවේදනයක් නිකුත් කරමින් සඳහන් කළේ අද පස්වරු තුනේ සිට ලබන අප්‍රේල් මස 06 වැනිදා දක්වා සෑම දිනකම පස්වරු 3.00සිට පසුදින පෙරවරු 9.00 දක්වා මෙම විශේෂ රථ වාහන සැලැස්ම ක්‍රියාත්මක බවයි.අධිවේගී මාර්ගයේ 18 කණුව කොළඹ සහ හලාවත දෙසින් ගුවන්තොටුපොළ පැමිණෙන වාහන ගුවන්තොටුපොළ ප්‍රධාන දොරටුවෙන් ඇතුළු වී පරණ පී.වි.ජි පර්යන්තය හරහා පිටවීමේ හා පැමිණීමේ පර්යන්ත වෙත ගමන් කිරීමට හැකියාව පවතියි. අධිවේගී මාර්ගයේ 18 කණුව සිට මිනුවන්ගොඩ කුරුණෑගල දෙසට ගමන් කරන වාහන කේ.ටු. හංදියෙන් හැරී ඇවරියවත්ත නගරය දෙසට හැරී මල්ගස් හංදිය, කෝවින්න පාර, ආඞිඅම්බලම පල්ලිය හංදියෙන් මිනුවන්ගොඩ දෙසට හෝ හීනටියන, යාගොඩමුල්ල මාර්ගයෙන් මිනුවන්ගොඩ දෙසට ගමන් කළ හැකිය. ගුවන්තොටුපොළේ අධිවේගී මාර්ගයේ 18 කණුව සිට පිටවී යන වාහන ගුවන්තොටුපොළ ප්‍රධාන ඇතුළුවීමේ දොරටුවෙන් නැවත පිටවී යා හැකි බව පොලීසිය පැවසුවේය. ගුවන්තොටුපොළ දෙස සිට මිනුවන්ගොඩ දෙසට පිටව යන වාහන ගුවන්තොටුපොළේ පිටවීමේ දොරටු අංක එක සහ දෙකෙන් පිටවී නයිකන්ද හරහා මිනුවන්ගොඩ දෙසට ගමන් කිරීමට හැකි බව සඳහන්ය.මිනුවන්ගොඩ, ගම්පහ, කුරුණෑගල දෙස සිට කටුනායක අධිවේගී මාර්ගයට 18 කණුව දෙසට ගුවන්තොටුපොළට ගමන් නොකරන වාහන කොළඹ - කුරුණෑගල යාගොඩමුල්ල හංදියෙන් ද පීල්ලවත්ත, කුරුස හංදියෙන් හැරී මාදූව, මල්ගස්හංදිය මාර්ගයෙන් සහ ආඞිඅම්බලම හංදියෙන් හරවා කෝවින්න මල්ගස්හංදිය මාර්ගයෙන් ඇවරියවත්ත නගරය හරහා සීදුව අධිවේගී මාර්ගයේ 18 කණුව දෙසට ගමන් කිරීමට හැකිය.ලබන අප්‍රේල් මස 06 වැනිදා දක්වා ක්‍රියාත්මක මෙම විශේෂ රථවාහන සැලැස්ම ආයෝජන ප්‍රවර්ධන කලාපයට ඇතුළුවන සහ පිටවන වාහන සඳහා ද ක්‍රියාත්මක බව පොලිස් මූලස්ථානය සඳහන් කළේය.එම රථ වාහන සැලැස්ම පහත පරිදි ක්‍රියාත්මක වේ. Special Traffic Plan around BIA by deranapics on Scribd", "URL": "https://sinhala.adaderana.lk/news.php?nid=67657", "Category": null, "Parent URL": null}