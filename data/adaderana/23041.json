{"Source": "Adaderana", "Timestamp": "March 25, 2012 09:54 am", "Headline": " බලශක්ති අර්බුදයට හිරුඑලියෙන් විසඳුම් -වින්සෝලා ට‍්‍රැවලර් ", "News Content": "විවිධ රටවල් මුහුණ පා සිටින බලශක්ති අර්බුදයට හිරුඑලියෙන් විසඳුම් ලබාගැනීමට උත්සාහ දැරුවද අප රටේ වගකිවයුතු ආයතන හා පුද්ගලයන් ඒ වෙනුවෙන් අවධානය යොමුකරන්නේ ඉතා සුළුවෙනි. එහෙත් එවැනි වාතාවරණයක් තුළ දිවයින පුරා පිහිටි විදුලි පහසුකම් නොමැති ගම්මාන විශේෂ අවධානය යොමුකරමින් ග්ලෝබල් ලයිෆ්ස්ටයිල් ලංකා ආයතනය ශ‍්‍රී ලාංකීය සූර්ය බලශක්ති ක්ෂේත‍්‍රය තුළ සිදුකරන්නේ අමිල කාර්යභාරයකි. එම ආයතනය පියවරෙන් පියවර නව නිපැයුම් හඳුන්වාදෙමින් පාරිභෝගික මනාපය හා විශ්වාසය නිරතුරුව හිමිකරගනිම්න් මෙවර වෙළඳපොළට ඉදිරිපත් කරන නවතම නිෂ්පාදනය වින්සෝලා ට‍්‍රැවලර්(Vinsolar Traveler ) පද්ධතියයි. ජාතික විදුලිබල පද්ධතියෙන් විදුලිය නොලැබෙන උතුරු නැගෙනහිර, මොණරාගල, අම්පාර ඇතුළු දුෂ්කර ප‍්‍රදේශවල ජනතාවට මෙන්ම ධීවර කටයුතු සඳහා දියඹට යන ධීවරයින්ටද වින්සෝලා ට‍්‍රැවලර් පද්ධතිය විශාල පිටුවහලක් වන අන්දමින් නිර්මාණය කර තිබීම විශේෂත්වයකි. ඕනෑම ස්ථානයක අතේ ගෙනයා හැකි Vinsolar Traveler පද්ධතිය ගෙදර දොරට පමණක් නොව හේන්, ගොවිපොළ, කුඹුරු ප‍්‍රදේශ ආලෝක කර ගතහැකි අතර නිවෙස්වල ඉහළ යන විදුලි බිල අවම කරගැනීමට විකල්පයක් ලෙස පාවිච්චි කිරීමට හැකිවන පරිදි එය සකස් කර ඇත. මෙම පද්ධතිය භාවිතාකර ගුවන්විදුලියට සවන්දීමට හා ජංගම දුරකතන ආරෝපන පහසුකම්වලින්ද යුක්තය. උසස් තත්ත්වයෙන් හා දිගුකාලීන පැවත්මට ඔරොත්තු දෙන අයුරින් සකස්කර ඇති වින්සෝලා ට‍්‍රැවලර් පද්ධතිය LCD තාක්ෂණයෙන් යුත් බල්බයන් දෙකකින් යුක්ත වන අතර එය දිනකට පැය 4 ක් චාජ් කිරීමෙන් රාත‍්‍රියේ පැය 8 ක ආලෝකයක් ලබාගැනීමට හැකියි. ආනයනය කරන ලද උසස් තත්ත්වයෙන් පිරිපුන් සූර්ය පැනලය වසර 25 ක ආයුකාලයකින් සමන්විතයි. සූර්ය බලය ගබඩා කරන යළි ආරෝපණය කළහැකි බැටරියකින්ද යුත් වින්සෝලා ට‍්‍රැවලර් පද්ධතිය සඳහා වසරක වගකීම් සහතිකයක්ද හිමිය.", "URL": "https://sinhala.adaderana.lk/news.php?nid=23041", "Category": null, "Parent URL": null}