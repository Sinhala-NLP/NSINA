{"Source": "Adaderana", "Timestamp": "April 17, 2012 10:11 pm", "Headline": "නාත්තණ්ඩිය සමූපයේ ලක්ෂ 500 ක අයථා ගනුදෙනුව-ලිපි ගොනු දෙකක් උස්සයි", "News Content": "සී/ස නාත්තණ්ඩිය විවිධ සේවා සමූපකාර සමිතියේ සභාපතිවරයාගේ නිල කාමරය කඩා එහි තිබී වටිනා ලිපි ගොනු දෙකක් සොරකම් කර ඇති බවට පොලීසියට පැමිණිලි කර තිබේ. අදාළ සමූපකාර සමිතියේ අධ්‍යක්ෂ මණ්ඩල සාමාජිකයින් දෙදෙනකු විසින් මෙම සොරකම කළ බවට සී/ස නාත්තණ්ඩිය විවිධ සේවා සමූපකාර සමිතියේ සභාපති එච්.මාරසිංහ මහතා මාරවිල පොලීසියට පැමිණිලි කර ඇතැයි අද දෙරණ වාර්තාකරු සඳහන් කරයි. මෙම සමූපකාර සමිතියේ සිදුවී ඇතැයි කියනු ලබන රු.ලක්ෂ 500 ට ආසන්න අයථා මුදල් ගනුදෙනුවක් සම්බන්ධයෙන් වයඹ පළාත් සමූපකාර කොමසාරිස්වරයා විසින් පරීක්ෂණයක් ආරම්භ කර තිබේ. එම පරීක්ෂණයට අදාළ ලිපි ගොනු දෙකක් මෙසේ පැහැරගැනීමට ලක්වී ඇතැයි පොලීසියට ලැබුණු පැමිණිල්ලේ සඳහන් වේ.", "URL": "https://sinhala.adaderana.lk/news.php?nid=23590", "Category": null, "Parent URL": null}