{"Source": "Adaderana", "Timestamp": "October 25, 2018 09:51 am", "Headline": "අකුණු සැර වැදීමෙන් පුද්ගලයෙකු මරුට", "News Content": "මැදිරිගිරිය, කවුඩුල්ල වැවේ ධීවර කටයුතු කරමින් සිටි ධීවරයින් සිව් දෙනෙකුට අකුණු සැර වැදීමෙන් පුද්ගලයෙකු මියගොස් තවත් ධීවරයෙක් බරපතළ තත්ත්වයෙන් මැදිරිගිරිය රෝහල වෙත ඇතුළත් කර තිබේ. මියගොස් ඇත්තේ හිඟුරක්ගොඩ ප්‍රදේශයේ පදිංචිව සිටි 25 හැවිරිදි යූ.ජී.නුවන් කුමාර නැමති පුද්ගලයෙකි. මේ අතර අකුණු සැර වැදීම හේතුවෙන් බරපතළ තත්ත්වයේ සිටින 28 හැවිරිදි පුද්ගලයා මේ වන විට මැදිරිගිරිය මූලික රෝහලේ ප්‍රථිකාර ලබමින් සිටින බව අප වාර්තාකරු සඳහන් කළේය. මැදිරිගිරිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=98191", "Category": null, "Parent URL": null}