{"Source": "Adaderana", "Timestamp": "April 2, 2014 02:04 pm", "Headline": "හම්බන්තොටින් ගව ඝාතන ජාවාරමක් හෙළිවෙයි", "News Content": "හම්බන්තොට ප්‍රදේශයේ අනවසරයෙන් ගවයින් ඝාතනය කර අලෙවි කිරීමේ ජාවාරමක නිරත වු පුද්ගලයින් දෙදෙනෙකු අත්අඩංගුවට ගෙන තිබේ. හම්බන්තොට පොලිස් නිලධාරීන්ට ලැබුණු තොරතුරක් මත සිදුකළ වැටලීමක දී අද(02) පෙරවැරුවේ සැකකරුවන් අත්අඩංගුවට ගත් බව පොලිසිය සඳහන් කළේය. එහිදී ගව මස් ප්‍රවාහනය සඳහා යොදාගත් ජිප් රථයක් සහ එහි තිබු ගව මස් තොගයක් පොලිසිය බාරයට ගෙන තිබේ. අත්අඩංගුවට ගත් සැකකරුවන් බණ්ඩාරගම ප්‍රදේශයේ පදිංචිකරුවන් වන අතර ඔවුන් අද(02) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42255", "Category": null, "Parent URL": null}