{"Source": "Adaderana", "Timestamp": "October 24, 2010 03:09 pm", "Headline": "ඉන්දියාව ශ්‍රී ලංකාවට ඉංග්‍රීසි උගන්වයි", "News Content": "දිවයිනේ සෑම පළාතකටම ඉංග්‍රීසි ගුරු පුහුණු මධ්‍යස්ථානය බැගින් ලබා දීමට ඉන්දීය රජය තීරණය කර තිබේ. තම රජය දැනටමත් මධ්‍යම පළාත් සඳහා ඉන්දීය ගුරු පුහුණු මධ්‍යස්ථානයක් ලබා දී ඇති බව ශ්‍රී ලංකාවේ ඉන්දියානු නියෝජ්‍ය මහකොමසාරිස් ආර්.කේ මිශ්‍රා මහතා පවසයි. මීට අමතරව සබරගමුව සහ ඌව පළාත් වල ද ඉංග්‍රීසි භාෂාව සහ තොරතුරු තාක්ෂණ විෂයට අදාළ ව්‍යාපෘති රැසක් ආරම්භ කර ඇති බව හෙතෙම පෙන්වාදෙයි. v මෙරට විදුහල්පතිවරුන් ද ඉන්දියාවේ විශ්ව විද්‍යාල වල පුහුණුව සඳහා යොමු කිරීමට ද පියවර ගෙන ඇති බව නියෝජ්‍ය මහකොමසාරිස්වරයා කියා සිටියි.", "URL": "https://sinhala.adaderana.lk/news.php?nid=11706", "Category": null, "Parent URL": null}