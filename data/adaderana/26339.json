{"Source": "Adaderana", "Timestamp": "August 5, 2012 03:12 pm", "Headline": "දේශපාලන ලොක්කන් 2ක් රිමාන්ඩ්", "News Content": "අක්මීමන ප්‍රදේශයේදි පොලිස් නිලධාරින්ගේ රාජකාරියට බාධා කිරීම හේතුවෙන් අත්අඩංගුවට ගනු ලැබු එක්සත් ජාතික පක්ෂ දකුණු පළාත් සභා මන්ත්‍රී ක්‍රිෂාන්ත පුෂ්පකුමාර මහතා හා බොපේ පොද්දල ප්‍රාදේශීය සභා මන්ත්‍රී අමිල නුවන් මහතා ලබන 8 වැනිදා දක්වා රිමාන්ඩ් කර තිබේ. ගාල්ල මහේස්ත්‍රාත් අධිකරණයට ඉදිරිපත් කිරීමෙන් පසු ඔවුන් මෙලෙස රිමාන්ඩ් කළ බව පොලිස් මාධ්‍ය ප්‍රකාශක කාර්යාලය කියා සිටියේය. අක්මීමන ප්‍රදේශයේදි පොලිස් නිලධාරින්ගේ රාජකාරියට බාධා කිරීම හේතුවෙන් ඔවුන් දෙදෙනා අද දහවල් අත්අඩංගුවට ගත් බව එම කාර්යාලය පැවසුවේය.", "URL": "https://sinhala.adaderana.lk/news.php?nid=26339", "Category": null, "Parent URL": null}