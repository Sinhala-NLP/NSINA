{"Source": "Adaderana", "Timestamp": "April 26, 2013 10:57 am", "Headline": "උප සභාපති හා පොලීසියේ ගැටුම ගැන පුළුල් පරීක්ෂණයක්", "News Content": "බුත්තල ප්‍රාදේශිය සභාවේ උප සභාපතිවරයා හා පොලිස් නිලධාරීන් දෙදෙනෙකු අතර ඇති වු ගැටුම සම්බන්ධයෙන් සහකාර පොලිස් අධිකාරීවරයෙකු යටතේ විශේෂ පරීක්ෂණයක් ආරම්භ කර තිබේ. එම ගැටුමේදී තුවාල ලැබූ පොලිස් නිලධාරීන් දෙදෙනාගෙන්ද පැමිණිලි ලැබී ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පවසයි. ගැටුමේදී තුවාල ලැබු බුත්තල ප්‍රාදේශිය සභාවේ උප සභාපති සිසිල් නානායක්කාර මහතා මොණරාගල රෝහලේ හා පොලිස් නිලධාරීන් දෙදෙනා බුත්තල රෝහලේ ප්‍රතිකාර ලබයි. උප සභාපතිවරයා ආරක්ෂක හිස් වැසුම් නොමැතිව යතුරුපැදියක ගමන් කිරීම සම්බන්ධයෙන් ඔක්කම්පිටිය පොලිස් මුරපළ ආසන්නයේදී පෙරේදා රාත්‍රී ඇතිවූ බහින් බස්වීමක් දුරදිගයාමෙන් ගැටුම හටගෙන තිබුණි.", "URL": "https://sinhala.adaderana.lk/news.php?nid=33591", "Category": null, "Parent URL": null}