{"Source": "Adaderana", "Timestamp": "October 27, 2015 04:12 pm", "Headline": "ගෙලේ උල් ලීයක් ඇනී හොරණින් කොළඹට! ", "News Content": "බුලත්සිංහල, ගලහේන ප්‍රදේශයේදී උල් ලීයක් ගෙල ප්‍රදේශයේ ඇනීමෙන් 16 හැවිරිදි පිරිමි ළමයෙකු බරපතළ තුවාල ලබා තිබේ. අද පෙරවරුවේ මෙම ළමයා අඹ ගසකින් වැටී ඇති අතර එහිදි ලීය ගෙලෙහි ඇනී ඇති බව වාර්තා වේ.ඇනුණු උල් ලීය සහිතව එම ළමයා හොරණ මූලික රෝහලට ඇතුළත් කිරීමට ඥාතීන් පියවර ගෙන ඇත. එහිදී මූලික ප්‍රතිකාර ලබාදීමෙන් පසු වැඩිදුර ප්‍රතිකාර සඳහා ඔහු කොළඹ ජාතික රෝහලට මාරුකර යවා ඇති බව අද දෙරණ වාර්තාකරු සඳහන් කළේය.ගෙල ප්‍රදේශයට ඇනුණු ලීය ළමයාගේ පෙණහැල්ල ආසන්නයට ගමන් කර ඇති බව ද වෛද්‍යවරුන් පවසා ඇතැයි වාර්තා වේ.", "URL": "https://sinhala.adaderana.lk/news.php?nid=54708", "Category": null, "Parent URL": null}