{"Source": "Adaderana", "Timestamp": "June 30, 2019 08:03 am", "Headline": "කේරළ ගංජා කි‍ලෝ 200 ක් යාපනයේ හිස් ඉඩමකින් සොයා ගනී", "News Content": "යාපනය,නෙල්ලිඅඩි,කොඩිකාමම් වීදිය කප්පුදුවෙලි ප්‍රදේශයේ හිස් ඉඩමක තිබි කේරළ ගංජා කිලෝග්‍රෑම් 200 ක් පොලිස් විශේෂ කාර්ය බළකා නිළධාරීන් ඊයේ (29) සොයාගෙන ඇති බව වාර්තා වේ. අද දෙරණ වාර්තාකරු සඳහන් කළේ ඉන්දියාවේ සිට බෝට්ටු මඟින් රැගෙනවිත් බෙදා හැරීමට සුදානම් වු කේරළ ගංජා තොගයක් එලෙස සොයාගෙන ඇති බව පොලීසිය අනාවරණය කරගෙන ඇති බවයි. අදාළ ගංජා තොගය ඇසුරුම් හයක අසුරා තිබු බවද පොලිසිය පැවසු අතර, ජාවාරම්කරුවන් වෙත ලබාදී‍මේ අරමුණින් ගංජා තොගය සඟවා තිබෙන්නට ඇති බවද ‍පොලිසිය සැක පළ කරති. සොයාගත් ගංජා තොගය යාපනය පේදුරුතුඩුව මහේස්ත්රාංත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් නෙල්ලිඅඩි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113036", "Category": null, "Parent URL": null}