{"Source": "Adaderana", "Timestamp": "June 15, 2013 12:43 pm", "Headline": "ගුරුවරිය දුවට ඇඳුම් අඳින හැටි ඉගැන්නුවාට මන්ත්‍රී පියා උරණවෙලා!", "News Content": "වයඹ පළාත් සභාවේ මන්ත්‍රීවරයෙකු විසින් නවගත්තේගම නවෝද්‍යා පාසලේ ගුරුවරියක පාසලේදී දණ ගස්වා දඬුවම් කර තිබේ. ඊයේ දිනයේදී මෙම සිදුවීම සිදුව ඇති බව සඳහන්ය. අදාළ ගුරුවරිය විසින් පාසල් ශිෂ්‍යාවකට නිල ඇඳුම සම්බන්ධයෙන් අවවාද කර ඇත. පසුව මෙම ශිෂ්‍යාව විසින් ඒ සම්බන්ධයෙන් ඇයගේ පියා වන අදාළ වයඹ පළාත් සභා මන්ත්‍රී ආනන්ද සරත් කුමාර මහතාට දැනුම් දී ඇති බව සඳහන්ය. ඒ අනුව ඊයේ පස්වරුවේ පාසලට ගොස් ඇති මන්ත්‍රීවරයා අදාළ ගුරුවරිය පාසල තුළම දණ ගස්වා දඬුවම් කර ඇති බව අද දෙරණ වාර්තාකරු සඳහන් කළේය. මේ සම්බන්ධයෙන් ගුරුවරිය විසින් නවගත්තේගම පොලීසියට පැමිණිල්ලක් ද සිදුකර තිබේ.", "URL": "https://sinhala.adaderana.lk/news.php?nid=34937", "Category": null, "Parent URL": null}