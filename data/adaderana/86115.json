{"Source": "Adaderana", "Timestamp": "March 22, 2018 11:12 am", "Headline": "නොදැක බැරි අපේම දෙයක්", "News Content": "ලෝක රූකඩ දිනය නිමිතෙන් අම්බලන්ගොඩ ශ්‍රී ලංකා රූකඩ කලා ශිල්පීන් සංවිධාන කළ රූකඩ සංදර්ශනයක් ඊයේ (21) රාත්‍රීයේ පවත්වා තිබේ. වර්තමාන රූකඩ කලාව ඇගයිම හා ප්‍රචලිත කිරීමේ අරමුණෙන් මෙම සංදර්ශනය අම්බලන්ගොඩ කන්දේගොඩ මහ වෛත්‍ය පිරිවෙන් විහාරස්තානයේදී පැවැත්වු බව අද දෙරණ වාර්තාකරු පවසයි. මෙම සංදර්ශනය අම්බලන්ගොඩ පාරම්පරික රූකඩ ශිල්පීන්ගේ පරම්පරාවේ ජනාධිපති සම්මානලාභී නලින්ද ගම්වාරී මහතා හා රූකඩ ශිල්පීන් විසින් මෙම සංදර්ශනය පවත්වා තිබේ. 2012 වසරේදී මෙම රූකඩ කරුවන් අගයමින් ලෝක රූකඩ දිනයට සමගාමිව රාජ්‍ය උත්සවයක්ද පැවත්වා ඇති අතර වසර 5ක කාලයක් ගෙවී ගොස් ඇති අතර රජය විසින් දේශීය රූකඩ කර්මාන්තය අගය කරමින් කිසිදු කටයුත්තක් සිදු නොවු බව දේශීය රූකඩකරුවන් පවසයි.", "URL": "https://sinhala.adaderana.lk/news.php?nid=86115", "Category": null, "Parent URL": null}