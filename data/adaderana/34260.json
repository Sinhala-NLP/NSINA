{"Source": "Adaderana", "Timestamp": "May 21, 2013 10:08 am", "Headline": "අමෙරිකාව ටොනේඩෝවකින් බැටකයි", "News Content": "අමෙරිකාවේ ඔක්ලොහොමා නගරයට අති විශාල ටොනේඩෝ තත්ත්වයක් බලපා තිබේ. ඔක්ලොහොමා නගරයේ පාසලක් සහ නිවාස රැසක් මේ හේතුවෙන් සම්පූර්ණයෙන්ම විනාශ වී ඇති බව විදෙස් මාධ්‍ය වාර්තා කරයි. ටොනේඩෝ තත්ත්වයත් සමඟ ගිනිගැනීම් ද වාර්තා වී ඇත. ඔක්ලොහොමා නගරයට පසුගිය ඉරිදා දිනයේ ද ටොනේඩෝ තත්ත්වයක් බලපෑ අතර එහිදී පුද්ගලයින් දෙදෙනෙකු මියගොස් තවත් 21 දෙනෙකු තුවාල ලැබූහ. ඊයේ ඇති වු ටොනේඩෝ තත්ත්වය හේතුවෙන් තුවාල ලැබු සහ මියගිය පුද්ගලයින් පිළිබඳ මෙතෙක් නිශ්චිත තොරතුරු වාර්තා වී නැත.", "URL": "https://sinhala.adaderana.lk/news.php?nid=34260", "Category": null, "Parent URL": null}