{"Source": "Adaderana", "Timestamp": "June 8, 2019 12:14 pm", "Headline": "2019 මහනුවර ඇසල මහා පෙරහැර අගොස්තු 5වනදා සිට විථි සංචාරයට", "News Content": "2019 මහනුවර ඇසල මහා පෙරහැර ලබන අගෝස්තු මස 02 වන දින සිව් මහාදේවලයන්හි කප් සිටිවිමෙන් පසු ආරම්භ කෙරෙන බව දියවඩන නිලමේ තැන්පත් නිළංග දෑල මහතා පවසයි. ඔහු පැවසුවේ පළමු කුඹල් පෙරහැර අගෝස්තුමස 05වනදා වීථී සංචාරය කිරීමට නියමිත බවයි. ඒ අනුව අගෝස්තු මස 14 වන දින දක්වා ඇසල මහ පෙරහැර පැවැත්වෙන බව දියවඩන නිලමේවරයා ප්‍රකාශ කළේය. ඇසල පෙරහැර මංගල්‍ය පිළිබඳව වැඩිදුරටත් පැහැදිලි කරන දියවඩන නිලමේ තැන්පත් නිළංග දෑල මහතා පැවසුවේ අගෝස්තුමස 15වනදා දිය කෑපිමේ උත්සවයෙන් පසුව 2019 මහනුවර ඇසල මහා පෙරහැර අවසන් වන බවයි.", "URL": "https://sinhala.adaderana.lk/news.php?nid=111563", "Category": null, "Parent URL": null}