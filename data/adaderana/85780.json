{"Source": "Adaderana", "Timestamp": "March 16, 2018 08:07 am", "Headline": "පෙට්‍රල් තොගයක් ප්‍රවාහනය කළ සැකකරුවෙක් අත්අඩංගුවට", "News Content": "කුඩා ප්‍රමාණයේ ලොරියකින් ප්‍රවාහනය කරමින් තිබූ පෙට්‍රල් ලීටර් 1050 ක් පල්ලම පොලීසියේ රථ වාහන අංශයේ නිලධාරීන් විසින් තම බාරයට ගෙන ඇත. පෙට්‍රල් තොගය ප්‍රවාහනය කරමින් සිටි සැකකරුවද පොලීසිය විසින් අත්අඩංගුවට ගෙන ඇති අතර සැකකරු ආඩිගම මදවක්කුලම පදිංචිකරුවෙකි. පසුගිය 15 වැනිදා සවස ආඩිගම - කම්මන්දළුව ප්‍රදේශයේදී මෙම වැටලීම සිදු කර ඇත. පෙට්‍රල් තොගය බැරල් 05 ක අසුරා තිබී ඇත. මෙම පෙට්‍රල් තොගය අළෙවි කිරීම සඳහා මදවක්කුලම ප්‍රදේශයට රැගෙන යමින් සිටි බව සැකකරු පවසා ඇත. පල්ලම පොලීසියේ රථ වාහන අංශයේ ස්ථානාධිපති උප පොලිස් පරීක්ෂක අජිත්,පොලිස් කොස්තාපල්වරුන් වන 31907 ප්‍රේමතිලක,41427 අරුණ ශාන්ත,87223 වනසිංහ යන නිලධාරීන් විසින් මෙම අත්අඩංගුවට ගැනීම සිදු කර ඇත.", "URL": "https://sinhala.adaderana.lk/news.php?nid=85780", "Category": null, "Parent URL": null}