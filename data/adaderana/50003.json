{"Source": "Adaderana", "Timestamp": "March 16, 2015 05:37 pm", "Headline": "හොඳ තරඟයක් දෙන්න අපි සුදානම්", "News Content": "ලෝක කුසලාන ක්‍රිකට් තරඟාවලියේ පළමු අවසන් පූර්ව වටයේ තරඟයේ දී ශ්‍රී ලංකාවට එරෙහිව තියුණු තරඟයක් ලබාදීමට තම කණ්ඩායම සූදානම් බව දකුණු අප්‍රිකානු ක්‍රිකට් පුහුණුකරු රසල් ඩොමින්ගෝ පවසයි. දකුණු අප්‍රිකානු කණ්ඩායම ගත වු ලෝක කුසලාන තරගාවලි හයේදීම පරාජයට පත්ව තිබේ.මෙවර තම කණ්ඩායම පෙර වැරදි පිළිබඳ අවධානය යොමුකර විශ්වාසයෙන් තරඟවැදීමට ශක්තිමත්ව සූදානම්ව සිටින බවයි දකුණු අප්‍රිකානු පුහුණුකරු ප්‍රකාශ කර ඇත. මේ අතර ශ්‍රී ලංකා කණ්ඩායමේ ලෝක කුසලාන විශේෂඥයින් පිළිබඳ දකුණු අප්‍රිකානු කණ්ඩායම අමතක නොකළ යුතු බව ශ්‍රී ලංකා ක්‍රිකට් කණ්ඩායමේ පුහුණුකරු මාවන් අතපත්තු පවසයි. ඔහු පෙන්වා දෙන්නේ ගතවු වසර අට ඇතුළත ශ්‍රී ලංකා කණ්ඩායම ලෝක කුසලානය සඳහා ආසන්නයටම පැමිණ ඇති බවයි.", "URL": "https://sinhala.adaderana.lk/news.php?nid=50003", "Category": null, "Parent URL": null}