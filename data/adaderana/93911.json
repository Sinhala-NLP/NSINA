{"Source": "Adaderana", "Timestamp": "August 6, 2018 11:53 am", "Headline": "දිවා ආහාරයට ගිය සිසුවිය අවසන් ගමන් යයි", "News Content": "අම්බලන්ගොඩ ප්‍රදේශයේදී දුම්රියක ගැටීමෙන් සිසුවිය මියගොස් තිබේ. අම්බලන්ගොඩ නගරයේ පැවැති උපකාරක පංතියක් අතරතුර දිවා ආහාරය ගැනිම සඳහා දුම්රිය මාර්ගයේ ගමන් කරමින් සිටියදී සිසුවිය දුම්රියේ ගැටී ඇති බව පොලිසිය පැවසයි. අළුත්ගම සිට ගාල්ල දෙසට ධාවන වූ දුම්රියක ගැටී බරපතල තුවාල ලැබූ අදාල තරුණිය බලපිටිය රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ දොඹන්විල, අම්බලන්ගොඩ ප්‍රදේශයේ පදිංචිව සිටි 18 හැවිරිදි තරුණියක්. අම්බලන්ගොඩ පොලිසිය මේ පිළිබඳ වැඩිදුර විමර්ශන සිදු කරනු ඇති.", "URL": "https://sinhala.adaderana.lk/news.php?nid=93911", "Category": null, "Parent URL": null}