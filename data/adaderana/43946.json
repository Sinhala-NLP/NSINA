{"Source": "Adaderana", "Timestamp": "June 13, 2014 02:15 pm", "Headline": "වල්ලපට්ට ඇද්ද අයෙක් දැලේ ", "News Content": "ත්‍රී රෝද රථයකින් වල්ලපට්ට ශාක කොටස් තොගයක් ප්‍රවාහනය කරමින් සිටි පුද්ගලයෙකු මොරවක, අකුරැස්ස මාර්ගයේ නිල් ඇල්ල ප්‍රදේශයේ දී අත්අඩංගුවට ගෙන තිබේ. දෙණියාය පොලිස් විශේෂ කාර්ය බලකාය නිලධා‍රීන්ට ලැබුණු තොරතුරකට අනුව සිදුකළ වැටලීමකදී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී වල්ලපට්ට ශාක කොටස් කිලෝ ග්‍රෑම් 23 ක් පොලිස් විශේෂ කාර්ය බලකාය නිලධා‍රීන් බාරයට ගෙන තිබේ. එම වල්ලපට්ට ශාක කොටස් තොගයේ වටිනාකම රුපියල් තුන්ලක්ෂ 45,000 ක් බවට ගණන් බලා ඇති බව එම බලකාය සඳහන් කළේය. සැකකරු මොරවක පොලිසිය වෙත බාරදී ඇති බව සඳහන් වෙයි.", "URL": "https://sinhala.adaderana.lk/news.php?nid=43946", "Category": null, "Parent URL": null}