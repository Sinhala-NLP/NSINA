{"Source": "Adaderana", "Timestamp": "August 9, 2019 12:04 pm", "Headline": "ප්‍රහාරය ගැන ජනපති කොමිසමේ සාමාජිකයින්ගෙන් එකවර සාක්ෂි විමසන්න තීරණයක්", "News Content": "පාස්කු ඉරිදා එල්ල වූ ත‍්‍රස්ත ප‍්‍රහාරය පිළිබද සොයා බැලීමට ජනාධිපතිවරයා විසින් පත් කළ විශේෂ ති‍්‍රපුද්ගල කොමිසමේ සාමාජිකයින්ගෙන් එකවර සාක්‍ෂි විමසීමට පාර්ලිමේන්තු විශේෂ කාරක සභාව තීරණය කර තිබේ. ඒ අනුව එම කොමිසමේ සාමාජිකයින් වන සභාපති, ශ්‍රේෂ්ඨාධිකරණ විනිසුරු විජිත් මලල්ගොඩ, හිටපු අමාත්‍යාංශ ලේකම්වරයෙකු වන පත්මසිරි ජයමාන්න සහ හිටපු පොලිස්පති එන්.කේ. ඉලංගකෝන්ගෙන් එකවර සාක්‍ෂි විමසනු ඇති. ඒ අනුව ජනාධිපතිවරයා විසින් පත් කළ විශේෂ ති‍්‍රපුද්ගල කොමිසමේ සාමාජිකයින් ලබන 20 වනදා පාර්ලිමේන්තු විශේෂ කාරක සභාව හමුවීමේ පෙනී සිටීමට නියමිතයි.", "URL": "https://sinhala.adaderana.lk/news.php?nid=116150", "Category": null, "Parent URL": null}