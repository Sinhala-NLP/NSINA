{"Source": "Adaderana", "Timestamp": "April 27, 2015 04:19 pm", "Headline": "ජනපති නේපාල ජනපතිට ශෝකය පළකරයි", "News Content": "භූ කම්පනයෙන් සිදුවු ජීවිත හා දේපළ හානි පිළිබඳ සංවේගය පළ කරමින් ජනාධිපති මෛත්‍රීපාල සිරිසේන මහතා නේපාල ජනපති රාම් බරන් යාදෙව් මහතා වෙත විශේෂ පණිවිඩයක් යොමු කර තිබේ.එමඟින් ජනාධිපතිවරයා පෙන්වාදෙන්නේ මෙම අභියෝගාත්මක අවස්ථාවේදී නේපාල ජනතාව සමඟ ශ්‍රී ලංකාව එක්ව සිටින බවයි.මියගිය පුද්ගලයින්ගේ සාමාජිකයින්ට සංවේගය පළ කර ඇති ජනාධිපතිවරයා තුවාල ලැබුවන්ට ඉක්මන් සුවය ලැබේවායි ප්‍රාර්ථනා කරන බවද නේපාල ජනාධිපතිවරයා වෙත යොමු කළ පණිවිඩයේ දැක්වෙයි.", "URL": "https://sinhala.adaderana.lk/news.php?nid=50937", "Category": null, "Parent URL": null}