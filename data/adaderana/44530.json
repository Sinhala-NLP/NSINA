{"Source": "Adaderana", "Timestamp": "July 9, 2014 09:25 am", "Headline": "රුපියල් 51,000ක් කොල්ල කෑ 3ක් ‍දැලේ", "News Content": "ඇඹිලිපිටිය, චන්ද්‍රිකා වැව ප්‍රදේශයේ දී පුද්ගලයෙකුගේ මුදල් කොල්ලකෑමේ සිද්ධියක් සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. ඇඹිලිපිටිය පොලිසියට ලැබුණු පැමිණිල්ලකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. කොල්ලකරුවන් විසින් අදාළ පුද්ගලයා සතුව තිබු රුපියල් 51,000 ක මුදලක් කොල්ලකා ඇති බව පොලිසිය පවසයි. සැකකරුවන් අද ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් ඇඹිලිපිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44530", "Category": null, "Parent URL": null}