{"Source": "Adaderana", "Timestamp": "November 10, 2018 04:03 pm", "Headline": "ලැව්ගිනි හේතුවෙන් හදිසි තත්ත්වයක් ප්‍රකාශයට ", "News Content": "කැලිෆෝනියා ප්‍රාන්තයේ පැතිර යන ලැව්ගිනි තත්ත්වය හේතුවෙන් ධවල මන්දිරය එම ප්‍රදේශයට හදිසි තත්ත්වයක් ප්‍රකාශයට පත් කර තිබේ. ලැව්ගිනි තත්ත්වය තවදුරටත් ව්‍යාප්ත වී යාම වැලැක්වීම සහ ලැව්ගිනි තත්ත්වය හේතුවෙන් මියගිය පුද්ගලයින් සංඛ්‍යාව වර්ධනය වීමත් සමඟ හදිසි තත්ත්වය ප්‍රකාශයට පත් කර ඇති බව සඳහන් වෙයි. එමෙන්ම ලැව්ගිනි තත්ත්වය හේතුවෙන් පීඩාවට පත්ව සිටින ජනතාවට කඩිනමින් අවශ්‍යය සහන සලසන ලෙස ද කැලිෆෝනියා බලධාරීන්ට ධවල මන්දිරය නිවේදනය කර ඇති බව වාර්තා වෙයි. අදාල ලැව්ගිනි තත්ත්වය හේතුවෙන් පුද්ගලයින් 09 දෙනෙකු මියගොස් ඇති අතර පුද්ගලයින් 52,000 කට අධික පිරිසකට ඉන් බලපෑම් එල්ල වී ඇති බව සඳහන්ය. විදෙස් මාධ්‍ය වාර්තා කළේ ලැව්ගිනි තත්ත්වයෙන් නිවාස 6000 කට අධික ප්‍රමාණයක් විනාශ වී ඇති බවයි.", "URL": "https://sinhala.adaderana.lk/news.php?nid=99014", "Category": null, "Parent URL": null}