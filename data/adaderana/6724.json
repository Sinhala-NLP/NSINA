{"Source": "Adaderana", "Timestamp": "February 16, 2010 08:34 am", "Headline": "තැපැල් ඡන්ද අයදුම්පත් භාරගැනීම අද සිට", "News Content": "එළඹෙන මහ මැතිවරණයේ තැපැල් ඡන්ද සඳහා අයදුම්පත් භාරගැනීමේ කටයුතු අද ආරම්භ වේ. අයදුම් පත් භාරගැනීම ලබන 22 වැනිදා දක්වා සිදුකෙ‍රෙන බව මැතිවරණ මහලේකම් කාර්යාලය පවසයි. එම තැපැල් ඡන්ද අදාළ දෙපාර්තමේන්තු හෝ ආයතන ප්‍රධානියා මාර්ගයෙන් දිස්ත්‍රික් ලේකම්වරයා වෙත යොමු කළ යුතුය. කොළඹ දිස්ත්‍රික්කයේ පමණක් තැපැල් ඡන්ද අයදුම්කරුවන් සිය අයදුම්පත් සහකාර මැතිවරණ කොමසාරිස්වරයා වෙත යොමු කළ යුතු බව ද සඳහන් ‍වේ. 2008 ඡන්ද හිමි නාමලේඛනයේ නම සඳහන්ව ඇති රාජ්‍ය සේවකයින්ට මේ සඳහා අයදුම් කළ හැකිය.", "URL": "https://sinhala.adaderana.lk/news.php?nid=6724", "Category": null, "Parent URL": null}