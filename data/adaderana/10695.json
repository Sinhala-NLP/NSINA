{"Source": "Adaderana", "Timestamp": "September 7, 2010 12:29 pm", "Headline": "විදුහල්පතිවරයෙක් සිර අඩස්සියේ", "News Content": "නුවරඑළිය, බගවන්තලාව ශාන්ත ‍මේරි දෙමළ විද්‍යාලයේ විදුහල්පතිවරයා අද උදෑසන සිට ඔහුගේ නිල කාර්යාලය තුළ රඳවා තබමින් මව්පියන් පිරිසක් විරෝධතාවක නිරත වෙමින් සිටියි. මෙම විදුහල්පතිවරාගේ පරිපාලනය දුර්වල බව පවසමින් මෙසේ මාපියන් විසින් ඔහුව සිය භාරයට ගෙන ඇත. මේ වනවිට බගවන්තලාව පොලිසිය විසින් විදුහල්පතිගේ නිල කාමරයට සහ විදුහලට දැඩි පොලිස් ආරක්ෂාව සලසා ඇති බව අද දෙරණ වාර්තාකරු සඳහන් කළේය. එමෙන්ම 10 වනදායින් පසු මේ සම්බන්ධව පොලිසිය මගින් විසඳුමක් ලබාදෙන බව බගවන්තලාව පොලිසිය මාපියන් වෙත දන්වා ඇත. නමුත් අධ්‍යාපන බලධාරීන් පැමිණ නිසි විසඳුමක් ලබාදෙන තුරු මෙම උද්ඝෝෂණය අත්නොහරින බව මව්පියන් ප්‍රකාශ කර තිබේ. විදුහල්පතිවරයා වහාම මාරු කර යවන ලෙස සිසුන් ද ඉල්ලා සිටින බව සඳහන්ය. මේ වනවිට බගවන්තලාව ප්‍රදේශයේ වෙළඳසැල් ද වසා දමා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=10695", "Category": null, "Parent URL": null}