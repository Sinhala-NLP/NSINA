{"Source": "Adaderana", "Timestamp": "August 27, 2019 01:22 pm", "Headline": "නීති විරෝධි රා ලිටර් 9000ක් සමඟ 3ක් අත්අඩංගුවට", "News Content": "සුරාබදු කොමසාරිස් ජනරාල් එච්.ජි.සුමනසිංහ මහතාට ලද තොරතුක් අනුව කොළඹ සුරාබදු විශේෂ මෙහෙයුම් එකකයේ නිලධාරින් විසින් අද (27) උදෑසන මාරවිල ප්‍රදේශයේ මුහුදු කටුව හා තල්විල ප්‍රදේශයේ සිදු කළ විශේෂ වැටලීමක දී නීති විරෝධි නිෂ්පාදනය කළ රා ලිටර් 9000 ක් අත්අඩංගුවට ගැනීමට සමත් විය. මෙහිදි රා නිෂ්පාදනයට ගන්නා බැරල් හා එවා ගබඩා කිරීම සඳහා යොදා ගන්නා ලද ටැංකි විශාල ප්‍රමාණයක් අත්අඩංගුවට ගන්නා ලදී. මෙලෙස අත්අඩංගුවට ගන්නා රා තොගයේ වටිනාකම රුපියල් ලක්ෂ 12ක් පමන වන බව එම නිලධාරින් පවසයි. මෙලෙස නීති විරෝධිව නිෂ්පාදනය කරන රා තැබැරුම් වලට සහ ස්කාගාරවලට යෑවීමට කටයුතු කර ඇති බව විමර්ශන වලදී අනාවරණය වී ඇත. මෙම රා නිෂ්පාදනය කිරීම සඳහා අදාල පුද්ගලයාට කිසිඳු බලපත්‍රයක් නොමැති බවද සඳහන් වේ. එම අවස්ථාවේදි මොටර් රථයකින් පැමිනි පිරිසක් නිලධාරින්ගේ රාජකාරි කටයුතු සඳහා බදා කර ඇත. නමුත් නිලධාරින් මෙම අවස්ථාවේදි සැකකරුවන් තිදෙනෙකු අත්අඩංගුවට ගෙන තිබේ. ඔවුන් 2019.09.04 දින මාරවිල මහෙස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=117596", "Category": null, "Parent URL": null}