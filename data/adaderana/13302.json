{"Source": "Adaderana", "Timestamp": "January 6, 2011 08:45 am", "Headline": "ස්වීඩනයේ පක්ෂීන් හඳුනානොගත් රෝගයකින් මියයයි", "News Content": "හඳුනානොගත් රෝගයක් හේතුවෙන් විශාල වශයෙන් පක්ෂීන් මියයාමේ තර්ජනයකට ස්වීඩනය මුහුණපා තිබේ. ජනාකීර්ණ ප්‍රදේශවල සිටින පක්ෂීන් මෙසේ මියයාමේ තර්ජනයට ලක්ව ඇති බව එරට වාර්තා පවසයි. කපුටන් සහ කවුඩන් වැනි පක්ෂීන් මෙසේ මියයන බවත් ඊට හේතුව කුමක් ද යන්න මේ වන තෙක් අනාවරණය වී නොමැති බවත් එරට පශු වෛද්‍ය පර්යේෂකයින් සඳහන් කරයි. ගෙවුණු පැය 24ක කාලය තුළ පක්ෂීන් තුන් දහසකට අධික සංඛ්‍යාවක් මියගොස් ඇති බව එරට වාර්තා පෙන්වාදෙයි. මේ ආකාරයෙන් පක්ෂීන් විශාල වශයෙන් මියයාමේ සිද්ධියක් මෑත කාලයේදී වාර්තා වු පළමු අවස්ථාව මෙය බව ද සැලකෙයි.", "URL": "https://sinhala.adaderana.lk/news.php?nid=13302", "Category": null, "Parent URL": null}