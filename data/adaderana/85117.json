{"Source": "Adaderana", "Timestamp": "March 3, 2018 01:28 pm", "Headline": "තේ දළු නෙලමින් සිටි වතුකම්කරුවන්ට බඹරු විදලා", "News Content": "බගවන්තලාව පොලිස් වසමට අයත් ලොයිනෝන් වතුයායේ තේ දළු නෙලමින් සිටි වතුකම්කරුවන් පිරිසකට එල්ලවු බඹර ප‍්‍රහාරයෙන් තුවාල ලැබු නවදෙනෙකු බගවන්තලාව ප‍්‍රාදේශිය රෝහලට ඇතුළත් කර තිබේ. මෙම බඹර ප‍්‍රහාරයෙන් වතුකම්කරුව කාන්තාවන් අටදෙනෙකු සහ එක් වතුකම්කරුවෙකු නේවාසිකව බගවන්තලාව රෝහලේ නේවාසිකව ප‍්‍රතිකාර ලබයි. අද (03) උදෑසන 10.00 ට පමණ තේ දළු නෙලමින් සිටියදී තේ පදුරක් මත බැද තිබු බඹර කුඩුවක් කාන්තාවකගේ පයට පෑගිමෙන් පසු බඹරුන් තමන්ට පහර දුන් බව තුවාල ලබා රෝහලේ නේවාසිකව ප‍්‍රතිකාර ලබන වතුකම්කරු කාන්තාවන් කියා සිටියේය. තේ වතුවල මෙසේ බඹරුන් කුඩු බැද තිබීම හේතුවෙන් තමන්ට තේ වතුයායවල් වල වැඩ කිරීමේදී දැඩි අවධානමක් පවතින බව වතුකම්කරුවන් පැවසීය. සිද්ධීය පිළිබඳ බගවන්තලාව පොලීසිය පරික්‍ෂණ ආරම්භ කර ඇත.", "URL": "https://sinhala.adaderana.lk/news.php?nid=85117", "Category": null, "Parent URL": null}