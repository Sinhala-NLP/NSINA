{"Source": "Adaderana", "Timestamp": "September 20, 2019 11:15 am", "Headline": "පාර්ලිමේන්තු පාර වැසෙයි", "News Content": "විරෝධතාවයක් හේතුවෙන් මේ වන විට කොට්ටාව-බොරැල්ල මාර්ගයේ පාර්ලිමේන්තු මංසන්ධිය අවට දැඩි රථවාහන තදබදයක් ඇතිව තිබෙන බව අද දෙරණ වාර්තාකරු පවසයි. ඉල්ලීම් කීපයක් මුල් කර ගනිමින් සමෘද්ධි කළමනාකරණ නිලධාරීන් විසින් මෙම විරෝධතාවය සංවිධානය කර ඇත. කෙසේ වෙතත් විරෝධතාවය හේතුවෙන් දියත උයන ආසන්නයේ සිට පාර්ලිමේන්තුව දෙසට මාර්ගය පොලීසිය විසින් තාවකාලිකව වසා දමා ඇතැයි ද අද දෙරණ වාර්තාකරු පවසයි. විරෝධතාකරුවන් පාර්ලිමේන්තුව දෙසට ගමන් කරමින් සිය විරෝධය දැක්වීම හේතුවෙන් මෙම ක්‍රියාමාර්ගය ගෙන තිබේ.", "URL": "https://sinhala.adaderana.lk/news.php?nid=119565", "Category": null, "Parent URL": null}