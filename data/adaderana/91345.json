{"Source": "Adaderana", "Timestamp": "June 23, 2018 06:49 am", "Headline": "චන්දිමාල් ඉදිරිපත් කළ ඇපෑල ජාත්‍යන්තර ක්‍රිකට් කවුන්සිලය ප්‍රතික්ෂේප කරයි", "News Content": "ශ්‍රී ලංකා ක්‍රිකට් නායක දිනේෂ් චන්දිමාල් විසින් තමන්ට එරෙහිව ලබාදුන් තීන්දුවට එරෙහිව ඉදිරිපත් කළ ඇපෑල ජාත්‍යන්තර ක්‍රිකට් කවුන්සිලය විසින් ප්‍රතික්ෂේප කර තිබේ. බටහිර ඉන්දීය කොදෙව් කණ්ඩායම සමඟ පැවති තරඟයක් අතර තුර දී පන්දුවේ ස්වභාවය වෙනස් කළ බවට එල්ල වූ චෝදනා සම්බන්ධයෙන් වැරදිකරු කිරීමට එරෙහිව දිනේෂ් චන්දිමාල් මෙම ඇපෑල ඉදිරිපත් කර තිබුණි. අදාළ ඇපෑල ඊයේ(22) දිනයේ පැය 04ක කාලයක් අයි.සි.සී. කමිටුවක් විසින් විභාග කර ඇති බව සඳහන්ය. අනතුරුව එම ඇපැල ප්‍රතික්ෂේප කළ අයි.සී.සී. කමිටුව චන්දිමාල්ට එරෙහිව ලබාදුන් තීන්දුව ස්ථිර කර තිබේ. ඒ අනුව දිනේෂ් චන්දිමාල්ට ටෙස්ට් තරග තහනමක් සහ තරග ගාස්තුවෙන් සියයට සියයක දඩයක් පැනවීමට ගත් තීරණය එලෙසම ක්‍රියාත්මක වනු ඇත.", "URL": "https://sinhala.adaderana.lk/news.php?nid=91345", "Category": null, "Parent URL": null}