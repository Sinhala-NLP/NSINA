{"Source": "Adaderana", "Timestamp": "March 3, 2017 04:20 pm", "Headline": "ලිප්ටන් වටරවුම ආශ්‍රිතව දැඩි රථ වාහන තදබදයක්", "News Content": "විරෝධතා පා ගමනක් හේතුවෙන් ලිප්ටන් වටරවුම ආශ්‍රිතව දැඩි රථ වාහන තදබදයක් හටගෙන ඇති බව පොලීසිය පවසයි. මාලඹේ සයිටම් පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිලධාරීන්ගේ සංගමය විසින් ක්‍රියාත්මක කර ඇති විරෝධතා පා ගමනක් හේතුවෙන් මෙම මාර්ගය අවහිර වී ඇති බව වාර්තා වෙයි. විරෝධතා පා ගමන ලිප්ටන් වටර වුමේ සිට ධර්මපාල මාවත ඔස්සේ මේ වන විට ගමන් කරන බව පොලීසිය සඳහන් කළේය. රජයේ වෛද්‍ය නිලධාරීන්ගේ සංගමයේ නියෝජිතයින්ට අමතරව අන්තර් විශ්වවිද්‍යාල ශිෂ්‍ය බල මණ්ඩලය, වෛද්‍ය පීඨ ශිෂ්‍ය ක්‍රියාකාරී කමිටුව නියෝජනය කරමින් විශ්වවිද්‍යාල සිසුන් සහ දේශපාලන පක්ෂ කිහිපයක නියෝජිතයින් ද පා ගමනට සහභාගී වී සිටින බව සඳහන්ය. මේ හේතුවෙන් හැකිතාක් විකල්ප මාර්ග භාවිත කරන ලෙස පොලීසිය ජනතාවට දැනුම් දෙයි.", "URL": "https://sinhala.adaderana.lk/news.php?nid=70376", "Category": null, "Parent URL": null}