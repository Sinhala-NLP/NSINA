{"Source": "Adaderana", "Timestamp": "May 28, 2012 11:12 am", "Headline": " එකොළොස් වියැති පිරිමි දරුවාට වැසිකිළිය තුළදී අතවර කරලා", "News Content": "වයස අවුරුදු 11 ක් වූ බාල වයස්කාර පිරිමි ළමයකුට බරපතළ ලිංගික අපයෝජනය සිදු කිරීමක් සම්බන්ධ අපරාධයක් ගැන විමර්ශන ආරම්භ කර ඇති බව පොලීසිය පවසයි. ඊයේ දින දහවල් මේ සම්බන්ධයෙන් සූරියවැව පොලීසියට පැමිණිලි ලැබුණු බව පොලිස් මාධ්‍ය ප්‍රකාශක කාර්යාලය සඳහන් කරයි. වයස අවුරුදු 18 ක් වූ සැකකරු අත්අඩංගුවට ගෙන ඇති බවත්, මෙම අපරාධය 2012 අපේ‍්‍රල් මාසයේ අවසන් සතියේ දිනක සූරියවැව හට්පහ හන්දිය අසල ඇති ක‍්‍රීඩා පිටියේ වැසිකිළියක් තුළදී සිදු කර ඇති බව විමර්ශනයේදි අනාවරණය වී ඇති බවත් කියැවෙයි. සැකකරු අද දින හම්බන්තොට මහේස්ත‍්‍රාත් අධිකරණයට ඉදිරිපත් කිරීමට නියමිතය බවත්,සූරියවැව පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=24569", "Category": null, "Parent URL": null}