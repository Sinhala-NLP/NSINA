{"Source": "Adaderana", "Timestamp": "June 6, 2019 02:34 pm", "Headline": "ලෝක කුසලානය වෙනුවෙන් ඔස්ට්‍රේලියාව හා කොදෙව්වන් අද පිටියට", "News Content": "ලෝක කුසලාන එක්දින ක්‍රිකට් තරගාවලියේ ඔස්ට්‍රේලියානු කණ්ඩායම සහ බටහිර ඉන්දිය කොදෙව් කණ්ඩායම අතර තරගය නොටින්හැම්හිදී අද (06) පැවැත්වෙයි. තරගාවලියේ සහභාගී වූ පළමු තරග ජය ගැනිමට ඔස්ට්‍රේලියාව සහ කොදෙව්වන් සමත්ව ඇති අතර ඔවුන් සහභාගී වන දෙවන තරගය මෙය වෙයි. ඔස්ට්‍රේලියාව සහභාගී වූ පළමු තරගයෙන් ඇෆ්ගනිස්ථානය පරදා ජය හිමිකර ගත්තේය. කොදෙව් කණ්ඩායම හමුවේ පරාජයට පත් වුයේ පාකිස්ථාන කණ්ඩායමයි. ලෝක කුසලාන එක්දින ක්‍රිකට් තරගාවලියේ තරග 09ක් මේ දක්වා පවත්වා ඇති අතර සහභාගී වූ තරග දෙකම ජයගත් නවසීලන්ත කණ්ඩායම ලකුණු සටහනේ පෙරමුණේ පසුවෙයි.", "URL": "https://sinhala.adaderana.lk/news.php?nid=111458", "Category": null, "Parent URL": null}