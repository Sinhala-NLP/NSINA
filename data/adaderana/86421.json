{"Source": "Adaderana", "Timestamp": "March 27, 2018 10:13 am", "Headline": " ඕචඩ්වත්තේ ඝාතන සැකකරු රිමාන්ඩ් ", "News Content": "නිට්ටඹුව, ඕචඩ්වත්ත ප්‍රදේශයේ සිදුවූ පුද්ගල ඝාතනයක් සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාරගත කර තිබේ. ප්‍රදේශයේ නිවසක් ඉදිරිපිටදී පුද්ගලයින් දෙදෙනෙකු අතර ඇති වූ බහින්බස් වීමක් දුරදිග යාමෙන් එක් අයෙකු විසින් සිදුකළ පහරදීමකින් අනෙක් පුද්ගලයා මියගොස් තිබුණි. සිද්ධිය සම්බන්ධයෙන් නිට්ටඹුව පොලීසියට ලද පැමිණිල්ලක් මත සිදුකළ විමර්ශනයේදී එම ප්‍රදේශයේම පදිංචිකරුවෙකු වන 35 හැවිරිදි අයෙක් අත්අඩංගුවට ගෙන තිබූ බව සඳහන්ය. අත්තනගල්ල මහේස්ත්‍රාත් අධිකරණයට ඉදිරිපත් කළ සැකකරු ලබන 23 වනදා දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=86421", "Category": null, "Parent URL": null}