{"Source": "Adaderana", "Timestamp": "January 2, 2015 03:11 pm", "Headline": "සූර් රියදුරන් දහස පනී", "News Content": "බීමත් රියදුරන් අත්අඩංගුවට ගැනීම සඳහා පොලිසිය විසින් ආරම්භ කළ විශේෂ මෙහෙයුම යටතේ මේ වන විට රියදුරන් 1152 දෙනෙකු අත්අඩංගුවට ගෙන තිබේ. ඒ අතර යතුරු පැදිකරුවන් 584 දෙනෙකු සහ ත්‍රීරෝද රථ රියදුරන් 416 දෙනෙකු වන බව සඳහන්ය. ඊයේ පෙරවරු 6.00 සිට අද පෙරවරු 6.00 දක්වා කාලය තුළ බීමත් රියදුරන් 156 දෙනෙකු අත්අඩංගුවට ගෙන ඇති බව පොලිස් මුලස්ථානය සඳහන් කළේය. උත්සව සමය හේතුවෙන් දිවයිනේ සියලූම ප්‍රදේශ ආවරණය වන පරිදි බීමත් රියදුරන් අත්අඩංගුවට ගැනීම සඳහා පොලිසිය විසින් පසුගිය 24 වැනිදා සිට විශේෂ වැඩපිළිවෙළක් ආරම්භ කරන ලදී.", "URL": "https://sinhala.adaderana.lk/news.php?nid=48420", "Category": null, "Parent URL": null}