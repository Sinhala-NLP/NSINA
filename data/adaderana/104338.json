{"Source": "Adaderana", "Timestamp": "February 14, 2019 08:52 pm", "Headline": "ආදරවන්තයින්ගේ දිනය දා අළුත් තැනකට ගිය පවුලක්", "News Content": "නවගත්තේගම නගරයේ පුද්ගලික ඉඩමක් ආසන්නව තිබු පාලු වලක වසර කිපයක් ගොඩ එමට නොහැකිව සිරව සිටි ගල් ඉබ්බන් පවුල පිටින්ම බේරා ගෙන ඉගිනිමිටිය ජලාශයට මුදා හැරීමට කටයුතු කර තිබේ. නවගත්තේගම අඩවි වනජීවි කාර්යාලයේ නිලධාරීන් විසින් අද(14) මෙම කටයුත්ත කළ බව අද දෙරණ වාර්තාකරු සඳහන් කළේය. නවගත්තේගම වනජීවි කාර්යාලයේ නිලධාරීන්ට අද ලද තොරතුරක් මත අදාළ පාලු වල වනජීවි නිලධාරින් සහ ප්‍රදේශ වාසින් එක්ව එහි තිබු ජලය ඉවත් කර එහි රැදි සිටි විශාල ප්‍රමානයේ ගල් ඉබ්බන් නව දෙනෙකු සහ කුඩා ගල් ඉබි පැටවුන් තිදෙනෙකු මුදා ගෙන ඉගිනිමිටිය ජලාශයට මුදා හැරීම කටයුතු කර තිබුණි. නවගත්තේගම වන ජීවි කාර්යාලයේ නිලධාරීන් කිප දෙනෙකු මෙම මෙහෙයුම සඳහා එක්ව සිටි බව අප වාර්තාකරු පැවසීය.", "URL": "https://sinhala.adaderana.lk/news.php?nid=104338", "Category": null, "Parent URL": null}