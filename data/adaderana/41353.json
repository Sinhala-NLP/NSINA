{"Source": "Adaderana", "Timestamp": "February 24, 2014 03:02 pm", "Headline": "26දා ජලය කැපේ", "News Content": "ලබන 26 වැනිදා පැය 9 ½ක කාලයක් කළුතර ඇතුළු ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනූව ලබන බදාදා පෙරවරු 8.00 සිට පස්වරු 5.30 දක්වා ජල සැපයුම අත්හිටුවීමට නියමිතය. වාද්දූව, මොරොන්තුඩුව, කළුතර උතුර, කළුතර දකුණ. නාගොඩ, පයාගල, බේරුවල, අලුත්ගම, කළුවාමෝදර, බෙන්තර, බෝම්ඹුවල, පිලමිනාවත්ත සහ වස්කඩුව යන ප්‍රදේශවලට ජල සැපයුම අත්හිටුවන බව එම මණ්ඩලය පවසයි. විදුලිබල මණ්ඩලයේ අත්‍යවශ්‍ය නඩත්තු කටයුත්තක් මීට හේතුවය.", "URL": "https://sinhala.adaderana.lk/news.php?nid=41353", "Category": null, "Parent URL": null}