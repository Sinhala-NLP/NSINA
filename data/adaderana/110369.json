{"Source": "Adaderana", "Timestamp": "May 21, 2019 03:18 pm", "Headline": "ආණ්ඩුවේ දේවල්වලින් යැපුණෙත් නෑ-හම්බ කරෙත් නෑ-ගෙදර යන්න ඕන වෙලාවක සුදානම්", "News Content": "සියලු දෙනා රටක් ලෙස එක්ව නැඟිසිටිමින් නිසි වැඩපිළිවෙළකට කටයුතු කළේ නම් වර්තමානයේ සිදුවු විනාශයන් කිසිවක් සිදුනොවෙන්නට ඉඩ තිබු බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. බලංගොඩ පැවති වැඩසටහනකට එක්වෙමින් ඇය මේ බව ප්‍රකාශ කළාය. බෞද්ධ පරිසරය තුළ පන්සිල් පද 5 හොඳින් වටහා ගෙන මෛත්‍රී භාවනාව සිදු කරන අය වෙන බව අමාත්‍යවරිය මෙහිදී වැඩි දුරටත් පැවසීය. රටක් ලෙස එකට එක්වන වැඩ පිළිවෙලක් තිබුණා නම් මෙවැනි සිදුවීම් කිසිවක් සිදු නොවන බව ද අමාත්‍යවරිය කියා සිටියේය. තමාගේ නිවසේ වසර 17 ක් පුරා ඇමති කෙනෙක් සිටි බවත්, තමා කිසි දිනක ආණ්ඩුවේ දේවල්වලින් යැපුණේ නැති බවත් පැවසු අමාත්‍යවරිය, ආණ්ඩුවේ දේවල්වලින් හම්බ කරේ නැති බවත්, ඕනෑම මොහොතක ගෙදර යන්න සුදානම් වන බව ද පැවසීය.", "URL": "https://sinhala.adaderana.lk/news.php?nid=110369", "Category": null, "Parent URL": null}