{"Source": "Adaderana", "Timestamp": "May 20, 2013 04:22 pm", "Headline": "ජවිපෙ නිර්මාතෘ රෝහණ විජේවීරගේ දියණියක් පොලිස් අත්අඩංගුවේ", "News Content": "ජනතා විමුක්ති පෙරමුණේ නිර්මාතෘ ලෙස සැලකෙන රෝහණ විජේවීර මහතාගේ දියණියක් පොලීසිය විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පැවසුවේ වැඩිමහල් දියණිය එලෙස අත්අඩංගුවට ගෙන ඇති බවයි. රෝහණ විජේවීර මහතාට දියණියන් සිව්දෙනෙකු හා එක් පුතෙකු සිටින බව කියැවෙයි. දියණියගේ මව විසින් කළ පැමිණිල්ලක් අනුව එම අත්අඩංගුවට ගැනීම සිදුවූ බව පොලීසිය පවසයි. අත්අඩංගුවට ගත් දියණිය වත්තල මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 03 වන දින දක්වා රක්ෂිත බන්ධනාගාර ගත කර ඇති බව පොලීසිය කියයි.", "URL": "https://sinhala.adaderana.lk/news.php?nid=34244", "Category": null, "Parent URL": null}