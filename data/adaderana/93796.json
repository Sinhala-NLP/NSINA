{"Source": "Adaderana", "Timestamp": "August 4, 2018 11:57 am", "Headline": "නිහැඬියාව බිඳිමින් ඔසාමා බින්ලාඩ්න්ගේ මව හඬ අවදි කරයි", "News Content": "දීර්ඝ කාලයක නිහඬියාව බිඳ දමමින් හිටපු අල්කයිඩා නායක ඔසාමා බින්ලාඩ්න්ගේ මව විදෙස් පුවත්පතක් වෙත සම්මුඛ සාකච්ඡාවක් ලබා දී තිබේ. සිය පවුලේ සාමාජිකයින් සමඟ සෞදි අරාබියාවේ ජෙඩා හි ඇය පදිංචිව සිටින අතර සෞදි අරාබියානු රජයේ විශේෂ අවසරයකින් අනතුරුව බ්‍රිතාන්‍ය පුවත්පතක් වන “ද ගාඩියන්” පුවත්පත වෙත ඇය මෙම සම්මුඛ සාකච්ඡාව ලබාදි ඇති බව විදෙස් මාධ්‍ය වාර්තා කළේය. ආලියා ගානම් නැමැති ඇය මේ වන විට වයස අවුරුදු 70 ඉක්මවා ඇති අතර අල්කයිඩා නායක ඔසාමා බින්ලාඩ්න්ගේ මරණය සිදු වූ 2011 වසරෙන් පසුව සිය පුත්‍රයා සම්බන්ධයෙන් ප්‍රසිද්ධ මාධ්‍යයක් වෙත ඇය අදහස් පල කළ පළමු අවස්ථාව මෙය බව සඳහන්ය. ත්‍රස්ත සංවිධාන සමඟ සම්බන්ධවිමට පෙර ලැඡ්ඡාශිලී පුද්ගලයෙකු වූ ඔසාමා කුඩා කාලයේ ඉතා යහපත් දරුවෙකු වු අතර විශ්වවිද්‍යාලට ඇතුළත්විමෙන් පසු ඔහුගේ ආකල්ප සම්පූර්ණයෙන් වෙනස් වූ බව මව අදාළ සම්මුඛ සාකච්ඡාවේදී සදහන් කර ඇත.", "URL": "https://sinhala.adaderana.lk/news.php?nid=93796", "Category": null, "Parent URL": null}