{"Source": "Adaderana", "Timestamp": "February 2, 2011 09:00 am", "Headline": "නුවරඑළිය - වැලිමඩ පාරේ ගමන් බෑ", "News Content": "නුවරඑළිය - වැලිමඩ ප්‍රධාන මාර්ගයේ වාහන ගමනාගමනය ඇන හිට තිබේ. මාර්ගයට පස් කන්දක් කඩා වැටීම හේතුවෙන් එහි ගමනාගමනය ඇන හිට ඇති බව ආපදා කළමනාකරණ මධ්‍යස්ථානය පවසයි. ඊයේ රාත්‍රී පොල්ගහවංගුව ප්‍රදේශයේ දී මෙම පස් කන්ද කඩා වැටී ඇති බව සඳහන් වේ. මේ හේතුවෙන් නැවත දැනුම් දෙන තුරු නුවරඑළිය - වැලිමඩ මාර්ගයේ ගමන් නොකරන ලෙස ආපදා කළමනාකරණ මධ්‍යස්ථානය ජනතාවට දැනුම් දෙයි.", "URL": "https://sinhala.adaderana.lk/news.php?nid=13924", "Category": null, "Parent URL": null}