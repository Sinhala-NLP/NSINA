{"Source": "Adaderana", "Timestamp": "April 14, 2019 12:45 pm", "Headline": "සමෘද්ධි බැංකුවල අවුරුදු ගනුදෙනු නවතින ලකුණු", "News Content": "ලබන 16 වන දින දිවයිනේ සියලු සමෘද්ධි බැංකුවල සේවකයින් සේවයට වාර්තා නොකර සිටීමේ සංඛේත වැඩ වර්ජනයක නිරත වීමට සමෘද්ධි සංවර්ධන නිලධාරීන්ගේ සංගමය තීරණය කර තිබේ. එම සංගමයේ ප්‍රධාන ලේකම් චාමර මද්දුම කළුගේ මහතා සඳහන් කළේ දිවිනැගුම පනත මඟින් සමෘද්ධි සංවර්ධන දෙපාර්තමේන්තුවේ සේවය කරන සේවකයින්ට සිදුව ඇති අසාධාරණයට විරෝධය පල කරමින් මෙම වෘත්තීය ක්‍රියාමාර්ගයක සිදුකරන බවයි. මේ හේතුවෙන් අප්‍රේල් 16 වන දින අලුත් අවුරුදු ගනුදෙනු කිරීමේ චාරිත්‍රය සමෘද්ධි බැංකුවල සිදුකිරීමට නොහැකි වන බව චාමර මද්දුම කළුගේ මහතා සඳහන් කළේය.", "URL": "https://sinhala.adaderana.lk/news.php?nid=107954", "Category": null, "Parent URL": null}