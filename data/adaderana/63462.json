{"Source": "Adaderana", "Timestamp": "August 26, 2016 01:23 pm", "Headline": " යෝෂිතගේ මිත්තණියට නොතීසි", "News Content": "මුදල් විශූද්ධිකරණ පනත යටතේ කෙරෙන විමර්ශනයකට අදාළව ගල්කිස්සේ ඉඩමක් සම්බන්ධයෙන් ප්‍රකාශයක් ලබාදීම සඳහා යෝෂිත රාජපක්ෂ මහතාගේ මිත්තණිය වන ඩේසි ෆොරස්ට් (82) ලබන 31 වැනිදා අධිකරණයේ පෙනී සිටින්නැයි දන්වා අද නොතීසි නිකුත් කර තිබේ.පොලිස් මූල්‍ය අපරාධ කොට්ඨාසය අධිකරණයට අද දන්වා සිටියේ ඇයගෙන් ප්‍රකාශයක් ලබා ගැනීමට අවශ්‍ය වුවත් ඇය දිගින් දිගටම ප්‍රකාශය ලබාදීම පැහැර හරින බවයි.මේ නිසා ඇයට ප්‍රකාශයක් ලබාදීමට පොලිස් මූල්‍ය අපරාධ කොට්ඨාසය හමුවේ පෙනී සිටිනලෙස දන්වා නියෝගයක් නිකුත් කරන මෙන් එහිදී ඉල්ලීමක් කළ බව අප වාර්තාකරු පැවසීය.එම කරුණු සලකා බැලූ කොළඹ අති‍රේක මහේස්ත්‍රාත් ඔගස්ටා අතපත්තු මහත්මිය මෙම නියෝගය කර තිබේ.", "URL": "https://sinhala.adaderana.lk/news.php?nid=63462", "Category": null, "Parent URL": null}