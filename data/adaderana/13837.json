{"Source": "Adaderana", "Timestamp": "January 29, 2011 02:12 pm", "Headline": "නීලගිරිගේ මරණයට තවත් ඇත්ගොව්වන් තිදෙනෙකුගේ වැඩ තහනම්", "News Content": "පින්නවල අලි අනාථාගාරයේ සිටි \"නීලගිරි\" හස්තියාගේ මියයාම සම්බන්ධයෙන් සිදුකළ විමර්ශනවලට අනුව තවත් ඇත්ගොව්වන් තිදෙනෙකුගේ වැඩ තහනම් කර තිබේ. මේ අනුව සිද්ධිය සම්බන්ධයෙන් වැඩ තහනම් කර ඇති සේවකයින් ගේ සංඛ්‍යාව 10 කි. හෙණ්ඩුවෙන් පහරදීම නිසා නීලගිරි අලියාගේ ශරීරයේ තුවාල 96ක් තිබූ බව පේරාදෙණිය පශු වෛද්‍ය පීඨය විසින් සිදුකළ මරණ පරීක්ෂණ වාර්තාවේ සඳහන් ව ඇති බව ජාතික සත්වෝද්‍යාන අධ්‍යක්ෂ ජනරාල් භාෂ්වර සේනාංක ගුණරත්න මහතා කියා සිටියේය. මෙම නීලගිරි හස්තියාගේ මරණය සම්බන්ධයෙන් ජාතික සත්වෝද්‍යාන දෙපාර්තමේන්තුව ආරම්භ කර ඇති පරීක්ෂණ තවදුරටත් සිදුකෙරෙයි.", "URL": "https://sinhala.adaderana.lk/news.php?nid=13837", "Category": null, "Parent URL": null}