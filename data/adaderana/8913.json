{"Source": "Adaderana", "Timestamp": "June 9, 2010 06:19 pm", "Headline": "ධනුනගේ බැංකු ගිණුම් 8 ක් රාජසන්තකයි", "News Content": "හයිකොප් මුල්‍ය වංචාව සම්බන්ධයෙන් අත්අඩංගුවට ගැනීම සඳහා වරෙන්තු නිකුත් කර ඇති ජෙනරාල් සරත් ‍ෆොන්සේකා මහතා‍ගේ බෑනනුවන් වන ධනුන තිලකරත්න මහතාගේ බැංකු ගිණුම් 8 ක් තහනම් කිරීමට අධිකරණය නියෝග කර තිබේ. රහස් පොලිසිය කළ ඉල්ලීමක් සලකා බැලූ කොටුව මහේස්ත්‍රාත් ලංකා ජයරත්න මෙනවිය අද මෙම නියෝගය සිදුකළාය. රහස් පොලිසිය අධිකරණයට දන්වා සිටියේ ධනුන තිලකරත්නට අයත් බැංකු ගිණුම් වල ශ්‍රී ලංකා රුපියල් මිලියන 15 ක මුදලක් සහ අමෙරිකානු ඩොලර් 1,200ක් පමණ ඇති බව අනාවරණය වී ඇති බවයි. හයිකොප් මූල්‍ය වංචාව සම්බන්ධයෙන් පසුගිය 31 වැනිදාට පෙර අධිකරණය හමුවේ පෙනී සිටින ලෙසත් එසේ නොවුණොත් ඔහුගේ දේපළ රාජසන්තක කරන බවත් මීට පෙර අධිකරණය විසින් නියෝග කර තිබුණි.", "URL": "https://sinhala.adaderana.lk/news.php?nid=8913", "Category": null, "Parent URL": null}