{"Source": "Adaderana", "Timestamp": "April 6, 2015 04:41 pm", "Headline": "සංවර්ධන ව්‍යාපෘති සඳහා ගෙවන්න මිලියන 8000ක්", "News Content": "සංවර්ධන ව්‍යාපෘති වලට අදාළ අත රැඳි බිල්පත් සඳහා මේ සතිය තුළ සියලු ගෙවීම් අවසන් කිරීමට හැකිවනු ඇති බව ස්වදේශ කටයුතු අමාත්‍යංශය පවසයි.නිවේදනයක් නිකුත් කරමින් එම අමාත්‍යංශය පෙන්වාදෙන්නේ ඒ සඳහා මීට පෙර නිදහස් කර තිබු රුපියල් මිලියන 4000ට අමතරව තවත් රුපියල් මිලියන 4000ක් ලබාදෙන ලෙස මහා භාණ්ඩාගාරයෙන් ඉල්ලා ඇති බවයි. සංවර්ධන යෝජනා ක්‍රම වලට අදාළ ගෙවීම් කටයුතු ප්‍රමාද වීමෙන් සිංහල අවුරුද්ද සැමරීම සඳහා එම සේවකයින්ට අවස්ථාව අහිමි වනු ඇති බවට ඇතමුන් කරන ප්‍රකාශ, තත්ත්වය නිවරැදිව අවබෝධ කර නොගෙන සිදුකරන්නක් බව අමාත්‍ය ජෝසප් මයිකල් පෙරේරා මහතා පවසයි.ගෙවීම් ප්‍රමාද වීමට හේතුව ව්‍යපෘති වල නිරවද්‍යතාව සමාලෝචනය සඳහා ක්‍රියාමාර්ග ගැනීම බව ඔහු කියයි.පසුගිය 20 වනදා සිට අදාළ ගෙවීම් සිදුකිරිමට අග්‍රාමාත්‍යවරයා උපදෙස් දී ඇති බවද ජෝසප් මයිකල් පෙරේරා මහතා පවසයි.", "URL": "https://sinhala.adaderana.lk/news.php?nid=50471", "Category": null, "Parent URL": null}