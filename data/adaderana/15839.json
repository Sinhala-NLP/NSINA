{"Source": "Adaderana", "Timestamp": "May 2, 2011 03:07 pm", "Headline": "අයහපත් කාලගුණය නිසා රත්නපුර මරණ 7 දක්වා ඉහළට ", "News Content": "දිවයිනට බලපා ඇති අයහපත් කාලගුණ තත්ත්වය හේතුවෙන් රත්නපුර දිස්ත්‍රික්කයේ තුළ මිය ගිය පුද්ගලයින්ගේ සංඛ්‍යාව 7 දෙනෙකු දක්වා ඉහළ ගොස් තිබේ. දිස්ත්‍රික්කය තුළ පවතින ජල ගැලීම් නාය යාම් හා අකුණු අනතුරු හේතුවෙන් මෙසේ පුද්ගලයින් මිය ගොස් ඇති බව ආපදා කළමනාකරණ මධ්‍යස්ථානය සඳහන් කරනු ලැබීය. රත්නපුර දිස්ත්‍රික්කයේ පැල්මඩුල්ල, අයගම, කලවාන, ඇහැලියගොඩ, රත්නපුර, නිවිතිගල, කුරුවිට යන ප්‍රාදේශීය ලේකම් කොට්ඨාස වලට මෙම ජල ගැලීම් තත්ත්වය බලපා තිබුණි. මෙම ආපදා තත්ත්වයන් හේතුවෙන් නිවාස 32 ට පූර්ණ හානි සිදු ව ඇති බවද ආපදා කළමනාකරණ මධ්‍යස්ථානය පැවසීය.", "URL": "https://sinhala.adaderana.lk/news.php?nid=15839", "Category": null, "Parent URL": null}