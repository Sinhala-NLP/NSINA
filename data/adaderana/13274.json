{"Source": "Adaderana", "Timestamp": "January 5, 2011 08:54 am", "Headline": "වෙඩිතැබූවන් අත්අඩංගුවට ගෙන නෑ", "News Content": "අම්බලන්ගොඩ ප්‍රදේශයේ ඊයේ පස්වරුවේ සිදු වූ වෙඩි තැබීම සම්බන්ධයෙන් මෙතෙක් කිසිවෙකුත් අත්අඩංගුවට ගෙන ‍නොමැති බව පොලිසිය පවසයි. සිද්ධියට සම්බන්ධ පුද්ගලයින් සොයා තවදුරටත් පරීක්ෂණ සිදු කරන බව අම්බලන්ගොඩ පොලිස් ස්ථානාධිපතිවරයා පැවසුවේය. ඊයේ පස්වරුවේ අම්බලන්ගොඩ අරලිය අවන්හල ඉදිරිපිට දී වෙඩි තැබීම සිදු වූ අතර එහි දී අවන්හලේ හිමිකරුගේ සහෝදරයා මිය ගොස් තිබේ. යතුරු පැදියකින් පැමිණි පුද්ගලයින් දෙදෙනෙකු මෙම වෙඩි තැබීම සිදුකර ඇති බව පොලිසිය පවසයි. එසේ වුව වෙඩි තැබීමට හේතු‍ව මෙතෙක් අනාවරණ වී නොමැති බව ද පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13274", "Category": null, "Parent URL": null}