{"Source": "Adaderana", "Timestamp": "October 6, 2017 08:34 pm", "Headline": "ගම්මන්පිලගෙන් මුලික අයිතිවාසිකම් නඩුවක් ", "News Content": "පසුගිය සැප්තැම්බර් මාසේ 20 වැනිදා නීති විරෝධිව කථානායකතුමන් පළාත් පාලන සශෝධන පනතක් සම්මත වු බවට ප්‍රකාශ කිරීමත් එය පදනම් කර ගනිමින් මැතිවරණ කොමිසම මැතිවරණ නොපවත්වා සිටිමත් යන කරුණු සම්බන්ධයෙන් මුලික අයිතිවාසිකම් නඩුවක් ගොනු කළ බව පිවිතුරු හෙළ උරුමය පක්ෂ නායක උදය ගම්මන්පිල මහතා පවසයි. අද කොළඹ අළුත්කඩේ ශ්‍රේෂ්ඨාධිකරණයට පැමිණීමෙන් අනතුරුව මාධ්‍ය වෙත අදහස් දක්වමින් ඔහු මෙම අදහස් දැක්වීය. ආණ්ඩුක්‍රම‍ ව්‍යවස්ථාවේ 78 වගන්තිය යටතේ අලුත් තොරතුරක් සදහන් කරන්නේ නම් ඒක මුලින් ගැසට් මගින් ප්‍රසිද්ධ කිරීමට අවශ්‍ය බවත්, ජනතාවට දැන ගැනීමට හා ශ්‍රේෂ්ඨාධිකරණය ඉදිරියේ අභියෝගයට ලක් කිරීමට අවස්ථාව තිබිය යුතු බවත්, එසේ නොමැතිව 79 වන වගන්තිය යටතේ කතානායකවරයාට නිසි ලෙස සම්මත වුවා යැයි අත්සන් තැබිය නොහැකි බව ද ගම්මන්පිල මහතා කියා සිටියේය. විශේෂ නිර්ණ 33/2007 යටතේ මේ පෙත්සම අද ගොනු කර ඇති අතර, නුදුරු දිනයකම මේ නඩුව අහාවි කියලා බලාපොරොත්තු වෙන බව ද ගම්මන්පිල මහතා පැවසීය. පළාත් පාලන මැතිවරණය පිළිබද පෙත්සම් 3ක් ගොනු කළද තවමත් තින්දු ලබා ගැනීමට නොහැකි වු බව ද පැවසු ගම්මන්පිල මහතා මෙම පෙත්සමට එසේ නොවි ජනතාවගේ පාරමාධිපත්‍ය වන ඡන්ද අයිතිය පිළිබද කාරණයක් වන බැවින් ක්ෂණිකව මෙම නඩුව විභාග කර තින්දුවක් ලබා දෙයි යැයි තමා විශ්වාස කරන බව ද ඔහු කියා සිටියේය.", "URL": "https://sinhala.adaderana.lk/news.php?nid=78417", "Category": null, "Parent URL": null}