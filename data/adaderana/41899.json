{"Source": "Adaderana", "Timestamp": "March 19, 2014 08:58 am", "Headline": "දේපල කොල්ලයට ගිය ළමුන් දැලේ", "News Content": "මැදවච්චිය, වහමල්ගොල්ලෑව ප්‍රදේශයේ නිවසක් බි්‍ඳ දේපල කොල්ලකෑමට තැත්කළ ළමුන් දෙදෙනෙකු පොලිසිය විසින් අත්අඩංගුවට ගෙන තිබේ‍. නිවසේ දේපල කොල්ලකෑම සිදුකරන අවස්ථාවේ දී නිවෙස් හිමියා විසින් ළමුන් දෙදෙනා අල්ලා තමන්ට භාර දුන් බව පොලිසිය සඳහන් කළේය. ළමුන් 14 හැවිරිදි මැදවච්චිය ප්‍රදේශයේ පදිංචිකරුවන් බව සඳහන්ය. ඔවුන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41899", "Category": null, "Parent URL": null}