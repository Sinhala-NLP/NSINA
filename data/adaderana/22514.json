{"Source": "Adaderana", "Timestamp": "March 1, 2012 06:18 pm", "Headline": "  ලාෆ් ගෑස් පෙන්නන්න ළඟයි-රු.350 න් වත් වැඩිවිය යුතුයි", "News Content": "ගෘහස්ථ ගෑස් සිලින්ඩරයක මිල රුපියල් 350 න් පමණ ඉහළ දැමිය යුතු බව ලාෆ් ගෑස් සමාගම පවසයි. ලෝක වෙළඳපළේ ගෑස් මිල මේ වන විට විශාල ලෙස ඉහළගොස් ඇති බැවින් විශාල පිරිවැයක් දරන්නට සිදුවන බව එහි සභාපති ඩබ්ලිව්.කේ.එච්.වෑගපිටිය මහතා අද කොළඹ පැවති මාධ්‍ය හමුවකදී ප්‍රකාශ කළේය. මෙසේ පිරිවැය වැඩිවීමට බලපා ඇත්තේ ලෝක වෙළඳපොළේ මිල ගණන් ඉහළයාම බවත්,මාර්තු 1 වන දින ගෑස් මෙට්‍රික් ටොන් 1 ක මිල ඩොලර් 159 න් ඉහළගොස් ඇති බවත් ඔහු සඳහන් කරයි. ඉතිහාසයේ ඒ තරම් මිල ඉහළයාමක් අන් කිසිදු දිනයක සිදුනොවුණු බව වෑගපිටිය මහතා එහිදී අවධාරණය කළේය. විනිමය අනුපාතයේදී රුපියලේ අගය අවප්‍රමාණය වීමත් මෙසේ ගෑස් මිල ඉහළයාමට බලපාන අනෙක් ප්‍රධාන හේතුව බව වෑගපිටිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22514", "Category": null, "Parent URL": null}