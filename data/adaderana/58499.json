{"Source": "Adaderana", "Timestamp": "March 22, 2016 11:41 am", "Headline": "කියුබාව-අමෙරිකාව එක්වෙයි", "News Content": "කියුබාව සහ අමෙරිකාව මානව අයිතීන් සම්බන්ධයෙන් එක්ව වැඩ කිරීමට එකඟතාව පළ කර තිබේ.අමෙරිකානු ජනාධිපතිවරයාගේ කියුබානු සංචාරයක අතර තුර මෙම එකඟතාවලට පැමිණ ඇති බව වාර්තා වෙයි. අමෙරිකානු ජනාධිපති බැරක් ඔබාමාගේ කියුබානු සංචාරය ඊයේ(21) දිනයේ ආරම්භ වු අතර එහිදී කියුබානු ජනාධිපති රාහුල් කැස්ත්‍රෝ සමඟ ද්වීපාර්ශික සාකච්ඡා පවත්වා තිබේ.1959 වසරෙන් පසු අමෙරිකානු ජනාධිපතිවරයෙක් කියුබාවේ සංචාරයක නිරත වන පළමු අවස්ථාව මෙයයි. මෙහිදි කියුබානු ජනාධිපතිවරයා සහ අමෙරිකානු ජනාධිපතිවරයා ඒකාබද්ධ මාධ්‍ය හමුවක් ද පවත්වා ඇති බව වාර්තා වෙයි.කියුබාවට පනවා ඇති ආර්ථික සම්බාධක ඉවත් කරගැනීම සම්බන්ධයෙන් මෙහිදි වැඩි අවධානයක් යොමු වී ඇති බව වාර්තා වෙයි.", "URL": "https://sinhala.adaderana.lk/news.php?nid=58499", "Category": null, "Parent URL": null}