{"Source": "Adaderana", "Timestamp": "April 25, 2011 02:07 pm", "Headline": "රථ වාහන ආනයනයේ සියලුම බදු ඉහළට", "News Content": "රථ වාහන ආනයනයේදී එංජිං ධාරිතාවය 1000 cc ට අඩු රථ වාහන සඳහා සියලුම බදු ගාස්තු 95%-120% දක්වා ඉහළ නංවා ඇති බව මුදල් අමාත්‍යංශ ලේකම් පී.බී ජයසුන්දර මහතා පවසයි. එංජිං ධාරිතාවය 1000 cc -1620 cc අතර රථ වාහන සඳහා සියලුම බදු ගාස්තු 119%-128% දක්වා ඉහළ නංවා ඇති බව ද,ත්‍රීවිලර් රථ සඳහා සියලුම බදු ගාස්තු 38%-50% දක්වා ඉහළ නංවා ඇති බවත් ලේකම්වරයා වැඩිදුරටත් කියා සිටියි. අප්‍රේල් මස 21 වන දින සිට මෙසේ බදු ඉහළ නංවා ඇති බව ඔහු වැඩිදුරටත් සඳහන් කළේය. එමෙන්ම එංජිං ධාරිතාවය 2000 cc ට අඩු දෙමුහුන් වාහන සඳහා වන සියලුම බදු ගාස්තු ද 38% සිට 50% දක්වා ඉහළ†නංවන බව ද හෙතෙම කියා සිටියේය. එංජිං ධාරිතාවය 2000 -3000 cc අතර වන දෙමුහුන් වාහන සඳහා වන බද්ද 75% ක් දක්වා සහ ධාරිතාවය 3000 cc ට වැඩි වාහන සඳහා වන බද්ද 100% දක්වා ද ඉහළ†යන බව සඳහන්ය. එංජිං ධාරිතාවය 1600 cc ට වැඩි පෙට්‍රල් සහ ඩීසල් කාර් සඳහා වන සියලුම බදු ගාස්තු වල වෙනසක් සිදුනොවේ.", "URL": "https://sinhala.adaderana.lk/news.php?nid=15696", "Category": null, "Parent URL": null}