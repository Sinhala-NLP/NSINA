{"Source": "Adaderana", "Timestamp": "February 6, 2013 09:59 am", "Headline": "හිමිනම ඝාතනය සම්බන්ධයෙන් තවත් 3 ක් පොලිස් අත්අඩංගුවට", "News Content": "මොරටුව එගොඩඋයන සුන්දෝපනන්ද විහාරාධිපති ඝාතනය සම්බන්ධයෙන් තවත් සැකකරුවන් තිදෙනෙකු පොලීසිය විසින් අත්අඩංගුවට ගෙන තිබේ. කළුතර උතුර පොලිස්ථානයේ නිලධාරීන් පිරිසක් විසින් මෙම සැකකරුවන් අත්අඩංගුවට ගෙන ඇති බව පොලීසිය පැවසුවේය. මොවුන් කොළඹ අපරාධ කොට්ඨාසය වෙත භාරදීමට නියමිත බව පොලිස් මාධ්‍ය ප‍්‍රකාශක කාර්යයාලය පැවසුවේය. භික්ෂූන් වහන්සේ ඝාතනය සම්බන්ධයෙන් අත්අඩංගුවට ගත් මොරටුව නියෝජ්‍ය නගරාධිපති මොරටුව මහේස්ත‍්‍රාත් අධිකරනයට ඉදිරිපත් කිරීමෙන් පසු රක්ෂිත බන්ධනාගාර ගතකර තිබේ. ඝාතනයට සම්බන්ධ බවට සැකකෙරෙන තවත් සැකකරුවන් සිව් දෙනෙකු මීට පෙර අත්අඩංගවට ගත් බව පොලීසිය පැවසුවේය.", "URL": "https://sinhala.adaderana.lk/news.php?nid=31388", "Category": null, "Parent URL": null}