{"Source": "Adaderana", "Timestamp": "February 8, 2017 04:39 pm", "Headline": "හෙරොයින් සමඟ 1ක් කොටුවෙයි", "News Content": "වත්තල මහභාගේ මත්තුමගල ප්‍රදේශයේ දී හෙරොයින් සමඟ අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ.වත්තල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව සැකකරු ලබන 20වැනිදා දක්වා රක්ෂිත බන්ධනාගාර ගත කළ බව පොලීසිය පවසයි.මහභාගේ පොලීසියට ලද තොරතුරක් මත සිදුකළ වැටලීමකදී හෙරොයින් ග්‍රෑම් දෙකයි මිලිග්‍රෑම් 300ක් සමඟ අදාළ සැකකරු අත්අඩංගුවට ගෙන තිබේ. මෙලෙස අත්අඩංගුවට ගෙන රක්ෂිත බන්ධනාගාර ගත කරනු ලැබුවේ රාගම ප්‍රදේශයේ පදිංචි 27 හැවිරිදි අයෙක් බවයි පොලීසිය සදහන් කළේ.", "URL": "https://sinhala.adaderana.lk/news.php?nid=69333", "Category": null, "Parent URL": null}