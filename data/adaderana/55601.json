{"Source": "Adaderana", "Timestamp": "December 8, 2015 04:44 pm", "Headline": "ටොන් හතරක සහල් තොගයේ පණුවන් හා ගුල්ලන්", "News Content": "පුත්තලම ප්‍රදේශයේ ගබඩාවක තිබී මිනිස් පරිභෝජනයට නුසුදුසු සහල් තොගයක් සොයාගෙන තිබේ.පරිභෝගික කටයුතු පිළිබඳ අධිකාරියේ පුත්තලම දිස්ත්‍රික් කාර්යාලයට ලද පැමිණිල්ලක් අනුව සිදුකළ වැටලීමකදී මෙම සහල් තොගය සොයාගෙන ඇති බව සඳහන්ය. එම ගබඩාවේ තිබී ගුල්ලන් සහ පණුවන් සහිත සහල් ටොන් හතරාමාරක ප්‍රමාණයක් සොයාගැනීමට හැකි වු බව එම අධිකාරිය සඳහන් කළේය.අදාළ ගබඩාව පවත්වාගෙන ගිය පුද්ගලයින් පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිත බව පාරිභෝගික කටයුතු පිළිබඳ අධිකාරිය පැවසීය.", "URL": "https://sinhala.adaderana.lk/news.php?nid=55601", "Category": null, "Parent URL": null}