{"Source": "Adaderana", "Timestamp": "June 13, 2013 07:24 am", "Headline": "අලුත්ගමින් හා මතුගමින් පුද්ගලික බස් නෑ", "News Content": "අලුත්ගමින් හා මතුගමින් ආරම්භ කෙරෙන සියලුම පෞද්ගලික බස් රථ ධාවනයෙන් ඉවත්වී ඇති බව පෞද්ගලික බස් හිමියන්ගේ සංගමය පවසයි. අයථා අන්දමින් මාර්ග බල පත්‍ර කිහිපයක් ලබාදීමට විරෝධය පළකරමින් හා එසේ ලබා දුන් මාර්ග බල පත්‍ර අහෝසි කරන ලෙස ඉල්ලා මෙම බස් වර්ජනය කර ඇති බව එම සංගමයේ සභාපති ගැමුණු විජේරත්න මහතා කියා සිටියි. ඊයේ දිනයේ අලුත්ගම-අවිත්තාව, මතුගම-අවිත්තාව යන මාර්ගවල ධාවනය කෙරෙන පුද්ගලික බස් රථ ධාවනයෙන් ඉවත්කරගෙන තිබුණි. කෙසේ වෙතත් එම වෘත්තීය ක්‍රියාමාර්ගයකට සහය දැක්වීම පිණිස අද (13) අලුත්ගමින් හා මතුගමින් ආරම්භ කෙරෙන සියලුම පුද්ගලික බස් රථ මෙසේ ධාවනයෙන් ඉවත් කරගෙන ඇත.", "URL": "https://sinhala.adaderana.lk/news.php?nid=34875", "Category": null, "Parent URL": null}