{"Source": "Adaderana", "Timestamp": "November 15, 2015 02:06 pm", "Headline": "සංගීත සංදර්ශනයක්  අවමගුලකින් කෙළවරවෙයි ", "News Content": "අවිස්සාවේල්ල ප්‍රදේශයේ සංගීත සංදර්ශනයක් අතර තුර තියුණු ආයුධයකින් පහර දී පුද්ගලයෙකු ඝාතනය කර තිබේ.අද අලුයම සීතාවක ජනාධිපති විද්‍යාල ක්‍රීඩාංගණයේ පැවති සංගීත ප්‍රසංගය අතර තුර මෙම පහරදීම සිදුව ඇති බව පොලීසිය පැවසුවේය.පහරකෑමෙන් තුවාල ලැබු අදාළ පුද්ගලයා අවිස්සාවේල්ල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ අවිස්සාවේල්ල ප්‍රදේශයේ පදිංචිව සිටි 33 හැවිරිදි පුද්ගලයෙකි.මෘත ශරීරය අවිස්සාවේල්ල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=55105", "Category": null, "Parent URL": null}