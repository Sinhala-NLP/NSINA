{"Source": "Adaderana", "Timestamp": "March 22, 2014 05:49 pm", "Headline": "රිච්මන්ඩ් විදුහලට ජය ලැබෙයි", "News Content": "109 වැනි රිච්මන්ඩ් - මහින්ද විද්‍යාලන්තර ක්‍රිකට් තරඟයේදී මහින්ද විද්‍යාලයේ සිසුන් කලහකාරි ලෙස පිටියට කඩා පැනීමේ ප්‍රතිඵලයක් ලෙස රිච්මන්ඩ් විද්‍යාලයට එම තරඟයෙන් ජය හිමිවිය. මෙම තරඟයේ පළමුවෙන් පන්දුවට පහරදුන් රිච්මන්ඩ් විද්‍යාලය කඩුලු 9ක් දැවී ලකුණු 257ක් ලබාගත්තේය. පිළිතුරු වශයෙන් මහින්ද විද්‍යාලය ලකුණු 128ක් ලබාගත් අතර ඉනිමක පරාජයෙන් බේරීමට නැවතත් පන්දුවට පහරදෙනු ලැබුවද ඔවුන් කඩුලු 9ක් දැවී ලකුණු 126ක් ලබාසිටියදී පිටිය මැදට එම විද්‍යාලයේ සිසුන් කඩා පැනීමත් සමග කලහකාරී තත්ත්වයක් ඇති විය. එම කලහකාරී තත්ත්වය පාලනය කිරීම සඳහා පොලීසියට අනතුරුව කඳුළු ගෑස් ප්‍රහාරයක් ද එල්ල කිරීමට සිදුවිය. ඇති වූ කලහකාරී තත්ත්වය සැලකිල්ලට ගැනීමෙන් පසු මෙම තරඟයේ ජය රිච්මන්ඩ් විද්‍යාලයට ලබාදීමට තීරණය විය.", "URL": "https://sinhala.adaderana.lk/news.php?nid=41993", "Category": null, "Parent URL": null}