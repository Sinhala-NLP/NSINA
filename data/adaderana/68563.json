{"Source": "Adaderana", "Timestamp": "January 25, 2017 04:51 pm", "Headline": "ඇමති මා නම් එයාටම කොස් කොළ කන්න වෙනවා", "News Content": "කොස් කොළ හා ක්‍රෝටන් කොළ සම්බන්ධයෙන් කතාවක් පැවසූ නිලධාරියාගේ අමාත්‍යාංශය තමාට අයිතිව පැවතියේ නම් කොස් කොළ හා ක්‍රෝටන් කොළ මුලින්ම ආහාරයට ලබාදෙන්නේ එම නිලධාරියාටම බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා මේ බව පවසා සිටියේ අද(25) රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් මාධ්‍යවේදියෙකු නැගූ පැනයකට පිළිතුරු ලෙසය.මේ අතර ලොතරැයි ටිකට්පත් සම්බන්යෙන් මාධ්‍යවේදියෙකු නැගූ පැනයකට පිළිතුරු ලබාදෙමින් ඔහු කියා සිටියේ ජනාධිපති මෛත්‍රීපාල සිරිසේන මහතා කැබිනට් තීන්දුවේ දී ලොතැරැයිපතේ මිල නැවත රුපියල් 20ක් දක්වා අඩුකිරීමට තීරණය කළ බවයි.තවද සීමානීර්ණ වාර්තාව මෙම මස 31 දාට කලින් ඉදිරිපත්කරන අතරම එහි පැවති පරිවර්තන අඩුපාඩු හේතුවෙන් එය ප්‍රමාද වූ බව අමාත්‍යවරයා කියා සිටියේ සීමානීර්ණ වාර්තාවේ ප්‍රමාදය සම්බන්ධව මාධ්‍යවේදීන් නැගූ පැනයකට පිළිතුරු ලෙසය.", "URL": "https://sinhala.adaderana.lk/news.php?nid=68563", "Category": null, "Parent URL": null}