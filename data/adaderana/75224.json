{"Source": "Adaderana", "Timestamp": "July 14, 2017 07:35 am", "Headline": "  නීති විරෝධීව ගෙන ආ කෘෂි රසායනික තොගයක් සමග 3ක් මාට්ටු", "News Content": "නීති විරෝධී ලෙස මෙරටට රැගෙන එන ලද කෘෂි රසායනික තොගයක් සමග සැකකරුවන් තිදෙනෙකු අත්අඩංගුවට ගෙන තිබේ.කල්පිටිය පොලිසියේ නිලධාරීන්ට ලද තොරතුරක් මත පනියඩිය තොටුපල ආසන්නයේදී එම රසායන ද්‍රව්‍ය තොගය සමග පුද්ගලයින් තිදෙනෙකු අත්අඩංගුවට ගත් බව පොලීසිය පැවසුවේය.මෙරටට තහනම් කරන ලද වල් නාශක කෘෂි රසායනික වර්ගයක් මෙලෙස ඉන්දියාවේ සිට බෝට්ටු දෙකකින් රැගෙනවිත් ඇති බව වාර්තා වෙයි.‍එම බෝට්ටු දෙකෙහි තිබී ඇමෝනියම් සෝල්ට් ඔෆ් ග්ලයිපොසෙට් එස්.ජී නැමැති රසායන ද්‍රව්‍ය අඩංගු ඇසුරුම් 4550 සහිත පාර්සල් 23ක් පොලිස් බාරයට ගෙන තිබේ.සැකකරුවන් කල්පිටිය ප්‍රදේශයේ පදිංචිකරුවන් වන අතර ඔවුන් අද(14) පුත්ලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75224", "Category": null, "Parent URL": null}