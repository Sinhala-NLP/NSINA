{"Source": "Adaderana", "Timestamp": "May 9, 2012 09:33 am", "Headline": "  බන්ධනාගාරයේ දඬුවම් විඳිමින් සිටි රැඳවියා මරුට ", "News Content": "මහර බන්ධනාගාරයේ සිර දඬුවම් විඳිමින් සිටි රැඳවියෙකු මිය ගොස් තිබේ. හදිසි අසනීප තත්ත්වයක් හේතුවෙන් අදාළ රැඳවියා රාගම රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. සොරකමක් සම්බන්ධයෙන් නඩුවක වැරදිකරුවෙකු බවට නිගමනය කරමින් ඇඹිලිපිටිය මහේස්ත්‍රාත් අධිකරණය මඟින් මොහුට එරෙහිව දඬුවම් නියම කර තිබූ බව සඳහන්ය. මිය ගොස් ඇත්තේ 55 හැවිරිදි උඩවලව ‍, කොළඹගේආර ප්‍රදේශයේ පදිංචිකරුවෙකි. අදාළ මරණය සම්බන්ධයෙන් මහර මහේස්ත්‍රාත්වරිය විසින් මහේස්ත්‍රාත් පරීක්ෂණයක් ආරම්භ කර ඇති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=24112", "Category": null, "Parent URL": null}