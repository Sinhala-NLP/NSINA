{"Source": "Adaderana", "Timestamp": "August 11, 2019 09:10 pm", "Headline": "තුවක්කුවක් සමඟ අයෙක් පොලිස් දැලේ", "News Content": "බලපත්‍රයක් නොමැතිව නීති විරෝධී බෙහෙත් කොටන තුවක්කුවක් සිය නිවසේ සඟවාගෙන සිටි පුද්ගලයෙකු අද (11) උදෑසන එම තුවක්කුව ද සමඟ සැකපිට අත්අඩංගුවට ගෙන ඇත. මෙලෙස අත්අඩංගුවට ගෙන ඇත්තේ රිදීමාලියද්ද ඇකිරියන්කුඹූර ගම්මානයේ පදිංචි වයස අවුරුදු 51 පුද්ගලයෙකි. පොලීසිය වෙත ලද තොරතුරක් මත සැකකරු හා තුවක්කුව අත්අඩංගුවට ගෙන ඇත. සැකකරු ගිනි අවියද සමඟ මහියංගන මහේස්ත්‍රාත්වරයා වෙත ඉදිරිපත් කිරීමට නියමිතය. රිදීමාලියද්ද පොලිස් ස්ථානාධිපති පොලිස් පරීක්ෂක රොෂාන් බන්දුලසේන මහතාගේ උපදෙස් මත පරීක්ෂණ පැවැත්වේ.", "URL": "https://sinhala.adaderana.lk/news.php?nid=116320", "Category": null, "Parent URL": null}