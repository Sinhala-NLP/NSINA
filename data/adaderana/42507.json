{"Source": "Adaderana", "Timestamp": "April 13, 2014 11:50 am", "Headline": "පොලිස්පති රට යයි", "News Content": "පොලිස්පති එන්.කේ.ඉලංගකොන් මහතා මලයාසියාවේ නිල සංචාරයක් සඳහා පිටත්ව ගොස් තිබේ. මලයාසියාවේ පැවැත්වෙන ආසියානු කලාපීය ආරක්ෂක සේවා ප්‍රදර්ශනය සහ සම්මන්ත්‍රණයට සහභාගී වීම සඳහා පොලිස්පතිවරයා පිටත්ව ගිය බව පොලිස් මුලස්ථානය සඳහන් කළේය. රාජකීය මලයාසියානු පොලිස් සේවයේ පොලිස්පති බීන්ක් අබුබකර් මහතාගේ ආරාධනයකට අනුව පොලිස්පතිවරයා එම සම්මන්ත්‍රණයට සහභාගී වීමට නියමිතය. පොලිස්පතිවරයා දින 4 ක කාලයක් මැලේසියාවේ රැඳී සිටීමට නියමිත බව පොලිස් මූලස්ථානය සඳහන් කළේය. එම කාලය තුළ පොලිස්පති ධුරයේ වැඩබැලීම සඳහා ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පත් කර තිබේ.", "URL": "https://sinhala.adaderana.lk/news.php?nid=42507", "Category": null, "Parent URL": null}