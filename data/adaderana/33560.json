{"Source": "Adaderana", "Timestamp": "April 25, 2013 08:04 am", "Headline": "රජයේ නිල වෙබ් අඩවියට සයිබර් ප්‍රහාරයක්", "News Content": "රජයේ ප්‍රවෘත්ති දෙපාර්තමේන්තුවේ නිල පුවත් වෙබ් අඩවියට සයිබර් ප්‍රහාරයක් එල්ල වී තිබේ. යම් පිරිසක් සිය වෙබ් අඩවියට අනවසරයෙන් ඇතුළු වී එහි දත්ත වෙනස් කිරීමට උත්සහ දරා ඇති බව රජයේ ප්‍රවෘත්ති දෙපාර්තමේන්තුවේ අධ්‍යක්ෂ ජෙනරාල් මහාචාර්ය ආරියරත්න ඇතුගල මහතා සඳහන් කළේය. එහෙත් මේ වන විට වෙබ් අඩවිය යථා තත්ත්වයට පත් කිරීමේ කටයුතු සිදුකරමින් පවතින බව ආරියරත්න ඇතුගල මහතා පැවසීය. පසුගිය කාල සීමාව තුළ මෙරට රජයේ වෙබ් අඩවි රැසකට මෙවැනි සයිබර් ප්‍රහාර එල්ල විණි.", "URL": "https://sinhala.adaderana.lk/news.php?nid=33560", "Category": null, "Parent URL": null}