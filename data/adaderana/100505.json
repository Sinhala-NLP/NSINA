{"Source": "Adaderana", "Timestamp": "December 9, 2018 08:09 pm", "Headline": "මම මහින්දගේ අගමැති සිහිනය බොඳ කළා", "News Content": "මන්ත්‍රීවරුන්ට මිලියන 500 බැගින් අල්ලස් දෙන්න හැදූ අය අල්ලස් කොමිසමට ඉදිරිපත් කළ යුතු බව පාර්ලිමේන්තු මන්ත්‍රී මනුෂ නානායක්කාර මහතා පවසයි. එක්සත් ජාතික පක්ෂ හිනිදුම ආසන බලමණ්ඩල රැස්වීමට එක්වෙමින් මන්ත්‍රීවරයා මේ බව පැවසුවේය. ජනාධිපති මෛත්‍රීපාල සිරිසේන මහතා ,රනිල් වික්‍රමසිංහ මහතා සමඟ තියෙන තරහට කරපු දේවල් නිසා මෙලෙස රට ගැටළු ඇතිව ඇති බවද මන්ත්‍රීවරයා එහිදි පැවසීය. මේ වන විට සංචාරක කර්මාන්තය කඩා වැටි ඇති බවත් ආර්ථිකය විනාශ වී ඇති බවත් ඔහු එහිදි ප්‍රකාශ කළේය. මහින්ද රාජපක්ෂ මහතා අගමැතිකමට පත් කරමින් එක්සත් ජාතික පක්ෂයෙන් මන්ත්‍රීවරු අරගෙන 113ක බහුතරයක් හදාගන්න හැකි බව සිතුවද එය සිදු නොවු බවත් මන්ත්‍රීවරයා පැවසීය. තමන් තනී තීරණයක් ගනිමින් ඇමති කම අතහැරියේ නැතිනම් අද වන විට එක්සත් ජාතික පක්ෂයේ සියළු දෙනා පක්ෂය අතහැර යාමට ඉඩ තිබු බවද ඔහු පැවසීය. එමෙන්ම තමන්ගේ තීරණය නිසා මහින්ද රාජපක්ෂ මහතාගේ අගමැති සිහිනය බොඳ වු බවද මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=100505", "Category": null, "Parent URL": null}