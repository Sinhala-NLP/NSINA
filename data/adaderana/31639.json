{"Source": "Adaderana", "Timestamp": "February 15, 2013 08:52 am", "Headline": "බංග්ලාදේශයේ සහය අපටයි", "News Content": "ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුව සාර්ථක කරගැනීම සඳහා අවශ්‍ය සියලු සහය ලබාදීමට බංග්ලාදේශය එකඟතාව පළ කර තිබේ. බංග්ලාදේශයේ සංචාරයක නිරත වන විදේශ කටයුතු අමාත්‍ය මහාචාර්ය ජී.එල්.පීරිස් මහතා එරට අගමැතිනි ෂෙයික් හසීනා මහත්මිය ඊයේ (15) හමුවු අවස්ථාවේ දී මෙම එකඟතාවන්ට පැමිණ ඇති බව විදේශ කටයුතු අමාත්‍යාංශය සඳහන් කළේය. බංග්ලාදේශය පොදුරාජ්‍ය මණ්ඩලයේ අමාත්‍ය ක්‍රියාකාරී කමිටුවට ද සහභාගී වේ. එරට දෙදින සංචාරයක නිරතව සිටින විදේශ අමාත්‍යවරයා සහ බංග්ලාදේශ අගමැතිනිය අතර මිනිස් ජාවාරම් ඇතුළු නීති විරෝධී ගනුදෙනු වැළැක්වීම සඳහා ඒකාබද්ධ වැඩපිළිවෙළක් ක්‍රියාත්මක කිරීම කෙරෙහි අවධානය යොමුකර තිබේ. දෙරට අතර වෙළෙඳ, නැව් සහ ගුවන් සේවා කටයුතු පුළුල් කිරීම පිළිබඳ අදාළ සාකච්ඡාවේ දී අවධානය යොමුවු බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=31639", "Category": null, "Parent URL": null}