{"Source": "Adaderana", "Timestamp": "June 5, 2012 12:37 pm", "Headline": "රඹුක්කන ලක්ෂ 25 ක මංකොල්ලය ගැන පරීක්ෂණ ඇරඹෙයි", "News Content": "රඹුක්කන ඉන්ධන පිරවුම්හලක දී සිදුවූ රුපියල් ලක්ෂ 25 ක මංකොල්ලය සම්බන්ධයෙන් පොලිසිය පුළුල් පරීක්ෂණ ආරම්භ කර තිබේ. අද(05) අලුයම එම ඉන්ධන පිරවුම්හලට වෑන් රථයකින් පැමිණි පිරිසක් විසින් මෙම මංකොල්ලය සිදුකර ඇති බව මේ සම්බන්ධයෙන් අද දෙරණ කළ විමසීමක දී අදහස් දැක්වූ පොලිස් මාධ්‍ය ප්‍රකාශක‍ පොලිස් අධිකාරී අජිත්‍ රෝහණ මහතා සඳහන් කළේය. මෙම කොල්ලකරුවන් පිරිස එම ඉන්ධන පිරවුම්හලෙහි සිටි පුද්ගලයින් දෙදෙනෙකු බියගන්වා මෙසේ මුදල් කොල්ල කා ඇති බව වාර්තා වන බව ද පොලිස් මාධ්‍ය ප්‍රකාශකවරයා ප්‍රකාශ කළේය. මේ සම්බන්ධව රඹුක්කන පොලිසිය පරීක්ෂණ ආරම්භකර ඇති බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=24779", "Category": null, "Parent URL": null}