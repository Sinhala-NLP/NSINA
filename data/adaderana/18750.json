{"Source": "Adaderana", "Timestamp": "September 15, 2011 04:55 pm", "Headline": "කෝට්ටේ මහනගර සභා අපේක්ෂකයෙක් පහරකෑමට ලක්වෙයි", "News Content": "කෝට්ටේ මහනගර සභා ඡන්ද විමසීම සඳහා ඉදිරිපත්ව සිටින අපේක්ෂකයෙකු පහරකෑමට ලක්ව තිබේ. මැතිවරණය සඳහා ඉදිරිපත්ව සිටින ස්වාධීන කණ්ඩායම් නායකයෙකු වන චන්දිම නයනජිත් මහතා මෙලෙස පහරකෑමට ලක්ව ඇති බව සඳහන්ය. එක්සත් ජාතික පාක්ෂිකයින් පිරිසක් විසින් මෙම පහරදීම සිදුකළ බව පහරකෑමට ලක්වූ චන්දිම නයනජිත් මහතා පවසයි. මැතිවරණයට අදාළ ප්‍රචාරක කටයුත්තක් සිදුකරමින් සිටියදී පැමිණි මැරයින් පිරිසක් තමාට දැඩි ලෙස පහරදුන් බව හෙතෙම කියා සිටියි. මේ සම්බන්ධයෙන් පොලිසියට පැමිණිලි කළ අතර ප්‍රතිකාර සඳහා ජාතික රෝහලේ අනතුරු අංශයට ඇතුළත් වූ බව චන්දිම නයනජිත් මහතා පවසයි.", "URL": "https://sinhala.adaderana.lk/news.php?nid=18750", "Category": null, "Parent URL": null}