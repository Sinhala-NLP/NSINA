{"Source": "Adaderana", "Timestamp": "March 19, 2018 11:50 am", "Headline": "තෙල්දෙණිය සිද්ධියට අත්අඩංගුවට ගත් 8 ක් නිදහස් කරයි", "News Content": "මැද මහනුවර තෙල්දෙණිය ප්‍රදේශයේදී පසුගියදා ඇති වූ කලහකාරී සිද්ධිය සම්බන්ධයෙන් අත්අඩංගුවට ගත් සැකකරුවන් 16 දෙනෙකු තවදුරටත් රක්ෂිත බන්ධනාගාර ගත කර තිබේ. මීට පෙර රක්ෂිත බන්ධනාගාර ගත කර සිටි සැකකරුවන් 24 දෙනා අද තෙල්දෙණිය මහේස්ත්‍රාත් අධිකරණයට ඉදිරිපත් කෙරිණි. එහිදී සැකකරුවන් 08 දෙනෙකු නඩුවෙන් නිදහස් කිරීමට අධිකරණය නියෝග කල බව වාර්තා වේ. මේ අතර අධිකණ භුමීයේ පිටත වීශාල පිරිසක් රැස්ව සිටි අතර එම පිරිස මෙම පිරිස නිදහස් කරන ලෙසට කෑගසමින් සිටි බවත් ඒ අවට සහ මහනුවර නගරය තුළ දැඩි ආරක්ෂාවක් යොදවා තිබු බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=85931", "Category": null, "Parent URL": null}