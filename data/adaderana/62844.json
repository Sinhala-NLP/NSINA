{"Source": "Adaderana", "Timestamp": "August 7, 2016 03:01 pm", "Headline": " දකුණු සුඩානයේ නව ජාත්‍යන්තර ආරක්ෂණ බලකායකට ඉඩ ලැබෙයි", "News Content": "දකුණු සුඩානයේ ක්‍රියාත්මක සාම ගිවිසුම ආරක්ෂා කිරීම සඳහා නව ජාත්‍යන්තර ආරක්ෂණ බලකායකට ඉඩ ලබාදීමට දකුණු සුඩාන රජය එකඟවී තිබේ.පසුගිය වසරේ දකුණු සුඩානයේ ඇති වූ වාර්ගික ගැටුම්වලින් පුද්ගලයික් 300 දෙනෙකු මියගිය අතර සිවිල් යුද්ධයක් ඇතිවීමට තරම් එය තර්ජනාත්මක තත්ත්වයක් වුණි.දකුණු සුඩානයේ හට ගත් එම ගැටුම් වැළැක්වීමට 12,000කින් සමන්විත එක්සත් ජාතින්ගේ සාම සාධක හමුදාව අපොහොසත් වූ බව විදෙස් මාධ්‍ය වාර්තා කළේය.නැගෙනහිර අප්‍රිකානු කලාපීය රටවල මූලිකත්වයෙන් ඉතියෝපියාවේදී පැවැති සාකච්ඡාවකදී දකුණු සුඩානය තුළ සාම ගිවිසුමක් ආරක්ෂා කිරීමට නව ජාත්‍යන්තර ආරක්ෂණ බලකායක් පිහිටුවීමට දකුණු සුඩාන රජය එකඟත්වය පළ කර තිබේ.", "URL": "https://sinhala.adaderana.lk/news.php?nid=62844", "Category": null, "Parent URL": null}