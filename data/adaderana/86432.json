{"Source": "Adaderana", "Timestamp": "March 27, 2018 11:35 am", "Headline": " ගොඩනැගිල්ල කඩලා ගිනි තිබ්බට පස්සේ ඇටසැකිළි කොටස් මතුවෙලා", "News Content": "මන්නාරමේ - එමිල් නගරයේ සතොස වෙළඳ සංකීර්ණය පිහිටා ඇති ස්ථානයට යාබද ඉඩමකින් මිනිස් ඇටසැකිළි කොටස් හමු වූ බව මන්නාරම පොලීසිය පැවසීය. එම ඉඩමේ තිබූ පැරණි ගොඩනැගිලක් කඩා ඉවත් කොට සුන්බුන් වලට ගිනි තැබීමෙන් පසුව මෙම මිනිස් ඇටසැකිළි කොටස් හමු වී තිබේ. ඉඩමේ අයිතිකරු මේ බව පොලීසියට පැවසීමෙන් පසුව මන්නාරම පොලීසියේ නිලධාරීන් පැමිණ පරීක්ෂණ ආරම්භ කොට ඇත. මන්නාරම දිසා විනිසුරු එම්.ඇලෙක්ස් රාජා මහතා මෙම ස්ථානයට පැමිණ නිරීක්ෂණය කොට ඇටසැකිළි කොටස් මන්නාරම රෝහලට රැගෙන ගොස් පූර්ණ වෛද්‍ය පරීක්ෂණයකට ලක්කොට වාර්තාවක් ලබා ගන්නා ලෙස පොලීසියට නියෝග කොට තිබේ. මන්නාරම පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=86432", "Category": null, "Parent URL": null}