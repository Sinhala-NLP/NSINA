{"Source": "Adaderana", "Timestamp": "August 21, 2012 07:55 am", "Headline": "මැතිවරණ පැමිණිලිවලින් 16 ක් අත්අඩංගුවට", "News Content": "ඉදිරි පළාත් සභා ඡන්ද විමසීමට අදාළව පුද්ගලයින් 16 දෙනෙකු අත්අඩංගුවට ගෙන ඇති බව පොලීසිය පවසයි. ලැබුණු පැමිණිලිවලට අනුව මෙම පිරිස අත්අඩංගුවට ගෙන අධිකරණයට ඉදිරිපත් කර ඇති බව මැතිවරණ කටයුතු භාර ජ්‍යේෂ්ඨ නියෝජ්‍ය පොලිස්පති ගාමිණි නවරත්න මහතා සඳහන් කළේය. උතුරු මැද, සබරගමුව සහ නැගෙනහිර පළාත් සභා ඡන්දවිමසීමට අදාළව පැමිණිලි 33 ක් මේ වන විට ලැබී ඇති බව ගාමිණි නවරත්න මහතා පවසා සිටියි. ඉන් පැමිණිලි 20 ක්ම අම්පාර සහ මඩකලපුව දිස්ත්‍රික්ක දෙකෙන් ලැබී ඇති බව වාර්තා වේ. ඒ අතර මැතිවරණ නීති උල්ලංඝණය කිරීම් සම්බන්ධ පැමිණිලි, බිය ගැන්වීම සහ තර්ජන කිරීම සම්බන්ධ පැමිණිලි ද වන බව පොලීසිය පවසයි. මෙවර මැතිවරණ නීතිය ක්‍රියාත්මක කිරීම සඳහා පොලීසිය විශාල වැඩපිළිවෙලක් ගෙන යන අතර ඊට සියලු දේශපාලන පක්ෂවල සහ මහජනතාවගේ සහය අපේක්ෂා කරන බව ගාමිණි නවරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26750", "Category": null, "Parent URL": null}