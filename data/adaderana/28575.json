{"Source": "Adaderana", "Timestamp": "October 24, 2012 11:22 am", "Headline": "අවසර නැතුව ගෙන ආ ස්වර්ණාභරණ හා පාෂාණ මාට්ටු ", "News Content": "නීති විරෝධී ලෙස මෙරටට රැගෙන ආ ස්වර්ණාභරණ තොගයක් සහ මැණික් ගල් බවට සැකකෙරෙන පාෂාණ කිහිපයක් සමග පුද්ගලයෙකු කටුනායක ගුවන්තොටුපළේ දී අත්අඩංගුවට ගෙන තිබේ. අදාළ පුද්ගලයා මත්ද්‍රව්‍ය රැගෙන ආ අයෙකු බවට සැකසිතී කටුනායක ගුවන්තොටුපළ මත්ද්‍රව්‍ය කාර්යංශයේ නිලධාරීන් විසින් සිදුකළ සෝදිසියක දී ඔහු සතුව තිබී මෙම ස්වර්ණාභරණ සහ පාෂාණ සොයාගෙන ඇති බව සඳහන්ය. සැකකරු සතුව තිබී බර ග‍්‍රෑම් 5500 ක් වූ විවිධ වර්ගයේ ස්වර්ණාභරණ තොගයක් සහ බර ග‍්‍රෑම් 379 ක් වූ මැණික් ගල් බවට සැකකෙරෙන පාෂාණ කිහිපයක් ද සොයාගත් බව පොලීසිය සඳහන් කළේය. තායිලන්තයේ බැංකොක් සිට පැමිණි සැකකරු දෙහිවල මිහිඳු මාවත ප‍්‍රදේශයේ පදිංචිකරුවෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=28575", "Category": null, "Parent URL": null}