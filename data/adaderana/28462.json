{"Source": "Adaderana", "Timestamp": "October 20, 2012 03:26 pm", "Headline": " සැප සොයා ගිය තවත් 4ක් මව්බිමට එන්න සුදානම්", "News Content": "නීති විරෝධි ලෙස ඔස්ට්‍රේලියාවට පලාගිය ශ්‍රී ලාංකිකයින්ගෙන් තවත් සිව්දෙනෙකු එරට නාවුරු දූපතේ සරණාගතභාවය ප්‍රතික්ෂේප කර තිබේ. ඒ අනුව එම ශ්‍රී ලාංකිකයින් සිව්දෙනා නැවත මව් රටට පැමිණීමට නියමිත බව විදෙස් මාධ්‍ය වාර්තා කරයි. පසුගිය අගොස්තු මස 13 වැනිදායින් පසු ඔස්ට්‍රේලියාවට පැමිණි ශ්‍රී ලාංකිකයින් සිව්දෙනෙකු මෙලෙස නාවුරු දූපතේ සරණාගතභාවය ප්‍රතික්ෂේප කර ඇත. ඔවුන් සිව්දෙනා සමග ඔස්ට්‍රේලියාවට පලාගිය පුද්ගලයින්ගෙන් 79 දෙනෙකු 2012 වසරේ මේ දක්වා කාලය තුළ යළි ශ්‍රී ලංකාවට පැමිණීමට කැමැත්ත පළකර තිබේ. එසේම නාවුරු දූපතේ සරණාගතභාවය ලබාදීමෙන් පසු ශ්‍රී ලංකාවට යළි පැමිණීමට කැමැත්ත පළ කර ඇති සංඛ්‍යාව ද ඒ අනුව 47 දක්වා ඉහළ ගොස් ඇත.", "URL": "https://sinhala.adaderana.lk/news.php?nid=28462", "Category": null, "Parent URL": null}