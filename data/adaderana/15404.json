{"Source": "Adaderana", "Timestamp": "April 11, 2011 10:06 am", "Headline": "ගොවීන් 60,000 ට කෝටි 3,000 ක්", "News Content": "වී ඇතුළු අනෙකුත් බෝග වගාවන් සඳහා විශේෂ ණය ආධාර ක්‍රමයක් හඳුන්වාදීමට ශ්‍රි ලංකා මහ බැංකුව පියවර ගෙන තිබේ. යෝජිත ණය ආධාර ක්‍රමය යටතේ ගොවීන් 60,000කට රුපියල් කෝටි 3,000ක් ණය ලබාදීමට නියමිතව ඇතැයි සඳහන් වේ. මෙම ණය ආධාර ක්‍රමය සඳහා 8% ක වාර්ෂික පොලී අනුපාතයක් හඳුන්වා දී ඇති අතර වී , එළවළු , අතිරේක බෝග සහ අපනයන බෝග වගාවන් සඳහා රාජ්‍ය බැංකු මඟින් මෙම ණය ලබාදෙනු ඇත. උතුරු සහ නැගෙනහිර පළාත්වල ගොවීන්ට මෙම ණය යෝජනා ක්‍රමය යටතේ වැඩි අවස්ථාවක් ලබාදීමට ද නියමිතව ඇතැයි කියැවේ.", "URL": "https://sinhala.adaderana.lk/news.php?nid=15404", "Category": null, "Parent URL": null}