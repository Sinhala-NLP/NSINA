{"Source": "Adaderana", "Timestamp": "July 13, 2018 12:21 pm", "Headline": "රුහුණු කතරගම මහා දේවාලයේ වාර්ෂික ඇසළ පෙරහැර මංගල්‍ය අද", "News Content": "‍ඓතිහාසික රුහුණු කතරගම මහා දේවාලයේ වාර්ෂික ඇසළ පෙරහැර මංගල්‍ය අදින් (13) ආරම්භ වේ. අද සිට ලබන 27 වනදා දක්වා පැවැත්වෙන ඇසළ පෙරහැර මංගල්‍ය සඳහා නිල මාධ්‍ය අනුග්‍රහය දක්වන්නේ එෆ්.එම් දෙරණ සහ ටී.වී දෙරණයි. ඒ අනුව අද රාත්‍රී 07.00ට ආරම්භක පෙරහැර විථි සංචාරය කිරිමට නියමිතව තිබේ. පෙරහැර නැරඹිම සඳහා මේ වන විටත් බැතිමතුන් 8000ක පමණ පිරිසක් පාද යාත්‍රාවෙන් කතරගම පුදබිම වෙත පැමිණ ඇති බව වාර්තා වේ.", "URL": "https://sinhala.adaderana.lk/news.php?nid=92486", "Category": null, "Parent URL": null}