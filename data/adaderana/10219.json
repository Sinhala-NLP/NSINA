{"Source": "Adaderana", "Timestamp": "August 14, 2010 07:48 am", "Headline": "සංවර්ධනය සඳහා දූෂණය පිටුදැකීම අත්‍යවශ්‍යයි", "News Content": "රටක් සංවර්ධනය කරා ‍රැගෙන යාමේ දී දූෂණය පිටුදැකීම අත්‍යවශ්‍ය බව මැලේසියානු අග්‍රාමාත්‍ය දෙපාර්තමේන්තුවට අයත් ආර්ථික සැලසුම් ඒකකයේ නියෝජ්‍ය අධ්‍යක්ෂ ජෙනරාල් ආචාර්ය කේ. ගෝවින්දන් මහතා අවධාරණය කරයි. පැරණි රෙගුලාසි පිළිබඳ සලකා බලමින් නූතන ක්‍රමවේදයන් හඳුන්වා දීම සංවර්ධනයේ අපේක්ෂා ඉටුකරගැනීමේ මාර්ගයක් බව ඔහු පෙන්වාදෙයි. රජයේ ආයතනවල ප්‍රතිරූපය ගොඩනැංවීම සඳහා විශේෂ වැඩපිළිවෙළක් දියත් විය යුතු බව ද නිල සංචාරයක් සඳහා දිවයිනට පැමිණ සිටින ගෝවින්දන් මහතා පවසයි. ඔහු මෙරට රැඳී සිටින කාලය තුළ රජයේ ඉහළ පෙලේ නිලධාරීන් රැසක් සමග අදහස් හුවමාරු කරගැනීමට නියමිතය.", "URL": "https://sinhala.adaderana.lk/news.php?nid=10219", "Category": null, "Parent URL": null}