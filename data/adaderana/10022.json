{"Source": "Adaderana", "Timestamp": "August 4, 2010 02:52 pm", "Headline": "ජනපති වරාය නිරීක්ෂණයට යයි", "News Content": "කොළඹ වරායේ පුළුල් කිරීමේ කටයුතු සොයා බැලීම සඳහා ජනාධිපති මහින්ද රාජපක්ෂ මහතා අද උදෑසන හදිසි නීරීක්ෂණ චාරිකාවකට එක්වී තිබේ.. මෙහිදි ජනාධිපතිවරයා බහලුම් පර්යන්තය ද පරික්ෂාවට ලක් කළ බව ජනාධිපති මාධ්‍ය අංශය සඳහන් කරයි. බහාලුම් කටයුතු තවදුරටත් විධිමත් කරන ලෙසත් නව පර්යන්ත ඉදිකිරීම සඳහා කටයුතු සැලසුම් කරන ලෙසත් ජනාධිපතිවරයා මෙහිදි උපදෙස් දී තිබේ. මීට අමතරව වරාය භූමිය තුළ ද ප්‍රවාහන පහසුකම් වැඩිදියුණු කිරීම සඳහා අභ්‍යන්තර දුම්රිය සේවාවක් ඇති කරන ලෙස ද ජනාධිපතිවරයා උපදෙස් දුන් බව මාධ්‍ය අංශය කියා සිටියි. කොළඹ වරාය පුළුල් කිරීමේ කටයුතු මේ වන විට 45% ක පමණ ප්‍රමාණයකින් අවසන්ව ඇති අතර අලුතින් ඉදිකෙරෙන දියකඩනය කිලෝමීටර් තුනක් දක්වා ඉදිකර අවසන් බව ද සඳහන් වේ.", "URL": "https://sinhala.adaderana.lk/news.php?nid=10022", "Category": null, "Parent URL": null}