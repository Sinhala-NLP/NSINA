{"Source": "Adaderana", "Timestamp": "July 13, 2018 02:57 pm", "Headline": "ඉලක්කන්ද වෙරළෙන් හෙරොයින් පැකට් 21 ක් මතුවෙයි", "News Content": "කිලෝ 5 යි ග්‍රෑම් 550 ක් බව හෙරොයින් පැකට් 21 ක් ඉලක්කන්ද වෙරළතීරයෙන් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කරයි. මෙලෙස සොයාගත් හෙරොයින් තොගයේ වටිනාකම රුපියල් මිලියන 66 ක් වන අතර හෙරොයින් තොගය වෙරළ තීරයේ තැන් තැන්වල වළදමා තීබී ඇති බව අද දෙරණ වාර්තාකරු පැවසීය. සාම්පූර් පොලීසියට ලද තොරතුරක් මත මෙම වැටලීම සිදුකර ඇති අතර සිද්ධිය සම්බන්ධයෙන් කිසිවෙකු අත්අඩංගුවට ගෙන නොමැත. විදෙස් රටක සිට මෙම හෙරොයින් තොගය මෙරටට ගෙනැවිත් එය බෙදා හැරීම කිරීම සඳහා මෙලෙස වළදමා තිබෙන්නට ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=92497", "Category": null, "Parent URL": null}