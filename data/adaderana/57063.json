{"Source": "Adaderana", "Timestamp": "February 9, 2016 05:27 pm", "Headline": "  පාසල් ළමුන්ගෙන් 10%ක් දෘෂ්‍යාබාධිත තත්ත්වයේ", "News Content": "‍ඌව පළාතේ පාසල් ළමුන්ගෙන් සියයට 10ක් පමණ දෘෂ්‍යාබාධිත තත්ත්වයේ පසුවන බව ඌව පළාත් ප්‍රධාන අමාත්‍යවරයා පවසයි.ප්‍රධාන අමාත්‍ය චාමර සම්පත් දසනායක මහතා සඳහන් කළේ පළාත් සභාව මගින් සිදුකළ නවතම සමීක්ෂණ වාර්තාවකින් මේ බව අනාවරණය වී ඇති බවයි.ඌව පළාතේ දෘෂ්‍යාබාධිත පාසල් සිසුන් සහ වැඩිහිටියන් 850 දෙනෙකුට රුපියල් ලක්ෂ 8ක් වටිනා ඇස් කණ්නාඩි නොමිලේ ප්‍රදානය කිරීමේ උත්සවයකට එක්වෙමින් ප්‍රධාන අමාත්‍යවරයා මෙම අදහස් පළකර තිබේ.දෘෂ්‍යාබාධිත තත්ත්වයේ පසුවන බොහෝ දරුවන් අඩු ආදායම් ලාභී පවුල්වල අය බව පෙන්වාදෙන චාමර සම්පත් දසනායක මහතා ආහාර පරිභෝජන රටාවන් සහ පෝෂණ ඌණතාවන් මෙම තත්ත්වයට හේතු වී ඇති බව සඳහන් කළේය.", "URL": "https://sinhala.adaderana.lk/news.php?nid=57063", "Category": null, "Parent URL": null}