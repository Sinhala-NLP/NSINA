{"Source": "Adaderana", "Timestamp": "February 19, 2013 11:14 am", "Headline": "කතකට ගැසුවැයි වෙන්නප්පුව ප්‍රා.සභා මන්ත්‍රී අත්අඩංගුවට", "News Content": "කාන්තාවකට පහරදීමේ සිද්ධියක් සම්බන්ධයෙන් වෙන්නප්පුව ප්‍රාදේශීය සභාවේ (පො.එ.පෙ) මන්ත්‍රී රුක්මන් කොළඹගේ මහතා වෙන්නප්පුව පොලීසිය විසින් අත්අඩංගුවට ගෙන තිබේ. ඊයේ (18) වැනිදා සවස වෙන්නප්පුව, බොරලැස්ගමුව ප්‍රදේශයේදී මෙම පහරදීම සිදුවී ඇති අතර ඒ අනුව ඊයේ රාත්‍රීයේම සැකකාර මන්ත්‍රීවරයා ‍පොලීසිය විසින් අත්අඩංගුවට ගෙන ඇතැයි අප වාර්තාකරු පවසයි. පහර කෑමට ලක්වු බව කියන වෙන්නප්පුව, ගාලවත්ත පදිංචි ප්‍රදීපා සඳමාලි යන අය මාරවිල මුලික රෝහලට ඇතුළත් කර ඇත. තමන්ගේ බඩට සහ පපුවට ප්‍රාදේශීය සභා මන්ත්‍රීවරයා පහර දුන් බවත්,ඊට පෙර තවත් අයෙකුට ගල් කටස් වර්ගයේ ගිනි අවියක් පෙන්වා තර්ජනය කළ බවත් රෝහල් ගතව සිටින කාන්තව පොලීසියට පවසා ඇතැයිද අප වාර්තාකරු කියයි. සැකකාර මන්ත්‍රීවරයා මාරවිල දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31758", "Category": null, "Parent URL": null}