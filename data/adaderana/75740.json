{"Source": "Adaderana", "Timestamp": "July 29, 2017 12:14 pm", "Headline": " ත්‍රීරෝද රථ සඳහා මීටර් සවි කිරීමේ ගැසට් නිවේදනය කඩිනමින් ", "News Content": "මගී ප්‍රවාහන ත්‍රීරෝද රථ සඳහා මීටර් සවි කිරීම අනිවාර්ය කිරීමට අදාළ ගැසට් නිවේදනය ඉදිරියේදී නිකුත් කරන බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා සඳහන් කළේ එහි කටයුතු කඩිනමින් සිදු කරන බවයි. එමෙන්ම මීට අදාළ වාර්තාව ප්‍රවාහන අමාත්‍යවරයා වෙත බාරදීමෙන් අනතුරුව එම ගැසට් නිවේදනය නිකුත් කිරීමට කටයුතු කරන බව ඒ මහතා කියා සිටියේය.", "URL": "https://sinhala.adaderana.lk/news.php?nid=75740", "Category": null, "Parent URL": null}