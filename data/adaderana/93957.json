{"Source": "Adaderana", "Timestamp": "August 7, 2018 12:03 am", "Headline": "හෙරෝයින්  සහ ගංජා අරගෙන වන්දනාවේ පැමිනි 22කට දඩ ", "News Content": "තලවිල ශාන්ත ආනා දේවස්ථාන භුමියේ දි ගංජා සහ හෙරෝයින් සන්තකයේ තබා ගෙන සිටි සැකකරුවන් 22කු වරද කරුවන් බවට නියෝග කරමින් දඩ මුදල් නියම කිරිමට පුත්තලම අතිරේක මහෙස්ත්‍රාත් වරයා ඊයෙ (06) දින කටයුතු කර තිබුනී. පුත්තලම අතිරේක මහෙස්ත්‍රාත් ලහිරු නිර්මාල් සිල්වා මහතා මෙසේ වරද කරුවන් කරමින් දඩ මුදල් නියම කලේ තලවිල දේවස්ථානයේ අගොස්තු මංගල්‍යයට පැමින සිටි මිගමුව සහ තලවිල පදිංචි කරුවන් 22 ක් හටය. පුත්තලම කොඨඨාශ විෂ මත් ද්‍රව්‍ය එකකයේ නිළධාරින් තලවිල ශාන්ත ආනා දේවස්ථාන භුමියේ රැදි සිටිමින් දින තුනක් තුළදි සිදුකල වැටලිමකදි ගංජා සහ හෙරෝයින් සන්තකයේ තබා ගෙන සිටි මෙම සැකකරුවන් 22 දෙදෙනෙකු මෙසේ අත් අඩංගුවට ගෙන තිබුනී. තලවිල අගොස්තු මංගල්‍යයට බැතිමතුන් ලෙස සිය ඥාතින් සමග පැමින සිටි මෙම සැකකරුවන් මිගමුව සහ තලවිල පදිංචි කරුවන් බවත් මොවුන් අතරින් හෙරෝයින් මිලි ග්‍රෑම්ස් 70 සහ 80 ප්‍රමානයේ පැකට් සන්තකයේ තබාගෙන සිටි සැකකරුන් හය දෙනෙකු සහ මත් පෙති සන්තකයේ තබා ගෙන සිටි එක් සැකකරුවකුද ගංජා සන්තකයේ තබා ගෙන සිටි සැකකරුවන් 15 දෙනෙකුද වැටලිම් වලදි අත් අඩංගුවට ගෙන තිබුනි. පුත්තලම නියෝජ්‍ය පොලිස්පති චම්පික සිරිවර්ධන මහතාගේ උපදෙස් මත පුත්තලම කොඨඨාශ භාර පොලිස් අධිකාරි ජේ.ඒ . චන්ද්‍රසේන මහතාගේ අධික්ෂණය යටතේ කොඨඨාශ විෂ මත්ද්‍රව්‍ය එකකයේ ස්ථානාධිපති උප පොලිස් පරික්ෂක කේ.ඩි.ඒ. අයි. පී. දසනායක මහතා සමග පොලිස් සැරයන් 59874 නිහාල් , හා පොලිස් කොස්තාපල් වරුන් වන 67438 ලක්මාල් , 70044 ප්‍රසන්න , 72557 අජීත් යන නිළධාරින් වැටලිමට එක්ව තිබුනි.", "URL": "https://sinhala.adaderana.lk/news.php?nid=93957", "Category": null, "Parent URL": null}