{"Source": "Adaderana", "Timestamp": "June 10, 2017 08:48 am", "Headline": "ආපදා තත්ත්වයකදී ජනතා අවශ්‍යතා ඉටු කරන්න කටයුතු කළ යුතුයි", "News Content": "ආපදා තත්ත්වයකදී පාර්ලිමේන්තුවේ විවාද කිරීම නවතා දමා ජනතාවගේ අවශ්‍යතා ඉටු කිරීමට කටයුතු කළ යුතු බව සජිත් ප්‍රේමදාස අමාත්‍යවරයා පවසයි.ඔහු පෙන්වාදෙන්නේ විපක්ෂය විසින්, ආපදා තත්ත්වය පිළිබඳ සාකච්ඡා කිරීම සඳහා පාර්ලිමේන්තු විවාදයක් ඉල්ලා සිටීම අනවශ්‍ය ක්‍රියාවක් බවය.හම්බන්තොට ප්‍රදේශයේදී ජනතාවට ආධාර ලබාදීමේ අවස්ථාවකින් අනතුරුව මාධ්‍යවේදීන් පිරිසක් අමතමින් සජිත් ප්‍රේමදාස අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=74082", "Category": null, "Parent URL": null}