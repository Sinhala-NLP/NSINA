{"Source": "Adaderana", "Timestamp": "September 9, 2013 10:39 am", "Headline": "ගව ඝාතකාගාරයක් වටලයි - 7ක් අත්අඩංගුවේ", "News Content": "කැකිරාව - ඉහළ පුලියන්කුලම ප්‍රදේශයේ නීති විරෝධී ලෙස ගව ඝාතකාගාරයක් පවත්වාගෙන ගිය සැකකරුවන් 7දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් විසින් සිදුකළ වැටලීමකදී ඝාතනය කළ ගවයින් 15 දෙනෙකු සහ ඝාතනයට සූදානම් කර තිබූ ගවයින් 5 දෙනෙකු සිය භාරයට ගෙන ඇති බව වාර්තා වෙයි. ගවමස් ප්‍රවාහනය කිරීම සඳහා සූදානම් කර තිබූ අධි ශීතකරණයක් සහිත ලොරි රථයක් ද පොලිස් භාරයට ගෙන තිබේ. සැකකරුවන් අද(09) කැකිරාව පොලිසිය මගින් කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37264", "Category": null, "Parent URL": null}