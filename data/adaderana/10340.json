{"Source": "Adaderana", "Timestamp": "August 20, 2010 12:19 pm", "Headline": "කේ. පී ගේ මුදල් ගන්නැයි යූ.ඇන්.පියෙන් ඉල්ලීමක්", "News Content": "අත්අඩංගුවේ පසුවන කේ. පී සතුව පවතින මුදල් රටේ සංවර්ධන කටයුතු සඳහා යොදාගන්නා ලෙස එක්සත් ජාතික පක්ෂ පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා පවසයි. අධික පොලී ප්‍රතිශතයක් යටතේ ජාත්‍යන්තර මූල්‍ය අරමුදලෙන් අමෙරිකානු ඩොලර් කෝටි 11 ,500 ක ණය මුදලක් ලබාගැනීමට රජය සැලසුම් කර ඇති බවත් ඔහු පෙන්වාදෙයි. එවැනි අධික පොලී මුදලක් යටතේ ණය නොගෙන කේ. පී මුදල් ලබානොගන්නේ මන්දැයි හර්ෂ ද සිල්වා මහතා විමසා සිටී. අද කොළඹ පැවති මාධ්‍ය හමුවකදී අදහස් දක්වමින් ඒ මහතා මෙම අදහස් ප්‍රකාශ කළේය. මීට වසරකට පමණ පෙර කේ. පී අත්අඩංගුවට ගත් අවස්ථාවේ ඔහු සතුව ඇමෙරිකන් ඩොලර් ලක්ෂ ගණනක මුදල් පවතින බව කෙහෙළිය රඹුක්වැල්ල මහතා පැවසූ බව ද හර්ෂ ද සිල්වා මහතා පෙන්වාදෙයි. විශාල වශයෙන් ජාත්‍යන්තරයෙන් ණය ලබානොගෙන එම කේ. පීගේ මුදල් රටේ සංවර්ධනයට යොදාගන්නා ලෙස ඒ මහතා අවධාරණය කරයි.", "URL": "https://sinhala.adaderana.lk/news.php?nid=10340", "Category": null, "Parent URL": null}