{"Source": "Adaderana", "Timestamp": "November 28, 2011 01:08 pm", "Headline": "මුබාරක් පාලනයෙන් පසු ඊජිප්තුව පළමු මැතිවරණයට සූදානම්", "News Content": "ඊජිප්තුව හොස්නි මුබාරක් පාලනයෙන් පසු මුහුණ දෙන පළමු මැතිවරණය සඳහා සූදානම් වේ. මේ සඳහා දේශපාලන පක්ෂ 50 ක් පමණ ඉදිරිපත් වීමට නියමිතය. එරට මහජන මන්ත්‍රී මණ්ඩලය සඳහා මන්ත්‍රීවරුන් 508 දෙනෙකු මැතිවරණයෙන් තෝරා ගන්නා බව වාර්තා වේ. පසුගිය පෙබරවාරී මාසයේ දී මුබාරක් බලයෙන් පහවීමෙන් පසු ඊජිප්තුව තුළ හමුදා පාලනයක් ක්‍රියාත්මක වන අතර අග්‍රාමාත්‍ය ධුරය සඳහා කමල් ගන්සූරි නම් කිරීමට හමුදා පාලනය පියවර ගෙන තිබුණි. තහීර් චතුරස්‍රය තුළ හමුදා පාලනයට‍ එරෙහිව ක්‍රියාත්මක වූ දැවැන්ත ජනතා විරෝධතා ව්‍යාපාරය ඊට හේතුවිය. එම විරෝධතා අතරතුර දී පුද්ගලයන් 41 දෙනෙකු මියගොස් තවත් 2000ක් පමණ තුවාල ලබා ඇති බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=20315", "Category": null, "Parent URL": null}