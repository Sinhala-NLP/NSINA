{"Source": "Adaderana", "Timestamp": "March 19, 2016 03:41 pm", "Headline": " පළාත් අධ්‍යාපන ඇමතිගේ ප්‍රකාශයට ගුරු සංගම් විරෝධය", "News Content": "පුත්තලම අධ්‍යාපන කලාපයේ අසනීප නිවාඩු වාර්තා කළ ගුරුවරුන් සම්බන්ධයෙන් විනය ක්‍රියාමාර්ග ගන්නා බවට පළාත් අධ්‍යාපන අමාත්‍යවරයා සිදු කර ඇති ප්‍රකාශයට ලංකා ගුරු සේවා සංගමය විරෝධය පළ කරයි.එම සංගමයේ ප්‍රධාන ලේකම් මහින්ද ජයසිංහ මහතා නිවේදනයක් නිකුත් කරමින් පවසන්නේ එවැනි විනය පියවරක් ගත හොත් ඊට එරෙහිව තම සංගමය දැඩි ක්‍රියාමාර්ගවලට එළඹෙන බවයි.පුත්තලම කාලාප අධ්‍යාපන අධක්ෂවරයාට පසුගියදා නිල කාර්යාලය තුළදී පළාත් සභාවේ මන්ත්‍රීවරයෙකු විසින් තර්ජනය කර පහරදීමට උත්සහ කර තිබුණි.මෙම සිද්ධියට විරෝධය පළ කරමින් ඊයේ දිනයේ පුත්තලම අධ්‍යාපන කලාපයේ ගුරුවරුන් අසනීප නිවාඩු වාර්තා කරමින් වෘත්තිය ක්‍රියාමාර්ගයක නිරත වුණි.", "URL": "https://sinhala.adaderana.lk/news.php?nid=58384", "Category": null, "Parent URL": null}