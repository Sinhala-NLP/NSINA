{"Source": "Adaderana", "Timestamp": "August 17, 2013 08:35 am", "Headline": "හෙද නිලධාරියා තාමත් ගහේ - වර්ජනයත් අඛණ්ඩයි", "News Content": "මහනුවර මහ රෝහලේ හෙද නිලධාරීන් ආරම්භ කර ඇති වෘත්තීය සමිති ක්‍රියාමාර්ගය අද දිනයේත් ක්‍රියාත්මක වන බව රජයේ හෙද නිලධාරීන්ගේ සංගමය පවසයි. ඊයේ පස්වරු 1.00 සිට රෝහලේ ප්‍රධාන ශල්‍යාගාරයේ සේවාවලින් ඉවත්ව සිටින බව එම සංගමයේ මහනුවර රෝහල් ශාඛාවේ ලේකම් ජයන්ත ජයසේන මහතා කීවේය. රෝහලේ හෙද නිලධාරීනියන් දෙදෙනෙකු ස්ථාන මාරු කිරීමේ සිද්ධියට විරෝධය පළ කරමින් මෙම විරෝධතාව ආරම්භ කර ඇති බව ජයන්ත ජයසේන මහතා පැවසීය. මෙම විරෝධතාවට සමගාමීව හෙද නිලධාරියෙකු රෝහල් පරීශ්‍රයේ ගසකට නැග විරෝධතාවක් ආරම්භ කළ අතර ඔහු මේ වන විටත් ගස මත රැදී සිටින බව හෙතෙම කීය. මෙවැනි තත්වත්යක් හටගත්තේ අදාළ ගැටලුවට පසුගිය බ්‍රහස්පතින්දා සාධාරණ විසදුමක් විසදුම් ලබා දී තිබු පසුබිමක බව ජයන්ත ජයසේන මහතා පැවසීය. මහනුවර මහ රෝහලේ විවේකාගාරයක් සම්බන්ධයෙන් මතුවු ගැටලුවක් නිසා වෛද්‍යවරුන් පෙරේදා වර්ජනයක් ආරම්භ කළ අතර සෞඛ්‍ය අමාත්‍යංශයේ මැදිහත්වීම නිසා එය අවසන් කෙරිණ. ඒ එම රෝහලේ හෙද නිලධාරිනියන් දෙ‍ෙදනෙකුට ස්ථාන මාරුවක් ලබාදීම නිසාය. කෙසේ වෙතත් ඊට විරෝධය පළකර එම රෝහලේ හෙද නිලධාරියෙකු ඊයේ දහවල් ගසක් මත නැග විරෝධතාවයක් ආරම්භ කළේය. තවමත් ඔහු ගස මතය.", "URL": "https://sinhala.adaderana.lk/news.php?nid=36690", "Category": null, "Parent URL": null}