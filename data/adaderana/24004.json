{"Source": "Adaderana", "Timestamp": "May 4, 2012 08:41 am", "Headline": " ගවයෙකු බේරාගැනීම තැත් කළ තරුණියක් දුම්රියේ ගැටී මරුට ", "News Content": "දුම්රියක ගැටීමට ගිය ගව පැටවකු බේරාගැනීම සඳහා උත්සාහ කළ තරුණියක දුම්රියේ ගැටී මිය ගොස් තිබේ. වව්නියාවේ සිට කොළඹ කොටුව බලා ධාවනය වෙමින් තිබූ දුම්රියක ගැටීමෙන් ඊයෙ(03 )පස්වරුවේ මෙම අනතුර සිදුව ඇති බව වාර්තාවී ඇත. අනුරාධපුර, බණ්ඩාර, පුලියන්කුලම ප‍්‍රදේශයේදී අනතුර සිදුව තිබේ. අනතුරින් මියගොස් ඇත්තේ එම ප‍්‍රදේශයේම පදිංචිව සිටි 19 හැවිරිදි තරුණියකි. සිය නැගණිය සමග ගව පට්ටිය නිවසට රැගෙන යමින් සිටියදී එක් ගව පැටවෙකු දුම්රිය මාර්ගයේ රැඳී සිට ඇත. දුම්රිය පැමිණෙන බැවින් ගව පැටවා මුදාගැනීම සඳහා තරුණිය කඹයෙන් අල්ලා සිටියදී ගවයා දුම්රියේ ගැටී ඇති අතර ඒ සමගම තරුණියද දුම්රියේ ගැටී ඇති බව වාර්තාවී ඇත.", "URL": "https://sinhala.adaderana.lk/news.php?nid=24004", "Category": null, "Parent URL": null}