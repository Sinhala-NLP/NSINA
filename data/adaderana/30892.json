{"Source": "Adaderana", "Timestamp": "January 19, 2013 12:12 pm", "Headline": "රට පනින්න හැදූ 9ක් ත්‍රී.මලෙන් අල්ලයි", "News Content": "නීති විරෝධි ලෙස ඕස්ට්‍රේලියාව බලා යෑමේ බලාපොරොත්තුවෙන් සිටි බවට සැක කෙරෙන පුද්ගලයින් 9 දෙනෙකු ත්‍රීකුණාමල පොලීසිය විසින් අත්අඩංගුවට ගෙන තිබේ. ත්‍රීකුණාමලයේ ලැගුම්හලක රුදී සිටියදී ඔවුන් ඊයේ (18) අත්අඩංගුවට ගෙන ඇතැයි අප වාර්තාකරු පවසයි. මෙම පිරිස මුලතිව්, කිලිනොච්චි, මඩකළපුව හා කොළඹ යන ප්‍රදේශවල පදිංචි කරුවන් බව අනාවරණය වී ඇත. මෙම පිරිසගෙන් ප්‍රශ්න කිරීමේදී ඔවුන්ගේ ප්‍රකාශ එකිනෙකට පරස්පර වු බැවින් වැඩිදුර පරීක්ෂණ සඳහා පොලීසිය විසින් අත්අඩංගුවට ගෙන ඇතැයි අප වාර්තාකරු පවසයි. මෙම පිරිස අධිකරණයට ඉදිරිපත් කිරීමට කටයුතු කරන බවද හෙතෙම කියයි.", "URL": "https://sinhala.adaderana.lk/news.php?nid=30892", "Category": null, "Parent URL": null}