{"Source": "Adaderana", "Timestamp": "May 8, 2010 10:15 am", "Headline": "භාණ්ඩ මිල ගණන් ජංගම දුරකථනයෙන්", "News Content": "සමූපකාර හා අභ්‍යන්තර වෙළඳ අමාත්‍යාංශය ප්‍රතිසංවිධානය කිරීමට සැලසුම් කර ඇති බව ජොන්ස්ටන් ප්‍රනාන්දු අමාත්‍යවරයා පවසයි. ජනතාවට සාර්ථක සේවාවක් ලබා දෙන අමාත්‍යාංශයක් බවට පත් කිරීමේ අරමුණින් මෙම පියවර ගන්නා බව ඔහු සඳහන් කරයි. මෙම ප්‍රතිසංවිධාන වැඩපිළිවෙලේ මූලික පියවරක් ලෙස තමාගේ අධීක්ෂණය යටතේ පාරිභෝගික සහන මැදිරියක් ස්ථාපිත කිරීමට පියවර ගන්නා බව අමාත්‍යවරයා කියා සිටියි. මීට අමතරව වෙළඳපල හා ආර්ථික මධ්‍යස්ථාන වල පවතින භාණ්ඩ වල මිල ගණන් ජංගම දුරකථන ඔස්සේ ලබා දීමේ වැඩපිළිවෙලක් ද ක්‍රියාත්මක කරන බව ජොන්ස්ටන් ප්‍රනාන්දු අමාත්‍යවරයා ප්‍රකාශ කරයි.", "URL": "https://sinhala.adaderana.lk/news.php?nid=8261", "Category": null, "Parent URL": null}