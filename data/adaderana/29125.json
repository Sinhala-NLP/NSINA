{"Source": "Adaderana", "Timestamp": "November 12, 2012 11:36 am", "Headline": "13ට ‍එරෙහි නඩුව ඇමති විමල් කල්දමයි", "News Content": "13 වන ආණ්ඩුක්‍රම ව්‍යවස්ථා සංශෝධනයට එරෙහිව අමාත්‍ය විමල් වීරවංශ මහතා විසින් අද (12) පැවරීමට නියමිතව තිබු මූලික අයිතිවාසිකම් පෙත්සම ලියාපදිංචිය කල්දෑමීමට තීරණය කර තිබේ. ජ්‍යෙෂ්ඨ නීතිඥයින්ගෙන් ලැබී ඇති උපදෙස් අනුව අදාළ තීරණය ගෙන ඇතැයි ජාතික නිදහස් පෙරමුණ පවසයි. විමල් වීරවංශ මහතා අගවිනිසුරුවරියට එරෙහි ඉදිරිපත් කර ඇති දෝෂභාභියෝගයේ චෝදනා විභාග කිරීමට පත් කළ තේරීම්කාරක සභාවේ සාමාජිකත්වය දරන බැවින් මෙලෙස අදාළ පෙත්සම ඉදිරිපත් නොකරන බව එම පක්ෂය නිකුත් කළ නිවේදනයක සඳහන්ය. 13 වැනි ආණ්ඩුක්‍රම ව්‍යවස්ථා සංශෝධනය බලරහිත කරන ලෙස අමාත්‍යවරයා විසින් අදාළ මුලික අයිතිවාසිකම් පෙත්සම ‍ගොනු කිරීමට නියමිතව තිබිණ.", "URL": "https://sinhala.adaderana.lk/news.php?nid=29125", "Category": null, "Parent URL": null}