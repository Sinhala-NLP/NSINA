{"Source": "Adaderana", "Timestamp": "December 3, 2010 02:54 pm", "Headline": "ජනපති යළි දිවයිනට ", "News Content": "බ්‍රිතාන්‍යයේ සංචාරයක නිරත වීමෙන් පසු සුළු මොහොතකට පෙර ජනාධිපති මහින්ද රාජපක්ෂ මහතා දිවයිනට පැමිණ තිබේ. ඔක්ස්ෆර්ඩ් සරසවියේ ආරාධිත‍ දේශනයක් පැවැත්වීමේ අරමුණින් පසුගිය 30 වැනිදා ජනාධිපතිවරයා බ්‍රිතාන්‍ය බලා පිටත්ව ගියේය. එහෙත් ප්‍රමාණවත් ආරක්ෂාවක් නොමැති බව පවසමින් අදාළ දේශනය අවලංගු කිරීමට ඔක්ස්ෆර්ඩ් සරසවි ක්‍රියාකාරීන් පියවර ගනු ලැබීය. බ්‍රිතාන්‍ය සංචාරයෙන් අනතුරුව දිවයිනට පැමිණි ජනාධිපතිවරයා පිළිගැනීම සඳහා දහසකට වැඩි පිරිසක් කටුනායක ගුවන්තොටුපළේ පිළිගැනීමේ පර්යන්තයේ රැඳී සිටි බව අද දෙරණ වාර්තාකරු සඳහන් කළේය. මැති ඇමතිවරු රැසක් ද ජනාධිපතිවරයා පිළිගැනීම සඳහා පැමිණ සිටි බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=12575", "Category": null, "Parent URL": null}