{"Source": "Adaderana", "Timestamp": "May 12, 2018 10:05 am", "Headline": "  අගමැතිට හා බිරිදට රටින් පිටවීම තහනම්", "News Content": "මලයාසියානු හිටපු අග්‍රමාත්‍ය නජිබ් රසාක්ට සහ ඔහුගේ බිරිඳට රටින් පිටවීම තහනම් කර ඇති බව එරට ආගමන විගමන බලධාරීන් ප්‍රකාශ කර තිබේ. නජිබ් රසාක් සහ ඔහුගේ පවුලේ ඥාතීන් සංචාරයක් සඳහා විදෙස් ගතවන බවට ලද තොරතුරක් මත ඔවුන්ට මෙම තහනම පනවා ඇති බව සඳහන්ය. මලයාසියානු හිටපු අග්‍රමාත්‍ය නජිබ් රසාක්ට රජයේ මුදල් ඩොලර් මිලියන 700ක් අවභාවිතා කිරීම සම්බන්ධයෙන් චෝදනා එල්ල වී තිබේ. කෙසේවෙතත් පසුගියදා පැවැති මලයාසියානු මහ මැතිවරණයෙන් පරාජයට පත්වීමට නජිබ් රසාක්ට සිදු වුණි.", "URL": "https://sinhala.adaderana.lk/news.php?nid=88962", "Category": null, "Parent URL": null}