{"Source": "Adaderana", "Timestamp": "January 7, 2019 04:35 pm", "Headline": "රැකියාවේ මුවාවෙන් හෙරෝයින් ඇද්ද කොන්දොස්තර මාට්ටු", "News Content": "කොළඹ සිට බදුල්ල ප්‍රදේශය වෙත ලංගම බස් රථයකින් හෙරොයින් මත්ද්‍රව්‍ය ප්‍රවාහනය කර අලෙවි කිරීමේ නිරතව සිටි ලංගම ඩිපෝවක බස් කොන්දොස්තරවරයෙකු සහ ඔහු සමඟ සිටි තවත් පුද්ගලයෙකු අත්අඩංගුවට ගෙන තිබේ. අද (07) උදෑසන 8.00 ට පමණ ඔවුන් සතුව තිබූ හෙරොයින් මිලිග්‍රෑම් 5290ක් සමඟ බදුල්ල නගරයේ දී අත්අඩංගුවට ගත් බව පොලීසිය පවසයි. ඌව පළාත් දිසා විෂ මත්ද්‍රව්‍ය ඒකකය වෙත ලද තොරතුරක් මත මෙම වැටලීම සිදු කර ඇති බව අද දෙරණ වාර්තාකරු පැවසීය. සැකකරුවන් හෙට(08) බදුල්ල අධිකරණය වෙත ඉදිරිපත් කිරීමට නියමිතව ඇති අතර ඌව පළාත් දිසා විෂ මත්ද්‍රව්‍ය ඒකකය හා බදුල්ල පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=101954", "Category": null, "Parent URL": null}