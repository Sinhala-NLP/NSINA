{"Source": "Adaderana", "Timestamp": "May 20, 2019 02:05 pm", "Headline": "ත්‍රිරෝද රථයක් ප්‍රපාතයට-රියදුරුට බරපතළයි", "News Content": "හැටන් දික්ඔය ප්‍රධාන මාර්ගයේ අළුත් ගම ප්‍රදේශයේ ත්‍රිරෝද රථයක් මාර්ගයෙන් ඉවතට පැන තේ වත්තකට පෙරළි අනතුරක් සිදුව තිබේ. අනතුරකන් තුවාල ලැබු එහි රියදුරා දික්ඔය රජයේ මුලික රෝහලට ඇතුලත් කල බව පොලීසිය පවසයි. අනතුරට පත් ත්‍රිරෝද රථය දික්ඔය -කාසල්රී ඔස්බෝන් තේවත්ත ප්‍රදේශයේ සිට හැටන් නගරය වෙත පැමිණ යන යන අතර තුරදී අද (20) දහවල් 12.40 ට පමණ අනතුරට පත්ව ඇත. එම ත්‍රිරෝද රථය වේගයෙන් ධාවනය කරමින් තිබිය දී මාර්ගයෙන් ඉවතට පැන අඩි 15 ක් පමණ වු බෑවුමකට පෙරලී තිබේ. එම අවස්ථාවේ තරුණයින් දෙදෙනෙකු කාන්තාවක් හා කුඩා දරුවෙකු ද රථයේ සිට ඇත. ඔවුන්ට හානියක් වී නොමැති අතර හැටන් පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=110305", "Category": null, "Parent URL": null}