{"Source": "Adaderana", "Timestamp": "August 26, 2018 02:41 pm", "Headline": "යෝධ වැවේ නාපු 09 හැවිරිදි දරුවා දියේ ගිලී මරුට", "News Content": "තිස්සමහාරාම යෝධ වැවේ දියනාමින් සිට 09 හැවිරිදි ළමයෙකු දියේ ගිලි මියගොස් තිබේ. කතරගම පූජා භූමිය වැදපුදා ගැනිම සඳහා දියතලාව අළුත්ගම්මානය ප්‍රදේශයේ සිට පැමිණි පිරිසක් අතර සිටි ළමයෙකු මෙලෙස දියේ ගිලි මියගොස් ඇති බව පොලිසිය පැවසීය. යෝධ වැවේ දියනෑමට ගිය එම පිරිස අතර සිටි මෙම ළමයා දියේ ගිලි ඇති අතර බරපතළ තත්ත්වයේ ඔහු දෙඹරවැව රෝහලට ඇතුළත් කිරිමෙන් පසු මියගොස් තිබේ. සිද්ධිය සම්බන්ධයෙන් තිස්සමහාරාම පොලිසිය වැඩිදුර විමර්ශන සිදු කරන බව පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=95054", "Category": null, "Parent URL": null}