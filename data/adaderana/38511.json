{"Source": "Adaderana", "Timestamp": "October 31, 2013 04:48 pm", "Headline": "මහතටත් හීනියටත් අඳින්න පළමු ෆෙල්ට් පෑන - ඇට්ලස් ෆෙල්ටා“", "News Content": "ළමා මනස හා දරුවන්ගේ නිර්මාණාත්මකබව වර්ධනයවන වඩාත් සිත්ගන්නා සුළු නිෂ්පාදන නිපදවීමට නිරන්තර පර්යේෂණ සිදු කරන ශ්‍රී ලංකාවේ පාසල් ලිපිද්‍රව්‍ය ක්ෂේත්‍රයේ දැවැන්තයා වන ඇට්ලස් සමාගම දිගු කාලීන පර්යේෂණයක ප්‍රථිපලයක් ලෙසින් නිපදවූ “ඇට්ලස් ෆෙල්ටා“ ෆෙල්ට් පෑන පසුගියදා මෙරට වෙළඳපොලට හඳුන්වා දුණි. පාසල් දරුවන්ගේ නිර්මාණාත්මක කුසලතාව වඩාත් ඔප් නංවන “ඇට්ලස් ෆෙල්ටා“ සිහින් හා ඝනව ඇඳීමේ හැකියාවකින් යුතු මෙරට වෙළඳපොලෙහි අලෙවි කෙරෙන එකම ෆෙල්ට් පෑන වීමෙන් එය සිතුවම් ඇඳීම හා ලේඛන කාර්යයන් සඳහා වැඩි නම්‍යශීලීත්වයක් හා නිර්මාණශීලි බවක් එක්වීම විශේෂත්වයකි. එමෙන්ම එය ශ්‍රී ලංකාවේ ෆෙල්ට් පෑන් අතර වැඩිම දුරක් ලිවිය හැකි ෆෙල්ට් පෑන ද වේ. තීන්ත පිටතට ගැලීමක් සිදු නොවී අඛණ්ඩ ලීවීමක් සහතික කෙරෙන දීප්තිමත් වර්ණ 12කින් ලබාගත හැකි මෙම “ඇට්ලස් ෆෙල්ටා“ පෑනෙහි සෙසු විශේෂත්වයන් වන්නේ එයට සෝදා හැරිය හැකි තීන්ත භාවිතාකිරීමෙන් පාසල් දරුවන්ගේ ඇඳුම්වල තැවරීමෙන් හානියක් සිදු නොවීම හා ශරීරයට අහිතකර රසානිකයන් කිසිවක් අඩංගු නොවීමය. තම නවතම ලිපි ද්‍රව්‍ය නිෂ්පාදනය ලෙසින් “ඇට්ලස් ෆෙල්ටා“ මෙරට වෙළඳපොලට හඳුන්වාදීම සම්බන්ධයෙන් අදහස් දැක් වූ ඇට්ලස් සමාගමේ ප්‍රධාන විධායක නිලධාරී, නිර්මාල් මදනායක මහතා පැවසුවේ, “ඇට්ලස් සමාගමේ දැක්ම වන්නේ ළමා පෞරුෂය හා මානසික වර්ධනයට ඔවුන්ගේ නිර්මාණාත්මක හැකියාව දැඩි බලපෑමක් සිදු කරන බවයි. එහෙයින් ළමා මනස හා නිර්මාණාත්මකබව වර්ධනයවන නිෂ්පාදන පමණක් නිපදවීමට පර්යේෂණ සිදු කරන ඇට්ලස් සමාගමේ අලූත්ම නිෂ්පාදනයවන ‘ඇට්ලස් ෆෙල්ටා’ ෆෙල්ට් පෑනත් ළමා නිර්මාණකරණයට බොහෝ උපකාරී වන්නක්.’ යන්නයි.", "URL": "https://sinhala.adaderana.lk/news.php?nid=38511", "Category": null, "Parent URL": null}