{"Source": "Adaderana", "Timestamp": "March 31, 2011 09:26 pm", "Headline": "මොපේඩ් යතුරු පැදියට හිස් වැසුම් අනිවාර්යය වෙයි", "News Content": "මොපේඩ් වර්ගයේ යතුරු පැදි ද, යතුරු පැදි ගණයෙහි ලා සැලකෙන හෙයින් හෙට(01) දින සිට යතුරු පැදි සම්බන්ධව බලපැවැත්වෙන රථ වාහන නීතිය එම යතුරු පැදි සඳහාද බලපැවැත්වෙන බව පොලිස් මූලස්ථානය පවසයි. ‍ 2010.12.31 වන දිනට පෙර අදාළ වර්ගයේ යතුරු පැදි ලියාපදිංචි කළ යුතු බව මෝටර් රථ ප්‍රවාහන කොමසාරිස් දෙපාර්තමේන්තුව මගින් දන්වා තිබිණි. ‍ ඒ අනුව හෙට සිට මොපේඩ් යතුරු පැදි මාර්ගයේ ධාවනය කිරීමේදී පහත කරුණු සපුරා සපුරා තිබිය යුතු බව නිවේදනයක් නිකුත් කරමින් පොලිස් දෙපාර්තමේන්තුව සඳහන් කරයි. ‍ මොපේඩ් යතුරු පැදි ලියාපදිංචි කර තිබීම, වලංගු රක්ෂණ සහතිකයක් තිබීම, යතුරු පැදි ධාවකයාට යතුරු පැදි හෝ සැහැල්ලු යතුරු පැදි පැදවීමට රියදුරු බලපත්‍ර තිබීම, වලංගු ආදායම් බලපත්‍ර තිබීම සහ හිස් වැසුම් අනිවාර්යයෙන් පැළදීම එම කරුණු වේ.", "URL": "https://sinhala.adaderana.lk/news.php?nid=15198", "Category": null, "Parent URL": null}