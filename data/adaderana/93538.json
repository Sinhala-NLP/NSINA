{"Source": "Adaderana", "Timestamp": "July 31, 2018 02:06 pm", "Headline": "අමෙරිකාවේ උපත ලැබූ සිසුවියන් 9 දෙනෙක් කල එළි බසියි", "News Content": "දකුණු කැලිෆෝනියාවේ ලොස් ඇන්ජලීස් නුවර තත් ජිත් නර්තන පාසලේ පාහිංපත් මංගල්‍යය පසුගියදා ලොස් ඇන්ජලීස් නුවරදී පැවැත් විය. ප්‍රසන්න යමසිංහ නර්තන ආචාර්යවරයා මෙහෙයවන මෙම නර්තන පාසලේ පාහිංපත් මංගල්‍යය පසුගියදා අමෙරිකාවේ ලොස් ඇන්ජලීස් නුවර රතන විහාරස්ථානයේදී සිදුවිය. පාහිංපත් මංගල්‍යයට මාධ්‍ය අනුග්‍රහය ලබා දී තිබුණේ ටී. වී දෙරණයි. මෙම පාහිංපත් මංගල්‍යෙයේ විශේෂත්වය වූයේ කල එළි බසින සිසුවියන් 12 දෙනාගෙන් 09 දෙනෙකුම අමෙරිකාවේ උපත ලැබූ ශ්‍රී ලාංකීය සිසුවියන් වීමයි. මෙම අවස්ථාවේ ප්‍රධාන ආරාධිතයන් ලෙස අමෙරිකාවේ ශ්‍රී ලංකා තානාපති කාර්යාලයේ කන්සියුලර් ස්වර්ණා ගුණරත්න මහත්මිය සහ ප්‍රවීණ නර්තනාචාර්ය චන්දන වික්‍රමසිංහ මහතා සහභාගී විය.", "URL": "https://sinhala.adaderana.lk/news.php?nid=93538", "Category": null, "Parent URL": null}