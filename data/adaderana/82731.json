{"Source": "Adaderana", "Timestamp": "January 9, 2018 07:09 pm", "Headline": " බැදුම්කර සහ බරපතළ වංචා වාර්තා පාර්ලිමේන්තුවට ඉදිරිපත් කරන්නැයි ජනපතිට ඉල්ලීමක්", "News Content": "මහ බැංකු බැදුම්කර කොමිසමේ වාර්තාව සහ බරපතළ වංචා විමර්ශන කොමිසමේ වාර්තාව හෙට(10) දිනයේ පාර්ලිමේන්තුවට ඉදිරිපත් කරන ලෙස ජනාධිපතිවරයාගෙන් ඉල්ලීමක් කිරීමට පක්ෂ නායක රැස්වීමේදී එකඟතාවයකට පැමිණ තිබේ. කථානායක කරූ ජයසූරිය මහතා විසින් අදාළ ඉල්ලීම ජනාධිපතිවරයාගෙන් සිදු කිරීමට අද(09) පැවති පක්ෂ නායක රැස්වීමේදී තීරණය වී ඇති බව සඳහන් වෙයි. අද පස්වරුවේ කථානායකවරයාගේ ප්‍රධානත්වයෙන් මෙම විශේෂ පක්ෂ නායක රැස්වීම පාර්ලිමේන්තු සංකීර්ණයේදී පැවැත් විය. එම සාකච්ඡාවෙන් අනතුරුව පාර්ලිමේන්තු මන්ත්‍රි දිනේෂ් ගුණවර්ධන මහතා ද අදහස් පළ කළේය.", "URL": "https://sinhala.adaderana.lk/news.php?nid=82731", "Category": null, "Parent URL": null}