{"Source": "Adaderana", "Timestamp": "September 17, 2016 11:06 am", "Headline": "  අමරා ඉන්දුමතීට 6 වෙනි තැන ලැබෙයි", "News Content": "රි‍යෝ පැරා ඔලිම්පික් තරගාවලියේ මිටර් 200 කාන්තා අවසන් තරගයෙන් 06 වන ස්ථානය හිමි කරගැනීමට ශ්‍රී ලංකාවේ අමරා ඉන්දුමතී සමත් වී තිබේ.එම ඉසව්වේ ප්‍රථම ස්ථානය ඇමරිකාවේ ඩේජා යොන් විසින් හිමිකරත් අතර දෙවන ස්ථානය පෝලන්ත ක්‍රීඩිකාව විසින් සහ තෙවන ස්ථානය චීන ක්‍රීඩිකාව විසින් හිමිකරගනු ලැබීය.තරගාවලියේ මේ වන විට රන් පදක්කම් 94ක් ලබාගෙන පෙරමුණ ගෙන ඇත්තේ චීනයයි.චීනය ලබාගෙන ඇති මුළු පදක්කම් සංඛ්‍යාව 217කි.බ්‍රිතාන්‍යය රන් පදක්කම් 58ක් සමගින් මුළු පදක්කම් 126ක් ලබාගෙන දෙවන ස්ථානයේත්, රන් පදක්කම් 38ක් සමගින් මුළු පදක්කම් 106 ලබාගෙන යුක්‍රේනය තෙවන ස්ථානයේත් පසුවෙයි.", "URL": "https://sinhala.adaderana.lk/news.php?nid=64163", "Category": null, "Parent URL": null}