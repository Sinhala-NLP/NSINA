{"Source": "Adaderana", "Timestamp": "January 25, 2013 01:15 pm", "Headline": "කලකට පසු අම්පාර යළිත් හෙල්ලෙයි", "News Content": "අද (25) පෙරවරුවේ අම්පාර ප‍්‍රදේශයේ සුළු භූ කම්පන තත්ත්වයක් හටගෙන තිබේ. අමිපාර, වඩිනාගල ප‍්‍රදේශයෙන් භූ කම්පන 03 ක් මෙලෙස වාර්තා වී ඇති බව භූ විද්‍යා සමීක්ෂණ හා පතල් කාර්යංශයේ සභාපති එම්.පී විජයානන්ද මහතා පැවසුවේය. මීට පෙරත් අවස්ථා කිහිපකදීම අම්පාර වඩිනාගල, දේවාලහිඳ, දමන ආදී ප‍්‍රදේශවලින් මෙවැනි භූ කම්පන වාර්තා විය. මෙසේ භූ කම්පන ඇතිවීම ගැන නිශ්චිත නිගමණයකට එළඹීමට භූ විද්‍යා හා පතල් කාර්යංශයට නොහැකිවී ඇත්තේ එහි තාක්ෂණික දුර්වලතා සහ ඊට අවශ්‍ය මානව සම්පත් නොමැති වීම බවට ඇතැම් පාර්ශව චෝදනා එල්ල කරයි.", "URL": "https://sinhala.adaderana.lk/news.php?nid=31064", "Category": null, "Parent URL": null}