{"Source": "Adaderana", "Timestamp": "March 20, 2010 07:56 am", "Headline": "විදුලි රැහැනක් කඩා වැටී තිදෙනෙක් රෝහලේ", "News Content": "මහනුවර සිට අරලගංවිල බලා ගමන් කරමින් තිබූ මගී ප්‍රවාහන බස්රථයකට විදුලි රැහැනක් කඩාවැටීමෙන් බසයේ ගමන් කළ තිදෙනෙකු විදුලි සැර වැදී රෝහල් ගත කර තිබේ. ඊයේ පස්වරුවේ මෙම අනතුර සිදුව ඇති බව මාතලේ පොලිසිය පවසයි. මාතලේ සිට මහනුවර දෙසට ගමන් ගත් සුඛෝපභෝගී බස්රථයක් විදුලි කණුවක ගැටීම හේතුවෙන් එම විදුලි රැහැන අසලින් ගමන් කර බස්රථයට කඩා වැටී ඇති බව සඳහන්ය. විදුලි සැර වැදුණු පුද්ගලයින් තිදෙනෙකු මාතලේ රෝහලට ඇතුළත් කර ඇති අතර එක් පුද්ගලයෙකුගේ තත්ත්වය බරපතල බව රෝහල් ප්‍රකාශකයෙකු ප්‍රකාශ කළේය.", "URL": "https://sinhala.adaderana.lk/news.php?nid=7390", "Category": null, "Parent URL": null}