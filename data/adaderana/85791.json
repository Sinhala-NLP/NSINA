{"Source": "Adaderana", "Timestamp": "March 16, 2018 10:27 am", "Headline": "තවත් ගුවන් යානයක් කඩා වැටෙයි-8ක් මරුට-13කට තුවාලයි", "News Content": "බටහිර අප්‍රිකාවේ රටක් වන සෙනෙගල් හි ගුවන් යානයක් කඩා වැටීමෙන් පුද්ගලයින් 8 දෙනෙකු මියගොස් තිබේ. විදෙස් මාධ්‍ය වාර්තා කළේ මේ හේතුවෙන් තවත් 13 දෙනෙකු පමණ තුවාල ලබා ඇති බවයි. මෙලෙස කඩා වැටී ඇත්තේ සෙනෙගල් හි යුද හමුදාවට අයත් ගුවන් යානයක්. අනතුරට ලක්වන අවස්ථාවේදී යානය සෙනෙගල් හි අගනුවර දක්වා පියාසර කරමින් තිබූ බව සඳහන් වෙයි. මඟින් 20 දෙනෙකු ගමන් කරමින් සිටි යානය කඩා වැටී තිබුනේ සෙනෙගල් හි ගම්මානයකටයි. විපතට පත් පිරිස මුදාගැනීම සඳහා එරට යුද හමුදාව සෝදිසි මෙහෙයුමක්ද ආරම්භ කර තිබුණි. මෙම සිදුවීමට හේතුව තවමත් අනාවරණය වී නැහැ. අනතුරට ලක්වීමට ප්‍රථම ගුවන් යානය අනතුරු ඇඟවීමේ සංඥා නිකුත් කර ඇති බව සහ හදිසි ගොඩබෑමකට උත්සහ කර ඇති බව යුද හමුදාව නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=85791", "Category": null, "Parent URL": null}