{"Source": "Adaderana", "Timestamp": "October 5, 2016 06:32 am", "Headline": " ගුරුවරු 60,000ක් හිඟයි", "News Content": "පාසල්වල ගුරු පුරප්පාඩු 60,000ක් පමණ ඇතැයි අධ්‍යාපන අමාත්‍ය අකිල විරාජ් කාරියවසම් මහතා පවසයි.එසේම දිවයිනේ සියලු පාසල්වල ගුරු තුලනය තුළ දක්නට ලැබෙන විෂමතා හේතුවෙන් ගුරුවරුන් 40,000ක පමණ අතිරික්තයක් ඇතැයිද ඒ මහතා කියයි.එම අසමතුලිතතාව නැති කිරීම සඳහා කැබිනට් පත්‍රිකාවක් අමාත්‍ය මණ්ඩලයට ඉදිරිපත් කිරීමට කටයුතු කරන බවද ඒ මහතා පවසයි.ඉදිරියේදී ගුරුපුරප්පාඩු සඳහා බඳවා ගනු ලබන්නේ එක් එක් පාසලේ ඇති ගුරු පුරප්පාඩු සංඛ්‍යාව අනූව පමණක් බවද ඔහු කියයි.අරලියගහ මන්දිරයේදී ඊයේ පැවැති උත්සවයකදී අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=64726", "Category": null, "Parent URL": null}