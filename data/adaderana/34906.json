{"Source": "Adaderana", "Timestamp": "June 14, 2013 10:25 am", "Headline": "බෝගම්බර බන්ධනාගාරයේ පළමු අදියර අවසන් ", "News Content": "බෝගම්බර බන්ධනාගාරය පල්ලෙකැලේ ප්‍රදේශයේ ස්ථාපිත කිරීම මේ වසර අවසන් වීමට පෙර සිදු කිරීමට හැකිවනු ඇති බව බන්ධනාගාර දෙපාර්තමේන්තුව පවසයි. බෝගම්බර බන්ධනාගාරය පල්ලෙකැලේ ප්‍රදේශයට ගෙන යාම සම්බන්ධයෙන් මතුව ඇති ගැටළු සහ එය කඩිනම් කිරීමට අදාළ සාකච්ඡාවක් ජනාධිපතිවරයාගේ ප්‍රධානත්වයෙන් ඊයේ(13) අරලියගහ මන්දිරයේදී පැවැත්විණී. එහිදී අනාවරණය වූයේ නව බන්ධනාගාර සංකීර්ණයේ පළමු වැනි අදියර මේ වන විට නිමකර ඇති බවයි. හිස්වන බෝගම්බර බන්ධනාගාර සංකීර්ණය පෞරාණික තත්ත්වය ආරක්ෂා වන පරිදි සංරක්ෂණය කිරීමේ වැදගත්කම ජනාධිපති මහින්ද රාජපක්ෂ මහතා මෙහිදී පෙන්වා දී ඇත.", "URL": "https://sinhala.adaderana.lk/news.php?nid=34906", "Category": null, "Parent URL": null}