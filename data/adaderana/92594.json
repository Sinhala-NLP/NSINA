{"Source": "Adaderana", "Timestamp": "July 15, 2018 09:30 am", "Headline": "ගම්පහට අද පැය 16 කට වතුර නවතියි", "News Content": "පැය 16ක කාලයක් සඳහා ගම්පහ දිස්ත්‍රික්කයේ ප්‍රදේශ කිහිපයකට ජල සැපයුම අද(15) තාවකාලිකව අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. අත්‍යවශ්‍ය නඩත්තු කටයුත්තක් හේතුවෙන් අද උදෑසන 8.00 සිට මධ්‍යම රාත්‍රිය දක්වා ජල සෑපයුම අත්හිටුවන බව එම මණ්ඩලය සඳහන් කළේය. කැලණිය, වත්තල, බියගම, මහර, දොම්පේ, ජා ඇල හා ගම්පහ යන ප්‍රාදේශීය සභා බල ප්‍රදේශවලට සහ පෑලියගොඩ, වත්තල, ජා ඇල, කටුනායක හා සීදූව යන නගර සභා බල ප්‍රදේශවලට මෙම ජල සැපයුම තාවකාලිකව අත්හිටුවනු ඇත.", "URL": "https://sinhala.adaderana.lk/news.php?nid=92594", "Category": null, "Parent URL": null}