{"Source": "Adaderana", "Timestamp": "September 15, 2012 11:07 am", "Headline": " උතුරු මැද සබරගමු විපක්ෂ නායකයින් නම් කෙරෙයි", "News Content": "උතුරු මැද හා සබරගමු පළාත් සභාවල විපක්ෂනායකයින් පත් කර තිබේ. ඒ අනුව සබරගමුව පළාත් සභාවේ විපක්ෂ නායිකාව ලෙස වෛද්‍ය තුසිතා විජේමාන්න පත්කර තිබේ. උතුරු මැද පළාත් සභාවේ විපක්ෂනායක ලෙස පත් කර ඇත්තේ කිංග්ස් නෙල්සන් මහතාය. එක්සත් ජාතික පක්ෂයෙන් පොළොන්නරු දිස්ත‍්‍රික්කයට ඉදිරිපත්ව වැඩිම මනාප ලබා ගැනීමේ පදනම මත ඔහු උතුරුමැද පළාත් සභාවේ විපක්ෂ නායක ධූරයට නම් කළ බව එම පක්ෂයේ මාධ්‍ය ප්‍රකාශක ගයන්ත කරුණාතිලක මන්ත‍්‍රීවරයා කියා සිටියේය. කින්ග්ස් නෙල්සන් මහතා පැවති පළාත් සභා ජන්ද විමසීමේදී මනාප 34,341 ලබා ගැනීමට සමත්විය.. සබරගමු පළාත් සභාවේ විපක්ෂ නායක ධූරයට නම් කෙරුණු වෛද්‍ය තුසිතා විජේමාන්න මහත්මිය කෑගල්ල දිස්ත‍්‍රික්කයේ මනාප ලැයිස්තුවේ පළමු ස්ථානයට පත්විය. ඇය පළාත් සභා මැතිවරණයේදී මනාප 25,923ක් ලබා ගන්නා ලදී.", "URL": "https://sinhala.adaderana.lk/news.php?nid=27429", "Category": null, "Parent URL": null}