{"Source": "Adaderana", "Timestamp": "February 9, 2019 03:04 pm", "Headline": "දිවයින පුරා සිදුකළ මෙහෙයුමකදී විවිධ වැරදි සම්බන්ධයෙන් පුද්ගලයින් 3876ක් අත්අඩංගුවට", "News Content": "පොලිස්පති පුජිත් ජයසුන්දර මහතගේ උපදෙස් මත දිවයින පුරා සිදුකළ මෙහෙයුමකදී විවිධ වැරදි සම්බන්ධයෙන් පුද්ගලයින් 3876 දෙනෙකු අත්අඩංගුවට ගෙන තිබේ. පොලිස් නිලධාරීන් 18,453 දෙනෙකුගේ සහභාගීත්වයෙන් ඊයේ(08) රාත්‍රි 11 සිට අද(09) අළුයම 3 දක්වා කාලය තුළ එම මෙහෙයුම සිදු කළ බව පොලිස් මූලස්ථානය පැවසීය. එහිදී හෙරොයින් ඇතුළු මත්ද්‍රව්‍ය සම්බන්ධයෙන් පුද්ගලයින් 1033ක්, වරෙන්තුකරුවන් 950ක්, බීමත් රියදුරන් 904 දෙනෙකු සහ විවිධ අපරාධවලට අදාළව පුද්ගලයින් 820ක් අත්අඩංගුවට ගෙන ඇති බව සඳහන්ය. මීට අමතරව වෙනත් දුෂණ ක්‍රියා සම්බන්ධයෙන් පුද්ගලයින් 164 දෙනෙකු සහ බලපත්‍ර නොමැති ගිනි අවි ලඟ තබා ගෙන සිටි පුද්ගලයින් 05 දෙනෙකු ද අත්අඩංගුවට ගෙන තිබේ. මේ අතර පොලිස් මූලස්ථානය සඳහන් කළේ රථ වාහන වැරදි වලට අදාළ නඩු 5022ක් පැවරීමට කටයුතු කළ බවයි.", "URL": "https://sinhala.adaderana.lk/news.php?nid=103977", "Category": null, "Parent URL": null}