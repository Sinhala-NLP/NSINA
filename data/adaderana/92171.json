{"Source": "Adaderana", "Timestamp": "July 8, 2018 08:02 am", "Headline": "රත්ගමදී යතුරුපැදියක් දුම්රියේ ගැටී යතුරුපැදිකරු මරුට", "News Content": "රත්ගම ප්‍රදේශයේ දී යතුරුපැදියක් දුම්රියක ගැටීමෙන් සිදුවු අනතුරකින් යතුරුපැදිකරු මියගොස් තිබේ. දුම්රිය ගේට්ටුව වසා තිබියදී එම මාර්ගය හරහා ගමන් කිරීමට උත්සාහ කළ යතුරුපැදියක් ගාල්ල සිට මරදාන බලා ධාවනය වූ දුම්රියක ගැටී අනතුර සිදුව ඇති බවයි පොලීසිය සඳහන් කළේය. අනතුරෙන් යතුරුපැදිකරු එම ස්ථානයේදීම මියගොස් ඇති අතර පසුපැදිකරු බරපතල තුවාල ලබා කරාපිටිය රෝහලට ඇතුළත් කර තිබේ. මියගොස් ඇත්තේ බූස්ස, පරණවත්ත ප්‍රදේශයේ පදිංචිව සිටි 36 හැවිරිදි අයෙකි. අනතුර සම්බන්ධයෙන් රත්ගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92171", "Category": null, "Parent URL": null}