{"Source": "Adaderana", "Timestamp": "January 13, 2017 09:59 am", "Headline": " අනතුරින් කත මිය යයි-2ක් රෝහල් යයි ", "News Content": "දෙහිඅත්තකණ්ඩිය - පොලොන්නරුව මාර්ගයේ සිරිබෝපුර ප්‍රදේශයේ සිදු වූ අනතුරකින් ත්‍රිරෝද රථයක් පැදවූ කාන්තාව මියගොස් තිබේ.මෝටර් රථයක් ත්‍රිරෝද රථයේ පසුපස ‍ගැටීමෙන් අනතුර සිදුව ඇති බව අරලගංවිල පොලීසිය පැවසුවේය.අනතුරෙන් තුවාල ලැබූ ත්‍රිරෝද රථයේ ගමන් කළ කුඩා ළමුන් දෙදෙනෙකු ද දෙහිඅත්තකණ්ඩිය රෝහලට ඇතුළත් කර තිබේ.පොලීසිය පැවසුවේ අනතුරට වගකිව යුතු මෝටර් රථයේ රියදුරු අත්අඩංගුවට ගත් බවයි.මේ අතර මන්නාරම, මැදවච්චිය මාර්ගයේ පරයානකුලම් ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ. ටිපර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව සඳහන්ය.අනතුරෙන් බරපතළ තුවාල ලැබූ රියදුරු සෙට්ටිකුලම රෝහලට ඇතුළත් කිරීමේදී මියගොස් තිබේ.මියගොස් ඇත්තේ මුරුක්කන් ප්‍රදේශයේ පදිංචිව සිටි 66 හැවිරිදි පුද්ගලයෙකි.අනතුර සම්බන්ධයෙන් පරයානකුලම් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68058", "Category": null, "Parent URL": null}