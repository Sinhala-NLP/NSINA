{"Source": "Adaderana", "Timestamp": "June 9, 2011 11:33 am", "Headline": "ෆැඩ්නා අරුණැල්ල පළමු අදියර සාර්ථකව අවසන්", "News Content": "ජනතාවට නිරෝගීමත් ජීවිතයක් උදාකරදීමේ අරමුණින් වෙළඳපොළට නිකුත් කරන \"ෆැඩ්නා ඩයබ් ටී\" නිෂ්පාදනය කරනු ලබන \"ෆුඩ් ඇන්ඩ් නේචර්\" පුද්ගලික සමාගමේ සමාජ සත්කාරක ව්‍යාපෘතිය වන \"ෆැඩ්නා අරුණැල්ල\" පළමු සායනය සෞඛ්‍ය අමාත්‍යාංශය හා ඔඑසීස් පුද්ගලික රෝහලේ සත්කාරක දායකත්වය සමගින් පසුගිය මැයි 21 වන දා මහරගම දී සාර්ථකව පවත්වනු ලැබීය. දැනුවත්භාවය හා අවබෝධය තුළින් දියවැඩියාව පිටුදැකීමේ අරමුණින් ආරම්භ කරනු ලැබූ ෆැඩ්නා අරුණැල්ල දීප ව්‍යාප්ත සායන මාලාවක් ලෙස දිවයිනේ සියලු දිස්ත‍්‍රික්ක නියෝජනය කරමින් ක‍්‍රියාත්මක කිරිමට සැලසුම් කර ඇති අතර පසුගිය මැයි මස 21 වන සෙනසුරාදා උදෑසන 8.00 සිට 12.00 දක්වා මහරගම වජිරඥාන විහාරස්ථානයේ දී එහි පළමු පියවර පැවැත්වුණි. මේ වනවිට සමාජය පුරා සීඝ‍්‍රයෙන් ව්‍යාප්ත වන දියවැඩියාව පිළිබඳ අවධානමක් පවතී ද යන්න පිළිබඳ ජනතාවට අදහසක් ලබාගැනීම ඉලක්ක කරගනිමින් සිදුකරනු ලබන සියලු පරීක්‍ෂාවන් පළපුරුදු වෛද්‍ය කාර්යය මණ්ඩලයක් මගින් සිදුකර ගැනීමට \"ෆැඩ්නා අරුණැල්ල\" සායනය සඳහා සහභාගී වූ විශාල ජනකායට අවස්ථාව සැලසුනි. විශේෂඥ වෛද්‍යවරුන් ප‍්‍රමුඛ දිවයිනේ ප‍්‍රවීණ වෛද්‍යවරුන් විසින් දියවැඩියා තත්ත්වයෙන් මිදී නිරෝගීමත් ජීවිතයක් ගතකිරීම සඳහා අවශ්‍ය වන දැනුවත් කිරීම් ඇතුළත් දේශනයන් පවත්වනු ලැබූ අතර ඉන් අනතුරුව දියවැඩියාව පිළිබඳ පවතින ගැටළු නිරාකරණය කරගැනීමට මෙන්ම නිරෝගිමත් ජීවිතයක් ගත කිරීම සඳහා අවශ්‍ය දැනුම ලබාගැනීමට ද මේ සඳහා සහභාගි වූ ජනතාවට මහගු අවස්ථාවක් උදාවිය. ශ‍්‍රී ලංකාවම ආවරණය වන පරිදි ක‍්‍රියාත්මකකිරීමට යෝජිත \"ෆැඩ්නා අරුණැල්ල\" සායන මාලාව සඳහා පූර්ණ අනුග‍්‍රහය ෆුඩ් ඇන්ඞ් නේචර් සමාගම විසින් ලබාදෙන අතර දෙරණ රූපවාහිනිය, නෙත් එෆ්. එම්. හා වෙටි‍්‍ර එෆ්. එම්. මාධ්‍ය අනුග‍්‍රහය ලබාදෙයි.", "URL": "https://sinhala.adaderana.lk/news.php?nid=16644", "Category": null, "Parent URL": null}