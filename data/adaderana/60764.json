{"Source": "Adaderana", "Timestamp": "June 4, 2016 11:01 am", "Headline": " ඉන්දියාවේ ගැටුමකින් 24ක් මරුට ", "News Content": "ඉන්දියාවේ පොලීසිය සහ එරට අනවසර පදිංචිකරුවන් පිරිසක් අතර ඇතිවූ ගැටුමකින් පුදිගලයින් 24 දෙනෙකු ජීවිතක්ෂයට පත්ව තිබේ. උතුරු ඉන්දියාවේ මතුරා ප්‍රදේශයේ අනවසර පදිංචිකරුවන් පිරිසක් ඉවත් කිරීමට උත්සාහ දැරූ අවස්ථාවේ එම ගැටුම හටගෙන ඇති බව සඳහන්ය.මොවුන් ආගමික සංවිධානයක හිටපු සාමාජිකයින් පිරිසක් බවට අනාවරණය වී තිබේ.මෙම පිරිස එම නගරයේ පොදු උද්‍යානයක වසර දෙකක කාලයක සිට රැඳී සිට ඇති බව වාර්තා වෙයි.ගැටුමේදී පුද්ගලයින් 40 දෙනෙකු තුවාල ලබා ඇති බව සඳහන්ය.ඉහළ පොලිස් නිලධාරීන් දෙදෙනෙකුද ගැටුමෙන් ජීවිතක්ෂයට පත්ව තිබේ.සිද්ධිය අතරතුර කිසිඳු දැනුම්දීමකින් තොරව අනවසර පදිංචිකරුවන් විසින් පොලීසියට වෙඩි තබා ඇති බව වාර්තා වෙයි.", "URL": "https://sinhala.adaderana.lk/news.php?nid=60764", "Category": null, "Parent URL": null}