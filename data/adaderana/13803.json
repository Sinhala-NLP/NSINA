{"Source": "Adaderana", "Timestamp": "January 28, 2011 08:45 am", "Headline": "මහාබෝධී ප්‍රහාරය -07 දෙනෙක් අත්අඩංගුවට ", "News Content": "පසුගියදා ඉන්දියාවේ චෙන්නායි නුවර මහාබෝධී විහාරයට එල්ල වූ ප්‍රහාරයට සම්බන්ධයෙන් සැකපිට පෙරියර් ද්‍රාවිඩ කලහම් කණ්ඩායමේ සාමාජිකයින් 07 දෙනෙකු පොලිස් අත්අඩංගුවට පත්ව ඇත. කන්චීපුරම්හි පදිංචි 30 හැවිරිදි ඩේවිඩ් පෙරියාර්, සිරුසෙරිහි පදිංචි 30 හැවිරිදි රවිකුමාර්, පොන්නේරිහි පදිංචි 32 හැවිරිදි බාස්කර්, 25 හැවිරිදි සුරේන්ද්‍ර හෙවත් නතිගත්, මලයපෝර්හි පදිංචි 30 හැවිරිදි අප්පු, 37 හැවිරිදි සුගුමාර් සහ රොයපෙටාහි පදිංචි 32 හැවිදිරි සම්පත් යන පුද්ගලයින් මෙසේ අත්අඩංගුවට පත්ව ඇති අතර ඔවුන් මේ වනවිට රිමාන්ඩ් භාරයේ පසුවන බව සඳහන්ය. ඉන්දියාවේ කෙන්නෙත් වීදියේ අවන්හල් කිහිපයකින් ලබාගන්නා ලද ආරක්ෂිත කැමරා කිහිපයක දර්ශන මගින් අදාළ පුද්ගලයින් පිළිබඳව තොරතුරු පොලීසිය විසින් රැස්කරගෙන ඇති බව ඉන්දීය මාධ්‍ය වාර්තා කරයි. පසුගිය 24 වන දින රාත්‍රියෙහි චෙන්නායිහි මහාබෝධී විහාරයට එල්ල වූ ප්‍රහාරයෙන් භික්ෂූන් වහන්සේලා තුන් නමක් තුවාල ලැබූ අතර ඒ අතර ශ්‍රී ලාංකික භික්ෂූන් දෙනමක් හා එක් නේපාල ජාතික භික්ෂුවක විය.", "URL": "https://sinhala.adaderana.lk/news.php?nid=13803", "Category": null, "Parent URL": null}