{"Source": "Adaderana", "Timestamp": "September 8, 2012 02:19 pm", "Headline": "මැතිවරණ නීති උල්ලංඝණය කිරීම් 87ක්", "News Content": "පළාත් සභා තුනේ ඡන්ද විමසීම පැවැත්වෙන අද (08) දිනයේ ගතවූ කාලය තුළ පැමිණිලි 87 ක් ලැබී ඇති බව මැතිවරණ මහලේකම් කාර්යාලය පවසයි. නීති විරෝධී ප‍්‍රචාරක කටයුතු පිළිබඳ ඉන් වැඩිම පැමිණිලි සංඛ්‍යාවක් ලැබී ඇති බව එම කාර්යාලයේ ප‍්‍රකාශකයෙකු සඳහන් කළේය. මීට අමතරව බැන තර්ජනය කිරීම් සහ ඡන්දදායකයන් අයුතු ආකාරයෙන් පෙළඹවීම සම්බන්ධයෙන් පැමිණිලි ලැබී ඇති බව ද එම ප‍්‍රකාශකයා පැවසුවේය. අනුරාධපුර දිස්ත‍්‍රික්කයෙන් පැමිණිලි 16 ක්, පොළොන්නරු දිස්ත‍්‍රික්කයෙන් පැමිණිලි 17ක්, මඩකළපුව දිස්ත‍්‍රික්කයෙන් පැමිණිලි 10 ක්, අම්පාර දිස්ත‍්‍රික්කයෙන් පැමිණිලි 8ක් සහ කෑගල්ල දිස්ත‍්‍රික්කයෙන් පැමිණිලි 11 ක් ලැබී ඇති බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=27229", "Category": null, "Parent URL": null}