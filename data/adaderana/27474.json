{"Source": "Adaderana", "Timestamp": "September 17, 2012 10:32 am", "Headline": "සරසවි ඇදුරන් දැනටමත් පරාදයි-එස්.බී.", "News Content": "දරුවන්ගේ අනාගතය, අධ්‍යාපනය ගැන සිතා කටයුතු කරන ලෙස විශ්ව විද්‍යාල ආචාර්යවරුන්ගෙන් ඉල්ලා සිටින බව උසස් අධ්‍යාපන අමාත්‍ය එස්.බී දිසානායක මහතා පවසයි. ආචාර්යවරුන්ගේ සටන දැනටමත් පරාජය වී ඇති බව අමාත්‍යවරයා පෙන්වාදෙයි. ඔවු‍න්ගේ ඉල්ලීම පරිදි රජයේ ආදායමින් 6% ක් අධ්‍යාපනයට වෙන් කළ නොහැකි බව හෙතෙම පවසයි. වර්ජනය අවසන් කිරීම රජයට එතරම් දෙයක් නොවන බව ද එස්.බී දිසානායක අමාත්‍යවරයා මහනුවර, උඩුනුවර ප්‍රදේශයේ පැවති උත්සවයක දී පැවසීය.", "URL": "https://sinhala.adaderana.lk/news.php?nid=27474", "Category": null, "Parent URL": null}