{"Source": "Adaderana", "Timestamp": "November 30, 2017 02:29 pm", "Headline": "අයහපත් කාලගුණයෙන් මාතලේ පවුල් 55 ක් පීඩාවට පත්වෙයි", "News Content": "අයහපත් කාලගුණික තත්වය හේතුවෙන් මාතලේ දිස්ත්‍රික්කයේ පවුල් 55 ක පුද්ගලයින් 230 දෙනෙකු පිඩාවට පත්ව ඇති බව දිස්ත්‍රික් ආපදා කළමනාකරණ මධ්‍යස්ථානය පවසයි. අධික වර්ෂාව හා සුළං තත්වය හේතුවෙන් රත්තොට උකුවෙළ හා අඹන්ගඟ කොරළේ යන ප්‍රදේශීය ලේකම් කොට්ඨාස තුනට මෙම බලපෑම එල්ල වී ඇති අතර ගස් කඩා වැටීම් පස්කඳු කඩාවැටීම් හේතුවෙන් නිවාස 50කට අර්ධ වශයෙන් හානි සිදු මාර්ග රැසක ගමනා ගමන කටයුතු සඳහා බාධා එල්ල වී තිබේ. එම හේතුවෙන් පිටකන්ද වත්ත මාර්ගය දික්කුඹුර මාර්ගය දන්කන්ද පොල්වත්ත කන්ද මාර්ගය දින්කුඹුර මාර්ගයයේ ගමනා ගමන කටයුතු අඩාල වී ඇත. තඹලගල වත්ත ගම්මඩුව සිරංගහවත්ත පල්ලේතැන්න බෝධිකොටුව පල්ලේයායා දන්කන්ද හා මඩකුඹුර යන ගම්මාන වල පුද්ගලයින් 48 දෙනෙකු ආරක්ෂිත ස්ථානවෙත යොමුකර ඔවුන්ට අවශ්‍ය සහන කටයතු ප්‍රදේශීය ලේකම් කාර්යාල හරහා ලබා දීමට පියවරගෙන ඇති බව දිස්ත්‍රික් ආපදා කළමනාකරණ මධ්‍යස්ථානය ප්‍රධානී සහකාර අධ්‍යක්ෂක චමින්ද අමරවීර මහතා සඳහන් කළේය.", "URL": "https://sinhala.adaderana.lk/news.php?nid=80813", "Category": null, "Parent URL": null}