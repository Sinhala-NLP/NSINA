{"Source": "Adaderana", "Timestamp": "July 18, 2018 02:06 pm", "Headline": "මත්තල ගුවන්තොටුපළටත් රාජ්‍ය හා පුද්ගලික හවුල්කාරිත්වයක්", "News Content": "භාණ්ඩ හා සේවා සැපයීම පිළිබඳ ජාතික විශිෂ්ඨතා සම්මාන සහ ශිෂ්‍යත්ව ප්‍රදානෝත්සවය ඊයේ පස්වරුවේ කොළඹදී පැවැත්විණි. ඒ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙනි. භාණ්ඩ හා සේවා සැපයීම පිළිබඳ ජාතික විශිෂ්ඨතා සම්මාන සහ ශිෂ්‍යත්ව ප්‍රදානෝත්සවය ඊයේ (17) පස්වරුවේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්විණි. එහිදී අදහස් දැක්වූ අග්‍රාමාත්‍ය රනිල් වික්‍රමසිංහ මහතා, \"අපිට ප්‍රශ්නය තිබුණේ හම්බන්තොට වරාය සාර්ථක වරායක් කරන්නේ කොහොමද කියලා? අපේ අමාත්‍යවරයා නියෝජිතයින් සමඟ චීනයට ගියා.එහිදී අපිට ඉතා අසීරු සාකච්ඡාවක් තිබුණා ඒ වගේම ණය තිබුණා ගෙවන්න.අවසානයේ චයිනා මර්චන්ට් සමාගම සහ අපේ වරාය අධිකාරිය අතර රාජ්‍ය සහ පුද්ගලික හවුල්කාරීත්වයක් අපි ඇති කරගත්තා.ඒ හරහා ඩොලර් බිලියනයකින් අපේ රාජ්‍ය ණය ප්‍රමාණය අඩු කර ගත හැකිවුණා.දැන් ඇමතිවරයා ඉන්දියාව සමඟ ගිවිසුම් ගතවෙන්න උත්සාහ කරනවා. ඉන්දියානු සමාගමක් සමඟ මත්තල ගුවන් තොටුපළටත් එවැනි රාජ්‍ය හා පුද්ගලික හවුල්කාරීත්වයක් ඇති කරගැනීමට.මේ දෙකෙන් එකක් දැනටමත් ක්‍රියාත්මකයි.අලුත් ආයතනය අමතර ඩොලර් මිලියන 600ක් වරායට යොදවන්නත් කටයුතු කරනවා. මේ ගිවිසුම්ගත වීම මේ වසර අවසන් වෙද්දි අවසන් වෙයි. ඒ අනුව මේ ආයතන දෙකම ඒ වෙද්දි ක්‍රියාකාරී මට්ටමට පැමිණෙයි\"", "URL": "https://sinhala.adaderana.lk/news.php?nid=92775", "Category": null, "Parent URL": null}