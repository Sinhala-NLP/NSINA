{"Source": "Adaderana", "Timestamp": "December 29, 2010 02:41 pm", "Headline": "කැලණිය සරසවියේ සිසු විරෝධතාවක් ", "News Content": "කැලණිය විශ්ව විද්‍යාලයේ සිසුන් දෙදහසක් පමණ මේ වන විට විශ්ව විද්‍යාල භූමිය තුළ විරෝධතා ව්‍යාපාරයක නිරතව සිටියි. නේවාසික පහසුකම් ලබා නොදීම සහ ශිෂ්‍ය සංගම් ක්‍රියාකාරීන් දෙදෙනෙකුට මැර පිරිසක් පහරදීමට විරෝධය පළ කිරීම මෙහි අරමුණ වී ඇත. තමන්ගේ ගැටලු සම්බන්ධයෙන් සාකච්ඡාවක් ලබාදීම පරිපාලනය විසින් ප්‍රතික්ෂේප කර ඇති බව කැලණිය විශ්ව විද්‍යාල මහා ශිෂ්‍ය සංගමයේ නියෝජිතයෙකු සඳහන් කළේය. කැලණිය විශ්ව විද්‍යාලයේ සියලු වසරවල සාමාන්‍ය සහ විශේෂ උපාධි පාඨමාලා අධ්‍යයන කටයුතු ආරම්භ කිරීමෙන් පසු මෙම විරෝධතාව සංවිධාන කර තිබේ.", "URL": "https://sinhala.adaderana.lk/news.php?nid=13140", "Category": null, "Parent URL": null}