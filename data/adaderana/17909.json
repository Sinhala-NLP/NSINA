{"Source": "Adaderana", "Timestamp": "August 7, 2011 03:15 pm", "Headline": "  මහින්ද චින්තනයේ පොරොන්දු බස් ඉල්ලයි", "News Content": "මහින්ද චින්තනය මඟින් පොරොන්දු වී ඇති පරිදි ඉදිරි අයවැයෙන් ලංකා ගමනාගමන මණ්ඩලයට නව බස් රථ 500ක් වත් ලබා දීමට කටයුතු කරන ලෙස සමස්ත ලංකා ප්‍රවාහන සේවක සංගමය ඉල්ලා සිටියි. 2005 වසරේ සිට මේ දක්වා ලංකා ගමනාගමන මණ්ඩලයට රජයෙන් බස් රථ 2263ක් ලබා දී ඇති බව එම සංගමයේ ප්‍රධාන ලේකම් සේපාල ලියනගේ මහතා සදහන් කරයි. කෙසේ වුවත් මහින්ද චින්තයේ පොරොන්දුවට අනුව තවත් බස් රථ 2237ක් ලංකා ගමන මණ්ඩලයට ලැබිය යුතු බව ඔහු පෙන්වා දෙයි. ජනාධිපතිවරයාගේ දෙවන ධුර කාලය ඉක්ම යාමට පෙර ලංකා ගමනා ගමන මණ්ඩලයට අදාළ මූල්‍ය ප්‍රතිපාදන වෙන් කරන ලෙස සේපාල ලියනගේ මහතා වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=17909", "Category": null, "Parent URL": null}