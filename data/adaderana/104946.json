{"Source": "Adaderana", "Timestamp": "February 24, 2019 04:34 pm", "Headline": "ශ්‍රී ලංකාවේ වෙරළ ඛාදනය වලක්වන්න විදේශීය සහය", "News Content": "ශ්‍රී ලංකාවේ මුහුදු වෙරළ රැසක සිදුව ඛාදනය වැලක්විම සදහා ජපානයේ වෙරළ ඉංජීනේරු විද්‍යාව පිළබදව මහාචාර්යවරුන් පර්යේෂන කටයුතු අරඹා ඇති බව වෙරළ සංරක්ෂණ දෙපාර්තුමේන්තුව පවසයි. මේ වන විට දිවයිනේ ඛාදනයට ලක්වු වෙරළ කිපයක් පිළිබදව ජපානයේ ටෝකියෝ සහ යෝකෝහාමා ජාතික විශ්ව විද්‍යාල වල වෙරළ ඉංජීනේරු විද්‍යාව පිලිබදව මහාචාර්ය වරුන් ඔවුන්ගේ පර්යේෂණ අරඹා ඇත. එසේම එම ජපාන විශ්ව විද්‍යාල වල මහාචාර්ය වරුන් විසින් මේ දිනවල මාරවිල ප්‍රදේශයේ වෙරළ ඛාදනය සිදුවිම සම්බන්ධව පර්යේෂණ සංචාරයක නිරත වෙමින් ඒ සදහා කල යුතු කටයුතු සදහා නිර්දේශ ලබා දිමට අධ්‍යනයක නිරත වෙමින් ඇති බව වෙරළ සංරක්ෂණ දෙපාර්තුමේන්තුව පවසයි. මේ පිළිබදව අදහස් දක්වමින් වෙරළ සංරක්ෂණ දෙපාර්තුමේන්තුවේ වෙරළ සංවර්ධන අංශයේ ප්‍රධාන ඉංජීනේරු ආර්. ඒ . එස් . රණවක මහතා පවසා සිටියේ, ( “ 1980 දශකයේ සිට ශ්‍රී ලංකාවේ බටහිර වෙරළ තිරය බරපතල ලෙස ඛාදනයට ලක්ව තිබෙනවා. එයට හේතු රැසක් බලපා තිබෙනවා. මුලික කරුණ තමා වෙරළට උවමනා වැලි ගංගා සහ අනිකුත් දේ වලින් ගලා ගෙන නොඑම . මේ වන විට මිගමුවේ සිට කිලෝ මිටර් 30 ක් දුරට වෙරළ ඛාදනය වෙලා. ඒ සමගම මාරවිල වෙරළ තිරයත් දරුණු ඛාදනයට පසුගිය කාලයේ ලක්වි තිබුණා. එයින් නොනැවති උතුරු වෙරළ තිරයත් මේ ආකාරයට ඛාදනය වෙමින් තියේන්නේ. ඒ හේතුන් නිසා කල යුතු කාර්යන් පිළිබදව නිර්දේශ ලබා දිමට මේ වන විට ජපානයේ ටෝකියෝ සහ යෝකෝහාමා ජාතික විශ්ව විද්‍යාල වාගේම එංගලන්තයේ ලන්ඩන් විශාව විද්‍යාලත් එකතු වි අපිට සහයෝගය ලබා දෙනවා. මෙය ඉතාමත් වැදගත් කටයුත්තක් මොකද අපි මුදල් වැය නොකර එම රටවල් මගින් තමා ඒ කටයුතු කරන්නේ . එසේම වසර තුනක සිට මෙම කටයුතු සිදුවෙමින් පවතිනවා.\") යැයි ඔහු පැවසිය.", "URL": "https://sinhala.adaderana.lk/news.php?nid=104946", "Category": null, "Parent URL": null}