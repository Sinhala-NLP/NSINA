{"Source": "Adaderana", "Timestamp": "April 7, 2012 01:01 pm", "Headline": "ජුනි 30 ට පෙර මන්ත්‍රීවරුන්ගේ වත්කම් බැරකම් ප්‍රකාශ ඉල්ලයි", "News Content": "ලබන ජුනි 30 වැනිදාට පෙර සියලුම පාර්ලිමේන්තු මන්ත්‍රීවරුන් හා පළාත් සභා මන්ත්‍රීවරුන් විසින් සිය වත්කම් බැරකම් ප්‍රකාශ ඉදිරිපත් කළ යුතු බව මැතිවරණ මහලේකම් කාර්යාලය පවසයි. මේ සම්බන්ධයෙන් මැතිවරණ කොමසාරිස් මහින්ද දේශප්‍රිය මහතා විසින් සියලුම දේශපාලන පක්ෂවල ලේකම්වරුන් මේ වන විටත් දැනුවත් කර ඇති බව එම කාර්යාලය සඳහන් කරයි. ඒ අනුව පසුගිය වසරේ මාර්තු 31 වැනිදා සිට මේ ව‍සරේ මාර්තු 31 වැනිදා දක්වා කාලය තුළ පවත්නා වත්කම් අදාළ මන්ත්‍රීවරුන් විසින් ඉදිරිපත් කළ යුතු වේ.‍ සෑම වසරකම මැතිවරණ කොමසාරිස්වරයා විසින් පාර්ලිමේන්තු මන්ත්‍රීවරුන්ගේ සහ පළාත් සභා මන්ත්‍රීවරුන්ගේ වත්කම් බැරකම් ලබාගත්ත ද ඇතැම් මන්ත්‍රීවරුන් එය පැහැරහරිනු දක්නට ලැබෙයි. කෙසේ‍වුවත් මෙසේ වත්කම් බැරකම් ඉදිරිපත් කිරීම පැහැරහරින මන්ත්‍රීවරුන්ට එරෙහිව නීති මගින් කටයුතු කිරීමට මැතිවරණ කොමසාරිස්වරයාට බලය පවතින බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=23344", "Category": null, "Parent URL": null}