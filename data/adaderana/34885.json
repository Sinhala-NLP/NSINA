{"Source": "Adaderana", "Timestamp": "June 13, 2013 11:59 am", "Headline": " මොබිටෙල්හි eLearning ඔස්සේ විදුනැණ හඳුන්වා දෙයි", "News Content": "(වමේ සිට: ජාතික අධ්‍යාපන ආයතනයේ අධ්‍යක්ෂ ජනරාල් අබේරත්න බණ්ඩාර මහතා, Felidae හි අධ්‍යක්ෂක හසිත දෑල මහතා, මොබිටෙල් හි වැඩබලන ප‍්‍රධාන විධායක නිලධාරී කපිල චන්ද්‍රසේන මහතා, ගරු අධ්‍යාපන අමාත්‍ය බන්දුල ගුණවර්ධන මහතා, අතිරේක ජනාධිපති ලේකම් සහ Education for Knowledge Society ව්‍යාපෘතියේ ව්‍යාපෘති අධ්‍යක්ෂක අනුර දිසානායක මහතා, ශ්‍රී ලංකා තොරතුරු සහ සන්නිවේදන තාක්ෂණ ඒජන්සියෙහි (ICTA) ජ්‍යෙෂ්ඨ වැඩසටහන් ප‍්‍රධානී චිත‍්‍රාංගනී මුබාරක් මහත්මිය.) ශී‍්‍ර ලංකාවේ ජාතික ජංගම දුරකථන ජාලය වන ශී‍්‍ර ලංකා ටෙලිකොම් මොබිටෙල් ආයතනය eLearning නිපැයුම් හා සේවාවන් සැපයීමේ ප‍්‍රමුඛතමයෙකු වන Felidae සමග එක්ව eLearning නවතම සංකල්පය වන \" විදුනැණ\" අධ්‍යාපන අමාත්‍යංශයේද සහාය ඇතිව හඳුන්වාදී තිබේ. මෙම \" විදුනැණ\" ව්‍යාපෘතිය දියත් කිරීම ගරු අධ්‍යාපන අමාත්‍ය බන්දුල ගුණවර්ධන, අධ්‍යාපන අමාත්‍යංශ ලේකම් ගෝඨාභය ජයරත්න, අතිරේක ජනාධිපති ලේකම් සහ Education for Knowledge Society ව්‍යාපෘතියේ ව්‍යාපෘති අධ්‍යක්ෂක අනුර දිසානායක, මොබිටෙල් හි වැඩබලන ප‍්‍රධාන විධායක නිලධාරි කපිල චන්ද්‍රසේන, Felidae හි අධ්‍යක්ෂක හසිත දෑල සහ ශ්‍රී ලංකා තොරතුරු සහ සන්නිවේදන තාක්ෂණ ඒජන්සියෙහි (ICTA) ජ්‍යෙෂ්ඨ වැඩසටහන් ප‍්‍රධානී චිත‍්‍රාංගනී මුබාරක් යන මහත්ම මහත්මීන්ගේ සහභාගීත්වයෙන් සිදුකෙරිණි. මොබිටෙල් තම mLearning වේදිකාව යටතේ හඳුන්වා දුන් මෙම ව්‍යාපෘතිය සාම්ප‍්‍ර‍්‍රදායික පන්ති කාමර අධ්‍යාපන ක‍්‍රමය අභිබවා යමින් දැනුම් ආර්ථිකයක් අභිවර්ධනය කරන උත්පේ‍්‍රරකයක් ලෙස කටයුතු කරනු ලබයි. 2002 වර්ෂයේ ICTA ආයතනය විසින් අරඹන ලද මෙම අධ්‍යාපනික වැඩසටහන් මාලාව තවදුරටත් වර්ධනය කරමින් ජාතික විෂය නිර්දේශයට සහායක් වීම මෙසේ හඳුන්වා දෙන නව සේවාව තුළින් අපේක්‍ෂා කෙරේ. විදුනැණ මගින් සිසුන්ට සේම ගුරුවරුන්ටද එක ලෙස භාවිතා කළ හැකි අන්තර් කි‍්‍රයාකාරී වීඩියෝ අන්තර්ගතයන් ලබා දීම සිදුවේ. ජාතික අධ්‍යාපන ආයතනය මගින් නිල වශයෙන් අනුමත කරන ලද \" විදුනැණ\" හි අන්තර්ගතය වැඩිදියුණු කිරීමේදී මගපෙන්වීම් සිදුකොට ඇත්තේ අධ්‍යයන පොදු සහතික පත‍්‍ර උසස් පෙළ විභාගය සම්බන්ධව වසර ගණනාවක අත්දැකීම් සහිත විශ්ව විද්‍යාල අචාර්යවරුන් විසිනි. අධ්‍යාපන අමාත්‍යංශය යටතේ කි‍්‍රයාත්මක වන පාසල් 1000ක් සංවර්ධනය කිරීමේ වැඩපිළිවෙළ යටතේ දියුණු කෙරෙන කෙරෙන පාසල් සඳහා මෙම \" විදුනැණ \" සේවාව නොමිලේ ලබාදීමට මොබිටෙල් ආයතනය කටයුතු කරයි. මෙම අවස්ථාවට සහභාගි වූ ගරු අධ්‍යාපන අමාත්‍ය බන්දුල ගුණවර්ධන මහතා මෙසේ සිය අදහස් පළ කළේය. \" 21 වන සියවසේදී වඩාත් සංකීර්ණ, එකට බැඳුණු මෙන්ම විනිවිද ස්වභාවයෙන් යුතු ලෝකය තුළ නිර්මාණය වන්නා වූ අභියෝගවලට මුහුණදීමේ ශක්තියක් අධ්‍යයන කටයුතුවල යෙදී සිටින පිරිස් අතරෙහි පවතිනවාද යන්න සහතික කරගැනීම අධ්‍යාපනඥයන්ගේ වගකීම වෙලා තියනවා. තොරතුරු තාක්ෂණික විෂය හා බද්ධ නොවන සෙසු විෂයන් ද තාක්ෂණය ආශ‍්‍රයෙන් ඉගැන්වි හැකි බව නිරූපනය කෙරෙන උදාහරණයක් ලෙස \" විදුනැණ \" දැක්විය හැකියි. එතුළින් වානිජමය නොවන ආකාරයේ බහු මාධ්‍ය හැසිරවීමේ හැකියාව ගුරුවරුන්ටත් සිසුන්ටත් ලැබෙනු ඇති. එමඟින් පරිගණක ආධාර කරගත් ඉගෙනුම් ඉගැන්වීම් කි‍්‍රයාවලියක් වෙත අපට පහසුවෙන් ගමන් කළ හැකි වෙනවා. \" අඛණ්ඩ තාක්ෂණික සංවර්ධනයක් මෙරට දියුණුව උදෙසා අවශ්‍ය වන බව පවසන හෙතෙම එය තවදුරටත් ප‍්‍රගතිය කරා ගෙන යාමට විදුලි සංදේශ සමාගම් වෙත විශාල වගකීමක් පැවරී ඇති බවද අවධාරණය කර සිටියේය. \" ඕනෑම රටක් සංවර්ධනය වීමට නම් එරට බාල පරපුරේ අධ්‍යාපනය ඉතාම වැදගත් සාධකයක්. මෙවන් තත්ත්වයක් තේරුම් ගෙන මොබිටෙල් ආයතනය අද දිනයේ දියත් කරන මෙම සේවාව එම ආයතනය වෙතින් දියත් කර ඇති සෙසු අධ්‍යාපනික සේවාවන් අතරින් ප‍්‍රමුඛ තැනක් ගන්නවා. අද වෙළෙඳපොළේ පවතින නවතම තාක්ෂණය භාවිත කරමින් නවීනතම සහ අන්තර් කි‍්‍රයාකාරීත්වයෙන් යුත් mLearning යෙදවුම දියත් කිරීමට ජාතික ජංගම දුරකථන ජාලය වන මොබිටෙල් ආයතනය පෙරට ඒම තුළින් මෙරට අධ්‍යාපන ක්ෂේත‍්‍රයට තොරතුරු හා සන්නිවේදන ක්ෂේත‍්‍රයේ ප‍්‍රතිලාභ රැගෙන ඒමට ඔවුන් තුළ වන කැපවීම හොඳින් පෙන්නුම් කරනවා.\" යැයි හෙතෙම තවදුරටත් පැවසීය. ශී‍්‍ර ලංකා ටෙලිකොම් මොබිටෙල් හි වැඩබලන ප‍්‍රධාන විධායක නිලධාරී කපිල චන්ද්‍රසේන මහතා තම අදහස් දක්වන ලද්දේ මේ අන්දමිනි. \" මෙම ව්‍යාපෘතිය අප හඳුන්වාදෙන ලද්දේ සිසුන්ට තම කාලය මෙන්ම මුදල්ද ඉතිරි කර ගනිමින් ඕනෑම තැනක සිට තම පාසල් විෂය නිර්දේශය හැදෑරිය හැකි අතිරේක ඉගැන්වීමේ පියවරක් ලෙසයි. එහි අන්තර්ගත සියලූම අධ්‍යාපනික කරුණු උසස් ගුණාත්මක බවකින් යුතු වන අතර සිසුන්ට සිය අධ්‍යාපනය සඳහා විශ්වාසනීය මෙන්ම තමන්ට අවශ්‍යය සැණින් ප‍්‍රවේශයක් සලසාලන මෙම ක‍්‍රමය අධ්‍යාපන අමාත්‍යංශය සහ ජාතික අධ්‍යාපන ආයතනය මගින් සහතික කොට තිබෙනවා. අධ්‍යාපනය යනු නිරන්තරයෙන්ම මොබිටෙල්හි අවධානය ලක්වූ මූලික සාධකයක් වන අතර මෙම ව්‍යාපෘතිය ඉතා සාර්ථක ලෙස ආරම්භ කිරීමට ලැබීම පිළිබඳව අප සතුටට පත්වෙනවා. ඒ වගේම දිවයින පුරා සිසුන් මෙහි ප‍්‍රතිඵල ඉතා විශිෂ්ට ලෙස අත්විඳිනු ඇතැයි අප බලාපොරොත්තුවෙනවා.\" \"මෙම ව්‍යාපෘතිය සඳහා මොබිටෙල් වැනි ආයතනික දැවැන්තකයකු සමග එක්ව කටයුතු කිරීමට ලැබීම අපට අප‍්‍රමාණ සතුටක් වගේම ඉතා වටිනා පුහුණු අත්දැකීමක් බවද කිව යුතුයි. eLearning නිපැයුම් හා සේවාවන් පිළිබඳ විශේෂ වූ දැනුමකින් යුතු මෙවැනි ජාතික වදගත්කමකින් යුතු හඳුන්වාදීමක් සිදුකරලීමට අපට දායකත්වය ලබාදීමට අවස්ථාව ලැබීම සැබවින්ම අප ලද ගෞරවයක්. මොබිටෙල් ආයතනය, අධ්‍යාපන අමාත්‍යංශය සහ Education for Knowledge Society ව්‍යාපෘතිය සමග සහයෝගිතාවෙන් කටයුතු කරන්නට ලැබීම පිළිබඳව අපි මහත් සේ ආඩම්බර වෙනවා. \" යැයි මේ පිළිබඳව එසේ අදහස් දැක්වූ Felidae පුද්ගලික සමාගමේ අධ්‍යක්ෂ හසිත දෑල මහතා පැවසීය. \" විදුනැණ \" හැදෑරීමේ වේදිකාව වෙත මොබිටෙල් mLearning පෝර්ටලය ඔස්සේ vidunena.schoolnet.lk සහ vidunena.mobitel.lk වෙබ් අඩවි වෙත ප‍්‍රවේශ විය හැකි අතර එවිට පරිශීලකයින්ට විශිෂ්ට අන්තර් කි‍්‍රයාකාරී වීඩියෝ, සජීවීකරණයන්, සජීවිකරණ කී‍්‍රඩා, නවතම ශ‍්‍රව්‍ය හා දෘෂ්‍ය තාක්‍ෂණ ආධාරයෙන් නිර්මාණය කළ අනුකරණයන්, ග‍්‍රින් ස්කී‍්‍රන්, යතුරු කිරීමේ තාක්‍ෂණයන් මෙන්ම open source capturing හා සංස්කරණය කිරීමේ මෙවලම් ආදිය වෙත ප‍්‍රවේශවීමේ හැකියාව උදාකර දෙනු ලබයි. \" විදුනැණ \" සඳහා වන සියලූම අන්තර්ගතයන් මුදාහැරෙන්නේ eLearning ක‍්‍රමය සඳහා ඉතා අවම වූ ප‍්‍රවේශයන් සහිත ශ‍්‍ර‍්‍රී ලාංකික සිසුන්ට භාවිතා කිරීම සඳහා වන අතර මෙය ඒ සඳහා විශේෂයෙන්ම සැලසුම් කරන ලද විශේෂාංගවලින් යුක්ත වෙයි. මොබිටෙල් mLearning සේවාව සිසුන්ට හා දේශකයන්ට ලොව ඕනෑම තැනක සිට සජීවි ලෙස එසැණින්ම සැබෑම පන්ති කාමර හා සම්බන්ධවන්නාක් සේම සම්බන්ධ වෙමින් දේශන සඳහා සහභාගිවීමේ අවකාශ සලසා දෙයි. පුහුණු පන්තිකාමරවල සියලු අපේක්‍ෂාවන් 100%ක් අන්තර් කි‍්‍රයාකාරීව සිදුවන අතර සියලූම සැසියන් සිසුනට විභාග සඳහා පාඩම් කිරීමේදී පසුව පරීශීලනය කිරීම සඳහා තැටිගත කිරීමේ හැකියාවද මෙමගින් සැලසේ. අධ්‍යාපන අමාත්‍යංශය, මොබිටෙල් ආයතනය සහ Felidae යන ආයතනවල සහයෝගයෙන් සිදුකෙරෙන මෙම ව්‍යාපෘතිය තුළින් සිසුන් සහ ගුරුවරුන් බහුතරයකට ප‍්‍රතිලාභ අත්වනු ඇත. එතුළින් පුහුණු ශ‍්‍රමයට වෙළෙඳපොළ තුළ තිබෙන්නාවූ ඉල්ලූම ද මනාව පෙන්නුම් කෙරෙනු ඇත.", "URL": "https://sinhala.adaderana.lk/news.php?nid=34885", "Category": null, "Parent URL": null}