{"Source": "Adaderana", "Timestamp": "May 8, 2016 12:21 pm", "Headline": " උප පොලිස් පරීක්ෂකට වැඩ වරදියි", "News Content": "බීමත්ව කලහකාරී ලෙස හැසිරුණු පොලිස් නිලධාරියෙකු එප්පාවල පොලීසිය විසින් අත්අඩංගුවට ගෙන තිබේ.ඇඹිලිපිටිය ප්‍රදේශයේ පොලිස් ස්ථානයකට අනුයුක්තව සේවය කරන උප පොලිස් පරීක්ෂකවරයෙකු මෙලෙස අත්අඩංගුවට ගෙන ඇති බව වාර්තා වෙයි.රාජකාරී නිවාඩු ලබා එප්පාවල ප්‍රදේශයට පැමිණ ඇති අදාළ උප පොලිස් පරීක්ෂකවරයා ඊයේ(08) පස්වරුවේ එප්පාවල පොලිස් ක්‍රීඩාංගණයට ගොස් මත්පැන් පානය කොට එහි ක්‍රීඩා කරමින් සිටි පුද්ගලයින්ට බාධා කර තිබේ.එහිදී එම ක්‍රියාව වැළැක්වීමට උත්සාහ දැරූ එප්පාවල පොලීසියේ නිලධාරියෙකුට ද අදාළ උප පොලිස් පරීක්ෂකවරයා පහරදීමට උත්සාහ දරා ඇති බව අද දෙරණ වාර්තාකරු පැවසුවේය.ඒ අනුව එම උප පොලිස් පරීක්ෂකවරයා එප්පාවල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=59928", "Category": null, "Parent URL": null}