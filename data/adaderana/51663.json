{"Source": "Adaderana", "Timestamp": "May 29, 2015 05:29 pm", "Headline": "බ්‍රේල් ක්‍රමය යටතේ දෘශ්‍යාබාධිතයින්ට ඡන්දය ප්‍රකාශ කරන්න නව ක්‍රමයක්", "News Content": "දෘශ්‍යාබාධිත ඡන්ද දායකයින්ට ඡන්දය ප්‍රකාශ කිරීම සඳහා නව ක්‍රමයක් හඳුන්වාදීමට අපේක්ෂා කරන බව මැතිවරණ කොමසාරිස් මහින්ද දේශප්‍රිය මහතා පවසයි.ඔහු පවසන්නේ එමඟින් ඡන්ද දායකයින්ට තව කෙනෙකුගේ ආධාරයකින් තොරව ස්වාධීන ලෙස ඡන්දය ප්‍රකාශ කිරීමේ හැකියාව ලැබෙන බවයි.අත්හදාබැලීමක් ලෙස එළඹෙන මැතිවරණයේදී බ්‍රේල් ක්‍රමය යටතේ දෘශ්‍යාබාධිතයින් සඳහා ඡන්දය ප්‍රකාශ කිරීමේ අවස්ථාව ලබා දීමට අපේක්ෂා කරන බව මහින්ද දේශප්‍රිය මහතා කියයි.සෙසු විශේෂ අවශ්‍යතා සහිත පුද්ගලයින්ටද ඡන්දය ප්‍රකාශ කිරීමේ නව ක්‍රමයක් හඳුන්වාදීමට අපේක්ෂා කරන බව ඒ මහතා පවසයි.දේශපාලන පක්ෂ වල කාන්තා නියෝජනය ඉහළ දමන ලෙස මැතිවරණ දෙපාර්තමේන්තුව එම පක්ෂ වලින් ඉල්ලීමක් කර ඇති බවද මැතිවරණ කොමසාරිස් මහින්ද දේශප්‍රිය මහතා රජයේ ප්‍රවෘත්ති දෙපාර්තමේන්තුවේදී අද පැවැති මාධ්‍ය හමුවකදී පැවසීය.", "URL": "https://sinhala.adaderana.lk/news.php?nid=51663", "Category": null, "Parent URL": null}