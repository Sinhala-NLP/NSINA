{"Source": "Adaderana", "Timestamp": "June 20, 2014 09:30 am", "Headline": "මාරවිල නිවසකට වෙඩි ප්‍රහාරයක්", "News Content": "මාරවිල - ලංසිගම ප්‍රදේශයේ නිවසකට වෙඩි ප්‍රහාරයක් එල්ල වී තිබේ. ඊයේ රාත්‍රි 10.30ට පමණ මෙම වෙඩි ප්‍රහාරය එල්ල වී ඇති බව වාර්තා වේ. වෙඩි ප්‍රහාරය එල්ල වූ නිවසේ පදිංචිකරුවෙකු විසින් පොලිසිය හමුවේ ප්‍රකාශ කර ඇත්තේ මුදල් ආරවුලක් මත තම නැගණියකගේ ළමයෙකු විසින් වෙඩි ප්‍රහාරය එල්ල කළ බවයි. සැකකරු මේ වන විට ප්‍රදේශයෙන් පලාගොස් ඇති අතර සිද්ධිය සම්බන්ධයෙන් මාරවිල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44096", "Category": null, "Parent URL": null}