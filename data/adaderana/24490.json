{"Source": "Adaderana", "Timestamp": "May 24, 2012 01:41 pm", "Headline": "ද්‍රවිඩ දේශපාලන සිරකරුවන් උපවාසය අත්හරියි", "News Content": "ද්‍රවිඩ දේශපාලන සිරකරුවන් විසින් ආරම්භ කර ඇති මාරන්තික උප‍වාසය සවස 04.00 පමණ අත්හැරීමට ඔවුන් තීරණය කර තිබේ. ආණ්ඩුව විසින් මෙම රැඳවියන්ගේ ගැටලුවලට මසක් ඇතුළත විසදුම් ලබා දීම‍ට පොරොන්දු වූ නිසා මෙම උපවාසය අත්හරිනු ඇති බව ද්‍රවිඩ ජාතික සන්ධානයේ මාධ්‍ය ප්‍රකාශක සුරේෂ් ප්‍රේමචන්ද්‍රන් මහතා පවසයි. මෙම ගැටලු විසඳීමට මසක පමණ කාලයක් ලබා දෙන බවත් ඉන් විසඳුමක් නොලැබුණහොත් නැවතත් උපවාසය ආරම්භ කරන බව එම මහතා වැඩිදුරටත් පවසයි.", "URL": "https://sinhala.adaderana.lk/news.php?nid=24490", "Category": null, "Parent URL": null}