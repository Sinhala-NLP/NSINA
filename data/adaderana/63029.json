{"Source": "Adaderana", "Timestamp": "August 13, 2016 04:44 pm", "Headline": " ධනංජයගෙන් වටිනා ශතකයක්", "News Content": "කොළඹ එස්.එස්.සී පිටියේදී පැවැත්වෙන ශ්‍රී ලංකා - ඔස්ට්‍රේලියා තෙවැනි තරඟයේදී සිය මංගල ශතකය ලබා ගැනීමට ධනංජය ද සිල්වා සමත් විය.ශ්‍රී ලංකා කණ්ඩායමේ මුල්කඩුළු 5ක් ලකුණු 26ක් තුළ බිඳ වැටීමෙන් පසු දිනේෂ් චන්දිමාල් සමග එක්වූ ධනංජය පරිණත පිතිකරුවෙකු ලෙස ඔස්ට්‍රේලියානු පන්දු යවන්නන්ට සාර්ථකව මුහුණදෙමින් මෙම ශතකය ලබා ගැනීමට සමත්විය.ඔහු සමග ක්‍රීඩා කරන චන්දිමාල් මීට මොහොතකට පෙර ලකුණු 59ක් ලබාගෙන තිබූ අතර ශ්‍රී ලංකා ලකුණු පුවරුව ද කඩුළු 5ට ලකුණු 204ක් ලෙස සනිටුහන් වී තිබුණේය.", "URL": "https://sinhala.adaderana.lk/news.php?nid=63029", "Category": null, "Parent URL": null}