{"Source": "Adaderana", "Timestamp": "July 9, 2019 06:47 am", "Headline": "නීති විරෝධීව මෙරට රැඳී සිටි ඉන්දීය ජාතිකයින් 14 ක් අත්අඩංගුවට", "News Content": "නීති විරෝධී ලෙස මෙරට රැඳී සිටිමින් ව්‍යාපාර කටයුතුවල නිරතවූ ඉන්දීය ජාතිකයින් 14 දෙනෙකු අත්අඩංගුවට ගෙන තිබේ. ආගමන විගමන දෙපාර්තමේන්තුවේ නිලධාරින් කණ්ඩායමක් විසින් සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. ඉන් දොළොස්දෙනෙකුගේ සංචාරක වීසා කල් ඉකුත්ව ඇති බව එම දෙපාර්තමේන්තුව සඳහන් කළේය. අදාළ ඉන්දීය ජාතිකයින් අවුරුදු 21ත් 43ත් අතර වයසේ පසුවන්නන් වන අතර ඔවුන් මේ වන විට මිරිහාන රැදවුම් කඳවුරේ රදවා තබා තිබේ. එමෙන්ම මොවුන් පිටුවහල් කිරීමට අවශ්‍ය ක්‍රියාමාර්ග ගැනීමට නියමිත බව ද ආගමන විගමන දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=113687", "Category": null, "Parent URL": null}