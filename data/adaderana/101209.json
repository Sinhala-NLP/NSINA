{"Source": "Adaderana", "Timestamp": "December 24, 2018 07:08 am", "Headline": "නව අමාත්‍යංශ විෂය පථයන් දින කිහිපයකින් එලියට", "News Content": "නව අමාත්‍යංශ විෂය පථයන් මෙම සතිය තුළදී ගැසට් කිරීමට නියමිත බව දේශපාලන ආරංචිමාර්ග පවසයි. පැවති අර්බුදකාරී දේශපාලන වාතාවරණය අවසන් කරමින් රනිල් වික්‍රමසිංහ මහතා අග්‍රාමාත්‍යවරයා ලෙස දිවුරුම් දෙනු ලැබුවේය. එහිදී 30 දෙනෙකුගෙන් සමන්විත අමාත්‍ය මණ්ඩලයද දිවුරුම් දීම සිදුකෙරුණු අතර මේ වන විට ඔවුන් අමාත්‍යංශ වල වැඩ භාරගෙන තිබේ. කෙසේවෙතත් නව අමාත්‍යංශ විෂය පථයන් මේ දක්වාත් ප්‍රකාශයට පත් කර නොමැති අතර මෙම සතිය තුළදී අදාල විෂය පථයන් ප්‍රකාශයට පත් කරනු ඇති බව වාර්තා වන්නේය. අද(24) හෝ හෙට(25) යන දින වලදී අදාළ විෂය පථයන් ගැසට් කිරීම සඳහා රජයේ මුද්‍රණාලය වෙත භාරදෙනු ඇති බව සඳහන්.", "URL": "https://sinhala.adaderana.lk/news.php?nid=101209", "Category": null, "Parent URL": null}