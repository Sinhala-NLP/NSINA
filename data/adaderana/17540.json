{"Source": "Adaderana", "Timestamp": "July 21, 2011 12:01 pm", "Headline": "රිය අනතුරකින් දැරියක් මරුට -රියදුරු අත්අඩංගුවට", "News Content": "නිකවැරටිය, අඹන්පොල ප්‍රධාන මාර්ගයේ වල්පාලුව ප්‍රදේශයේ සිදු වූ රිය අනතුරකින් ගැහැණු දරුවෙකු ජීවිතක්ෂයට පත්ව තිබේ. මෙලෙස මිය ගොස් ඇත්තේ අඹන්පොල ප්‍රදේශයේ පදිංචි 13 හැවිරිදි දරුවෙකු බව මහව පොලිසිය පවසයි. ක්‍රියාවිරහිතව තිබූ අත්ට්‍රැක්ටරයක ත්‍රීරෝද රථයක් ගැටීමෙන් ඊයේ(20) රාත්‍රියේ මෙම අනතුර සිදුව ඇත. ත්‍රි රෝද රථයේ ගමන් ගත් අදාළ දැරිය තුවාල ලබා රෝහල් ගත කිරීමෙන් අනතුරුව මිය ගොස් ඇති බව පොලිසිය පැවසීය. සිද්ධිය සම්බන්ධයෙන් ත්‍රීරෝද රථයේ රියදුරු අත්අඩංගුවට ගෙන ඇති අතර ඔහු අද(21) දින මහව මහේස්ත්‍රාත් අධිකරණයට‍ ඉදිරිපත් කරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=17540", "Category": null, "Parent URL": null}