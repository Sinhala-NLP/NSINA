{"Source": "Adaderana", "Timestamp": "December 24, 2011 12:42 pm", "Headline": "සිරිකොතට පහරදීම -ජනවාරි 7 දක්වා කමිටුවට තොරතුරු දිය හැකියි", "News Content": "සිරිකොතට පහරදීමේ සිද්ධිය සම්බන්ධයෙන් විමර්ශනය කිරීම සඳහා පත්කර ඇති කමිටුවට ලබන ජනවාරි මස 7 වැනිදා දක්වා ‍තොරතුරු ලබාදිය හැකි බව එක්සත් ජාතික පක්ෂය පවසයි. ඕනෑම පුද්ගලයෙකුට ලිඛිතව හෝ වාචිකව ඒ සඳහා තොරතුරු ලබාදිය හැකි බව නිවේදනයක් නිකුත් කරන එම පක්ෂයේ මහලේකම් තිස්ස අත්තනායක මහතා සඳහන් කරයි. පක්ෂ නායක රනිල් වික්‍රමසිංහ මහතාගේ උපදෙස් පරිදි අදාළ විමර්ශන කටයුතු සඳහා සිව් පුද්ගල කමිටුවක් පත් කෙරුණි. ජනාධිපති නීතීඥ ශ්‍රීනාත් පෙරේරා මහතාගේ ප්‍රධානත්වයෙන් ක්‍රියාත්මක එම කමිටුවට නීතීඥ නිශ්ශංක නානායක්කාර, රජීව් සෙනෙවිරත්න සහ උපාලි පෙරේරා යන මහත්වරුන් ඇතුළත්ය.", "URL": "https://sinhala.adaderana.lk/news.php?nid=20904", "Category": null, "Parent URL": null}