{"Source": "Adaderana", "Timestamp": "July 8, 2019 09:32 pm", "Headline": "එජාපයේ ඩබල් ගේම්-ඩීල් නෑ", "News Content": "නිවැරදි අවස්ථාවේ දී ජනාධිපතිවරණය වෙනුවෙන් අවශ්‍ය තින්දු තීරණ ගෙන කටයුතු කරන බව විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක මහතා පවසයි. ඒ මහතා මෙම අදහස් පළ කළේ, විශේෂ අවශ්‍යතා සහිත පුද්ගලයින් වෙනුවෙන් අවශ්‍ය උපකරණ ලබාදීම වෙනුවෙන් පසුගියදා පැවති උත්සව අවස්ථාවකට සහභාගි වෙමිනි. වැඩිදුරටත් සිය අදහස් දක්වමින් ඔහු මෙසේ පැවසීය. \"එක්සත් ජාතික පක්ෂය නිවැරදි අවස්ථාවේ ජනාධිපතිවරණය වෙනුවෙන් අවශ්‍ය තින්දු තීරණ අරගෙන කටයුතු කරනවා. සමහර පිරිස් රේස් දුවන්න පටන් අරන් තියෙන්නේ, ඔවුන්ගේ අදක්ෂතාවය වහගෙන ඉදිරියට එන්න උත්සායහක් වශයෙන්. එ.ජා.ප.ය බොහෝම වගකීමෙන් කියන්නේ අපේ කෘත්‍යාධිකාරි මණ්ඩලය ප්‍රමුඛ සමස්ත පක්ෂයම ඒකරාශීවෙලා තමයි ජනාධිපතිවරණය වෙනුවෙන් තිරණ ගන්නේ. එහෙම නැතිව එක් පුද්ගලයෙක්ට අවශ්‍ය විදියට අපේ පක්ෂයේ තීන්දු තීරණ ගන්නේ නැහැ. පක්ෂයක් හැටියට අපි රටේ සහ අපේ අනාගතය පිළිබදව සිතා කටයුතු කරනවා මිසක්, අනෙක් පක්ෂ තුළ තිබෙන ප්‍රශ්න අපේ ඇගට ගන්නේ නැහැ. සමහරක් අය මේ අවස්ථාවේ විශේෂ රගපෑමක නිතර වෙලා සිටිනවා. ඔවුන් එක් පක්ෂයකින් ඉදිරිපත් වෙන්න සැලසුම් කරලා, අනෙක් පැත්තටත් හොදට කතා කරනවා. ඒ වගේ ඩබල් ගේම්, ඩීල් එක්සත් ජාතික පක්ෂය තුළ නැහැ. මේ වනවිට සමහර පිරිස් විසින් සමාජගත කරන්න දගලන නිල නොවන ප්‍රකාශ, ඔවුන්ගේ අදක්ෂතාව වහගන්න උපයෝගී කරන්න ප්‍රකාශ මිසක්, එක්සත් ජාතික පක්ෂයේ නිල ප්‍රකාශ නොවන බව වගකීමෙන් කියනවා.\"", "URL": "https://sinhala.adaderana.lk/news.php?nid=113678", "Category": null, "Parent URL": null}