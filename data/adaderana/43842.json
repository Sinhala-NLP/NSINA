{"Source": "Adaderana", "Timestamp": "June 9, 2014 03:04 pm", "Headline": "අතුරුදන් වූවන් ගැන මඩකළපුවේදී සාක්ෂි ගැනීම නිමයි", "News Content": "අතුරුදන් වූ පුද්ගලයින් පිළිබඳ පැමිණිලි විමර්ශනය කිරීමේ ජනාධිපති කොමිසම සිය හතරවන වටයේ මහජන සාක්ෂි විමසීම අද (09) මඩකළපුවේ දී අවසන් කර තිබේ. එහිදී පුද්ගලයන් 195 දෙනෙකු කොමිසම ඉදිරියේ සිය සාක්ෂි සටහන් කර ඇත. ගත වූ දින හතර ඇතුළත නව පැමිණිලි 216ක් ද කොමිසමට ලැබී තිබේ. 1990 ගණන්වලදී දෙමළ ඊළාම් විමුක්ති කොටි සංවිධානය (එල්. ටී. ටී. ඊ.) විසින් මඩකළපුවේ, තිරුක්කල්මඩම් හි දී සිදු කළා යැයි පැවසෙන මුස්ලිම් වැසියන් 163 දෙනාගේ ඝාතනයට සම්බන්ධ සාක්ෂි ද කොමිසම විසින් මෙහි දී ලේඛන ගත කර ඇත.", "URL": "https://sinhala.adaderana.lk/news.php?nid=43842", "Category": null, "Parent URL": null}