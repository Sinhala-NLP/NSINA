{"Source": "Adaderana", "Timestamp": "August 23, 2019 07:11 pm", "Headline": "පක්ෂයේ විනය කඩන්න අපි සූදානම් නෑ-විජයපාල", "News Content": "මාතර රැලියට සහභාගි වූ පක්ෂයේ මන්ත්‍රීවරුන්ට ද අග්‍රමාත්‍යවරයා සංවිධාන කරන මෙම භෝජන සංග්‍රහයට සහභාගි වීමට පහසුවන පරිදි රාත්‍රි 8 ට එය ආරම්භ කරන බව එක්සත් ජාතික පක්ෂයේ පාර්ලිමේන්තු මන්ත්‍රි විජයපාල හෙට්ටිආරච්චි මහතා පවසයි. මේ අතර එක්සත් ජාතික පක්ෂයේ ජනාධිපති අපේක්ෂකයා සම්බන්ධයෙන් මතුව ඇති අර්බුදකාරී තත්ත්වය පිළිබඳ අදත් මාධ්‍ය හමු කිහිපයකදි අදහස් පළ වුණි. එහිදී වැඩිදුරටත අදහස් දැක්වූ එක්සත් ජාතික පක්ෂය පාර්මේන්තු මන්ත්‍රී විජයපාල හෙට්ටිආරච්චි මහතා මේ බව පැවසීය. “අපේ පක්ෂය අපේක්ෂකයන් තෝරන්න ඡන්ද තියලා නෑ. ඒ සම්ප්‍රදායන් ආරක්ෂා කළ යුතුයි. දැන් එක්සත් ජාතික පක්ෂයේ ඇතම් කොටස් අල්ලගෙන. එක්සත් ජාතික පක්ෂය කඩන්න උත්සාහ කරනවා. එක්සත් ජාතික පක්ෂය කඩන්න බෑ. එවැනි දේවල් කරන අය අනාථ වෙනවා ප්‍රශ්නය :-01 සජිත් ප්‍රේමදාස මහතාගේ රැලියක් අද පස්වරුවේ මාතර දි පැවැත්වෙනවා. එයට ඔබතුමා සහභාගි වෙනවාද? පාර්මේන්තු මන්ත්‍රී විජයපාල හෙට්ටිආරච්චි:- වෙලාවක් තිබුනොත් යනවා. ගියා කියලා ප්‍රශ්නයක් නෑ ඒ නියෝජ්‍ය නායකයා . වෙලාව තියෙනවා මාතර ඉඳන් එන්න අට වෙනකල් ප්‍රමාද කරලා තියෙනවා. අගමැතිතුමාගේ භෝජන සංග්‍රහයටත් එන්න පුළුවන්. සජිත් ප්‍රේමදාස මහත්තයා මට අරාධනා කරලා නෑ. මන්ත්‍රිවරු කිව්වාට මම යන්නේ නෑ. නියෝජ්‍ය නායකතුමා කිවයුතුයි පක්ෂයේ විනය කඩන්න අපි සුදානම් නෑ. අපි ප්‍රතිපත්ති ප්‍රකාශය එළියට දාලා. ජනාධිපති අපේක්ෂකයා නම් කරනවා“", "URL": "https://sinhala.adaderana.lk/news.php?nid=117317", "Category": null, "Parent URL": null}