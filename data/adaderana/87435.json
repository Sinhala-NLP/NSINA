{"Source": "Adaderana", "Timestamp": "April 14, 2018 04:24 pm", "Headline": "වල්ලපට්ටා රට ගෙනියන්න හදපු හතරකට වැඩ වරදියි", "News Content": "වල්ලපට්ටා තොඟයක් නීතිවිරෝධි ලෙස ඩුබායි බලා රැගෙනයාමට උත්සහ කළ පුද්ගලයින් සිව් දෙනෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබේ. අද (14) පෙරවරු 10.30ට පමණ එමිරේස්ට් සහ ඕමාන් යන ගුවන් සේවාවන්ට අයත් ගුවන් යානා දෙකකින් වල්ලපට්ටා තොඟය ඩුබායි බලා රැගෙයාමට අත්සහ කිරිමේදී ඔවුන් අත්අඩංගුවට ගත් බවයි රේගුව සඳහන් කළේය. එහිදී ඔවුන් සතුව තිබී වල්ලපට්ටා කිලෝග්‍රෑම් 119ක් රේගු නිලධාරින් විසින් සොයාගෙන තිබේ. වල්ලපට්ටා තොගයේ වටිනාකම රුපියල් 94 ලක්ෂ 62,500ක් බවයි ශ්‍රී ලංකා රේගුව සඳහන් කළේය. සැකකරුවන් මීගමුව ප්‍රදේශයේ පදිංචි 40 හැවිරිදි වියේ පසුවන පුද්ගලයින් සිව් දෙනෙකු බවයි වාර්තා වෙයි. කටුනායක ගුවන් තොටුපල රේගුව විසින් මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87435", "Category": null, "Parent URL": null}