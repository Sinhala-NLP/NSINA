{"Source": "Adaderana", "Timestamp": "March 8, 2011 05:38 pm", "Headline": "ආරක්ෂක ලේකම්ට බෝම්බ ගැසූ සැකකරු 22 දක්වා රිමාන්ඩ්", "News Content": "කොළඹ - පිත්තල හන්දිය ප්‍රදේශයේ දී මරාගෙන මැරෙන ප්‍රහාරයක් එල්ල කොට ආරක්ෂක ලේකම්වරයා ඝාතනය කිරීමට තැත් කිරීමේ සිද්ධියට අදාළව අත් අඩංගුවට ගත් දෙමළ ජාතික සැකකරුවා රක්ෂිත බන්ධනාගාරගත කිරීමට කොළඹ මහේස්ත්‍රාත් අධිකරණය අද නියෝග කරන ලදී.. එම සැකකරු විදේශගතව සිට පැමිණි අවස්ථාවේ කටුනායක ගුවන් තොටුපළේ දී රහස් පොලිසිය මඟින් අත් අඩංගුවට ගෙන තිබුණි. අදාළ බෝම්බ පිපිරවීම සිදුවු අවස්ථාවේ එම ස්ථානයෙන් සොයාගත් ජාතික හැඳුනුම්පතක් ‍ඔස්සේ වැඩිදුර පරීක්ෂණ පැවැත්වීමේ දී මෙම සැකකරු පිළිබඳව තොරතුරු අනාවරණය වු බව රහස් පොලිසිය අධිකරණය හමුවේ කියා තිබේ. ඉදිරිපත් වු කරුණු සලකා බැලු කොළඹ ප්‍රධාන මහේස්ත්‍රාත් රෂ්මි සිංගප්පුලි මහතා සැකකරු ලබන 22 වැනිදා දක්වා රිමාන්ඩ් භාරයේ තැබීමට නියෝග කර ඇත.", "URL": "https://sinhala.adaderana.lk/news.php?nid=14709", "Category": null, "Parent URL": null}