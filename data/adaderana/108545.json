{"Source": "Adaderana", "Timestamp": "April 23, 2019 05:32 pm", "Headline": "කටුවපිටිය ප්‍රහාරයෙන් දිවි අහිමි වූවන් සෝ සුසුම් මැද මිහිදන් වෙයි", "News Content": "කටුවපිටිය දේවස්ථානයේ සිදුවු බෝම්බ පිපිරිමේන් මරණයට පත්වු පිරිස මිහිදන් කිරීම අද (23) උදෑසන සිදු කර ඇත. මියගිය පිරිසසේ දේහයන් කටුවපිටිය දේවස්ථානයට රැගෙන විත් එම ස්ථානයේ ආගමික වතාවත් සිදු කිරීමෙන් පසුව ඥාතීන් විසින් කටුවපිටිය ඩේවිඩ් වත්ත පොදු සුසාන භූමි වෙත හා සෙල්ලකන්දල් සුසාන භූමිය වෙත රැගෙන විත් විශාල වලක මිහිදන් කිරිම සිදු කොට ඇත. ප්‍රදේශයේ විශේෂ ආරක්ෂක විධිවිධාන යොදා ඇති අතර ඒ සදහා පොලිස්, පොලිස් විශේෂ කාර්ය බළකාය, යුධ ,ගුවන්, නාවික ඇතුළු ත්‍රිවිධ හමුදාවන් යොදවා තිබේ.", "URL": "https://sinhala.adaderana.lk/news.php?nid=108545", "Category": null, "Parent URL": null}