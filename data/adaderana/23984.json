{"Source": "Adaderana", "Timestamp": "May 3, 2012 10:42 am", "Headline": "කන්තලෙන් කිරිගරුඬ බුදු පිළිමයක් හමුවෙයි", "News Content": "කන්තලේ පොලිස් වසමේ, රජවැව, අග්බෝපුර ප්‍රදේශයේ පදිංචිකරුවෙකුට පුරාවිද්‍යාත්මක වටිනාකමකින් යුත් බවට අනුමාන කරන කිරිගරුඬවලින් නිමකළ බවට සැකකරන අඩි එකහමාරක් පළල අඩි පහක් පමණ උස බුදු පිළිමයක් හමුවී ඇත. මැණික් හා ස්වර්ණාභරණ අධිකාරියෙන් ලබාගන්නා ලද බලපත්‍රයක් මත ඉඩමක මැණික් පතල් කැපීම සිදුකරන අතරතුර මෙම පිළිමය හමුව ඇති බව පොලිසිය සදහන් කරයි. මේ සම්බන්ධව ගෝමරන්කඩවල පුරා විද්‍යා කලාප කාර්යාලයට දැනුම්දීමෙන් පසුව කන්තලේ පොලීසියේ සහාය ඇතිව එම කලාපයේ සේවය කරන පුරා විද්‍යා නිලධාරීන් විසින් විමර්ශනයක් ආරම්භ කර බුදු පිළිමය පුරා විද්‍යා නිලධාරීන් භාරයට ගෙන තිබේ. කන්තලේ පොලීසිය සහ පුරා විද්‍යා නිලධාරීන් වැඩිදුරටත් විමර්ශන පවත්වයි.", "URL": "https://sinhala.adaderana.lk/news.php?nid=23984", "Category": null, "Parent URL": null}