{"Source": "Adaderana", "Timestamp": "November 7, 2015 02:24 pm", "Headline": " ඉතිහාසයේ වැඩිම සාමාන්‍ය පෙළ අපේක්ෂකයින් මේ වසරේ! ", "News Content": "ඉතිහාසයේ වැඩිම අපේක්ෂකයින් පිරිසක් මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට ඉදිරිපත්ව සිටින බව විභාග දෙපාර්තමේන්තුව පවසයි.මෙවර අපේක්ෂකයින් හයලක්ෂ 64, 537 ක් විභාගයට ඉදිරිපත්ව සිටින අතර ගිය වසරේ සාමාන්‍ය පෙළ විභාගයට ඉදිරිපත්ව ඇත්තේ පන්ලක්ෂ 70,409 දෙනෙකු බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්ප කුමාර මහතා සඳහන් කළේය.පසුගිය වසරට සාපේක්ෂව මෙම වසරේ අපේක්ෂකයින් 87,128 ක වැඩිවිමක් පෙන්නුම් කරන බව ද ඔහු සඳහන් කර සිටියේය.ඉන් හාරලක්ෂ 3,442 දෙනෙකු පාසල් අයදුම්කරුවන් වන අතර දෙලක්ෂ 60,895 දෙනෙකු පෞද්ගලික අයදුම්කරුවන් බව විභාග කොමසාරිස් ජනරාල්වරයා පැවසුවේය.කෙසේ වෙතත් පසුගිය වසරේදී පාසල් අයදුම්කරුවන් තුන් ලක්ෂ 70, 487 දෙනෙකු ඉදිරිපත්ව සිටි බව ද ඔහු සඳහන් කළේය.මෙවර විභාග මධ්‍යස්ථාන 4,670 ක් ස්ථාපිත කිරිමට බලාපොරොත්තු වන බව සදහන් කළ විභාග කොමසාරිස්වරයා පසුගිය වසරේ ක්‍රියාත්මක වූයේ මධ්‍යස්ථාන 4,279 ක් බව ද සඳහයන් කර සිටියේය.මෙම වසරේ විභාග මධ්‍යස්ථාන 391 ක වැඩිවිමක් පෙන්නුම් කරන බව විභාග කොමසාරිස්වරයා සඳහන් කළේය.මේ වසරේදී විභාග සම්බන්ධීකරණ මධ්‍යස්ථාන 534 ක් පිහිටුවිමට නියමිතය.මෙවර අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් 08වනදා ආරම්භ විමට නියමිතව තිබේ.", "URL": "https://sinhala.adaderana.lk/news.php?nid=54944", "Category": null, "Parent URL": null}