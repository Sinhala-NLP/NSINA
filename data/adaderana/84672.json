{"Source": "Adaderana", "Timestamp": "February 22, 2018 12:05 pm", "Headline": "පාසල්වල ගුරුවරුන් ආයුධ සන්නද්ධ විය යුතුයි - ට්‍රම්ප්ගෙන් තවත් දැවැන්ත ප්‍රකාශයක් ", "News Content": "පාසල්වල ආරක්ෂාව සඳහා ගුරුවරුන් ආයුධ සන්නද්ධ විය යුතු බව අමෙරිකානු ජනාධිපති ඩොනල්ඩ් ට්‍රම්ප් පවසයි. පාසල්වල කාර්ය මණ්ඩලය ආයුධ සනද්ධව සිටීමෙන් පාසල්වලට එල්ල වන ප්‍රහාර වැලැක්විය හැකි බව ට්‍රම්ප් පෙන්වාදී ඇත. අමෙරිකාවේ ෆ්ලොරීඩාහි පාසලක් තුළ පසුගියදා සිදුවූ වෙඩි තැබීමකින් පුද්ගලයින් 17 දෙනෙකු මියයෑමේ සිද්ධිය සම්බන්ධයෙන් පාසල් සිසු සිසුවියන් පිරිසක් සමඟ ධවල මන්දිරයේ පැවති සාකච්ඡාවකදී අමෙරිකානු ජනාධිපති ඩොනල්ඩ් ට්රලම්ප් මේ බව පවසා ඇති බව විදෙස් මාධ්‍ය සඳහන් කළේය. එමෙන්ම අවි ආයුධ මිලදී ගන්නා පුද්ගලයින්ගේ මානසික සෞඛ්‍ය පිළිබඳව සොයාබැලීම හා පසුබිම පරීක්ෂා කිරීම ඇතුළු කරුණු පිළිබඳව අදාළ සාකච්ඡාවේදී අවධානය යොමුව තිබේ.", "URL": "https://sinhala.adaderana.lk/news.php?nid=84672", "Category": null, "Parent URL": null}