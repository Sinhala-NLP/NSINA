{"Source": "Adaderana", "Timestamp": "July 30, 2010 08:55 am", "Headline": "ඉන්දු -ශ්‍රී ලංකා දෙවැනි ටෙස්ට් ගැටුම අවසන් දිනට ", "News Content": "ඉන්දු -ශ්‍රී ලංකා දෙවැනි ටෙස්ට් ක්‍රිකට් තරගයේ අවසන් දිනය අදය. ඊයේ දිනය නිමා වන විට සිය ‍පළමු ඉනිම ක්‍රීඩා කරමින් සිටි ඉන්දීය කණ්ඩායම කඩුළු 9 ක් දැවී ලකුණු 669 ක් ලබා ගනු ලැබීය. ඉන්දීය ඉනිම වෙනුවෙන් දර්ශනීය පිතිහරඹයක නිරත වූ සචින් තෙන්ඩුල්කාර් ලකුණු සංඛ්‍යාව 203 ක් ලබාගත්තේය. සුරේෂ් රයිනා ලකුණු 120 යි. පන්දුයැවීමේ දී අජන්ත මෙන්ඩිස් කඩුළු 4 ක් ද, තිලකරත්න ඩිල්ෂාන් කඩුළු 3 ක් ද සුරාජ් රන්දිව් කඩුළු 2 ක් ද ලබාගැනීමට සමත්විය. ශ්‍රී ලංකා කණ්ඩායම සිය ප්‍රථම ඉනිම සඳහා ලකුණු 642 ක් රැස් කර ගනු ලැබීය. ඊට කුමාර සංගක්කාරගේ ද්විත්ව ශතකය සහ මහේල ජයවර්ධනගේ මෙන්ම තරංග පරණවිතානගේ ශතක ද ඇතුළත්ය.", "URL": "https://sinhala.adaderana.lk/news.php?nid=9922", "Category": null, "Parent URL": null}