{"Source": "Adaderana", "Timestamp": "December 17, 2015 08:42 am", "Headline": "පිළියන්දල - මහරගම පාර වසයි", "News Content": "පිළියන්දල - මහරගම මාර්ගය රාත්‍රී කාලයේ තාවකාලිකව වසා තබන බව පොලීසිය පවසයි.එම මාර්ගයේ පිළිසකර කිරීමේ කටයුතු හේතුවෙන් මෙසේ මාර්ගය වසා තබන බව පොලීසිය කියයි.ඒ අනූව ඊයේ දිනයේ සිට ලබන 23 වනදා දක්වා දින 08ක කාලයක් පිළියන්දල - මහරගම මාර්ගය රාත්‍රී 9.00සිට උදෑසන 5.00 දක්වා වසා තැබෙන බව සඳහන්ය.අදාළ කාලය තුළ විකල්ප මාර්ග ලෙස කොළඹ - හොරණ ප්‍රධාන මාර්ගයේ කටුවාවල හන්දියෙන් හැරී මහරගම පිළිකා රෝහල ඔස්සේ මහරගම දෙසට ගමන් කළ හැකි බව පොලීසිය කියයි.එමෙන්ම පිළියන්දල - කොට්ටාව මාර්ගයේ දිගන හන්දියෙන් හැරී එම මාර්ගයේ මොරකැටිය හන්දිය දක්වා ගමන් කර මහරගමට ගමන් කළ හැකි බවද පොලීසිය පවසයි.", "URL": "https://sinhala.adaderana.lk/news.php?nid=55769", "Category": null, "Parent URL": null}