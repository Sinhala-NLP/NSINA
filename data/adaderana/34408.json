{"Source": "Adaderana", "Timestamp": "May 26, 2013 04:33 pm", "Headline": "චීනය පිළිබඳ අත්දැකීම් තම රටවල ජනතාව සමග බෙදාගන්න", "News Content": "“සොඳුරු සැරිසර - සේද මාවත දිගේ” කෘතිය ඔස්සේ චීනය හා ශ්‍රී ලංකාව අතර මිත්‍රත්වය වර්ධනය කරලීම සඳහා ජ්‍යෙෂ්ඨ මාධ්‍යවේදී සමන් අතාවුදහෙට්ටි මහතා සිදු කළ සේවය අගය කරන බව චීන උප ජනාධිපති ලි යුවන්චෝව් මහතා පවසයි. මේ දිනවල චීනයේ සංචාරය කරන ජාත්‍යන්තර ජනමාධ්‍ය හා දේශපාලන පක්‍ෂ නියෝජිත පිරිසේ නායකයා ලෙස ජ්‍යෙෂ්ඨ මාධ්‍යවේදී සමන් අතාවුදහෙට්ටි මහතා බෙයිජිං නුවර චීන මහජන මහා ශාලාවේදී චීන උප ජනාධිපති ලි යුවන්චෝව් මහතා හමුවු අවස්ථාවේදී චීන උප ජනාධිපතිවරයා මේ බව පවසා ඇතැයි සඳහන් වේ. ඒ පිළිබඳ මාධ්‍ය නිවේදනය වැඩිදුරටත් මෙසේය. අතාවුදහෙට්ටි මහතා චීන උප ජනාධිපතිවරයා හමුවූයේ මේ දිනවල චීනයේ සංචාරය කරන ජාත්‍යන්තර ජනමාධ්‍ය හා දේශපාලන පක්‍ෂ නියෝජිත පිරිසේ නායකයා ලෙසය. මෙම නියෝජිත පිරිසට ආසියා, අප්‍රිකා, ලතින් අමෙරිකා සහ යුරෝපීය යන සිව් මහද්වීපයන් නියෝජනය කරන රටවල් 14ක නියෝජිතයෝ ඇතුළත් වූහ. මෙම සාකච්ජාවේ දී චීනයේ සිහිනය හා එය සැබෑ කර ගැනීම ස`දහා චීනයේ නව දේශපාලන නායකත්වය විසින් ක්‍රියාත්මක කරලීමට නියමිත සැලසුම් හා උපාය මාර්ග පිළිබ`දවත් එහිලා මුහුණපෑමට සිදුවන අභියෝග පිළිබ`දවත් අවධානය යොමු කෙරිණි. ඒ ඒ මහාද්වීපික රටවල් සම්බන්ධයෙන් චීනය අනුගමනය කරන පිළිවෙත සම්බන්ධයෙන්ද කරුණු විමසා බැලිණි. මේ සංචාරයේදී චීනය පිළිබ`ද ලත් අත්දැකීම් තම රටවල ජනතාව සමග බෙදාහදා ගන්නා ලෙස චීන උප ජනාධිපතිවරයා නියෝජිත පිරිසෙන් ඉල්ලා සිටියේය. මෙම සාකච්ජාවේ දී විශේෂ සඳහනක් කරමින් චීන උප ජනාධිපති ලි යුවන්චෝව් මහතා කියා සිටියේ “සොඳුරු සැරිසර - සේද මාවත දිගේ” කෘතිය ඔස්සේ චීනය හා ශ්‍රී ලංකාව අතර මිත්‍රත්වය වර්ධනය කරලීම සඳහා සමන් අතාවුදහෙට්ටි මහතා සිදු කළ සේවය අගය කරන බවයි. චීනයේ නව නායක මණ්ඩලය තේරී පත්වීමෙන් පසු එහි ඉහළම පෙළේ නායකයෙකු හමු වී සාකච්ජා පැවැත්වු මුල්ම ශ්‍රී ලාංකිකයා වන්නේද අතාවුදහෙට්ටි මහතාය. චීන කොමියුනිස්ට් පක්‍ෂයේ ජාත්‍යන්තර දෙපාර්තමේන්තුව සංවිධානය කළ මුල්ම ජාත්‍යන්තර නියෝජිත සංචාරයේ නායකත්වය ශ්‍රී ලංකාවට හිමිවීමද විශේෂයකි.", "URL": "https://sinhala.adaderana.lk/news.php?nid=34408", "Category": null, "Parent URL": null}