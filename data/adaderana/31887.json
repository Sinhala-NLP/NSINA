{"Source": "Adaderana", "Timestamp": "February 24, 2013 01:09 pm", "Headline": "නොරොච්චෝලේ කෑම කඩ වටලයි", "News Content": "මිනිස් පරිභෝජනයට නුසුදුසු ආහාර ද්‍රව්‍ය තොගයක් නොරොච්චෝලේ සහ ඒ අවට පිහිටි හෝටල් සහ ව්‍යාපාරික ස්ථානවලින් සොයාගැනීමට මහජන සෞඛ්‍ය පරීක්ෂකවරුන් කණ්ඩායමක් සමත් වී තිබේ. මහජන සෞඛ්‍ය පරීක්ෂකවරුන් විසින් අද (24) මෙම හදීසි පරික්ෂාව කර ඇති අතර එහිදී හෝටල් 06ට සහ වෙළදසැල් 15ට අවවාදාත්මක නිවේදන නිකුත් කළ බව අප වාර්තාකරු පවසයි. මෙම හෝටල් සහ ව්‍යාපාරික ස්ථානවල තිබු මිනිස් පරිභෝජනයට නුසුදුසු සහ කල් ඉකුත් වු කිරිපිටි, ජෑම් වර්ග, ටින් මාළු ඇතුළු ආහාර වර්ග රැසක්ද, පිසින ලද ආහාර ද්‍රව්‍ය රැසක්ද විනාශ කර දමා ඇත. එමෙන්ම මිනිස් පරිභෝජනයට නුසුදුසු ආහාර ද්‍රව්‍ය අලෙවි කිරීමෙන් වළකින ලෙසට ද එම ව්‍යාපාරික ස්ථාන සහ හෝටල් හිමියන්ට අවවාද කර තිබේ.", "URL": "https://sinhala.adaderana.lk/news.php?nid=31887", "Category": null, "Parent URL": null}