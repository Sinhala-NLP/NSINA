{"Source": "Adaderana", "Timestamp": "September 2, 2018 07:20 pm", "Headline": "මාන්කුලමේ රිය අනතුරකින් නමයකට තුවාලයි", "News Content": "යාපනය නුවර ප්‍රධාන මාර්ගයේ මාන්කුලම් ප්‍ර‍දේශයේදී ‍වෑන් රථයක් ස්කැමල් වර්ගයේ ලොරි රථයක අද (02) අළුයම ගැටීමෙන් පුද්ගලයින් නව දෙනකු තුවාල ලබා කිලිනොච්චි රෝහල වෙත ඇතුළත් කොට ඇති බව මාන්කුලම් පොලීසිය පවසයි. මාන්කුලම පොලිසිය පැවසූවේ විනෝද චාරිකාවක් ගොස් නැවත නිවෙස් බලා ගමන් කරමින් සිටි පුද්ගලයින් රැගත් වෑන් රථය නවතා තිබූ ලොරි රථයේ පසුපසින් ගැටී අනතුර සිදුවී ඇති බවයි. අනතුරින් තුවාල ලැබූවන් කිලිනොච්චිය රෝහල වෙත ඇතුළත් කර ඇති අතර ඔවුන්ගෙන් අයකුගේ තත්වය තරමක් බරපතළ බව පොලිසිය පැවසීය. පොලිසිය පැවසූවේ වෑන් රථ රියදුරුට නින්ද යාම හේතුවෙන් අනතුර සිදුව ඇති බවට මූලික පරීක්ෂණයන්ගෙන් අනාවරණය වී ඇති බවයි. යාපනය චුන්නාකම් ප්‍රදේශයේ පදිංචි පිරිසක් අනතුරින් තුවාල ලබා ඇති අතර, සිද්ධිය සම්බන්ධයෙන් මාන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=95435", "Category": null, "Parent URL": null}