{"Source": "Adaderana", "Timestamp": "June 9, 2015 11:28 am", "Headline": "ප්‍රභාකරන්ගේ පිළිරුව ඉවත් කළැයි යකානැටූ 15ක් අත්අඩංගුවේ", "News Content": "තමිල්නාඩු නාගපට්නම් හි තිබු හිටපු එල්.ටී.ටී.ඊ. නායක වේළුපිල්ලෙයි ප්‍රභාකරන්ගේ පිළිරුව ඉවත් කිරීමට එරෙහිව විරෝධතාවයක නිරත වු එරට එම්.ඩී.එම්.කේ.පක්ෂ සාමාජිකයින් පිරිසක් අත්අඩංගුවට ගෙන තිබේ. එම්.ඩි.එම්.කේ. පක්ෂයේ ප්‍රධාන ලේකම් වයිකෝ විසින් නාගපට්නම් හි පිහිටි තමිල්නාඩු රජයේ කාර්යාලය ඉදිරිපිට මෙම විරෝධතාව සංවිධානය කර තිබු බව සඳහන්ය. ඒ අනුව එරට පොලීසිය විසින් විරෝධතාවයේ නිරත වු එම්.ඩී.එම්.කේ. පක්ෂ සාමාජිකයින් 15 දෙනෙකු අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. නාගපට්නම් පොයිගයිනල්ලූර් ප්‍රදේශයේ දේවස්ථානයක ඉදිකර තිබු ප්‍රභාකරන්ගේ පිළිරුව පසුගිය සෙනසුරාදා රාත්‍රි ආරක්ෂක අංශ විසින් ඉවත් කර තිබුණි. තමිල්නාඩු රජයේ උපදෙස් මත අදාළ පිළිරුව ඉවත් කර තිබු බව සඳහන්ය.", "URL": "https://sinhala.adaderana.lk/news.php?nid=51872", "Category": null, "Parent URL": null}