{"Source": "Adaderana", "Timestamp": "January 2, 2018 01:25 pm", "Headline": " මිනිරන් පතලේ අර්බුදය ගැන හවස කතා කරනවා", "News Content": "මැල්සිරිපුර - රාගෙදර මිනිරන් පතලේ සේවකයන් පිරිසක් පතල තුළ ආරම්භ කර ඇති සත්‍යග්‍රහය සම්බන්ධයෙන් තීරණාත්මක සාකච්ඡාවක් අද පස්වරුවේ පැවැත්වීමට නියමිතය. අද පස්වරු 02.00 ට කම්කරු කාර්යාල නිලධාරීන් පිරිසක් සමඟ මෙම සාකච්ඡාව පැවැත්වෙන බව වාර්තා වෙයි. රාගෙදර මිනිරන් පතල වසා දමන බවට බලධාරීන් සිදුකළ ප්‍රකාශයක් සමඟ පතලේ කම්කරුවන් පිරිසක් සත්‍යග්‍රහය ව්‍යාපාරයක් ආරම්භ කළේය. ඒ අනුව පස් වන දිනටත් මෙම සත්‍යග්‍රහය ව්‍යාපාරය ක්‍රියාත්මක කෙරෙයි. මේ සම්බන්ධයෙන් කළ විමසීමකදී අදාළ පතල අයත් ආයතනයේ කළමනාකරණ ආනන්ද ගුණරත්න මහතා ප්‍රකාශ කළේ මූල්‍ය අර්බුදයක් හේතුවෙන් සේවකයන් පිරිසකට මාසික නිවාඩුවක් ලබාදීමට යෝජනා කර ඇති බවයි.", "URL": "https://sinhala.adaderana.lk/news.php?nid=82388", "Category": null, "Parent URL": null}