{"Source": "Adaderana", "Timestamp": "October 31, 2016 11:40 am", "Headline": "අගමැතිට හා හිටපු මහබැංකු අධිපතිට එරෙහිව පැමිණිල්ලක්", "News Content": "මහබැංකු බැඳුම්කර වංචාව සම්බන්ධයෙන් අග්‍රාමාත්‍ය රනිල් වික්‍රමසිංහ මහතාට සහ හිටපු මහ බැංකු අධිපති අර්ජුන මහේන්ද්‍රන් මහතාට එරෙහිව අල්ලස් හෝ දූෂණ චෝදනා විමර්ශන කොමිෂන් සභාවට පැමිණිල්ලක් ඉදිරිපත් කර තිබේ.ඒකාබද්ධ විපක්ෂය නියෝජනය කරන මන්ත්‍රිවරුන් 11 දෙනෙකු විසින් අදාළ පැමිණිල්ල සිදු කළ බව පාර්ලිමේන්තු මන්ත්‍රී කෙහෙලිය රඹුක්වැල්ල මහතා සඳහන් කළේය.අද(31) පෙරවරුවේ අදාළ පැමිණිල්ල අල්ලස් කොමිසමට බාරදුන් බව කෙහෙලිය රඹුක්වැල්ල මන්ත්‍රීවරයා සඳහන් කරයි.මේ අතර මහ බැංකු බැදුම්කර සිද්ධිය මගින් රටට විශාල මුදලක් පාඩු කර ඇති බව පාර්ලිමේන්තු මන්ත්‍රී විමල් විරවංශ මහතා පවසයි.පාදුක්ක ප්‍රදේශයේ පැවැති ජන හමුවකට එක්වෙමින් විමල් විරවංශ මන්ත්‍රීවරයා මෙම අදහස් පළ කළේය.", "URL": "https://sinhala.adaderana.lk/news.php?nid=65578", "Category": null, "Parent URL": null}