{"Source": "Adaderana", "Timestamp": "June 22, 2010 01:23 pm", "Headline": "ජනශක්ති ඉන්ෂුවරන්ස් ගංවතුර රක්‍ෂණ වන්දි ගෙවීම් කඩිනම් කරයි", "News Content": "ගංවතුර හානි රක්‍ෂණ වන්දි හිමිකම් 400 කට අධික සංඛ්‍යාවක් තමන් වෙත ලැබී ඇතැයි ජනශක්ති ඉන්ෂුවරන්ස් සමාගම නිවේදනය කරයි. ඊට අදාළ මුළු වන්දි මුදල දළ වශයෙන් රුපියල් මිලියන 150 කි. රක්‍ෂණ වන්දි හිමිකම් අතුරින් 300 ක් පමණ රථවාහනවලට වන අතර ඉතිරි 100 රථවාහන නොවන (ගොඩනැගිලි, නිවාස ,පශුසම්පත් සහ ගබඩා ආදියට)අදාළ වෙයි. සමාගම මේ වනවිටත් සියලු හානි තක්සේරු කොට වන්දි ගෙවීම් කඩිනම්ව සිදුකිරීමට කටයුතු කර තිබේ. ගංවතුර ඇතිවූ මොහොතේ පටන් ජනශක්ති හි වන්දි හිමිකම් ගෙවීම් අංශය දිවා රාත‍්‍රී නොබලා දවසේ පැය 24 මුඵල්ලේම පාහේ හානි තක්සේරු කොට රක්‍ෂණ වන්දි ගෙවීම් ක‍්‍රියාවලියේ යෙදී සිටින බව ජනශක්ති සාමාන්‍යාධිකාරි / රක්‍ෂණ දයාලනී අබේගුණවර්ධන මහත්මිය පවසයි.\"නොපමාව මෙම රක්‍ෂණ වන්දි ගෙවීම් කිරීමට අප ඉහළම ප‍්‍රමුඛත්වය දී තිබෙනවා. වගකීමක් ඇති ආයතනයක් වශයෙන් අපගේ ජනතාව පත්ව සිටින මානසික පීඩනයත් අනෙකුත් දුෂ්කරතා ගැනත් අපට අවබෝධයක් තිබෙනවා. එම නිසා ඉතාමත් කඩිනමින් මෙම ගෙවීම් කිරීමට අපි ක‍්‍රියා කරමින් සිටිමු.\"ඇය කීවාය. \"දිගටම ඇදහැලුණු ධාරානිපාත වැසි නිසා 450,000 ක් පමණ පුද්ගලයන්ට උන්හිටිතැන් අහිමි විය. ජලයට යටවූ බොහෝ ස්ථාන කරා ළඟාවීමට දින ගණනාවක් ගතවූ නිසා දේපොළවලට සිදු වී ඇති හානිය නිශ්චිත වශයෙන් ගණන් බැලීමට සිදුවූයේ වතුර බැසයාමෙන් පසුවයි\". රක්‍ෂණ වන්දි වැඩි සංඛ්‍යාවක් ලැබී ඇත්තේ කොළඹ0-ගාල්ල මීගමුව කැලණිය ඇල්පිටිය සහ ගම්පහ ප‍්‍රදේශවලින් බව අබේගුණවර්ධන මහත්මිය තවදුරටත් පැවසුවාය. නොබෝදා ඇති වූ මෙම ව්‍යසනය සැලකිල්ලට ගන්නා විට මහජනතාව මෙන්ම ව්‍යාපාරිකයන්ද තමන්ට උචිත රක්‍ෂණ ක‍්‍රම කෙරෙහි යළිත් හොදින් සිතාබලා අධ්‍යයනය කළ යුතුයැයි ඇය පැවසුවාය. \"ඇති වූ මෙම අවාසනාවන්ත සිදුවීම් මෙන්ම අනාගතයේදි තවත් මෙවැනි දේ සිදුවෙතැයි විශ්වාස කරන බැවින් ජලගැලීම්, ස්වාභාවික ආපදා වැනි රක්‍ෂණ ආවරණයන් ලබා ගැනීමට සියලු දෙනා සිතා බැලිය යුතු අතර එමගින් බලාපොරොත්තු නොවූ ආපදාවලට පූර්ව සූදානමකින් සිටීමට හැකි වනු ඇත\" මෝටර් රථයක් ජලයට හසුවුවහොත් එහි ඇංජිම පණගැන්වීමෙන් හැමවිටකම වැළකී සිටිය යුතු බව ජනශක්ති ඉන්ෂුවරන්ස් හි ජ්‍යෙෂ්ඨ මෝටර් රථ ඉංජිනේරු හේමන්ත දඹදෙනිය මහතා පවසයි.\"ඔබගේ වාහනය ආරක්‍ෂිත භූමියකට ඇද ගෙන ගොස් වෙනත් කිසිම දෙයක් කිරීමට පෙර ප්ල්ග් සහ ඉන්ජෙක්ටර් ගලවා ඉවතට ගැනීම ඉතා වැදගත්\"ඔහු කීවේය. ශ‍්‍රී ලංකාවේ තුන්වන විශාලතම සාමාන්‍ය රක්‍ෂණකරු වන ජනශක්ති ඉන්ෂුවරන්ස් 2009 වසර තුළදී රක්‍ෂණ වන්දි හිමිකම් 84,553 කට රුපියල් බිලියන 2.6 කට අධික මුදලක් ගෙවා ඇත. 2010 වසරේ ප‍්‍රථම කාර්තුවේදී රක්‍ෂණ වන්දි හිමිකම් 22,376 ක් වෙනුවෙන් දැනටමත් රුපියල් 724,207,360 ක් ගෙවා ඇත. පසුගිය පස් වසර තුළ දි ජනශක්ති සමාගම ගෙවා ඇති මුඵ රක්‍ෂණ වන්දි හිමිකම් රුපියල් බිලියන 14 ඉක්මවන අතර වන්දි හිමිකම් ගෙවීම්වල ශීඝ‍්‍ර වැඩිවීමක් මෙමගින් පෙන්නුම් කරයි. 2005 වසරේදී රුපියල් බිලියන 5 ක්ද, 2006 දී රුපියල් බිලියන 2.13 ක් ද, 2007 දී රුපියල් බිලියන 2.34 ක් ද, 2008 දී රුපියල් බිලියන 2.36 ක්ද ගෙවා ඇත.", "URL": "https://sinhala.adaderana.lk/news.php?nid=9157", "Category": null, "Parent URL": null}