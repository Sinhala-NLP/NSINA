{"Source": "Adaderana", "Timestamp": "July 3, 2019 11:28 pm", "Headline": "දුම්රියේ ගැටී ජීවිත 10ක් අහිමිවෙයි", "News Content": "කොළඹ සිට යාපනය බලා ධාවනය වු දුම්රියේ ගැටීමෙන් එළ ගවයින් 10 දෙනෙකු ජිවිතක්ෂයට පත්ව ඇති බව ප්‍රදේශවාසීන් පවසයි. අද(02) දහවල් මෙම ගවයින් පිරිස දුමිරියේ ගැටී තිබේ. ප්‍රදේශවාසීන් පැවසූවේ තාණ්ඩිකුලම දුම්රිය ස්ථානයට මදක් එපිටින් ගවයින් දුම්රියේ ගැටී ජිවිතක්ෂයට පත්ව ඇති බවයි. තවත් ගවයින් පිරිසක් දුම්රියේ ගැටීමෙන් තුවාල ලබා ඇති අතර, දුම්රිය මාර්ගය දෙපස ගමන් කරමින් සිටි ගවයින් දුම්රිය පැමිණීමත් සමඟ දුම්රිය මාර්ගය හරහා ගමන් කිරීමට උත්සහ කිරී‍මේදී දුම්රියේ ගැටී ඇති බවද ප්‍රදේශවාසීන් පැවසූහ. ප්‍රදේශවාසීන් පැවසූවේ මීට සතියකට පමණ පෙර යාපනය මුහමාලෙයි ප්‍රදේශයේදී දුම්රියේ ගැටීමෙන් ගවයින් 21 දෙනෙකු ජිවිතක්ෂයට පත්වු බවයි. සිද්ධිය සම්බන්ධයෙන් වවුනියාව පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=113315", "Category": null, "Parent URL": null}