{"Source": "Adaderana", "Timestamp": "January 12, 2016 04:50 pm", "Headline": "හම්බන්තොට සංවර්ධනයට චමල්ගෙත් සහය!", "News Content": "හම්බන්තොට දිස්ත්‍රික්කයේ සංවර්ධනය පිළිබඳ පොදු එකඟත්වයකින් කටයුතු කිරීමට දිස්ත්‍රික් සම්බන්ධීකරණ කමිටු රැස්වීමේදී ඊට සහභාගී වූ සියලු පක්ෂවල මෙන්ම රාජ්‍ය නිලධාරීන්ගේ එකඟත්වය හිමිවූ බව එහි ප්‍රධානත්වය හෙබවූ හම්බන්තොට දිස්ත්‍රික් සම්බන්ධීකරණ කමිටුවේ සම සභාපති, ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා කියයි.දිස්ත්‍රික්සම්බන්ධීකරණ කමිටු රැස්වීමෙන් අනතුරුව මාධ්‍යට අදහස් දක්වමින් දිලිප් වෙදආරච්චි අමාත්‍යවරයා අවධාරණය කළේ තමාගේ ප්‍රධානත්වයෙන් රැස්වූ ප්‍රථම රැස්වීමේදීම දිස්ත්‍රික්කයේ සංවර්ධනය සඳහා ජනතා විමුක්ති පෙරමුණේ මෙන්ම ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයද ඒකමතිකව සහය පළකිරීම සුවිශේෂී ජයග්‍රහණයක් බවය.හම්බන්තොට දිස්ත්‍රික් ලේකම් කාර්යාල ශ්‍රවණාගාරයේ දී (11) දින පෙරවරු 9.30 පමණ ආරම්භ වූ දිස්ත්‍රික් සම්බන්ධීකරණකමිටු රැස්වීම ප.ව.4.00 පමණ වන තෙක් පැවැත්විණ.මෙම රැස්වීමට හිටපු කථානායක චමල් රාජපක්ෂ මහතානිවාස අමාත්‍ය සජිත් ප්‍රේමදාස මහතා මෙන්ම ජනතා විමුක්ති පෙරමුණේ නිහාල් ගලප්පත්ති මන්ත්‍රීවරයාද දකුණු පළාත් සභා අමාත්‍යවරුන් මෙන්ම පළාත් සභා ප්‍රාදේශීය සභා මන්ත්‍රීවරුන්ද දිස්ත්‍රික්කයේ සියලු රාජ්‍ය ආයතන නියෝජනය කරමින් රාජ්‍ය නිලධාරින්ද එක්ව සිටියහ. මෙම දිස්ත්‍රික්සම්බන්ධීකරණකමිටු රැස්වීමේදී පොදු මහජන ගැටළු රැසකට විසඳුම් ලබා දෙමින් එහි ප්‍රධානත්වය හෙබවූ දිලිප් වෙදආරච්චි අමාත්‍යවරයා පොදු එකඟත්වය මත ඍජු තීන්දු ගැනීම කැපී පෙනිණ.රජයේ පාසල් වල මුදල් එකතු කිරීම තහනම්මෙහිදී රජයේ පාසල් තුළ විවිධ හේතු දක්වමින් මුදල් එකතු කිරීම පිළිබඳ දීර්ඝ ලෙස සාකච්ඡාවට ලක්වූ අතර දිස්ත්‍රික් සම්බන්ධීකරණ කමිටුව තීරණය කළේ රජයේ චක්‍රලේඛ වලට පටහැනිව මුදල් එකතු කිරීම සිඳු නොකළ යුතු බවය.ඒ අනුව පාසල්වල අවශ්‍යතා වෙනුවෙන් අයකළ හැකි පහසුකම් ගාස්තු හා අනෙකුත් අයකිරීම් වලට අමතරව මුදල් අය කිරීම වහා නවත්වන ලෙස අධ්‍යාපන බලධාරිට දැනුම් දුන් දිලිප් වෙදආරච්චි මහතා යහපාලන රජය යටතේ නිදහස් අධ්‍යාපනය සුරක්ෂිත කොට ක්‍රියාත්මක වන බැවින් ජනතාව අපහසුතාවයට පත්වන කටයුතු වල නොදෙන්නැයි නිලධාරීන්ගෙන් ඉල්ලීමක් කළේය. එලෙසම දිස්ත්‍රික්කයේ පාසල් වල යටිතල පහසුකම් සංවර්ධනය, අධ්‍යාපනයේ ගුණාත්මකභාවය ඉහළ නැංවීම පිළිබඳව දීර්ඝ වශයෙන් මහජන නියෝජිතයින් අදහස් පල කළ අතර ඒවා ක්‍රියාත්මක කිරීම පිළිබඳව දිස්ත්‍රික් සම්බන්ධීකරණ කමිටුවට සහභාගී වූ අධ්‍යාපන බලධාරීන් කරුණු ඉදරිපත් කළහ. ඉදිරිපත් වූ සියලු කරුණු සලකා දිලිප් වෙදආරච්චි හා සජිත් ප්‍රේමදාස අමාත්‍යවරුන් දෙදෙනාද චමල් රාජපක්ෂ මහතාද නිලධාරීන්ට උපදෙස් දෙනු ලැබුවේ වසර ගණනාවක් තිස්සේ ගොඩගැසී පවතින අධ්‍යාපන ගැටළු වලට අදාලවසම්බන්ධීකරණකමිටුව ගත් තීන්දු තීරණ වහා ක්‍රියාත්මක කර ඊළඟ රැස්වීමට එහි ප්‍රගතිය වාර්තා කරන ලෙසය.රෝහල් හා සෞඛ්‍ය පහසුකම් නැංවීම හම්බන්තොට දිස්ත්‍රික්කයේ රජයේ රෝහල් වල පවතින පහසුකම් හා රෝගීන් පත්වන අපහසුතා පිළිබඳව මහජන නියෝජිතයින්ද සෞඛ්‍ය බලධාරීන්ද විස්තරාත්මකව කරුණු ඉදිරිපත් කළහ.එහිදී දැනට ලැබී ඇති ප්‍රතිපාදන හා පළාත් සභාවේ සහයෙන් රෝග නිවාරණය හා ප්‍රතිකාර සේවා විධිමත් කිරීම් පිළිබඳව තීරණ රැසක් ගෙන ඒවා ක්‍රියාත්මක කරන ලෙස උපදෙස් දුන්හ.එසේම රජයේ රෝහල් වල භික්‍ෂු වාට්ටු නොමැති බවට ඉදිරිපත් වී ඇති චෝදනා පිළිබඳ සාකච්ඡා වූ අතර එහිදී සෞඛ්‍ය බලධාරීන් අවධාරණ කළේ රෝගී තදබදය හා පහසුකම්වල හිඟය ඊට හේතු වී ඇති බවය.ඒ අනුව තිස්සමහාරාම රෝහලට භික්‍ෂු වාට්ටුවක් ලබා දීමට සිය උපන්දිනය වෙනුවෙන් කැමැත්ත පලකල සජිත්ප්‍රේමදාස අමාත්‍යවරයා දිස්ත්‍රික්කයේ සියලු රෝහලවල සංවර්ධන සැලසුමක් සකස්කර ඇස්තමේන්තුද සමඟ තමන් වෙත කඩිනමින් ඉදිරිපත් කරන්නැයි උපදෙස් දුන්නේය.එම වාර්තා ලැබීමෙන් පසු සෞඛ්‍ය අමාත්‍යවරයා සමඟ සාකච්ඡා කර විදේශ සම්පත් දෙපාර්තමේන්තුව හරහා විදේශාධාර ලබා ගෙන හම්බන්තොට දිස්ත්‍රික්කයේ සියලු රෝහල් වැඩි දියුණු කිරීමට කටයුතු කරන බව සජිත් ප්‍රේමදාස අමාත්‍යවරයා කියා සිටියේය.තංගල්ල රෝහලේ පවතින අධික තදබදය හා භුමියේ ප්‍රමාණවත් ඉඩ නොමැති වීම පිළිබඳව විශේෂ අවධානය යොමු වූ අතර එහිදී දිස්ත්‍රික් සම්බන්ධීකරණ කමිටුවේ ප්‍රධානත්වය ඉසිලූ දිලිප් වෙදආරච්චි අමාත්‍යවරයා පෙන්වා දුන්නේ රෝහල අසලම පිහිටි තැපැල් කාර්යාලය පවත්වාගෙන යන ගොඩනැගිල්ල පිහිටි අක්කර ගණනක් විශාල භූමිය පවරා ගැනීම තුළින් තංගල්ල රෝහල දියුණු කළ හැකි බවය.ඒ අනුව ඊට අදාළ කටයුතු කිරීමටත් රෝහලේ බරපතළ ගැටලුවක්ව පවතින ගොඩනැගිලි පහසුකම් සැලසීමටත්, වසර දෙකකට අධික කාලයක් තිස්සේ රෝහල් ශල්‍යාගාරය අසල ගොඩගසාඇති ශල්‍යකර්ම වලදී ඉවත් කරන අත් පා හා ශරීර අවයව කොටස් මෙන්ම දරු ප්‍රසුතියේදී ඉවත් කරන ශරීර කොටස් අඩංගු ටොන් 20ක් පමණ වන අපද්‍රවය තොගය පිළිගත් ක්‍රමවේදයන්ට අනුව පුළුස්සා විනාශ කිරිමට දෙසතියක් තුළ ක්‍රියාකරන ලෙස උපදෙස් දුන්හ.මාර්ග සංවර්ධන ප්‍රදේශයේ මාර්ග සංවර්ධනය සඳහා පවතින බාධා කඩිනමින් ඉවත් කිරීමටත් තීරණය කළ දිස්ත්‍රික් සම්බන්ධීකරණ කමිටුව අවධාරණය කළේ නීතිරීති පනවා ඇත්තේ ජනතාවට සේවය කිරීමට බවය. නීතිරීති හා චක්‍රලේඛ වලට සිරවී සංවර්ධනය අඩාළ නොකළ යුතු බවය.එබැවින් ජනතවට වඩාත් පහසු ආකාරයට මාර්ග සංවර්ධනය සිඳුවිය යුතු බවත් ඵලදායී නොවන අන්දමින් පසුගිය කාලයේ ඉදිකළ මාර්ග හා අතරමග නවතා දමා ඇති මාර්ග පිළිබඳ විධිමත් පරීක්ෂණයක් පවත්වා වාර්තාවක් ඉදිරිපත් කරන ලෙස උපදෙස් දුන් දිස්ත්‍රික් සම්බන්ධීකරණ කමිටුව අවධාරණය කළේ එම මාර්ග ව්‍යපෘතිවල යම් දුෂණයක් හෝ අක්‍රමිකතාවයක් සිදුව ඇත්නම් ඒ පිළිබඳව නීත්‍යානුකූලපියවර ගැනීමට කටයුතු කරන බවය. දිස්ත්‍රික්කයේ මාර්ග සංවර්ධනය සඳහා බාධාවක්ව පැවැති ගැටළු රැසකට විසඳුම් රැසක් ලබා දීමට මෙහිදී හැකිවිය.තංගල්ල නගර සංවර්ධනය තංගල්ල නව නගර සංවර්ධනය කඩිනමින් ක්‍රියාත්මක කරන බව මෙහිදී සඳහන් කළ දිලිප් වෙදආරච්චි මැතිතුමා නගර සංවර්ධනය පිළිබඳ අග්‍රාමාත්‍යතුමා සමඟපැවැතිසාකච්ඡාවේදී එළඹී තීරණ අනුව නව නගර සැලැස්ම ලබන මසට පෙර ලැබීමට සලස්වන්නැයි නාගරික සංවර්ධන අධිකාරියේ නිලධාරීන්ට අමාත්‍යවරයා උපදෙස් ලබා දුන්නේය.තංගල්ල නව නගර සැලැස්මට අනුව නව බස් නැවතුම්පළක් හා වෙළඳ සංකීර්ණයක් ඇතුළු පහසුකම් රැසක් සැලසීමට නියමිතය.මත්ද්‍රව්‍ය නිවාරණය හම්බන්තොට දිස්ත්‍රික්කයේ මත්ද්‍රව්‍ය ජාවරාම පිළිබඳව පක්ෂ විපක්ෂ දේශපාලන බේදයකින් තොරව සියලු මහජන නියෝජිතයින් දැඩිව අදහස් පල කළහ.පාසල් හා උපකාරක පන්ති ආශ්‍රිතව මෙන්ම දිස්ත්‍රික්කය පුරා මත්ද්‍රව්‍ය ව්‍යාප්තිය වැළැක්වීමට වහා පියවර ගත යුතු බවට සියලු දෙනා ඒකමතිකව තීරණය කළහ.ඒ අනුව දිස්ත්‍රික් සම්බන්ධීකරණ කමිටුවේ සම සභාපති ලෙස දිලිප් වෙදආරච්චි අමාත්‍යවරයා පොලිසීයේ නිලධාරීන්ට උපදෙස් දෙනු ලැබුවේ මත්ද්‍රව්‍ය වැටලීම සඳහා විශේෂ ඒකකයක් පිහිටුවා ප්‍රමාණවත් පහසුකම් දී හම්බන්තොට දිස්ත්‍රික්කයේ මත්ද්‍රව්‍ය තුරන් කිරීමට පියවර ගන්න ලෙසය. මෙම මත්ද්‍රව්‍ය ජාවාරමට එරෙහිව දිස්ත්‍රික්කයේ සියලු මහජන නියෝජිතයින් දැඩිව එරෙහිව පෙනී සිටින බැවින් මත්ද්‍රව්‍ය වැටලීම සදහා පොලිසිය හෝ සුරාබදු නිලධාරීන් කිසිදු චකිතයක් හෝ ඇති කර නොගත යුතු බව අවධාරණය කළ දිලි වෙදආරච්චි මහතා අදාළ වැටලීම් ස්වාධීනව සිදු කිරීම සදහා පුර්ණ නිදහස පොලිසියට ලබා දී ඇතැයි පෙන්වා දුන්නේය.කිසිදු ලෙසකින් දේශපාලන හෝ මත්ද්‍රව්‍ය ජාවාරම් කරුවන්ගේ ග්‍රහණයට නතු නොවන ලෙසත් මත්ද්‍රව්‍ය ජාවාරම් සමබන්ධයෙන් අත්අඩංගුවට ගන්නා ඕනෑම පුද්ගලයෙකුට එරෙහිව නීතිය නිසි ලෙස ක්‍රියාත්මක කරන ලෙසට පොලීසියෙන් ඉල්ලා සිටි දිලිප් වෙදආරච්චි අමාත්‍යවරයා ප්‍රමුඛ දිස්ත්‍රික් සම්බන්ධීකරණකමිටුව අවධාරණය කළේ දේශපාලන හෝ වෙනත් පුද්ගලයින්ගේ බලපෑම් වලට යටත් නොවන ලෙසය.යම් දේශපලනඥයෙකු පොලිසියට බලපෑම් කළහොත් හෝ අත්අඩංගුවට ගන්නා සැකකරුවන් මුදා ගැනීමට මැදිහත් වුවහොත් එවැනි බලපෑම් කළ දේශපලනඥයා පිළිබඳ නම් ගම් සහිතව විස්තර වාර්තාවක් දිස්ත්‍රික් සම්බන්ධීකරණ කමිටුවට ඉදිරිපත් කරන්නැයි සියලු මහජන නියෝජිතයින් මෙහිදී පොලිසියෙන් ඉල්ලීමක් කරන ලදී.එසේම පසුගිය දිස්ත්‍රික් සම්බන්ධීකරණ කමිටුවේ ගත් තීන්දු තීරණ ක්‍රියාත්මක වීම හා එහි ප්‍රගතිය පිළිබඳව ද නව සංවර්ධන සැලසුම් පිළිබඳවද මෙහිදී විශේෂ අවධානයට ලක්විය.", "URL": "https://sinhala.adaderana.lk/news.php?nid=56314", "Category": null, "Parent URL": null}