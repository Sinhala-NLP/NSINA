{"Source": "Adaderana", "Timestamp": "September 29, 2012 10:14 am", "Headline": "ලෝක හදවත් දිනය අදයි", "News Content": "ලෝක හදවත් දිනය අදට යෙදී තිබේ. එකම ලොවක්, එක් නිවසක්, එකම හදවතක් යන්න මෙවර ලෝක හදවත් දිනයේ තේමාවය. මෙරට දිනකට පුද්ගලයින් 150 ක් පමණ හෘදයාබාද හේතුවෙන් මිය යන බව සෞඛ්‍ය අමාත්‍යංශ පෙන්වාදෙයි. කාන්තා මරණවලින් තුනෙන් එකක්ම සිදුවන්නේ හදවත් රෝග හා ඒ ආශි‍්‍රත සංකූලතා හේතුවෙන් බව වාර්තාවේ. බොහෝ හෘද රෝගවලට හේතුව සෞඛ්‍ය සම්පන්න නොවන ආහාර අනුභවය, ශාරීරික ව්‍යායාම අඩු බව, දුම් සහ මත්පැන් පානය බව සෞඛ්‍ය අමාතයංශය පවසන්නේය. මෙරට පුද්ගලයින්ගෙන් සියයට 36 ක්ම ශාරීරික ව්‍යායාමවල නිරත නොවන බව අනාවරණය වී තිබේ. හෘදයාබාද අවම කිරීම මෙවර හදවත් දිනයේ අරමුණ බව සෞඛ්‍ය අමාත්‍යංශ සඳහන් කළේය.", "URL": "https://sinhala.adaderana.lk/news.php?nid=27848", "Category": null, "Parent URL": null}