{"Source": "Adaderana", "Timestamp": "December 10, 2010 09:31 am", "Headline": "වෙළඳසැලකින් මුදල් පැහැරගත් පුද්ගලයෙකුට වසර 4 ක සිරදඬුවමක්", "News Content": "වසර 10 ට පෙර මාතලේ නගරයේ ‍වෙළඳසැලකට ඇතුලු වී ගිනි අවි පෙන්වා මුදල් පැහැරගත් පුද්ගලයෙකුට වසර 4 ක බරපතල සිරදඬුවමක් නියම කර තිබේ. මාතලේ අතිරේක දිසා විනිසුරු චතුරිකා ද සිල්වා මෙනවිය විත්තිකරු අදාළ චෝදනාවන්ට වරදකරු කරමින් මෙම නියෝගය කර ඇති බව සඳහන්ය. සිරදඬුවමට අමතරව රුපියල් පන්දහසක වන්දියක් ගෙවන ලෙස ද අධිකරණය විත්තිකරුට නියම කර ඇත. මාතලේ පොලිසිය පැමිණිල්ල වෙනුවෙන් පෙනී සිටි බව ද සඳහන්ය.", "URL": "https://sinhala.adaderana.lk/news.php?nid=12745", "Category": null, "Parent URL": null}