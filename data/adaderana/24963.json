{"Source": "Adaderana", "Timestamp": "June 12, 2012 10:16 am", "Headline": "වන අලියෙකු යැයි වෙඩි තියලා - පුද්ගලයෙකු මරුට", "News Content": "මැදිරිගිරිය, ගොඩගේවත්ත ප්‍රදේශයේ කුඹරුයායක දී සිදුවු වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. 28 හැවිරිදි මැදිරිගිරිය, මැදගම ප්‍රදේශයේ පදිංචි පුද්ගලයෙකු මෙලෙස ජීවිතක්ෂයට පත්ව ඇති බව පොලිසිය සඳහන් කරයි. මෙම පුද්ගලයා කඹුරේ පැල් රකිමින් සිටි අවස්ථාවේ දී ඒ ආසන්නයේ පැල් රකිමින් සිටි තවත් පුද්ගලයෙකු විසින් සිදුකළ වෙඩි තැබීමකින් මොහු ජීවිතක්ෂයට පත්ව ඇති බව සඳහන්ය. කුඹුරට වන අලි පැමිණ ඇති බවට ඇසුණු ශබ්දයක් හේතුවෙන් ඒ දෙසට වෙඩි තැබීමේ දී මෙම පුද්ගලයාට වෙඩිවැදුණු බව සැකකරු පවසා ඇත. මෙම සිද්ධිය සම්බන්ධයෙන් මැදිරිගිරිය පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24963", "Category": null, "Parent URL": null}