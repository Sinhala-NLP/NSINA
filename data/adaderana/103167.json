{"Source": "Adaderana", "Timestamp": "January 27, 2019 04:31 pm", "Headline": "ලංකාවේ ක්‍රිකට් ක්‍රීඩකයින් 4කට ආබාධ", "News Content": "ආබාධයන්ට ලක්වීම හේතුවෙන් ශ්‍රී ලංකා කණ්ඩායමේ වේග පන්දු යවන ක්‍රීඩක ලහිරු කුමාරට මෙන්ම දුෂ්මන්ත චමීරට ද ඔස්ට්‍රේලියානු කණ්ඩායම සමඟ පැවැත්වෙන දෙවන සහ අවසන් ටෙස්ට් තරගය අහිමි වී තිබේ. පළමු ටෙස්ට් තරගයේ දී ආබාධයට ලක්වූ ලහිරු කුමාරට සති 4ත් 6ත් අතර කාලයක් විවේක ගැනීමට සිදුවන අතර මේ හේතුවෙන් ඔහුට දකුණු අප්‍රිකානු තරඟ සංචාරය ද අහිමි විය. දුෂ්මන්ත චමීර ද ආබාධයකට ලක්වීම හේතුවෙන් ඔස්ට්‍රේලියානු කණ්ඩායම සමඟ පැවැත්වෙන දෙවන ටෙස්ට් ක්‍රිකට් තරගය ඔහුට අහිමි වන බව ශ්‍රී ලංකා කණ්ඩායමේ නායක දිනේෂ් චන්දිමාල් ප්‍රකාශ කර තිබේ. ශ්‍රී ලංකා කණ්ඩායමේ ක්‍රීඩකයින් කිහිපදෙනෙකුම මේ වන විට ආබාධයන්ට ලක්ව සිටින අතර ඇන්ජලෝ මැතිව්ස් ආබාධ තත්ත්වය හේතුවෙන් මෙම තරග සංචාරයට එක් නොවු අතර තරගාවලියට පෙර පැවති පුහුණු තරගයේදී ආබාධයට ලක්වු නුවන් ප්‍රදීප්ට ද තරගාවලියෙන් ඉවත් වීමට සිදු විය.", "URL": "https://sinhala.adaderana.lk/news.php?nid=103167", "Category": null, "Parent URL": null}