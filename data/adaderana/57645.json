{"Source": "Adaderana", "Timestamp": "February 27, 2016 11:28 am", "Headline": "සුව ඇමතිගේ සුව බලන්න ජනපති සිංගප්පූරු යයි", "News Content": "ජනාධිපති මෛත්‍රීපාල සිරිසේන මහතා සිංගප්පූරුව බලා පිටත්ව ගොස් තිබේ.සිංගප්පුරුවේ මවුන්ට් එළිසෙබෙත් රෝහලේ ප්‍රතිකාර ලබන සෞඛ්‍ය අමාත්‍ය රාජිත සේනාරත්න මහතාගේ සුවදුක් බැලීම සඳහා ජනාධිපතිවරයා මෙලෙස සිංගප්පූරුව බලා පිටත්ව ගොස් ඇති බව සඳහන්ය.ඒ අනුව අද(27) පෙරවරු 07.41ට පමණ ශ්‍රී ලංකන් ගුවන් සේවයට අයත් යූ.එල් 302 දරණ ගුවන් යානයෙන් ජනාධිපතිවරයා සිංගප්පූරුව බලා පිටත්ව ගිය බව අද දෙරණ ගුවන් තොටුපොළ වාර්තාකරු පැවසුවේය.හදිසි රෝගාබාධ තත්ත්වයක් හේතුවෙන් සෞඛ්‍ය අමාත්‍ය රාජිත සේනාරත්න මහතා පසුගියදා සිංගප්පූ රුවේ මවුන්ටි එලිසෙබෙත් රෝහල වෙත ඇතුළත් කෙරුණි.එම රෝහල වෙත ඇතුළත් කෙරුණු ඒ මහතාට ශල්‍යකර්මයක් ද සිදු කර ඇති අතර අදාළ සැත්කම ඉතා සාර්ථකව සිදු කර ඇති බව වාර්තා වෙයි.", "URL": "https://sinhala.adaderana.lk/news.php?nid=57645", "Category": null, "Parent URL": null}