{"Source": "Adaderana", "Timestamp": "November 3, 2010 02:52 pm", "Headline": "ෆොන්සේකාගේ ලේකම්ට අයත් පරිගණක ආපහු දෙන්න බෑ", "News Content": "හිටපු හමුදාපති සරත් ෆොන්සේකා මහතාගේ ලේකම්වරයා වශයෙන් කටයුතු කළ සේනක ද සිල්වා මහතාට අයත් පරිගණක කිහිපයක් නීතිපතිවරයාගෙන් උපදෙස් ලැබෙන තුරු මුදාහැරීමට විරුද්ධ වන බව අපරාධ පරීක්ෂණ දෙපාර්තමේන්තුව, කොළඹ මහේස්ත්‍රාත් අධිකරණයට දැනුම් දී තිබේ. සේනක ද සිල්වා මහතා වෙනුවෙන් පෙනී සිටි නීතීඥවරයා කරුණු දක්වමින් කියා සිටියේ තම සේවාදායකයාට අයත් පරිගණක කිහිපයක් අධිකරණය භාරයේ පවතින බවයි. ඒවා මුදාහැරීමේ නියෝගයක් නිකුත් කරන ලෙසත් නීතීඥවරයා අධිකරණයෙන් ඉල්ලා සිටියේය. එහිදී අපරාධ පරීක්ෂණ දෙපාර්තමේන්තුව අධිකරණය හමුවේ කියා සිටියේ මේ සම්බන්ධයෙන් නීතිපතිවරයාගේ උපදෙස් මෙතෙක් ලැබී නොමැති බවයි. නීතිපතිවරයාගේ උපදෙස් මත පමණක් එම භාණ්ඩ මුදා හරින ලෙස අපරාධ පරීක්ෂණ දෙපාර්තමේන්තු‍ව අධිකරණයෙන් ඉල්ලා තිබේ. එම ඉල්ලීම සලකා බැලූ මහේස්ත්‍රාත් අධිකරණය නීතිපතිවරයාගේ උපදෙස් ලැබීමෙන් පසුව භාණ්ඩ මුදාහැරීම පිළිබඳ සලකා බලන බව නියෝග කර ඇත.", "URL": "https://sinhala.adaderana.lk/news.php?nid=11912", "Category": null, "Parent URL": null}