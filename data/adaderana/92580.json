{"Source": "Adaderana", "Timestamp": "July 14, 2018 09:17 pm", "Headline": "කුරුදුපිටිය රක්ෂිත සීමාවේ ඇති වූ ගින්නකින් අක්කර 50 ක් විනාශ වෙයි", "News Content": "වව්නියාව,කුරුදුපිටිය රක්ෂිත සීමාවේ අද (14) දහවල් ඇති වු ගින්නකින් අක්කර 50 කට වැඩි ප්‍රමාණයක් ගිනිගෙන විනාශ වි ඇති බව වව්නියාව ඉරට්ටපෙරියකුලම පොලීසිය පවසයි. පොලීසිය පැවසූවේ කිසියම් හේන් වගා කිරීමට කැළැ ගිනි තැබීම හේතුවෙන් රක්ෂිත ප්‍රදේශය ගිනිගෙන කැළැව විනාශ වි ඇති බවයි. ප්‍රදේශයට පවතින වියළි හා සුළං කාළගුණ තත්වය හේතුවෙන් ගින්න ශිඝ්‍රයෙන් ව්‍යාප්තව වි ගිය බවද පොලීසිය සඳහන් කළේය. ගින්න සම්බන්ධයෙන් වව්නියාව ගිනි නගර සභා ගිනී නිවීමේ ඒකකයට දැනුවත් කිරීමෙන් අනතුරුව වව්නියාව නගර සභා ගිනි නිවීමේ ඒකකයේ සහයෝගය හා පොලිස් ජල බවුසර යොදා ගින්න නිවා දැමීමට කටයුතු කළ බවද පොලීසිය පැවසීය. ගින්න තැබීම සිදුකළ පිරිස සොයා පරීක්ෂණ පවත්වන බවද පොලීසිය ප්‍රකාශ කළ අතර, වව්නියාව ඉරට්ටපෙරියකුලම පොලීසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=92580", "Category": null, "Parent URL": null}