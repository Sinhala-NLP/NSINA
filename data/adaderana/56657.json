{"Source": "Adaderana", "Timestamp": "January 26, 2016 11:24 am", "Headline": "දෙතැනක මරණ දෙකක්", "News Content": "නල්ලතන්නිය, හැමිල්ටන් වතුයාය අතුරුමාර්ගයේ දී ට්‍රැක්ටර් රථයක් ප්‍රපාතයකට පෙරළීමෙන් පුද්ගලයෙකු මියගොස් තිබේ.නල්ලතන්නිය දෙසට ගමන් කළ ට්‍රැක්ටර් රථය මීටර් 15ක පමණ ප්‍රපාතයකට පෙරළීමෙන් මෙම අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබු ට්‍රැක්ටර් රථ රියදුරු මස්කෙළිය රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 66 හැවිරිදි මස්කෙළිය ප්‍රදේශයේ පදිංචිව සිටි අයෙකි.මේ අතර ගම්පහ, මාකේවිට කළුවැල්ගොඩ අතුරුමාර්ගයේ දී යතුරුපැදියක් ගසක ගැටීමෙන් සිදුවු අනතුරකින් යතුරුපැදිකරු මියගොස් තිබේ.අනතුරෙන් බරපතළ තුවාල ලැබු යතුරුපැදිකරු ගම්පහ රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 24 හැවිරිදි මදුරුවිට, කොටුගොඩ ප්‍රදේශයේ පදිංචිව සිටි අයෙකි.අනතුර සම්බන්ධයෙන් ගම්පහ පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=56657", "Category": null, "Parent URL": null}