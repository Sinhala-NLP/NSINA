{"Source": "Adaderana", "Timestamp": "November 7, 2016 12:18 pm", "Headline": " වත්මන් ආණ්ඩුව බිඳ දමන්න කාටවත් බෑ", "News Content": "අග්‍රාමාත්‍යවරයාට එරෙහිව විශ්වාසභාංග යෝජනා ‍කොතෙකුත් ගෙනාව ද වත්මන් ආණ්ඩුව බිඳ දැමීමට කිසිවෙකුටත් අවස්ථාවක් නොමැති බව ග්‍රාමිය ආර්ථික කටයුතු පිළිබද අමාත්‍ය පී. හැරිසන් මහතා පවසයි.ගල්ගමුව ප්‍රදේශයේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය.මේ අතර වත්මන් ආණ්ඩුව තුළද දුෂිතයින් සිටීනම් ඔවුන්ට එරෙහිව උපරිමයෙන් නීතිය ක්‍රියාත්මක කරන බව විදුලිබල හා පුනර්ජනනිය බලශක්ති නියෝජ්‍ය අමාත්‍ය අජිත් පී. පෙරේරා මහතා පවසයි.කළුතර ප්‍රදේශයේ පැවැති ජන හමුවකට එක්වෙමින් නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=65805", "Category": null, "Parent URL": null}