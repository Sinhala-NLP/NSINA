{"Source": "Adaderana", "Timestamp": "March 31, 2014 10:58 am", "Headline": "පලුගස්වැව රක්ෂිතයේ ගින්නක්", "News Content": "අනුරාධපුර, උලුක්කුලම ප්‍රදේශයේ පලුගස්වැව රක්ෂිතයේ ගින්නක් හටගෙන තිබේ. ඊයේ පස්වරුවේ ඇති වූ ගින්නෙන් රක්ෂිතයේ අක්කර 20ක් පමණ විනාශ වී ඇති බව පොලිසිය කියා සිටියි. අනුරාධපුර පොලිසිය, විශේෂ කාර්ය බලකාය සහ ප්‍රදේශවාසීන් එක්ව ගින්න මැඩ පවත්වා ඇති අතර ගින්නට හේතුව අනාවරණය වී නැත. මේ අතර රිදීගම, කොල්ලිගල කන්දේ ද ගින්නක් හටගෙන තිබේ. ගින්නෙන් අක්කර 07ක පමණ භූමි ප්‍රමාණයක් විනාශයට පත්වි ඇති අතර පොලිසිය සහ ප්‍රදේශවාසින් එක්ව ගින්න මැඩපවත්වා ඇති බව වාර්තා වේ. සිද්ධීන් සම්බන්ධයෙන් අනුරාධපුරය සහ රිදීගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42191", "Category": null, "Parent URL": null}