{"Source": "Adaderana", "Timestamp": "December 27, 2017 09:19 am", "Headline": "මාරක රිය අනතුරෙන් 19 හැවිරිදි තරුණයා අවසන් ගමන් යයි ", "News Content": "පේරාදෙණිය - ගම්පොල මාර්ගයේ ගෙලිඔය ප්‍රදේශයේ සිදුවූ රිය අනතුරකින් තරුණයෙකු මියගොස් තිබේ. ගම්පොල දෙසට ධාවනය වූ යතුරුපැදියක් ඉදිරියෙන් එම දිශාවටම ගමන් කළ බස් රථයක ගැටී පෙරලීගොස් ප්‍රතිවිරුද්ධ දෙසින් පැමිණි මෝටර් රථයක ද ගැටී ඇති බව පොලීසිය පැවසීය. අනතුරෙන් යතුරුපැදියේ ගමන්ගත් දෙදෙනා තුවාල ලබා ගම්පොල රෝහලට ඇතුළත් කිරීමෙන් අනතුරුව 19 හැවිරිදි පසුපැදිකරු මියගොස් තිබේ. මේ අතර අම්පාර සුදුවැල්ල සාමපුර ප්‍රදේශයේදී ද යතුරුපැදියක් පැදිකරුට පාලනය කරගත නොහැකිව අසළ පිහිටි ඇලකට පෙරලී යාමෙන් සිදුවූ අනතුරකින් 19 හැවිරිදි පැදිකරු මියගොස් තිබේ. පසු පැදිකරු තුවාල ලබා අම්පාර රෝහලේ ප්‍රතිකාර ලබන බව පොලසිය ප්‍රකාශ කළේය.", "URL": "https://sinhala.adaderana.lk/news.php?nid=82128", "Category": null, "Parent URL": null}