{"Source": "Adaderana", "Timestamp": "May 13, 2019 08:09 pm", "Headline": "දිවයිනටම අද  රාත්‍රී 9යේ සිට ඇඳිරි නීතිය පනවයි", "News Content": "දිවයිනේ සියළුම ප්‍රදේශවලට අද (13) රාත්‍රී 9.00 සිට හෙට (14) පෙරවරු 4.00 දක්වා පොලිස් ඇඳිරි නීතිය පනවා ඇත. නිවේදනයක් නිකුත් කරමින් පොලිස් මාධ්‍ය අංශය මේ බව නිවේදනය කළේය. මීට අමතරව ගම්පහ පොලිස් කොට්ඨාසයට ද වහාම ක්‍රියාත්මක වන පරිදි පොලිස් ඇඳිරි නීතිය පනවා තිබේ. ඒ අනුව හෙට(14) උදෑසන 6 දක්වා එම ප්‍ර දේශයට ඇඳිරි නීතිය ක්‍රියාත්මක වනු ඇති. ගම්පහ, මිනුවන්ගොඩ, දොම්පේ, ගණේමුල්ල, කිරිඳිවැල, මල්වතුහිරිපිටිය, මීරිගම, නිට්ටඹුව, පූගොඩ,වේයන්ගොඩ, වීරගුල, වැලිවේරිය, පල්ලේවෙල හා යක්කල පොලිස් වසම්වලට බලපැවැත්වෙන පරිදි මෙම ඇඳිරි නීතිය ක්‍රියාත්මක වෙයි. වයඹ පළාතට ද නැවත දැනුම් දෙන තුරු ඇඳිරි නිතිය පැනවීය. ඒ අනුව, කුලියාපිටිය, බිංගිරිය, දුම්මලසුරිය, හෙට්ටිපොළ, කොබෙයිගනේ සහ රස්නායකපුර යන පොලිස් බල ප්‍රදේශවලට අද පස්වරුවේ සිට පොලිස් ඇඳිරී නිතිය ක්‍රියාත්මක විය.", "URL": "https://sinhala.adaderana.lk/news.php?nid=109873", "Category": null, "Parent URL": null}