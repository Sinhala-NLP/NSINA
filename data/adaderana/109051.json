{"Source": "Adaderana", "Timestamp": "May 1, 2019 08:19 pm", "Headline": "විල්පත්තුව වන මැද පිහිටි දේවස්ථානයේ ප්‍රතිමා කැඩීම අන්තවාදී ක්‍රියාවක් නොවේ", "News Content": "විල්පත්තුව ජාතික වන උද්‍යානය තුළ පිහිටි ශාන්ත අන්තෝනි මුනිදුන්ගේ පල්ලේකන්ඩල් දේවස්ථානය තුළ තිබු අන්තොනි මුනිදුගේ ප්‍රතිමාව කැඩි තිබිම අන්තවාදි කටයුත්තක් නොවන බවත් වන සතුන්ගේ යම් ක්‍රියාකාරකමක් මත එය වැටිමේන් විනාශ වී ඇති බව සිදු කල විමර්ශනවලදි සනාථ වී තිබේ. පුත්තලම පොලිස් අධිකාරි ජේ.ඒ.චන්ද්‍රසේන මහතා මේ සම්බන්ධයෙන් අදහස් දක්වමින් අද දෙරණට මේ බව පැවසීය. විල්පත්තුව ජාතික වන උද්‍යානයේ එළුවන්කුලම පිවිසුමේ සිට කිලෝ මිටර් 8 කට ආසන්න දුරින් මහ වන මැද පොම්පරිප්පුව සිමාවේ මෙම දේවස්ථානය පිහිටා ඇති අතර එය එල්.ටි.ටි.ඊ යුද සමයේ කැලැවෙන් වැසි තිබුණි. යුද්ධය නිමවිමේන් පසුව වසර කිපයකට පෙර නවිකරණය කර ඇති අතර, ඉන් පසුව දේවස්ථානය තුළ අන්තෝනි මුනිදුන්ගේ අඩි පහකට ආසන්න ප්‍රතිමාවක් තැන්පත් කර තිබුණි. දේවස්ථානයේ මංගල්‍ය සහ ආගමික කටයුතු සඳහා පමණක් බැතිමතු ඒකරාශී වන මෙම දේවස්ථානය හුදකලාව කෑලෑව තුළ පිහිටා ඇත. එය පිළිබදව පසුගිය සමයේ දැවන්ත කථාබවහක් මතු වුයේ වන මැදි පිහිටිම පිළිබදව ගැටළු මතු කරමිනි. එම ප්‍රතිමාවට අමතරව තවත් ප්‍රතිමා ගණනාවක් මෙම දේවස්ථානයේ තැන්පත් කර තිබු අතර එයට අමතරය දේවස්ථානය තුළ තවත් කුඩා ප්‍රතිමා රැසක් දෙපස බිත්ති තුළ ද සකස් කර තිබු අතර දින කිපයකට පෙර මෙම ප්‍රතිමා සියල්ල අතරින් අන්තෝනි මුනිදුගේ ප්‍රතිමාව පමණක් කැබලිවලට කැඩි විනාශ වි තිබු බව පැවසෙයි. එයින් පසු සමාජ මාධ්‍ය තුළ මෙය අන්තවාදි ක්‍රියාවක් බවට දැවැන්ත ප්‍රචාරයක් ගෙන යාම හේතුවෙන් අද(01) දින වනාතවිල්ලුව පොලිස්ථානයේ නිලධාරින් හා පොලිස් අපරාධ ස්ථාන නිරික්ෂණ නිලධාරින් (සොකෝ ) යුද හා නාවුක හමුදාවන් පරික්ෂණයක් ආරම්භ කර තිබුණි. මෙම විමර්ශනවලදි සනාථ වී ඇත්තේ මෙම දේවස්ථානය වන සතුන් නිරන්තරයෙන් ගැවසෙන භුමියක් වන නිසා වඳුරන් හෝ රිලවුන් එසේ නැතිනම් වෙනත් වන සතෙකු මෙම ප්‍රතිමාව සොලවන්නට ඇති බවත් එහිදි බිම ඇඳ වැටි කැබලි ලෙස විනාශ වි ඇති බවයි. මේ පිළිබදව වැඩි දුරටත් අදහස් දැක්වු පුත්තලම පොලිස් අධිකාරි ජේ .ඒ. චන්ද්‍රසේන මහතා පවසා සිටියේ, මෙය අන්තවාදී ක්‍රියාවක් නොවන අතර සමාජ මාධ්‍ය තුළින් එවැනි හැඟීමක් ඇති නොකරන ලෙසයි.", "URL": "https://sinhala.adaderana.lk/news.php?nid=109051", "Category": null, "Parent URL": null}