{"Source": "Adaderana", "Timestamp": "April 11, 2015 01:19 pm", "Headline": "වී ගොවීන්ට වහා මුදල් ගෙවන්න", "News Content": "රජය විසින් ගොවීන්ගෙන් ලබාගත් වී සඳහා ගෙවිය යුතු මුදල් වහාම ගොවීන් වෙත ලබා දීමට ජනපති මෛත්‍රීපාල සිරිසේන මහතා උපදෙස් දී තිබේ.ඒ අනුව මේ සඳහා රුපියල් ලක්ෂ 2500ක මුදලක් මුදල් අමාත්‍යංශය මඟින් වෙන්කර ඇති අතර එම මුදල සියලූම දිසාපතිවරුන් වෙත යැවීමට කටයුතු මේ වනවිට සූදානම් කර ඇති බව ජනාධිපති මාධ්‍ය අංශය සඳහන් කළේය.රජය විසින් පසුගිය කන්නයේ ගොවීන්ගෙන් ලබාගත් වී සඳහා මුදල් ගෙවීම ප්‍රමාද වු බවට ගොවින් විසින් චෝදනා කිරීම හේතුවෙන් ජනාධිපතිවරයා මෙම තීරණය ගෙන ඇත.රජයේ පසුගිය අතුරු අයවැයෙන් යෝජනා වු පරිදි ගොවීන්ගෙන් වී මිලදී ගැනීමේ වැඩසටහන ක්‍රියාත්මක වුණි.", "URL": "https://sinhala.adaderana.lk/news.php?nid=50595", "Category": null, "Parent URL": null}