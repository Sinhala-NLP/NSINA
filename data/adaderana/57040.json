{"Source": "Adaderana", "Timestamp": "February 9, 2016 09:45 am", "Headline": "නීති විරෝධී මත්පැන් සමඟ තරුණයා කොටු", "News Content": "බලංගොඩ, ගල්පීල්ල ඇළ ජල රක්ෂිතයේ නීති විරෝධී මත්පැන් ජාවාරමක නිරත වු පුද්ගලයෙකු අත්අඩංගුවට ගෙන තිබේ.බලංගොඩ පොලීසියට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව වාර්තා වෙයි.එහිදී ගෝඩා ලීටර් 275කට අධික ප්‍රමාණයක් සහ මත්පැන් පෙරීම සඳහා භාවිතකළ උපකරණද පොලීසිය භාරයට ගෙන තිබේ.සැකකරු 21 හැවිරිදි බලංගොඩ, පෙට්ටිගලවත්ත ප්‍රදේශයේ පදිංචිකරුවෙකු වන අතර ඔහු අද(09) බලංගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.බලංගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57040", "Category": null, "Parent URL": null}