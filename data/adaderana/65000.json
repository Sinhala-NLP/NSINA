{"Source": "Adaderana", "Timestamp": "October 13, 2016 08:09 am", "Headline": "   චීනයේ වසරකට ලක්ෂ පහක් අතුරුදන්", "News Content": "චීනය තුළ වසරකට වයස්ගත පුද්ගලයින් ලක්ෂ පහක පමණ පිරිසක් සිය නිවාසවලින් අතුරුදන් වන බවට නවතම සමීක්ෂණයකින් අනාවරණය වී තිබේ.අදාළ සමීක්ෂණයට අනුව සෑම දිනකම වයස්ගත පුද්ගලින් 1300කට ආසන්න පිරිසක් අතුරුදන් වන බව වාර්තා වෙයි.විශේෂයෙන් වයස අවුරුදු 65ට වැඩි පුද්ගලයින් අතුරුදන් වීමේ ප්‍රවණතාව ඉහළ ගොස් ඇති බව සඳහන්ය.එම පුද්ගලයින්ගෙන් සියයට 25ක් මානසික රෝගී තත්ත්වයන් හේතුවෙන් සහ සියයට 75ක් අමතකවීම් හේතුවෙන් අතුරුදන් වන බව අනාවරණය වී තිබේ.කෙසේවෙතත් අතුරුදන්ව සිට නැවත සොයාගත් පුද්ගලයින්ගෙන් සියයට 25ක් පමණ යළිත් අතුරුදන් වන බව වාර්තා වෙයි.චීනයේ ක්‍රියාත්මක වු එක් පවුලකට එක් දරුවෙකු නීතිය හේතුවෙන් එරට වැඩිහිටි ජනගහනය සීඝ්‍රයෙන් ඉහළ ගොස් ඇති අතර පසුගිය වසරේ එම නීතිය වෙනස් කිරීමට චීන රජය පියවර ගත්තේය.කෙසේවෙතත් 2030 වසර වන විට ලොව වැඩිම වැඩිහිටි ජනගහනය සහිත රට බවට චීනය පත්වනු ඇති බව විදෙස් විචාරකයින් අනතුරු අඟවා ඇත.", "URL": "https://sinhala.adaderana.lk/news.php?nid=65000", "Category": null, "Parent URL": null}