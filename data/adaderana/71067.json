{"Source": "Adaderana", "Timestamp": "March 19, 2017 08:07 am", "Headline": "රොක් ඇන්ඩ් රෝල් පුරෝගාමියා අවසන්ගමන් යයි", "News Content": "බටහිර රොක් ඇන්ඩ් රෝල් සංගීතයේ යුග පුරුෂයෙකු ලෙස සැළකෙන ප්‍රවීන ගායන ශිල්පී චක් බෙරී වයස අවුරුදු 90 ක්ව සිටියදී ඇමරිකාවේ මිසූරි ප්‍රාන්තයේදී අභාවප්‍රාප්ත වී තිබේ. රෝල් ඕවර් බීතෝවන් සහ ජොනී බී ගුඩ් ඇතුළු රොක් ඇන්ඩ් රෝල් සංගීතයේ විශිෂ්ඨ නිර්මාණ රැසක් බිහි කළ චක් බෙරී සංගීතය වෙනුවෙන් කළ මෙහෙවර උදෙසා 1986 වසරේදී සදාතනික සංගීත ශිල්පියෙකු ලෙස නම් කෙරුණි. 1984 වසරේදී ග්‍රැමී සම්මානයෙන්ද පිදුම් ලැබූ චක් බෙරී ගේ නිර්මාණ පසුව බීට්ල්ස් සහ රෝලින් ස්ටෝන්ස් වැනි සංගීත කණ්ඩායම් විසින් යළි ගායනා කිරීමද විශේෂත්වයකි.", "URL": "https://sinhala.adaderana.lk/news.php?nid=71067", "Category": null, "Parent URL": null}