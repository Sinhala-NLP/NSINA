{"Source": "Adaderana", "Timestamp": "September 1, 2013 10:14 am", "Headline": "යතුරු පැදියෙන් ඇවිත් 1,280,000ක් කොල්ලකයි", "News Content": "අනුරාධපුර, නව බස් නැවතුම්පළ අසල අතුරු මාර්ගයකදී රුපියල් දොළොස් ලක්ෂ 80,000ක පමණ මුදලක් කොල්ලකෑමේ සිද්ධියක් සම්බන්ධයෙන් පොලිස් පරීක්ෂණ ආරම්භ කර තිබේ. සත්ව ආහාර අලෙවි මධ්‍යස්ථාන කළමනාකරුවෙකු විසින් බැංකුවේ තැන්පත් කිරීම සඳහා මුදල් රැගෙන යමින් සිටියදී ඊයේ දහවල් කොල්ලය සිදුව ඇති බව අනුරාධපුර පොලීසිය පවසයි. යතුරුපැදියකින් මුහුණු ආවරණය කර පැමිණි නාඳුනන පුද්ගලයන් දෙදෙනෙකු විසින් මුදල් සහිත බෑගය පැහැරගෙන ගිය බව සිද්ධියට මුහුණදුන් කළමනාකාරවරයා ප්‍රකාශ කර ඇත. එම පුද්ගලයා සුළු තුවාල ලබා අනුරාධපුර රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=37058", "Category": null, "Parent URL": null}