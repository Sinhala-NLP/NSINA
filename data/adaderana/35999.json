{"Source": "Adaderana", "Timestamp": "July 22, 2013 11:24 am", "Headline": "දියණියට හිංසා කළ පියා අත්අඩංගුවේ ", "News Content": "අට හැවිරිදි දියණියට වද හිංසා සිදුකළ එම දියණියගේ පියා හොරොව්පතාන පොලීසිය විසින් අත්අඩංගුවට ගෙන තිබේ. ඔහුගේ බිරිඳ විසින් පොලීසියට සිදුකළ පැමිණිල්ලකට අනුව ඊයේ (21) සැකකරු අත්අඩංගුවට ගෙන ඇත. 28 හැවිරිදි සැකකරු දෙදරු පියෙකු වන ඔහු මත්පැන් පානය කිරීමට ඇබ්බැහි වූ අයෙකු බව සඳහන් වෙයි. ඔහු විසින් පවත්වාගෙන ගිය සිල්ලර වෙළෙඳසැලෙන් සිය දියණිය ටොෆි වර්ගයක් සොරාගත්තේ යැයි පවසමින් අදාළ පුද්ගලයා විසින් දියණියට හිංසා කර ති‍බේ. තියුණු ආයුධයකින් ඇයගේ ඇඟිලි කපා තුවාල සිදුකර ඇති බව පොලීස් පරීක්ෂණ වලදී අනාවරණය වී ඇත.", "URL": "https://sinhala.adaderana.lk/news.php?nid=35999", "Category": null, "Parent URL": null}