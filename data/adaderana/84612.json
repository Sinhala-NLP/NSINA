{"Source": "Adaderana", "Timestamp": "February 21, 2018 09:44 am", "Headline": "සාදයේදී මත්වී යට ඇඳුම් පිටින් පාර පුරා දුවලා-රහස් තැන් පෙන්වූ 2 කට වැඩ වැරදුන හැටි", "News Content": "උපන්දින සාදයේදී මත්වී කාන්තාවන් දෙදෙනෙකුට රහස් ප්‍රදේශය පෙන්වූ බව කියන තරුණයන් දෙදෙනෙකු අත්අඩංගුවට ගත්බව ගලේවෙල පොලීසිය පවසයි. උපන්දිනයක් සමරා මිතුරන් දෙදෙනෙකු බීමතින් ගලේවෙල තලකිරියාගම ප්‍රදේශයේ හෝටලයක ට පැමිණ දුම්වැටියක් ඉල්ලා සිදු වූ බහින් බස්වීමක් මත හෝටලයේ සේවය කරමින් සිටි කාන්තාවන් දෙදෙනෙකුට පහර දී අසභ්‍ය වචනයෙන් බැන වැදී තරුණයන් දෙදෙනා ඇඳ සිට කලිසම් ගලවා රහස් ඇඟ තරුණියන්ට පෙන්වීම සිදුකළේ යැයි ගලේවෙල පොලීසියට පැමිණිල්ලක් ලැබී තිබිණි. කලිසම් ගලවා පරුෂ වචනයෙන් බැණ වැදීමින් බීමතින් සිටි තරුණයන් දෙදෙනාට හෝටලේ සිටි තරුණියන් දෙදෙනා මුහුණට සහ ඇඟට වැලිගසා ඔවුන්ගෙන් බේරී තිබේ. ඒ අනුව අවට පිරිස පැමිණෙනවාත් සමඟ මිතුරන් දෙදෙනා පැමිණි යතුරුපැදිය ද දමා කලිසම් ගලවාගෙන ස්ථානයේ ගලවා යට ඇඳුම් පිටින් පාර දිගේ දිව ගිය බව මෙම තරුණියන් සිදු කළ පැමිණීල්ලේ සඳහන් වෙයි. ඒ අනුව පොලීසිය මෙම තරුණයන් දෙදෙනා අඩංගුවට ගෙන ඇති අතර ගලේවෙල පොලිසියේ ස්ථානාධිපති පොලිස් පරීක්ෂක ජනක විතානගේ මහතා තරුණයන් දෙදෙනාගෙන් ප්‍රශ්න කිරීමේදී කියා ඇත්තේ එක් තරුණයකු විවාහ වී දරුවෙකුද සිටින අතර අනෙක් තරුණයා තනිකඩව සිය මව සමඟ සිටින බවත් ප්‍රකාශකර තිබේ . එක් තරුණයකු ගේ උපන් දිනය සැමරීම සඳහා මෙම දෙදෙනාම මත්පැන් බි නිවෙස් බලා යන අතරතුර දී මෙය සිදුවූ බවත් සිදු වූ පළමු වතාවට සමාවක් ලබාදෙන ලෙස ඉල්ලීමක් කොට තිබේ. එහෙත් බාල වයස්කාර තරුණියකට සහ කාන්තාවකට සිය පිරිමි ඇඟ පෙන්වීම හා පහර දී ඉතා අශෝභන ලෙස හැසිරීම වෙනුවෙන් මෙම පුද්ගලයන් දෙන්නා දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව ගලේවෙල පොලිසිය සඳහන් කළේය. සැකකාර තරුණයින් දෙදෙනා ගලේවෙල පහළ වැව ප්‍රදේශයේ පදිංචිකරුවෙකු සහ කුරක්කන් හේන ප්‍රදේශයේ පදිංචිකරුවෙකු බව පොලිසිය පවසයි.", "URL": "https://sinhala.adaderana.lk/news.php?nid=84612", "Category": null, "Parent URL": null}