{"Source": "Adaderana", "Timestamp": "December 4, 2013 01:54 pm", "Headline": "ත්‍රීවිලරය ප්‍රපාතයේ - 4ක් රෝහලේ", "News Content": "හැටන් මස්කෙළිය ප්‍රධාන මාර්ගයේ රොක්වුඩ් ප්‍රදේශයේ දී ත්‍රිරෝද රථයක් අඩි 50ක පමණ ප්‍රපාතයකට පෙරළීමෙන් තුන් හැවිරිදි දැරියක් සහ තවත් තිදෙනෙකු බරපතළ තුවාල ලබා රෝහල්ගත කර තිබේ. ත්‍රිරෝද රථයේ රියදුරුට වේගය පාලනය කරගැනීමට නොහැකි වීම හේතුවෙන් අනතුර සිදුව ඇති බව වාර්තා වේ. තුවාල ලැබූවන් දික්ඔය රෝහලට ඇතුළත් කර ඇති අතර බරපතළ තත්ත්වයේ පසුවන තුන් හැවිරිදි කුඩා දැරිය වැඩිදුර ප්‍රතිකාර සඳහා නාවලපිටිය මූලික රෝහලට මාරු කර යවා ඇති බවද වාර්තා වේ. අනතුර සම්බන්ධයෙන් වැඩිදුර පරීක්ෂණ නොර්වුඩ් පොලිසිය සිදුකරයි.", "URL": "https://sinhala.adaderana.lk/news.php?nid=39317", "Category": null, "Parent URL": null}