{"Source": "Adaderana", "Timestamp": "September 13, 2016 04:58 pm", "Headline": "නිධන් සෙවූ 8ක් දැලේ", "News Content": "නිධන් ලබාගැනීමේ අරමුණින් කැණීම් කරමින් සිටි පුද්ගලයන් අට දෙනෙකු මහව, ලියනගම ප්‍රදේශයේ දී අත්අඩංගුවට ගෙන තිබේ. මහව පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී කැණීම් උපකරණ කිහිපයක් සහ වතුර මෝටරයක් පොලීසිය භාරයට ගෙන ඇත.අත්අඩංගුවටගත් සැකකරුවන් මහව, වැල්ලම්පිටිය සහ පොළොන්නරුව ප්‍රදේශවල පදිංචිකරුවන් වන අතර ඔවුන් මහව මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=64061", "Category": null, "Parent URL": null}