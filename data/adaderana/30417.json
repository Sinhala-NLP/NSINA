{"Source": "Adaderana", "Timestamp": "January 1, 2013 02:28 pm", "Headline": "අනේ සර් කුඩු නැති කරලා දෙන්න කියනවා", "News Content": "කොළඹින් පාතාලය හා මත්කුඩු නැති කරදැමීමේ කටයුතු තවදුරටත් ක්‍රියාත්මක කරන බව ආරක්ෂක ලේකම් ගෝඨාභය රාජපක්ෂ මහතා පවසයි. කොළඹ නගරයේ ඇතැම් නාගරික ගම්මානවලට ගියවිට ඒවායේ පදිංචි ජනතාව අනේ සර් කුඩු නැති කර දෙන්නැයි තමන්ගෙන් ඉල්ලීම් කරන බව ඔහු සඳහන් කරයි. මත්ද්‍රව්‍ය හා පාතාලය සංවර්ධනය වෙමින් පවතින රටවලට තර්ජනයක් බවද ඔහු පෙන්වාදෙයි. කොළඹ නගර සභා ශ්‍රවණාගාරයේදී අද (01) පෙරවරුවේ පැවැති උත්සවයකදී ආරක්ෂක ලේකම්වරයා මේ බව පැවසීය. එම අවස්ථාවේදී කොළඹ නගර සභාවේ නිල වෙබ් අඩවිය www.cmc.lk වෙබ් අඩවිය නිල වශයෙන් එළිදැක්වීම ද ඔහු අතින් සිදුවිය. එකී අවස්ථාවට එක්වු කොළඹ නගරාධිපති ඒ.ජේ.එම්. මුසම්මිල් මහතා පැවසුවේ විපක්ෂනායක රනිල් වික්‍රමසිංහ මහතා තමන් මුණ ගැසෙන සෑම අවස්ථාවකම මෙම වෙබ් අඩවිය එළිදක්වන්නේ කවදාදැයි විමසන බවයි. කොළඹ නගරය සංවර්ධනය කිරීමේ කාර්යයේදී ආරක්ෂක ලේකම්වරයා ලබාදෙන සහය අගය කරන බවද ඔහු කිවේය.", "URL": "https://sinhala.adaderana.lk/news.php?nid=30417", "Category": null, "Parent URL": null}