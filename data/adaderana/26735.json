{"Source": "Adaderana", "Timestamp": "August 20, 2012 03:50 pm", "Headline": "කඳුරට කුඩ නවතම ප්‍රදර්ශනාගාරය විවෘත වේ", "News Content": "කඳුරට කුඩ සමූහ ව්‍යාපාරයේ නවතම ප්‍රදර්ශනාගාරය කොළඹ පිටකොටුව ප්‍රධාන වීදියේ 267, දරන ස්ථානයේදී පසුගියදා විවෘත විය.මේ අවස්ථාවට කඳුරට කුඩා කර්මාන්ත ආයතනයේ සභාපති M.T.M නෞෂාඩ් , කළමනාකාර අධ්‍යක්ෂ M.T.M නෞෆල් මහත්වරුන් ඇතුළු අමුත්තන් රැසක් සහභාගී වි සිටියහ. නව ප්‍රදර්ශනාගාරය, ඉතා උසස් තත්ත්වයේ කඳුරට නිෂ්පාදන සොයා එන පාරිභෝගික ජනතාව වෙනුවෙන්ම නිමවා ඇත.ජාත්‍යන්තර ප්‍රමිතියට අනුව නිපදවූ තත්ත්වයෙන් උසස් කඳුරට කුඩ, මදුරුදැල්, වැහි කබා, කඳුරට මේස්, යට ඇදුම් ආදී කඳුරට නාමය යටතේ එන සියලුම නිෂ්පාදන වෙළඳපොළේ මිලට වඩා අඩු මුදලකට මිලදී ගැනීමට මෙහිදී පාරිභෝගික ජනතාවට ඉඩකඩ සලසා දී ඇත. ජාත්‍යන්තර මේස් වෙළඳපොළේ තත්ත්වයෙන් ඉතා උසස් නිෂ්පාදන ලෙස සැලකෙන Bamboo socks කඳුරට වෙළද නාමයෙන් මෙරට වෙළඳපොළට හඳුන්වාදීම ද මෙහිදී සිදුවිය.ඉතා උසස් ප්‍රමිතියෙන් යුත් උසස්ම නිෂ්පාදන සොයා අගනුවරට එන පාරිභෝගික ජනතාවට සුපිරි සාප්පු සවාරියක අත්දැකීම විඳගනිමින් සියලුම කඳුරට නිෂ්පාදන එකම වහලක් යටතේ මෙහිදී ලබාගත හැක. සුහදශීලී, පුහුණු සේවක මඩුල්ල පාරිභෝගික සේවයට කැපවී සිටියි. ඉහළම තාක්ෂණය යොදාගනිමින් ජාත්‍යන්තර ප්‍රමිතියට අනුකුලව නිපදවනු ලබන කඳුරට නිෂ්පාදන,ISO 9001/2008 ජාත්‍යන්තර ප්‍රමිති සහතිකයෙන් හා උසස් දේශීය නිෂ්පාදන සදහා වන සූර්ය සිංහ සම්මානයෙන් ද පිදුම් ලබා ඇත.", "URL": "https://sinhala.adaderana.lk/news.php?nid=26735", "Category": null, "Parent URL": null}