{"Source": "Adaderana", "Timestamp": "July 18, 2017 10:30 am", "Headline": "නෙවිල් ප්‍රනාන්දු රෝහල රජයට පවරා ගැනීමෙන් සයිටම් ගැටළුවට විසඳුමක් ලැබෙන්නේ නෑ ", "News Content": "මාලඹේ නෙවිල් ප්‍රනාන්දු රෝහල රජයට පවරා ගැනීමෙන් සයිටම් ගැටළුවට විසඳුමක් නොලැබෙන බවට පාර්ශව කිහිපයක් ඊයේ(17) පැවැති මාධ්‍යහමුවලදී අදහස් පළ කර තිබේ.රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ මහතා සඳහන් කළේ විෂයභාර අමාත්‍යවරයාගේ අත්තනෝමතික ක්‍රියාමාර්ගවලට එරෙහිව ඉදිරියේදී තීරණයක් ගන්නා බවයි.පුද්ගලික වෛද්‍ය විද්‍යාල විරෝධී මධ්‍යස්ථානයේ සම කැඳවුම්කරු ජයන්ත බණ්ඩාර මහතාද ප්‍රකාශ කළේ රජයේ තීරණය ජනතාවගේ ඉල්ලීම නොවන බවයි.අන්තර් විශ්වවිද්‍යාල ශිෂ්‍ය බල මණ්ඩලයේ නියෝජිත සනත් බණ්ඩාර මහතා ප්‍රකාශ කළේ රජයේ තීරණයෙන් වෛද්‍ය නෙවිල් ප්‍රනාන්දු මහතාගේ ගැටළු විසදුණු බවයි.මේ අතර රජයේ වෛද්‍ය නිලධාරීන්ගේ සංගමය සහ මව්පියන් පිරිසක් වෛද්‍ය විද්‍යාල ගැටළුව සම්බන්ධයෙන් සංදේශයක් මෙරට පිහිටි තානාපති සහ මහ කොමසාරිස් කාර්යාල වෙත බාරදී තිබේ.", "URL": "https://sinhala.adaderana.lk/news.php?nid=75368", "Category": null, "Parent URL": null}