{"Source": "Adaderana", "Timestamp": "May 2, 2019 05:52 pm", "Headline": "සහරාන්ගේ සහෝදරයගේ නිවසින් මරාගෙන මැරෙන ඇඳුම් 4ක් සොයා ගනී", "News Content": "සයින්දමර්දු මරාගෙන මැරෙන බෝම්බ ප්‍රහාරයේ ජිවිතක්ෂයට පත් සහරාන්ගේ සහෝදරයකු ලෙස හඳුනාගෙන ඇති අතර වීඩියෝ පටයේ සිටින අනෙක් පුද්ගලයන් දෙදෙනා මොහොමඩ් රිල්වාන් සහ මොහොමඩ් සෙයිනි බවට තහවුරු කරගෙන තිබේ. මොහොමඩ් රිල්වාන් නැමැත්තාගේ කාන්තන්කුඩි නිවසේ තිබිය දී මරාගෙන මැරෙන ඇඳුම් කට්ටල 4ක් හා ජංගම දුරකථන 2ක් ATM කාඩ්, බැංකු ගිණුම් පොත් රැසක් පොලීසිය විසින් සොයා ගෙන තිබේ. මේ අතර, ඝාතනයවූ රිල්වාන් යුවලගේ දරුවන්ගේ ඡායාරුප 4ක් ජාතික හැඳුනුම්පත් ඇතුළු භාණ්ඩ රැසක් අද(02) සවස විශේෂ කාර්ය බලකය හා පොලීසිය ඒකාබද්ධ කල වැටලීමේදී සොයා ගෙන ඇත. කාත්තාන්කුඩි පොලිස් ස්ථානාධිපති කස්තුරි ආරච්චි මහතා පවසා සිටියේ, මොහොමඩ් රිල්වාන් නැමැත්තාගේ මාමණ්ඩිය හා නැන්දම්මාත් අත්අඩංගුවට ගත් බවයි. සයින්දමර්දු මරාගෙන මැරෙන බෝම්බ ප්‍රහාරයෙන් මොහොමඩ් රිල්වාන් හා ඔහුගේ බිරිඳ ජීවිතක්ෂයට පත් විය.", "URL": "https://sinhala.adaderana.lk/news.php?nid=109128", "Category": null, "Parent URL": null}