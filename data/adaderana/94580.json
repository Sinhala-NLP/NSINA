{"Source": "Adaderana", "Timestamp": "August 17, 2018 07:57 pm", "Headline": "පළාත් සභා මැතිවරණ සීමා නිර්ණ වාර්තාව පාර්ලිමේන්තුවේදී පරාජය කරනවා", "News Content": "එළඹෙන 24 වැනිදා පාර්ලිමේන්තුවට ඉදිරිපත් කිරීමට නියමිත පළාත් සභා මැතිවරණ සීමා නිර්ණ වාර්තාව පාර්ලිමේන්තු ඡන්ද විමසීමේදී පරාජය කිරීමට බලාපොරොත්තු වන බව නියෝජ්‍ය අමාත්‍යවරයා නලීන් බණ්ඩාර මහතා පවසයි. ගොකරැල්ල එක්සත් ජාතික පක්ෂ කාර්යාලයේ පැවති ගම්පෙරලිය වැඩසටහනට එක්වෙමින් අමාත්‍යවරයා මේ බව සඳහන් කළේය. මෙම නව මැතිවරණ ක්‍රමයේ අඩු පාඩු රැසක් පවතින බවත් පැරණි මැතිවරණ ක්‍රමය යටතේ ඉදිරි මැතිවරණ පැවැත්විය යුතු බවත් අමාත්‍යවරයා එහිදි පැවසීය. වැඩි දුරටත් අදහස් දැක්වු අමාත්‍යවරයා බැවසුවේ තම පක්ෂයේ නායකයින් කුමක් පැවසුවත් සෙසු පිරිස මෙම නව මැතිවරණ සිමා නිර්ණය පාර්ලිමේන්තුවේ සම්මත වීම සඳහා තුනේන් දෙකේ ඡන්ද ලබා නොදෙන බවයි.", "URL": "https://sinhala.adaderana.lk/news.php?nid=94580", "Category": null, "Parent URL": null}