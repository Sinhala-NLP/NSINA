{"Source": "Adaderana", "Timestamp": "November 19, 2013 05:20 pm", "Headline": "රිය අනතුරකින් අයෙක් මරුදකියි ", "News Content": "කන්දෙකැටිය - තැන්නපංගුව මාර්ගයේ තලාහේන හන්දිය අසළ සිදුවු මාරක රිය අනතුරකින් එක් අයෙකු මියගොස් තවත් පුද්ගලයින් සිව් දෙනෙකු තුවාල ලබා රෝහල් ගත කර තිබේ. ත්‍රීරෝද රථයක් මාර්ගයෙන් ඉවතට පැන ගසක හැපීමෙන් මෙම අනතුර සිදුව ඇති බව සඳහන් වෙයි. තුවාලකරුවන් බදුල්ල මහරෝහලේ ප්‍රතිකාර ලබන අතර ඔවුන්ගේ තත්ත්වය බරපතළ නොවන බව රෝහල් ප්‍රකාශකයෙකු සදහන් කළේය. අනතුරින් මියගොස් ඇත්තේ 22 හැවිරිදි කන්දෙකැටිය ප්‍රදේශයේම පදිංචිකරුවෙකි. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38965", "Category": null, "Parent URL": null}