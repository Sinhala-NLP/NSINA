{"Source": "Adaderana", "Timestamp": "April 30, 2018 06:36 pm", "Headline": "සංහිඳියාවෙන් යුතුව පවුල් 500 කට දුන්න දේ(ඡායාරූප සහිතයි)", "News Content": "අඩු ආදායම්ලාභි පවුල් 500 ක් සඳහා වියළි ආහාර බෙදා දිම හැටන් තරුණ බෞද්ධ සංගමය විසින් සිදුකරන තිබේ. වෙසක් පුර පසලොස්වක පෝය දිනයට සමගාමිව හැටන් තරුණ බෞද්ධ සංගමය විසින් ප්‍රදේශයේ තෝරාගත් උසස් අධ්‍යාපනය හදාරන ශිෂ්‍ය ශිෂාවන් සඳහා ශිෂ්‍යත්ව ප්‍රධානය කිරිම හා අඩු ආදායම්ලාභි පවුල් 500 ක් සඳහා වියළි ආහාර ද්‍රව්‍ය බෙදාදිම අද(30) උදෑසන සිදුකරන ඇත. මෙවර මෙම පුණ්‍යකර්මය සිදුකරන ලද්දේ 31 වන වතාවටය. තරුණ බෞද්ධ සංගමයේ වර්තමාන සභාපති ෂශි රත්නායක මහතාගේ ප්‍රධානත්වයෙන් පැවති මෙම අවස්ථාවට සංගමයේ ප්‍රධාන පැවිදි අනුශාසක නිග්‍රෝධාරාම විහාරාධිපති ,මධ්‍යම පළාත් සංඝනායක දර්ශනපති මහගම විමල නායක හාමුදුරුවෝ,හැටන් දික්ඔය නගර සභාවේ සභාපති එස්.බාලචන්දන් ඇතුලු නාගරික මන්ත්‍රි,වරු,හැටන් නගරයේ සිංහල, දෙමළ මුස්ලිම් ව්‍යාපාරිකයින්, සංගමයේ සාමාජිකයින් ඇතුළු සුභ පත්න්නන් රැසක් එක්ව සිටියහ.", "URL": "https://sinhala.adaderana.lk/news.php?nid=88299", "Category": null, "Parent URL": null}