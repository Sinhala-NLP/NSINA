{"Source": "Adaderana", "Timestamp": "July 17, 2015 03:56 pm", "Headline": "ලක්ෂ්මන් මාතර වැඩත් බලයි", "News Content": "ශ්‍රී ලංකා නිදහස් පක්ෂය සඳහා නව සංවිධායකවරු දෙදෙනෙක් පත් කර තිබේ.ඔවුන් අද පෙරවරුවේ ජනාධිපති කාර්යාලයේදී ජනාධිපති මෛත්‍රිපාල සිරිසේන මහතා අතින් පත්වීම් ලිපි ලබාගත් බව ජනාධිපති මාධ්‍ය අංශය සඳහන් කළේය.ඒ අනූව ශ්‍රී ලංකා නිදහස් පක්ෂ වැඩබලන මාතර සංවිධායක ලෙස අමාත්‍ය ලක්ෂමන් යාපා අබේවර්ධන මහතා පත් කර ඇත.ලක්ෂමන් යාපා අබේවර්ධන මහතා මේ වන විට හක්මන ආසනයේ ශ්‍රී ලංකා නිදහස් පක්ෂ ප්‍රධාන සංවිධායකවරයා ලෙස ද කටයුතු කරන බව සඳහන්ය.මිහින්තලය ශ්‍රී ලංකා නිදහස් පක්ෂ සංවිධායකවරයා ලෙස එච්.එම් රංජිත් සමරකෝන් මහතා පත් කර ඇත.", "URL": "https://sinhala.adaderana.lk/news.php?nid=52694", "Category": null, "Parent URL": null}