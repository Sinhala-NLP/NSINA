{"Source": "Adaderana", "Timestamp": "September 23, 2011 08:48 am", "Headline": "කැබ් රිය ප්‍රපාතයට පෙරළෙයි -එක් අයෙක් මරුට, තිදෙනෙකුට තුවාලයි", "News Content": "හලාවත -පුත්තලම මාර්ගයේ දැදුරු ඔය ආසන්නයේ දී කැබ් රථයක් ප්‍රපාතයකට පෙරළීමෙන් සිදුවූ අනතුරකින් පුද්ගලයෙකු මියගොස් තිබේ. ඊයේ(22) රාත්‍රී 10.30 ට පමණ සිදුවූ එම අනතුරින් තවත් තිදෙනෙකු තුවාල ලබා ඇති බව හලාවත පොලිසිය පැවසීය. තුවාල ලැබූවන්‍ හලාවත මහරෝහලට ඇතුළත් කිරීමෙන් අනතුරුව ඉන් දෙදෙනෙකු කොළඹ ජාතික රෝහලට මාරු කර යවා තිබේ. මියගිය පුද්ගලයා යටවත්ත ප්‍රදේශයේ පදිංචිව සිටි 22 හැවිරිදි අයෙකු බව පොලිසිය පවසයි. රථයේ වේගය පාලනය ‍කරගැනීමට නොහැකි වීම හේතුවෙන් අනතුර සිදුවන්නට ඇතැයි පොලිසිය සැක පළකරයි.", "URL": "https://sinhala.adaderana.lk/news.php?nid=18906", "Category": null, "Parent URL": null}