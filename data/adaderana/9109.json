{"Source": "Adaderana", "Timestamp": "June 20, 2010 08:21 am", "Headline": "ලාංකීය ධීවරයින් 32ක් ඉන්දියාවේදී අත්අඩංගුවට", "News Content": "පසුගිය දින කිහිපය තුළ මෙරට ‍ධීවරයින් 32 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබේ. එම ධීවරයින් ගමන්ගත් යාත්‍රා 6ක් ද ඔවුන් භාරයට ගෙන ඇති බව ධීවර දෙපාර්තමේන්තුව පවසයි. ත්‍රීකුණාමලය සහ මීගමුව ප්‍රදේශවලින් ධීවර කටයුතු සඳහා පිටත්ව ගිය මොවුන් ඉන්දියාවේ චෙන්නායි මුහුදු ප්‍රදේශයේදී අත්අඩංගුවට පත්වී ඇති බව වාර්තා වේ. මේ අතර ඉන්දීය වෙරළාරක්ෂක නිලධාරීන්ගේ අත්අඩංගුවේ සිට නිදහස ලැබු මෙරට ධීවරයින් 21 දෙනෙකු හෙට දිවයිනට පැමිණීමට නියමිතය. තවත් ධීවරයින් සිය දෙනෙකු පමණ ඉන්දීය අත්අඩංගුවේ සිටින බව ධීවර දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9109", "Category": null, "Parent URL": null}