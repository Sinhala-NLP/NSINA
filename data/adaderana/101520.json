{"Source": "Adaderana", "Timestamp": "December 30, 2018 10:33 am", "Headline": "අනතුරකින් තරුණියකට දිවි අහිමි වෙයි", "News Content": "කඳාන, මොරවත්ත හන්දිය ප්‍රදේශයේදී සිදුවූ රිය අනතුරකින් තරුණියක් මියගොස් තිබේ. මීගමුව දෙසට ධාවනය වූ යතුරුපැදියක් කන්ටේනර් රථයක් පසුකරයාමට උත්සාහ කිරීමේදී යතුරුපැදිය පාලනය කරගත නොහැකිව කන්ටේනර් රථයේ ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලබූ යතුරුපැදිකරු සහ පසු පැදිකාරිය රාගම රෝහලට ඇතුළත් කර ඇති අතර එහිදී පසුපැදිකාරිය මියගොස් තිබේ. මියගොස් ඇත්තේ කඳාන සෙබෙස්තියන් මාවත ප්‍රදේශයේ පදිංචිව සිටි 21 හැවිරිදි තරුණියකි. අනතුර සම්බන්ධයෙන් කන්ටේනර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=101520", "Category": null, "Parent URL": null}