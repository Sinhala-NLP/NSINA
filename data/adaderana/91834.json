{"Source": "Adaderana", "Timestamp": "July 2, 2018 11:51 am", "Headline": " නිධන් හෑරු 5ක් අත්අඩංගුවට", "News Content": "දඹුල්ල - වෑවලවැව ප්‍රදේශයේ ඝන කැලෑවක පිහිටා ඇති ගෝනවැව නැමැති ස්ථානයේ වළගම්බා රජුගේ මැණික් සැඟවූ බව කියන ස්ථානය කැණීම් කරමින් සිටි පුද්ගලයන් පස් දෙනෙකු අත්අඩංගුවට ගෙන තිබේ. වෑවලවැව - ගෝනවැව ප්‍රදේශයේ දොළොස් දෙනෙකුගෙන් යුත් කණ්ඩායමක් දින ගණනාවක් තිස්සේ ඉපැරණි ගල් වළක් හාරමින් සිටින බවට දඹුල්ල පොලිස් මුලස්ථානයට ලද තොරතුරක් මත කල සොදෙසි මෙහෙයුමකදී මෙම සැකකරුවන් ඊයේ (01) අළුයම අඩංගුවට ගෙන ඇත්තේ. මෙසේ අත්අඩංගුවට ගෙන ඇත්තේ මොණරාගල ,ගම්පහ, මහනුවර සහ එම ප්‍රදේශයෙම පදිංචි පුද්ගලයින් පිරිසකි. මහනුවර ප්‍රදේශයේ පදිංචි සංවිධානාත්මක ජාවාරම්කරුවෙකු විසින් මෙම පුද්ගලයන් දින ගණනාවක් තිස්සේ මෙම ස්ථානයට යොදවා දෛනික වැටුප මත මෙම කැණිම් කටයුතු කර ඇතිබව පොලිස් පරීක්ෂණවලදී හෙළි වී තිබේ. පස් හැරීමට සහ ගල් කැඩිමට ගෙනැවිත් තිබූ යන්ත්‍රෝපකරණ කිහිපයක් ද මෙම ස්ථානයේ තිබි හමු වි ඇති අතර .මීට පෙර අවස්ථා කිහිපයකදී ද මෙම ස්ථානයේ ගල් බෝර දමා විනාශ කොට ඇති බව හෙළී වී ඇත. අත්අඩංගුවට ගත් සැකකරුවන් දඹුල්ල මහේස්ත්‍රත් අධිකරණයට ඉදිරිපත් කිරීමට නියමිත අතර දඹුල්ල මුලස්ථාන පොලිස් පරීක්ෂක සම්පත් වික්‍රමරත්න මහතාගේ මුලිකත්වයෙන් යුත් පොලිස් කණ්ඩායමක් සේ සම්බන්ධයෙන් පරීක්ෂණ පවත්වනු ඇති.", "URL": "https://sinhala.adaderana.lk/news.php?nid=91834", "Category": null, "Parent URL": null}