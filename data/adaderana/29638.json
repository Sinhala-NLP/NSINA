{"Source": "Adaderana", "Timestamp": "December 1, 2012 04:34 pm", "Headline": "දඹුල්ලේ ජනතාවට අලි කරදර", "News Content": "කලබලකාරී ලෙස හැසිරෙන වනඅලියෙකු හේතුවෙන් දඹුල්ල ප‍්‍රදේශයේ ගම්මාන කිහිපයක ජනතාව භීතියට පත්ව තිබේ. දඹුල්ල, වෑවලවැව, සීගිරිමුල්ල සහ අලකොළ වැව යන ගම්මානවලට මෙම වන අලියාගෙන් තර්ජන එල්ල වීඇති බව අප වාර්තාකරු පවසයි. පසුගිය 29 වන දින රාත‍්‍රි ගම්මානයට පැමිණි මෙම වනඅලියා සිදුකළ පහරදීමකින් ගොවි බිමක සිටි පුද්ගලයෙකු ද ජීවිතක්ෂයට පත්විය. ගම්වැද සිටින වනඅලියා පලවාහැරීම සඳහා සීගිරිය වන ජීවි නිලධාරීන් ගත් උත්සාහයක් ද ව්‍යර්ථ වී තිබේ. කලබලකාරී ලෙස හැසිරෙන මෙම වනඅලියාගේ පහරදීමට ලක්ව මේ වන විට පුද්ගලයින් 05 දෙනෙකු පමණ ජීවිතක්ෂයට පත්ව ඇති බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=29638", "Category": null, "Parent URL": null}