{"Source": "Adaderana", "Timestamp": "July 3, 2019 12:09 pm", "Headline": "ඇත්තලපිටියේ ගින්නක්", "News Content": "බණ්ඩාරවෙල, ඇත්තලපිටිය වන සංරක්ෂණ කොටසේ ගින්නක් හටගෙන ඇත. ඊයේ (02) පස්වරුවේ ප්‍රදේශයේ පවතින දැඩි වියළි කාළගුණික තත්ත්වය සහ අධික සුළං හේතුවෙන් ගින්න පාලනය කිරීම අපහසු බව වාර්තා වෙයි. බණ්ඩාරවෙල, ඇත්තලපිටිය වන සංරක්ෂණ කොටසට අයත් දෝව කොටසේ ඊයේ පස්වරුවේ මෙම ගින්න හටගත්තේය. බණ්ඩාරවෙල වන සංරක්ෂණ නිලධාරීන්, ඇල්ල පොලිසිය, ආපදා කළමනාකරණ අංශ නිලධාරීන්, දියතලාව යුධ හමුදා නිලධාරීන් සහ ගම්වාසීන් එක්ව ගින්න පාලනය කිරීමට එක්ව සිටින බව අප වාර්තාකරු සඳහන් කළේය. මේ වන විටත් ගින්න විශාල ප්‍රදේශයක පැතිරී ඇති අතර සිදුවූ හානිය මෙතෙක් තහවුරු කර නැත.", "URL": "https://sinhala.adaderana.lk/news.php?nid=113269", "Category": null, "Parent URL": null}