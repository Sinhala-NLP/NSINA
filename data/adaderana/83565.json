{"Source": "Adaderana", "Timestamp": "January 26, 2018 02:20 pm", "Headline": "අන්තරේ ක්‍රියාකාරී සාමාජිකයෙක් රිමාන්ඩ් ", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ ක්‍රියාකාරී සාමාජිකයෙකු වන ආත්මා ප්‍රියදර්ශන නැමැත්තා රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ. 2015 වසරේ මහජන පීඩාවක් සිදුවන පරිදි උද්ඝෝෂණ ව්‍යාපාරයක් පැවැත්වීම ඇතුළු චෝදනා යටතේ ආත්මා ප්‍රියදර්ශන ඇතුළු අන්තර් විශ්ව විද්‍යාලයීය ශිෂ්‍ය බල මණ්ඩලයේ ක්‍රියාකාරීන් 06 දෙනෙකුට එරෙහිව කුරුඳුවත්ත පොලීසිය විසින් අධිකරණය හමුවේ නඩු පවරා තිබුණි. කෙසේවෙතත් ආත්මා ප්‍රියදර්ශන පසුගිය නඩු වාර දෙකේදීම අධිකරණය හමුවේ පෙනී සිට නොමැති බව වාර්තා වෙයි. ඒ අනුව ඔහුට ලබා දී තිබූ ඇප නියෝගය අවලංගු කළ කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා සැකකරු ලබන මස 09 දින දක්වා රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=83565", "Category": null, "Parent URL": null}