{"Source": "Adaderana", "Timestamp": "October 6, 2011 02:09 pm", "Headline": "සෝයා බෝංචිවලට රජයෙන් වැඩි මිලක්", "News Content": "මෙරට ගොවීන්ගේ සෝයා බෝංචි අස්වනු වැඩි මිලට මිලදී ගැනීමට රජය තීරණය කර තිබේ. මේ යටතේ සෝයා බෝංචි කිලෝග්‍රෑමයක් රුපියල් 70 කට වැඩි මිලකට මිලදී ගැනීමට තීරණය කර ඇති බව රජයේ ප්‍රවෘත්ති දෙපාර්තමේන්තුව නිවේදනය කරයි. අනුරාධපුර දිස්ත්‍රික්කයේ සෝයා බෝංචි අස්වනු ඉහළයාමත් සමග සෝයා බෝංචි කිලෝග්‍රෑමයක මිල රුපියල් 40 ක් දක්වා පහත බැස තිබුණි. ඒ පිළිබඳ සොයාබලා ගත හැකි ක්‍රියාමාර්ග පිළිබඳ දැනුම් දීම සඳහා කමිටුවක් පත්කරන ලෙස ජනාධිපතිවරයා උපදෙස් ලබාදී තිබුණි. ගලෙන්බිඳුණුවැව ප්‍රදේශයේ හුරුළුවැව ගොවි සමාජය මගින් ලබාගන්නා සෝයා බෝංචි ත්‍රිපෝෂ නිපදවීමේ ක්‍රියාවලියට යොමු කිරීමට සහ ඊට අවශ්‍ය මුදල් සංවර්ධන බැංකුව මගින් ලබාගැනීමට අදාළ කමිටුව තිරණය කර ඇත.", "URL": "https://sinhala.adaderana.lk/news.php?nid=19183", "Category": null, "Parent URL": null}