{"Source": "Adaderana", "Timestamp": "March 26, 2018 10:44 am", "Headline": "යතුරුපැදි අනතුරෙන් 3ක් රෝහලේ 2කට බරපතළයි (ඡායාරූප සහිතයි)", "News Content": "හැටන් නුවරඑළිය ප්‍රධාන මාර්ගයේදි යතුරුපැදි දෙකක් මුහුණට මුහුණ ගැටීම නිසා බරපතළ තුවාල ලැබු තිදෙනෙක් රොහල් ගත කළ බව තලවාකැලේ පොලීසිය පවසයි. තලවාකැලේ පොලිස් වසමට අයත් හැටන් නුවරඑළිය ප්‍රධාන මාර්ගයේ තලවාකැලේ - ඩෙවෝන් ප්‍රදේශයේ අද(26) උදෑස 8.30 ට පමණ යතුරු පැදි දෙකක් ගැටීමනේ සිදුවු අනතුරෙන් එහි ගමන් ගනිමින් සිටි පුද්ගලයින් තිදෙනෙක් තුවාල ලබා කොටගල රජයේ දිස්ත්‍රික් රෝහලට ඇතුළත් කර ඇත. එම තුවාල කරුවන් අතරින් දෙදෙනෙකුගේ තත්ත්වය බරපතළ බැවින් මුලීක ප්‍රතිකාරවලින් පසු නුවරඑළිය රජයේ මූලික රෝහල වෙත මාරු කර යැවිමට පියවර ගෙන තිබේ. මෙසේ අනතුරට පත්වුයේ තලවාකැලේ සිට හැටන් දක්වාත් හැටන් සිට තලවාකැලේ දක්වාත් පදවමින් තිබු යතුරුපැදි දෙකක්ය. තලවාකැලේ සිට හැටන් දක්වා ධාවනය කරමින් සිටි යතුරු පැදිය අධික වේගයෙන් ප්‍රතිවිරුද්ධ දිශාවෙන් පැමිණිම නිසා අනතුරු සිදුවි ඇති බව තලවාකැලේ පොලිසිය පවසයි.", "URL": "https://sinhala.adaderana.lk/news.php?nid=86349", "Category": null, "Parent URL": null}