{"Source": "Adaderana", "Timestamp": "March 27, 2012 04:01 pm", "Headline": "හොරෙන් දැව ඇද්ද දෙදෙනෙක් අත්අඩංගුවේ", "News Content": "අනවසරයෙන් දැව ප්‍රවාහනය කරමින් සිටි පුද්ගලයින් දෙදෙනෙකු කිලිනොච්චිය , වට්ටකච්චි ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. දැව ප්‍රවාහනය සඳහා යොදා ගත් ලොරි රථය ද ‍සිය භාරයට ගත් බව විශේෂ කාර්යය බලකාය සඳහන් කරයි. අදාළ ලොරි රථයේ තිබී රුපියල් ලක්ෂ 5ක් පමණ වටිනා බුරුත දැව කඳන් 32ක් සොයා ගෙන ඇති බව සඳහන්වේ.. සැකකරුවන් දෙදෙනා වැඩිදුර විමර්ශන කටයුතු සඳහා කිලිනොච්චිය පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=23108", "Category": null, "Parent URL": null}