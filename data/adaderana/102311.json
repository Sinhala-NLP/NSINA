{"Source": "Adaderana", "Timestamp": "January 14, 2019 11:47 am", "Headline": "මත්ද්‍රව්‍ය රැගෙන ශ්‍රී පාද වන්දනාවේ ගිය 15ක් අත්අඩංගුවට", "News Content": "මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයන් 15 දෙනෙක් හැටන් කොට්ඨාශ දුෂණ මර්දන ඒකකයේ නිලධාරින් විසින් අත්අඩංගුවට ගෙන ඇත. ශ්‍රී පාද වන්දනාවේ මත්ද්‍රව්‍ය රැගෙන එන තරුණයන් අත්අඩංගුවට ගැනිම සඳහා හැටන් වටවල දියගල ප්‍රදේශයේදි සිදු කරන ලද පරික්ෂා කිරිමකදි මෙම සැකකරුවන් අත්අඩංගුවට ගැනිමට සිදු කර තිබේ. අත්අඩංගුවට ගත් සැකකරුවන් සන්තකයේ කේරල ගංජා සහ හෙරොයින් මත්ද්‍රව්‍ය තිබු බව මෙම වැටලිම සිදු කළ නිලධාරින් පැවසීය. සැකකරුවන් අවුරුදු 20 ත් 30ත් වයස් කාණ්ඩ වල පසුවන අය බවත්, සැකකරුවන් කොළඹ ,ගාල්ල, මාතර යන ප්‍රදේශවල පදිංචිකරුවන් බවත් වැටලීම සිදු කළ නිලධාරින් පවසයි. හැටන් පොලිස් අධිකාරි රවින්ද්‍ර අඹේපිටිය මහතාගේ උපදෙස් පරිදි සිදු කළ මෙම මෙහෙයුමේදි අත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=102311", "Category": null, "Parent URL": null}