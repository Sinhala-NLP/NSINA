{"Source": "Adaderana", "Timestamp": "December 12, 2017 08:19 am", "Headline": " බස් නැවතුම්පලෙහි පිපිරීම සිදුකළ පුද්ගලයා අත්අඩංගුවට", "News Content": "අමෙරිකාවේ නිව්යෝර්ක් නුවර මෑන්හැට්න්ට් බස් නැවතුම්පලෙහි පිපිරීම සිදුකළ පුද්ගලයා අත්අඩංගුවට ගෙන තිබේ. නිව්යෝර්ක් ආරක්ෂක අංශ විසින් සැකකරු අත්අඩංගුවට ගෙන ඇති බව විදෙස් මාධ්‍ය වාර්තා කළේය. අත්අඩංගුවට ගත් සැකකරු අකයිඩ් උල්ලාහ් නමැති 27 හැවිරිදි බංග්ලාදේශ ජාතිකයෙකු බව සඳහන්ය. ඊයේ දිනයේ මෑන්හැට්න්ට් බස් නැවතුම්පලට එල්ල වු බෝම්බ ප්‍රහාරයෙන් පුද්ගලයින් තිදෙනෙකු සුළු තුවාල ලැබීය. සැකකරු කුමන ත්‍රස්ත සංවිධානයකට අයත් ද යන්න මෙතෙක් අනාවරණය වී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81378", "Category": null, "Parent URL": null}