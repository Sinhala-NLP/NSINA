{"Source": "Adaderana", "Timestamp": "January 25, 2010 01:16 pm", "Headline": "පොලිස් නිලධාරීන් 68,000 ක් සීරුවෙන්", "News Content": "මෙවර ජනා‍ධිපතිවරණයේ රාජකාරී කටයුතු සඳහා පොලිස් නිලධාරීන් 68,000 කට වැඩි පිරිසක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා පවසයි. ඔහු පෙන්වා දෙන පරිදි අද පෙරවරුවේ සිට එම පිරිස් සිය රාජකාරී කටයුතු ආරම්භ කර ඇති බවයි. ඒ අනුව ඡන්ද පෙට්ටි ප්‍රවාහනය කිරීමේ කටයුතු සඳහා විශේෂ ආරක්ෂාවක් යොදවා තිබෙන බව ද කරුණාරත්න මහතා කියා සිටියි. ඡන්ද විමසීමේ කටයුතු අවසන් වන තුරු අදාළ පිරිස් සිය රාජකාරී කටයුතුවල නියැලිය යුතු බවට උපදෙස් දී ඇති බව ද කරුණාරත්න මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=6238", "Category": null, "Parent URL": null}