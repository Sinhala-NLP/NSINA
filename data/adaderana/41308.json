{"Source": "Adaderana", "Timestamp": "February 22, 2014 05:09 pm", "Headline": "පොලිස් ලොක්කෙක් ගෙදර යවයි", "News Content": "කොටහේන පොලීසියට අයත් ජම්පටාවීදිය පොලිස් ස්ථානයේ ස්ථානාධිපතිවරයා වැඩතහනමට ලක් කර තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ විනය විරෝධී කටයුත්තක් හේතුවෙන් සිදුකළ විමර්ශනයකින් අනතුරුව අදාළ වැඩතහනම සිදුකර ඇති බවයි. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති අනුර සේනානායක මහතාගේ ප්‍රධානත්වයෙන් මෙම විමර්ශනය සිදුකර ඇත.", "URL": "https://sinhala.adaderana.lk/news.php?nid=41308", "Category": null, "Parent URL": null}