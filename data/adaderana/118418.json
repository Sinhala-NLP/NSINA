{"Source": "Adaderana", "Timestamp": "September 6, 2019 10:17 am", "Headline": "කේරළ ගංජා තොගයක් සමඟ 3ක් නාවික බාරයට", "News Content": "අක්කෙරෙයිපත්තු ප්‍රදේශයේදී නාවික හමුදා විසින් සිදු කළ මෙහෙයුමකදී කේරළ ගංජා ග්‍රෑම් 750ක් සමඟ පුද්ගලයින් තිදෙනෙකු අත්අඩංගුවට ගෙන තිබේ. නාවික හමුදාව සහ කල්මුණේ සුරාබදු කාර්යාලය එක්ව ඊයේ(05) අක්කෙරෙයිපත්තු ප්‍රදේශයේ සිදු කළ මෙහෙයුමකදී කේරළ ගංජා ග්‍රෑම් 750 ක් සමඟ පුද්ගලයින් තිදෙනා නාවික හමුදා බාරයට ගෙන ඇති බව වාර්තා වෙයි. ඒ අනුව, ගිණිකොණ නාවික විධානය සහ කල්මුණේ සුරාබදු කාර්යාලය එක්ව අක්කෙරෙයිපත්තු ප්‍රදේශයේ සිදු කළ මෙහෙයුමකදී කේරළ ගංජා ග්‍රෑම් 750 ක් ලඟ තබා ගත් පුද්ගලයින් තිදෙනෙකු නාවික හමුදා බාරයට ගෙන ඇත. සිදු කළ වැඩිදුර විමර්ශනයේදී මෙම කේරළ ගංජා ප්‍රමාණය විකිණිම සඳහා සුදානම් කර තිබි ඇති බවට අනාවරණය වී ඇති අතර, එහිදී කේරළ ගංජා ප්‍රවාහනය සඳහා සුදානම් කර තිබූ සැක කටයුතු යතුරු පැදියක් ද නාවික හමුදා බාරයට ගෙන ඇත. එම සැකකරුවන් තිදෙනා, යතුරු පැදිය සහ කේරළ ගංජා ප්‍රමාණය ඉදිරි පරික්ෂණ කටයුතු සඳහා අම්පාර, සුරාබදු කාර්යාලය වෙත බාර දීමට කටයුතු කරන ලදි.", "URL": "https://sinhala.adaderana.lk/news.php?nid=118418", "Category": null, "Parent URL": null}