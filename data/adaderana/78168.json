{"Source": "Adaderana", "Timestamp": "September 29, 2017 09:55 pm", "Headline": "වෛද්‍යවරු  සයිටම් අවසන් සටනට සැරසෙයි", "News Content": "මාලඹේ සයිටම් පෞද්ගලික විශ්වවිද්‍යාල පිළිබඳව රජය ඉක්මන් විසඳුමක් ලබා නොදු නොහොත් පූර්ව දැනුම් දීමකින් තොරව අඛණ්ඩ වර්ජනයක් සිදු කරන බවට රජයේ වෛද්‍ය නිලධාරින්ගේ සංගමය අනතුරු අගවයි. අද(29) පැවති මාධ්‍ය හමුවකට එක්වෙමින් එම සංගමය මේ බව කියා සිටියේය. මේ අතර සයිටම් විශ්වවිද්‍යාලයේ සිසුන් ලියාපදිංචි කරන්නැයි අභියාචනාධිකරණය විසින් තමන්ට ලබා දුන් නියෝගය අවලංගු කරන ලෙස ඉල්ලා ශ‍්‍රී ලංකා වෛද්‍ය සභාව ඉදිරිපත් කළ අභියාචනය විභාගයට ගැනීමට අද ශ්‍රේෂ්ඨාධිකරණය අවසර ලබා දුන්නා. මෙම අභියාචනය ත‍්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ අද විභාගයට ගැනුණි. එහිදී කරුණු අධ්‍යනයෙන් පසු සභාපති විනිසුරුවරයා සදහන් කළේ ත‍්‍රිපුද්ගල විනිසුරු මඩුල්ලේ බහුතර එකගතාවය මත පෙත්සම විභාගයට ගැනීමට අවසර ලබා දෙන බවයි. ඒ අනුව පෙත්සම් විභාගය එළඹෙන නොවැම්බර් මස 23 වන දා පැවැත්වෙන බව ශ්‍රේෂ්ඨාධිකරණය තීන්දු කළා.", "URL": "https://sinhala.adaderana.lk/news.php?nid=78168", "Category": null, "Parent URL": null}