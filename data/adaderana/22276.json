{"Source": "Adaderana", "Timestamp": "February 21, 2012 11:38 am", "Headline": "පුනරුත්ථාපන කොමසාරිස් ජනරාල් අසුන අලුත්වෙයි", "News Content": "නව පුනරුත්ථාපන කොමසාරිස් ජනරාල්වරයා වශයෙන් ත්‍රිකුණාමලය 22 වන සේනාංකයේ සේනාංකාධිපතිව සිටි බ්‍රිගේඩියර් ඩී. ඩී. යූ. කේ. හෙට්ටිආරච්චි මහතා පත්කර තිබේ. ඒ අනුව ඔහු හෙට(22) දිනයේ සිට සිය ධුරයේ වැඩ භාර ගැනීමට නියමිතය. මේ දක්වා පුනරුත්ථාපන‍ කොමසාරිස් ජනරාල් ධුරයේ කටයුතු කළ මේජර් ජනරාල් චන්දන රාජගුරු මහතා හෙට දිනයේ සිට නැවත යුධ හමුදා මූලස්ථානය වෙත මාරු කර යවා ඇත. ඒ අනුව මාස 06 ක සේවා කාලයක් අවසානයේ නික්ම යන මේජර් ජනරාල් චන්දන රාජගුරු මහතා යුධ හමුදා මූලස්ථානයේ පාබල අංශයේ අධ්‍යක්ෂ ජනරාල් වශයෙන් කටයුතු කිරීමට නියමිතය.", "URL": "https://sinhala.adaderana.lk/news.php?nid=22276", "Category": null, "Parent URL": null}