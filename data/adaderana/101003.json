{"Source": "Adaderana", "Timestamp": "December 19, 2018 04:32 pm", "Headline": "තෙල්දෙණියේ බස් රථ අනතුරක්-අයෙකුට බරපතළයි", "News Content": "බස් රථයක් හා යතුරු පැදියක් එකිනෙක ගැටීමෙන් තෙල්දෙණියේදී අනතුරක් සිදුව තිබේ. ඊයේ (18) පස්වරුවේ තෙල්දෙණිය මඩපොල ප්‍රදේශයේදී මෙම අනතුර සිදුව ඇත. යතුරුපැදිකරු විසින් ත්‍රි රෝද රථයක් පසු කිරීමට යාමේදී විරුද්ධ දෙසින් පැමිණි බස් රථයේ ගැටී මෙම අනතුර සිදුවී ඇති බව තෙල්දෙණිය පොලීසිය සඳහන් කළේ. අනතුරින් 19 හැවිරිදි යතුරුපැදිකරු බරපතල තුවාල ලබා තෙල්දෙණිය රෝහලට ඇතුළත්කර ඇති අතර වැඩිදුර ප්‍රතිකාර සඳහා ඔහු මහනුවර මහ රෝහලට ඇතුළත්කර තිබේ. බස්රථ රියදුරු තෙල්දෙණිය පොලිස් භාරයට ගෙන ඇති බව අප වාර්තාකරු පැවසූවේය.", "URL": "https://sinhala.adaderana.lk/news.php?nid=101003", "Category": null, "Parent URL": null}