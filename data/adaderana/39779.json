{"Source": "Adaderana", "Timestamp": "December 22, 2013 02:20 pm", "Headline": "රත්නපුර බාබුල් වෙළෙන්දෙක් අල්ලයි", "News Content": "පාසල් ළමුන්ට අලෙවි කිරිම සඳහා මත් ද්‍රව්‍ය මිශ්‍රිත බාබුල් ළඟ තබාගෙන සිටි පුද්ගලයෙකු රත්නපුර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකායේ හොරණ කඳවුරේ නිලධාරීන් පිරිසක් සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. සැකකරු රත්නපුර නගරයේ ප්‍රධන පෙළේ පාසලක් ඉදිරිපිට සිටියදී අත්අඩංගුවට ගත් බව පොලිසිය පැවසීය. ඔහු සතුව තිබී බාබුල් ග්‍රෑම් 176ක් සොයාගෙන තිබේ. සැකකරු වැඩිදුර විමර්ශන කටයුතු සඳහා රත්නපුර පොලිසියට භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=39779", "Category": null, "Parent URL": null}