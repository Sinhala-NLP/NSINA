{"Source": "Adaderana", "Timestamp": "January 8, 2019 06:34 am", "Headline": "පුත්තලමේ ඇති වු ගැටුමක් සම්බන්ධයෙන් එකම පවුලේ පිය-පුතු අත්අඩංගුවට", "News Content": "පුත්තලම - වාන පාර ප්‍රදේශයේදී සිදුවූ ගැටුමක් සම්බන්ධයෙන් එකම පවුලේ පිය - පුතු දෙදෙනෙකුව අත්අඩංගුවට ගෙන ඇති බව පුත්තලම පොලීසිය පවසයි. ඊයේ(07) වැනිදා සවස 6.30 -7.00 ත් අතර කාලය තුළ මෙම ගැටුම සිදුවී ඇත. සිද්ධියෙන් තුවාල ලබා ඇති පුත්තලම - වාන පාර පදිංචිකරුවෙකු කැපුම් තුවාල සහිතව ප්‍රතිකාර සඳහා පුත්තලම මූලික රෝහලට ඇතුළත් කර ඇත. තමන් ගමන් කරමින් සිටි වාහනයේ මඟ හරස් කර එයට පහර දීම නිසා මෙම ආරවුල ඇතිවූ බව අත්අඩංගුවට ගෙන ඇති සැකකරුවන් පොලීසිය හමුවේ පවසා ඇත. සැකකරුවන් පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව ඇත. පුත්තලම පොලීසිය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=101971", "Category": null, "Parent URL": null}