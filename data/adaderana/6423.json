{"Source": "Adaderana", "Timestamp": "February 2, 2010 11:31 am", "Headline": "ආනන්ද සංගරීගෙන් ඉල්ලීමක්", "News Content": "දෙමළ සන්ධානයේ ප්‍රකාශයන් සාමාන්‍ය සිංහල ජනතාව තුළ ද්‍රවිඩ ඊළම බිහිවීම පිළිබඳ සැකයක් මතුවීමට හේතු වී ඇති බව ද්‍රවිඩ එක්සත් විමුක්ති පෙරමුණේ සභාපති ආනන්ද සංගරී මහතා පවසයි. ඊයේ දින‍යේ නිවේදනයක් නිකුත් කරමින් ඒ මහතා මේ බව සඳහන් කර ඇත. එමෙන්ම අහිංසක දෙමළ ජනතාව මුලා නොකරන ලෙස දෙමළ සන්ධානයේ ප්‍රධාන පාර්ලිමේන්තු මන්ත්‍රීවරුන්ගෙන් සහ ෆෙඩරල් පක්ෂයේ එස්. සෙනාතිරාජා, ආර්. එම්. ඉමාම්, සෙල්වම් අඩයිකලනාතන්, විනෝතරලිංගම් හා සුරේෂ් ප්‍රේමචන්ද්‍රන් යන මහත්වරුන්ගෙන් ද TELO, EPRLF යන සංවිධාන වලින් ඉල්ලා සිටින බව එම නිවේදනයේ සංගරී මහතා වැඩිදුරටත් දක්වා ඇත.", "URL": "https://sinhala.adaderana.lk/news.php?nid=6423", "Category": null, "Parent URL": null}