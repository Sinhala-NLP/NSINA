{"Source": "Adaderana", "Timestamp": "January 20, 2011 10:53 am", "Headline": "නල්ලතන්නියේ වෙළඳසැල් රැසක් හදිසි පරික්ෂාවට ලක්වෙයි", "News Content": "ශ්‍රී පාද වන්දනාවේ පැමිණෙන සැදැහැවතුන්ට සෞඛ්‍ය ආරක්ෂිත ආහාර ලබාදීමේ අරමුණින් නල්ලතන්නිය ප්‍රදේශයේ වෙළඳසැල් රැසක් සෞඛ්‍ය පරීක්ෂකවරුන්ගේ හදිසි පරික්ෂාවට ලක්ව තිබේ. මෙහිදි ආහාර සඳහා ගැනීමට නුසුදුසු රසකැවිලි වර්ග ඇතුළු අත්‍යවශ්‍ය ආහාර ද්‍රව්‍ය රැසක් හඳුනාගැනීමට හැකිවී ඇති බව අද දෙරණ වාර්තාකරු සඳහන් කළේය. මෙහිදි එම වෙළඳසැල් හිමියන් විසි දෙනෙකු නීතියේ රැහැනට හසුකර ගැනීමට සෞඛ්‍ය පරීක්ෂකවරු සමත් වී ඇත. එම වෙළඳසැල් හිමියන්ට එරෙහිව අධිකරණ ක්‍රියාමාර්ග ගැනීමට නියමිතය.", "URL": "https://sinhala.adaderana.lk/news.php?nid=13623", "Category": null, "Parent URL": null}