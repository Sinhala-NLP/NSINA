{"Source": "Adaderana", "Timestamp": "April 23, 2015 08:20 am", "Headline": "අලි ප්‍රහාරවලින් දෙදෙනෙකු මරුට", "News Content": "වන අලි පහරදීමකින් මීගලෑව, අලුත්ගම ප්‍රදේශයේ පුද්ගලයෙකු මියගොස් තිබේ.මෙලෙස මියගොස් ඇත්තේ 28 හැවිරිදි මීගලෑව ප්‍රදේශයේ පදිංචිව සිටි පුද්ගලයෙකි.මළ සිරුර මීගලෑව රෝහලේ මෘතශරීරාගාරයේ තබා ඇති අතර පශ්චාත් මරණ පරික්ෂණය අද සිදුකිරීමට නියමිතය.මේ අතර කරුවලගස්වැව, කුඩාමැදවච්චිය ප්‍රදේශයේදී ද වන අලි ප්‍රහාරයකට ලක්වීමෙන් පුද්ගලයෙකු මියගොස් තිබේ.පොලිසිය සඳහන් කළේ පා පැදියකින් ගමන්කරමින් සිටියදී මෙලෙස වන අලි ප්‍රහාරයට ලක්ව ඇති බවයි.මියගොස් ඇත්තේ 68 හැවිරිදි කුඩාමැදවච්චිය ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=50832", "Category": null, "Parent URL": null}