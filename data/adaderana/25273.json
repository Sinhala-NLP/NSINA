{"Source": "Adaderana", "Timestamp": "June 24, 2012 09:06 am", "Headline": "බලපත්‍ර නැති ඖෂධ වෙළෙඳපළක් ගෙන ගිය තිදෙනෙකු අත්අඩංගුවට", "News Content": "බලපත්‍රයක් නොමැතිව ඖෂධ වෙළෙඳපළක් පවත්වාගෙන යාම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. රාජගිරිය පොලිස් විශේෂ කාර්යය බලකායේ නිලධාරීන් කණ්ඩායමක් විසින් අත්අඩංගුවට ගත් සැකකරුවන් වැඩිදුර පරීක්ෂණ සඳහා ග්‍රෑන්ඩ්පාස් පොලිසියට භාර දී ඇති බව වාර්තා වේ. වෛද්‍ය නිර්දේශ නොමැතිව මුදලට ඖෂධ අලෙවි කිරීම සම්බන්ධයෙන් ද සැකකරුවන්ට එරෙහිව චෝදනා එල්ල වී ඇත. මාලිගාකන්ද මහේස්ත්‍රාත් අධිකරණයට ඉදිරිපත් කිරීමෙන් පසු සැකකරුවන් ඇප මත මුදාහරින ලෙස නියෝග කළ බව ග්‍රෑන්ඩ්පාස් පොලිසිය සඳහන් කරයි.", "URL": "https://sinhala.adaderana.lk/news.php?nid=25273", "Category": null, "Parent URL": null}