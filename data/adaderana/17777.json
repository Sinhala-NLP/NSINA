{"Source": "Adaderana", "Timestamp": "August 1, 2011 11:44 am", "Headline": "ඩෙංගු වසංගතයක් වුණොත් කල් තබා දැනගත හැකි ක්‍රමවේදයක්", "News Content": "ඩෙංගු රෝගය වසංගත තත්ත්වයක් දක්වා වර්ධනය වන්නේ නම් ඒ පිළිබඳව කල් තබා දැනගත හැකි ක්‍රමවේදයක් ශ්‍රී ලංකාවට හඳුන්වා දීමට යුරෝපීය ප්‍රජාවේ සහය පළ වී තිබේ. සෞඛ්‍ය අමාත්‍ය මෛත්‍රීපාල සිරිසේන මහතා සිදු කළ ඉල්ලීමකට අනුව මේ සඳහා එකඟතාවය පළ වී ඇත. මේ සම්බන්ධයෙන් සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතාගේ ප්‍රධානත්වයෙන් පසුගිය දා විශේෂ සාකච්ඡාවක් ද පවත්වා තිබේ. එම අවස්ථාවට යුරෝපීය ප්‍රජාව වෙනුවෙන් සිංගප්පූරුව විශ්ව විද්‍යාලයේ මහාචාර්ය ගුබ්ලර් මහතා ඇතුළු නියෝජිතයින් පිරිසක් ද සහභාගී වී ඇති අතර එහි දී මෙම නව ක්‍රමවේදය පිළිබඳ දීර්ඝ වශයෙන් සාකච්ඡා වී ඇති බව සඳහන්ය. ඩෙංගු රෝගය වසංගත තත්ත්වයට පත්වන්නේ නම් ඒ පිළිබඳව කල් තබා දැන ගත හැකි ක්‍රමවේදයක් ශ්‍රී ලංකාව තුළ ස්ථාපනය කෙරෙන පළමු අවස්ථාව මෙය වේ.", "URL": "https://sinhala.adaderana.lk/news.php?nid=17777", "Category": null, "Parent URL": null}