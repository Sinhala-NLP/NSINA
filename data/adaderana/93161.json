{"Source": "Adaderana", "Timestamp": "July 25, 2018 08:27 am", "Headline": "බස් රථය ගසක ගැටෙයි - 19ක් රෝහලට", "News Content": "කොළඹ සිට පුදුකුඩිඉරිප්පු බලා ධාවනය වු බස් රථයක් මැදවච්චිය, පූනෑව නාවික හමුදා කදවුර අසළදී මාර්ගයෙන් ඉවතට පැන ගසක වැදී අද(25) අළුයම සිදුවු අනතුරකින් පුද්ගලයින් 19 දෙනෙකු තුවාල ලබා ඇති බව මැදවච්චිය පොලීසිය පවසයි. පොලිසිය පැවසූවේ රියදුරුට නින්දයාම හේතුවෙන් බස් රථය මාර්ගයෙන් ඉවතට පැන ගසක වැදී ඇති බවයි. අනතුරින් තුවාල ලැබූවන් වව්නියාව රෝහලට ඇතුළත් කොට ඇති බවද පොලීසිය සඳහන් කළේය. පොලීසිය පැවසූවේ අනතුරට ලක්වූවන්ගේ තත්ත්වය තරමක් බරපතළ වන අතර, අනතුරින් බස් රථයේ ඉහළ ආවරණය ගැලවී ගොස් ඇති බවයි. සිද්ධිය සම්බන්ධයෙන් මැදවච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93161", "Category": null, "Parent URL": null}