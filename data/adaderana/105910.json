{"Source": "Adaderana", "Timestamp": "March 12, 2019 10:21 am", "Headline": "පෞද්ගලික ආරවුලක් මරණයකින් කෙළවර වෙයි", "News Content": "පෞද්ගලික ආරවුලක් දුරදිග යාමෙන් වෙල්ලාවලි, රාණමඩු ප්‍රදේශයේදී මුගුරුකින් පහරදී පුද්ගලයෙකු ඝාතනය කර තිබේ. අම්පාර, මධ්‍යම කඳවුර ප්‍රදේශයේ පදිංචිව සිටි 65 හැවිරිදි පුද්ගලයෙකු මෙලෙස ඝාතනයට ලක්ව ඇති බව පොලිසිය පැවසුවේය. කුඹුරක් සම්බන්ධයෙන් ඇති වූ බහින්බස්වීමක් දුරදිග යාමෙන් ඝාතනය සිදුව ඇති බවට පොලිසිය සිදුකළ මුලික විමර්ශනවලදී අනාවරණය වි තිබේ. ඝාතනයට අදාලව වෙල්ලාවලි ප්‍රදේශයේ පදිංචිකරුවන් වන 33 හැවිරිදි 34 හැවිරිදි සහ 40 හැවිරිදි පුද්ගලයින් තිදෙනෙකු අත්අඩංගුවට ගෙන ඇති අතර වෙල්ලාවලි පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105910", "Category": null, "Parent URL": null}