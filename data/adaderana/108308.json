{"Source": "Adaderana", "Timestamp": "April 20, 2019 05:07 pm", "Headline": "තීරු බදු නැතිව ගෙනා දුම්වැටි තොගයක් සමඟ 2ක් STFවැටලීමකින් අල්ලයි", "News Content": "තීරුබදු රහිතව මෙරටට ආනයනය කළ දුම්වැටි 3000 කට අධික තොගයක් සමඟ පුද්ගලයින් දෙදෙනෙකු කල්මුණේ, නින්දවූර් සහ සයින්දමරුදු යන ප්‍රදේශවලදී අත්අඩංගුවට ගෙන තිබේ. කල්මුණේ පොලිස් විශේෂ කාර්ය බලකා කදවුරේ නිලධාරීන් සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන් වෙයි. නින්දවූර් ප්‍රදේශයේදී දුම්වැටි දහසක් සහ සයින්දමරුදු ප්‍රදේශයේදී දුම්වැටි 2700 ක් පමණ පොලිස් විශේෂ කාර්ය බලකා නිලධාරීන් භාරයට ගෙන තිබේ. සැකකරුවන් ඉදිරි විමර්ශන කටයුතු සඳහා අක්කරපත්තුව සහ කල්මුණ යන පොලිස් ස්ථාන වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=108308", "Category": null, "Parent URL": null}