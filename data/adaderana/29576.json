{"Source": "Adaderana", "Timestamp": "November 29, 2012 11:16 am", "Headline": "රැඳවියෙකු ළඟ තිබී හෙරොයින් තොගයක් හමුවෙයි", "News Content": "මතුගම මහේස්ත්‍රාත් අධිකරණයේ බන්ධනාගාර සිර මැදිරිය තුළ රඳවා සිටි රැඳවියෙකු සතුව තිබී හෙරොයින් තොගයක් සොයාගෙන තිබේ. ඔහු සතුව තිබී හෙරොයින් ග්‍රෑම් 5 යි මිලිග්‍රෑම් 3 ක් සොයාගත් බව පොලීසිය සඳහන් කළේය. ඇල්පිටිය ප්‍රදේශයේ පදිංචිකරුවෙකු වන සැකකරු සම්බන්ධයෙන් මතුගම මහේස්ත්‍රාත්වරයා දැනුවත් කිරීමෙන් අනතුරුව ඔහු ලබන 10 වැනිදා දක්වා රක්ෂිත බන්ධනාගාර ගත කර ඇත. සිද්ධිය සම්බන්ධයෙන් මතුගම පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=29576", "Category": null, "Parent URL": null}