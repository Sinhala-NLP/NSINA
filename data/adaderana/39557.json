{"Source": "Adaderana", "Timestamp": "December 13, 2013 12:47 pm", "Headline": "ආරවුල දුරදිග ගොස් සැමියා බිරිය මරලා!", "News Content": "වෙන්නප්පුව වයික්කාල, තඹරවිල ප්‍රදේශයේ පුද්ගලයෙකු සිය බිරිය සමග ඇති වූ ආරවුලකින් පසු ඇය ඝාතනය කර තිබේ. අද අලුයම සිට පැවැති ආරවුලක් එසේ නිමාවට පත්ව ඇත්තේ සැමියා විසින් බිරියට සිදුකළ පහරදීම්වල ප්‍රතිඵලයක් ලෙස ඇය මියැදීමෙනි. වයස අවුරුදු 12ක හා 4ක පුතුන් දෙදෙනෙකුගේ මවක් (38) එසේ මියගොස් ඇති බව අප වාර්තාකරු පැවසීය. අතින් පයින් සහ මුගරකින් පහරදීම සිදුකර ඇති බව පොලීසිය විසින් සිදුකළ මූලික පරීක්ෂණයේදී අනාවරණය වී ඇති බව හෙතෙම කීවේය. සැකකරු (42) මෙතෙක් අත්අඩංගුවට ගෙන නැති අතර වෙන්නප්පුව පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=39557", "Category": null, "Parent URL": null}