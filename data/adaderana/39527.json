{"Source": "Adaderana", "Timestamp": "December 12, 2013 11:12 am", "Headline": "කිරිපිටි හිඟවීම සෞඛ්‍යයට ආශිර්වාදයක්", "News Content": "කිරිපිටි හිඟවීම ළමා සහ වැඩිහිටියන්ගේ සෞඛ්‍යයට ආශිර්වාදයක් බව රජයේ වෛද්‍ය නිලධාරින්ගේ සංගමය පවසයි. එම සංගමය පෙන්වා දෙන්නේ ස්වාභාවික කිරි පෝෂ්‍යදායි ආහාරයක් වුවද වර්තමාන වෙළඳපොළේ පවතින කිරිපිටි ගුණාත්මක බවින් අඩු බවයි. ශ්‍රී ලංකාව සංවර්ධනය කරා යන ගමනේ දී ලොව දියුණු රටවල් භාවිත කරන දියර කිරි පරිභෝජනයට හුරු වීම යහපත් ප්‍රවණතාවක් වන බව රජයේ වෛද්‍ය නිලධාරින්ගේ සංගමය සඳහන් කරයි. මේ හේතුවෙන් රට තුල කිරිපිටි හිඟය තවදුරටත් වැඩිවනු දැකීම තම සංගමයේ අපේක්ෂාව බව රජයේ වෛද්‍ය නිලධාරින්ගේ සංගමය වැඩි දුරටත් සඳහන් පෙන්වා දෙයි.", "URL": "https://sinhala.adaderana.lk/news.php?nid=39527", "Category": null, "Parent URL": null}