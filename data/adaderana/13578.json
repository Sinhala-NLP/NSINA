{"Source": "Adaderana", "Timestamp": "January 18, 2011 02:07 pm", "Headline": "මංජු වන්නිආරච්චිට එරෙහි චෝදනා විභාගය මැයි දක්වා කල්යයි", "News Content": "2010 පොදු රාජ්‍ය මණ්ඩලීය ක්‍රීඩා උළෙලේ රන් පදක්කම්ලාභී ශ්‍රී ලංකා බොක්සිං ක්‍රීඩක මංජු වන්නිආරච්චිට එරෙහි චෝදනා විභාග කිරීම මැයි මස දක්වා කල්දමා ඇති බව විදෙස් මාධ්‍ය උපුටා දක්වයි. පොදු රාජ්‍ය මණ්ඩලීය ක්‍රීඩා උළෙලේදී තහනම් උත්තේජක භාවිත කළ බවට මංජු වන්නිආරච්චි චෝදනා එල්ල වී තිබූ අතර පොදු රාජ්‍ය මණ්ඩලීය ක්‍රීඩා බලධාරීන් විසින් ඒ පිළීබඳව පරීක්ෂණයක් අරඹා තිබිණි. ඊයේ(17) පැමෙයිකාවේ කින්ස්ටන් නුවරදී පැවැත්වීමට නියමිතව තිබූ මෙම චෝදනා විභාගය වන්නිආරච්චිගේ නීතිඥවරයාට අසනීප වීම හේතුවෙන් ඔහු මෙම චෝදනා විභාගයට නොපැමිණීම නිසා චෝදනා විභාගය කල්තබන්නට නියමිත විය. ඒ අනුව එය මැලේසියාවේ ක්වාලලම්පූර් නුවරදී එළඹෙන මැයි මා‍සයේදී පවත්වන බව පොදු රාජ්‍ය මණ්ඩලීය ක්‍රීඩා බලධාරීන් විසින් නිවේදනය කර තිබේ.", "URL": "https://sinhala.adaderana.lk/news.php?nid=13578", "Category": null, "Parent URL": null}