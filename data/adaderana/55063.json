{"Source": "Adaderana", "Timestamp": "November 12, 2015 09:23 pm", "Headline": " සෝමවංශ - වීරවංශ යළි සෙට් වෙයි!", "News Content": "ජනතා විමුක්ති පෙරමුණේ හිටපු නායක මෙන්ම වත්මන් ජනතා සේවක පක්ෂයේ නායක සෝමවංශ අමරසිංහ මහතාගේ දේශනයකට අද ජාතික නිදහස් පෙරමුණේ නායක විමල් වීරවංශ මහතා සහභාගී විය.මෙම හමුව සිදු වුණේ අද පස්වරුවේ කොළඹ නව නගර ශාලාවේදීය.ඒ ජනතා සේවක පක්ෂයේ ලේකම් සෝමවංශ අමරසිංහ මහතාගේ ප්‍රධානත්වයෙන් අද 26 වැනි ඉල් විරු සැමරුම කොළඹ නව නගර ශාලාවේදී පැවැත්වූ අවස්ථාවේදීය.එහි ප්‍රධාන ආරාධිත අමුත්තා ලෙස පැමිණියේ ජාතික නිදහස් පෙරමුණේ නායක විමල් වීරවංශ මහතායි.සෝමවංශ අමරසිංහ මහතා එහිදී රැස්ව සිටි පිරිස අමතමින් කියා සිටියේ සෝමවංශ - වීරවංශ එකතුවක් ගැන දැන් කතා වන බවයි.එසේ වීමට හේතුව සතුරා විසින් අපව එකතු කිරීම යැයි ඒ මහතා පෙන්වාදුන්නේය.සෝමවංශ අමරසිංහ මහතා ජවිපෙ නායකයාව සිටියදී විමල් වීරවංශ පක්ෂයෙන් කිහිප දෙනෙකු සමග ඉවත්ව ගොස් වෙනත් පක්ෂයක් පිහිටුවා ගන්නා ලදී.අනතුරුව කාලයාගේ ඇවෑමෙන් ජවිපෙ නායකත්වයට අනුර කුමාර දිසානායක මහතා පත්වීමෙන් පසු සෝමවංශ අමරසිංහ මහතාද පක්ෂයෙන් ඉවත්ව වෙනත් පක්ෂයක් පිහිටුවා ගත්තේය.මෙසේ පක්ෂ දෙකක් පිහිටුවා ගත් ජවිපෙ හිටපු ප්‍රබලයන් දෙදෙනා කලකට පසු යළි සුහදව එක්වූයේ මෙසේය.පහත වීඩියෝවෙන් එම අවස්ථාව නරඹන්න.", "URL": "https://sinhala.adaderana.lk/news.php?nid=55063", "Category": null, "Parent URL": null}