{"Source": "Adaderana", "Timestamp": "October 16, 2011 08:59 am", "Headline": "සිරි බලන්න ආ ජර්මන් දැරියට හෝටල් සේවකයාගෙන් අතවර ", "News Content": "මෙරට සංචාරය සඳහා පැමිණි ජර්මන් ජාතික බාල වයස්කාර දැරියක අපයෝජනයට ලක්ව ඇති බව අනාවරණය වේ. ඊයේ පස්වරුවේ බෙන්තොට ප්‍රදේශයේ හෝටලයක දී එම දැරිය හෝටල් සේවකයෙකු විසින් අපයෝජනයට ලක් කර ඇති බව බෙන්තොට පොලිසිය පවසයි . ඇයගේ වයස අවුරුදු 15ක් පමණ වන බව පොලිසිය සඳහන් කරයි. සිද්ධිය සම්බන්ධයෙන් සැකපිට අදාළ සේවකයා අත්අඩංගුවට ගෙන ඇති අතර ඔහු අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19386", "Category": null, "Parent URL": null}