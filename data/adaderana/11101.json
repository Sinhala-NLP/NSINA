{"Source": "Adaderana", "Timestamp": "September 26, 2010 12:46 pm", "Headline": "මෙරටට ජාත්‍යන්තර අධ්‍යාපන ආයතන 10 ක් ", "News Content": "ජාත්‍යන්තර උසස් අධ්‍යාපන ආයතන 10 ක් මෙරට ස්ථාපිත කිරීමට මේ වන විට සැලසුම් සකස් කර ඇති බව උසස් අධ්‍යාපන අමාත්‍ය එස්.බී. දිසානායක මහතා පවසයි. ආසියානු කලාපයේ උසස් අධ්‍යාපන ක්ෂේත්‍රයේ ප්‍රමුඛයා බවට ශ්‍රී ලංකාව පත්කිරීම තමාගේ අරමුණ බව අමාත්‍යවරයා අවධාරණය කරයි. අද දෙරණට අදහස් දක්වමින් අමාත්‍යවරයා මෙම අදහස් පළ කළේය. මේ අතර මාලබේ පෞද්ගලික වෛද්‍ය විද්‍යාලයේ කටයුතු සම්බන්ධයෙන් ජනතාව දැනුවත් කිරීමේ වැඩපිළිවෙලක් ක්‍රියාත්මක කරන බව රජයේ ‍වෛද්‍ය නිලධාරීන්ගේ සංගමය පවසයි. මාලබේ පෞද්ගලික වෛද්‍ය විද්‍යාලයෙන් පිරිනමනු ලබන උපාධිය සම්බන්ධයෙන් තම සංගමයේ දැඩි විරෝධය එල්ල කරන බව එම සංගමයේ මධ්‍යම කාරක සභික වෛද්‍ය චන්දික එපිටකඩුව මහතා ප්‍රකාශ කළේය. එහෙත් මාලබේ වෛද්‍ය විද්‍යාලයේ කටයුතු සම්බන්ධයෙන් තමා සෑහීමකට පත්වන බව උසස් අධ්‍යාපන අමාත්‍ය එස්.බී. දිසානායක මහතා සඳහන් කරයි.", "URL": "https://sinhala.adaderana.lk/news.php?nid=11101", "Category": null, "Parent URL": null}