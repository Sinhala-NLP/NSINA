{"Source": "Adaderana", "Timestamp": "September 1, 2013 03:26 pm", "Headline": "අධිවේගයේ ආ ගවමස් තොගයක් මාට්ටු", "News Content": "නීති විරෝධී ලෙස ගව මස් ප්‍රවාහනය කරමින් සිටි පුද්ගලයින් දෙදෙනෙකු දක්ෂිණ අධිවේගී මාර්ගයේ දී අත්අඩංගුවට ගෙන තිබේ. වෑන් රථයකින් ප්‍රවාහනය කරමින් තිබියදී ගවමස් කිලෝග්‍රෑම් 456ක් මෙලෙස සොයාගෙන ඇති බව සඳහන්ය. දක්ෂිණ අධිවේගී මාර්ගයේ පින්නදූව පිවිසුමේ දී සිදුකළ පරීක්ෂාවකදී මෙම ගවමස් තොගය සොයා ගත් බව පොලීසිය සඳහන් කළේ‍ය. හම්බන්තොට සිට බේරුවල දක්වා මෙම මස් තොගය ප්‍රවාහනය කර ඇති බව පොලීසිය සිදුකළ පරීක්ෂණවලින් අනාවරණය වී ඇත.", "URL": "https://sinhala.adaderana.lk/news.php?nid=37074", "Category": null, "Parent URL": null}