{"Source": "Adaderana", "Timestamp": "October 28, 2011 04:02 pm", "Headline": "පකිස්ථානය ලකුණු 164 ක් ඉදිරියෙන්", "News Content": "ශ්‍රී ලංකාව සමග පැවැත්වෙන දෙවන ටෙස්ට් තරගයේ පළමු ඉනිම වෙනුවෙන් පකිස්ථාන කණ්ඩායම සියලුම ක්‍රීඩකයන් දැවී ලකුණු 403 ක් රැස් කිරීමට සමත්විය. ශ්‍රී ලංකාව සිය පළමු ඉනිම වෙනුවෙන් සියලුම ක්‍රීඩකයින් දැවී ලකුණු 239 ක් රැස්කළ අතර ඒ අනුව පකිස්ථාන කණ්ඩායම ලකුණු 164 ක් ඉදිරියෙන් සිටියි. පකිස්ථාන කණ්ඩායමේ පළමු ඉනිම වෙනුවෙන් අසර් අලී ශතකයක් රැස්කළ අතර අසාද් ශෆීක් සහ යුනීස් ඛාන් අර්ධ ශතකය බැගින් රැස්කළේය. ශ්‍රී ලංකා කණ්ඩායම වෙනුවෙන් ධම්මික ප්‍රසාද් සහ තිලකරත්න දිල්ශාන් කඩුලු 03 බැගින් දවාගත්තේය.", "URL": "https://sinhala.adaderana.lk/news.php?nid=19640", "Category": null, "Parent URL": null}