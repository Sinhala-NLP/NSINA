{"Source": "Adaderana", "Timestamp": "June 2, 2014 01:25 pm", "Headline": "කළුතරට ත්‍රිවිධ හමුදාවෙන් සහන  ", "News Content": "අධික වර්ෂාව හේතුවෙන් දැඩි අපහසුතාවට පත්ව සිටින කළුතර දිස්ත්‍රීක්කයේ ජනතාව සඳහා සහන සැලසීමේ විශේෂ වැඩසටහනක් ත්‍රිවිධ හමුදාව විසින් ආරම්භ කර තිබේ. ඒ අනුව පැළවත්ත, මතුගම, පාලින්ද නුවර, අගලවත්ත, වැලිපැන්න, පබරැල්ල යන ප්‍රදේශවල මෙම වැඩසටහන ක්‍රියාත්මක කරන බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. ශ්‍රි ලංකා යුද හමුදාවේ බළ ඇණි දෙකකට අයත් 500 කට අධික පිරිසක් ඒ සඳහා යොදවා ඇති බව වාර්තා වෙයි. නාවික හමුදාව විසින් දිවි ගලවා ගැනීමේ කණ්ඩායම් 10ක් ද ගුවන් හමුදාව විසින් හෙලිකොප්ටර් යානා 2ක් ද ස්ථානගත කර තිබේ. ගංවතුර හේතුවෙන් ජීවිත තර්ජනයට මුහුන දෙන ජනතාව බේරාගැනීමට මෙන්ම අවහිර වී ඇති මාර්ගවල ගමනා ගමනය යථා තත්ත්වයට පත් කිරිම සඳහා අවශ්‍ය සහය ලබා දෙන බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය.", "URL": "https://sinhala.adaderana.lk/news.php?nid=43668", "Category": null, "Parent URL": null}