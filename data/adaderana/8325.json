{"Source": "Adaderana", "Timestamp": "May 11, 2010 09:19 am", "Headline": "හරක් හොරු 6දෙනෙක් අල්ලයි", "News Content": "නීති විරෝධී ලෙස ගවයන් ප්‍රවාහනය කරමින් සිටි පුද්ගලයින් 6 දෙනෙකු මාතර ප්‍රදේශයේ දී අත්අඩංගුවට ගෙන තිබේ. මාතර පොලිසිය විසින් සිදු කළ විශේෂ වැටලීමක දී‍ ලොරි රථ 2 කින් ප්‍රවාහනය කරමින් සිටි ගවයින් 29 දෙනෙකු ද පොලිසිය භාරයට ගෙන ඇති බව වාර්තා වේ. කඹුරුගමුව ප්‍රදේශයේ දී ඊයේ රාත්‍රී එක් වැටලීමක් සිදු කර ඇති අතර මාතර පාලම ආසන්නයේ දී අද අලුයම අනෙක් වැටලීම සිදු කර ඇති බව මාතර පොලිසිය සඳහන් ක‍ළේය. එක් ලොරි රථයක ගවයින් 13 දෙනෙකු සිට ඇති අතර අනෙක් ලොරි රථයේ ගවයින් 16 දෙනෙකු සිට ඇත. මෙම ගවයින් අතර මී ගවයින් ද සිටින බව අද දෙරණ වාර්තාකරු සඳහන් කළේය. මෙම ගවයින් ඉතා අමානුෂික ලෙස ලොරි වල රඳවා සිට ඇති බවයි පොලිසිය පවසයි. මාතර මූලස්ථාන පොලිස් පරීක්ෂක එච්. එස්. එම් කල්දේරා මහතාගේ ප්‍රධානත්වයෙන් මෙම වැටලීම් ක්‍රියාත්මක කර තිබේ.", "URL": "https://sinhala.adaderana.lk/news.php?nid=8325", "Category": null, "Parent URL": null}