{"Source": "Adaderana", "Timestamp": "January 4, 2016 05:00 pm", "Headline": "කොලොන්නාව සභාපතිට ඇප!", "News Content": "රක්ෂිත බන්ධනාගාර ගත කර සිටි කොලොන්නාව නගර සභාවේ සභාපති රවින්ද්‍ර උදය ශාන්ත මහතා ඇප මත මුදා හැරීමට කොළඹ මහේස්ත්‍රාත් අධිකරණය නියෝග කර තිබේ.ඒ අනුව සැකකරු රුපියල් ලක්ෂය බැගින් වූ ශරිර ඇප දෙකක් මත මුදා හැරීමට කොළඹ මහේස්ත්‍රාත් අධිකරණය නියෝග කළ බව අද දෙරණ වාර්තාකරු සඳහන් කළේය.පසුගිය 27 වනදා මීතොටමුල්ල කුණු කන්දට එරෙහිව විරෝධතාවයේ නිරත වූ පුද්ගලයින්ට පහරදීමේ සිද්ධියක් සම්බන්ධයෙන් පොලිසිය කොලොන්නාව නගර සභාවේ සභාපතිවරයාට එරෙහිව කොළඹ මහේස්ත්‍රාත් අධිකරණයට කරුණු වාර්තාකර තිබුණි.ඉන්අනතුරුව නගර සභා සභාපති රවින්ද්‍ර උදය ශාන්ත මහතා අධිකරණයට භාර වූ අතර ඔහු රක්ෂිත බන්ධානාගාර ගත කිරීමට කොළඹ මහේස්ත්‍රාත් අධිකරණය එහිදී නියෝග කළේය.", "URL": "https://sinhala.adaderana.lk/news.php?nid=56144", "Category": null, "Parent URL": null}