{"Source": "Adaderana", "Timestamp": "October 8, 2014 10:46 am", "Headline": "ආණ්ඩුවෙන් ප්‍රතිචාරයක් නෑ -                   විකල්පවලට යමු", "News Content": "ජීවන වියදම පහත දමන ලෙස ඉල්ලීම් කළ ද ආණ්ඩුවෙන් ඊට යහපත් ප්‍රතිචාරයක් නොලැබෙන බව ජනතා විමුක්ති පෙරමුණ පවසයි. එම පෙරමුණේ දේශපාලන මණ්ඩල සභිත කේ.ඩි ලාල්කාන්ත මහතා පවසන්නේ ජීවන මට්ටම පහල නොදැමීමට එරෙහි විකල්ප ක්‍රියාමාර්ගයකට එළඹීමේ අවශ්‍යතාව පවතින බවයි. අම්බලන්තොට ප්‍රදේශයේ පැවති ජන හමුවකට සහභාගි වෙමින් කේ.ඩී ලාල්කාන්ත මහතා මේ බව කියා සිටියේය. ජීවන වියදමට සරිලන ලෙස ආදායම ඉහළ නොයෑම හේතුවෙන් ජනතාව දුෂ්කරතාවයට පත්ව ඇති බව ඒ මහතා එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=46578", "Category": null, "Parent URL": null}