{"Source": "Adaderana", "Timestamp": "May 2, 2014 02:10 pm", "Headline": "ලංකාව මදි - අමෙරිකාව කනගාටුවෙන්", "News Content": "ගත වූ සිව්වසර තුළ ප්‍රතිසංධානය හා වගවීමේ ක්‍රියාවලිය සම්බන්ධයෙන් ශ්‍රී ලංකා රජය ප්‍රමාණවත් ක්‍රියාමාර්ගයක් නොගැනීම ගැන අමෙරිකාව කනගාටුව පළ කර තිබේ. දකුණු හා මධ්‍යම ආසියාතික කටයුතු පිළිබඳ අමෙරිකානු සහකාර ලේකම් නිෂා බිස්වාල් වොෂින්ටනයේදී අද මේ බව පවසා ඇත.‍‍ ශ්‍රී ලංකාවේ වාර්ගික ගැටුම් 2009 වස‍රේ අවසන් වුවද මේ දක්වා සමගි සන්ධාන ක්‍රියාවලියේ වර්ධනයක් වී නැති බව ඇය සඳහන් කර තිබේ. කෙසේ වුවද අමෙරිකාව ශ්‍රී ලංකාව හා එරට ජනතාව සමග ශක්තිමත් ලෙස බැඳී කටයුතු කිරීමටත් ප්‍රජාතන්ත්‍රවාදය තහවුරු කිරීමටත් කල්පවත්නා සාමයක් වෙනුවෙන් කැපවීමටත් සුදානම් බව ඇය අවධාරණය කර තිබේ.", "URL": "https://sinhala.adaderana.lk/news.php?nid=42933", "Category": null, "Parent URL": null}