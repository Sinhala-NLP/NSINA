{"Source": "Adaderana", "Timestamp": "April 23, 2019 03:05 pm", "Headline": "ත්‍රස්ත ප්‍රහාරයට සම්බන්ධ වූ අයට දැඩි දඬුවම් දිය යුතුයි", "News Content": "පසුගිය 21වනදා රට තුළ සිදුවු ත්‍රස්ත ප්‍රහාරය පිළිකුල් සහගතව හෙලා දකින බවත් ඒ සඳහා සම්බන්ද වුවන්ට රජය විසින් දැඩි දඩුවන් ලබා දිමට පියවර ගතයුතු යැයි මාතලේ දිස්ත්‍රික් මුස්ලිම් පල්ලි සම්මේලනය පවසයි. රට තුළ ඇතිවි ඇති ව්‍යකුල තත්වය පිළිබඳව මාතලේ දිස්ත්‍රික් මුස්ලිම් පල්ලි සම්මේලන ඉස්ලාම් විද්වතුන්ගේ සංගමය හා සමස්ථ ලකා ජමයතුල් උල්මා සංගමය විසින් මාතලේ ගොංගාවෙල මහ පල්ලියේදී ඊයේ(23) වන දින පැවති මධ්‍ය හමුවකදි මේ බව සදහන් කළේය. මෙහිද අදහස් දැක්වු මාතලේ ප්‍රධාන පල්ලියේ ප්‍රධාන මවුලවි කථිකාචාර්ය එම් අන්වර් මේ බව පැවසීය. සඳහන් මෙම මෙලේච්ඡ ප්‍රහාරය සමස්ථ මුස්ලිම් ප්‍රජාවම පිළිකුල් සහගතව සම්පුර්ණයෙන්ම හෙලා දකින අතර එය සමාව දිය නොහැකි විශාල පාපකර්මයකි. ස්ලාම් ධර්මානුකුලව සියදිවි නසා ගැනිම විශාලම පාපකර්මයකි එවැන්නක් කල ඔවුන් සදාකාලිකවම නිරයට ඇතුල් වන්නේය.ස්ලාම් ධර්මයට අනුව මිනිස් ඝාතන සිදු කිරිම තරයේ තහනම් කර ඇති දෙයකි. අල් කුරානයේ පරිච්චේද 5 -32 වගන්තියට අනුව නිකරුනේ මිනිසෙකු මරා දැමිම මුලු මහත් මිනිස් වර්ගයාම මරා දැමිට සමානවන්නේය. එක් මිනිසෙක් ආරක්ෂා කිරිම මුළු මිනිස් වර්ගයාම ආරක්ෂා කිරිමක් ලෙස පෙන්වා ඇත.එනම් මිනිස් ඝාතනය ඉස්ලාම් ධර්මයට අනුව සපුරා තහනම් වන්නේය. ඒවාගේම අල්කුරාන් පර්ච්ජේද 5 -8 වගන්තියට අනුව විසවාසවන්තයනි නිතිය අකුරටම පිළිපැදිය යුතුයි . ඔබ සිතතුළ තිබෙන කොපයෙන් යම් අයෙකුට අපරාධයක් සිදු කිරිමට ඔබගේ සිත පොළබවා නොගත යුතුය . එවැනි ධර්මයකුයි මුස්ලිම් ආගම තුළ පවතින්නේ. එවැනි දෙයක් සිදු කිරිමට හෝ අනුබල දිමටද අපට මුස්ලිම් ධර්මයට අනුව සිදු කළ නොහැකි. මෙම පාපි ක්‍රියාව සිදු කළ වුන්ට නිසි දඩුවම් පැමිණවිමට කටයුතු කල යුතු යැයි අපි රජයෙන් කරුණිකව ඉල්ලා සිටින්නෙමු.යැයි සදහන් කළේය.", "URL": "https://sinhala.adaderana.lk/news.php?nid=108535", "Category": null, "Parent URL": null}