{"Source": "Adaderana", "Timestamp": "April 17, 2019 08:38 am", "Headline": "සිම්බාබ්වේ කණ්ඩායමට කඩුලු 3ක ජයක්", "News Content": "සිම්බාබ්වේ සහ එක්සත් අරාබි එමිර් කණ්ඩායම අතර පැවති සිව්වන එක්දින ක්‍රිකට් තරඟයෙන් කඩුලු 03ක ජයක් ලබා ගැනීමට සිම්බාබ්වේ කණ්ඩායම සමත් විය. හරාරේ හි පැවති තරඟයේ කාසියේ වාසිය දිනා පළමුවෙන් පන්දුවට පහරදුන් එක්සත් ආරාබි එමීර් කණ්ඩායම පන්දුවාර 47යි එක් පන්දුවක් අවසානයේ සියළු දෙනා දැවී ලකුණු 175ක් ලබා ගත්තේය. පිළිතුරු ඉනිම සඳහා පන්දුවට පහරදීමට පැමිණි සිම්බාබ්වේ කණ්ඩායමට ලකුණු 36ක් ලබා සිටියදී වර්ෂාවෙන් බාධා එල්ල විය. අනතුරුව ඩක්වත් ලුවිස් න්‍යාය අනුව පන්දුවාර 30කට සීමා කිරීමට තීරණය කළ අතර සිම්බාබ්වේ කණ්ඩායමට හිමිවු ඉලක්කය ලකුණු 128ක්. ඒ අනුව පන්දුවාර පන්දුවාර 24යි පන්දු 05ක් අවසානයේදී කඩුලු 07ක් බිඳවැටි ලකුණූ 129ක් ලබා ගනිමින් ජය අත් කර ගැනීමට සිම්බාබ්වේ කණ්ඩායමට හැකි විය. මේ වන විටත් 4 - 0 ලෙස තරඟාවලියේ ජය සිම්බාබ්වේ කණ්ඩායම ලබා ගෙන සිටියි.", "URL": "https://sinhala.adaderana.lk/news.php?nid=108078", "Category": null, "Parent URL": null}