{"Source": "Adaderana", "Timestamp": "July 30, 2012 08:07 am", "Headline": "පොලිසියෙන්ම පොලිසියට වෙඩි තිබ්බේ ඇයි?", "News Content": "නෙළුව, ඉහළ ලේලවල ප්‍රදේශයේ රාජකාරී කටයුත්තක් සඳහා ගිය පොලිස් නිලධාරියෙකු වෙඩි වැදීමෙන් ජීවිතක්ෂයට පත්වීමේ සිද්ධිය සම්බන්ධයෙන් පොලිස් දෙපාර්තමේන්තු මට්ටමින් ‍පුළුල් විමර්ශනයක් ආරම්භ කර තිබේ. පොලිස් අධිකාරි‍වරයෙකුගේ ප්‍රධානත්වයෙන් යුත් පරීක්ෂණ කණ්ඩායමක් මේ සඳහා යොදවා ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. නීතී විරෝධී මත්පැන් ‍වැටලීමකට ගිය අවස්ථාවේ දී පොලිස් නිලධාරියෙකු අතෙහි තිබූ ‍ගිනි අවියක් ක්‍රියාත්මක වීමෙන් අදාළ උපපොලිස් පරීක්ෂකවරයා ජීවිතක්ෂයට පත්විය. මෙලෙස මිය ගොස් තිබුණේ 51 හැවිරිදි නෙළුව පොලිසියට අනුයුක්තව සේවය කළ පොලිස් නිලධාරිවරයෙකි‍. මිය ගිය පොලිස් නිලධාරියාගේ පශ්චාත් මරණ පරීක්ෂණ කටයුතු අද (30) දිනයේ දී සිදු කිරීමට නියමිතය.", "URL": "https://sinhala.adaderana.lk/news.php?nid=26174", "Category": null, "Parent URL": null}