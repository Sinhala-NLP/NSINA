{"Source": "Adaderana", "Timestamp": "March 9, 2019 01:24 pm", "Headline": "කාන්තා විරෝධතා රැළියකට කඳුළු ගෑස් හා ගම්මිරිස් ප්‍රහාරයක්", "News Content": "ජාත්‍යන්තර කාන්තා දිනය මුල් කර ගනිමින් තුර්කියේ ඉස්ලාමාබාද් නුවර පැවති කාන්තා විරෝධතා රැළියක් විසුරුවා හැරීමට පොලිසීය විසින් කඳුළු ගෑස් ප්‍රහාරයක් එල්ල කර ඇත. කාන්තා ප්‍රචණ්ඩත්වයට එරෙහිව පැවති මෙම විරෝධතාවට දහස් සංඛ්‍යාත කාන්තාවන් පිරිසක් එක්ව සිටි බව විදෙස් මාධ්‍ය වාර්තා කළේය. ඔවුන් ඉස්ලාමාබාද් නුවර මාර්ග රැසක් අවහිර කරමින් විරෝධතාවයේ නිරත වීම හේතුවෙන් එරට කැරලි මර්දන ඒකකයේ නිලධාරීන් විසින් කදුළු ගෑස් ප්‍රහාරය එල්ල කිරීමට පියවර ගෙන ඇති බව සඳහන්ය. මීට අමතරව විරෝධතාවයේ නිරත කාන්තාවන් පිරිස විසුරුවා හැරීමට ගම්මිරිස් ප්‍රහාරයක් ද පොලීසිය විසින් එල්ල කර ඇත. තුර්කි පොලීසිය විසින් කාන්තාවන්ට එල්ල කරන ලද මෙම ප්‍රහාරය විවිධ පාර්ශව විසින් හෙලා දැක ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=105769", "Category": null, "Parent URL": null}