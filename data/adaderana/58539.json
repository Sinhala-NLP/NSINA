{"Source": "Adaderana", "Timestamp": "March 23, 2016 09:35 am", "Headline": "තරුණයන් 2ක් මුහුදට බිලි", "News Content": "දික්වැල්ල, පෙහිඹිය ප්‍රදේශයේදී මුහුදේ දිය නෑමට ගිය තරුණයෙකු දියේ ගිළී මියගොස් තිබේ. තවත් පිරිසක් සමඟ මුහුදේ දිය නාමින් සිටියදී ඔහු දියේ ගිලී අතුරුදන්ව ඇති බව සඳහන්ය.පසුව පොලීසිය සහ නාවික හමුදාව එක්ව අතුරුදන් වූ තරුණයාගේ මළ සිරුර සොයාගත් බව පොලීසිය පැවසුවේය.මෙලෙස දියේ ගිළී මියගොස් ඇත්තේ ඇඹිලිපිටිය, ඕමල්පේ ප්‍රදේශයේ පදිංචිව සිටි 19 හැවිරිදි තරුණයෙකි.මේ අතර පයාගල ප්‍රදේශයේදී මුහුදේ දිය නෑමට ගිය තරුණයෙකු දියේ ගිළී අතුරුදන්ව තිබේ. දියේ ගිළී අතුරුදන්ව ඇත්තේ කොස්හේන, බෝඹුවල පදිංචි 21 හැවිරිදි තරුණයෙකි.අතුරුදන් වූ තරුණයා සොයා පයාගල පොලීසිය, නාවික හමුදාව සහ ප්‍රදේශවාසීන් මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=58539", "Category": null, "Parent URL": null}