{"Source": "Adaderana", "Timestamp": "July 19, 2018 04:23 pm", "Headline": "ලොරියක් පෙරළී පහක් රෝහලට-කාපට් ඇතිරීමෙන් පසු සිදුවු පළමු අනතුර", "News Content": "10 කණුව,මහ කුඹුක්කඩවල මාර්ගයේ අද(19) දහවල් ගමන් කරමින් තිබු ලොරි රථයක් බවුසරයකට ඉඩ දිමට යාමේදී ලොරි රථය පෙරළි පස් දෙනෙකු තුවාල ලබා කොට්ටුකච්චිය ග්‍රාමිය රෝහලට ඇතුළත් කර තිබේ. මෙසේ අනතුරට ලක්ව තිබුනේ මහවැව ප්‍රදේශයේ සිට කොන්ක්‍රිට් දැමිමට භාවිතා කරන යන්ත්‍රයක් රුගෙන යමින් තිබු කුඩා ලොරි රථයකි. අනතුරට ලක්වු ලොරි රථය වඩත්ත ප්‍රදේශයේ ගොඩනැගිල්ලකට කොන්ක්‍රීට් දැමීම සිදු කර ආපසු අනුරාධපුර තවත් ඉදි කිරිමකට ගමන් කරමින් සිටියදි මෙම අනතුර සිදුව තිබු අතර අනතුර සිදුවන අවස්ථාවේ ලොරි රථයේ රියදුරා සමඟ සේවකයින් අට දෙනෙකු ගමන් කර තිබේ. එයින් පස් දෙනෙකු තුවාල ලබා කොට්ටුකච්චිය රෝහලට ඇතුළත් කර ඇත. තුවාල ලැබු පස් දෙනාගෙන් එක් අයකු බරපතළ තත්ත්වයේ පසුවන බවත් අනේක සිව් දෙනා සුළු තුවාල ලබා ඇති බව රෝහල් ප්‍රකාශකයකු පැවසිය. 10 කනුව මහකුඹුක්කඩවල මාර්ගය කාපට් ඇතිරිමේන් සිදුවු පළමු රිය අනතුර මෙය බව පැවසෙයි. නමුත් ප්‍රදේශවාසින් පවසන්නේ කාපට් ඇතිරිමේ දී මාර්ගය දෙපස කටයුතු නිසි ලෙස අවසන් කර නොමැති බවයි. ආණමඩුව පොලීසිය අනතුර සම්බන්ධව පරික්ෂණ අරඹා තිබේ.", "URL": "https://sinhala.adaderana.lk/news.php?nid=92856", "Category": null, "Parent URL": null}