{"Source": "Adaderana", "Timestamp": "November 15, 2018 09:19 am", "Headline": "ගංජා තොඟයක් සමඟ තරුණයෙක් මාට්ටු", "News Content": "කේරළ ගංජා තොඟයක් සමග තරුණයෙකු වව්නියාව, නොච්චිමොටේ පාලම අසලදී අත්අඩංගුවට ගෙන තිබේ. වව්නියාව පොලිසිය සිදු කළ වාහන පරික්ෂාවකදී යාපනය සිට කතරගම බලා ධාවනය වූ බස් රථයක කේරළ ගංජා ප්‍රවාහනය කළ අදාළ තරුණයා අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. ‍එහිදී ඔහු සතුව තිබී කේරළ ගංජා කිලෝග්‍රෑම් එකක් පොලීසිය බාරයට ගෙන තිබේ. සැකකරු 21 හැවිරිදි අනුරාධපුර, මහබුලන්කුලම ප්‍රදේශයේ පදිංචි තරුණයෙකි. අත්අඩංගුවට ගත් සැකකරු අද(15) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99226", "Category": null, "Parent URL": null}