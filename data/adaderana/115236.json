{"Source": "Adaderana", "Timestamp": "July 29, 2019 09:05 am", "Headline": "ද්විත්ව ඝාතන වැරදිකරුව කපා කොටා ඝාතනය කරයි", "News Content": "කොස්ගම කහටපිටිය ප්‍රදේශයේදී කිසියම් පිරිසක් විසින් පුද්ලගයෙකු කපා කොටා ඝාතනය කර ඇත. ඊයේ දහවල් මෙම ඝාතනය සිදුව ඇත. කොස්ගම කහටපිටිය හන්දියේදී සිදුවූ මෙම ඝාතනයෙන් ජීවිතක්ෂයට පත්ව ඇත්තේ ඇඹිලිපිටිය ප්‍රදේශයේ පදිංචි වයස අවුරුදු 47ක්වූ පුද්ගලයෙකි. ඝාතනයට ලක්වූ පුද්ගලයා මීට මාස 10 කට ඉහතදී වැරැල්ලමංඩිය ප්‍රදේශයේදී මවක සහ දියණියක ඝාතනයට අධිකරණය හමුවේ වැරදිකරුව බන්ධනාගාර ගතව සිට ඇප මත මුදා හැරුණු පුද්ගලයෙකු බව අප වාර්තාකරු පැවසුවේය. ඝාතනයට ලක්වු පුද්ගලයා අධිකරණ නියෝගයක් අනුව කොස්ගම පොලීසියට ප්‍රකාශයක් ලබා දීම සඳහා පැමිණ නැවත නිවස බලා යමින් සිටින අතරතුර කොස්ගම කහටපිටිය හන්දියේදී පුද්ගලයන් සිව් දෙනෙකු පැමිණ ඔහුව තියුණු ආයුධ වලින් කපා කොටා ඝාතනය කර ඇත. ඝාතනය සිදු කළ පුද්ගලයන් කොස්ගම පොලීසිය විසින් අත්අඩංගුවට ගෙන ඇති අතර ඔවුන් අවිස්සාවේල්ල මහේස්ත්‍රාත් අධිකරණයට අද ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=115236", "Category": null, "Parent URL": null}