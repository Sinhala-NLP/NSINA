{"Source": "Adaderana", "Timestamp": "February 26, 2011 10:51 pm", "Headline": "ශ්‍රී ලංකාව පරදා පකිස්ථානය තියුණු ජයක් ලබයි ", "News Content": "ශ්‍රී ලංකාව හා පකිස්ථානය අතර අද(26) පැවති ලෝක කුසලාන ක්‍රිකට් තරගයෙන් ශ්‍රී ලංකාව පරදා ලකුණු 11 ක තියුණු ජයග්‍රහණයක් හිමිකර ගැනීමට පකිස්ථාන කණ්ඩායම සමත්විය. ‍ කොළඹ, ආර්. ප්‍රේමදාස ක්‍රීඩාංගණයේදී පැවති මෙම තරගයේ කාසිය වාසිය හිමිකරගත් පකිස්ථාන කණ්ඩායම පළමුවෙන් පන්දුවට පහරදෙමින් නියමිත පන්දු වාර 50 අවසානයේදී කඩුලු 07 ක් දැවී ලකුණු 277 ක් රැස්කරනු ලැබීය. ‍ පිළිතුරු ඉනිම ක්‍රීඩාකළ ශ්‍රී ලංකා කණ්ඩායමට පන්දු වාර 50 අවසානයේදී කඩුලු 09 ක් දැවී රැස්කරගත හැකිවූයේ ලකුණු 266 ක් පමණි.", "URL": "https://sinhala.adaderana.lk/news.php?nid=14495", "Category": null, "Parent URL": null}