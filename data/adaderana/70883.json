{"Source": "Adaderana", "Timestamp": "March 14, 2017 10:45 pm", "Headline": "දෙමළ ජනතාව වෙනුවෙන් තීරණ ගැනීමට රජය අවසර දිය යුතුයි", "News Content": "ජිනීවා යෝජනාවන් ක‍්‍රියාත්මක කරමින් උතුරු නැගෙනහිර ඒකාබද්ධ කොට දෙමළ ජනතාව වෙනුවෙන් ස්වයං තීරණ ගැනීමට ආණ්ඩුව අවස්ථාවක් ලබාදිය යුතු බවට වන යෝජනාවක් උතුරු පළාත් සභාව විසින් සම්මත කරගෙන තිබේ. ජීනිවා යෝජනාවලිය මෙරට තුළ ක‍්‍රියාත්මක කළ යුතු ආකාරය සම්බන්ධයෙන් උතුරු පළාත් සභාවේ විශේෂ විවාදයක් අද උතුරු පළාත් සභා සංකීර්ණයේ දී පැවති බව අද දෙරණ වාර්තාකරු සදහන් කළේය. එහිදි මෙම යෝජනාව සම්මත කරගෙන තිබේ. මෙම යෝජනාව සදහා උතුරු පළාත් සභාව නියෝජනය කරන සිංහල මන්ත‍්‍රීවරු දෙදෙනෙකු හා උතුරු පළාත් සභා විපක්ෂ නායක එස්. තවරාසා මහතා විරුද්ධත්වය ප‍්‍රකාශ කර ඇති බව වාර්තා වෙයි. කෙසේවෙතත් පළාත් සභාවේ බලය පවතින දෙමළ ජාතික සන්ධාන මන්ත‍්‍රීවරු සියලු දෙනා අදාළ යෝජනාවට පක්ෂව ඡන්දය ප‍්‍රකාශ කළ බව උතුරු පළාත් සභා මන්ත‍්‍රී එම්.කේ. ශිවාජිලිංගම් මහතා අද දෙරණ සමග සදහන් කළේ ය.", "URL": "https://sinhala.adaderana.lk/news.php?nid=70883", "Category": null, "Parent URL": null}