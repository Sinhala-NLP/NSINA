{"Source": "Adaderana", "Timestamp": "September 1, 2016 12:12 pm", "Headline": "අපේ කට්ටියත් මතට ඇබ්බැහිවෙලා - පොලීසියත් විහිළු කරනවා", "News Content": "ආදිවාසී ජනතාව මත්ද්‍රව්‍ය භාවිතයට සහ ජාවාරමට නැඹුරුවීම හේතුවෙන් බරපතළ සංස්කෘතික හා සමාජ ගැටළුවකට මුහුණ පා ඇති බව ආදිවාසී නායක උරුවරිගේ වන්නිල ඇත්තන් පවසයි.පිටස්තර පුද්ගලයින් පැමිණ දඹානේ ජනතාව මත්ද්‍රව්‍ය භාවිතයට සහ ජාවාරමට හුරුකරන බව පවසන ආදිවාසී නායකයා, මේ හේතුවෙන් ආදිවාසීන්ගේ ජීවන රටාව බිඳ වැටී, සාරධර්ම වැනසීයමින් පවතින බව කියයි.එම තත්ත්වය තුළ මත්ද්‍රව්‍ය වැටලීම්වලට පැමිණෙන පොලිස් නිළධාරීන් විසින් තමන් උපහාසයට ලක් කරන බවද ආදිවාසී නායක උරුවරිගේ වන්නිල ඇත්තන් පවසයි.", "URL": "https://sinhala.adaderana.lk/news.php?nid=63669", "Category": null, "Parent URL": null}