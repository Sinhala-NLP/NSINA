{"Source": "Adaderana", "Timestamp": "February 19, 2013 12:38 pm", "Headline": "කොළඹට අද ජලය කැපු බව කියයි", "News Content": "අත්‍යවශ්‍ය නඩත්තු කටයුත්තක් හේතුවෙන් කොළඹ අවට ප්‍රදේශ කිහිපයකට අද (19) පෙරවරුවේ සිට ජල සැපයුම අත්හිටුවීමට සිදුවු බව ජාතික ජලසම්පාදන හා ජලාපවහන මණ්ඩලය පවසයි. කොළොන්නාව නගර සභා බල ප්‍රදේශය, සේදවත්ත, වැල්ලම්පිටිය, කොටිකාවත්ත, මොරගස්මුල්ල, රාජගිරිය, කොස්වත්ත සහ නාවල විවෘත විශ්ව විද්‍යාලය දක්වා ප්‍රදේශවල මෙලෙස ජල සැපයුම අත්හිටුවීමට සිදුවු බව එම මණ්ඩලය කියයි. කෙසේ වෙතත් අද පස්වරු 6.00 පමණ වන විට ජල සැපයුම යථා තත්ත්වයට පත්කිරීමට කටයුතු කරන බව ජාතික ජලසම්පාදන හා ජලාපවහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=31764", "Category": null, "Parent URL": null}