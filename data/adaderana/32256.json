{"Source": "Adaderana", "Timestamp": "March 9, 2013 03:21 pm", "Headline": "ලංකා‍වේ ද්‍රවිඩ ජනතාවට විසඳුමක් පතා ඉන්දියාවේ සිසුන් 8ක් මාරාන්තික උපවාසයක", "News Content": "ශ්‍රී ලංකාවේ ද්‍රවිඩ ජනතාවගේ ගැටලුවට විසඳුමක් අපේක්ෂාවෙන් ඉන්දියාවේ චෙන්නායි හි “ලොයොලා” නැමැති අධ්‍යාපන ආයතනයේ සිසුන් 8 දෙනෙකු මාරාන්තික උපවාසයක් ආරම්භ කර තිබේ. ඔවුන් එම උපවාසය ඊයේ ආරම්භ කර ඇත්තේ ඉල්ලීම් 7ක් මුල්කරගෙන බව විදෙස් මාධ්‍ය වාර්තා කරයි. යුද අපරාධ, දෙමළ ජනතාවට වෙනම නිජභූමියක් හා ශ්‍රී ලංකාවට ආර්ථික සම්බාදක පැනවීම ඇතුළු කරුණු ඊට ඇතුළත්ය. මේ අතර එකී උපවාසය පැවැත්වෙන ස්ථානයට අද (09) ගිය ඩී.එම්.කේ. පක්ෂයේ නායක එම්.කරුණානිධි සිසුන්ගේ උපවාසයට සහය දෙන අතරම ඔවුන්ගෙන් ඉල්ලා ඇත්තේ එය නවතා වෙනත් ක්‍රමවේදයක් ඔස්සේ ශ්‍රී ලංකාවේ දෙමළ ජනතාවගේ ගැටලුවට විසඳුමක් සෙවීමට උත්සහ ගන්නා ලෙසයි. තරුණ ජීවිත වැදගත් බවත් උපවාසය හැර වෙනත් සාමකාමී අරගලයකින් ගැටලුවට විසඳුමක් සෙවීමට මැදිහත්වන ලෙස ඔහු සිසුන්ගෙන් ඉල්ලා ඇතැයි එම වාර්තාවල වැඩිදුරටත් සඳහන්ය.", "URL": "https://sinhala.adaderana.lk/news.php?nid=32256", "Category": null, "Parent URL": null}