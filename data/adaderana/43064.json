{"Source": "Adaderana", "Timestamp": "May 8, 2014 09:14 am", "Headline": "මිරිස්ස ධීවර වරායේදී පුද්ගලයෙක් ඝාතනය කරයි", "News Content": "වැලිගම, මිරිස්ස ධීවර වරායේ දී තියුණු ආයුධ වලින් පහරදී පුද්ගලයෙකු ඝාතනය කර තිබේ. පුද්ගලයින් තිදෙනෙකු විසින් මෙම පහරදීම සිදුකර ඇති බව පොලීසිය සඳහන් කළේය. විදේශ ජාතිකයින් බෝට්ටු වලින් ප්‍රවාහනය කිරිම සම්බන්ධයෙන් ඇති වු ආරවුලක් මෙම ඝාතනයට හේතුවී ඇති බව පොලිසිය සිදුකළ විමර්ශන වලින් අනාවරණය වී තිබේ. සැකකරුවන් හඳුනාගෙන ඇති අතර ඔවුන් ප්‍රදේශයෙන් පළාගොස් ඇති බව පොලිසිය සඳහන් කළේය. වැලිගම පොලිසිය මේ සම්බන්ධයෙන් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=43064", "Category": null, "Parent URL": null}