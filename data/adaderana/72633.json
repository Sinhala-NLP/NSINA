{"Source": "Adaderana", "Timestamp": "April 30, 2017 09:11 am", "Headline": "දෙමළ මාධ්‍යවේදීන්ගේ පරීක්ෂණ මන්දගාමි වෙලා ", "News Content": "යුද සමයේ දී ඝාතනයට ලක් වූ දෙමළ මාධ්‍යවේදීන් සම්බන්ධයෙන් සිදුකෙරෙන පරීක්ෂණ ඉතා මන්දගාමී තත්ත්වයක පවතින බව උතුරු පළාත් ප්‍රධාන අමාත්‍ය සි.වි.විග්නේෂ්වරන් මහතා චෝදනා කරයි. ධර්මරත්නම් ශිවරාම් හෙවත් තාරකී නමින් ප්‍රසිද්ධව සිටි ජ්‍යෙෂ්ඨ මාධ්‍යවේදියාගේ 12 වන ගුණසමරුව වෙනුවෙන් කිලිනොච්චියේ ඊයේ (29) පැවති දේශනයකදී උතුරු පළාත් ප්‍රධාන අමාත්‍යවරයා මේ සම්බන්ධයෙන් කරුණු අනාවරණය කර තිබේ. එම සැමරුම් උත්සවය සඳහා සහභාගී වු වෙබ් මාධ්‍යකරුවන්ගේ සංගමයේ කැදවුම්කරු ප්‍රෙඩි ගමගේ මහතා ප්‍රකාශ කළේ ලබන ජුනි මාසයේ දී ජිනීවා නුවර පැවැත්වෙන මානව හිමිකම් සැසිවාරයේ දී ඝාතනයට ලක්වු සියලු මාධ්‍යවේදීන් සම්බන්ධයෙන් තොරතුරු ඉදිරිපත් කරන බවයි.", "URL": "https://sinhala.adaderana.lk/news.php?nid=72633", "Category": null, "Parent URL": null}