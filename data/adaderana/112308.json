{"Source": "Adaderana", "Timestamp": "June 19, 2019 11:18 am", "Headline": "ප්‍රංශ පාපැදි සවාරිය ජුලි 6 වැනිදා", "News Content": "ප්‍රංශ පාපැදි සවාරිය ජුලි 6 වැනිදා ප්‍රංශයේ දී ආරම්භ වීමට නියමිතයි. නමුත් තරගාවලිය වෙනුවෙන් සහභාගී වීමට නොහැකි බව මහා බ්‍රිතාන්‍ය ගෙරයින්ට් තෝමස් සඳහන් කර ඇත. ප්‍රංශ පාපැදි ශූරයෙක් වන මහා බ්‍රිතාන්‍යෙයේ ගෙරයින්ට් තෝමස් සුවිස් පාපැදි සවාරිය අතරතුරදී ඊයේ (18) අනතුරකට ලක්ව ඇත. ඒ අනුව ඔහුට මෙවර ප්‍රංශ පාපැදි තරගාවලිය වෙනුවෙන් සහභාගී වීමට නොහැකි බව වාර්තා වෙයි. මේ අතර මීට දින කිහිපයකට පෙර සිව්වතාවක් ප්‍රංශ පාපැදි ශූරතාව දිනාගෙන සිටි ක්‍රිස් ෆෘම් ද අනතුරකට ලක්වීම හේතුවෙන් ප්‍රංශ පාපැදි සවාරියට සහභාගී නොවන බව වාර්තා කළේය. ප්‍රංශ පාපැදි සවාරිය 1903 වසරේ දී ආරම්භ වු අකර මේ වන විට අදියර 105ක් පවත්වා අවසන්ය. පාපැදි සවාරි අතුරින් ප්‍රධාන පාපැදි සවාරියක් ලෙස මෙම පාපැදි සවාරිය සැළකෙයි.", "URL": "https://sinhala.adaderana.lk/news.php?nid=112308", "Category": null, "Parent URL": null}