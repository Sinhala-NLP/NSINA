{"Source": "Adaderana", "Timestamp": "June 26, 2010 11:08 am", "Headline": "අනුරාධපුරයට ලක්ෂ 10 ක ජනතාවක් ", "News Content": "පොසොන් උත්සවය නිමිත්තෙන් උතුරු මැද පළාතට ඊයේ දිනයේ ලක්ෂ 10 කට අධික ජනතාවක් පැමිණි බව උතුරු මැද පළාත් නියෝජ්‍ය පොලිස්පති කිත්සිරි දයානන්ද මහතා පවසයි. ඊයේ දිනය තුළ ඉතා සාමකාමී අයුරින් පොසොන් උත්සවය සැමරීමට හැකියාව ලැබුණු බව හෙතෙම කියා සිටියේය. කිසිදු අනතුරක් හෝ සිදුවීමක් සම්බන්ධයෙන් තුළ වාර්තා නොවූ බව ද කිත්සිරි දයානන්ද මහතා පවසයි. කෙසේ ‍වුවත් අනුරාධපුරය , මිහින්තලය , අවුකන සහ තන්තිරිමලේ යන පූජා භූමි වැඳ පුදා ගැනීමට අද දිනයේත් පැමිණෙන ජනතාව වෙනුවෙන් ආරක්ෂාව ලබා දීම සදහා පියවර ගෙන ඇතැයි ද ඔහු සඳහන් කළේය.", "URL": "https://sinhala.adaderana.lk/news.php?nid=9223", "Category": null, "Parent URL": null}