{"Source": "Adaderana", "Timestamp": "June 1, 2013 09:24 am", "Headline": "අසල්වැසි මිතුරාට හතුරුකමක් කරනවා කියලද හිතෙන්නේ?", "News Content": "ශ්‍රී ලංකාව චීනය සමග සබඳතා තහවුරු කරගැනීම ඉන්දියාවට එරෙහි ක්‍රියාවලියක් නොවන බව ඉන්දියාවේ ශ්‍රී ලංකා මහකොමසාරිස් ප්‍රසාද් කාරියවසම් මහතා පවසයි. ශ්‍රි ලංකාව, චීනය සහ ඉන්දියාව යන දෙරට සමඟම සමීප සබඳතා පවත්වා ගැනීම තවදුරටත් සිදුකරන බව ඔහු කියයි. එමෙන්ම චීනය සමඟ සබඳතා තහවුරු කරගැනීම මගින් කලාපයේ ආරක්ෂාවට තර්ජනයක් නොවන බව ද හෙතෙම පෙන්වාදෙයි. චීනය සමග සබඳතා පවත්වා ගැනීම ශ්‍රී ලංකාවට ඉතා වැදගත් වන බව ඔහු එහිදී පෙන්වාදී තිබේ. විශේෂයෙන් ශ්‍රී ලංකාවේ සංවර්ධනයට චීනය සුවිශේෂී දායකත්වයක් ලබාදෙන බව ප්‍රසාද් කාරියවසම් මහතා පවසා ඇත. ජනාධිපති මහින්ද රාජපක්ෂ මහතාගේ චීන සංචාරය පිළිබඳ ඉන්දීය මාධ්‍යවේදියෙකු නැගු පැනයකට පිළිතුරු දෙමින් එරට ශ්‍රී ලංකා මහකොමසාරිස් ප්‍රසාද් කාරියවසම් මහතා මේ අදහස් දක්වා ඇති බව සඳහන්ය.", "URL": "https://sinhala.adaderana.lk/news.php?nid=34531", "Category": null, "Parent URL": null}