{"Source": "Adaderana", "Timestamp": "February 5, 2017 02:17 pm", "Headline": "සහල් සඳහා පාලන මිලක් ", "News Content": "සහල් සඳහා පාලන මිලක් පැනවීම කෙරෙහි අවධානය යොමුව ඇති බව පාරිභෝගික කටයුතු පිළිබඳ අධිකාරිය පවසයි.එම අධිකාරියේ සභාපති හසිත තිලකරත්න මහතා සඳහන් කළේ මේ වන විට වෙළදපලේ පාලනයකින් තොරව සහල් මිල ඉහළ යන තත්ත්වයක් දක්නට ලැබෙන බවය.එම තත්ත්වයට විසදුම් ලෙස සහල් සඳහා පාලන මිලක් නියම කිරිමේ අවශ්‍යතාව පවතින බව ඔහු කියා සිටියේය.ඒ අනුව ඉදිරියේදී අදාළ පාලන මිල නියම කිරීමට අදාළ නිර්දේශ පාරිභෝගික කවුන්සිලයෙන් විමසීමට පියවර ගන්නා බව පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතා සඳහන් කළේය.වෙළදපලේ සහල් මිල ඉහළයාමත් සමඟ සහල් ආනයනය කිරීමට රජය පසුගියදා තීරණය කළ අතර ආනයනික සහල් සඳහා පනවා තිබූ විශේෂ වෙළද භාණ්ඩ බද්ධ ද රුපියල් 10කින් අඩු කිරීමට පියවර ගත්තේය.කෙසේවෙතත් මේ වන විට ආනයනය කර ඇත්තේ සහල් මෙට්‍රික්ටොන් 42,000ක පමණ ප්‍රමාණයක් බව වාර්තා වේ.එය වෙළදපළේ සහල් මිල අඩුවිම සඳහා ප්‍රමාණවත් නොවන බව සඳහන්වේ.", "URL": "https://sinhala.adaderana.lk/news.php?nid=69174", "Category": null, "Parent URL": null}