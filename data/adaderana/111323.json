{"Source": "Adaderana", "Timestamp": "June 4, 2019 05:36 pm", "Headline": "ත්‍රස්තවාදයට හිස එසවීමට නොහැකි දීර්ඝ කාලීන වැඩපිළිවෙලක්-නවීන්", "News Content": "නැවත රට තුළ ත්‍රස්තවාදයට හිස එසවීමට නොහැකි වන ආකාරයේ දීර්ඝ කාලීන වැඩපිළිවෙලක් ක්‍රියාත්මක කරන බව වැවිලි කර්මාන්ත අමාත්‍ය නවීන් දිසානායක මහතා පවසයි. අද(04) දහවල් රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකදි අමාත්‍යවරයා මේබව කියා සිටියා. පාස්කු ප්‍රහාරයෙන් පසුව තව්හිද් ජමාත් සංවිධානය සියයට සියයක් සම්පුර්ණයෙන් නිෂ්ක්‍රිය කළ බව ත්‍රිවිධ හමුදාව සහ බුද්ධි අංශ විසින් පැහැදිලිව ප්‍රකාශ කළ බව අමාත්‍යවරයා පැවසීය. අඩුපාඩුකම් තිබූ බවත් ඒ නිසාවෙන් ජීවිත විශාල සංඛ්‍යාවක් අහිමිවූ බවත් අමාත්‍යවරයා සඳහන් කළේය. මෙ අතර පාස්තු ප්‍රහාරයෙන් පසු ආරක්ෂත තත්ත්වය යතාතත්ත්වයට ගෙන ඒමට ගත් පියවරවල් අගය කළ යුතු බව වැවිලි කර්මාන්ත අමාත්‍ය නවීන් දිසානායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=111323", "Category": null, "Parent URL": null}