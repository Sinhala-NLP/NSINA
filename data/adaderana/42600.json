{"Source": "Adaderana", "Timestamp": "April 17, 2014 11:59 am", "Headline": "පොළොන්නරුවේ විහාරාධිපති හිමිනමකට ප්‍රහාරයක් ", "News Content": "පොළොන්නරුව, දිඹුලාගල, වෙහෙරගල මහසෙන් මහා විහාරයේ විහාරාධිපති හිමියන්ට කිසියම් පිරිසක් විසින් පහරදී තිබේ. ඊයේ(16) රාත්‍රී 11.00 ට පමණ මෙම පහරදීම සිදුකර ඇති බව පොලිස් මාධ්‍ය ප්‍රකාශක කාර්යාලය පැවසුවේය. එහිදී විහාරස්ථානයේ සිටි තවත් පුද්ගලයෙකුද පහරකෑමට ලක්ව තිබේ. තුවාල ලැබු විහාරාධිපති හිමිනම සහ අනෙක් තුවාලකරු මේ වනවිට අරලගංවිල රෝහලේ ප්‍රතිකාර ලබන බව පොලිසිය සඳහන් කළේය. සිද්ධියට අදාළ සැකකරුවන් අත්අඩංගුවට ගැනීම සඳහා අරලගංවිල පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=42600", "Category": null, "Parent URL": null}