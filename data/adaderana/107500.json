{"Source": "Adaderana", "Timestamp": "April 6, 2019 11:03 am", "Headline": "අයවැය පරාජය කරන්න ශ්‍රීනිපය ඉදිරිපත් නොවීම ගැන මංගල සතුටින්", "News Content": "2019 අයවැය පරාජය කිරිමට ශ්‍රී ලංකා නිදහස් පක්ෂය කටයුතු නොකිරීම පිළිබඳ සතුටුවන බව මුදල් අමාත්‍ය මංගල සමරවීර මහතා පවසයි. අයවැය ඡන්ද විමසීමෙන් අනතුරුව පාර්ලිමේන්තු පරිශයේදී මාධ්‍යවේදීන් යොමු කළ ප්‍රශ්නවලට පිළිතුරු දෙමින් අමාත්‍යවරයා මේ බව සඳහන් කෙළ්ය. මේ අතර මුද්ල අමාත්‍යවරයා පවසන්නේ ශ්‍රී ලංකා නිදහස් පක්ෂය ගත් තීරණයකට අනුව ඔවුන් අයවැයට පරාජය කිරීමට කටයුතු නොකළ බවයි. එමෙන්ම අයවැයේදී පෙන්වා දුන් ආකාරයටම සීඝ්‍ර දියුණුවකට ලක්කරන්න කටයුතු කරන බවත් 2020 පසු එක්සත් ජාතික පෙරමුණේ රජයක් සඳහා අවශ්‍ය ශක්තිය මේ අයවැය තුළින් සපයා ඇති බව මුදල් අමාත්‍ය මංගල සමරවීර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=107500", "Category": null, "Parent URL": null}