{"Source": "Adaderana", "Timestamp": "July 12, 2019 10:35 am", "Headline": "දින 7ක් ඇතුළත බීමත් රියදුරන් 2280ක් අත්අඩංගුවට", "News Content": "දිවයින පුරා සිදු කරන ලද විශේෂ රථවාහන මෙහෙයුමින් බීමත් රියදුරන් 2280ක් අත්අඩංගුවට ගෙන තිබේ. බීමත් රියදුරන් අත්ඩඅංගුවට ගැනීමේ විශේෂ මෙහෙයුමක් පසුගිය 5 වනදා සිට ආරම්භ විය. මෙම මෙහෙයුමේ දී ඊයේ(11) උදෑසන 6 සිට අද(12) උදෑසන 6 දක්වා පැය 24 තුළ දී බීමත් රියදුරන් 243ක් අත්අඩංගුවට ගෙන ඇත. ඒ අනුව ජුලි මස 5 වන දින සිට අත්අඩංගුවට පත්ව ඇති සමස්ත බීමත් රියදුරන් ගණන 2280ක් බව පොලීසිය අනාවරණය කරයි.", "URL": "https://sinhala.adaderana.lk/news.php?nid=113973", "Category": null, "Parent URL": null}