{"Source": "Adaderana", "Timestamp": "June 28, 2018 03:19 pm", "Headline": "උතුරෙන් අවි ආයුධ හමුවීම ගැන වැරදි අර්ථකතන දෙන්න එපා", "News Content": "‍ උතුරෙන් අවි ආයුධ හමුවීම සම්බන්ධයෙන් වැරදි අර්ථකතන ලබානොදිය යුතු බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි. මුලතිව් ප්‍රදේශයේ පැවති උත්සවයකට එක්වෙමින් උතුරු පළාත් ආණ්ඩුකාර රෙජිනෝල්ඩ් කුරේ මහතා මේ බව සඳහන් කළේය. අවි ආයුධ හමුවීම දකුණේ සිටින අපට අමුතු දෙයක් වුවත් උතුරේ අයට එය අමුතු දෙයක් නොවන බව ආණ්ඩුකාරවරයා පෙන්වා දෙයි. මේ අතර රට තුළ යම් යම් ගැටලු ඇති විය හැකි වුවත් අප විසින් කළ යුත්තේ දකුණේ සුවඳ උතුරට ගෙන යාම බව උතුරු පළාත් ආණ්ඩුකාර රෙජිනෝල්ඩ් කුරේ මහතා පැවසීය.", "URL": "https://sinhala.adaderana.lk/news.php?nid=91641", "Category": null, "Parent URL": null}