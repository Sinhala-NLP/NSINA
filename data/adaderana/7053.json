{"Source": "Adaderana", "Timestamp": "March 3, 2010 04:14 pm", "Headline": "පොලිස් සැර‍යන්වරුගෙන් පෙත්සමක්", "News Content": "මෑතකදී සිදුකළ පොලිස් පරීක්ෂක ධුර සඳහා උසස් කිරීම් අවලංගු කරන ලෙස ඉල්ලා ශ්‍රේෂ්ඨාධිකරණය පෙත්සමක් ඉදිරිපත් කර තිබේ. අදාළ පරීක්ෂණයට පෙනී සිටි උසස් වීම් නොලද පොලිස් සැරයන්වරු 193 ‍දෙනෙකු විසින් මෙම පෙත්සම ගොනු කර ඇති බව සඳහන් වේ. පොලිස්පතිවරයා සහ ආරක්ෂක ලේකම්වරයා ඇතුළු පුද්ගලයින් 79 දෙනෙකු පෙත්සමෙන් වගඋත්තරකරුවන් කර තිබේ.. තමන්ගේ ජ්‍යෙෂ්ඨත්වය සහ කුසලතා සැලකිල්ලට නොගෙන අදාළ පත්වීම් ලබාදී ඇති බව පෙත්සමෙන් පෙන්වා දී ඇත.. එතුළින් සිය මූලික අයිතිවාසිකම් උල්ලංඝණය වී ඇති බවත් තමන් අදාළ ධුරයන්ට උසස් කරන ලෙසත් පෙත්සම්කරුවන් අධිකරණයෙන් ඉල්ලා සිටියි.", "URL": "https://sinhala.adaderana.lk/news.php?nid=7053", "Category": null, "Parent URL": null}