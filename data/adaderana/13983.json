{"Source": "Adaderana", "Timestamp": "February 4, 2011 04:19 pm", "Headline": "අනුරාධපුර බන්ධනාගාර රැඳවියන්ට ස්ථාන මාරුවක් ", "News Content": "අනුරාධපුර දිස්ත්‍රික්කයට බලපා තිබෙන ජලගැලීම් තත්ත්වය හේතුවෙන් අනුරාධපුර බන්ධනාගාරයේ රැඳවුම්කරුවන් වෙනත් බන්ධනාගාර වෙත යොමු කිරීමට පියවර ගෙන තිබේ. රක්ෂිත බන්ධනාගාර ගතව සහ බන්ධනාගාර ගතව සිටින 1,200ක පමණ පිරිසක් මෙලෙස වෙනත් බන්ධනාගාර වෙත යොමුකර ඇති බව බන්ධනාගාර කොමසාරිස් ජනරාල් මේජර් ජෙනරාල් වී ආර් ද සිල්වා මහතා පැවසුවේය. ඒ අනූව බෝගම්බර, වාරියපොළ, කොළඹ නව මැගසින් බන්ධනාගාරය, වැලිකඩ බන්ධනාගාරය සහ පල්ලේකැළේ එළිමහන් කඳවුර වෙත එම රැඳවුම්කරුවන් පිටත් කර හැර ඇති බව වී ආර් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=13983", "Category": null, "Parent URL": null}