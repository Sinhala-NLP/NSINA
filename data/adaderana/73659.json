{"Source": "Adaderana", "Timestamp": "May 28, 2017 09:22 am", "Headline": "හෙට සිට යළිත් තද වැසි", "News Content": "තද වැසි තත්ත්වය තාවකාලිකව පහව ගියද හෙට(29) සිට යළි වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. අද(28) දිනයේ බස්නාහිර, සබරගමුව, දකුණ, මධ්‍යම සහ වයඹ පළාත්වලට විටින් විට වැසි හෝ ගිගුරුම් සහිත වැසි ඇතිවිය හැකියි. සවස් කාලයේදී ඌව සහ නැගෙනහිර පළාත්වලට තැනින් තැන වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළේය. පුත්තලම, කොළඹ , ගාල්ල හරහා හම්බන්තොට දක්වා මුහුදු ප්‍රදේශවල විටින් විට වැසි ඇතිවිය හැකි බවයි.", "URL": "https://sinhala.adaderana.lk/news.php?nid=73659", "Category": null, "Parent URL": null}