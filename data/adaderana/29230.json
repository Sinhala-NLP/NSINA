{"Source": "Adaderana", "Timestamp": "November 16, 2012 10:29 am", "Headline": "ශ්‍රී ලංකාවට ඉහළ තැනක්", "News Content": "ජාත්‍යන්තර \"ෆෝබ්ස්\" සඟරාව විසින් ප්‍රකාශයට පත් කර ඇති ව්‍යාපාරික කටයුතු සඳහා පහසුකම් සහ වටපිටාවක් සහිත රටවල් අතරින් ශ්‍රී ලංකාව ඉහළ ස්ථානයකට පත්ව තිබේ. ඒ අනුව අදාළ ශ්‍රේණිගත කිරීම්වල දී ශ්‍රී ලංකාවට හිමිව ඇත්තේ 79 වන ස්ථානයයි. මීට පෙර වසරේ දී ශ්‍රී ලංකාව 83 වන ස්ථානයේ පසුවිය. දකුණු ආසියානු කලාපයේ ඉහළම ස්ථානය හිමිවන්නේ ද ශ්‍රී ලංකාවටය. රටවල් 185 ක ආර්ථිකයන් ශ්‍රේණිගත කිරීම් සඳහා යොදාගෙන ඇත. එහි පළමු වැනි ස්ථානය නවසීලන්තයටත් දෙවන ස්ථානය ඩෙන්මාර්කයටත් හිමිව ඇති බව වාර්තා වේ. මීට අමතරව තවත් නිර්ණායකයන් 11 ක් යටතේ ශ්‍රේණිගත කිරීම් සිදුකර තිබේ. දේපල අයිතිවාසිකම්, නව නිපැයුම්, බදු, තාක්ෂණය, දූෂණය, පුද්ගලික වෙළෙඳ සහ මූල්‍ය නිදහස, ආ‍යෝජන ආරක්ෂණය, කොටස් වෙළෙඳපල ගනුදෙනු ඇතුළු ක්ෂේත්‍රයන්වල දී ද ශ්‍රී ලංකාවට ඉහළ ශ්‍රේණිගත කිරීම් හිමිව ඇත.", "URL": "https://sinhala.adaderana.lk/news.php?nid=29230", "Category": null, "Parent URL": null}