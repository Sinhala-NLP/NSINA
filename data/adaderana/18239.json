{"Source": "Adaderana", "Timestamp": "August 22, 2011 03:41 pm", "Headline": "ඩෙංගු ව්‍යාප්තිය පාලනයට ආරක්ෂක අමාත්‍යාංශයේ පූර්ණ සහය", "News Content": "ඩෙංගු රෝග ව්‍යාප්තිය පාලනය කිරීම සදහා ක්‍රියාත්මක කරන වැඩසටහන්වලට ආරක්ෂක අමාත්‍යාංශයේ පූර්ණ සහය පළ වී තිබේ. මෛත්‍රීපාල සිරිසේන අමාත්‍යවරයාගේ ඉල්ලීම මත ආරක්ෂක ලේකම්වරයා ඩෙංගු මර්දන කටයුතු සඳහා සහය පළ කර ඇති බව සෞඛ්‍ය අමාත්‍යාංශය සඳහන් කරයි. ලබන ඔක්තෝම්බර් මාසයේ දී ඊසාන දිග මෝසම් වර්ෂාව ඇතිවන හෙයින් ඩෙංගු රෝගය දිවයින පුරා යළි හිස එසවීමේ අවදානමක් පවතින බව සෞඛ්‍ය අමාත්‍යාංශය පෙන්වාදෙයි. ඒ අනුව මෝසම් වර්ෂාව ආරම්භ වීමට ප්‍රථම ඩෙංගු මර්දන වැඩසටහන් ක්‍රියාත්මක කිරීමටත් ඒ සදහා පොලිස් දෙපාර්තමේන්තුව ඇතුළු ආරක්ෂක අමාත්‍යාංශයේ සහය ලබා ගැනීමටත් කටයුතු යොදා ඇති බව අමාත්‍යාංශය පවසයි.", "URL": "https://sinhala.adaderana.lk/news.php?nid=18239", "Category": null, "Parent URL": null}