{"Source": "Adaderana", "Timestamp": "January 23, 2015 10:03 am", "Headline": "ත්‍රීවිලරයක් සොරකම් කර මාට්ටු", "News Content": "ත්‍රීරෝද රථයක් සොරකම් කිරීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. දඹුල්ල නගරයේ නවතා තිබු ත්‍රිරෝද රථයක් අදාළ පුද්ගලයා විසින් සොරකම් කර ඇති බව පොලීසිය පැවසුවේය. ඒ අනුව දඹුල්ල පොලීසියට ලද පැමිණිල්ලකට අනුව සිදුකළ සෝදිසියකදී ත්‍රිරෝද රථය සමඟ සැකකරු අත්අඩංගුවට ගෙන ඇත. සැකකරු ලේන්දොර ප්‍රදේශයේ පදිංචිකරුවෙකු වන අතර ඔහු අද දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48887", "Category": null, "Parent URL": null}