{"Source": "Adaderana", "Timestamp": "May 24, 2010 08:26 am", "Headline": "හරුහිකෝ කුරෝඩා ලංකාවට ", "News Content": "ආසියානු සංවර්ධන බැංකුවේ සභාපති හරුහිකෝ කුරෝඩා මහතා ශ්‍රී ලංකාවේ සංචාරයක නිරත වීමට සැලසුම් කර තිබේ. ඒ අනුව ලබන බදාදා දිවයිනට පැමිණෙන සභාපතිවරයා 28 වැනිදා දක්වා රැදී සිටිනු ඇත. මෙරට රැඳී සිටින කාලය තුළ කුරෝඩා මහතා මන්නාරම, මුලතිවු සහ කිලිනොච්චි යන දිස්ත්‍රික්කවල සංචාරය කිරිමට නියමිත බව ආසියානු සංවර්ධන බැංකුවේ ප්‍රකාශකයෙකු සඳහන් කළේය. එම දිස්ත්‍රික්කවල පවතින තත්ත්වය පිළිබඳ සොයාබැලීම මෙහි අරමුණ වී තිබේ. ආසියානු සංවර්ධන බැංකුවේ සභාපතිවරයා ශ්‍රී ලංකාවේ සිදුකරන දෙවන සංචාරය මෙය වන අතර සුනාමි ව්‍යසනයෙන් පසු 2005 වසරේ දී ද ඔහු මෙරටට පැමිණියේය.", "URL": "https://sinhala.adaderana.lk/news.php?nid=8585", "Category": null, "Parent URL": null}