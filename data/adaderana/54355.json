{"Source": "Adaderana", "Timestamp": "October 9, 2015 04:11 pm", "Headline": "අල්ලස් ගනිද්දී ග්‍රාමනිලධාරියා මාට්ටු", "News Content": "පදිංචි සහතිකයක් ලබාදීමට අල්ලස් ලබාගත් පුදුකුඩිඉරිප්පු ප්‍රාදේශීය ලේකම් කොට්ඨාසයට අයත් ග්‍රාමනිලධාරීවරයෙකු අල්ලස් හෝ දූෂණ චෝදනා විමර්ශන කොමසම විසින් අත්අඩංගුවට ගෙන තිබේ.විශ්වමඩු නැගෙනහිර සහ බටහිර ප්‍රදේශයභාර ග්‍රාමනිලධාරීවරයා මෙලෙස අත්අඩංගුවට ගත් බව අල්ලස් කොමිසම සඳහන් කළේය.විශ්වමඩු ප්‍රදේශයේ පදිංචි පුද්ගලයෙකුගේ ඥාතියෙකුට එම නිවසේ පදිංචිව සිටින බවට සහතිකයක් ලබාදීම සඳහා අදාළ ග්‍රාමනිලධාරීවරයා විසින් රුපියල් 25,000ක මුදලක් ඉල්ලා ඇති බව සඳහන්ය.ඒ අනුව අදාළ අල්ලස් මුදල ලබාගැනීමේ දී එම ග්‍රාමනිලධාරීවරයා අත්අඩංගුවට ගත් බව අල්ලස් කොමිසම පැවසුවේය.සැකකරු කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=54355", "Category": null, "Parent URL": null}