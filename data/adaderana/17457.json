{"Source": "Adaderana", "Timestamp": "July 17, 2011 05:19 pm", "Headline": "ෆොන්සේකාට අදත් ප්‍රතිකාර ", "News Content": "බන්ධනාගාර ගත කර සිටින සරත් ෆොන්සේකා මහතා භෞත චිකිත්සක ප්‍රතිකාර සඳහා අද(17) යළි කොළඹ පෞද්ගලික රෝහලක් වෙත රැගෙන විත් තිබේ. බන්ධනාගාර නිලධාරීන්ගේ දැඩි ආරක්ෂාව මධ්‍යයේ මෙසේ සරත් ෆොන්සේකා මහතා අදාළ ප්‍රතිකාර සඳහා ඉදිරිපත් කර තිබුණේ 6වන දිනට බව වාර්තා වේ.. ෆොන්සේකා මහතාගේ උරහිසේ මතුව ඇති ආබාධයක් හේතුවෙන් මෙම ප්‍රතිකාර ලබා දීම සිදු කෙරෙයි. ප්‍රතිකාර වලින් අනතුරුව ෆොන්සේකා මහතා යළි වැලිකඩ බන්ධනාගාරය වෙත රැගෙන ගොස් තිබේ.", "URL": "https://sinhala.adaderana.lk/news.php?nid=17457", "Category": null, "Parent URL": null}