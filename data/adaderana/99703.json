{"Source": "Adaderana", "Timestamp": "November 24, 2018 11:21 am", "Headline": "‍වැඩි මිලට පොහොර අලෙවි කරන වෙළෙඳුන් සොයා වැටලීම්  ", "News Content": "වැඩි මිලට පොහොර අලෙවි කරන වෙළෙඳුන් සොයා දිවයින පුරා වැටලීම් ආරම්භ කර ඇති බව ජාතික පොහොර ලේකම් කාර්යාලය පැවැසීය. එහි අධ්‍යක්ෂ අජිත් පුෂ්පකුමාර මහතා සඳහන් කළේ ඇතැම් වෙළෙදුන් විසින් වැඩි මිලට පොහොර අලෙවි කරන බවට ලැබුණු පැමිණිලිවලට අනුව මෙම වැටලීම් ආරම්භ කර ඇති බවයි. ඒ අනුව වැඩි මිලට පොහොර අලෙවි කරන වෙළෙඳුන්ගේ බලපත්‍ර අහෝසි කිරීමට පියවර ගන්නා බව ද ඔහු කියා සිටියේය. වැඩි මිලට පොහොර අලෙවි කරන වෙළෙඳුන් සම්බන්ධයෙන් පොහොර ලේකම් කාර්යාලයේ 0112 884774 යන දුරකථන අංකයට හෝ ළඟම ඇති පොලිස් ස්ථානයට දැනුම්දෙන ලෙස ද එම කාර්යාලය ගොවින්ගෙන් ඉල්ලීමක් කර සිටියි.", "URL": "https://sinhala.adaderana.lk/news.php?nid=99703", "Category": null, "Parent URL": null}