{"Source": "Adaderana", "Timestamp": "January 25, 2019 11:36 am", "Headline": "නාවික මෙහෙයුමක්-හොරට වැලි ඇද්ද 6ක් මාට්ටු", "News Content": "නාවික හමුදා භට පිරිස් හා ත්‍රිකුණාමලය, පොලිස් විශේෂ කාර්ය බලකාය විසින් සිදු කරනු ලැබූ මෙහෙයුමේ දී නීති විරෝධි වැලි ප්‍රවාහනය කරමින් සිටි පුද්ගලයින් 6ක් අත්අඩංගුවට ගැනීමට සමත්ව ඇත. භූ විද්‍යා සමික්‍ෂණ හා පතල් කාර්යාංශයේ සභාපති, අසේල ඉද්දවෙල මහතා, ජනාධිපතිවරයා සමඟ සාකාච්ජා කොට මහවැලි ගඟ ආශ්‍රිතව සිදුවන නීති විරෝධි වැලි ජාවාරම් සහ දුෂණ මැඩපැවැත්විමට නාවික හමුදාවේ සහයෝගය ඇතිව කටයුතු කිරීමට සැලසුම් ක්‍රියාත්මක කර ඇත. ඒ අනුව වර්තමාන නාවික හමුදාධිපතිගේ මඟපෙන්විමට අනුව නාවික හමුදා මැරින් බලඝණයේ අණදෙන නිලධාරි විසින් ඊයේ(24) තන්තලේ දෙහිවත්ත ප්‍රදේශයේ දී මෙම මෙහෙයුම් සිදු කර තිබේ. එහිදී, ට්‍රැක්ටර් 04 ක්, ලෝරි රථ 01 ක් සහ වැලි තොගයක් නාවික හමුදාභාරයට ගෙන ඇති අතර, අත්අඩංගුවට පත් පුද්ගලයින් හා ට්‍රැක්ටර් සහ ලෝරි මෙන්ම වැලි තොගය නීතිමය කටයුතු සඳහා මුතූර් පොලීසිය වෙත භාර දීමට කටයුතු කෙරිණි. පසුගිය ජනවාරි 06 වන දින ද මඩකළපුව, කළුදවේලි ප්‍රදේශයේ දී මෙවැනිම අනවසර වැලි ජාවාරම්කරුවෙකු කොටු කර ගැනීමට නාවික හමුදාව සමත් විය.", "URL": "https://sinhala.adaderana.lk/news.php?nid=103040", "Category": null, "Parent URL": null}