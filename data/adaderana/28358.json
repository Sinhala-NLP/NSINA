{"Source": "Adaderana", "Timestamp": "October 17, 2012 10:52 am", "Headline": "කිංග්ස් පරදවා ලයන්ස්ට ජය", "News Content": "චැම්පියන්ස් ලීග් 20 -20 ක‍්‍රිකට් තරඟාවලියේ ඊයේ (16) පැවති තවත් තරඟයකින් චෙන්නායි සුපර් කිංග්ස් කණ්ඩායම පරදවා ලයන්ස් කණ්ඩායම ජය ලබා ගත්තේය. තරඟයේ කාසියේ වාසිය දිනූ ලයන්ස් කණ්ඩායම පළමුව පන්දුවට පහරදීමේ අවස්ථාව චෙන්නායි කණ්ඩායමට ලබා දුන්නේය. ඒ අනුව ඔවුන් නියමිත පන්දු වාර 20 අවසානයේ කඩුළු 6 ක් දැවී ලකුණු 158 ක් ලබා ගැනීමට සමත් වුණා. චෙන්නායි කණ්ඩායම වෙනුවෙන් එම්.එස්.දෝනි ලකුණු 34 ක් ලබා ගන්නා ලදී. පිළිතුරු ඉනිම සඳහා පිටියට පිවිසි ලයන්ස් කණ්ඩායම පන්දුවාර 19 යි පන්දු 3 ක් තුළ කඩුලු 4 ක් පමණක් දැවී ජයග‍්‍රහණය කිරීමට සමත්විය.", "URL": "https://sinhala.adaderana.lk/news.php?nid=28358", "Category": null, "Parent URL": null}