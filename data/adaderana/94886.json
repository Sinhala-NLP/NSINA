{"Source": "Adaderana", "Timestamp": "August 23, 2018 12:33 pm", "Headline": "පෞද්ගලික රෝහල්වල මිල නියාමනය ලබන සතියේ සිට", "News Content": "‍පෞද්ගලික රෝහල්වල මිල නියාමනය ලබන සතියේ සිදුකරන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඒ යටතේ ශල්‍ය ‍කර්ම, රසායනාගාර පරීක්ෂණ, දරු ප්‍රසූත ඇතුළු විවිධ අයකිරීම් 53ක මිල නියාමනය කිරීමට නියමිත අමාත්‍යවරයා පවසයි. පෞද්ගලික රෝහල් වල මිල නියාමනය කිරීමේ අවසන් ලේඛනය කඩිනමින් සකස් කරන ලෙස සෞඛ්‍ය අමාත්‍යවරයා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතාට උපදෙස් ලබාදී තිබූ බව සඳහන්ය. ඒ අනුව අවසන් වාර්තාව ඉදිරි දින දෙක තුළ සෞඛ්‍ය සේවා අධ්‍යක්ෂ ජනරාල්වරයා විසින් අමාත්‍යවරයා වෙත භාරදීමට නියමිත බව සෞඛ්‍ය අමාතයංශය සඳහන් කළේව. ඉන් අනතුරුව පෞද්ගලික රෝහල් වල විවිධ අයකිරීම් 53කට අදාළ මිල නියාමනය ඇතුළත් ගැසට් පත්‍රය ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=94886", "Category": null, "Parent URL": null}