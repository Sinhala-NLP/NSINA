{"Source": "Adaderana", "Timestamp": "November 13, 2015 04:08 pm", "Headline": "වවුචරයට අපි විරුද්ධයි!", "News Content": "පාසල් ළමුන් සඳහා නිල ඇදුම් ලබාදීම වෙනුවට වවුචර් පත් ලබාදීමට අධ්‍යාපන අමාත්‍යංශය ගෙන ඇති තීරණය සම්බන්ධයෙන් ලංකා ගුරු සේවා සංගමය විරෝධය පළ කරයි.විධිමත් සැලැස්මක් සහිත ක්‍රමවේදයක් සකස් කිරීමට අධ්‍යාපන අමාත්‍යාංශයට ඇති නොහැකියාව ප්‍රදර්ශනය කිරීමක් ලෙස මෙය හැඳින්විය හැකි බව ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පවසයි.එමෙන්ම අමාත්‍යාංශයේ මෙම තීරණය තුළ නිල ඇදුම් රෙදි ලබාදීම සම්පූර්ණයෙන් කප්පාදු කිරීමේ සැලැස්මක් ඇති බවට බරපතළ සැකයක් ද මතුවන බවට ඔහු පවසයි.මීට පෙර පාසල් දරුවන්ට දිවා ආහාර නොමිලේ ලබාදීමේ වැඩපිළිවෙළ ද විවිධ විකල්ප ක්‍රමවේදයන්ට මාරුකරමින් අවසානයේදී මුළුමණින්ම නවතා දැමීමට කටයුතු කළ බව මහින්ද ජයසිංහ මහතා පෙන්වාදෙයි.පාසල් නිල ඇඳුම් නොමිලේ ලබාදීමේ ව්‍යාපාතියේ ප්‍රමුඛ කරුණු හඳුනාගෙන පාසල් දරුවන්ට ප්‍රමිතියෙන් යුතු සුදුසු නිල ඇඳුම් රෙදි ලබාදීමට කටයුතු කරන ලෙස ලංකා ගුරු සේවා සංගමය පවසයි.", "URL": "https://sinhala.adaderana.lk/news.php?nid=55079", "Category": null, "Parent URL": null}