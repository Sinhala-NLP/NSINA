{"Source": "Adaderana", "Timestamp": "March 4, 2010 08:05 am", "Headline": "හදිසි නීතිය දීර්ඝ කිරීමට ජනපති අනුමැතිය", "News Content": "හදිසි නීතිය මසකින් දීර්ඝ කිරීමේ ගැසට් නිවේදනයට ජනාධිපති මහින්ද රාජපක්ෂ මහතා අත්සන් තබා තිබේ. ඊයේ පස්වරුවේ ජනාධිපතිවරයා එම ගැසට් නිවේදනයට අතසන් තබා ඇති බව රජය පවසයි. මහජන ආරක්ෂක ආඥා පනත යටතේ ජනාධිපතිවරයා වෙත පැවරී ඇති බලතල අනුව මෙසේ හදිසි නීතිය මසකින් දීර්ඝ කිරීමට පියවර ගෙන ඇත. ඒ අනුව මාර්තු මස 3 වන දින සිට ක්‍රියාත්මක වන පරිදි මසක කාලයක් සඳහා හදිසි නීතිය දීර්ඝ කර ඇති බව රජය සදහන් කරයි. හදිසි නීතිය අනුමත කිරීම සඳහා ලබන 9 වැනි දින යළි පාර්ලිමේන්තුව රැස්වීමට ද නියමිතව තිබේ.", "URL": "https://sinhala.adaderana.lk/news.php?nid=7061", "Category": null, "Parent URL": null}