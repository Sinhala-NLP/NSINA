{"Source": "Adaderana", "Timestamp": "January 27, 2019 05:51 pm", "Headline": "ආණ්ඩුව පාලනය කරන්නේ අන්තවාදී බලවේග විසින්", "News Content": "වර්තමාන ආණ්ඩුව පාලනය කරන්නේ අන්තවාදී බලවේග විසින් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්ද යාපා අබේවර්ධන මහතා පැවසීය. ඒ මාතර වැලිගම කනංකේ ප්‍රදේශයේ දී වාහල කනංකේ අතුරු මාර්ගය විවෘත කිරීමේ අවස්තාවට එක්වෙමිනි. ආණ්ඩුව මේ වන විට පාලනය කරනුයේ අන්‍ය අාගමික අන්තවාදී බලවේග විසින් බවත් එම නිසා මෙම ආණ්ඩුව අද වන විට පවතින්නේ අන්තවාදී බලවේග වලට යටත් වුන ආණ්ඩුවක් ලෙසින් බව ඔහු පැවසීය. රටේ කිසිඳු වැඩකටයුත්තක් සිදු නොවන බවත් එම නිසා රට මේ වන විට අනාථ වී ඇති බවත් ප්‍රකාශ කලේය.", "URL": "https://sinhala.adaderana.lk/news.php?nid=103172", "Category": null, "Parent URL": null}