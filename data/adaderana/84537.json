{"Source": "Adaderana", "Timestamp": "February 19, 2018 04:16 pm", "Headline": " වත්මන් දේශපාලන තත්ත්වය ගැන කතා කරන පාර්ලිමේන්තු විවාදය ඇරඹෙයි", "News Content": "රට තුළ ඇතිවී තිබෙන වත්මන් දේශපාලන තත්ත්වය සම්බන්ධයෙන් පාර්ලිමේන්තු විවාදය ආරම්භ වී තිබේ. අද පස්වරු 4 සිට 7 දක්වා මෙම විවාදය පැවැත්වීමට තීරණය කර තිබේ. ඒ රට තුළ ඇතිවී තිබෙන තත්ත්වය සම්බන්ධයෙන් විවාදයක් පැවැත්විය යුතු බවට ඒකාබද්ධ විපක්ෂයේ නායක දිනේෂ් ගුණවර්ධන කළ ඉල්ලීමක් සළකා බැලීමෙන් පසුවයි. ඒ සම්බන්ධයෙන් විවාදයක් අවශ්‍ය බවට ඒකාබද්ධ විපක්ෂයේ මන්ත්‍රීවරුන් 20 දෙනෙකුගේ අත්සන් සහිතව යෝජනාවක්ද අද(19) දිනයේ කථානායකවරයා වෙත බාර දී ඇති බව වාර්තා වෙයි. ඒ පිළිබඳව අදහස් දක්වමින් පාර්ලිමේන්තු මන්ත්‍රී දිනේෂ් ගුණවර්ධන මහතා කියා සිටියේ මෙම විවාදය අද දිනයේ පැවැත්විය යුතු බවයි. ඒ අනුව ඒ පිළිබඳව සාකච්ඡා කිරීම සඳහා අද පෙරවරුවේ පාර්ලිමේන්තුව විනාඩි 15 කට කල් තබා පක්ෂ නායක රැස්වීමක් පැවැත් වූ අතර එහිදී එම තීරණය ගෙන ඇති බව අද දෙරණ පාර්ලිමේන්තු වාර්තාකරු කියා සිටියේය.", "URL": "https://sinhala.adaderana.lk/news.php?nid=84537", "Category": null, "Parent URL": null}