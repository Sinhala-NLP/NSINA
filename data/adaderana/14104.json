{"Source": "Adaderana", "Timestamp": "February 9, 2011 02:39 pm", "Headline": "මූන්ගේ කමිටුව ශ්‍රී ලංකාවට එන්න සූදානම්", "News Content": "ශ්‍රී ලංකාව පිළිබඳ උපදෙස් ලබා ගැනීම සඳහා තමන් පත් කළ කමිටුව ශ්‍රී ලංකාවේ සංචාරය කිරීමට නියමිත බව එක්සත් ජාතීන්ගේ මහලේකම් බැන්කී මූන් මහතා අවධාරණය කරයි. මාධ්‍යවේදීයෙකු නැඟූ පැනයකට පිළිතුරු දෙමින් මූන් මහතා සඳහන් කර ඇත්තේ ඒ පිළිබඳව එකඟතාවක් පවතින බවයි. ශ්‍රී ලංකාවේ දී සිදු කෙරෙන කාර්යය භාරය තවදුරටත් එම කමිටුව සාකච්ඡා කරමින් සිටින බව බැන්කී මූන් මහතා එහිදී ප්‍රකාශ කර තිබේ. ඒ පිළිබඳ තීරණයකට පැමිණි පසු එම කමිටුව ශ්‍රී ලංකාවේ සංචාරය කරනු ඇති බව ඊයේ(09) පැවති මාධ්‍ය හමුවකට සහභාගී වෙමින් එක්සත් ජාතීන්ගේ මහලේකම්වරයා සඳහන් කර ඇත.", "URL": "https://sinhala.adaderana.lk/news.php?nid=14104", "Category": null, "Parent URL": null}