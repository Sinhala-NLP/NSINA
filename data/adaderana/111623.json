{"Source": "Adaderana", "Timestamp": "June 9, 2019 02:33 pm", "Headline": "අමනුස්සයෙකුට ගොදුරු වු අහිංසක ජීවිතයක්", "News Content": "තේ වත්තේ මන්දක් අටවා හදුන් දිවියෙකු අල්ලා ඝාතනය කර මස් කර අලෙවි කරමින් සිටි සැකකරුවෙකු අද (09) අත්අඩංගුවට ගත් බව නොර්වුඩ් පොලිසිය පැවසිය. ලද තොරතුරක් මත නොර්වුඩ් පොලිසියේ බුද්ධි අංශයේ නිලධාරින් විසින් වැටලිමක් සිදු කර සැකකරුව අත්අඩංගුවට ගෙන තිබේ. සැකකරු අත්අඩංගුවට ගන්නා අවස්තාවේ ඝාතනය කරන ලද හදුන් දිවියාගේ මස් විශාල ප්‍රමාණයක් අලෙවි කර තිබු බව වාර්තා වේ. ඝාතනය කරන ලද හදුන් දිවියාගේ හිස , පාද සහ සම සැකකරු විසින් ඔහුගේ ගෙවත්තේ වල දමා තිබියදි පොලිසිය විසින් සොයාගෙන ඇත. අත්අඩංගුවට ගත් සැකකරු හැටන් මහෙස්ත්‍රාත්වරයා වෙත ඉදිරිපත් කරන බව නොර්වුඩ් පොලිසිය පැවසිය.", "URL": "https://sinhala.adaderana.lk/news.php?nid=111623", "Category": null, "Parent URL": null}