{"Source": "Adaderana", "Timestamp": "January 16, 2018 09:06 am", "Headline": "ඉරණමඩු වැසියන්ට වසන්තය ඇවිත්", "News Content": "කිලිනොච්චියේ - ඉරණමඩු ජලාශයෙන් පළාතේ ගොවීන්ට කෘෂිකාර්මික කටයුතු සඳහා ජලය ලබාදීම ආරම්භ කොට වසර 98 ක් පිරීම නිමිත්තෙන් විශේෂ උත්සවයක් 15 දා ඉරණමඩු ජලාශය ඉදිරිපිට පිහිටි අම්මාන් කෝවිලේදී සිදු කෙරිණි. කිලිනොච්චිය ප්‍රදේශයෙන් කුල කාන්තාවන් 98 දෙනෙකු තෝරාගෙන ඔවුන් ලවා කිරිබත් මුට්ටි 98 ක් නැකතට පිළියෙළ කොට එම කිරිබත්වලින් අම්මාන් කෝවිලට පූජාවක් පැවැත්වීම මෙම විශේෂ උත්සවය විණි. එක පෙළට ලිප් බැද එකම ප්‍රමානයේ නැවුම් මුට්ටි 98 ක මෙම කිරිබත් පිළියෙළ කළ අතර මේ අවස්ථාවට කිලිනොච්චිය දිසාපතිවරයාද, වාරිමාර්ග දෙපාර්තමේන්තුවේ හා කෘෂිකර්ම දෙපාර්තමේන්තුවේ නිලධාරීන්ද සහභාගි වී සිටියහ.", "URL": "https://sinhala.adaderana.lk/news.php?nid=83037", "Category": null, "Parent URL": null}