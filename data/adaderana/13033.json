{"Source": "Adaderana", "Timestamp": "December 23, 2010 08:19 am", "Headline": "ලෝක වෙළඳපළේ මිල ඉහළ ගියත් මෙරට ඉන්ධන මිල වැඩිවන්නේ නෑ ", "News Content": "ලෝක වෙළඳපළේ ඉන්ධන මිල ඉහළ ගොස් තිබුණ ද මෙරට ඉන්ධන මිල වැඩි නොකරන බව ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා පවසයි. මේ වන විට ලෝක වෙළඳපළේ බොර තෙල් බැරලයක මිල අමෙරිකානු ඩොලර් 91 දක්වා ඉහල ගොස් ඇති බව අමාත්‍යවරයා පෙන්වා දෙයි. මීට අමතරව ඩීසල් බැරලයක මිල ද අමෙරිකානු ඩොලර් 93 සිට 102 දක්වා ඉහළ ගොස් තිබේ. මිලෙහි වෙනස් වීම් සිදුවුව ද පසුගිය වසරකට ආසන්න කාලය තුළදී ඉන්ධන මිල වැඩි නොකළ බව අමාත්‍ය සුසිල් ප්‍රේම්ජයන්ත් මහතා සඳහන් කළේය.", "URL": "https://sinhala.adaderana.lk/news.php?nid=13033", "Category": null, "Parent URL": null}