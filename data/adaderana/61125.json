{"Source": "Adaderana", "Timestamp": "June 15, 2016 02:24 pm", "Headline": "නීතිය නොතකා මසුන් මරලා මාට්ටු", "News Content": "පුපුරනද්‍රව්‍ය යොදා ගනිමින් නීති විරෝධී ලෙස ධීවර කටයුතුවල නිරත වු ශ්‍රී ලාංකික ධීවරයින් 07 දෙනෙකු අත්අඩංගුවට ගෙන තිබේ.කුචිචවේලී ප්‍රදේශයට ආසන්න මුහුදු ප්‍රදේශයේ දී එම ධීවරයින් පිරිස අත්අඩංගුවට ගත් බව නාවික හමුදාව පැවසුවේය.එහිදී ඔවුන් ධීවර කටයුතු සඳහා යොදාගත් ඩිංගි යාත්‍රාවන් 02 ක් ඇතුළු උපකරණ කිහිපයක් නාවික හමුදාව භාරයට ගෙන තිබේ.අත්අඩංගුවට ගත් පුද්ගලයන් සහ භාණ්ඩ වැඩිදුර විමර්ශන සඳහා කුචිචවේලි පොලිස් ස්ථානය වෙත භාරදුන් බව පොලීසිය පැවසුවේය.", "URL": "https://sinhala.adaderana.lk/news.php?nid=61125", "Category": null, "Parent URL": null}