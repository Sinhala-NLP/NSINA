{"Source": "Adaderana", "Timestamp": "October 25, 2018 11:17 pm", "Headline": "ආණ්ඩුවේ තුනෙන් දෙක අහිමි කිරීමක් ගැන ඒකාබද්ධය කියයි ", "News Content": "නව ව්‍යවස්ථාවක් සම්මත කිරීමට අවශ්‍ය තුනෙන් දෙකක බලය අහිමි කිරීම සඳහා ප්‍රමාණවත් මන්ත්‍රී සංඛ්‍යාව තමන් සතුව ඇති බව ඒකාබද්ධ විපක්ෂය පවසයි. අද(25) කොළඹ පැවති මාධ්‍ය හමුවකදී එහි නියෝජිතයින් මේ බව සඳහන් කළේය. මේ අතර අද වන විට රටේ පළාත් සභා නමයෙන් 6ක් විසුරුවා හැර ඇති අතර තවත් මාස හතරකින් පසු තවත් පළාත් සභා දෙකක් විසුරුවා හැරීමට නියමිත බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. පළාත් සභා මෙලස විසුරුවා හැරියද මැතිවරණයක් පවත්වන දිනයක් පේන මානයක නොමැති බව මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=98235", "Category": null, "Parent URL": null}