{"Source": "Adaderana", "Timestamp": "December 8, 2018 06:51 am", "Headline": "බඩුත් එක්ක හොරු මාට්ටු", "News Content": "පහසු මුදල් ගෙවීමේ ක්‍රමයට හෙරෝයින් මත්කුඩු අළෙවියේ යෙදුණු හය දෙනෙකු ඊයේ (07) රාත්‍රීයේ අත් අඩංගුවට ගත් බව දංකොටුව පොලිසිය කියයි. පොලිසියට ලද තොරතුරක් අනුව පොලිස් කන්ඩායම් තුනක් යොදවා සිදුකළ සෝදිසියකදි සැකකරුවන් අත් අඩංගුවට ගෙන ඇත. සැකකරුවන් සතුව තිබියදි හෙරෝයින් මත්කුඩු ග්‍රෑම් 23ක් ද පොලිස් බාරයට ගෙන තිබේ. අවුරුදු 25, ත් 37 වයසේ පසුවන මෙම සැකකරුවන් දංකොටුව , කටුකෙන්ද, බුජ්ජම්පොල, මහවත්ත ප්‍රදේශවල පදිංචි කරුවන් බව පොලිසිය කියයි. සැකකරුවන් මාරවිල අධිකරණයට ඉදිරිපත් කිරිමට නියමිත අතර දංකොටුව පොලිසිය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=100430", "Category": null, "Parent URL": null}