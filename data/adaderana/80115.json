{"Source": "Adaderana", "Timestamp": "November 18, 2017 04:15 pm", "Headline": "  දේපල හොරා කෑ 21 හැවිරිදි තරුණයා කන්කසන්තුරේදී අල්ලයි ", "News Content": "පේදුරුතුඩුව ප්‍රදේශයේ නිවෙස් බිඳ දේපල සොරා ගැනීමේ සිද්ධීන් සම්බන්ධයෙන් අවශ්‍යව සිටි පුද්ගලයෙකු අත්අඩංගුවට ගෙන තිබේ. කන්කසන්තුරය කොට්ඨාස අපරාධ විමර්ශන අංශයේ නිලධාරීන් වෙත ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිස් මූලස්ථානය සඳහන් කළේය. එහිදී සැකකරු සතුව තිබී සොරාගන්නා ලද රූපවාහිනී යන්ත්‍ර 02ක්, ඩී.වී.ඩී යන්ත්‍ර 02ක්, කැමරාවක් සහ පවුම් 03ක් බරැති රන් කැබැල්ලක් පොලීසිය විසින් සොයාගෙන තිබේ. සැකකරු පේදුරුතුඩුව ප්‍රදේශයේම පදිංචි 21 හැවිරිදි පුද්ගලයෙකු බව සඳහන්ය. කන්කසන්තුරය කොට්ඨාස අපරාධ විමර්ශන අංශය මේ පිළීබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80115", "Category": null, "Parent URL": null}