{"Source": "Adaderana", "Timestamp": "October 8, 2017 12:22 pm", "Headline": " අලුත් ඡන්ද ක්‍රමය ගැන දැනුවත් කරනවා", "News Content": "නව මැතිවරණ ක්‍රමය සම්බන්ධයෙන් දිස්ත්‍රික් මට්ටමින් දේශපාලන නායකයන් සහ අපේක්ෂකයන් දැනුවත් කිරීම සිදුකරන බව ශ්‍රී ලංකා නිදහස් තරුණ පෙරමුණේ සභාපති ශාන්ත බණ්ඩාර මහතා පවසයි.ඉදිරියේදී පැවැත්වෙන පළාත් පාලන ආයතන ඡන්ද විමසීම ඉලක්ක කරගනිමින් එම දැනුවත් කිරීම සිදුකරන බව ඔහු කියා සිටියේය.එම ඡන්ද විමසීම සඳහා ශ්‍රී ලංකා නිදහස් පක්ෂය පුළුල් සන්ධානයක් ලෙස අත හෝ බුලත්කොළය ලකුණින් තරඟවැදීමට මේ වන විටත් තීරණය කර ඇති බව ශාන්ත බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=78461", "Category": null, "Parent URL": null}