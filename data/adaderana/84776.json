{"Source": "Adaderana", "Timestamp": "February 24, 2018 04:37 pm", "Headline": "කොත්මලේ ජලාශ වේල්ල මතින් වාහන ධාවනය තාවකාලිකව නවතයි", "News Content": "කොත්මලේ ජලාශ වේල්ල මතින් වාහන ධාවනය තාවකාලිකව අත්හිටුවිමට තීරණය කර තිබේ. ඒ අනුව හෙට (25) දිනයේ සිට දින 03ක් මෙලෙස වාහන ධාවන අත්හිටවූ බව ජලාශය භාර ප්‍රධාන ඉංජිනේරුවරයා සඳහන් කළේය. වේල්ලේ සිදු කරනු ලබන අත්‍යාවශ්‍ය නඩත්තු කටයුත්තක් හේතුවෙන් එම පියවර ගෙන ඇති බව ද ඔහු සදහන් කළේය. එම නිසා වේල්ල මතින් රථ වාහන ගමනා ගමනය මෙන්ම ජලාශය නැරඹීමට පැමිණිමෙන් වලකින ලෙස ද ජලාශය භාර ප්‍රධාන ඉංජිනේරුවරයා ජනතාවට දැනුම් දෙයි.", "URL": "https://sinhala.adaderana.lk/news.php?nid=84776", "Category": null, "Parent URL": null}