{"Source": "Adaderana", "Timestamp": "July 30, 2019 05:11 pm", "Headline": "ATM කාඩ් එකෙන් සල්ලි ඇද්ද පුද්ගලයෙක් පොලීසියට කොටු වෙයි", "News Content": "බැංකු කාඩ්පතක් සොරකම් කර රාජ්‍යය බැංකුවකින් මුදල් ලබා ගත් සැකකරුවෙක් හැටන් පොලිසියේ අපරාධ විමර්ෂණ අංශයේ නිලධාරින් විසින් අද(30) අත්අඩංගුවට ගෙන ඇති බව අද දෙරණ වාර්තාකරු පවසයි. හැටන් ෆෘට්හිල් වත්තේ පදිංචි අවුරුදු 66 වයස ඇති අයෙකුගේ එ ටි එම් කාඩ් පත සැකකරු විසින් සොරකම් කර හැටන්, අවිස්සාවේල්ල යන නගර වලදි අවස්තා කිහිපයකදි අදාළ කාඩ් පත භාවිතා කරමින් එ ටි එම් යන්ත්‍රවලින් මුදල් ලබාගෙන ඇති බව හැටන් පොලිසියේ අපරාධ විමර්ෂණය වෙත ලද පැමිණිල්ල මත සිදු කරන ලද විමර්ෂනයදි අනාවරණය වී තිබේ. ATM යන්ත්‍රයේ සැකකරු මුදල් ලබා ගන්නා අයුරු ආරක්ෂිත කැමරා දර්ශන ඔස්සේ සැකකරුව හඳුනාගෙන පසුව සැකකරු සොයා මෙහෙයුමක් පොලීසිය විසින් දියත් කර තිබුණි. සැකකරු හැටන් ප්‍රදේශයේම පදංචිකරුවෙකු වන අතර සැකකරු මුදල් ලබා ගැනීමෙන් අනතුරුව ප්‍රදේශයෙන් පලාගොස් සිට අද ආපසු හැටන් නගරය වෙත පැමිණ සිටි අවස්තාවේ පොලිස් නිලධාරින් විසින් සැකකරු අත්අඩංගුවට ගෙන ප්‍රශ්න කිරීමේදි සැකකරු විසින් සොරාගන්නා ලද ATM කාඩ් පත සහ සැකකරු විසින් ලබාගත් මුදල් පොලිසිය විසින් සොයාගෙන තිබේ. අත්අඩංගුවට ගත් සැකකරු හැටන් මහෙස්ත්‍රාත් අධිකරණය වෙත ඉදිරිපත් කරන බව හැටන් පොලීසියේ අපරාධ විමර්ෂන අංශයේ නිලධාරින් පැවසීය.", "URL": "https://sinhala.adaderana.lk/news.php?nid=115362", "Category": null, "Parent URL": null}