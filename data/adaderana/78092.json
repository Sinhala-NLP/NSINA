{"Source": "Adaderana", "Timestamp": "September 28, 2017 07:39 am", "Headline": "මුහුදට කුණු නොදා ඉන්න ඇමෙරිකාව ඩොලර් හය ලක්ෂ විසිපන්දහසක් දෙයි  ", "News Content": "කසල කළමනාකරණ කටයුතු දියුණු කිරීම මගින් සාගරය ආරක්ෂා කිරීම සදහා අමෙරිකා එක්සත් ජනපදය විසින් අමෙරිකානු ඩොලර් හය ලක්ෂ විසිපන්දහසක ආධාර මුදලක් ලබා දී ඇත.බටහිර වෙරළබඩ ප්‍රදේශයේ සහ ගාලු දිස්ත්‍රික්කයේ නාගරික අපද්‍රව්‍ය ප්‍රතිචක්රී‍කරණය සදහා මෙරට ක්‍රියාත්මක දේශීය සංවිධාන තුනකට අදාළ ආධාර මුදල ලබා දී ඇති ශ්‍රී ලංකාවේ පිහිටි අමෙරිකානු තානාපති කාර්යාලය සදහන් කළේය.සාගර පරිසරයට ප්ලාස්ටික් සහ පොලිතින් අපද්‍රව්‍ය බැහැර කිරීම වැළැක්වීමට කටයුතු සැලසුම් කිරිම සදහා අන්තර්ජාතික සංවර්ධනය සදහා වු එක්සත් ජනපද ආයතනය විසින් මෙම ආධාර මුදල ලබා දී ඇත. අපද්‍රව්‍ය වෙන් කිරීම පිළිබද ප්‍රජාව දැනුවත් කිරීම, පුහුණු කිරීම,පොලිතින් හා ප්ලාස්ටික් වෙන් කිරීම පිළිබද මහජනතාව දැනුවත් කිරිම මෙම ව්‍යාපෘතිය මගින් සිදුකිරීමට නියමිතය.එමෙන්ම කොම්පෝස්ට් නිපදවීම, ප්‍රතිචක්රී‍කරණය කළ හැකි සහ නැවත භාවිතයට ගත හැකි ප්ලාස්ටික් අලෙවිය තුළින් ආදායම් ඉපයීම, ජීවනෝපාය ක්‍රම බිහිකිරීම සදහා අවශ්‍ය උපදෙස් ලබාදීම ද මෙම ව්‍යාපෘතිය මගින් සිදුකිරීමට සැලසුම් කොට ඇත.", "URL": "https://sinhala.adaderana.lk/news.php?nid=78092", "Category": null, "Parent URL": null}