{"Source": "Adaderana", "Timestamp": "May 22, 2012 09:24 am", "Headline": "යේමනයේ බෝම්බ ප්‍රහාරයකින් 100 අධික පිරිසක් මරුට", "News Content": "යේමනයේ අගනුවර වන සානා නගරයට එල්ල වු මරාගෙන මැරෙන බෝම්බ ප්‍රහාරයකින් පුද්ගලයින් 100 ට වැඩි පිරිසක් ජීවිතක්ෂයට පත්වී තිබේ. තවත් පුද්ගලයින් 220‍ දෙනෙකු පමණ මෙහිදී තුවාල ලබා ඇති බව විදෙස් මාධ්‍ය වාර්තාකරයි. යුධ හමුදා පුහුණුවීම් පෙළපාලියක් ඉලක්ක කොට මෙම මරාගෙන මැරෙන බෝම්බ ප්‍රහාරය එල්ල වී ඇති බව වාර්තා වේ. යේමනයේ ජනාධිපති මාලිගයට මීටර 200 ක් පමණ ආසන්නයේ මෙම පිපිරීම සිදුව ඇති බව සඳහන්ය. නැවත වරක් යේමනය තුළ ත්‍රස්තවාදී ක්‍රියා ආරම්භ වෙමින් පවතින බව යේමන් ජනාධිපති මන්සූර් හයිඩි නිවේදනයක් නිකුත් කරමින් පවසා ඇත. මෙම ප්‍රහාරය එක්සත් ජාතීන්ගේ මහලේකම් බැන්කී මූන් මහතා විසින් ද හෙළා දැක ඇති බව විදෙස් මාධ්‍ය වාර්තා කරයි. ගැටුම් නවතා කඩිනමින් යේමනය තුළ දේශපාලන විසඳුමක් ඇති කිරීම ඉතා වැදගත් බව නිවේදනයක් නිතුත් කරමින් බැන්කී මූන් මහතා පවසා තිබේ.", "URL": "https://sinhala.adaderana.lk/news.php?nid=24428", "Category": null, "Parent URL": null}