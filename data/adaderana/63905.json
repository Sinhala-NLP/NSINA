{"Source": "Adaderana", "Timestamp": "September 7, 2016 03:48 pm", "Headline": "  සරණ ගුණවර්ධනට නොතීසි", "News Content": "හිටපු නියෝජ්‍ය අමාත්‍ය සරණ ගුණවර්ධන මහතාට කොළඹ මහේස්ත්‍රාත් අධිකරණය නොතීසි නිකුත් කර තිබේ.අල්ලස් කොමිසම විසින් සරණ ගුණවර්ධන මහතාට එරෙහිව ගොනුකර ඇති නඩු දෙකක් අද(07) විභාගයට ගත් අවස්ථාවේ කොළඹ ප්‍රධාන මහේස්ත්‍රාත් ගිහාන් පිලපිටිය මහතා මෙම නියෝගය ලබා දී ඇති බව සඳහන්ය. 2005 වසරේ සහ 2006 වසරේ ජාතික ලොතරැයි මණ්ඩලයේ සභාපතිවරයා ලෙස කටයුතු කළ සමයේ සිය වත්කම් සහ බැරකම් ප්‍රකාශ රජයට භාරනොදීම තුළින් අල්ලස් පනත යටතේ වරදක් සිදුකර ඇති බවට චෝදනා කරමින් අල්ලස් කොමිසම මෙම නඩු‍ පවරා තිබුණි. අදාළ චෝදනා පත්‍ර සලකා බැලූ කොළඹ ප්‍රධාන මහේස්ත්‍රාත් ගිහාන් පිලපිටිය මහතා හිටපු නියෝජ්‍ය අමාත්‍යවරයාට ඔක්තෝබර් මස 26 වන දින අධිකරණය හමුවේ පෙනී සිටින ලෙස දන්වා නොතීසි නිකුත් කළ බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=63905", "Category": null, "Parent URL": null}