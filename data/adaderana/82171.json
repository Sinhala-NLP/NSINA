{"Source": "Adaderana", "Timestamp": "December 28, 2017 08:15 am", "Headline": "පුංචි ඡන්දෙට පිටිය සූදානම් කරන්න මැකෝ අද නිලධාරීන් සමඟ සාකච්ඡාවක", "News Content": "ඉදිරි පළාත් පාලන මැතිවරණය සම්බන්ධයෙන් විශේෂ සාකච්ඡාවක් අද (28) දිනයේ මැතිවරණ මහලේකම් කාර්යාලයේ පැවැත්වීමට නියමිතව තිබේ. මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙන් පෙරවරු 10.00ට මෙම සාකච්ඡාව පැවැත්වීමට නියමිත මැතිවරණ මහලේකම් කාර්යාලය සඳහන් කළේය. මෙම සාකච්ඡාව සඳහා සියලුම දිස්ත්‍රික්ක වල තේරීම්භාර නිළධාරීවරුන්, නියෝජ්‍ය හා සහකාර මැතිවරණ කොමසාරිස්වරුන් සහභාගීවීමට නියමිතය. ඉදිරි පළාත් පාලන මැතිවරණය පැවැත්වීමට අදාළ මූලික කරුණු පිළිබඳව මෙහිදී සාකච්ඡා කිරීමට නියමිත බව වාර්තා වේ. මැතිවරණය පැවැත්වෙන දිනයේ ක්‍රියාත්මක විය යුතු ආකාරය සහ නව මැතිවරණ නීතිරීති පිළිබඳව මෙහිදී වැඩි අවධානයක් යොමු කිරීමට නියමිතය.", "URL": "https://sinhala.adaderana.lk/news.php?nid=82171", "Category": null, "Parent URL": null}