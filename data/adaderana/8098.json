{"Source": "Adaderana", "Timestamp": "April 30, 2010 11:12 am", "Headline": "මැයි 12 -18 රණවිරු සතිය සැමරේ", "News Content": "රණවිරු සැමරුම් සතිය මැයි මස 12 වන දා සිට 18 වනදා දක්වා පැවැත්වීමට තීරණය කර ඇති බව ‍ආරක්ෂක ලේකම් ගෝඨාභය රාජපක්ෂ මහතා පවසයි. විජයග්‍රහණයේ සැමරුම ලබන 20 වැනිදා ගාලු මුවදොර දී පැවැත්වෙන බව ද ගෝඨාභය රාජපක්ෂ මහතා සඳහන් කළේය. ආරක්ෂක ලේකම්වරයා අද පෙරවරුවේ අලිමංකඩ ප්‍රදේශ‍යේ සංචාරයක නිරත විය. වන්නි මානූෂීය මෙහෙයුමේ දී මිය ගිය රණවිරුවන් සිහිකර ඉදි කෙරුණු රණවිරු ස්මාරකය ද ගෝඨාභය රාජපක්ෂ මහතා එහි දී විවෘත ‍කළේය. ඉන් අනතුරුව මාධ්‍යවේදීන් සමඟ සුහද පිළිසඳරකට එක් වුණු ආරක්ෂක ලේකම්වරයා සඳහන් කළේ මේ වසරේ සිට රණවිරු සතිය මැයි මාසයේ ක්‍රියාත්මක වන බවය.", "URL": "https://sinhala.adaderana.lk/news.php?nid=8098", "Category": null, "Parent URL": null}