{"Source": "Adaderana", "Timestamp": "April 14, 2012 02:19 pm", "Headline": "පලාලිහි ළිඳක කාන්තා මළ සිරුරු 02 ක්", "News Content": "අද(14) පෙරවරුවේ යාපනය, පලාලි ප්‍රදේශයේ පිහිටි ළිඳකින් කාන්තා මළ සිරුරු දෙකක් හමුවී ඇති බව අද දෙරණ වාර්තාකරු පවසයි. එකම පවුලේ සොහායුරියන් දෙදෙනෙකු මෙසේ මරණයට පත්ව ඇති බව ද අද දෙරණ වාර්තාකරු ප්‍රකාශ කළේය. ඊයේ(13) රාත‍්‍රීයේ දී යාපනය පොලිස් වසමේ අංක 39, පළාලි පාර, කන්දරමඩම්, යාපනය ලිපිනයේ පදිංචි මෙම සොහොයුරියන් දෙදෙනෙකු මෙසේ මියගොස් ඇති බව පොලිසිය සඳහන් කරයි. එක් සොහොයුරියක සියදිවි නසාගැනීමේ අරමුණින් ගෙල වැලලාගෙන ළිඳට පැන ඇති බවත්, ඇය බේරාගැනීමට උත්සාහ දැරූ අනෙක් සොහොයුරිය ද ළිඳට වැටී මරණයට පත්ව ඇති බව අද දෙරණ වාර්තාකරු පැවසීය. මෙසේ මරණයට පත්ව ඇත්තේ වයස අවුරුදු 42 ක් වූ සංගරපිල්ලෙයි ස්වර්ණලදා හා වයස අවුරුදු 39 ක් වූ සංගරපිල්ලෙයි ගීතාංජලී නැමැති කාන්තාවන් දෙදෙනෙකි. මෙසේ සියදිවි හානි කරගැනීමට හේතුව දෙදෙනා අතර ඇතිවූ ආරවුලක් බවත් මෘත ශරීර දෙක යාපනය රෝහලේ තබා ඇති බවත් පොලිසිය සඳහන් කරයි. යාපනය පොලිසිය වැඩිදුර විමර්ශන කටයුතු සිදුකරගෙන යනු ලබයි.", "URL": "https://sinhala.adaderana.lk/news.php?nid=23507", "Category": null, "Parent URL": null}