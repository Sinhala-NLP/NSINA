{"Source": "Adaderana", "Timestamp": "December 4, 2016 01:48 pm", "Headline": " කෙතරම් උද්ඝෝෂණ කළත් 2020 තෙක් ආණ්ඩුව තියෙනවා", "News Content": "කෙතරම් උද්ඝෝෂණ කළද මේ ආණ්ඩුව 2020 වසර දක්වා පවතින බව කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය පලනි දිගම්බරම් මහතා පවසයි.අමාත්‍යවරයා මේ බව ප්‍රකා‍ශ කර සිටියේ රටේ වත්මන් දේශපාලන තත්ත්වය පිළිබදව එම පක්ෂයේ සාමාජිකයන් දැනුවත් කිරීම සඳහා ඊයේ (03) පැවති විශේෂ සාකච්ජාවකදීය.රථ වාහන අනතුරු අවම කිරීම සඳහා රජය මඟින් ගෙන එන ලද රුපියල් විසිපන්දහසක දඩ මුදලට එරෙහිව ඇතැම් පෞද්ගලික බස් රථ හිමියන් හා ත්‍රීරෝද රථ සංගම් සිදුකළ උද්ඝෝෂණය ඉතා අසාධාරණ එකක් බව අමාත්‍යවරයා පැවසුවේය.මාර්ග නීති උල්ලංඝණය නොකරන කිසිඳු රියදුරෙකු මෙම දඩ මුදලට බිය නොවන බවත්, මාර්ග නීතිඋල්ලංඝණය කරමින් මිනිස් ජීවිත නැති කරන ඇතැම් රියදුරන් මෙම දඩ මුදලට බියවී එම දඩ මුදල අය නොකරන ලෙස බලකරමින්උද්ඝෝෂණවල නිරත වූ බවත් මෙහිදී වැඩිදුරටත්අදහස් දැක්වූ අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=66705", "Category": null, "Parent URL": null}