{"Source": "Adaderana", "Timestamp": "January 3, 2017 12:19 pm", "Headline": "  නාවික හමුදාව කෝටි 226ක් උපයයි", "News Content": "2016 වසරේ සමුද්‍රීය ආරක්ෂක රාජකාරී කටයුතු වලින් රුපියල් කෝටි 226ක ආදායමක් උපයා ඇති බව නාවික හමුදාව පවසයි.2016 වසරේ ජනවාරි මාසයේ සිට දෙසැම්බර් මාසය දක්වා මෙහෙයුම් 6371ක් සිදුකර ඇති බව නාවික හමුදාව පැවසීය.ඇවන්ගාඩ් පෞද්ගලික සමාගම සතුව පැවති සමුද්‍රීය ආරක්ෂක රාජකාරී කටයුතු 2015 නොවැම්බර් මස 13 වන දින නාවික හමුදාව වෙත පවරා ගනු ලැබීය.ඒ අනුව මේ වන විට නාවික හමුදාව එම කටයුතුවලින් උපයා ඇති සමස්ත ආදායම රුපියල් කෝටි 263ක් වන බව සඳහන් වේ.අදාළ කාලය තුළ නැව්වාර 7457ක මෙහෙයුම් සඳහා නාවික හමුදාව දායකත්වය ලබා දී තිබේ.සමුද්‍රීය ආරක්ෂක කටයුතුවලින් උපයාගත් ආදායම රජයේ ඒකාබද්ධ අරමුදල වෙත සෘජුවම බැර කිරීමට කටයුතු කර ඇති බව නාවික හමුදාව සදහන් කළේය.", "URL": "https://sinhala.adaderana.lk/news.php?nid=67658", "Category": null, "Parent URL": null}