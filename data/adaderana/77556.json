{"Source": "Adaderana", "Timestamp": "September 14, 2017 05:15 pm", "Headline": "මහින්දට නඩු දාන්න පුළුවන් නම් වර්තමාන ජනපතිටත් එය කළ හැකියි", "News Content": "සිල්රෙදි බෙදා දීමේ සිදුවීම සම්බන්ධයෙන් හිටපු ජනාධිපති මහින්ද රාපක්ෂ මහතාට නඩු පැවරිය හැකි නම් වර්තමාන ජනාධිපතිවරයාට එය සිදු කළ හැකි බව පාර්ලිමේන්තු මන්ත්‍රි බන්දුල ගුණවර්ධන මහතා පවසයි. අද(14) පැවති ඒකාබද්ධ විපක්ෂයේ මාධ්‍ය හමුවකට එක් වෙමින් මන්ත්‍රීවරයා මේ අදහස් පළ කළේය. වර්තමාන ජනාධිපතිවරයා විදුලි සන්දේශ නියාමන කොමිසමේ මුදලින් මුස්ලිම් ආගමික කටයුතු ප්‍රවර්ධනයට මිලියන 65 ක්, බුද්ධ ශාසන පුනර්ජීවන අරමුදලට මිලියන 100ක්, ගංවතුරින් අනාථවුවන්ට නිවාස තැනීමට මිලියන 5000 ක් ලබා දෙන ලෙස ද නියෝග කර ඇති බවත් එසේ සිදු කරන්නේ මැතිවරණයක් සඳහා නොවන බවත් බන්දුල ගුණවර්ධන මහතා පැවසීය. එනිසා මහින්ද රාජපක්ෂ මහතා ද සිල්රෙදි බෙදා හරිනු ලැබුවේද එවැනි මැතිවරණයක් ඉලක්ක කර ගනිමින් නොවන බව ද බන්දුල ගුණවර්ධන මහතා මෙහිදී කියා සිටියේය.", "URL": "https://sinhala.adaderana.lk/news.php?nid=77556", "Category": null, "Parent URL": null}