{"Source": "Adaderana", "Timestamp": "July 27, 2013 03:23 pm", "Headline": "බ්‍රසීල ගිනි අවියක් ගල් ගුහාවකින්  මතුවෙයි", "News Content": "බ්‍රසීලයේ නිෂ්පාදිත ගිනි අවියක් තිරුක්කෝවිල්, වෙට්ටිඅඩිකුලම් ප්‍රදේශයේ ගල්ගුහාවක සඟවා තිබිය දී පොලිස් විශේෂ කාර්ය බලකා නිලධාරීන් කණ්ඩායමක් විසින් සොයාගෙන තිබේ. බ්‍රසීලයේ නිෂ්පාදිත බෝර 12 ගිනි අවියක් එසේ සොයාගෙන ඇති අතර ගිනි අවියේ හිමිකරු පිළිබඳ මේවන තෙක් කිසිදු තොරතුරක් අනාවරණය වී නැත. වැඩිදුර විමර්ශන සඳහා ගිනි අවිය තිරුක්කෝවිල් පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=36144", "Category": null, "Parent URL": null}