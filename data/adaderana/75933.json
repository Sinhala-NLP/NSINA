{"Source": "Adaderana", "Timestamp": "August 3, 2017 02:25 pm", "Headline": "විභාග ඇගයීම් සඳහා පාසල් යොදා ගන්නේ මෙහෙමයි", "News Content": "මෙවර අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීමේ කටයුතු සඳහා පළමු අදියර යටතේ පාසල් 27ක් යොදාගැනීමට නියමිත බව විභාග දෙපාර්තමේන්තුව පවසයි. උසස් පෙළ විභාගයේ පළමු අදියරේ පිළිතුරු පත්‍ර ඇගයීම් කටයුතු සැප්තැම්බර් මස 7 වනදා සිට 20 වනදා දක්වා සිදුකිරීමට නියමිතයි. ඇගයීම් කටයුතු සඳහා පාසල් 5ක් සම්පූර්ණයෙන් යොදා ගැනිමට නියමිත අතර පාසල් 22ක් අර්ධ වශයෙන් යොදාගැනීමට නියමිත බව විභාග දෙපාර්තමේන්තුව පවසයි. ඒ අනුව ඇගයීම් කටයුතු සඳහා සම්පූර්ණයෙන් වසා තැබෙන පාසල්වල තෙවන පාසල් වාරය සැප්තැම්බර් මස 21 වනදා ආරම්භ වන බව විභාග දෙපාර්තමේන්තුව දැනුම් දෙයි. කොළඹ රාජකීය විද්‍යාලය, මහනුවර කිංග්ස්වුඩ් විද්‍යාලය, මහනුවර විහාරමහා දේවී බාලිකා විද්‍යාලය, මහනුවර ස්වර්ණමාලී බාලිකා විද්‍යාලය, මහනුවර සීතාදේවී බාලිකා විද්‍යාලය පූර්ණ වශයෙන් වසා තැබෙන පාසල් වෙයි. අර්ධ වශයෙන් වසා තැබෙන පාසල්වල තෙවන වාරය නියමිත පරිදි සැප්තැම්බර් මස 6 වැනිදා ආරම්භ වන බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=75933", "Category": null, "Parent URL": null}