{"Source": "Adaderana", "Timestamp": "June 30, 2014 02:17 pm", "Headline": "රාගම රෝහලෙන් බන්ධනාගාර රැඳවියෙක් පළායයි ", "News Content": "රාගම රෝහලේ නේවාසිකව ප්‍රතිකාර ලබමින් සිටි බන්ධනාගාර රැඳවියෙකු රෝහලෙන් පළාගොස් තිබේ. හෙරොයින් මත්කුඩු ළඟ තබාගැනීමේ චෝදනා මත බන්ධනාගාර ගත කර සිටි අදාළ සැකකරු එම රෝහලේ නේවාසිකව ප්‍රතිකාර ලබමින් සිටි බව බන්ධනාගාර දෙපාර්තමේන්තුව සඳහන් කළේ ය . බන්ධනාගාර නිලධාරින්ගේ ආරක්ෂාව භාරයේ සිටි සැකකරු අද අලුයම රෝහලෙන් පළාගොස් තිබේ. හෙරොයින් මත්කඩු කිලෝග්‍රෑම් එකහමාරක් ළඟ තබාගෙන සිටිය දී අත්අඩංගුවට ගැණුනු අදාළ සැකකරු 29 හැවිරිදි බොරැල්ල මැගසින් පාර ප්‍ර දේශයේ පදිංචි අයෙකු බව පොලිසිය පවසයි. ඔහු පිළිබඳ තොරතුරක් වෙතොත් 0112 957 197 දැනුම් දෙන ලෙස පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=44317", "Category": null, "Parent URL": null}