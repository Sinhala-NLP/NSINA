{"Source": "Adaderana", "Timestamp": "February 19, 2015 03:09 pm", "Headline": "උඩු ගුවනේදී සිංගප්පූරු දැරියට ලාංකිකයාගෙන් අතවර", "News Content": "ගුවන් යානයක් තුළදී බාල වයස්කාර දැරියකට ලිංගික අතවර කිරීමේ සිද්ධියක් සම්බන්ධයෙන් ශ්‍රී ලාංකික පුද්ගලයකුට චෝදනා එල්ල වී තිබේ.සිංගප්පුරු ජාතික 13 හැවිරිදි දැරියක් මෙලෙස අතවරයට ලක්ව ඇති බව සඳහන්ය.සිංගප්පුරුවේ සිට ඩුබායි බලා පියාසර කරමින් තිබූ ගුවන් යානයක් ඩුබායි ගුවන් තොටුපළේ ග‍ොඩබැස්සවීමට විනාඩි 15ට පෙරාතුව මෙය සිදුව ඇති අතර ඒ පසුගිය ‍වසරේ නොවැම්බර් මස 05වැනිදාය.එම අවස්ථාවේ අදාළ දැරිය සිය මව්පියන් නොමැතිව ගුවන් යානයේ ගමන් කර ඇති බව වාර්තා වේ.සැකකරු 45 හැවිරිදි පුද්ගලයකු වන අතර ඔහු එම අවස්ථාවේ මත්ද්‍රව්‍ය භාවිතකර සිට ඇති බවට සිදුකළ විමර්ශන වලදී අනාවරණය වී තිබේ.සිද්ධියට අදාළ තීන්දුව ලබන මාර්තු 11 වනදා ඩුබායි උසාවියකදී ප්‍රකාශයට පත්කිරීමට නියමිත බවද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=49460", "Category": null, "Parent URL": null}