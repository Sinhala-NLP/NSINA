{"Source": "Adaderana", "Timestamp": "July 31, 2010 08:56 pm", "Headline": "එල්.ටී.ටී.ඊ සංවිධානයේ රියදුරෙක් බාරවෙයි", "News Content": "එල්.ටී.ටී.ඊ සංවිධානයේ රියදුරෙකු ලෙස සේවය කළ පුද්ගලයෙකු අද පස්වරුවේ ත්‍රීකුණාමලය පොලීසියට බාර වූ බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. මෙම පුද්ගලයා එල්.ටී.ටී.ඊ සංවිධානයේ නායක වී.ප්‍රභාකරන්ගේ රියදුරු බවට පැතිර යන ආරංචිවල සත්‍යතාවයක් ඇත්දැයි අද දෙරණ කළ විමසීමේදී පොලිස් මාධ්‍ය ප්‍රකාශකයා කියා සිටියේ මේ වනතුරුත් එවැනි තොරතුරක් තහවුරු වී නොමැති බවයි.", "URL": "https://sinhala.adaderana.lk/news.php?nid=9947", "Category": null, "Parent URL": null}