{"Source": "Adaderana", "Timestamp": "February 22, 2017 11:14 am", "Headline": "සොරකමේ ගිය දෙදෙනෙකුට වැඩ වරදියි", "News Content": "කඩුගන්නාව ප්‍රදේශයේ දේපොළ සොරකම් කිරීම් රැසකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ.මහනුවර නියෝජ්‍ය පොලිස්පති කාර්යාලයේ දිසා අපරාධ මෙහෙයුම් ඒකකය විසින් ඔවුන් අත්අඩංගුවට ගෙන ඇති බව වාර්තා වේ.සැකකරුවන් විසින් සොරාගන්නා ලද පරිගණක, ඩිජිටල් කැමරා, රූපවාහිනි යන්ත්‍ර ඇතුළු තවත් උපකරණ තොගයක් පොලිසිය විසින් සොයා ගෙන තිබේ. මෙලෙස අත්අඩංගුවට ගෙන ඇත්තේ හුන්නස්ගිරිය සහ වට්ටප්පොළ යන ප්‍රදේශ වල පදිංචිකරුවන් දෙදෙනෙකි.සැකකරුවන් අද(22) මහනුවර මාහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69956", "Category": null, "Parent URL": null}