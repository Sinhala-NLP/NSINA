{"Source": "Adaderana", "Timestamp": "June 24, 2014 03:37 pm", "Headline": "වැල්ලවත්තේ හොරා පොලිස් !", "News Content": "වැල්ලවත්ත ප්‍ර දේශයේ පදිංචිකරුවෙකු බැංකුවක තැන්පත් කිරීමට රැගෙන ගිය රුපියල් 13ලක්ෂ 65,000ක් කොල්ල කෑ බව කියන වැල්ලවත්ත පොලීසියේ නිලධාරියෙකු අත්අඩංගුවට ගෙන තිබේ. ඉකුත් 21 වැනිදා අදාළ පුද්ගලයා බැංකුවට පැමිණෙමින් සිටියදී පොලිස් නිලධාරීන් දෙදෙනෙකු ඔහු නවතා තමන් රහස් පොලීසියේ බව පවසා එම පුද්ගලයා ත්‍රීවිලරයකට නංවාගෙන පැහැරගෙන ගොස් මෙම මුදල ලබාගෙන ඇත. ඊයේ සවස වැල්ලවත්ත පොලීසියට මේ ගැන පැමිණිල්ලක් ලැබී ඇති අතර ඒ අනූව මීට සම්බන්ධ එක් නිලධාරියෙකු අත්අඩංගුවට ගෙන ඇති බවත් අනෙක් නිලධාරියා පලාගොස් ඇති බවත් පොලිස් මාධ්‍ය ඒකකය කීවේය.", "URL": "https://sinhala.adaderana.lk/news.php?nid=44199", "Category": null, "Parent URL": null}