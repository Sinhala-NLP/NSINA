{"Source": "Adaderana", "Timestamp": "December 3, 2010 09:04 am", "Headline": "2018 පාපන්දු ලෝක කුසලාන තරගාවලිය රුසියාවේදී", "News Content": "2018 වසරේ පාපන්දු ලෝක කුසලාන තරගාවලිය පවත්වන රට ලෙස රුසියාව තෝරාගෙන තිබේ. සූරිච් නුවර දී ඊයේ(02) පැවති රහස් ඡන්දයේ ප්‍රතිඵල මත රුසියාවට මෙම අවස්ථාව හිමිවිය. තරගාවලිය තම රටට ලබාගැනීම සඳහා එංගලන්තය, ස්පාඤ්ඤය, පෘතුගාලය, ඕලන්දය සහ බෙල්ජියම යන රටවල් තරග කරනු ලැබීය. මේ අතර 2022 වසරේ ලෝක ශූරතා පාපන්දු තරගාවලිය කටාර් රාජ්‍යයේ දී පැවැත්වීමට ද තීරණය වී ඇත. අමෙරිකාව, ඕස්ට්‍රේලියාව, ජපානය සහ දකුණු කොරියාව පරදවමින් එම අවස්ථාව දිනාගැනීමට කටාර් රාජ්‍යය සමත්වීම විශේෂත්වයකි. ඒ අනුව ලෝක ශූරතා පාපන්දු තරගාවලියක් සංවිධානය‍ කිරී‍මේ මංගල අවස්ථාවන් අදාළ රාජ්‍යයන් දෙකට හිමිවනු ඇත.", "URL": "https://sinhala.adaderana.lk/news.php?nid=12563", "Category": null, "Parent URL": null}