{"Source": "Adaderana", "Timestamp": "December 17, 2017 09:14 am", "Headline": " අබාධිත පුද්ගලයින්ට අවමංගල්‍ය කටයුතු සඳහා පහසුවෙන් සහභාගීවෙන්න ඉඩක්", "News Content": "මියගිය පුද්ගලයෙකුගේ දේහයට අවසන් ගෞරව දැක්වීම තම රථය තුළ දීම සිදුකළ හැකි විශේෂ අවමංගල්‍ය සේවාවක් ජපානයේ දී ආරම්භ කර තිබේ. ඒ අනුව මියගිය පුද්ගලයාගේ දේහය තැන්පත් කර ඇති ශාලාවේ පවතින විශේෂ කවුන්ටරයක් අසළට රථය පදවාගෙන ගොස් රථය තුළ සිටම දේහයට අවසන් ගෞරව දැක්විය හැකියි. පිටත සිට අවසන් ගෞරව දක්වන පුද්ගලයින්ගේ දර්ශන ඇතුළත පිහිටි තිර මඟින් ප්‍රදර්ශනය කෙරෙයි. ඇවිදීමට අපහසු සහ ආබාදිත පුද්ගලයින්ට අවමංගල්‍ය කටයුතු සඳහා පහසුවෙන් සහභාගී වීමට ඉඩ සැලසීම මෙම අවමංගල සේවාවේ අරමුණ බව අදාළ සමාගම පවසයි.", "URL": "https://sinhala.adaderana.lk/news.php?nid=81614", "Category": null, "Parent URL": null}