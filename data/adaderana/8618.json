{"Source": "Adaderana", "Timestamp": "May 25, 2010 02:46 pm", "Headline": "61 දෙනෙක් සාම සාධක හමුදාවට ", "News Content": "එක්සත් ජාතීන්ගේ සාම සාධක කටයුතු සඳහා සහය වීමට ශ්‍රි ලංකා යුද හමුදාවට අයත් 61 දෙනෙකුගෙන් සමන්විත කණ්ඩායමක් අද දිවයිනෙන් පිටත්ව යාමට නියමිතය. මෙම පිරිස බටහිර අප්‍රිකානු රටක් වන චැඩ් රාජ්‍ය බලා පිටත්ව යන බව හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා පැවසුවේය. චැඩ් රාජ්‍ය බලා පිටත්ව යන මෙරට පළමු සාම සාධක භට පිරිස මොවුන් වීමද විශේෂත්වයකි. ඉංජිනේරු බලකායේ සහ විදුලි හා යාන්ත්‍රික ඉංජිනේරු බලකායේ නිලධාරීන් දෙදෙනෙකු සහ සෙසු නිලයන් 59 දෙනෙකු මෙලෙස පිටත්ව යන පිරිසට අයත් බව සමරසිංහ මහතා සඳහන් කළේය. චැඩ් රාජ්‍යයේ බර යන්ත්‍ර ක්‍රියාකාරී කටයුතු වෙනුවෙන් මෙම පිරිස සහය වීමට නියමිත බව ප්‍රසාද් සමරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8618", "Category": null, "Parent URL": null}