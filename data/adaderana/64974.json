{"Source": "Adaderana", "Timestamp": "October 12, 2016 12:26 pm", "Headline": " විකිරණවේදීන්ගෙන් අනතුරු ඇඟවීම් ", "News Content": "දකුණු පළාත තුළ පැය 24ක සංකේත වැඩ වර්ජනයක් සිදු කළද තම ගැටළුවලට විසඳුම් ලබාදීමට බලධාරීන් මේ වන තෙක් කිසිඳු පියවරක් ගෙන නොමැති බව රජයේ විකිරණ විද්‍යා තාක්ෂණවේදීන්ගේ සංගමය පවසයි. මේ හේතුවෙන් ඉදිරි සති දෙක ඇතුළත දකුණු පළාතේ සියලු රෝහල් ඒකාබද්ධ කරගනමින් වෘත්තීය ක්‍රියාමාර්ගයකට නිරත වීමට සැලසුම් කර ඇති බව එහි ප්‍රධාන ලේකම් ධර්මකීර්ති ඈපා මහතා කියා සිටියේය.මේ අතර නව ගුරු ව්‍යවස්ථාවට අනුව ගුරුවරුන්ට හිමිවිය යුතු හිඟ වැටුප් මෙතෙක් ලබාදීමට බලධාරින් පියවර ගෙන නැතැයි ලංකා ගුරු සංගමය චෝදනා කරයි.එහි ප්‍රධාන ලේකම් ජෝසප් ස්ටාලින් මහතා ප්‍රකාශ කළේ ජාතික පාසල් 350ක ගුරුවරුන් මෙම තත්ත්වය හේතුවෙන් පීඩාවට පත්ව ඇති බවයි.", "URL": "https://sinhala.adaderana.lk/news.php?nid=64974", "Category": null, "Parent URL": null}