{"Source": "Adaderana", "Timestamp": "June 16, 2019 12:27 pm", "Headline": "බෞද්ධ අනන්‍යතාවය දිවිහිමියෙන් රැකිය යුතුයි - එස්.බී", "News Content": "බෞද්ධ අනන්‍යතාවය දිවිහිමියෙන් රැකගැනීමට කටයුතු කළයුතු බවත් අන්තවාදයෙන් තොර පිරිසිදු රටක් බවට ශ්‍රී ලංකාව පත් කළ යුතු බවත් එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.බී.දිසානායක මහතා පවසයි. මහනුවර දී මාධ්‍ය වෙත අදහස් දක්වමින් ඔහු මේ බව ප්‍රකාශ කළේය. සියළු ජාතීන් එකමුතුකමින් ජීවත් විය යුතුවා සේම සිංහල බෞද්ධ අනන්‍යතාවය ආරක්ෂා කර ගැනීමට අපට යුතුකමක් පවතින බව ද ඔහු එහිදී ප්‍රකාශ කළේය. එසේම එම කාරණය බොහෝ අන්‍යාගමික නායකයින් තේරුම්ගෙන ඇති බවත් ලංකාවේ අනෙකුත් ආගම් බෞද්ධ ආගමෙන් පෝෂණව වු ආගම් බවත් ඒ මහතා කියා සිටියේය. ථේරවාදී දහම මුලස්ථානය කරගත් ශ්‍රී ලංකාවේ බෞද්ධ අනන්‍යතාවය දිවි හිමියෙන් රැකගත යුතු බවත් ඒ මහතා වැඩි දුරටත් ප්‍රකාශ කලේය. විකෘති මානසිකත්වයෙන් යුත් අන්තවාදීන්ගෙන් මේ රට සම්පුර්ණයෙන්ම පිරිසිදු කර ගැනීමේ අරගලය නොකඩවා ඉදිරියට ගෙන යා යුත්තකි බවත් එස්.බී.දිසානායක මහතා අවධාරණය කළේය.", "URL": "https://sinhala.adaderana.lk/news.php?nid=112079", "Category": null, "Parent URL": null}