{"Source": "Adaderana", "Timestamp": "August 18, 2013 01:31 pm", "Headline": "පෙම් පලහිලව්වකින් කෝප්‍රල් පෙම්වතියට වෙඩි තබයි", "News Content": "ත්‍රීකුණාමල මාබල් බීච් වෙරළ තීරයේ පිහිටි නිවාඩු නිකේතනයක් තුළ වෙඩි තැබීමක් සිදුව තිබේ. ප්‍රේම සබඳතාවයක් මත ඇති වූ ගැටලුවක් හේතුවෙන් ගුවන් හමුදාවේ කෝප්‍රල්වරයෙකු විසින් මෙම වෙඩි තැබීම සිදුකර ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩි විජේසූරිය මහතා කීය. අදාළ නිවාඩු නිකේතනයේ පිළිගැනීමේ නිලධාරිණියක සමග ප්‍රේම සබඳතාවයක් පවත්වාගෙන ගොස් ඇති එම කෝප්‍රල්වරයා එම ස්ථානයට ගොස් ඇයට වෙඩි තබා ඇති අතර එහිදී එම ස්ථානයේ සිටි තවත් පුද්ගලයෙකුද තුවාල ලබා ඇති බව හෙතෙම පැවසීය. අනතුරුව හෙතෙම තමාට ද වෙඩි තබාගෙන ඇති අතර මේවන විට තිදෙනාම ත්‍රීකුණාමල රෝහලට ඇතුළත් කර ඇත. මාබල් බීච් නිවාඩු නිකේතනය ගුවන් හමුදාව විසින් පවත්වාගෙන යනු ලබන බව අප වාර්තාකරු පැවසීය.", "URL": "https://sinhala.adaderana.lk/news.php?nid=36721", "Category": null, "Parent URL": null}