{"Source": "Adaderana", "Timestamp": "October 26, 2010 10:08 am", "Headline": "ෆොන්සේකාගේ අසුන අහිමි කිරීමට එරෙහි පෙත්සමට රජය කරුණු දක්වයි", "News Content": "සරත් ‍ෆොන්සේකා මහතාගේ පාර්ලිමේන්තු මන්ත්‍රී ධුරය අහිමි කිරීමට එරෙහිව ගොනු කර ඇති පෙත්සමට අදාළව රජයේ කරුණු දැක්වීම අද(26) තවදුරටත් සිදු කරනු ලබයි. එම පෙත්සම අභියාචනාධිකරණය හමුවේ නැවත විභාගයට ගැනීමට නියමිත අතර අද දිනයේ දී ෆොන්සේකා මහතාගේ පාර්ලි‍මේන්තු මන්ත්‍රීධුරය අහිමි කිරීමට පාර්ලිමේන්තු මහ ලේකම්වරයා ගත් පියවරේ නීත්‍යානුකූලභාවය පිළිබඳ රජයේ නීතීඥවරිය වැඩිදුරටත් කරුණු ඉදිරිපත් කිරීමට නියමිතය. යුද අධිකරණය පිළිගත් අධිකරණයක් නිසා එහි තීන්දුව පදනම් කර ගෙන සරත් ෆොන්සේකා මහතාගේ පාර්ලිමේන්තු අසුන අහිමි කිරීම නිත්‍යානුකුල බව ඉකුත් දා අධිකරණය හමුවේ කරුණු ඉදිරිපත් කළ රජයේ නීතීඥවරිය ප්‍රකාශ කර තිබුණි. අද දිනයේ පැවැත්වෙන නඩු විභාගය සඳහා සිර දඬුවම් විදින සරත් ෆොන්සේකා මහතා ඉදිරිපත් කිරීමට පියවර ගන්නා ලෙස ද අධිකරණය බන්ධනාගාර බලධාරීන්ට නියෝග කර තිබේ.", "URL": "https://sinhala.adaderana.lk/news.php?nid=11744", "Category": null, "Parent URL": null}