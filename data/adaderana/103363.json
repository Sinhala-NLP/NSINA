{"Source": "Adaderana", "Timestamp": "January 30, 2019 02:40 pm", "Headline": "ආසියානු පාපන්දු තරගාවලියේ අවසන් මහා තරගයට කටාර් පිල සුදුසුකම් ලබයි", "News Content": "ආසියානු කුසලාන පාපන්දු තරගාවලියේ අවසන් මහා තරගයට සුදුසුකම් ලබා ගැනීමය කටාර් පිල ඊයේ (29) සමත් විය. ඒ සත්කාරක එක්සත් ආරබී එමීර් කණ්ඩායම ගෝල 4 ට 0 ක් ලෙස පරාජය කරමින්. එක්සත් අරාබි එමීර් රාජ්‍යෙයේ මොහොමඩ් බින් සයිඩ් ක්‍රීඩාංගණයේ පැවති අවසන් පූර්ව වටයේ පළමු තරගය ආරම්භයේ පටන් ඉතා උණුසුම් මුහුණුවරක් ගත්තේය. ඒ අනුව පළමු අර්ධය ගෝල 2 ට 0 ක් ලෙස අවසන් වුනේ එක්සත් අරාබි ක්‍රීඩාලෝලීන් මෙන්ම ක්‍රීඩකයන් ද අසරණ කරමින්. කෙසේවෙතත් දෙවන අර්ධයේ දී ගෝලය රැස් කිරීමට සත්කාරකයින් උත්සහ කළත් ඒ සෑම අවස්ථාවක්ම ගිලිහි ගියේ තරගයේ ජය කටාර් ක්‍රීඩකයන් සතු කරදෙමින්. ඒ සමග ගෝල 4 ට 0 ක් ලෙස විශිෂ්ට ජයක් හිමි කර ගැනීමට කටාර් ක්‍රිඩකයන් සමත් වුනේ එක්සත් අරාභි ක්‍රීඩා ලෝලින් අසරණ කරමින්. කෙසේවෙතත් තරගයෙන් පසු කටාර් ක්‍රීඩකයන් ජය සමරන අතරතුර එක්සත් අරාබි එමීර් රාජ්‍යෙයේ ක්‍රීඩලෝලීන්ගෙන් ක්‍රීඩා පිටිය තුළට ප්‍රහාර එල්ල විය.", "URL": "https://sinhala.adaderana.lk/news.php?nid=103363", "Category": null, "Parent URL": null}