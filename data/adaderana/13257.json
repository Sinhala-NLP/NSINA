{"Source": "Adaderana", "Timestamp": "January 4, 2011 09:59 am", "Headline": "ලක්ෂ 13ක රන් ඉන්දියාවට ගෙන යාමට තැත්කළ අයෙක් කොටුවෙයි", "News Content": "ලක්ෂ 13ක් වටිනා රත්‍රං කැබලි ඉන්දියාවට ගෙන යාමට සූදානම්ව සිටි පුද්ගලයෙකු ගුවන් තොටුපළ රේගුව විසින් අත්අඩංගුවට ගෙන තිබේ. ඊයේ(03) රාත්‍රී චෙන්නායි බලා පියාසර කිරීමට නියමිතව තිබූ ගුවන් යානයකින් මෙම සැකකරු ඉන්දියාවට යාමට සිටි බව වාර්තා වේ. සැකකරුගේ ගමන් මල්ලේ සූක්ෂම ලෙස අසුරා තිබූ රත්‍රං කැබලි 7ක් සොයා ගෙන ඇති අතර එහි බර ග්‍රෑම් 327ක් බව ගුවන් තොටුපළ රේගු අධිකාරි පරාක්‍රම බස්නායක මහතා ප්‍රකාශ කළේය. අත්අඩංගුව‍ට ගත් සැකකරු කළුතර ප්‍රදේශයේ පදිංචිකරුවෙක් වන අතර ඔහුට රුපියල් ලක්ෂයක දඩ මුදලක් නියම කර තිබේ.", "URL": "https://sinhala.adaderana.lk/news.php?nid=13257", "Category": null, "Parent URL": null}