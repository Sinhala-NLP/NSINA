{"Source": "Adaderana", "Timestamp": "May 10, 2019 07:38 pm", "Headline": "දිවයින පුරා අදත් සෝදිසි මෙහෙයුම්", "News Content": "අදත් දිවයිනේ විවිධ ප්‍රදේශවල සෝදිසි මෙහෙයුම් ක්‍රියාත්මක වු අතර එහිදී ආයුධද සමඟ සැකකරුවන් කිහිපදෙනකු අත්අඩංගුවට ගෙන තිබේ. කෙසේ වෙතත් රජයේ උපදෙස්වලට අනුව අදාළ දර්ශන මාධ්‍ය ඔස්සේ විකාශය කිරීමට අපට හැකියාවක් නොමැත. රට පුරා සිදුවන සෝදිසි මෙහෙයුම්වලදී සොයාගනු ලබන කඩු,කිණිසි ඇතුළු අවි ආයුධ පිළිබඳව රූප රාමු විකාශය කිරීම හරහා ජනතාව කළබලයට පත්විය හැකි බැවින් එම දර්ශන විකාශය කිරීමෙන් වළකින්නැයි ඊයේ රජයේ ප්‍රවෘත්ති අධ්‍යක්ෂක ජනරාල් නාලක කළුවැව මහතා මාධ්‍ය ආයතන නියෝජිතයින් සමග පැවති සාකච්ඡාවකදි උපදෙස් ලබා දී තිබුණි. ඒ අනුව අද දිනයේදිත් ආරක්ෂක අංශ විසින් දිවයින් පුරා සිදු කළ සෝදිසි මෙහෙයුම්වලදි සොයාගනු ලැබු ආයුධ ඇතුළු භාණ්ඩ රැසක දර්ශන අප සතුව තිබුණ ද අදාල උපදෙස් පිළිපදිමින් වගකිව යුතු මාධ්‍ය ආයතනයක් ලෙස එම දර්ශන විකාශය නොකරන බව කරුණාවෙන් සලකන්න. මෙම තීරණයත් සමඟ පළමුවෙන් බලපෑමට ලක්වන්නේ තමන් බවට පවසමින් ප්‍රාදේශීය මාධ්‍යෙව්දින් කළුපටි පැලඳ විරෝධය පල කළේය.", "URL": "https://sinhala.adaderana.lk/news.php?nid=109706", "Category": null, "Parent URL": null}