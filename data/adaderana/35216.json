{"Source": "Adaderana", "Timestamp": "June 24, 2013 06:04 pm", "Headline": "පාපුවරුවේ ගිය පුද්ගලයාට ලොරිය මරු කැඳවයි", "News Content": "දුම්රිය පාපුවරුවේ ගිය පුද්ගලයින් තිදෙනෙකු අඟුලානේදී, නවතා තිබු ලොරියක ගැටීම නිසා එක් අයෙකු මියගොස් තවත් දෙදෙනෙකු තුවාල ලබා තිබේ. කොළඹ සිට කළුතර බලා ධාවනය වූ දුම්රියක යමින් සිටි පුද්ගලයින් තිදෙනෙකු මෙලෙස අනතුරට ලක්ව ඇති බව දුම්රිය පාලක මැදිරිය පැවසීය. අද (24) පස්වරු 5.15ට පමණ මෙම අනතුර සිදුව ඇත. අදාළ ලොරිය දුම්රිය මාර්ග‍ය සමීපයේ නවතා තිබීම නිසා මෙම අනතුර සිදුව තිබේ.", "URL": "https://sinhala.adaderana.lk/news.php?nid=35216", "Category": null, "Parent URL": null}