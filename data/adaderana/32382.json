{"Source": "Adaderana", "Timestamp": "March 13, 2013 01:16 pm", "Headline": "හිටපු අගවිනිසුරුවරියට අල්ලස් කොමිසම හමුවට කැඳවයි", "News Content": "හිටපු අගවිනිසුරු ආචාර්ය ශිරාණි බණ්ඩාරනායක මහත්මියට මාර්තු මස 18 වන දින අල්ලස් හෝ දූෂණ වංචා චෝදනා විමර්ශන කොමිසම හමුවේ පෙනීසිටින ලෙස ඉල්ලීමක් කර තිබේ. ඒ අනුව ඇය මාර්තු මස 18 වන දින පෙ.ව 10.00 ට අල්ලස් කොමිසම හමුවේ පෙනී සිටිනු ඇති බව එම කොමිෂන් සභාවේ ආරංචි මාර්ග සඳහන් කරයි. හිටපු අගවිනිසුරු ආචාර්ය ශිරාණි බණ්ඩාරනායක මහත්මියට එරෙහිව දෝෂාභියෝගයක් සම්මත කිරීමෙන් පසු එකී යෝජනාවට ජනාධිපතිවරයා අත්සන් තබනු ලැබුවේ ඉකුත් ජනවාරි මස 13 දාය. ඉන්පසු ඇය ජනවාරි මස 15 වන දින කොළඹ විජේරාම මාවතේ පිහිටි නිල නිවසින් නික්ම ගියාය.", "URL": "https://sinhala.adaderana.lk/news.php?nid=32382", "Category": null, "Parent URL": null}