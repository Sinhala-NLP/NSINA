{"Source": "Adaderana", "Timestamp": "October 28, 2011 10:45 am", "Headline": "මහජන සෞඛ්‍ය පරීක්ෂක විභාගය විනිවිදභාවයකින් තොරයි", "News Content": "මහජන සෞඛ්‍ය පරීක්ෂකවරුන් සඳහා පවත්වන ඩිප්ලෝමා පාඨමාලාවට අදාළ විභාගය විනිවිදභාවයකින් තොරව සිදුකර ඇති බවට සමස්ත ලංකා සුවසේවා සංගමය ‍චෝදනා කරයි. මෙම විභාගයේ ඇගයීම් කටයුතු මීට පෙර ජාතික සෞඛ්‍ය විද්‍යායතනයේ දී සිදුකළ ද මෙවර එය සංශෝධනයට ලක්ව ඇති බව එම සංගමයේ සභාපති ගාමිණී කුමාරසිංහ මහතා පවසයි. ප්‍රශ්න පත්‍ර ඇගයීම සඳහා ඒ ඒ පරීක්ෂකවරුන්ගේ නිවාස වෙත ප්‍රශ්න පත්‍ර යොමු කිරීමේ වැඩපිළිවෙළක් ක්‍රියාත්මක බවට සමස්ත ලංකා සුවසේවා සංගමය චෝදනා කරයි. මුදල් කප්පාදු කිරීමේ අරමුණින් මෙම තීරණය ගෙන ඇති බව එහි සභාපතිවරයා වැඩිදුරටත් චෝදනා කරයි.", "URL": "https://sinhala.adaderana.lk/news.php?nid=19633", "Category": null, "Parent URL": null}