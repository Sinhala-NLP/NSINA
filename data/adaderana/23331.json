{"Source": "Adaderana", "Timestamp": "April 6, 2012 04:31 pm", "Headline": "මඩකළපුවේ ගාන්ධි ප්‍රතිමාවක හිස බිඳදමලා ", "News Content": "මඩකළපුව ප්‍රදේශයේ පිහිටුවා තිබූ මහත්මා ගාන්ධි ප්‍රතිමාවකට හා රොබට් බේඩ්න් පවල් සාමිවරයාගේ ප්‍රතිමාවකට කිසියම් පිරිසක් විසින් හානි සිදුකර ඇති බව පොලිසිය පවසයි. ප්‍රහාරකයින් විසින් ඉන්දීය නිදහස් ව්‍යාපාරයේ පුරෝගාමියෙකු ‍වන මහත්මා ගාන්ධි හා බාලදක්ෂ ව්‍යාපාරයේ නිර්මාතෘ වන බේඩ්න් පවල්ගේ ප්‍රතිමාවල හිස් බිඳ දමා ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා AFP පුවත් සේවය වෙත අදහස් දක්වමින් ප්‍රකාශ කර තිබේ. සිද්ධිය සම්බන්ධව විමර්ශනයක් පැවැත්වෙන් බවත්, සැකකරුවන් අත්අඩංගුවට ගැනීම සඳහා බුද්ධි අංශ ඒකක යොදවා ඇති බවත් පොලිස් මාධ්‍ය ප්‍රකාශකවරයා සඳහන් කර ඇත. කෙසේවෙතත් සිද්ධීයට සම්බන්ධ සැකකරුවන් පිළිබඳ මේ වනවිට කිසිදු තොරතුරක් අනාවරණය වී නොමැති බව ද අජිත් රෝහණ මහතා AFP පුවත් සේවය වෙත පවසා තිබේ.", "URL": "https://sinhala.adaderana.lk/news.php?nid=23331", "Category": null, "Parent URL": null}