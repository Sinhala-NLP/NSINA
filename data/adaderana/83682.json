{"Source": "Adaderana", "Timestamp": "January 28, 2018 03:49 pm", "Headline": "   ජවිපෙ කාර්යාලයට ප්‍රහාරයක්", "News Content": "ආණමඩුව - ආඩිගම,ගල්කුලිය ප්‍රදේශයේ පවත්වා ගෙන ගිය ජනතා විමුක්ති පෙරමුණ පක්ෂ කාර්යාලය ඉදිරිපිට සවි කර තිබූ ප්‍රචාරක පුවරු කීපයකට කිසියම් පිරිසක් විසින් හානි කර ඇති බව මුන්දලම පොලීසියට ලැබී ඇති පැමිණිල්ලක සඳහන් වේ. ආණමඩුව ප්‍රාදේශීය සභාවට ජනතා විමුක්ති පෙරමුණ පක්ෂයෙන් ආඩිගම කොට්ඨාසය සදහා තරග කරන ජුවන්ගේ දිලූක සපුමල් යන විසින් සිදු කර ඇති පැමිණිල්ලට අනුව මෙම විමර්ශණය ආරම්භ කර ඇත. 27 වැනිදා රාත්‍රීයේ ආඩිගම - ගල්කුලිය ප්‍රදේශයේ ශ්‍රී ලංකා පොදු ජන පෙරමුණ පක්ෂය විසින් ප්‍රචාරක රැස්වීමක් පවත්වා ඇත.එම රැස්වීමට සහභාගී වූ කිසියම් අයෙකු විසින් මෙම හානිය සිදු කරන්නට ඇත්දැයි විමර්ශණය කරන බව පොලීසිය කියයි. මුන්දලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=83682", "Category": null, "Parent URL": null}