{"Source": "Adaderana", "Timestamp": "March 22, 2017 08:01 am", "Headline": "පොල් වගාකරුවන්ට පොහොර සහනාධාරය සඳහා ඉල්ලුම්පත් කැඳවයි", "News Content": "මෙම වර්ෂය සඳහා පොල් වගාකරුවන්ට පොහොර සහනාධාරය ලබාදීම සඳහා ඉල්ලුම්පත් කැඳවා ඇති බව පොල් වගාකිරීමේ මණ්ඩලය පවසයි. එහි සාමාන්‍යාධිකාරී කේ.ජී.ඒ. ධර්මසිරි මහතා පවසන්නේ පොල් සංවර්ධන මණ්ඩලයේ ප්‍රදේශීය කළමනාකරුවන් හා නිලධාරීන් හමුවී අදාළ ඉල්ලුම්පත් ලබාගත හැකි බවය. අයඳුම්පත් යොමු කරන පොල් වගාකරුවන්ට ඔවුන්ගේ බැංකු ගිණුම් සඳහා සහනාධාර මුදල් සෘජුව බැර කෙරෙන බව කේ.ජී.ඒ. ධර්මසිරි මහතා සඳහන් කළේය. ඒ හේතුවෙන් අයඳුම්පත් යොමු කිරීමේදී පැහැදිළි ලෙස ගිණුම් අංක සටහන් කිරීමට සැළකිලිමත් විය යුතු බවද පොල් වගාකිරීමේ මණ්ඩලයේ සාමාන්‍යාධිකාරී කේ.ජී.ඒ. ධර්මසිරි මහතා ප්‍රකාශ කළේය.", "URL": "https://sinhala.adaderana.lk/news.php?nid=71197", "Category": null, "Parent URL": null}