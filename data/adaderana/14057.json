{"Source": "Adaderana", "Timestamp": "February 7, 2011 03:40 pm", "Headline": "හොරණ සිට ධාවනය වන සියලු බස් ධාවනයෙන් ඉවත් වෙයි", "News Content": "හොරණ සිට ධාවනය වන සියලු පෞද්ගලික බස් රථ හිමියන් සිය ධාවන කටයුතු වලින් ඉවත් වී තිබේ. අද(07) උදෑසන සිට බස් රථ ධාවනයෙන් ඉවත් කිරීමට කටයුතු කළ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. අයථා ලෙස බස් රථ සඳහා බලපත්‍ර ලබා දීම මෙම වර්ජනයට හේතු වූ බව ගැමුණු විජේරත්න මහතා සඳහන් කළේය. මීට නිසි විසඳුමක් ලබා දෙන තුරු වර්ජනය අඛණ්ඩව ක්‍රියාත්මක කරන බව ද ගැමුණු විජේරත්න මහතා සඳහන් කරයි.", "URL": "https://sinhala.adaderana.lk/news.php?nid=14057", "Category": null, "Parent URL": null}