{"Source": "Adaderana", "Timestamp": "April 8, 2012 04:31 pm", "Headline": "මෙහා ගල්වැඩපොළේ වෙඩිල්ලෙන් එහා වැඩපොළේ සේවකයෙකුට තුවාලයි", "News Content": "ගල්කුලම , ගල්වඩුවාගම ප්‍රදේශයේ ගල්වැඩපළක ගල්වෙඩිල්ලක් පුපුරුවා හැරීමේ දී විසිවු ගල්කැබැල්ලක් වැදීමෙන් යාබද වැඩපළක සිටි පුද්ගලයෙකු තුවාල ලබා තිබේ. තුවාල ලැබු පුද්ගලයා අනුරාධපුර ශික්ෂණ රෝහලට ඇතුළත් කිරීමෙන් පසු ශල්‍යකර්මයකට ලක් කළ බව රෝහල් ප්‍රකාශකයෙක් සඳහන් කළේය. ගල්වෙඩිල්ල පුපුරුවා හැරි පුද්ගලයා ප්‍රශ්න කිරීම් සඳහා අත්අඩංගුවට ගත් බව තිරප්පනේ පොලිසිය සඳහන් කළේය. ගල්වෙඩිල්ල සඳහා වෙඩි බෙහෙත් වැඩි ප්‍රමාණයක් යොදා ගැනීම අනතුරට හේතුවන්නට ඇති බව පොලිසිය කියා සිටියි.", "URL": "https://sinhala.adaderana.lk/news.php?nid=23371", "Category": null, "Parent URL": null}