{"Source": "Adaderana", "Timestamp": "August 28, 2019 04:25 pm", "Headline": "විරෝධය දක්වා නොමිලේ පච්ච කොටන කෙනෙක්", "News Content": "රජයට එරෙහිව විරෝධතා දැක්වීම සඳහා නොමිලයේ පච්චා කෙටීමේ නිරත ශිල්පියෙක් පිළිබඳ පුවතක් හොංකොං රාජ්‍යෙයන් වාර්තා වෙයි. සතිගණනාවක් තිස්සේ හොංකොං හි රාජ්‍ය විරෝධී පෙළපාලි හා විරෝධතා මාලාවක් පැවැත්වෙයි. ඊට තරුණ තරුණියන් විශාල වශයෙන් එක්ව සිටින අතර හොංකොං රාජ්‍යයයේ පාලන බලය හොබවන චීනයේ ආධිපත්‍ය බිදලීම මේ පිරිසගේ මූලික අපේක්ෂාවයි. මෙසේ පැමිණෙ තරුණ පිරිස් ඉලක්ක කර නොමිලේ පච්චා කෙටීමේ නිරත ශිල්පියෙක් පිළිබද පුවතක් විදෙස් මාධ්‍ය වාර්තා කර තිබුණි. ලොව ප්‍රබල බලාධිකාරියට එරෙහි සංකේතයක් වූ මෙම පච්චය කොටගැනීමට තරුණ තරුණියන් අතර විශාල උනන්දුවක් පවතින බව එහි නිර්මාණ ශිල්පියා පවසයි. හොංකොං විරෝධතාකරුවන් අතර නිතර යොදාගන්නා කුඩය හා බාහිනියා පුෂ්පය එම පච්චයේ සටහන්ව තිබේ. සාඩා ලෑම් නම් මෙම ශිල්පියා පවසා ඇත්තේ විරෝධතාවේ නිරත 200කට ආසන්න තරුණ තරුණියන් සඳහා දැනටමත් නොමිලේ සිය සේවාව සපයා ඇති බවයි. රජයේ නව නීති හකුලාගන්නා තෙක් විරෝධතා නොවෙනස් වන බව පෙන්නුම් කිරීමටත්, සිදුකළ අරගලය සම්බන්ධයෙන් කිසිදු පසුතැවිමක් නොමැති බවත් පෙන්වීමටත් විරෝධතාකරුවන් පච්චා කෙටීමට පෙළඹී ඇති බවත් ලෑම් වැඩිදුරටත් පවසයි. හොංකොං පාලන අධිකාරිය හඳුන්වාදුන් නව උදර්පණ නීතියකට එරෙහිව මෙම විරෝධතා පසුගිය ජූනි මාසයේදී ආරම්භවූයේ තරමක සාමාකාමී රැලියක් ලෙසින්. කෙසේ නමුත් ගත වූ සති කිහිපයේදී පොලිසිය හා විරෝධතාකරුවන් අතර දරුණු ගැටුම් ඇති විය. ඒ හේතුවෙන් හොංකොං ගුවන්තොටුපොළ පවා අවස්ථා කිහිපයකදීම වසා දැමීම සිදුවූ නමුත් ගැටුම් පාලනයට තවමත් රජය සමත්වී නොතිබීම විශේෂයි.", "URL": "https://sinhala.adaderana.lk/news.php?nid=117698", "Category": null, "Parent URL": null}