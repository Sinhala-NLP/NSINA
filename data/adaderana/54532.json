{"Source": "Adaderana", "Timestamp": "October 19, 2015 12:37 pm", "Headline": "උපාලි කොඩිකාර අත්අඩංගුවට", "News Content": "පොලිසියේ රාජකාරියට බාධා කළැයි කියන සිද්ධියක් සම්බන්ධයෙන් බස්නාහිර පළාත් සභා මන්ත්‍රී උපාලි කොඩිකාර ‍මහතා අත්අඩංගුවට ගෙන තිබේ.පසුගියදා ප්‍රකාශයක් ලබාදීමට හිටපු ජනපති මහින්ද රාජපක්ෂ මහතා බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේ පිහිටි ජනාධිපති පරීක්ෂණ කොමිසමට පැමිණි අවස්ථාවේදී කොඩිකාර මහතාද එහි පැමිණ සිටියේය.එහිදී පොලීසිය විසින් සිදුකළ සෝදිසි කිරීමේදී හෙතෙම එම කටයුතුවලට බාධාවන අයුරින් හැසිරුණු බවට චෝදනා එල්ල වී ඇතැයි වාර්තා වේ.ප්‍රකාශයක් ලබාදීම සඳහා පැමිණෙන ලෙසට කලින් කළ දැනුම්දීමක් අනූව උපාලි කොඩිකාර මහතා අද පෙරවරුවේ කුරුඳුවත්ත පොලිසියට පැමිණි අවස්ථාවේ හෙතෙම අත්අඩංගුවට ගෙන ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=54532", "Category": null, "Parent URL": null}