{"Source": "Adaderana", "Timestamp": "May 25, 2014 10:09 am", "Headline": "අල්ලස්ගත් කොස්තාපල් අත්අඩංගුවේ ", "News Content": "අල්ලස් ලබා ගැනීමේ චෝදනා මත පොලිස් කොස්තාපල්වරයෙකු අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබේ. මාර්ග අනතුරක් පිළිබඳ රියදුරෙකුට විරුද්ධව නඩු පැවරීමෙන් වැළකීම සඳහා රුපියල් 3000ක මුදලක් අල්ලස් වශයෙන් ලබාගනිමින් සිටියදී මොහු අත්අඩංගුවට ගත් බව අල්ලස් කොමිසම සඳහන් කළේය. ගිරාඳුරු කෝට්ටේ බස්නැවතුම්පල අසල දී සැකකරු අත්අඩංගුවට ගෙන තිබේ. අත්අඩංගුවට ගත් පොලිස් කොස්තාපල්වරයා ගිරාඳුරුකෝට්ටේ පොලීසියට අනුයුක්තව සේවය කළ අයෙක් බව සඳහන් වෙයි. අල්ලස් හෝ දූෂණ චෝදනා විමර්ශන කොමිෂන් සභාව මේ සම්බන්ධයෙන් වැඩිදුර පරීක්ෂණ පවත්වයි", "URL": "https://sinhala.adaderana.lk/news.php?nid=43449", "Category": null, "Parent URL": null}