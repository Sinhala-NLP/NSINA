{"Source": "Adaderana", "Timestamp": "September 2, 2013 08:54 am", "Headline": "මානව හිමිකම් ගැන ලබාදුන් පොරොන්දු ඉටුකළ යුතුයි ", "News Content": "ශ්‍රී ලංකාව ප්‍රතිසංස්කරණ හා මානව හිමිකම් සම්බන්ධයෙන් ලබාදුන් පොරොන්දු තවදුරටත් ඉටුකළ යුතුව ඇති බව බ්‍රිතාන්‍ය විදේශ අමාත්‍ය ඇලිස්ටියාර් බර්ඩ් පවසයි. එක්සත් ජාතීන්ගේ සංවිධානයේ මානව හිමිකම් පිළිබඳ මහකොමසාරිස් නවනීදන් පිල්ලෙ මහත්මිය විසින් පසුගියදා සිදුකළ ප්‍රකාශ වලින් ඒ බව තහවුරු වන බව ඔහු ප්‍රකාශ කර ඇත. විදෙස් මාධ්‍ය වෙත අදහස් දක්වමින් බ්‍රිතාන්‍ය විදේශ අමාත්‍ය ඇලිස්ටියාර් බර්ඩ් මේ අදහස් පළ කර තිබේ. ශ්‍රී ලංකාවේ සිදුකළ සංචාරයෙන් අනතුරුව පිල්ලෙ මහත්මිය පවසා තිබුණේ බහුතික කාරණා ප්‍රතිසංස්කරණය කිරීම පමණක් ප්‍රතිසන්ධානය, ගරුත්වය සහ ස්ථිරසාර සාමය ලෙස හැදින්විය නොහැකි බවයි. සංහිදියාව ඇති කිරීම සහ යුද්ධයෙන් පීඩාවට පත්වූ ජනතාව ප්‍රකෘති තත්ත්වයට පත් කිරීමට නම් පැහැදිළිව සෑමදේ පිළිබඳ සළකා බලා ප්‍රවිශ්ඨයක් අවශ්‍ය වන බව ද පිල්ලෙ මහත්මිය පවසා තිබුණි.", "URL": "https://sinhala.adaderana.lk/news.php?nid=37084", "Category": null, "Parent URL": null}