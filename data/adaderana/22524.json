{"Source": "Adaderana", "Timestamp": "March 2, 2012 10:00 am", "Headline": "පුදුකුඩිඉරිප්පු සෝදිසි මෙහෙයුමකින් යුද උපකරණ තොගයක් හමුවෙයි", "News Content": "මුලතිවු, පුදුකුඩිඉරිප්පු ප්‍රදේශයේ සිදුකළ සෝදිසි මෙහෙයුමක දී බෝම්බ ඇතුළු යුද උපකරණ තොගයක් සොයාගෙන තිබේ. වව්නියාව පොලිසියට ලැබුණු තොරතුරකට අනුව සිදුකළ සෝදිසි මෙහෙයුමක දී මෙම යුද උපකරණ සොයාගෙන ඇති බව සඳහන්ය. සොයාගන්නා ලද ‍යුද උපකරණ අතර ක්ලේමෝ බෝම්බ 14 ක්, අත්බෝම්බ 5ක්, පුද්ගල නාශක බෝම්බ 6ක්, පීඩන බෝම්බ 7ක්, මිලිමීටර් 81 වර්ගයේ මෝටාර් උණ්ඩ 13ක්, ආර්.පී.ජී. උණ්ඩ 8ක්, මර උගුල් 5ක් වූ බව වව්නියාව පොලිසිය ප්‍රකාශ කරයි. වව්නියාව පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22524", "Category": null, "Parent URL": null}