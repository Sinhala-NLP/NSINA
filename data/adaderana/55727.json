{"Source": "Adaderana", "Timestamp": "December 15, 2015 11:11 am", "Headline": " සා.පෙළ හොරට ලියා කොටුවෙයි ", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයදුම්කරුවෙකු වෙනුවෙන් පෙනී සිටි වෙනත් පුද්ගලයෙකු පුනරින් පොලීසිය විසින් අත්අඩංගුවට ගෙන තිබේ.ඊයේ පැවති සාමාන්‍ය පෙළ විභාගයේ ගණිත විෂයට අදාළ ප්‍රශ්න පත්‍රය සඳහා පුනරින් ප්‍රදේශයේ විභාග මධ්‍යස්ථානයකදී අදාළ පුද්ගලයා වෙනත් අයඳුම්කරුවෙකු වෙනුවෙන් පෙනී සිට ඇති බව සඳහන්ය. මේ සම්බන්ධයෙන් ශාලාධිපතිවරයා විසින් පුනරින් පොලීසිය දැනුම්වත් කර ඇති අතර ඒ අනුව සැකකරු අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ කිලිනොච්චි ප්‍ර දේශයේ පදිංචි 22 හැවිරිදි තරුණයෙකි.ඔහු අද කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55727", "Category": null, "Parent URL": null}