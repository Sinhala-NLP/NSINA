{"Source": "Adaderana", "Timestamp": "March 22, 2019 06:04 pm", "Headline": "ලොව සතුටින්ම ඉන්න රටවල් අතර ෆින්ලන්තය ඉදිරියට-ලංකාව නොසතුටෙන් ද?", "News Content": "ලොව සතුටින්ම ජීවත්වන රටවල් අතරින් ෆින්ලන්තය නැවතත් ඉදිරියෙන් සිටීමට සමත් විය. රටවල් 156 ක දත්ත අනුව එක්සත් ජාතීන්ගේ සංවිධානය විසින් සිදුකළ නවතම වාර්තාවකට අනුව මෙම ශ්‍රේණිගත කිරීම සිදුකර තිබේ. එක්සත් ජාතීන්ගේ වාර්තාවට අනුව ලොව ප්‍රීතිමත්ම ජනතාව වෙසෙන රට ෆින්ලන්තයයි. ප්‍රීතිමත් බව මනිනු ලබන්නේ රටවැසියන්ගේ සාපේක්ෂ සමෘද්ධිමත් බව සලකා බැලීමෙන් වන අතර රටවැසියන්ට සතුට දැනෙන ආකාරය සහ එම සතුටට හේතු වන කරුණු මෙම වාර්තාව සැකසීමේදී සැලකිල්ලට ගෙන තිබේ. යුදමය වාතාවරණයක් ඇති රටවල් සහ ඇතැම් අප්‍රිකානු රටවල් නිතරම ලැයිස්තුවේ අවසාන රටවල් පහ අතර රැඳෙන විට ස්කැන්ඩිනේවියානු රටවල් නිරන්තරයෙන් ප්‍රීතිමත්ම රටවල් පහ අතරට එක්වීමට සමත් විය. එක්සත් ජාතීන්ගේ වාර්තාවට අනුව අප්‍රිකානු මහාද්වීපයේ පිහිටි දකුණු සුඩානය අඩුවෙන්ම සතුටෙන් සිටින ජනතාව වාසය කරන රට ලෙස සැළකෙයි. මෙම ශ්‍රේණිගත කිරීම සඳහා ඒක පුද්ගල ආදායම, සමාජ සහයෝගිතාවය, සෞඛ්‍ය සම්පන්න ආයු අපේක්ෂාව, සමාජීය නිදහස, ත්‍යාගශීලි බව සහ දූෂණයෙන් තොරවීම වැනි කරුණු පිළිබඳ අවධානය යොමු කෙරුණි. ප්‍රීතිමත්ම මිනිසුන් ජීවත් වන රටවල් තීරණය කිරීමේදී එකී රටවල වෙසෙන සංක්‍රමිකයන්ගේ දත්ත සහ අදහස් සැලකිල්ලට ගැනීමටද එක්සත් ජාතීන්ගේ සංවිධානය කටයුතු කරයි. ඩෙන්මාර්ක්, නෝර්වේ, ලොව ප්‍රීතිමත්ම මිනිසුන් සිටින රටවල් පහ තුළ ඇති අතර පසුගිය වසරට සාපේක්ෂව එක්සත් රාජධානිය 15වන ස්ථානය හිමිකරගනිමින් මෙවර එම ලැයිස්තුවේ පෙරමුණ ගත්තේය.", "URL": "https://sinhala.adaderana.lk/news.php?nid=106570", "Category": null, "Parent URL": null}