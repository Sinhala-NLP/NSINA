{"Source": "Adaderana", "Timestamp": "May 21, 2019 11:59 am", "Headline": "වැඩ කරපු කඩෙන් දවස ගානේ සල්ලි උස්සපු හොරු-දර්ශන සහිතයි", "News Content": "හඟුරන්කෙත-රිකිල්ලගගස්කඩ නගරයෙ සුපිරි වෙළඳසැලක සේවයකරමින් දිනකට රුපියල් 25000ක් බැගින් සොරකම් කළ එහි සේවයින් දෙදෙනෙකු අත්අඩංගුවට ගැනීම සඳහා හඟුරන්කෙත පොලීසිය පරීක්ෂණ ආරම්භ කර තිබේ. මෙම සේවයින් දෙදෙනා 2018 මැයි මාසෙයේ සිට 2019 මැයි 05දා දක්වා මෙසේ මුදල් දිනපතා සොරකම් කර ඇති බව වාර්තා වෙයි. මෙම වෙළඳසැලේ එදිනයේ ගණුදෙනු අවසානයේ වෙළඳසැලේ හිමිකරුවාට මුදල් බාරදීමට යාමේදී 5000 නෝට්ටු 05 බැඟින් මෙම පුද්ගලයින් දෙදෙනා මෙසේ සොරකම් කර දෙදෙනා අතර බෙදාගෙන ඇති බවට තොරතුරු අනාවරණය කර ගෙන තිබේ. එලෙස සොරකම් කරන ලද මුදල් වලින් අදාළ සැකකරුවන් දෙදෙනා ත්‍රීරෝද රථ දෙකක්ද මිලදී ගෙන ඇති බව වාර්තා වෙයි. අදාළ සැකකරුවන් විසින් 2018 මැයි මස සිට 2019 මැයි 05 වෙනි දා දක්වා සොරකම් කර ඇති මුළු මුදල මිලියන 8.5කට අසන්න අගයක් බව වෙළඳසැල් හිමිකරු පවසයි. අදාළ සොරකම සිදුව ඇති ආකාරය වෙළඳසැලේ ආරක්ෂිත කැමරාවේ සටහන්ව තිබුණි. අදාළ සැකරුවන් දෙදෙනා ප්‍රදේශයෙන් පළා ගොස් ඇති අතර සිද්ධිය සම්බන්ධයෙන් හඟුරන්කෙත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110355", "Category": null, "Parent URL": null}