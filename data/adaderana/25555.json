{"Source": "Adaderana", "Timestamp": "July 6, 2012 09:40 am", "Headline": "සරසවි ආචාර්යවරුන්ගෙන් අත්සන් දස ලක්ෂයක පෙත්සමක්", "News Content": "අධ්‍යාපන ක්ෂේත්‍රය තුළ මතුව ඇති ගැටලු සම්බන්ධයෙන් මහජන අව‍ධානය යොමුකරවීමේ අරමුණින් අත්සන් දස ලක්ෂයක පෙත්සමක් ඉදිරිපත් කිරීමට විශ්ව විද්‍යාල ආචාර්යවරුන්ගේ සමිති සම්මේලනය තීරණය කර තිබේ. පසුගිය 4 වන දා ආරම්භ කළ වෘත්තීය ක්‍රියාමාර්ගය විසඳුමක් ලැබෙන තෙක් ක්‍රියාත්මක කරන බව එම සම්මේලනයේ සභාපති ආචාර්ය නිර්මාල් රංජිත් දේවසිරි මහතා ප්‍රකාශ කළේය. වැටුප් ඉහළ දැමීම ඇතුළු ඉල්ලීම් කිහිපයක් මුල් කරගනිමින් ඔවුන් එම වෘත්තීය ක්‍රියාමාර්ගයේ නිරතව සිටියි. මේ අතර පසුගියදා ජනාධිපති ලේකම්වරයා සහ විශ්ව විද්‍යාල ආචාර්යවරුන් අතර පැවති සාකච්ඡාවක දී ඒ සම්බන්ධයෙන් විසඳුමක් ලබාදීමට අදාළ ව ලබන 12 වනදා තවත් සාකච්ඡාවක් පැවැත්වීමට ද තීරණය කෙරුණි.", "URL": "https://sinhala.adaderana.lk/news.php?nid=25555", "Category": null, "Parent URL": null}