{"Source": "Adaderana", "Timestamp": "April 28, 2011 01:06 pm", "Headline": "දරුස්මන් වාර්තාව නිවැරදි දත්ත අනාවරණයට අපොහොසත් වී ඇතැයි චෝදනා", "News Content": "දරුස්මන් වාර්තාව මගින් නිවැරදි දත්ත අනාවරණය කිරීමට අපොහොසත් වී ඇති බවට චෝදනා එල්ල වී තිබේ. එක්සත් ජාතීන්ගේ සංවිධාන මූලස්ථානයේ ඊයේ(27) පැවති ප්‍රවෘත්ති සාකච්ඡාවකදී මාධ්‍යවේදීන් මේ පිළිබඳ එක්සත් ජාතීන්ගේ සංවිධානයේ මහ ලේකම්වරයාගේ මාධ්‍ය ප්‍රකාශක ‍මාර්ටින් නෙසර්කිගෙන් ප්‍රශ්න කර ඇති බව සඳහන්ය. ලංකාවේ පැවති යුද්ධයේ අවසන් සමයේ දී සිදුවුයේ යැයි කියන මානව හිමිකම් කඩවීම් පිළිබඳව නිවැරදි දත්ත සහ තොරතුරු වාර්තාවෙන් අනාවරණය කර නොමැති බව එහිදි ඔවුන් වැඩිදුරටත් ප්‍රශ්න කර ඇත. යුද්ධයේ අවසන් සමයේ දී අදාළ ප්‍රදේශවල එක්සත් ජාතීන්ගේ සංවිධානයේ කාර්යය මණ්ඩලය නොසිටි බැවින් අදාළ තොරතුරු සපයා ගත නොහැකි වු බව ඊට ප්‍රතිචාර වශයෙන් ජගත් සංවිධානයේ ප්‍රකාශකයා පවසා තිබේ.", "URL": "https://sinhala.adaderana.lk/news.php?nid=15758", "Category": null, "Parent URL": null}