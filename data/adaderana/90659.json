{"Source": "Adaderana", "Timestamp": "June 10, 2018 12:46 pm", "Headline": "අගමැති කටාර් යයි", "News Content": "අග්‍රමාත්‍ය රනිල් වික්‍රමසිංහ මහතා විදේශ සංචාරයක් සඳහා දිවයිනෙන් පිටත්ව ගොස් තිබේ. අද (10) අළුයම 3.15ට පමණ කටාර් ගුවන් සේවයට අයත් කිව්.ආර්.669 දරණ ගුවන් යානයෙන් අග්‍රමාත්‍යවරයා කටාර් රාජ්‍ය බලා පිටත්ව ගිය බව අද දෙරණ ගුවන්තොටුපල වාර්තාකරු සඳහන් කළේය. අග්‍රමාත්‍ය රනිල් වික්‍රමසිංහ මහතා සමඟ පස් දෙනෙකුගෙන් සමන්විත පිරිසක් ද දිවයිනෙන් පිටත්ව ගොස් ඇති බව සඳහන්ය. මේ සම්බන්ධයෙන් අද දෙරණ අග්‍රමාත්‍ය අතිරේක ලේකම් සමන් අතාවුදහෙට්ටි මහතාගෙන් සිදුකළ විමසීමකදී ඔහු සඳහන් කළේ අග්‍රමාත්‍යවරයා පෞද්ගලික සංචාරයක් සඳහා විදෙස් ගත වී ඇති බවයි.", "URL": "https://sinhala.adaderana.lk/news.php?nid=90659", "Category": null, "Parent URL": null}