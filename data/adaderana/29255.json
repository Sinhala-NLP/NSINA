{"Source": "Adaderana", "Timestamp": "November 17, 2012 09:40 am", "Headline": "රතු වැස්ස ගැන පරිසර වේදීන්ගෙත් අවධානය", "News Content": "දිවයිනේ ප‍්‍රදේශ කිහිපයකට පසුගිය දිනවල ඇති වු රතු පැහැති වර්ෂාව පාරිසරික වෙනස්වීම් හේතුවෙන් ඇති වන බව පරිසරවේදීන් පවසයි. පොළොන්නරුව, මනම්පිටිය, පදියතලාව සහ සෙවණගල යන ප‍්‍රදේශවලට පසුගිය බදාදා සහ බ‍්‍රහස්පතින්දා දිනවල මෙම රතු පැහැති වර්ෂාව ඇති වු බව වාර්තා වේ. ඒ පිළිබඳව මේවන විටත් වෛද්‍ය පර්යේෂණ ආයතනය මගින් පරීක්ෂණයක් ආරම්භකර තිබේ. කෙසේ වෙතත් අදාළ වර්ෂාව ඇතිවීමට හේතුව පාරිසරික විපර්යාස බව සොබා දහම් අධ්‍යයන මධ්‍යස්ථානයේ ජාතික සම්බන්ධිකාරක පරිසරවේදී රවීන්ද්‍ර කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=29255", "Category": null, "Parent URL": null}