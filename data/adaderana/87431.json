{"Source": "Adaderana", "Timestamp": "April 14, 2018 02:19 pm", "Headline": "නීති විරෝධීව දුම්වැටි තොගයක් ගේන්න හැදූ චීන ජාතිකයා ගුවන් තොටේදී කොටුවෙයි", "News Content": "ඔස්ට්‍රේලියාවේ සිට නීති විරෝධීව දුම්වැටි තොගයක් මෙරටට රැගෙන ආ චීන ජාතිකයෙකු කටුනායක ගුවන් තොටුපල රේගුව විසින් අත්අඩංගුවට ගෙන තිබේ. සිල්ක් එයාර් ගුවන් සමාගමට අයත් ගුවන් යානයකින් අදාළ පුද්ගලයා අද (14) උදැසන 08.50ට පමණ කටුනායක ගුවන් තොටුපලට පැමිණ ඇති බවයි වාර්තා වේ. එහිදී ඔහුගේ ගමන් මළු පරික්ෂා කිරිමේදී පෙට්ටි 140ක හසුරා තිබූ නීතිවිරෝධි දුම්වැටි 28,000ක් පමණ රේගු නිළධාරින් විසින් සොයාගෙන තිබේ. දුම්වැටි තොඟයේ වටිනාකම රුපියල් ලක්ෂ 14ක් පමණ වන බව සඳහන්ය. ගුවන් තොටුපල රේගු නිලධාරින් විසින් සැකකාර චීන ජාතිකයා අත්අඩංගුවට ගෙන ඇති අතර ගුවන් තොටුපල රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87431", "Category": null, "Parent URL": null}