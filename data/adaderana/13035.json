{"Source": "Adaderana", "Timestamp": "December 23, 2010 08:34 am", "Headline": "රටින් එන කුකුල් මස් අද මෙරටට ළඟාවෙයි", "News Content": "ආනයනික බිත්තර සහ කුකුල් මස් තොග අද(23) පස්වරුව වන විට මෙරටට ළඟා වන බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. හෙට(24) දිනය වන විට ඒවා බෙදා හැරීම් ආරම්භ කරන බව අමාත්‍යවරයා සඳහන් කරයි. තවත් දින තුනක් ඇතුළත කේරළයෙන් පොල් තොග මෙරටට ලැබෙන බව අමාත්‍ය ජොන්ස්ටන් ප්‍රනාන්දු මහතා පවසයි. මේ අතර භාණ්ඩ කිහිපයක් හැරුණු විට අන් කිසිදු අත්‍යවශ්‍ය භාණ්ඩයක මිල ඉහළ ගොස් නැතැයි ජොන්ස්ටන් ප්‍රනාන්දු අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=13035", "Category": null, "Parent URL": null}