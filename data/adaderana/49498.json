{"Source": "Adaderana", "Timestamp": "February 21, 2015 03:18 pm", "Headline": "අගමැති අපේක්ෂක ධුරය ගැන කතා කරන්න කල් වැඩියි", "News Content": "අගමැති අපේක්ෂක ධුරය පිලිබඳ සාකච්ඡා කිරිමට මෙය අවස්ථාව නොවන බව ශ්‍රී ලංකා නිදහස් පක්ෂයේ ජාතික සංවිධායක හිටපු අමාත්‍ය සුසිල් ප්‍රේම ජයන්ත මහතා පවසයි.ඔහු පවසන්නේ වර්තමාන ආණ්ඩුව විසින් මැතිවරණයක් ප්‍රකාශයට පත් කිරිමෙන් අනතුරුව අගමැති අපේක්ෂකයා පිළිබඳව කතා කළ යුතුව පවතින බවයි.ශ්‍රී ලංකා නිදහස් පක්ෂයේ නව නිලධාරී මඩුල්ල අද පෙරවරුවේ මල්වතු සහ අස්ගිරි පාර්ශවයේ මහනාහිමිවරුන් බැහැදැක ආශිර්වාද ලබා ගත්ත්තේය.ඉන් අනතුරුව මාධ්‍ය වෙත අදහස් දක්වමින් ශ්‍රී ලංකා නිදහස් පක්ෂයේ ජාතික සංවිධායක සුසිල් ප්‍රේම ජයන්ත මහතා මෙම අදහස් පළ කළේය. මෙම අවස්ථාව සඳහා නිදහස් පක්ෂ මහ ලෙක්ම් අනුර ප්‍රියදර්ශන යාපා මහතා සහ එස්.බී. නාවින්න යන මන්ත්‍රිවරුන් පිරිසක් එක්ව සිටියේය.", "URL": "https://sinhala.adaderana.lk/news.php?nid=49498", "Category": null, "Parent URL": null}