{"Source": "Adaderana", "Timestamp": "July 3, 2019 11:01 am", "Headline": "වේල්ලක් කැඩීයාමෙන් පුද්ගලයින් 6ක් මිය යයි-18ක් අතුරුදන්", "News Content": "ඉන්දියාවේ මහාරාශ්ට්‍ර ප්‍රාන්තයේ වේල්ලක් කැඩී යාමෙන් පුද්ගලයින් හයදෙනෙක් මියගොස් තවත් 18දෙනෙක් අතුරුදන්ව ඇත. මෙසේ කැඩී ගොස් ඇත්තේ රත්නගිරි දිස්ත්‍රික්කයට අයත් තිවාරී වේල්ලයි. අනතුරින් වේල්ලට පහළින් පිහිටි ගම්මාන හතකට ගංවතුර තත්ත්වයක් බලපා ඇති අතර ඉන් නිවාස 12ක් මුලුමනින්ම පාහේ ජලයේ ගසාගෙන ගොස් ඇති බවද සඳහන්ය. විපතට පත් පිරිස්වලට සහාය සැපයීම සඳහා සහන සේවා අංශ අදාළ ස්ථානය වෙත යොමුකර ඇතැයි ඉන්දීය මාධ්‍ය පවසයි. අතුරුදන් වූවන් සොයා මෙහෙයුම් ක්‍රියාත්මක අතර මරණ සංඛ්‍යාව ඉහළ යාමට හැකි බව ඉන්දීය බලධාරීන්ගේ අදහසයි.", "URL": "https://sinhala.adaderana.lk/news.php?nid=113259", "Category": null, "Parent URL": null}