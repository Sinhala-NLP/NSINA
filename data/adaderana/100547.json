{"Source": "Adaderana", "Timestamp": "December 10, 2018 04:43 pm", "Headline": "මාමාට පොල්ලකින් පහර දුන් බෑනා අත්අඩංගුවට", "News Content": "පොලු පහරකට ලක්ව බරපතළ තුවාල ලබා සිටි 43 හැවිරිදි පුද්ගලයෙක් දියතලාව මූලික රෝහලේදී අද (10)සවස 1.30 පමණ මියගොස් ඇතැයි වැලිමඩ පොලීසිය පවසයි. මෙසේ මරණය පත්ව ඇත්තේ වැලිමඩ මිරහවත්ත වැලිකඩගම පදිංචිව සිටි ඒ.ඩී.නන්දිසේන නැමැති පුද්ගලයෙකි. සිද්ධිය සම්බන්ධයෙන් සැකපිට මරණකරුගේ අක්කාගේ පුතා වන 35 හැවිරිදි පුද්ගලයෙක් අත්අඩංගුවට ගත් බව වැලිමඩ පොලීසිය සඳහන් කරයි. සැකකරු හා මරණකරු ඊයේ(9) රාත්‍රීයේ මරණකරුගේ නිවසේදී මත්පැන් පානයෙන් පසු ඇතිවු බහින් බස්විමකින් පසු සැකකරු විසින් පොල්ලෙන් පහරදි ඇතැයි විමර්ශනවලදි අනාවරණය වු බවද පොලීසිය පවසයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත වැලිමඩ පොලිස් ස්ථානාධිපති ප්‍රධාන පොලිස් පරීක්ෂක එච්. එම්.ඩබ්ලිව් හේරත් මහතාගේ මෙහෙයවීමෙන් වැලිමඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=100547", "Category": null, "Parent URL": null}