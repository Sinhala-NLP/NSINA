{"Source": "Adaderana", "Timestamp": "January 11, 2012 11:08 am", "Headline": "අධිවේගයේ පොදු ප්‍රවාහන සේවය සවස 7 තෙක් ක්‍රියාත්මකයි", "News Content": "දක්ෂිණ අධිවේගී මාර්ගයේ පොදු ප්‍රවාහන සේවය අද සිට පස්වරු 7 දක්වා ක්‍රියාත්මක කෙරෙන බව ලංකා ගමනාගමන මණ්ඩලය පවසයි. ඒ අනුව එම සේවා සැපයීම සඳහා අමතර බස් රථ 2ක් අද සිට ධාවනයට එක් කරන බව එම මණ්ඩලය සදහන් කරයි. දක්ෂිණ අධිවේගී මාර්ගයේ පොදු ප්‍රවාහන සේවා මෙතෙක් ක්‍රියාත්මක වූයේ පස්වරු 4 . 45 දක්වා පමණි. එහෙත් මගී ජනතාවගේ අවශ්‍යතා සලකා බලා පස්වරු 7.00 දක්වා පොදු ප්‍රවාහන සේවය ක්‍රියාත්මක කිරීමට ප්‍රවාහන බලධාරීන් තීරණය කර තිබේ. ඒ අනුව පෙරවරු 6.00 සිට පෙ.ව 9.00 දක්වා පැයකට වරක් බස් රථ ගාල්ල බලා පිටත් වන අතර පෙරවරු 9.00 සිට පස්වරු 3.00 දක්වා පැය එකහමාරකට වරක් බස් රථ පිටත්වෙයි. යළි පස්වරු 3.00 සිට පස්වරු 7.00 දක්වා පැයකට වරක් බස් රථ යෙදවීමට තීරණය වී ඇත..", "URL": "https://sinhala.adaderana.lk/news.php?nid=21308", "Category": null, "Parent URL": null}