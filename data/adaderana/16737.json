{"Source": "Adaderana", "Timestamp": "June 13, 2011 01:25 pm", "Headline": "VEET 2011 ශ‍්‍රී ලංකා රූ රැජින අභිෂේක කරයි", "News Content": "ඡායාරූපය =දෙරණ VEET මිස් ශ‍්‍රී ලංකා 2011\"ජයග‍්‍රාහිකා පුෂ්පිකා දි සිල්වා (මැද)දෙවන හා තෙව ස්ථාන දිනාගත් ශිමල්කා බෝදරගම හා චමූපා ගොඩගේ සමග) VEET දෙරණ රූපවාහිනී නාලිකාව හා එක්ව පැවත්වූ\"දෙරණ VEET මිස් ශ‍්‍රී ලංකා\"වැඩසටහන පසුගියදා විශාල පිරිසකගේ සහභාගීත්වයෙන් කොළඹ ගලදාරී හෝටලයේදී ඉතා උත්කර්ෂවත් අයුරින් පැවත්වුණි. එහිදී Top Model, Best NatioĒl Dress ඇතුළු අංශ ගණනාවක ජයග‍්‍රහණයට හිමිකම් කී පොළොන්නරුවේ සිට පැමිණි පුෂ්පිකා දි සිල්වා මෙනෙවිය 2011 ශ‍්‍රී ලංකා රූ රැජින වශයෙන් පසුගිය වසරේ රූ රැජින වූ ෆැලන් රණසිංහ විසින් කිරුළු පළන්දනු ලැබිණි. ඒ අනුව පුෂ්පිකා දි සිල්වා මෙනෙවිය මේ වසරේදී ලන්ඩනයේදී පැවත්වීමට නියමිත ලෝක රූ රැජින තරගයට ශ‍්‍රී ලංකාව නියෝජනය කරමින් සහභාගී වනු ඇත.තරගකාරී අංශ 08ක ජයග‍්‍රහණය හිමිකරගත් දෙහිවල ශිමල්කා බෝදරගම තරගයේ දෙවන ස්ථානය දිනාගත් අතර තෙවන ස්ථානය හිමිකරගනු ලැබුයේ මහනුවර චමූපා ගොඩගේ විසිනි. ශ‍්‍රී ලාංකික තරුණියන්ගේ සංස්කෘතිකමය උරුමය, දක්ෂතාවයන්, වටිනාකම්, අභ්‍යන්තර හා බාහිර සුන්දරත්වය හා ලොවට පෙන්වන මෙම රූ රැජින වැඩසටහන සඳහා අනුග‍්‍රහය අඛණ්ඩව සිව් වසරක් පුරාවට VEET විසින් සපයා ඇති අතර මෙවරද දිවයිනේ විවිධ පළාත් වලින් තරුණියන් විශාල සංඛ්‍යාවක් මෙම වැඩසටහනට සහභාගී වී තිබිණි. එම තරුණියන් හට රූපලාවන්‍යය, හැඩ ගැන්වීමේ ශිල්ප ක‍්‍රමවේද, පෞරුෂ සංවර්ධනය, නිරූපණ ශිල්පය වැනි ක්ෂේත‍්‍රයන්හි දැනුම ලබාගැනීමටත් එම ක්ෂේත‍්‍රයන්හි ප‍්‍රවීණයන් ඇසුරින් වටිනා අත්දැකීම් රැසක් ලබාගැනීමටත් හැකි විය. \"මෙම උත්සවය හරහා තරගකාරිණියන්ට ඔවුන්ගේ වෘත්තීයමය ඉලක්කයන් වෙත ළඟා වීම සඳහා තල්ලූවක් ලබා දීමට අපට හැකි වුණා. එමෙන්ම මෙම වැඩසටහන ඔස්සේ ඔවුන්ගේ ජීවිත වලට අමතක නොවන අත්දැකීම රැසක් එක්කිරීමට අපට අවස්ථාව ලැබුණා. ඉදිරියේදී ඔවුන් විවිධ අයුරින් ජාත්‍යන්තරය ඉදිරියේ ශ‍්‍රී ලංකාව නියෝජනය කිරීමට නියමිත තරුණියන් වන නිසා මෙම වැඩසටහන ඔස්සේ ඔවුන් ලද අත්දැකීම් හා දැනුම් සම්භාරය ඔවුන් විශාල වශයෙන් ප‍්‍රයෝජනවත් වනු ඇති\" යැයි මේ පිළිබඳව අදහස් දක්වමින් රෙකිට් බෙන්කිසර් සමාගමේ VEET සහකාර වෙළඳ නාම කළමනාකරු ක‍්‍රිෂණ්කර් ජනනාතන් මහතා පැවසීය. VEET මෙම වැඩසටහනට ප‍්‍රවේශ වූයේ What Beuty Feels Like ඉතා හොඳින් අවස්ථාවට ගැළපෙන තේමාවක් සමගින්. තරගයට සහභාගී වූ සෑම තරුණියකටම සෑම පියවරකදීම දැනුණේ තමන්ගේ රූ සොබාවේ හා පෞරුෂයේ උදාරම්බවයි.ඒ මතකය ඔවුන් සමග සඳහටම රැඳෙනු ඇති\"යැයි SLAHAB ආරම්භක සභාපතිනිය හා VEET සන්නම් නියෝජිතවරිය වන රූප ලාවන්‍ය උපදේශිකා නයනා කරුණාරත්න මහත්මිය පැවසුවාය. එසේම\"තරගය සඳහා සහභාගී වූ තරුණියන්ගේ සැඟවුණු දක්ෂතා හා හැකියාවන් එළියට ගැනීමට අපට අගනා අවස්ථාවක් ලැබුණා. එමෙන්ම ඔවුන්ව ජාත්‍යන්තර තලයේ තරගවලට සහභාගී වීමේදී මුහුණ දීමට සිදුවන පීඩනයට හා ඉල්ලූමට මුහුණ දීමට පුහුණු කිරීමටත් අපට හොඳ අවස්ථාවක් ලැබුණා\"යයිද ඇය කියා සිටියාය. තරගය පැවත්වුණු ගලදාරී හෝටලය ඉතා වර්ණවත් ලෙස සරසා තිබූ අතර ආරාධිතයින් අසුන් වෙත කැඳවා ගෙන යාම සඳහා සුදු අශ්වයින් දෙදෙනෙකු යොදවා තිබුණි. ශ‍්‍රී ලංකාවේ රූපලාවන්‍යය හා විලාසිතා ක්ෂේත‍්‍රයේ දයුණුව සඳහා VEET හි කැපවීම ප‍්‍රකට කළ එම උත්කර්ෂවත් රාත‍්‍රිය තරගකාරීණියන්ට පමණක් නොව එම අවස්ථාවට සහභාගී වූ සියල්ලන්ටම සුවිශේෂී මතක සැමරුමක් වනු ඇත. VEET නිෂ්පාදනය කරනු ලබන්නේ ලොව අංක එකේ පාරිභෝගික භාණ්ඩ නිෂ්පාදකයෙක් වන රෙකිට් බෙන්කිසර් සමාගම විසිනි. මෝර්ටීන්, ඩෙටෝල්, හාර්පික්, එයාර්වික්, සටෙ‍්‍රප්සිල්ස්, කෝල්මන්ස්, රොබින්, ඩිස්ප‍්‍රින්, කාර්ඩිප‍්‍රින්, ගැවිස්කොන්, ෆ්ලයිබොජෙල් වැනි ප‍්‍රමුඛ පෙළේ නිෂ්පාදන හරහා රෙකිට් බෙන්කිසර් සමාගම පාරිභෝගික ජනතාවට ඉතා සමීප වී සිටියි.", "URL": "https://sinhala.adaderana.lk/news.php?nid=16737", "Category": null, "Parent URL": null}