{"Source": "Adaderana", "Timestamp": "January 3, 2017 08:23 am", "Headline": "  ආණ්ඩුවේ අරමුණ මැතිවරණය කල් දැමීමයි ", "News Content": "සීමා නීර්ණ කමිටු වාර්තාව බාරගැනීම ප්‍රතික්ෂේප කිරීම තුළින් පළාත් පාලන මැතිවරණය තවදුරටත් කල් දැමීම ආණ්ඩුවේ අරමුණ වී ඇති බව ඒකාබද්ධ විපක්ෂය පවසයිකළුතර දිස්ත්‍රික් පාර්ලිමේන්තු මන්ත්‍රී පියල් නිශාන්ත මහතා සඳහන් කළේ පළාත් පාලන මැතිවරණය කල් දැමීමට එරෙහිව ජනතා අරගලයක් ආරම්භ කරන බවයි. කළුතර ප්‍රදේශයේ පැවති ජනහමුවට එක් වෙමින් පියල් නිශාන්ත මන්ත්‍රීවරයා මෙම අදහස් පළ කළේය.මේ අතර සීමා නිර්ණ කමිටු වාර්තාව බාරගැනීම ප්‍රතික්ෂේප කිරීමට විෂයභාර අමාත්‍යවරයාට කිසිඳු සදාචාරාත්මක අයිතියක් නොමැති බව මැතිවරණ නිරීක්ෂණ සංවිධාන පවසයි. පළාත් සභා හා පළාත් පාලන අමාත්‍ය ෆයිසර් මුස්තාෆා මහතා අදාළ වාර්තාව ප්‍රතික්ෂේප කර ඇත්තේ දේශපාලන අරමුණු පදනම් කරගනිමින් බව ඔවුන් පෙන්වා දෙයි.මේ අතර නියෝජ්‍ය අමාත්‍ය අජිත්.පී.පෙරේරා මහතා සඳහන් කළේ පළාත් පාලන ඡන්දය කල් දැමීමට එක්සත් ජාතික පක්ෂයට කිසිඳු උවමනාවක් නොමැති බවයි.", "URL": "https://sinhala.adaderana.lk/news.php?nid=67645", "Category": null, "Parent URL": null}