{"Source": "Adaderana", "Timestamp": "July 16, 2010 02:11 pm", "Headline": "ශ්‍රී ලාංකික කත කුවෙට් බලධාරීන්ගේ අවධානයට", "News Content": "වැටුප් නොලබා වසර 13ක් තිස්සේ කුවේට්හි සේවය කළ ශ්‍රී ලාංකික කාන්තාවකට සහන සැලසීම සඳහා එරට අභ්‍යන්තර කටයුතු අමාත්‍යාංශයට යොමුකර තිබේ. කුවේට් තානාපති කාර්යාලයේ නිලධාරීන්ගේ මැදිහත් වීමෙන් මෙම කාන්තාව අදාළ අංශ වෙත යොමු කර ඇති බව විදේශ‍ සේවා නියුක්ති කාර්යාංශයේ අතිරේක සාමාන්‍ය අධිකාරී එල්.කේ.රුහුණගේ මහතා පැවසුවේය. කුවේට් තානාපති කාර්යාලයේ නිලධාරීන්ගේ මැදිහත් වීමෙන් මෙම කාන්තාව අදාළ අංශ වෙත යොමු කර ඇති බව විදේශ‍ සේවා නියුක්ති කාර්යාංශයේ අතිරේක සාමාන්‍ය අධිකාරී එල්.කේ.රුහුණගේ මහතා පැවසුවේය. ඒ අනුව මේ වන විට අදාළ කාන්තාව සේවය කළ නිවසේ ස්වාමියා පිළිබඳ තොරතුරු අනාවරණය කර ගැනීමට හැකිවී තිබේ. අදාළ කාන්තාවට හිමි වැටුප් ලබා ගැනීමට මේ අනුව හැකි වනු ඇති බවට එල්.කේ.රුහුණගේ මහතා විශ්වාසය පළ කළේය. 57 හැවිරිදි කමලාවතී කැටවල නැමති මෙම කාන්තාව 1997 වසරේ සිට මෙසේ සේවයේ නිරතව සිට ඇත. 1990 ගල්ෆ් යුද්ධයට පෙර කමලාවතී රුකියාවක් සඳහා කුවේට් වෙත පැමිණ ඇත. ඇය පළමුව ඊජිප්තු නිවසක ගෘහ සේවිකාවක ලෙස සේවය කර ඇත. කෙසේ හෝ යුද කාලය අතරතුර ඇය සිය ඊජිප්තු අනුග්‍රාහකයා සමග ජෝර්දානය වෙත පලා ගොස් ඇත. ගල්ෆ් යුද්ධයේ උච්චතම අවස්ථාවේදී නැවත ශ්‍රී ලංකාවට යන ලෙස එම ඊජිප්තු නියෝජිතයා කමලාවතීට දැනුම් දී ඇත. ඒ අනුව ඇය ශ්‍රී ලංකාවට පැමිණියද නැවත ඇය කුවේට් වෙත ගෙන්වා ගැනීමට එම නියෝජිතයා කටයුතු කර නැත. පසුව ඇය නව වීසා පතක් සකසාගෙන කුවේට් වෙත ගොස් ඇත. ඒ අනුව ඇයට මෙසේ කුරිරු ස්වාමියකු යටතේ සේවය කිරීමට සිදුව ඇත.", "URL": "https://sinhala.adaderana.lk/news.php?nid=9646", "Category": null, "Parent URL": null}