{"Source": "Adaderana", "Timestamp": "January 13, 2019 07:28 pm", "Headline": "වත්තලදි දෙදෙනෙකුට වෙඩි තබා පලා යාම-CCTV දර්ශන සහිතයි", "News Content": "මෝටර් රථයකින් පැමිණි පිරිසක් විසින් තවත් මෝටර් රථයක ගමන් ගත් දෙදෙනෙකුට වෙඩි තබා ඝාතනය කර පලා ගිය සිදුවීමේ සිද්ධියේ සි.සී.ටී.වී දර්ශන මේ වනවිට ලැබී තිබේ. මෝටර් රථයකින් පැමිණි පිරිසක් විසින් තවත් මෝටර් රථයක ගමන් ගත් දෙදෙනෙකුට වෙඩි තබා ඝාතනය කර පලාගොස් තිබේ. මේ වෙඩිතැබීම සිදුවුණේ වත්තල හේකිත්ත මාර්ගයේ අයියාන් සබ්රිමලේ කෝවිල ආසන්නයේදීය. අද සවස 3.30 ට පමණ වත්තල හේකිත්ත මාර්ගයේ අයියාන් සබ්රිමලේ කෝවිල ආසන්නයේදී මෝටර් රථයකින් පැමිණි පිරිසක් විසින් තවත් මෝටර් රථයක ගමන් ගනිමින් සිටි තිදෙනෙකුට වෙඩි තබා පළාගොස් තිබේ. වෙඩි තැබීම සඳහා පැමිණි පුද්ගලයින් දෙදෙනා හිස් ආවරණ පැලඳ පැමිණ ඇති අතර ඔවුන් මෝටර් රථයෙන් බැස විත් අනෙක් මෝටර් රථයේ ඉදිරිපස ගමන්කල පුද්ගලයින් දෙදෙනාට වෙඩිතබා අනතුරුව මීගමුව - කොළඹ ප්‍රධාන මාර්ගය දෙසට ඔවුන් පැමිණි රථයෙන්ම පලාගිය බව පැවසෙයි. එය අසල තීබූ සී සී ටී වී කැමරාවකද මෙම සිදුවීම සටහන්ව තිබුණි. වෙඩි තැබීම සිදුකල අවස්ථාවේම එම රථයේ ඉදිරිපස ගමන් ගත් තරුණයින් දෙදෙනා ජීවිතක්ෂයට පත්ව ඇති අතර එහි පසුපස ගමන් ගත් කාන්තාව කිසිදු අනතුරකින් තොරව දිවි බේරා ගැනීමට සමත් විය. වෙඩි වැදීමෙන් මෙලෙස මියගොස් ඇත්තේ කොටහේන ජින්තුපිටිය ප්‍රදේශයේ පදිංචි 28 හා 33 හැවිරිදි පුද්ගලයින් දෙදෙනෙකු වන ස්ටීවන් රිජේන්ද්‍ර නොහත් චාල්ස් නැමැති පුද්ගලයා සහ ඔහුගේ මිතුරෙක්. මත්ද්‍රව්‍ය ජාවාරමේ නිරත පාතාල කල්ලි දෙකක් අතර කලක සිට පැවති ගැටුමක ප්‍රතිඵලයක් ලෙස මෙම වෙඩි තැබීම සිදුකරන්නට ඇති බවට පොලීසිය සැක පල කරයි. මෙතෙක් සොයාගෙන ඇති තොරතුරුවලට අනුව පොලීසිය සැක කරන්නේ කොච්චිකඩේ කැලණි ගුම්මා නමැති කල්ලියේ සාමාජිකයින් මෙම වෙඩි තැබීම සිදුකරන්නට ඇති බවයි.", "URL": "https://sinhala.adaderana.lk/news.php?nid=102279", "Category": null, "Parent URL": null}