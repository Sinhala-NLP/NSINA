{"Source": "Adaderana", "Timestamp": "October 25, 2018 01:00 pm", "Headline": "පළමු 20-20 තරගයේ ජය පකිස්ථානයට", "News Content": "සංචාරක ඔස්ට්‍රේලියානු කණ්ඩායම සහ පාකිස්ථාන කණ්ඩායම අතර පැවති පළමු 20-20 ක්‍රිකට් තරගය ලකුණු 66කින් ජය ගැනීමට පාකිස්ථාන කණ්ඩායම සමත්ව තිබේ. අබුඩාබිහිදී පැවති තරගයේ කාසියේ වාසිය දිනු ඔස්ට්‍රේලියානු කණ්ඩායම ප්‍රථමයෙන් පන්දුවට පහරදිමේ අවස්ථාව පාකිස්ථාන කණ්ඩායමට ලබාදුන් අතර ඒ අනුව නියමිත පන්දුවාර 20 තුළ කඩුලු 08ක් දැවී ලකුණු 155ක් ලබාගැනීමට ඔවුන් සමත් වුණි. පිළිතුරු ඉනිම සඳහා පන්දුවට පහරදුන් ඔස්ට්‍රේලියානු කණ්ඩායමට පන්දුවාර 16යි පන්දු 05ක් තුළ සියලුදෙනා දැවී ලබාගත හැකි වුයේ ලකුණු 89ක් පමණකි. පන්දු යැවීමේදී ඉමාඩ් වසීම් කඩුලු 3ක් ද ෆහීම් අෂ්රෆ් සහ ශහීන් ෂාහ් අෆ්රිඩි කඩුලු දෙක බැගින් ද බිඳ හෙළීය.", "URL": "https://sinhala.adaderana.lk/news.php?nid=98202", "Category": null, "Parent URL": null}