{"Source": "Adaderana", "Timestamp": "October 31, 2016 10:41 am", "Headline": "ශ්‍රී ලංකා-සිම්බාබ්වේ ටෙස්ට් තරගයේ තෙවන දිනය අදයි", "News Content": "සංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ තෙවන දිනය අදයි.දෙවන දිනය නිමාවට පත්වන විට සිය ප්‍රථම ඉනිම සඳහා පන්දුවට පහර දෙමින් සිටි සිම්බාබ්වේ කණ්ඩායම එක් කඩුල්ලක් බිඳ වැටී ලකුණු 88ක් ලබා සිටියි.ඒ ශ්‍රී ලංකා කණ්ඩායම සිය ප්‍රථම ඉනිම සඳහා සියලු ක්‍රීඩකයින් දැවී ලබා ගත් ලකුණු 537ට පිළිතුරු ලෙසය.ශ්‍රී ලංකා ඉනිම වෙනුවෙන් උපුල් තරංග නොදැවී ලකුණු 110ක් ලබා ගත් අතර කුසල් ජනිත් පොරේරා ද ලකුණු 110ක් ලබා ගැනීමට සමත් විය.කෞෂාල් සිල්වා ලකුණු 94යි.දිමුත් කරුණාරත්න ලකුණු 56යි.සිය මංගල ටෙස්ට් තරඟයට සහභාගී වූ අසේල ගුණරත්න ලකුණු 54 යි.සිම්බාබ්වේ කණ්ඩායම ශ්‍රී ලංකාවට වඩා කඩුලු 09ක් අතැතිව ලකුණු 449ක් පිටු පසින් පසුවේ.", "URL": "https://sinhala.adaderana.lk/news.php?nid=65576", "Category": null, "Parent URL": null}