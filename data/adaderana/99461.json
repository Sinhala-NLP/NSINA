{"Source": "Adaderana", "Timestamp": "November 19, 2018 08:34 pm", "Headline": "සැප පුටු ගන්න ටෙන්ඩරය දැම්මේ වැරදීමකින්", "News Content": "බස්නාහිර පළාත් සභාව වෙනුවෙන් අලුතින් ඉදිකල ගොඩනැගිල්ලේ පලමු සභාවාරය අද (19) පැවැත් විය. මෙහිදී අදහස් දක්වමින් ප්‍රධාන අමාත්‍ය ඉසුර දේවප්‍රිය මහතා කියා සිටියේ බස්නාහිර පළාත් සභාව වෙනුවෙන් අධික මුදලක් වැයකර මන්ත්‍රී ආසන මිලදී ගැනීම සඳහා වූ ටෙන්ඩරය යොමු කළේ වැරදීමකින් බවයි. බෝපේ පෝද්දල ප්‍රාදේශීය සභාවේ මාසික රැස්වීම අද ආරම්භයට පෙර විපක්ෂයේ සිටින එක්සත් ජාතික පක්ෂ මන්ත්‍රීවරුන් තමන්ට බහුතරය ඇති බව පවසා සභාපතිධූරය තමන්ට හිමිවිය යුතු බව පවසමින් මුලසුනෙහි කටයුතු ආරම්භ කරනු ලැබුවාය. පසුව ශ්‍රී ලංකා පොදුජන පෙරමුණෙහි මන්ත්‍රීවරුන් ඊට විරෝධය පල කිරීමත් සමඟ සභාපති අසුනෙහි සිටි එක්සත් ජාතික පක්ෂ මන්ත්‍රීවරයා ඉන් ඉවත් කිරීමට කටයුතු කිරීමත් සමඟ නොසන්සුන් තත්ත්වයක් හටගත්තේය.", "URL": "https://sinhala.adaderana.lk/news.php?nid=99461", "Category": null, "Parent URL": null}