{"Source": "Adaderana", "Timestamp": "October 19, 2017 11:25 am", "Headline": "තමා අපයෝජනයට ලක් වු බව මැකයිලා හෙළි කරයි", "News Content": "සිය කණ්ඩායමේ වෛද්‍යවරයා විසින් තමන් වසර ගණනාවක් ලිංගික අපයෝජනයට ලක් කළ බවට ඔලිම්පික් රන් සම්මාන ලාභී අමෙරිකානු ජිම්නාස්ටික් ක්‍රීඩිකා මැකයිලා මැරෝනි ප්‍රකාශ කර තිබේ. 2012 වසරේ ලන්ඩන් ඔලිම්පික් ක්‍රීඩා උලෙළේදී ජිම්නාස්ටික් ක්‍රීඩාව සඳහා රන් සම්මාන ලාභිනියක වන මැරෝනි පවසා ඇත්තේ එවකට අමෙරිකානු ජිම්නාස්ටික් කණ්ඩායමේ වෛද්‍යවරයා ලෙස කටයුතු කළ ලැරී නාසර් නැමැති වෛද්‍යවරයා විසින් තමන් අපයෝජනයට ලක් කළ බවයි. වයස අවුරුදු දහතුනේ සිට වසර 07ක කාලයක් තමන් අපයෝජනයට ලක්වූ බව විදෙස් මාධ්‍යයක් වෙත අදහස් දක්වමින් ප්‍රකාශ කර තිබේ. ලැරී නාසර් නැමැති වෛද්‍යවරයා ළමා අපයෝජන චෝදනා රැසකට ලක්වූවකු වන අතර ඔහුට එරෙහිව මේ වන විට නඩු කිහිපයක් විභාගවෙමින් පවතින බව වාර්තා වෙයි.", "URL": "https://sinhala.adaderana.lk/news.php?nid=78891", "Category": null, "Parent URL": null}