{"Source": "Adaderana", "Timestamp": "October 6, 2013 02:11 pm", "Headline": "ඩෙංගු මර්දන සතිය හෙටින් ඇරඹෙයි", "News Content": "ජාතික ඩෙංගු මර්දන සතිය හෙට සිට ලබන 13 වන දින දක්වා දිවයින පුරා ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ඒ අනුව අදාළ කාලය තුළ එක් එක් දිනයන් සඳහා වෙන් වෙන් අංශ යටතේ ඩෙංගු මර්දන වැඩසටහන් ක්‍රියාත්මක කිරීමට නියමිතය. ඩෙංගු මර්දන සතිය තුළ සෑම නිවසකම රාජ්‍ය ආයතන, පෞද්ගලික ආයතන හා පරිශ්‍රවල මදුරුවන් බෝවන ස්ථාන සොයා බලා ඒවා විනාශ කිරීම අනිවාර්යය බව සෞඛ්‍ය අමාත්‍යාංශය පවසයි. ඩෙංගු මදුරුවන් බෝවන ස්ථාන වලින් සියයට 85ක්ම නිවෙස් ආශ්‍රිතව පවතින බව කීට විද්‍යා සමීක්ෂණවලින් අනාවරණය වී ඇති බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=37957", "Category": null, "Parent URL": null}