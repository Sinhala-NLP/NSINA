{"Source": "Adaderana", "Timestamp": "September 8, 2010 12:06 pm", "Headline": "අතුරුදහන් වූ අය පොලිස් කූඩුවෙන් හමුවේ", "News Content": "නුගේගොඩින් අතුරුදහන් වූ බව කියන මුද්‍රණාල හිමිකරු සහ පවුලේ උදවිය පොලිස් අත්අඩංගුවේ පසුවන බව නුගේගොඩ කොට්ඨාසය බාර පොලිස් අධිකාරි දේශබන්දු තෙන්නකෝන් මහතා පවසයි. එහෙත් ඒ පිළිබඳ වැඩිදුර විස්තර මේ මොහොතේ ප්‍රකාශ කළ නොහැකි බව ද හෙතෙම අද දෙරණට කියා සිටියේය. එක්සත් ජාතික පක්ෂය විසින් පොස්ටර් තොගයක් මුද්‍රණය කරන්නට ඇණවුම් කළ නුගේගොඩ පිහිටි මුද්‍රණාලයක හිමිකරු සහ ඔහුගේ පවුලේ සාමාජිකයින් අතුරුදහන් වී ඇතැයි බස්නාහිර පළාත් සභා මන්ත්‍රී ශිරාල් ලක්තිලක මහතා අද උදෑසන පවසා තිබිණි.", "URL": "https://sinhala.adaderana.lk/news.php?nid=10716", "Category": null, "Parent URL": null}