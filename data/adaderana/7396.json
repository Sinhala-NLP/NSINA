{"Source": "Adaderana", "Timestamp": "March 20, 2010 08:54 am", "Headline": "ගාසා තීරයට ගුවන් ප්‍රහාරයක්", "News Content": "පලස්තීනයේ ගාසා තීරයට ඊශ්‍රායලය විසින් එල්ල කරන ලද ගුවන් ප්‍රහාරවලින් පුද්ගලයින් 11 දෙනෙකු තුවාල ලබා තිබේ. ගාසා හි ගුවන්තොටුපලට මෙම ප්‍රහාරය එල්ල වී ඇති බව විදෙස් මාධ්‍ය වාර්තා කරයි. ගාසා තීරයේ සිටින ආරක්ෂක අංශ සිය ඉලක්කය වූ බව ප්‍රහාරය සනාථ කරන ඊශ්‍රාලය අ‍ාරක්ෂක අංශ පවසයි. පසුගිය බ්‍රහස්පතින්දා දිනයේ දී ගාසා තීරයෙන් ඊශ්‍රාලයට එල්ල වූ රොකට් ප්‍රහාරයකින් පුද්ගලයෙකු ජීවිතක්ෂයට පත්විය. පසුගිය දින කිහිපය තුළ ඊශ්‍රායලය හා පලස්තීනය අතර අවස්ථා කිහිපයකදීම මෙවන් ප්‍රහාර එල්ල කිරීම් පිළිබඳ වාර්තා විය.", "URL": "https://sinhala.adaderana.lk/news.php?nid=7396", "Category": null, "Parent URL": null}