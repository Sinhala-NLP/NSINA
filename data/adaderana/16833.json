{"Source": "Adaderana", "Timestamp": "June 18, 2011 09:57 am", "Headline": "ප්‍රමිතියෙන් තොර දඟර වානේ කම්බි තොගයක් අධිකාරිය භාරයට", "News Content": "නියමිත ප්‍රමිතියෙන් තොර දඟර වානේ කම්බි තොගයක් පාරිභෝගික කටයුතු අධිකාරිය භාරයට ගෙන තිබේ. එස්.එල්.එස්. ප්‍රමිතියෙන් තොර වානේ කම්බි ටොන් 110 ක් සොයාගත් බව පාරිභෝගික කටයුතු අධිකාරිය පැවසීය. එම වානේ තොගයේ වටිනාකම රුපියල් මිලියන 10 ට අධික බව පාරි‍භෝගික කටයුතු අධිකාරිය පවසයි. හලාවත ‍මාදම්පේ ප්‍රදේශයේ දී මෙම වානේ තොගය අධිකාරිය භාරයට ගෙන ඇති බව සඳහන්ය. මහා පරිමාණ නිෂ්පාදන ආයතනයක් විසින් මෙම දඟර වානේ කම්බි නිෂ්පාදනය කර ඇති අතර අදාළ වානේ ‍තොගය හා ආයතනය අධිකරණය හමුවට ඉදිරිපත් කරන බව පාරිභෝගික කටයුතු අධිකාරිය පවසයි.", "URL": "https://sinhala.adaderana.lk/news.php?nid=16833", "Category": null, "Parent URL": null}