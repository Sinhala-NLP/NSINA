{"Source": "Adaderana", "Timestamp": "May 3, 2018 07:49 am", "Headline": "යුද සමයේ වැඩිම කැපවීමක් කළ ආරක්ෂක බුද්ධි නිලධාරීන් රැසක් සිරගත කරලා", "News Content": "යුද සමයේ වැඩිම කැපවීමක් කළ ආරක්ෂක බුද්ධි අංශ නිලධාරීන් රැසක් මේ වන විට සිරගතව සිටින බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. ඔහු පෙන්වාදෙන්නේ වත්මන් ආණ්ඩුව මේ වන විට වැඩිපුරම බන්ධනාගාර ගත කර ඇත්තේ හමුදා සාමාජිකයින් බවයි. රට තුළ සිදුවු වංචා දූෂණ ඇතුළු විවිධ සිදුවීම්වලට අණ ලබා දුන්නේ තමන් බව ප්‍රකාශ කරන ලෙස අත්අඩංගුවේ සිටින රණවිරුවන්ට අපරාධ පරීක්ෂණ දෙපාර්තමේන්තුව දැඩි බලපෑමක් එල්ල කරමින් සිටින බවද හිටපු ආරක්ෂක ලේකම් ගෝඨාභය රාජපක්ෂ මහතා පවසයි. හිටපු ආරක්ෂක ලේකම්වරයා මේ බව සඳහන් කළේ ඊයේ(02) පස්වරුවේ කොටිකාවත්තේ පැවැති උත්සවයකට එක්වෙමිනි. රණවිරුවන්ට කෙතරම් බලපෑම් එල්ල වුවත් ඔවුන් කිසිදා තම ජීවිතය රැක ගැනීමට බොරු නොකියන බවද ගෝඨාභය රාජපක්ෂ මහතා මෙහිදී වැඩිදුරටත් අදහස් දැක්වීය.", "URL": "https://sinhala.adaderana.lk/news.php?nid=88424", "Category": null, "Parent URL": null}