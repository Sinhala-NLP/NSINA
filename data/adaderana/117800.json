{"Source": "Adaderana", "Timestamp": "August 29, 2019 06:37 pm", "Headline": "මම විනය පරීක්ෂණවලට කියන්නේ ස්තුතියි නැවත එන්න කියලා-බුද්ධික", "News Content": "2011 පසුව තමන්ට විනය පරීක්ෂණ ඉදිරිපත් කර නොමැති බව රාජ්‍ය අමාත්‍ය බුද්ධික පතිරණ මහතා පවසයි. අද (29) පාදුක්ක ප්‍රදේශයේ පැවති වැඩසටහනකදී සිය අදහස් පල කරමින් ඒ මහතා මේ බව ප්‍රකාශ කළේය. පක්ෂයේ මන්ත්‍රීවරුන් දෙපළකට එරෙහිව විනය පරීක්ෂණ නියම කර තිබීම පිළිබඳ මාධ්‍යවේදීන් නැගූ ප්‍රශ්නයකට පිළිතුරු සපයමින් ඒ මහතා මේ බව ප්‍රකාශ කළේය. තමාට පක්ෂ සාමාජිකත්වය අත්හිටවු බවත් තනතුරු 7ක් අත්හිටවු බව ප්‍රකාශ කළ ඒ මහතා එය තමන්ට වෙස් වලාගත් ආශිර්වාදයක් වු බව ද ප්‍රකාශ කළේය. තමන් විනය පරීක්ෂණවලට \"ස්තුතියි නැවත එන්න\" යනුවෙන් ප්‍රකාශ කළ බව ද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=117800", "Category": null, "Parent URL": null}