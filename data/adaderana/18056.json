{"Source": "Adaderana", "Timestamp": "August 14, 2011 01:15 pm", "Headline": "ඔක්තෝම්බරයේ සිට පටි තදකරගත යුතුයි", "News Content": "ඔක්තෝබර් පළමු වැනි දින සිට මෝටර් රථ ධාවනයේ දී ආසන බඳ පටි අනිවාර්ය කිරීමට තීරණය කර තිබේ. ඊට අදාළ නීති කෙටුම්පත් සඳහා මේ වන විටත් අනුමැතිය ලැබී ඇති බව ප්‍රවාහන අමාත්‍යාංශ ලේකම් ධම්මික පෙරේරා මහතා සඳහන් කළේය. ඉංග්‍රිසි අක්ෂර සහිත සියලු මෝටර් රථ සඳහා ඔක්තෝබර් පළමු වැනි දින සිට ආසන බඳ පටි පැළදීම අනිවාර්ය කර තිබේ. ඒ අනූව අදාළ මෝටර් රථ ධාවනය කරන රියදුරු සහ ඉදිරිපස අසුනේ ගමන් ගන්නා පුද්ගලයා ආසන බඳ පටි පැළදිය යුතුමය. මෝටර් රථ ප්‍රවාහන කොමසාරිස් දෙපාර්තමේන්තුව විසින් ඊට අදාළ නීති රෙගුලාසි සකස් කර ඇති අතර එම නීති කඩකරන පුද්ගලයින්ට එරෙහිව නීතිමය ක්‍රියාමාර්ග ගන්නා බව අමාත්‍යාංශ ලේකම්වරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=18056", "Category": null, "Parent URL": null}