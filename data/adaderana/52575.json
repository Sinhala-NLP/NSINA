{"Source": "Adaderana", "Timestamp": "July 11, 2015 12:04 pm", "Headline": "ආරක්ෂක අංශ සාමාජිකයින්ට තවදුරටත් ජාත්‍යන්තර පුහුණු ලබාදෙනවා ", "News Content": "ආරක්ෂක අංශ සාමාජිකයින්ට පසුගිය කාලයට වඩා ජාත්‍යන්තර පුහුණු අවස්ථා උදාකර දිමට ඉදිරියේදී කටයුතු කරන බව ජනාධිපති මෛත්‍රිපාල සිරිසේන මහතා පවසයි.තමා පසුගිය මාස 06 තුල සිදු කළ විදේශ සංචාරවලදී මෙන්ම මෙරටට පැමිණි රාජ්‍ය නායකයින් සමඟ පැවැති සාකච්ඡාවලදි කළ ඉල්ලීම් සහ ඔවුන් දැක්වූ ප්‍රතිචාර අනුව ඉදිරියේදී ඒ සඳහා පුළුල් අවස්ථා රැසක් උදාවනු ඇති බව ජනාධිපතිවරයා සඳහන් කළේය.කටුනායක ශ්‍රී ලංකා ගුවන් හමුදා කඳවුරේ නිරික්ෂණ චාරිකාවක නිරත වෙමින් ජනාධිපති මෛත්‍රිපාල සිරිසේන මහතා මෙම අදහස් පල කර සිටියේය.එහිදී වැඩිදුරටත් අදහස් දැක්වූ ජනාධිපතිවරයා කියා සිටියේ මාතෘ භූමිය වෙනුවෙන් ජිවිත පරිත්‍යාගයෙන් වගකීම් ඉටුකළ විරෝධාර රණවිරුවන් පිළිබඳ ඇති ගෞරවය සහ පිළිගැනිම තවදුරටත් ශක්තිමත් කිරිම තම අපේක්ෂාව බවයි.රණවිරුවන් මෙන්ම ඔවුන්ගේ පවුල්වල සාමාජිකයින් වෙනුවෙන් ඉටු කළ යුතු සියලු සුබ සාධන සේවා ඉටු කිරිමට රජය කටයුතු කරන බව ද ජනාධිපති මෛත්‍රීපාල සිරිසේන මහතා එහිදී කියා සිටියේය.", "URL": "https://sinhala.adaderana.lk/news.php?nid=52575", "Category": null, "Parent URL": null}