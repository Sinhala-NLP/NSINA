{"Source": "Adaderana", "Timestamp": "December 8, 2015 11:39 am", "Headline": "ඝාතකයාටත් පෝරකය තීන්දුයි", "News Content": "පුද්ගල ඝාතනයකට වැරදිකරු වු අයෙකුට අනුරාධපුර මහාධිකරණය මරණ දඬුවම නියම කර තිබේ.වෙඩි තබා පුද්ගලයෙකු ඝාතනය කිරීම සම්බන්ධයෙන් වරදකරු වු මැදවච්චිය, කෝන්ගොල්ලෑව ප්‍රදේශයේ පදිංචිකරුවෙකුට මෙලෙස මරණ දඬුවම නියම වී ඇති බව අද දෙරණ අධිකරණ වාර්තාකරු පැවසුවේය.1996 වසරේ දෙසැම්බර් මස 23 වන දින මැදවච්චිය, කෝන්ගොල්ලෑව ප්‍රදේශයේ පදිංචිකරුවෙකු වෙඩි තබා ඝාතනය කිරීම සම්බන්ධයෙන් අදාළ පුද්ගලයාට එරෙහිව නීතිපතිවරයා විසින් අනුරාධපුර මහාධිකරණය හමුවේ අධිචෝදනා ගොනුකර තිබූ බව සඳහන්ය.විත්තිකරුට එරෙහි චෝදනා සාධාරණ සැකයකින් තොරව ඔප්පු වීම හේතුවෙන් ඔහුට මරණ දඬුවම නියම කරන බව නඩුවේ තීන්දුව ප්‍රකාශයට පත් කරමින් මහාධිකරණ විනිසුරු ධම්මික ගනේපොල මහතා සඳහන් කර ඇත.", "URL": "https://sinhala.adaderana.lk/news.php?nid=55590", "Category": null, "Parent URL": null}