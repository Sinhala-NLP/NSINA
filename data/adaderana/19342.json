{"Source": "Adaderana", "Timestamp": "October 13, 2011 10:34 pm", "Headline": "එකම පවුලේ සිව්දෙනෙක් වෙඩි තබා මරා දමලා", "News Content": "අද(13) රාත්‍රියේ උඩවළව, පනහඩුව ප්‍රදේශයේදී එකම පවුලේ සාමාජිකයින් සිව්දෙනෙකු වෙඩි තබා ඝාතනය කර ඇති බව පොලිස් මාධ්‍ය ප්‍රකාශක මැක්සි ප්‍රොක්ටර් මහතා පවසයි. ‍ එකම පවුලේ මව, පියා, පුතා සහ දියණිය මෙසේ ඝාතනයට ලක්ව ඇති බව සඳහන්ය. ‍ අද රාත්‍රී 7 .40 ට පමණ ඔවුන් විසූ නිවසට පැමිණි නාඳුනන පිරිසක් විසින් මෙම වෙඩි තැබීම සිදුකර ඇති බව ද පොලිස් මාධ්‍ය ප්‍රකාශකවරයා සඳහන් කළේය. ‍ එම ප්‍රදේශයේ ව්‍යාපාරිකයකු ඇතුළු පවුලේ සාමාජිකයින් මෙසේ ඝාතනයට ලක්ව ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=19342", "Category": null, "Parent URL": null}