{"Source": "Adaderana", "Timestamp": "March 8, 2013 01:42 pm", "Headline": "ඇට්ලස් සමාගම ප‍්‍රථම පර්යේෂණ හා සංවර්ධන විද්‍යාගාරය මොරටු සරසවියේ පිහිටුවයි ", "News Content": "ජායා රූ - ඇට්ලස් සමාගම විසින් මොරටුව විශ්ව විද්‍යාලයේ යාන්ති‍්‍රක ඉංජිනේරු පීඨය තුළ පර්යේෂණ හා සංවර්ධන විද්‍යාගාරයක් පිහිටුවීමේ සහයෝගීතා ගිවිසුම අත්සන් කළ අවස්ථාව. (වමේ සිට දකුණට) විරාජ් ජයසූරිය මහතා (ප‍්‍රධාන මෙහෙයුම් නිලධාරී - ඇට්ලස් සමාගම), නිමල් මදනායක මහතා (ප‍්‍රධාන විධායක නිලධාරී - ඇට්ලස් සමාගම), අජන්ත පෙරේරා මහතා සිටගෙන - සහකාර සාමාන්‍යාධීකාරී පර්යේෂණ හා සංවර්ධන - ඇට්ලස් සමාගම) හා මොරටු සරසවිය උප කුලපති මහාචාර්ය, ආනන්ද ජයවර්ධන මහතා ( මොරටු සරසවිය) ශී‍්‍ර ලංකාවේ විශාලතම ලිපිද්‍රව්‍ය නිෂ්පාදන සමාගම වන ඇට්ලස් සමාගම, මෙරට ලිපිද්‍රව්‍ය නිෂ්පාදනයේ පෙරළිකාර ඉදිරි පියවරක් තබමින්, මොරටුව විශ්ව විද්‍යාලයේ යාන්ති‍්‍රක ඉංජිනේරු පීඨය තුළ පර්යේෂණ හා සංවර්ධන විද්‍යාගාරයක් පිහිටුවීමේ සහයෝගීතා ගිවිසුමක් එම විශ්ව විද්‍යාලය සමඟ පසුගියදා කොළඹ දී අත්සන් කෙරුණි. ඒ අනුව ශී‍්‍ර ලංකාවේ ලිපිද්‍රව්‍ය නිෂ්පාදන ක්ෂේත‍්‍රයේ ප‍්‍රථම පර්යේෂණ හා සංවර්ධන අංශයක් පිහිටුවීමේ ගෞරවය ඇට්ලස් සමාගමට හිමිවන අතර, එහි සහයෝගීතා ගිවිසුමට සිලෝන් පෙන්සිල් සමාගම වෙනුවෙන් එහි ප‍්‍රධාන විධායක නිලධාරී, නිර්මාල් මදනායක මහතා හා මොරටු සරසවිය වෙනුවෙන් උප කුලපති මහාචාර්ය, ආනන්ද ජයවර්ධන මහතා අත්සන් තැබූහ. මොරටු සරසවි පරිශ‍්‍රය තුළ පිහිට වූ මෙම පර්යේෂණ හා සංවර්ධන විද්‍යාගාරය මූලික වශයෙන් ඇට්ලස් සමාගම වෙනුවෙන් නව නිෂ්පාදන පිළිබඳව පර්යේෂණ කිරීම හා නව නිෂ්පාදන වාණිජකරණය කිරීම සිදු කෙරේ. එම කි‍්‍රයාවලියට වර්තමාන නිෂ්පාදනයන් හී වාණිජ වටිනාකම සහතික කෙරෙන සේ ප‍්‍රමිතිය උසස්කිරීම, නිෂ්පාදන ක‍්‍රමවේද හා එයට වැයවන කාලය අධ්‍යයනය කර පිරිවැය අවමකිරීම හා ප‍්‍රමිති වර්ධනය, නව්‍ය නිෂ්පාදන කි‍්‍රයාවලි තුළින් අවම බලශක්ති පාරිභෝජනය හා විශ්ව විද්‍යාල අධ්‍යයනය තුළින් සිදුකරන නව්‍ය සොයාගැනීම්වලට වාණිජ වටිනාකමක් ලබාදීම ආදිය අයත්වේ. ”ඇට්ලස්, ලිපිද්‍රව්‍ය නිෂ්පාදන ක්ෂේත‍්‍රය තුළ වෙනස්කම් රැසක් සිදුකළ සමාගමක්. එමෙන්ම ඇට්ලස් යනු, අභ්‍යාසපොත්, පෑන් හා පැස්ටල් ආදී මෙරටට අවශ්‍ය සියලූම ලිපිද්‍රව්‍ය නිපදවන කර්මාන්තශාලාවක් හිමි ශී‍්‍ර ලංකාවේ එකම සමාගමයි. නිරන්තර දියුණුව හා තිරසාර සංවර්ධනය ප‍්‍රධාන තේමාව කරගත් අප සමාගමේ කළමනාකාරීත්වය තුළින් අපේ නිෂ්පාදනවල ගුණාත්මකබව හා විවිධත්වය වර්ධනය කිරීමක් සිදුවෙනවා. එමෙන්ම අපේ නිෂ්පාදන කි‍්‍රයාවලියේ කාර්යක්ෂමතාව හේතුවෙන් දිගින් දිගටම අපේ නිෂ්පාදනවල මිල දැරිය හැකි තත්ත්වයක පවත්වා ගනිමින් ප‍්‍රමිතිය උසස්කිරීමට හැකිවී තිබෙනවා. එයට කදිම උදාහරණයවන්නේ, 1999දී අප සමාගම විසින් “මිලේනියම්” නමින් පෑනක් රුපියල් 10කට වෙළඳපොළට හඳුන්වාදුන්නා සේම 2013දීත් එවැනිම පෑනක් “ඇට්ලස් චූටි ටී” නමින් රුපියල් දහයකටම මිලදීගත හැකි පෑනක් වෙළඳාපොලට හදුන්වාදී තිබෙනවා. එසේ අඩු මිලකට අපට නිෂ්පාදන සැපයිය හැකි වී ඇත්තේ, සමාගම පවත්වාගෙන යන ඵලදායි කාර්යක්ෂමතාව හේතුවෙනුයි. පාරිභෝගිකයන්ට වැඩි ප‍්‍රතිලාභ ලැබෙන මෙම සංවර්ධනය වඩාත් උසස් අන්දමින් සිදුකිරීමට ජාත්‍යන්තර තත්ත්වයේ පර්යේෂණ හා සංවර්ධන අංශයක් තිබීමේ වැදගත්කම අප දුටුවා. අප මෙම ව්‍යාපෘතියට මොරටු සරසවිය තෝරාගත්තේ, එය ලොවේ සෙසු කීර්තිමත් ඉංජිනේරු විශ්ව විද්‍යාලවලට නො දෙවැනි විශ්ව විද්‍යාලයක් වීමෙනුයි.” මොරටු සරසවි පරිශ‍්‍රය තුළ පර්යේෂණ හා සංවර්ධන විද්‍යාගාරයක් පිහිටුවීමේ ව්‍යාපෘතිය සම්බන්ධයෙන් ඇට්ලස් සමාගමේ මෙහෙයුම් අධ්‍යක්ෂ, විරාජ් ජයසූරිය මහතා පැවසීය. එමෙන්ම ඇට්ලස් සමාගම ලිපිද්‍රව්‍ය භාණ්ඩ 500කට අධික ප‍්‍රමාණයක් නිපදවෙන අතර, එයින් 80%ක්ම දේශීයව නිපදවේ. එහෙයින් මෙම ව්‍යාපෘතිය හේතුවෙන් එම සමාගම දේශීයව නිපදවන භාණ්ඩවලට වැඩි අගයක් එක්කිරීමට ද හැකිවනු ඇත. එය පාරිභෝගිකයාට එහි නිෂ්පාදනවලට ගෙවන මිලට උපරිම වටිනාකමක් ලබාදෙන්නකි. තවද සෑම වසරක් පාසාම නව නිෂ්පාදන රැසක් වෙළඳපොලට එක් කරන ඇට්ලස් සමාගමේ එම නව නිපැයුම් කි‍්‍රයාවලිය සවිමත්වීමක් ද මෙම ව්‍යාපෘතිය සමඟම සිදුවේ. ඇට්ලස් සමාගමේ සහකාර සාමාන්‍යාධීකාරී (පර්යේෂණ හා සංවර්ධන& අජන්ත පෙරේරා මහතා පැවසුවේ, ජාත්‍යන්තර තත්ත්වයේ නව තාක්ෂණික, පරිසර හා සමාජ හිතකාමී ක‍්‍රමවේද තුළින් ඇට්ලස් සමාගම ඉහල ප‍්‍රමිතියකින් යුත් නිෂ්පාදන සිදු කරන බව හා මෙම නව මොරටු සරසවි පරිශ‍්‍රය තුළ පිහිට වූ පර්යේෂණ හා සංවර්ධන විද්‍යාගාරයක් සමඟම අපට එම ප‍්‍රමිතිය තවත් වර්ධනය කරගත හැකි බවය. එමෙන්ම මෙය තුළින් තාක්ෂණය සමඟ ඉදිරියට ගමන් කරන අනාගත සමාජයට අවශ්‍යවන ලිපිද්‍රව්‍ය කෙබඳු විය යුතුද යන්න අධ්‍යයනය කර එයට අවශ්‍ය පරිදි ඉදිරි නිෂ්පාදන කි‍්‍රයාවලිය සකස් කරගැනීමටත් අපගේ අරමුණ වී තිබෙනවා. තවද, අප සමාගමේ පර්යේෂණ හා සංවර්ධන අංශය මගින් රැස්කරගත් දැනුම මොරටු සරසවියේ අධ්‍යයන අංශය සමඟ බෙදා හදාගැනීමත් ඔවුන් නව පර්යේෂණ තුළින් සොයාගන්නා තොරතුරු සමාගමේ නිෂ්පාදනවලට එක්කිරීමකුත් මෙමගින් සිදුවෙනවා.” යන්නය. ඉංජිනේරු, ගෘහ නිර්මාණ ශිල්පී හා තොරතුරු තාක්ෂණික ආදී අධ්‍යයන පීඨ තුනකින් සමන්විත මොරටු විශ්ව විද්‍යාලය, ශී‍්‍ර ලංකාවට ජාත්‍යන්තර ප‍්‍රමිතියේ උපාධිධරයන් හා පශ්චාත් උපාධිධරයන් බිහිකරන විශිෂ්ටතම සරසවියකි. වර්තමානයේ උපාධි අපේක්ෂක පාඨමාලා 11ක් හා පර්යේෂණ තුළින් ආචාර්ය උපාධි පිරි නැමීමට අමතරව පශ්චාත් උපාධි පාඨමාලා 56ක් පවත්වන මොරටු සරසවියේ දැක්මවන්නේ, වැඩිම ජගත් පිළිගැනීම හිමි ආසියාවේ දැනුම සපයන ආයතනය බවට පත්වීමය. එම දැක්මට අනුව එම සරසවිය, ව්‍යාපාරික ක්ෂේත‍්‍රයට පර්යේෂණ හා සංවර්ධන විද්‍යාගාර පහසුකම් හා නුතන තාක්ෂණික සහයෝගය ලබාදේ. 1959 දී ඇරඹුණු ලංකා පැන්සල් සමාගම, ශී‍්‍ර ලංකාවේ පාසල් හා කාර්යාලීය ලිපිද්‍රව්‍ය නිෂ්පාදනය හා බෙදාහැරීමේ වෙළඳ නායකත්වය හිමි සමාගමකි. එමෙන්ම, වෝනර් සහෝදරයෝ, මාර්වල් හා බෙන් 10 යන කාටූන් චරිත හා රූප භාවිතාකිරීමේ අවසරය හිමි ශී‍්‍ර ලංකාවේ එක ම ලිපිද්‍රව්‍ය නිෂ්පාදන සමාගමවන්නේද, ඇට්ලස් ය.", "URL": "https://sinhala.adaderana.lk/news.php?nid=32221", "Category": null, "Parent URL": null}