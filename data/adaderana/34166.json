{"Source": "Adaderana", "Timestamp": "May 17, 2013 11:22 am", "Headline": "තිදරු මවක් ළිඳට පනියි - දරුවන් මරුට - මව අත්අඩංගුවට", "News Content": "වව්නියාව ප්‍රදේශයේ මවක දරුවන් තිදෙනා ද සමග ළිඳට පැන සිය දිවි හානි කර ගැනීමට උත්සහ කර තිබේ. අද (17) පෙරවරුවේ මෙම කාන්තාව සිය දරුවන් තිදෙනා සමග ළිඳකට පැන සියදිවි හානිකර ගැනීමට උත්සාහ දරා ඇති බව පොලීසිය පැවසුවේය. කෙසේ වෙතත් ප්‍රදේශවාසීන් එක්ව අදාළ කාන්තාව බේරාගෙන ඇති අතර ඒ වනවිටත් දරුවන් තිදෙනා ළඳට දමා තිබූ හෙයින් ඔවුන් මියගොස් සිටි බව පොලීසිය සඳහන් කරයි. ජීවිතක්ෂයට පත්ව ඇත්තේ අවුරුද්දක, අවුරුදු 3 ක සහ අවුරුදු 4 ක ගැහැනු ළමුන් තිදෙනෙකු බව සඳහන්ය. අද (17) උදෑසන මෙසේ දරුවන් තිදෙනා සමග ළිඳට පැන ඇත්තේ වව්නියාව, තන්ඩිකුලම් ප්‍රදේශයේ පදිංචි තිදරු මවකි. සිද්ධිය සම්බන්ධයෙන් අදාළ කාන්තාව අත්අඩංගුවට ගෙන ඇති අතර වව්නියාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34166", "Category": null, "Parent URL": null}