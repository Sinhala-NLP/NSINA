{"Source": "Adaderana", "Timestamp": "November 30, 2016 12:50 pm", "Headline": " තුර්කියේ ගින්නකින් 12ක් මරු දකියි ", "News Content": "තුර්කියේ, අඩානා ප්‍රදේශයේ ගොඩනැගිල්ලක ඇති වු ගින්නකින් පාසල් ළමුන් ඇතුළු පුද්ගලයින් 12 දෙනෙකු ජීවිතක්ෂයට පත්ව තිබේ.මියගිය පුද්ගලයින් අතර පාසල් ළමුන් 11 දෙනෙකු වන බව විදෙස් මාධ්‍ය වාර්තා කළේය.පිළිස්සීම් හේතුවෙන් තවත් පුද්ගලයින් 22 දෙනෙකු රෝහල් ගත කර තිබේ.මියගිය පුද්ගලයින් අතර බොහෝ පිරිසක් ගින්න හේතුවෙන් එම ගොඩනැගිල්ලෙන් බිමට පැනීමෙන් මරණයට පත්ව ඇති බව වාර්තා වෙයි.අදාළ ගොඩනැගිල්ලේ ඇති වූ විදුලි කාර්මික දෝෂයක් හේතුවෙන් ගින්න හටගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=66573", "Category": null, "Parent URL": null}