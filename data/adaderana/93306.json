{"Source": "Adaderana", "Timestamp": "July 27, 2018 03:54 pm", "Headline": "ඉන්දියාව සමඟ ටෙස්ට් තරඟයට එංගලන්ත සංචිතය නම් කරයි", "News Content": "අගෝස්තු 01 වනදා ඉන්දීයාව සමඟ ආරම්භ වන ටෙස්ට් තරඟාවලියේ පළමු තරගය සදහා 13 දෙනෙකුගෙන් සමන්විත එංගලන්ත සංචිතය නම් කර තිබේ. 2016 වසරෙන් පසු පළමු වරට එංගලන්ත කණ්ඩායම වෙනුවෙන් අදිල් රෂිද් කැඳවා තිබීම විශේෂත්වයක් වන අතර එසෙක්ස් කණ්ඩායමේ වේගපන්දු යවන ක්‍රීඩක ජැමී පෝටර් පළමුවරට සංචිතයට කැඳවා තිබේ. ඉන්දියාව සහ එංගලන්තය අතර ටෙස්ට් තරඟාවලියට තරඟ 05ක් ඇතුළත් වේ. දෙරට අතර පැවති පන්දුවාර 20යි 20 තරඟාවලිය දෙකට එකක් ලෙස ඉන්දියාව ජයගත් අතර එක්දින ජාත්‍යන්තර ක්‍රිකට් තරඟාවලිය දෙකට එකක් ලෙස එංගලන්ත කණ්ඩායම ජයහිමිකර ගත්තේය.", "URL": "https://sinhala.adaderana.lk/news.php?nid=93306", "Category": null, "Parent URL": null}