{"Source": "Adaderana", "Timestamp": "January 13, 2014 01:40 pm", "Headline": "තංගල්ලේ තරුණයෙක් වෙඩි තබා මරයි", "News Content": "තංගල්ල, ලැබීම ප්‍රදේශයේදී තරුණයෙකු වෙඩි තබා ඝාතනය කර තිබේ. ඊයේ රාත්‍රියේ මෙම ඝාතනය සිදුව ඇති බව පොලීසිය සඳහන් කළේය. ඝාතනයට ලක්වු තරුණයා මිතුරකුගේ නිවසේ සිටියදී ත්‍රිරෝද රථයකින් පැමිණි පිරිසක් මෙම ඝාතනය සිදු කර පලාගොස් ඇත. වෙඩි ප්‍රහාරයෙන් බරපතළ තුවාල ලැබු තරුණයා එම ස්ථානයේදිම ජිවිතක්ෂයට පත්ව ඇති බව පොලීසිය සඳහන් කළේය. මෙලෙස ඝාතනයට ලක්ව ඇත්තේ 28 හැවිරිදි තරුණයෙකු වන අතර පෞද්ගලික හේතුවක් මත මෙම ඝාතනය සිදුකරන්නට ඇති බවට පොලීසිය සැක පළ කරයි. තංගල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40323", "Category": null, "Parent URL": null}