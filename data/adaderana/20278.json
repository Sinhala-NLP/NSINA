{"Source": "Adaderana", "Timestamp": "November 26, 2011 12:42 pm", "Headline": "තිලංග ක්‍රිකට් නිලවරණයට තරග වදියි", "News Content": "2012 ජනවාරි මස 12 වන දින පැවැත්වීමට නියමිත ශ්‍රී ලංකා ක්‍රිකට් ආයතන නිලවරණය සඳහා තරඟ වැදීමට බලාපොරොත්තු වන බව පාර්ලිමේන්තු මන්ත්‍රී තිලංග සුමතිපාල මහතා අද දෙරණ වෙත පැවසීය. ඒ සඳහා කිසියම් නීත්‍යානුකූල බලපෑමක් හෝ දේශපාලනික වශයෙන් බලපෑමක් නොවන බව ද ඒ මහතා සඳහන් කළේය. ශ්‍රි ලංකා ක්‍රිකට් පරිපාලනයට නව නිලධාරී මණ්ඩලයක් පත්කරගැනීම සඳහා වන නිලවරණය පැවැත්වීමේ දිනය ලබන ජනවාරි මස 3 වැනිදා දක්වා කල්දැමීමට ඊයේ(25) තීරණය විය. අදාළ නිලවරණය ලබන දෙසැම්බර් මස 27 වැනි දින පැවැත්වෙන බව මීට පෙර නිවේදනය කර තිබුණි. කෙසේවෙතත් නිලවරණය සඳහා නාමයෝජනා කැඳවීම ද ඊයේ ආරම්භ විය. ඒ අනුව නාමයෝජනා කැඳවීම සඳහා ඊයේ සිට දෙසතියක කාලයක් ලබාදී තිබේ.", "URL": "https://sinhala.adaderana.lk/news.php?nid=20278", "Category": null, "Parent URL": null}