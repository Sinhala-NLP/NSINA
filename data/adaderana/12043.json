{"Source": "Adaderana", "Timestamp": "November 10, 2010 09:23 am", "Headline": "ෆෙඩ්රිකා ජෑන්ස්ට අදත් හරස් ප්‍රශ්න", "News Content": "සුදුකොඩි ප්‍රකාශය පිළිබඳ නඩුවේ සාක්ෂිකාර සන්ඩේ ලීඩර් කතුවරියගෙන් හරස් ප්‍රශ්න විමසීම අද ත් සිදුකෙරේ. දීපාලි විජේසුන්දර මහත්මිය ප්‍රමුඛ ත්‍රිපුද්ගල මහාධිකරණ විනිසුරු මඩුල්ල හමුවේ අදාළ නඩුව අද කැඳවනු ඇත. එහි දී විත්තියේ නීතීඥවරයා‍ගේ හරස් ප්‍රශ්න වලට සන්ඩේ ලීඩර් පුවත්පතේ කතෘ ෆෙඩ්රිකා ජෑන්ස් මහත්මිය පිළිතුරු දීමට නියමිතය. විත්තියේ නීතීඥවරයා ඊයේ අධිකරණය හමුවේ කියා සිටියේ සාක්ෂිකාරියගෙන් හරස් ප්‍රශ්න විමසීම අද දින අවසන් කිරීමට බලාපොරොත්තු වන බවයි. මේ අතර තමන්ට පාර්ලිමේන්තු රැස්වීම් වලට සහභාගී වීමට අවසර දෙන ලෙස සරත් ෆොන්සේකා මහතා විසින් කර ඇති ඉල්ලීම ද අද අභියාචනාධිකරණය හමුවේ සලකා බැලීමට නියමිතව තිබේ.", "URL": "https://sinhala.adaderana.lk/news.php?nid=12043", "Category": null, "Parent URL": null}