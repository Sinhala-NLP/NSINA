{"Source": "Adaderana", "Timestamp": "October 14, 2016 02:19 pm", "Headline": " දේශපාලන සිරකරුවන් නිදහස් කරන්නැයි ඉල්ලා පෙත්සමක් අත්සන් තැබෙයි", "News Content": "දෙමළ දේශපාලන සිරකරුවන් නිදහස් කරන ලෙස ඉල්ලා පෙත්සමකට අත්සන් කිරීම වව්නියාව නගරයේදී අද(14) සිදු කර තිබේ.දේශපාලන සිරකරුවන් නිදහස් කර ගැනීමේ සංවිධානය හා දෙමළ දේශපාලන සිරකරුවන්ගේ ඥාතීන් එක්ව මෙම වැඩසටහන සංවිධානය කර තිබූ බව අද දෙරණ වාර්තාකරු සඳහන් කළේය.පෙත්සම අත්සන් ලබා ගැනීමෙන් අනතුරුව එය ජනාධිපතිවරයා වෙත භාරදීමට සැලසුම් කර තිබේ.මෙම අවස්ථාව සඳහා වව්නියා දිස්ත්‍රික් පාර්ලිමේන්තු මන්ත්‍රී ශිවශක්ති ආනන්දන් මහතා සහ උතුරු පළාත් සභා මන්ත්‍රීවරුන් පිරිසක් එක්ව සිටි බව සඳහන්ය.", "URL": "https://sinhala.adaderana.lk/news.php?nid=65055", "Category": null, "Parent URL": null}