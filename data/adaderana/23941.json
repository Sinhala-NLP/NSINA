{"Source": "Adaderana", "Timestamp": "May 1, 2012 10:00 am", "Headline": "බම්බලපිටියේ සමාජ ශාලාවක දී විදේශිකයෙකු සියදිවි නසා ගනියි", "News Content": "බම්බලපිටිය සමාජ ශාලාවකදී විදේශිකයෙකු ගෙල වැලලාගෙන සියදිවි හානිකරගෙන තිබේ. 32 හැවිරිදි නේපාල ජාතිකයෙකු මෙලෙස සියදිවි හානී‍කරගෙන ඇති බව බම්බලපිටිය පොලිසිය සඳහන් කරයි. අදාළ සමාජ ශාලාවේ සංගීත සම්පාදකවරයෙකු වශයෙන් මෙම නේපාල ජාතිකයා කටයුතු කර ඇති බව වාර්තා වේ. මියගිය නේපාල ජාතිකයාගේ මෘත දේහය කොළඹ ජාතික රෝහලේ මෘත ශරීරාගාරයේ තබා ඇති අතර මහේස්ත්‍රාත් පරීක්ෂණය පැවැත්වීමට නියමිතය. බම්බලපිටිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23941", "Category": null, "Parent URL": null}