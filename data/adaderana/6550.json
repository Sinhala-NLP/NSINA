{"Source": "Adaderana", "Timestamp": "February 8, 2010 08:31 am", "Headline": "අමෙරිකාවේ බලාගාරයක පිපිරීමක් ", "News Content": "අමෙරිකා එක්සත් ජනපදයේ විදුලි බලාගාරයක සිදුවු විශාල පිපිරීමක් හේතුවෙන් පුද්ගලයන් පස් දෙනෙකු මියගොස්, තවත් 12 දෙනෙකු තුවාල ලබා තිබේ. පිපිරීමෙන් පසු ගෑස් කාන්දු වීමක් හේතුවෙන් අනතුර සිදුව ඇති බව කනෙක්ටිකට් ප්‍රාන්තයේ මිඩ්ල්ටවුන් නගරාධිපති සෙබස්තියන් ගිලියානෝ පවසයි. අනතුරින් පසු තවත් පිරිසක් සිරවී සිට ඇති බවද වාර්තා වේ. අදාළ බලාගාරයේ පුද්ගලයන් සියයක් දෙසියක් අතර ප්‍රමාණයක් සේවය කරන බව මිඩ්ල්ටවුන් නගරාධිපතිවරයා මාධ්‍ය වෙත සදහන් කර ඇත. එහෙත් අනතුර සිදුවන අවස්ථාවේදී එහි සිටි පිරිස පිළිබඳ මෙතෙක් අනාවරණය වී නොමැති බව ද ඔහු සදහන් කර තිබේ.", "URL": "https://sinhala.adaderana.lk/news.php?nid=6550", "Category": null, "Parent URL": null}