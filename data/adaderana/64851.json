{"Source": "Adaderana", "Timestamp": "October 9, 2016 10:30 am", "Headline": " නුවර වැවේ පිටවානේ මළසිරුරක්", "News Content": "අනුරාධපුර, නුවර වැවේ පරණ බස්නැවතුම්පළ අසළ පිටවානේ තිබී නාදුනන පිරිමි පුද්ගල මළ සිරුරක් හමුවී තිබේ.අනුරාධපුර පොලිසියට ලද තොරතුරක් මත ඒ පිළිබඳ විමර්ශන ආරම්භ කර ඇති බව පොලිස් මූලස්ථානය සඳහන් කරයි.අවුරුදු 50ත් 60ත් අතර වයසේ පසු වූ පිරිමි පුද්ගලයෙකු මෙලෙස මියගොස් ඇති අතර මෘත දේහය හඳුනාගත නොහැකි ලෙස නරක්වී ඇති බව වාර්තා වේ.මෘත ශරීරය අනුරාධපුර රෝහලේ මෘත ශරීරාගාරයේ තබා ඇති අතර මෙය ඝාතනයක් ද යන්න සම්බන්ධයෙන් අනුරාධපුර පොලිසිය විමර්ශන සිදු කරන බව පොලිස් මූලස්ථානය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=64851", "Category": null, "Parent URL": null}