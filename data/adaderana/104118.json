{"Source": "Adaderana", "Timestamp": "February 11, 2019 11:20 pm", "Headline": "අවසරපත් නොමැතිව මසුන් ඇල්ලූ 4ක් අත්අඩංගුවට", "News Content": "වයඹ නාවික විධානයට අනුයුක්ත නාවිකයින් පිරිසක් විසින් අද (11) කුදිරමලෛයි මුහුදු ප්‍රදේශයේ සිදු කළ මුර සංචාරයක් අතරතුරදි වලංගු ධීවර අවසරපත් නොමැතිව ධීවර කටයුතුවල නිරතවූ පුද්ගලයින් සිව්දෙනෙක් අත්අඩංගුවට ගෙන තිබේ. එහිදී, අල්ලන ලද මසුන් කිලෝග්‍රෑම් 21 ක්, ඩිංගි යාත්‍රාවක් සහ තහනම්දැලක්, නාවික හමුදා භාරයට ගෙන ඇත. එම පුද්ගලයන්, මසුන් තොගය, ඩිංගි යාත්‍රාව, තහනම් දැල සහ අනෙකුත් ධීවර ආම්පන්න ඉදිරි පරීක්ෂණ කටයුතු සඳහා පුත්තලම, ධීවර පරික්‍ෂක වෙත භාර දීමට කටයුතු කෙරිණි.", "URL": "https://sinhala.adaderana.lk/news.php?nid=104118", "Category": null, "Parent URL": null}