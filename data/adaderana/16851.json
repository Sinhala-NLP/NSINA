{"Source": "Adaderana", "Timestamp": "June 19, 2011 08:45 am", "Headline": " පාසල් පෙළ පොත් ඇණවුම් ලේඛන පාසල් ප්‍රධානීන්ට", "News Content": "2012 වසර සඳහා අවශ්‍ය පාසල් පෙළ පොත් ‍පිළිබඳ තොරතුරු ලබා ගැනීමට ඇණවුම් ලේඛන දිවයින පුරා ඇති සියලුම පාසල් වෙත යොමු කර ඇති බව අධ්‍යාපන ප්‍රකාශන දෙපාර්තමේන්තුව පවසයි. එම ඇණවුම් ලේඛන නොලැබුන පාසල් වෙතොත් ඒ පිළිබඳ වහාම දැනුම් දෙන ලෙස අධ්‍යාපන ප්‍රකාශන කොමසාරිස් ඩබ්ලිව්.එම් පුෂ්පකුමාර මහතා ප්‍රකාශ කරයි. පාසල් වෙත ලැබී ඇති අදාළ ඇණවුම් ලේඛන පුරවා කඩිනමින් අධ්‍යාපන ප්‍රකාශන දෙපාර්තමේන්තුව වෙත ලබා දෙන ලෙස ද පුෂ්පකුමාර මහතා පාසල් ප්‍රධානීන්ගෙන් ‍ඉල්ලා සිටියි.", "URL": "https://sinhala.adaderana.lk/news.php?nid=16851", "Category": null, "Parent URL": null}