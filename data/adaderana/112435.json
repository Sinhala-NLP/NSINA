{"Source": "Adaderana", "Timestamp": "June 20, 2019 07:19 pm", "Headline": "තුන්කොන් සටනක් නැත්නම් දෙපැත්තක් වෙයි", "News Content": "ජනාධිපති මෛත්‍රීපාල සිරිසේන මහතා ඉදිරි ජනාධිපතිවරණය සඳහා තරග නොකරන බවට මෙතෙක් ප්‍රකාශ කර නැතැයි එක්සත් ජනතා නිදහස් සන්ධානය පවසයි. ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුකට එක්වෙමින් සන්ධාන මහලේකම් මහින්ද අමරවීර මහතා මේ බව සඳහන් කළේය එහිදී මාධ්‍යවේදීන් නැගූ ප්‍රශ්න වලට ඒ මහතා මෙසේ පිළිතුරු දුන්නේය. මාධ්‍යවේදියා - විජිත් විජයමුණි ද සොයිසා මහත්තයට එ.ජා.ප.යේ ආසන සංවිධායක ධුරයක් දෙන්න යනවා කියලා කතාවක් තියෙනවා? මහින්ද අමරවීර මහතා- මධ්‍යම කාරක සභාවේදි තීන්දුවක් ගන්නවා මාධ්‍යවේදියා - ජනාධිපතිවරයා ඊළඟ ජනාධිපතිවරණයට තරග කරනවද? මහින්ද අමරවීර මහතා- එතුමා තරග කරයි. මාධ්‍යවේදියා - තුන්කොන් සටනක් නැහැ කියලා කියනවනේ? මහින්ද අමරවීර මහතා- තුන්කොන් සටනක් නැත්නම් දෙපැත්තක් වෙයි ඉදිරිපත් වෙන්නේ නැහැ කියලා කිව්වෙ නැහැ මාධ්‍යවේදියා - ඒ කියන්නේ ඉදිරිපත් වෙනවා? මහින්ද අමරවීර මහතා- ඒකෙන් කියන්නේ ඉදිරිපත් වෙනවා මාධ්‍යවේදියා - අර පැත්ත කියනවා මහින්ද රාජපක්ෂ මහත්තයා තමයි තීරණය කරන්නේ කියලා? මහින්ද අමරවීර මහතා- කවුද කියන්නේ? මාධ්‍යවේදියා - දයාසිරි ජයසේකර මහලේකම්තුමා මහින්ද අමරවීර මහතා- එයා චරිතයක් නෙවෙයිනේ මහින්ද රාජපක්ෂ ඒක කියන්න ඕනේ මාධ්‍යවේදියා - මහින්ද මහත්තයා කියනවනේ එතුමා තමයි... මහින්ද අමරවීර මහතා- එතුමා කොයිවෙලාවෙවත් කියලා නැහැ ජනාධිපතිතුමාට දෙන්නෙ නැහැ කියලා මාධ්‍යවේදියා - රාජපක්ෂ කෙනෙක් අපේක්ෂකත්වයට ආවොත් සන්ධානය සහය දක්වනවාද? මහින්ද අමරවීර මහතා- කියලා නැති දෙයක් ගැන හිතන්න බැහැ නම කිව්වම තීන්දුවක් ගන්නවා මාධ්‍යවේදියා - ගෝඨාභය රාජපක්ෂ මහත්තයාගේ ඉදිරිපත්වීමත් දියාරු වේගෙන යන නිසා ඒකේ වාසිය ලැබෙන්නේ UNPයට නෙවෙයිද? මහින්ද අමරවීර මහතා- UNPයේ අපේක්ෂකයා කවුද කියන්නකො මාධ්‍යවේදියා - සජිත් ප්‍රේමදාස මහින්ද අමරවීර මහතා- කවුද කිව්වේ? මාධ්‍යවේදියා - ඒගොල්ලොම කියාගන්නවා මහින්ද අමරවීර මහතා- කරූ ජයසූරිය උපදේශකයෝ පත්කරගෙන මීඩියා යුනිට් තියාගෙන ඉන්නේ නිකන්ද? මාධ්‍යවේදියා - සජිත් ප්‍රේමදාස ජනාධිපති තරගයටයි කරූ ජයසූරිය කථානායකතුමා අගමැති ධුරයටත් ආවාම දිනන්න පුළුවන් කියලා කියන්නේ? මහින්ද අමරවීර මහතා- රනිල් වික්‍රමසිංහ පියන්කමටද?", "URL": "https://sinhala.adaderana.lk/news.php?nid=112435", "Category": null, "Parent URL": null}