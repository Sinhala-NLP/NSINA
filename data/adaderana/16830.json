{"Source": "Adaderana", "Timestamp": "June 18, 2011 08:33 am", "Headline": "කොළඹ -නුවර පාරේ විශේෂ රථවාහන සැලැස්මක්", "News Content": "කෑගල්ල කොළඹ නුවර ප්‍රධාන මාර්ගයේ අද(18) රාත්‍රී විශේෂ රථවාහන සැලැස්මක් ක්‍රියාත්මක වේ. අද රාත්‍රී 8 සිට මෙය ක්‍රියාත්මක වන බව පොලිසිය පවසයි. කෑගල්ල වෑවලදෙණිය ශ්‍රී පුණ්‍යෝදය සමිතිය මගින් පවත්වන වාර්ෂික පොසොන් පෙරහැර කෑගල්ල කොළඹ නුවර ප්‍රධාන මාර්ගයේ වීදි සංචාරය කිරීම මෙම මෙම රථවාහන සැලැස්ම ක්‍රියාත්මක කිරීමට හේතුව වී ඇත. ඒ අනුව කොළඹ සිට නුවර බලා ගමන් ගන්නා රථවාහන රංවල හන්දියෙන් වමට හැරී කෑගල්ල පොල්ගහවෙල මාර්ගය ඔස්සේ ගමන් කර ඉඹුල්ගස් දෙණිය හන්දියෙන් දකුණට හැරී හිරිවඩුන්න දක්වා ගමන් කර කෑගල්ල - රඹුක්කන මාර්ගයෙන් කරඩුපන හන්දියෙන් කොළඹ නුවර ප්‍රධාන මාර්ගයට පැමිණිය හැකිය. එමෙන්ම මහනුවර සිට කොළඹ බලා ගමන් ගන්නා වාහන කරඩුපන හන්දියෙන් දකුණට හරවා හිරිවඩුන්න දක්වා ගමන් කර එතැන් සිට පොල්ගහවෙල මාර්ගයේ පැමිණ ඉඹුල්ගස්දෙනිය හන්දියෙන් දකුණට හැරී කෝන්ගස් හන්දියෙන් වමට හැරී කොළඹ නුවර මාර්ගයේ යටිටෝගොඩට ද, ඉඹුල්ගස්දෙනිය හන්දියෙන් දකුණට හැරී පොල්ගහවෙල දක්වා ගමන් කර කොළඹ - කුරුණෑගල මාර්ගයට ද පිවිසිය හැකිය.", "URL": "https://sinhala.adaderana.lk/news.php?nid=16830", "Category": null, "Parent URL": null}