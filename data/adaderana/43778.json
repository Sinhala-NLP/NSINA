{"Source": "Adaderana", "Timestamp": "June 6, 2014 12:06 pm", "Headline": "චිනය කොළේ වහලා ගහනවා", "News Content": "චීනයේ 2014 වර්ෂය සඳහා වු සමස්ත ආරක්ෂක වියඳමින් සියයට 20ක පමණ ප්‍රමාණයක් සඟවා ඉදිරිපත් කර ඇති බව අමෙරිකාව පවසයි. අමෙරිකානු රාජ්‍ය දෙපාර්තමේන්තුව විසින් නිකුත් කරන ලද වාර්ෂික වාර්තාවේ මේ පිළිබඳ කරුණු ඇතුළත්ව ඇති බව වාර්තා වේ. 2014 වර්ෂය සඳහා චීනයේ නියමිත ආරක්ෂක වියදම ඩොලර් බිලියන 120ක් ලෙස වාර්තාවේ සඳහන් කර තිබුණ ද එය ඩොලර් බිලියන 145කට ආසන්න බව අමෙරිකාව පෙන්වාදෙයි. අමෙරිකාව පවසන්නේ දකුණු චීන මුහුදට ආසන්න දූපත් සම්බන්ධයෙන් ආරවුල් පවතින අවස්ථාවක චීනය තම ආරක්ෂක සැලස්ම සම්බන්ධයෙන් වඩාත් විවෘතව කටයුතු කළ යුතු බවයි. 2013 වසර සඳහා අමෙරිකාවේ ආරක්ෂක වියදම ඩොලර් බිලියන 600ක් පමණ විය.", "URL": "https://sinhala.adaderana.lk/news.php?nid=43778", "Category": null, "Parent URL": null}