{"Source": "Adaderana", "Timestamp": "August 13, 2012 07:09 am", "Headline": "2012 ඔලිම්පික් නිමාවෙයි-එක්සත් ජනපදය 1 ට", "News Content": "2012 ලන්ඩන් ඔලිම්පික් උළෙල අගෝස්තු 12 වන දිනෙන් අවසන්විය.මෙවර ඔලිම්පික් උළෙලේ රන් පදක්කම් 46 ක් දිනූ අමෙරිකා එක්සත් ජනපදය ප්‍රථමස්ථානයට පත්විය. ඒ අනුව එක්සත් ජනපදය රන් පදක්කම් 46 ක්ද,රිදී පදක්කම් 29 ක්ද,ලෝකඩ පදක්කම් 29 ක්ද දිනාගන්නා ලදී. දෙවන ස්ථානයට පත්වූ චීනය රන් පදක්කම් 38 ක්,රිදී පදක්කම් 27 ක් සහ ලෝකඩ පදක්කම් 22ක් දිනාගැනීමට සමත්විය. තෙවන ස්ථානය දිනූ සත්කාරක එංගලන්තය රන් පදක්කම් 29 ක්ද,රිදී පදක්කම් 17ක්ද,ලෝකඩ පදක්කම් 19 ක්ද දිනා ගන්නා ලදී. සිව්වන ස්ථානයට පත් රුසියාව රන්පදක්කම් 24 ක්ද,රිදී පදක්කම් 25 ක්ද,ලෝකඩ පදක්කම් 33 ක්ද දිනාගෙන ඇත.", "URL": "https://sinhala.adaderana.lk/news.php?nid=26533", "Category": null, "Parent URL": null}