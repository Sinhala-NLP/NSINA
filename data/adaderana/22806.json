{"Source": "Adaderana", "Timestamp": "March 15, 2012 10:55 am", "Headline": "තම නිවස හාරා වාසනාව සෙවූ දෙදෙනා 19 තෙක් රිමාන්ඩ්", "News Content": "නුවරඑළිය , මීතිරිමාන ප්‍රදේශයේ නිවසක් තුළ නිධන් හැරීමේ යෙදී සිටි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. අදාළ සැකකරුවන් දෙදෙනා නිවස තුළ කැණීම් කටයුතු සිදු කරමින් සිටිය දී මෙලෙස අත්අඩංගුවට ‍ගත් බව පොලිසිය පවසයි. අත්අඩංගුවට ගත් සැකකරුවන් නුවරඑළිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 19 වැනිදා දක්වා රක්ෂිත බන්ධනාගාර ගත කර තිබේ. මොවුන් අදාළ නිව‍සේ පදිංචිකරුවන් බවද පොලිසිය පවසයි.", "URL": "https://sinhala.adaderana.lk/news.php?nid=22806", "Category": null, "Parent URL": null}