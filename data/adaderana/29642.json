{"Source": "Adaderana", "Timestamp": "December 2, 2012 07:58 am", "Headline": "දුර්ලභ ගණයේ ශාකයක කොටස් සමග 8ක් මාට්ටු", "News Content": "ශ්‍රී ලංකාවට පමණක් ‍ආවේනික ගයිරිනොප්ස් වල්ල නැමැති ශාකයේ කොටස් බලපත්‍ර නොමැතිව ප්‍රවාහනය කරමින් සිටි පුද්ගලයින් 8 දෙනෙකු අත්අඩංගුවට ගෙන තිබේ. නෝර්ටන් බ්‍රිජ් පොලීසිය විසින් ඊයේ (01) සැකකරුවන් අත්අඩංගුවට ගෙන ඇත්තේ නවීන පන්නයේ මෝටර් රථයකින් එම ශාක කොටස් ප්‍රවාහනය කරමින් සිටියදීය. සැකකරුවන් අතර ඉන්දුනීසියානු ජාතිකයෙකු ද වේ. ඔවුන් අදාළ ශාක කොටස් කොළඹට රැගෙන විත් තෙල් බවට පත් කර ඉන්දුනීසියාව ඇතුළු විදෙස් රටවලට අපනයනය කරන බව මූලික පරික්ෂණවලදී අනාවරණය වී ඇත. අදාළ ශාක කොටස් ලෝකයේ ඉතා වටිනාතම සුවඳ විලවුන් නිෂ්පාදනයට භාවිත කරන අතර ශ්‍රී ලංකාවේ ශ්‍රී පාද රක්ෂිතයට පමණක් මෙය ආවේනික බව පරිසරවේදීන් පවසයි.", "URL": "https://sinhala.adaderana.lk/news.php?nid=29642", "Category": null, "Parent URL": null}