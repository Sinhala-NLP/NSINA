{"Source": "Adaderana", "Timestamp": "June 4, 2012 03:02 pm", "Headline": "ළමයා මියගියේ අරුල් වර්ගයේ බෝම්බයක් පිපුරුමෙන්", "News Content": "යාපනය, නයිනතිව් දූපතේ පූසාරි අම්මාන් කෝවිල අසළ මුහුදු වෙරළේ දී ළමයෙකු මිය යාමට හේතුව අරුල් වර්ගයේ බෝම්බයක් පුපුරා යාම බව ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි. අදාළ ළමයා වෙරළ තීරයේ සෙල්ලම් කරමින් සිටිය දී අද උදෑසන 7 ට පමණ පිපිරීම සිදුව ඇති බව හමුදා මාධ්‍ය ප්‍රකාශක බ්‍රිගේඩියර් පී.ආර් වනිගසූරිය මහතා ප්‍රකාශ කරයි. ඒ පිළිබඳ කළ පරීක්ෂණ වල දී අනාවරණය වී ඇත්තේ පුපුරා ගිය බෝම්බය එල්.ටී.ටී.ඊ ත්‍රස්තවාදීන් විසින් භාවිත කරන ලද්දක් බවය. අනතුරෙන් මිය ගිය ළමයා යාපනය , නයිනතිව් තුන්වැනි කොටස ප්‍රදේශයේ පදිංචිව සිටි 15 හැවිරිදි අයෙකු බව කයිට්ස් පොලිසිය සඳහන් කරයි.", "URL": "https://sinhala.adaderana.lk/news.php?nid=24759", "Category": null, "Parent URL": null}