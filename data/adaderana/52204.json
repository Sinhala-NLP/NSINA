{"Source": "Adaderana", "Timestamp": "June 23, 2015 10:06 pm", "Headline": " සමහර භික්ෂූන් වහන්සේලා සිවුර  සුළඟට යවනවා - රනිල්ගේ නූල් සූත්‍රය අපි දන්නවා ", "News Content": "භික්ෂූන් වහන්සේලා තමන්ගේ සිවුර සු‍‍ළඟට යෑමට ඉඩ නොදී හොඳින් අල්ලා ගත යුතු බවත්, ඇතැම් භික්ෂූන් වහන්සේලා සිවුර සුළඟට යා නොදී අල්ලා ගන්නා බවත්, තවත් සමහර භික්ෂූන් වහන්සේලා සිවුර සුළඟට යෑමට ඉඩ හැර සිටින බව පූජ්‍ය ඕමල්පේ සෝභිත හිමි පවසයි.සිවුර සුළඟේ යන්න හැර එම භික්ෂූන් වහන්සේලා නිරුවතින් ගමන් කරන බවද අද(23) කො‍ළඹ පැවති පවිත්‍රා රූපසිංහ මහත්මිය විසින් රචනා කරන ලද “සිවුර සහ සුළං“ කෘතිය එළිදැක්වීමේ උත්සවයට එක්වෙමින් උන්වහන්සේ මේ බව සඳහන් කර සිටියේය.එමෙන්ම ඒම නිරුවත් පිංතූරය රැගෙන භික්ෂූන් වහන්සේලා ජාත්‍යන්තරයට යන බවත්, එමගින් ලංකාවේ ප්‍රතිරූපය ජාත්‍යන්තරය තුළ විකෘති වන බවත් සෝභිත හිමි පැවසුවේය.එසේම ලෝක දේශපාලන ඉතිහාසය තුළ ආගම දේශපාලනයෙන් වෙන් කර කතා කිරීමට හැකියාවක් නොමැති බවත්, එසේ වුයේ නම් එය විකෘතියක් බවත්, උන්වහන්සේ පෙන්වා දුන්නේය.තවද ‍ශ්‍රී ලාංකීය අනන්‍යතාවය ගැන විමසීමේදී තේරුම් යන දේ වනුයේ දේශපාලනය, සිවුර සහ ආරාම පරිසරය දෙකක් නොව එකක් බව පෙනී යන බවද ඕමල්පේ සෝභිත හිමි වැඩිදුරටත් සඳහන් ක‍ළේය.එම උත්සවය අමතමින් පිවිතුරු හෙටක් උදෙසා ජාතික සභාවේ සභාපති පාර්ලිමේන්තු මන්ත්‍රී පූජ්‍ය අතුරලියේ රතන කියා සිටියේ සමාජයේ බොහෝ භික්ෂූන් මුදල් වලට යටවී සිටින බවයි.අගමැති රනිල් වික්‍රමසිංහ මහතා ක්‍රියාත්මක කරන නූල් සූත්‍රය මේ වන විට තේරූම්ගොස් ඇති බවත්, ජ.වි.පෙ. සහ මුස්ලිම් කොංග්‍රසය එකට එකතු කරගෙන 20 වන ව්‍යවස්ථා සංශෝධනය කඩාකප්පල් කිරීම අගමැති රනිල් වික්‍රමසිංහ මහතාගේ නූල් සුත්‍රය වී ඇති බවත් රතන හිමි සඳහන් කළේය.අගමැතිගේ එම උපාය මාර්ගය හඳුනාගෙන එයට හොඳින් මුහුණදීමට සුදානම්ව සිටිය යුතු බවද උන්වහන්සේ වැඩිදුරටත් එම අවස්ථාවේදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52204", "Category": null, "Parent URL": null}