{"Source": "Adaderana", "Timestamp": "April 16, 2012 10:05 am", "Headline": "ගොඩනැගිලි ඉදිකිරීමේ දී නව ක්‍රමවේද අනුගමනය කළ යුතුයි", "News Content": "ගොඩනැගිලි ඉදිකිරීමේදී භූ කම්පන තත්ත්වයන් සම්බන්ධයෙන් ශ්‍රී ලංකාව අවධානය යොමුකළ යුතු බව ජාතික ගොඩනැගිලි පර්යේෂණ ආයතනය පවසයි. ලෝකයේ ඕනෑම තැනක ඕනෑම වේලාවක භු කම්පනයන් සිදුවිය හැකි බැවින් ශ්‍රී ලංකාවට ද එම අවදානමෙන් මිදිය නොහැකි බව එම ආයතනය පෙන්වා දෙයි. එබැවින් ගොඩනැගිලි ඉදිකිරීමේ දී නව ක්‍රමවේදයන් අනුගමනය කිරීමට පියවර ගත යුතු බව ජාතික ගොඩනැගිලි පර්යේෂණ ආයතනය පවසයි. පසුගිය 12 වැනිදා ද ඉන්දුනීසියාවේ උතුරු සුමාත්‍රාවෙහි රික්ටර් මාපකයේ ඒකක 8.6 ක ප්‍රබල භූ කම්පනයක් සිදුවු අතර එහි පසුකම්පන 70 ට අධික සංඛ්‍යාවක් වාර්තා විය.", "URL": "https://sinhala.adaderana.lk/news.php?nid=23542", "Category": null, "Parent URL": null}