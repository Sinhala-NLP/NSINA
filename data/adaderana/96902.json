{"Source": "Adaderana", "Timestamp": "September 29, 2018 02:24 pm", "Headline": "ක්‍රීඩාවෙන් දේශපාලන මැදැහත් වීම් ඉවත්ක‍ළ යුතුයි", "News Content": "ක්‍රීඩාව සඳහා ඇති දේශපාලන මැදැහත් වීම ඉවත්ක‍ළ යුතුබව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. බෙලිඅත්ත ප්‍රදේශයේ පැවති උත්සවයකට එක්වෙමින් අමාත්‍යවරයා මේ බව සඳහන් කළේය. හම්බන්තොට දිස්ත්‍රික්කයේ බෙලිඅත්ත පලපොත මිහිදුපුර ප්‍රදේශයේ ඉදිවන \"සදා පූජිත අරවින්ද ද සිල්වා ගම්මානය\" වෙනුවෙන් මුල්ගල තැබීම අමාත්‍ය සජිත් ප්‍රේමදාස මහතා අතින් සිදු විය. එහිදි අදහස් දැක්වු අමාත්‍යවරයා පැවසුවේ දේශපාලන ඇඟිලි ගැසිම් හේතුවෙන් ක්‍රිඩා කඩා වැටි ඇති බවයි. දේශපානයට සම්බන්ධ ඇතැම් පිරිස් ක්‍රිඩා කමිටුවල උපදේශක තනතුරු සහ වෙනත් නිළතල දැරුවද ඔවුන් එම ක්‍රිඩාව සම්බන්ධයෙන් කිසිදු දැණුමක් නොමැති පුද්ගලයන් බව අමාත්‍යවරයා එහිදි වැඩි දුරටත් අදහස් දැක්වීය. එම අවස්ථාවට හිටපු ක්‍රිකට් ක්‍රීඩක අරවින්ද ද සිල්වා මහතා ද එක් විය.", "URL": "https://sinhala.adaderana.lk/news.php?nid=96902", "Category": null, "Parent URL": null}