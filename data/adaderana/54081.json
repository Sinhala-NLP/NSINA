{"Source": "Adaderana", "Timestamp": "September 25, 2015 06:05 pm", "Headline": "  මත්කුඩු ජාවාරම්කරුවන් 5ක් අල්ලයි-කුඩුවල වටිනාකම මිලියන 25 යි", "News Content": "ජාත්‍යන්තර වශයෙන් මත්ද්‍රව්‍ය ජාවාරමට සම්බන්ධ පුද්ගලයින් 5 දෙනෙකු වත්තල ප්‍රදේශයෙන් අත්අඩංගුවට ගෙන තිබේ.මොවුන් සතුව පැවති මිලියන 25 ක් පමණ වටිනාකමින් යුතු හෙරොයින් කි.ග්‍රෑ 2.5ක් ද පොලීසිය බාරයට ගැනීමට හැකිවූ බව වැ.බ පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී ප්‍රියන්ත ජයකොඩි මහතා පවසයි.පොලීසියට ලැබුණු තොරතුරකට අනුව අද (25) ප.ව 3.30 ට පමණ මොවුන් අත්අඩංගුවට ගැනීමට හැකිවූ බවත්, කාලයක් තිස්සේ ‍මොවුන් මෙම ජාවාරම් කරගෙන ගිය බව මූලික පරීක්ෂණ වලදී අනාවරණය වී ඇති බවත් පොලිස් මාධ්‍ය ප්‍රකාශකවරයා අද දෙරණට කියා සිටියේය.පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54081", "Category": null, "Parent URL": null}