{"Source": "Adaderana", "Timestamp": "May 9, 2017 12:35 pm", "Headline": "කොරියා‍නු රැකියා සඳහා  ආරක්ෂණ මුදල අය කර ගැනීම අත්හිටුවයි", "News Content": "දකුණු කොරියා‍වේ රැකියා සඳහා පිටත් වන ශ්‍රී ලංකික ශ්‍රමිකයින්ගෙන් රුපියල් ලක්ෂ 05ක ආරක්ෂණ මුදල අය කර ගැනීම වහාම අත්හිටුවීමට විදේශ රැකියා අමාත්‍ය තලතා අතුකෝරල මහත්මිය තීරණය කර තිබේ.අමාත්‍යවරියගේ උපදෙස් පරිදි අද(9) දින සිට එය අත්හිටුවීමට තීරණය කර ඇති බව විදේශ රැකියා අමාත්‍යාංශය සඳහන් කළේය.දකුණු කොරියාව සඳහා නීතයානුකූලව පිටත් වන ශ්‍රමිකයින් වෙනුවෙන් දැනට ක්‍රියාත්මක වන ඇප බැඳුම්කරයට අමතරව මෙම මුදල අය කිරීමට තීරණය කර තිබු බව සඳහන්වේ.කෙසේ වෙතත් එම තීරණය වහාම ක්‍රියාත්මක වන පරිදි අත්හිටුවන ලෙස දැනුම් දී ඇති අමාත්‍ය තලතා අතුකෝරල මහත්මිය ඒ පිළිබඳ කොරියානු භාෂා විභාගය සමත් අපේක්ෂකයින් දැනුවත් කරන ලෙසද උපදෙස් ලබා දී ඇති බව අමාත්‍යාංශය සඳහන් කළේය.මේ වන විට දකුණු කොරියාවේ ශ්‍රී ලාංකික ශ්‍රමිකයින් 26,000ක් පමණ රැකියාවල නිරත වන අතර පසුගිය වසරේ ශ්‍රමිකයින් 6629 දෙනෙකු රැකියා සඳහා පිටත්ව ගොස් ඇති බව වාර්තාවේ.", "URL": "https://sinhala.adaderana.lk/news.php?nid=72991", "Category": null, "Parent URL": null}