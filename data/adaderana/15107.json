{"Source": "Adaderana", "Timestamp": "March 27, 2011 04:13 pm", "Headline": "සබරගමුවේ ශිෂ්‍ය සංගම් තහනම්", "News Content": "සබරගමුව විශ්ව විද්‍යාලයේ සියලු ශිෂ්‍ය සංගම් තාවකාලිකව තහනම් කර තිබේ. එම විශ්ව විද්‍යාලයේ උපකුලපති මහාචාර්ය මහින්ද එස්.රූපසිංහ මහතා ප්‍රකාශ කර සිටියේ විශ්ව විද්‍යාලයේ අධ්‍යයන කටයුතු වලට බාධා එල්ල කිරීම ඇතුළු කරුණු කිහිපයක් මුල්කර ගනිමින් මෙම තීරණය ගෙන ඇති බවයි. ඒ අනූව සබරගමුව විශ්ව විද්‍යාලය තුළ කිසිදු ශිෂ්‍ය සංගමයක් ක්‍රියාත්මක විය නොහැකි අතර ශිෂ්‍ය සංගම් කාර්යාල පවත්වාගෙන යාම , රැස්වීම් පැවැත්වීම තහනම් කර තිබේ. පසුගියදා විශ්ව විද්‍යාලයේ සිසුන් පිරිසක් ගෙන ගිය උද්ඝෝෂණ ක්‍රියාමාර්ගයක් හේතුවෙන් සබරගමුව විශ්ව විද්‍යාලයේ අධ්‍යයන කටයුතු ද මේ වන විට තාවකාලිකව නතර කර ඇත.", "URL": "https://sinhala.adaderana.lk/news.php?nid=15107", "Category": null, "Parent URL": null}