{"Source": "Adaderana", "Timestamp": "October 24, 2018 08:10 am", "Headline": "ලොරි රථයක් හා වෑන් රථයක් ගැටෙයි-2ක් මරුට-12ක් රෝහලේ", "News Content": "කැකිරාව-දඹුල්ල ප්‍රධාන මාර්ගයේ මඩාටුගම ප්‍රදේශයේ දී වෑන් රථයක් සහ කුඩාලොරි රථයක් මුහුණට මුහුණ ගැටීමෙන් සිදුවු අනතුරනික් පුද්ගලයින් දෙදෙනෙකු මියගොස් තවත් දොළොස් දෙනෙකු බරපතළ තුවාල ලබා ඇති බව කැකිරාව පොලීසිය පවසයි. ඊයේ(23) රාත්‍රීයේ මෙම අනතුර සිදුව ඇති බව පොලීසිය සඳහන් කළේය. මෙම අනතුරින් මියගොස් ඇත්තේ ගල්කිරියාගම පොලිස් බල ප්‍රදේශයට අයත් නෑගම්පහ ප්‍රදේශයේ පදිංචි හාබ්දින් ඉසාක් ඩින් නැමති 58 හැවිරිදි පුද්ගලයෙක් හා නූර්දීන් සමිරා උම්මා නැමති 46 හැවිරිදි කාන්තාවකි. සහල් සහ සිල්ලර බඩු ප්‍රවාහනය කරමින් තිබූ කුඩා ලොරි රථයක් කැකිරාව ප්‍රදේශයේ සිට දඹුල්ල දෙසට ධාවනය වෙමින් තිබියදී දඹුල්ල දෙස සිට කැකිරාව දෙසට ධාවනය වූ වෑන් රථයක් මුහුණට මහුණ ගෑටී තිබේ. අනතුර සිදු වීමත් සමග ප්‍රදේශවාසී විසින් තුවාල කරුවන් දඹුල්ල මූලික රෝහලට ඇතුළත් කළ අතර තුවාලකරුවන් අතර කුඩා ළමුන් දෙදෙනෙකු සිටින බව ද පොලීසිය සඳහන් කළේය. වෑන් රථයේ පැමිණි පිරිස ඔහුගේ ඥාතිවරයෙකු විදේශ රටක මියගොස් එම රටේම ඔහු මිහිදන් කිරීම සඳහා සිය කැමැත්ත තානාපති කාර්යාලයට ගොස් ලබාදී නැවත නිවෙස් බලා එමින් සිටියදී මෙම අනතුර සිදුව ඇත. අනතුර සම්බන්ධයෙන් කැකිරාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98132", "Category": null, "Parent URL": null}