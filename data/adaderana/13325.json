{"Source": "Adaderana", "Timestamp": "January 7, 2011 08:20 am", "Headline": "සුදු කොඩියේ වීඩියෝ සාක්ෂි විමසීම අද සිට ", "News Content": "සුදු කොඩි ප්‍රකාශය පිළිබඳව නඩුවේ වීඩියෝ සාක්ෂි විමසීමේ කටයුතු අද(07) සිට ආරම්භ කිරීමට පංච පුද්ගල මහාධිකරණ විනිසුරු මඩුල්ල තීරණය කර තිබේ. සරත් ෆොන්සේකා මහතා පසුගිය ජනාධිපතිවරණ සමයේ රත්නපුර ජන රැළියේ දී සිදුකළ බව කියන කතාව ඇතුළත් ප්‍රවෘත්ති විකාශය අඩංගු සම්පූර්ණ වීඩියෝ පටය අධිකරණයට ඉදිරිපත් කරන මෙන් මහාධිකරණය ඊයේ(06) දෙරණ රූපවාහිනී නාලිකාවට නියෝග කරනු ලැබීය. ඒ අනුව අදාළ වීඩියෝ පටය අධිකරණයට ඉදිරිපත් කෙරෙන අතර එහි පිටපතක් විත්තියේ නීතීඥවරයා‍ට ලබාදෙන ලෙස ඊයේ නියෝග කෙරුණි. අද පැවැත්වෙන නඩු විභාගය සඳහා සරත් ෆොන්සේකා මහතා ද අධිකරණයට රැගෙන ඒමට නියමිතය.", "URL": "https://sinhala.adaderana.lk/news.php?nid=13325", "Category": null, "Parent URL": null}