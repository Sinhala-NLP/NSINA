{"Source": "Adaderana", "Timestamp": "April 29, 2013 09:27 am", "Headline": "වෙළඳ සැලක් ගිනිගෙන දැවෙයි", "News Content": "බදුරලිය නගරයේ වෙළඳ සැළක් ගින්නකින් විනාශයට පත්ව තිබේ. ඊයේ (28) පස්වරුවේ මෙම ගින්න හටගෙන ඇති බව සඳහන්ය.‍ ගුවන්විදුලි උපකරණ අළුත්වැඩියා කරන ස්ථානයක මෙම ගින්න හටගෙන ඇති බව පොලීසිය සදහන් කළේය. පොලීසිය සහ ප්‍රදේශවාසීන් එක්ව ගින්න මැඩපැවැත්වීමට කටයුතු කර තිබේ. ගින්නෙන් ජීවිත හානි කිසිවක් සිදුව නොමැති‍ අතර ගින්නට හේතුව ද මෙතෙක් අනාවරණය වී නොමැත. සිද්ධිය සම්බන්ධයෙන් බදුරලිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33663", "Category": null, "Parent URL": null}