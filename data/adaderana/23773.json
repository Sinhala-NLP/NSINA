{"Source": "Adaderana", "Timestamp": "April 24, 2012 04:04 pm", "Headline": "මහජන සෞඛ්‍ය පරීක්ෂකවරුන් හෙට අඛණ්ඩ වර්ජනයක් අරඹයි", "News Content": "හෙට(25) දින සිට අඛණ්ඩ වැඩ වර්ජනයකට එළඹෙන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. නිල ඇඳුම් දීමනාව ලෙස රුපියල් 15, 000 ක දීමනාවක් ලබාදීම, ඉන්ධන දීමනාවක් ලෙස රුපියල් 7500 ක දීමනාවක් ලබාදීම සහ කාර්යාල දීමනාව ලෙස නාගරිකව රුපියල් 2500 ක් හා ග්‍රාමීයව රුපියල් 2000 ක දීමනාවක් ලබාදීම යන ප්‍රධාන ඉල්ලීම් 03 මුල් කර ගනිමින් මෙම ක්‍රියාමාර්ගයට එළඹෙන බව එම සංගමයේ උපලේකම් චමිල් සමන්ත මුතුකුඩ මහතා සඳහන් කළේය. අවස්ථා කිහිපයක දී සෞඛ්‍ය අමාත්‍යාංශ බලධාරීන් සමඟ සාකච්ඡා කළත් තම ගැටලුවලට විසඳුම් ලබාගැනීමට හැකියාවක් නොලැබුණු බව මෙම සංගමය පවසයි. මේ තත්ත්වය තුළ තම සංගමය වෘත්තීය ක්‍රියාමාර්ග වලට එළඹීමට තීරණය කළ බව එම සංගමයේ උප ලේකම් අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=23773", "Category": null, "Parent URL": null}