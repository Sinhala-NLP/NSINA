{"Source": "Adaderana", "Timestamp": "June 5, 2018 01:42 pm", "Headline": "දෙමව්පියන්ට දුක් දී දුක කියන්න ගිය පාසල් සිසුවා බස් නැවතුම් පොළෙන් හමුවෙයි", "News Content": "පාසැල් ගොස් සවස උපකාරක පන්තියකට යන බව පවසා නිවසින් පිටවී ගොස් අතුරුදන්ව සිටි ගිරාදුරුකෝට්ටේ පාසැල් සිසුවෙක් මහියංගනය බස්නැවතුම් පොලේ සිටියදී අද(05) දවල් සොයාගත් බව ගිරාඳුරුකෝට්ට පොලීසිය පවසයි. මෙසේ අතුරදන්ව සිටියේ, ගිරාඳුරුකෝට්ට ප්‍රධාන පෙලේ පාසැලක 8 වන ශ්‍රේණියේ ඉගෙනුම ලබන 13 හැවිරිදි මෙම සිසුවෙක්. ඔහු පොලීසියට පවසා ඇත්තේ දෙමාපියන් සමඟ ඇතිවු විරසික වීමක් හේතුවෙන් උපකාරක පන්තියට නොගොස් මහනුවර ගොස් දුක් කියා දළදා වහන්සේ වැදගත් බවයි. රාත්‍රී කාලයේ දළඳා මාළිගාව අසල ගත කර යළි මහියංගනය පැමිණි බවත් උපකාරක පන්තියට ගෙදරින් දුන් මුදල්වලින් ගමන් වියදම සොයාගත් බව ඔහු පැවසූ බව පොලීසිය සඳහන් කරයි. මෙම ළමයාගේ දෙමාපියන් විසින් කරන ලද පැමිණිල්ල කර අනුව පොලීසිය ප්‍රදේශවාසින් විසින් එක්ව ඔහු සොයා මෙහෙයුමක් දියත් කර තිබුණි. බදුල්ල පොලිස් අධිකාරි ධම්මික වීරසේකර මහතාගේ උපදෙස් මත ගිරාඳුරුකෝට්ට පොලිස් ස්ථානාධිපති පොලිස් පරීක්ෂක සමන් අංගම්මන මහතාගේ මෙහෙය වීමෙන් ගිරාඳුරුකෝට්ට පොලීසිය විමර්ශන සිදු කළේය.", "URL": "https://sinhala.adaderana.lk/news.php?nid=90383", "Category": null, "Parent URL": null}