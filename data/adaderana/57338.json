{"Source": "Adaderana", "Timestamp": "February 18, 2016 01:47 pm", "Headline": "තීන්දුව ප්‍රකාශ කිරීම ශ්‍රේෂ්ඨාධිකරණය කල් දමයි", "News Content": "ඉලංගෙයි තමිල් අරසුකච්චි පක්ෂයේ ව්‍යවස්ථාව ආණ්ඩුක්‍රම ව්‍යවස්ථාව උල්ලංගණය කරන බවට තීන්දුවක් ලබාදෙන ලෙස ඉල්ලා ගොනු කර ඇති පෙත්සම විභාගයට ගැනීමට අවසර ලබාදෙන්නේද යන්න පිළිබඳ තීන්දුව ප්‍රකාශ කිරීම ශ්‍රේෂ්ඨාධිකරණය කල් දමා තිබේ.එච්.කේ.ඩී චන්ද්‍ර සෝම නැමැති පුද්ගලයෙකු විසින් අදාළ පෙත්සම ගොනු කර ඇති බව සඳහන්ය.ඉලංගෙයි තමිල් අරසුකච්චි පක්ෂයේ ව්‍යවස්ථාව තුළ වෙනම රාජ්‍යයක් අනාවරණය කර ඇති බව පෙත්සම් කරු පවසයි.එය ආණ්ඩුක්‍රම ව්‍යවස්ථාවට පටහැනි බව සඳහන් කරන පෙත්සම්කරු එම පක්ෂය තහනම් කිරීමේ නියෝගයක් නිකුත් කරන ලෙස ශ්‍රේෂ්ඨාධිකරණයෙන් ඉල්ලා තිබේ.පෙත්සම අද(18) ප්‍රියසාද් ඩෙප් මහතා ප්‍රමුඛ ත්‍රිපුද්ගල විනිසුරු මඩුල්ලක් හමුවේ සළකා බැලු අවස්ථාවේ එම පෙත්සම ඉදිරියටත් විභාග කිරීමට අවසර ලබාදෙන්නේ ද නැද්ද යන්න පිළීබද තීන්දුව ප්‍රකාශ කිරීම පසුවට කල් දැමූ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=57338", "Category": null, "Parent URL": null}