{"Source": "Adaderana", "Timestamp": "May 19, 2018 04:35 pm", "Headline": "පොලිස් නිලධාරියා මියයෑමේ සිද්ධිය-සිවිල් ආරක්ෂක නිලධාරියෙකු අත්අඩංගුවට ", "News Content": "හෙරොව්පතාන, වාගොල්ලාකඩ පරදු දේශයේදී වෙඩි වැදීමෙන් පොලිස් නිලධාරියෙකු මිය යෑමේ සිද්ධිය සම්බන්ධයෙන් සිවිල් ආරක්ෂක බලකා නිලධාරියෙකු අත්අඩංගුවට ගෙන තිබේ. ඊයේ රාත්‍රී සිවිල් ආරක්ෂක බලකා නිලධාරියෙකුගේ ගිනි අවිය අත්වැරදීමකින් ක්‍රියාත්මක වීමෙන් අදාළ පොලිස් නිලධාරියා මියගොස් තිබුණි. අත්අඩංගුවට ගෙන ඇත්තේ හොරොව්පතාන, ඉහලදිවුල්වැව ප්‍රදේශයේ පදිංචි 32 හැවිරිදි පුද්ගලයෙකි. ඔහු කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතය. හොරොව්පතාන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89403", "Category": null, "Parent URL": null}