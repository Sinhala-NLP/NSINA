{"Source": "Adaderana", "Timestamp": "April 23, 2019 04:37 pm", "Headline": "සැක සහිත වාහන ගැන දැනුම් දෙන්න", "News Content": "ගුවන් හමුදා 116 හදිසි ඇමතුම් අංශයට සැක සහිත වාහන හා වෙනත් සිදුවීම් සම්බන්ධ තොරතුරු දැනුම් දීමට හැකි බව ගුවන් හමුදා මාධ්‍ය ප්‍රකාශ ගෘප් කපිතාන් ගිහාන් සෙනෙවිරත්න මහතා පවසයි. මේ අතර, කොළඹ නගරයට ඇතුළු වී ඇතැයි සැලකෙන සැක සහිත ලොරි රථයක් හා වෑන් රථයක් සම්බන්ධයෙන් මේ වන විට තොරතුරු ලැබී තිබේ. ඒ අනුව කොළඹ දිසාව භාර නියෝජ්‍ය පොලිස්පති විසින් කොළඹ දිසාවේ සියලූම ජ්‍යෙෂ්ඨ පොලිස් නිලධාරීන් දැනුවත් කර තිබේ. එමෙන්ම කොළඹ දිසාවේ සියලූම පොලිස් ස්ථාන දැනුවත් කර ආරක්ෂාව මේ වන විට තර කර ඇති බව ද පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර මහතා පවසයි. එමෙන්ම පොදු ස්ථානයන්හි නවතා යන වාහනවල ඉදිරිපස වීදුරුව මත පැහැදිලිව පෙනෙන සේ නම සහ හිමිකරුගේ ජංගම දුරකථන අංකය ප්‍රදර්ශනය කරන ලෙස පොලීසිය මහජනතාවගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=108540", "Category": null, "Parent URL": null}