{"Source": "Adaderana", "Timestamp": "October 6, 2014 08:04 am", "Headline": "අණ නොතැකුවොත් ශිෂ්‍යභාවය අහෝසියි ", "News Content": "තවදුරටත් ශිෂ්‍යයාවන් ශිෂ්‍යයින්ගේ නේවාසිකාගාර වල රැඳී සිටිමට උත්සහ කළහොත් අදාළ සිසුවියන්ගේ ශිෂ්‍යභාවය සම්පූර්ණයෙන්ම අහෝසි කිරිමට කටයුතු කරන බව සබරගමුව විශ්වවිද්‍යාලයේ උප කුලපති මහාචාර්ය චන්දන උඩවත්ත මහතා පවසයි. විශ්වවිද්‍යාලයේ සිසුවියන් විනය විරෝධි ක්‍රියාවක නිරත වීම හේතුවෙන් සබරගමුව විශ්වවිද්‍යාලය දින නියමයක් නොමැතිව ඊයේ(05) දිනයේ දි වසා දමනු ලැබුණි. කෙසේ වෙතත් ඊයේ පස්වරු 06.00 වන විට සියලුම සිසුන්ට නේවාසිකාගාර වලින් ඉවත් වන ලෙස විශ්වවිද්‍යාල පාලනාධිකාරිය දැනුම් දුන්න ද තවදුරටත් සිසුන් නේවාසිකාගාර වල රැඳී සිටින බව වාර්තා වෙයි. ඒ අනුව අද දිනය තුළත් නේවාසිකාගාර වල ශිෂ්‍ය ශිෂ්‍යාවන් රැඳී සිටියහොත් ඔවුන්ගේ ශිෂ්‍යභාවය සම්පූර්ණයෙන්ම අහෝසි කරන බව උපකුලපතිවරයා සඳහන් කළේය.", "URL": "https://sinhala.adaderana.lk/news.php?nid=46531", "Category": null, "Parent URL": null}