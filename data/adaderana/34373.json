{"Source": "Adaderana", "Timestamp": "May 25, 2013 03:10 pm", "Headline": "පකිස්ථානයේ ළමුන් 17ක් බෝම්බයකින් මරුට", "News Content": "නැගෙනහිර පකිස්ථානයේ පාසල් බස් රථයක සිදුවූ පිපිරීමකින් පාසල් සිසුන් 17 දෙනෙකු මියගොස් තිබේ. බස් රථයේ ගෑස් සිලින්ඩරයක් පුපුරායාමෙන් පිළිස්සුම් තුවාල ලබා එම සිසුන් මියගොස් ඇති බව විදෙස් මාධ්‍ය වාර්තා කරයි. තුවාල ලැබූ සිසුන් 07 දෙනෙකු පමණ රෝහල් ගතකර ඇත. පකිස්ථානයේ රථවාහන මිලියන ගණනක් ඉන්ධන පිරිමැසීමේ අරමුණින් ඩීසල් හෝ පෙට්‍රල් වෙනුවට සම්පීඩිත ස්වභාවික ගෑස් භාවිත කරන බව සඳහන්ය.", "URL": "https://sinhala.adaderana.lk/news.php?nid=34373", "Category": null, "Parent URL": null}