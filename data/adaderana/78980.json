{"Source": "Adaderana", "Timestamp": "October 21, 2017 04:07 pm", "Headline": " කේරළ ගංජා සමඟ 2ක් දැලේ", "News Content": "ග්‍රෑන්ඩ්පාස් ප්‍රදේශයේදී කේරළ ගංජා සමඟ පුද්ගලයින් දෙදෙනෙකු අත්අඩංගුවට ගෙන තිබේ. ග්‍රෑන්ඩ්පාස් පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මුල්ස්ථානය සඳහන් කළේය. එහිදී එක් සැකකරුවෙකු සතුව තිබී කේරළ ගංජා කිලෝග්‍රෑම් 04යි ග්‍රෑම් 350ක් සහ අනෙක් සැකකරු සතුව තිබී කේරළ ගංජා කිලෝග්‍රෑම් 02යි ග්‍රෑම් 250ක් පොලීසිය විසින් සොයාගෙන තිබේ. සැකකරුවන් 28 හැවිරිදි සහ 32 හැවිරිදි ග්‍රෑන්ඩ්පාස් ප්‍රදේශයේම පදිංචි පුද්ගලයින් දෙදෙනෙකු බව සඳහන්ය. අත්අඩංගුවට ගත් සැකකරුවන් අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78980", "Category": null, "Parent URL": null}