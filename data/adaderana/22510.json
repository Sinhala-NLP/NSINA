{"Source": "Adaderana", "Timestamp": "March 1, 2012 04:48 pm", "Headline": "සේවයේ අවශ්‍යතාවට පොලිස් ලොක්කන් තිදෙනකුට ස්ථාන මාරු", "News Content": "සේවයේ අවශ්‍යතාවය මත පහත සඳහන් ස්ථාන මාරුවීම් සඳහා වහාම ක‍්‍රියාත්මක වන පරිදි නියෝග ලැබී ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. ඒ අනුව ජ්‍යෙෂ්ඨ නියෝජ්‍ය පොලිස්පති එස්.කේ සංකර් මහතා සබරගමුව පළාතේ සිට ඌව පළාතේ ජ්‍යෙෂ්ඨ නියෝජ්‍ය පොලිස්පති ලෙස මාරුකර යවා තිබේ. එසේම බස්නාහිර පළාත් ජ්‍යෙෂ්ඨ නියෝජ්‍ය පොලිස්පති අශෝක විජේතිලක මහතා සබරගමුව පළාතේ ජ්‍යෙෂ්ඨ නියෝජ්‍ය පොලිස්පතිවරයා ලෙස මාරුකර ඇති බවත්,කොළඹ දිසාව භාරව සිටි ජ්‍යෙෂ්ඨ නියෝජ්‍ය පොලිස්පති අනුර සෝනානායක මහතා ,බස්නාහිර පළාත් ජ්‍යෙෂ්ඨ නියෝජ්‍ය පොලිස්පති ලෙසත් මාරුකර ඇති බව සඳහන්ය.", "URL": "https://sinhala.adaderana.lk/news.php?nid=22510", "Category": null, "Parent URL": null}