{"Source": "Adaderana", "Timestamp": "April 1, 2019 09:03 am", "Headline": "සොබාදම් මෑණියට වින කරන මිනිසුන්", "News Content": "පවතින වියලි කාල ගුණය නිසා කාසල්රි ජලාශයේ ජලය 49%ට වැඩි ප්‍රමාණයක් පහත බැස තිබේ. එය දඩයමක් කරගනිමින් ජලාශයේ ජලය සිදී ගිය ස්ථානවල ඉවුර හාරමින් කිසියම් පිරිසක් මහා පරිමාණයේ මැණික් ගැරිමේ ජාවරක් සිදු කරමින් පවති. රාත්‍රී කාලයේදී හැටන් නෝර්ටන් බ්‍ර්ජ් ප්‍රධාන මාර්ගයේ ඔත්තු කරුවන් යොදා විශේෂ විදුලි උපකරණ උපයෝගි කරගෙන ආලෝකය සපයා ගනිමින් මහ පරිමානයෙන් කැණිම් කරන බව ප්‍රදේශවාසින් චෝදනා කරයි. එලෙස හාරා ගොඩ දමන ලද ඉල්ලං ජලාශයටම සොදන බවද ජලාශය නිරික්ෂන කිරිමේදී තහවුරු වේ. විශේෂයෙන් ප්‍රධාන මාර්ගය ආසන්නයේම මෙම ජවාරම සිදු කරමින් පවතින අතර වගකිවයුත්තන්ට අනාවරණය නොවිම ගැටළු සගත බව ජනතාව පවසයි. කාසල්රී ජලාශය ලංකා විදුලිය බල මණ්ඩලයට අයත් වන අතර ලක්ෂපාන, නව ලක්ෂපාන,කැණියෝන්,විමලසුරෙන්ද්‍ර හා පොල්පිටිය යන ජල විදුලිය බලාගාර සඳහා විදුලිය උත්පාදනයට ජලය ලබාගන්නා ප්‍රධාන ජලාශ දෙකෙන් එකකි. එහි වෙල්ලේ ආරක්ෂාවට විශේෂ ආරක්ෂක නිලධාරින් පිරිසක් යොදවා ඇති අතර ජලාශයේ ආරක්ෂාව සඳහා නාවික හමුදා නිලධාරීන් යොදවා තිබේ. ඔවුන් බොට්ටු උපයෝගී කරගෙන ජලාශය තුල ජංගම නිරික්ෂන චාරිකාද සිදු කරන බව අද දෙරණ වාර්තාකරු පවසයි. කාසල්රී ජලාශය හැටන්, නෝර්වුඩ් හා නෝර්ටන් බ්‍ර්ජ් පොලිස් වසම් වලට අයත්ව පිහිටා තිබේ. ජලාශය සිදී ඇති අයුරු නිරික්ෂණය කිරිමට මේ දිනවල ප්‍රදේශ වාසින් හා වෙනත් ප්‍රදේශ වලින් ජනතාව පැමිණෙන අතර ජලාශයේ ඇවිද යන ඔවුන් සොදා දමාගොස් ඇති ඉල්ලං පිරික්සක අයුරුද දක්නට ලැබෙන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=107115", "Category": null, "Parent URL": null}