{"Source": "Adaderana", "Timestamp": "April 6, 2018 07:06 pm", "Headline": "විශ්වාසභංගයට කලින්ම අත්සන් කරත් මුතුහෙට්ටිගමට රුපියල් 4ක් වියදම් කරලා කෝල් කරලා නෑ", "News Content": "විශ්වාසභංගයට පළමුවෙන් අත්සන් කළ 4 දෙනා ගෙන් එක් අයෙන් වන මා හාට එම කාලය තුළ කිසිදු අයෙක් රුපියල් 4ක් වියදම් කොට දුරකථන ඇමතුමක් ලබා දීමට කටයුතු නොකළ බවත් ඒ සම්බන්ධව කාටවත් වුවමනාවක් නොතිබු බවත් නියොජ්‍ය අමාත්‍ය නියෝජ්‍ය අමාත්‍ය නිශාන්ත මුතුහෙට්ටිගම මහතා පවසයි. ගාල්ලේ දී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා මේ අදහස් ප්‍රකාශ කළේය. අපි ගොඩනගා ‍ගෙන කැපවෙලා ලෑස්ති වන විට අන්තිම දවසේ ඉවත් වීමට සිදුවු බවත් එලෙස ඉවත් නොවුනානම් මට සිදුවන්නේද මොකද්ද මේ කරගත්තේ කියා කල්පනා කිරීමට බව ඔහු කියා සිටියේය. ඔවුන් කළ ක්‍රියාව නිවැරදි බවද නියෝජ්‍ය අමාත්‍යවරයා වැඩිදුරටත් සඳහන් කර ඇත. ජනාධිපතිතුමාද මේ අවුල නිරාකරණය කිරීමට උත්සහගත් අතර ජනාධිපතිතුමන්ද බලාපොරොත්තුවු කරුණ ඉටුකර ගැනීමට නොහැකිවු බව ඔහු කියා සිටියේය.", "URL": "https://sinhala.adaderana.lk/news.php?nid=87051", "Category": null, "Parent URL": null}