{"Source": "Adaderana", "Timestamp": "October 14, 2015 08:49 am", "Headline": "රැඳවියන්ගේ උපවාසය තෙවන දිනටත්", "News Content": "එල්.ටී.ටී.ඊ සංවිධානයට සහය පළ කිරීමේ චෝදනාව මත බන්ධනාගාර ගතව සිටින රැඳවියන් ආරම්භ කර ඇති උපවාසය තෙවන දිනටත් ක්‍රියාත්මක කර තිබේ.බන්ධනාගාර දේපාර්තමේන්තුව සඳහන් කළේ පෙරේදා පෙරවරුවේ සිට මෙම රැඳවියන් ආහාර වර්ජනයේ නිරතවෙමින් උපවාසයක් ආරම්භ කර ඇති බවයි.තමන් නිදහස් කරන ලෙස බලකරමින් මෙම රැඳවියන් අඛණ්ඩව උපවායේ නිරතවී සිටින බව වාර්තා වේ.කොළඹ මැගසින්, අනුරාධපුර, මඩකළපුව, යාපනය, කළුතර යන බන්ධානාගාර වල රැඳවියන් මෙලෙස උපවාසයේ නිරත වී සිටින බව වාර්තා වේ.රැඳවියන්ගේ ඉල්ලීම් පිළිබඳව ජනාධිපතිවරයා වෙත මේ වන විට ලිඛිතව ලබාදී ඇති බව බන්ධානාගාර දෙපාර්තමේන්තුව සඳහන් කළේය.මේ අතර සියලු දේශපාලන සිරකරුවන් නිදහස් කරන ලෙස බලකරමින් ‘සම අයිතිය‘ ව්‍යාපාරය අද පෙරවරුවේ කොළඹ කොටුව දුම්රිය ස්ථානය ඉදිරිපිට උද්ඝෝෂණ ව්‍යාපාරයක් පැවැත්වීමට නියමිතව තිබේ.එම ව්‍යාපාරයේ සාමාජික හිටපු පාර්ලිමේන්තු මන්ත්‍රී අජිත් කුමාර මහතා සඳහන් කළේ උපවාසයේ නිරත රැඳවියන් සිය ගැටලුවට විසඳුම් ලැබෙන තුරු උපවාසය අත් නොහරිනු ඇති බවයි.", "URL": "https://sinhala.adaderana.lk/news.php?nid=54429", "Category": null, "Parent URL": null}