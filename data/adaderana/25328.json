{"Source": "Adaderana", "Timestamp": "June 26, 2012 11:36 am", "Headline": "ඩයිනමික් මෝටර්ස් වෙතින් ලෝක ප‍්‍රකට 300V ESTER core", "News Content": "ඡායාරූප විස්තරය- ඩයිනමික් මෝටර්ස් හී වෙළඳනාම තානාපතිවරුන්වන ශී‍්‍ර ලංකාවේ මෝටර්රථ ධාවන ශූර අශාන් සිල්වා හා අභීත් දන්ගල්ල මහත්වරුන්ට නිල වශයෙන් \"මූතූල්\" 300V ළිහිසි තෙල් පිළිගැන් වූ අවස්ථාව. වමේ සිට දකුණට,\"මූතූල්\" සමාගමේ ජිතේන් ගෝස්වාමී මහතා, අශාන් සිල්වා මහතා, කැලූම් කැටිපේආරච්චි මහතා (අධ්‍යක්ෂ - ඩයිනමික් මෝටර්ස්) හා අභීත් දන්ගල්ල මහතා. ලොව ළිහිසි තෙල් නිපදවන ප‍්‍රමුඛතම සමාගමක් වන ප‍්‍රංශයේ මුතූල්(Motul)සමාගමේ ශී‍්‍ර ලංකාවේ බලයලත් අලෙවි නියෝජිතයා වන ඩයිනමික් මෝටර්ස් සමාගම, මෝටර්රථවල අශ්වබල ශක්තිය 7%කින් වර්ධනය කරන ESTER core ජදරු තාක්ෂණයෙන් නිපදවන අධිකි‍්‍රයාකාරීත්වයෙන් යුත් \"මූතූල්\"300V ළිහිසි තෙල් පසුගියදා කොළඹ දී පැවැති උත්සවයක දී මෙරට වෙළඳපොළට හඳුන්වා දුනි. මෝටර් රථ ධාවකයන් සඳහා විශේෂයෙන් නිපද වු මෙම\"මූතූල්\" 300V ළිහිසි තෙල් හඳුන්වාදීමත් සමගම මූතූල් සමාගම විසින් ලොවට හඳුන්වා දුන් ESTER core සුවිශේෂී තාක්ෂණයේ විශිෂ්ටත්වය මෙරට මෝටර්රථ ධාවකයන්ට උපයෝගී කරගත හැකි වේ. මෙම\"මූතූල්\" ESTER core මෝටර් ස්පෝර්ට්ස් ළිහිසි තෙල් භාවිතාකිරීමෙන් කිසිදු යාන්ති‍්‍රක නවීකරණයකින් තොරව මෝටර්රථයක අශ්වබල ශක්තිය වර්ධනයකිරීම ට අමතරව, එහි එන්ජිමේ දිගුකාලීන පැවැත්ම, ඉන්ධන පිරිමැස්ම, මෘදු ධාවනය හා පරිසර හිතකාමීත්වය වර්ධනය වනු ඇත. අධිකි‍්‍රයාකාරීත්වයෙන් යුත් \"මූතූල්\" 300V ළිහිසි තෙල් ශී‍්‍ර ලංකාවට හඳුන්වාදීමේ උත්සවයේදී, ඩයිනමික් මෝටර්ස් හී වෙළඳනාම තානාපතිවරුන්වන ෆෝර්ඞ් ෆර්මියුලා 1600 CC කාණ්ඩයේ වර්තමාන ශූරයාවන, අශාන් සිල්වා හා SL GT 3500 CC Super Car අංශය නියෝජනය කරන අභීත් දන්ගල්ල ට නිල වශයෙන් එම අනගි නිෂ්පාදනය පිරි නැමුනු අතර, එහි දී ඔවුන් දෙදෙනාගේ සුවිශේෂි මෝටර්රථ ද ප‍්‍රදර්ශනය කෙරුණි. මෙම අවස්ථාව ට\"මූතූල්\" සමාගම නියෝජනය කරමින් ජිතේන් ගෝස්වාමී හා ජයේස් භාත් යන මහත්වරු ද සහභාගී වූහ. \"මූතූල්\"300V ළිහිසි තෙල් ශී‍්‍ර ලංකාවට හඳුන්වාදීම සම්බන්ධයෙන් ඩයිනමික් මෝටර්ස් සමාගමේ සාමාන්‍යාධිකාරී, චන්න එදිරිසිංහ මහතා පැවසුවේ,\"අලූතෙන් අප හඳුන්වා දුන් \"මූතූල්\"300V ළිහිසි තෙල් මගින් 7%ක අශ්වබල ශක්ති වර්ධනයක් මෝටර්රථයට ලබාදීමත් සමගම මෙරට මෝටර්රථ ධාවන තරග ක්ෂේත‍්‍රයේ නව විප්ලවීය වෙනසක් සිදුවනු නොඅනුමානයි. මන්ද දැනටමත් මෙරට ප‍්‍රමුඛතම මෝටර්රථ ධාවන ශූරයන් භාවිතා කරන්නේත් මෙම ළිහිසි තෙල් වීමද විශේෂත්වයක්. එය ට අමතරව, ලොව සුපතල මෝටර්රථ සමාගම් හී වාහන සඳහා සේවාවන් සපයන මෙරට කීර්තිමත් සේවා සැපයුම් සමාගම් රැසක්ම මෙම \"මූතූල්\" ළිහිසි තෙල් භාවිතාකිරීම දැනටමත් සිදුවන අතර, ඔවුන් අතර හයිබි‍්‍රඞ් වාහන සඳහා විශේෂයෙන් ම \"මූතූල් \"නිපදවන ලද 0w-30 yd 0w-20 කෙරෙහි විශේෂ උනන්දුවක් පවතිනවා. එමෙන්ම, අධිකි‍්‍රයාකාරීත්වයකින් යුත් මෙම\" මූතූල්\" 300V ළිහිසි තෙල් ශි‍්‍ර ලංකාවට හඳුන්වාදීමත් සමගම අප සමාගම ඉදිරියේදී මෙරට මෝටර්රථ ධාවන තරග ක්ෂේත‍්‍රයේත් විශාල වෙනස්කම් රැසක් සිදුකිරීමටත් අප අපේක්ෂා කරනවා.\" යන්න ය. වසර 150කට වැඩි ප්‍රෞඪ ඉතිහාසයක් හිමි ප‍්‍රංශයේ මූතූල් සමාගම, ළිහිසි තෙල් ක්ෂේත‍්‍රයේ ලොව ප‍්‍රමුඛතම සමාගමක්වන අතර, 100%ක් කෘතිම ළිහිස් තෙල් ලොවට හඳුන්වාදීමේ පුරෝගාමී සමාගම ද වේ. රටවල් 80කට වැඩි ප‍්‍රමාණයක තම නිෂ්පාදන අලෙවි කරන\"මූතූල්\" 2012 ජාත්‍යන්තර මෝටර් සයිකල් සංගමයේ නිල අනුග‍්‍රාහකත්වය හිමි කැරගෙන ඇත. ඩයිනමික් මෝටර්ස් සමාගම, මෝටර් කාර්, බර වාහන හා මෝටර් සයිකල් සඳහා අවශ්‍ය සියලූම මාදිලියේ ළිහිසි තෙල් විසඳුම් සැපයෙන සමාගමක් වන අතර,\"මූතූල්\"ළිහිසි තෙල් ශී‍්‍ර ලංකාව පුරා විසිරී සිටින ඩයිනමක් මෝටර්ස් අලෙවි නියෝජිතයන් වෙතින් ලබාගත හැක.", "URL": "https://sinhala.adaderana.lk/news.php?nid=25328", "Category": null, "Parent URL": null}