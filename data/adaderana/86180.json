{"Source": "Adaderana", "Timestamp": "March 23, 2018 09:49 am", "Headline": "පිරිපහදුවක පිපිරීමකින් පුද්ගලයින් 6ක් මරුට", "News Content": "චෙක් ජනරජයේ පිරිපහදුවක පිපිරීමකින් පුද්ගලයින් 6 දෙනෙකු මිය ගොස් තිබේ. මේ හේතුවෙන් තවත් පුද්ගලයින් දෙදෙනෙක් තුවාල ලබා ඇත. චෙක් ජනරජයේ මධ්‍යම බොහීමියානු කලාපයේ තෙල් පිරිපහදුවක පිපිරීම සිදුව ඇති බව සඳහන් වෙයි. පිපිරීමෙන් අනතුරුව රසායනික ද්‍රව්‍ය නිකුත් වීමක් සිදුව නොමැති බව වාර්තා වෙයි. පිපිරීමට හේතුව තවමත් අනාවරණය නැහැ. මේ මස 27 වන දා මෙම පිරිපහදුවේ නඩත්තු කටයුතු ආරම්භ කිරීමට නියමිතව තිබූ බවද වාර්තා වෙයි. සිදුවීම සම්බන්ධව වැඩිදුර පරීක්ෂණ ක්‍රියාත්මක බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=86180", "Category": null, "Parent URL": null}