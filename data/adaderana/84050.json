{"Source": "Adaderana", "Timestamp": "February 6, 2018 07:04 pm", "Headline": "උදයංගගේ විමර්ශන කටයුතු බලන්න නිලධාරීන් පිරිසක් අබුඩාබි යන්න සුදානම්", "News Content": "අත්අඩංගුවට ගෙන සිටින උදයංග වීරතුංග පිළිබඳව ඉදිරි විමර්ශන කටයුතු සඳහා නිලධාරීන් කණ්ඩායමක් අබුඩාබි බලා පිටත් කර හරින බව පොලිස් මාධ්‍ය ප්‍රකාශක කාර්යාලය පවසයි. මේ සම්බන්ධයෙන් නිවේදනයක් නිකුත් කරමින් මාධ්‍ය ප්‍රකාශක කාර්යාලය මෙම නිලධාරීන් කණ්ඩායම හෙට (07) දින අබුඩාබි බලා පිටත්ව යෑමට නියමිත බව සඳහන් කරයි. මෙම කණ්ඩායම සඳහා විවිධ ආයතනවල නිලධාරීන් 7 කු ඇතුළත් වෙයි. ඒ අනුව මූල්‍ය අපරාධ විමර්ශන කොට්ඨාශයේ එක් නිලධාරියෙකු, නීතිපති දෙපාර්තමේන්තුවේ ජ්‍යෙෂ්ඨ නිලධාරීන් දෙදෙනෙකු, ආගමන විගමන දෙපාර්තමේන්තුවේ එක් නිලධාරියෙකු, අපරාධ පරීක්ෂණ දෙපාර්තමේන්තුවේ නිලධාරීන් දෙදෙනෙකු හා විදේශ කටයුතු අමාත්‍යාංශයේ එක් නිලධාරියෙකු අයත් වෙයි. මෙය රාජ්‍ය තාන්ත්‍රික මට්ටමින් සිදුවන ක්‍රියාවලියක් වන අතර මෙම නිලධාරින් අදාළ බලධාරීන් සමඟ සාකච්ඡා කිරීමට නියමිත බව ද පොලිස් නිවේදනයේ දැක්වෙයි.", "URL": "https://sinhala.adaderana.lk/news.php?nid=84050", "Category": null, "Parent URL": null}