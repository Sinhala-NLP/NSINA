{"Source": "Adaderana", "Timestamp": "January 8, 2015 07:18 am", "Headline": " නිරීක්ෂකයින් සූදානම්", "News Content": "මෙවර ජනාධිපතිවරණය නිරීක්ෂණය කිරීම සඳහා විදේශීය නිරීක්ෂකයන් හා දේශීය නිරීක්ෂකයන් යොදවා තිබේ. මැතිවරණ කොමසාරිස් මහින්ද දේශප්‍රිය මහතා කියා සිටියේ ඡන්ද මධ්‍යස්ථාන තුළට ගොස් මැතිවරණ නිරීක්ෂණය සඳහා අවසර ලබාදී ඇත්තේ නිරීක්ෂණ සංවිධාන 02ක් සඳහා පමණක් බවයි. ඒ පැෆරල් සංවිධානයට හා මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය හෙවත් සී.එම්.ඊ.වී යටයි. මේ අතර පැවැත්වෙන ජනාධිපතිවරණ ඡන්ද විමසීම සඳහා ජාත්‍යන්තර නිරීක්ෂකයන් 35 දෙනෙකු ඇතුළු නිරීක්ෂකයන් 13,000 කට අධික ප්‍රමාණයක් යොදවා ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටි ආරච්චි මහතා කියා සිටියි.", "URL": "https://sinhala.adaderana.lk/news.php?nid=48520", "Category": null, "Parent URL": null}