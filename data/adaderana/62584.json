{"Source": "Adaderana", "Timestamp": "July 30, 2016 05:25 pm", "Headline": "අවුරුදු 5ක් යනකම් පෙරළන්න බෑ", "News Content": "වසර 05ක් යනතුරු කිසිදු පුද්ගලයෙකුට දේශපාලන කුමන්ත්‍රණවලින් ආණ්ඩුව වෙනස් කළ නොහැකි බව ජනාධිපති මෛත්‍රීපාල සිරිසේන මහතා පවසයි.ඉදිරි වසර 05 තුළදී ද සම්මුතිවාදි රජයක් තුළ සහයෝගයෙන් කටයුතු කිරීමට එක්සත් ජාතික පක්ෂයත් ශ්‍රී ලංකා නිදහස් පක්ෂයත් තීරණය කර ඇති බව ජනාධිපතිවරයා සඳහන් කළේය.අද පෙරවරුවේ පොළොන්නරුව රාජකීය විද්‍යාලයේ පැවැති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.මෙහිදී වැඩිදුරටත් අදහස් දැක්වූ ජනාධිපතිවරයා පැවසුවේ ජනතාවට ලබාදුන් පොරොන්දු නිසි ලෙස ඉටුකිරීමට යහ පාලන රජය කැපවීමෙන් කටයුතු කරන බවයි.වර්තමානයේ මෙරට මුහුණදී සිටින සියළුම අභියෝගවලට නිසි රාජ්‍ය ප්‍රතිපත්තියක් සහ කළමනාකරණයක් තුළ මුහුණදීමට කටයුතු කරන බව ද මෙහිදී ජනාධිපතිවරයා වැඩිදුරටත් පවසා තිබේ.", "URL": "https://sinhala.adaderana.lk/news.php?nid=62584", "Category": null, "Parent URL": null}