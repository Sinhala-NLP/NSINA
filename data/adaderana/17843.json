{"Source": "Adaderana", "Timestamp": "August 4, 2011 01:14 pm", "Headline": "න්‍යෂ්ටික හයිය අමෙරිකාවෙන් ඉල්ලන්න කැබිනට්ටුවේ අනුමැතිය", "News Content": "විදුලිබල හා බලශක්ති අමාත්‍ය පාඨලී චම්පික රණවක මහතාගේ යෝජනාවකට අනුව සාමාන්‍ය ජනතාවගේ ක්‍රියාකාරකම් සඳහා භාවිත වන ශ්‍රී ලංකාවේ න්‍යෂ්ඨික හා අනෙකුත් විකිරණශීලී ද්‍රව්‍ය සම්බන්ධයෙන් තාක්ෂණික සහය ලබාදීම සඳහා ශ්‍රී ලංකාව හා අමෙරිකා එක්සත් ජනපදය අතර සහයෝගීතා ගිවිසුම අත්සන් කිරීම සඳහා අමාත්‍ය මණ්ඩල අනුමැතිය හිමිව තිබේ. ගිවිසුමේ ඉදිරි වැඩකටයුතු සිදුකිරීමට විදුලිබල හා බල ශක්ති අමාත්‍යාංශයට හා විදේශ කටයුතු අමාත්‍යංශයට ප්‍රතිපත්ති අනුමැතිය ද ලැබී ඇති බව අද(04) පැවති කැබිනට් තීරණ දැනුම් දීමේ මාධ්‍ය හමුවේදී අමාත්‍ය කෙහෙළිය රඹුක්වැල්ල මහතා සඳහන් කළේය. ර‍ටවල් 02 අතර ගිවිසුමක් ඇතිකිරීම සඳහා එක්සත් ජනපද රජය වෙත විදුලි බල හා බලශක්ති අමාත්‍යාංශයේ කැමැත්ත සමගින් තහවුරු කිරීමේ සටහනක් යැවීමට විදේශ කටයුතු අමාත්‍යාංශයට බලය ලබාදීම ඒ අනුව සිදුකෙරෙන බව ද ඔහු කියා සිටියේය.", "URL": "https://sinhala.adaderana.lk/news.php?nid=17843", "Category": null, "Parent URL": null}