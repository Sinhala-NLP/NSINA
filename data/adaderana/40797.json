{"Source": "Adaderana", "Timestamp": "February 1, 2014 08:26 am", "Headline": "රේගුවෙන් විලවුන් නිදහස් කරගන්න හොර අත්සනක් ගහලාලු", "News Content": "නීති විරෝධී ලෙස මෙරටට ආනයනය කළ විලවුන් තොගයක් රේගුවෙන් නිදහස් කරගැනීම සඳහා ව්‍යාජ ලිපියක් යොමුකිරීම සම්බන්ධයෙන් ජාතික ඖෂධ අධිකාරිය පරීක්ෂණ ආරම්භ කර තිබේ. ඖෂධ අධිකාරියේ අධ්‍යක්ෂ වෛද්‍ය හේමන්ත බෙනරගම මහතා සඳහන් කළේ සෞඛ්‍ය අමාත්‍යාංශයේ ලිපි ශීර්ෂය යටතේ තමාගේ අත්සන ව්‍යාජ ලෙස යොදා අදාළ ලිපිය යොමුකර ඇති බවයි. රේගු අධ්‍යක්ෂ ජනරාල්වරයා විසින් ඒ පිළිබඳව සිදුකළ දැනුම්දීමකට අනුව වහාම එම විළවුන් තොගය රේගුවෙන් නිදහස් කිරීම නතර කිරීමට පියවර ගෙන තිබේ. අදාළ සිද්ධිය පිළිබඳව පරීක්ෂණ පැවැත්වීම සඳහා පොලිස්පතිවරයාගෙන්ද ඉල්ලීමක් කළ බව හේමන්ත බෙනරගම මහතා ප්‍රකාශ කළේය.", "URL": "https://sinhala.adaderana.lk/news.php?nid=40797", "Category": null, "Parent URL": null}