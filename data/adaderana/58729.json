{"Source": "Adaderana", "Timestamp": "March 30, 2016 09:08 am", "Headline": "වසර 27කට පසු යොවුන් පුරය යළි ඇරඹෙයි  ", "News Content": "වසර 27කට පසුව යොවුන් පුර වැඩසටහන අද(30) නැවතත් සීගිරිය ගුවන් හමුදා පරිශ්‍රයේදී ආරම්භ කිරීමට සියළු කටයුතු සූදානම් කර ඇති බව ජාතික තරුණ සේවා සභාව පවසයි.අද සිට ලබන 03 වනදා දක්වා මෙම යොවුන්පුර වැඩසටහන පැවැත්වෙන බව ජාතික තරුණ සේවා සභාව සඳහන් කළේය.අග්‍රාමාත්‍ය රනිල් වික්‍රමසිංහ මහතාගේ සංකල්පයක් මත මෙම වැඩසටහන ප්‍රථම වරට ආරම්භ කර තිබුනේ 1984 වසරේ වන අතර එය අඛණ්ඩය වසර 06ක් ක්‍රියාත්මක කර තිබුණි.කෙසේවෙතත් අග්‍රාමාත්‍යවරයාගේ මඟපෙන්වීම යටතේ යොවුන්පුර වැඩසටහන යළි ආරම්භ කිරීමට පියවර ගෙන තිබේ.මෙරට තරුණ තරුණියන්ගේ නායකත්ව කුසලතා සහ දැනුම වර්ධනය කිරීමේ අරමුණින් ක්‍රියාත්මක මෙම වැඩසටහනේ මෙවර තේමාව අනාගතය ඇරඹුණා යන්න බව ජාතික තරුණ සේවා සභාව පැවසුවේය.", "URL": "https://sinhala.adaderana.lk/news.php?nid=58729", "Category": null, "Parent URL": null}