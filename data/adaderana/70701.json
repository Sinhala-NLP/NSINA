{"Source": "Adaderana", "Timestamp": "March 10, 2017 10:43 pm", "Headline": " තෙල් සංස්ථා සේවකයින්ට පුහුණු පාඨමාලා", "News Content": "තෙල් සංස්ථාවේ සේවකයන්ට ඉදිරියෙදි පුහුණු පාඨමාලා වැඩසටහන් රැසක් ලබාදෙන බව ලංකා ඛනිජ තෙල් සංස්ථාවේ සභාපති මහාචාර්ය මොනිස් ගුණවර්ධන මහතා පවසයි.සභාපති වරයා මෙම අදහස් අද(10) දින ලංකා ඛනිජ තෙල් නීතිගත සංස්ථාවේ ප්‍රධාන කාර්යාලයෙදී සේවක සේවිකාවන් අමතමිනි.මෙහිදී වැඩිදුරටත් අදහස් දැක්වු සභාපතිවරයා කියා සිටියේ සෑම සේවකයෙක් සඳහාම ඉදිරියේදි පාඨමාලාවක් හැදෑරීමට අවස්ථාව ලබාදීමට බලාපොත්තු වන බවයි. සාමාන්‍ය සේවකයාද ඔවුන්ගේ අධ්‍යාපන සුදුසුකම් සම්පූර්ණ කර නියෝජ්‍ය සමාන්‍යාධිකාරී තනතුර දක්වා යා යුතු බවත්, ඒ සඳහා සේවකයින්ට අවස්ථාව ලබාදීම තමාගේ අරමුණ බවත් ඒ මහතා කියා සිටියේය.", "URL": "https://sinhala.adaderana.lk/news.php?nid=70701", "Category": null, "Parent URL": null}