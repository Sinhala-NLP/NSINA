{"Source": "Adaderana", "Timestamp": "February 18, 2014 09:30 am", "Headline": "කුඩු ජාවාරමේ නිරත කාන්තාවන් 2ක් ඇතුළු 4ක් කොටු ", "News Content": "බොරලැස්ගමුව, බඩෝවිට ප්‍රදේශයේ දී හෙරොයින් ජාවාරමේ නිරත වු කාන්තාවන් දෙදෙනෙකු ඇතුළු පුද්ගලයින් සිව් දෙනෙකු අත්අඩංගුවට ගෙන තිබේ. ගල්කිස්ස කොට්ඨාශ අපරාධ විමර්ශන අංශයට ලද තොරතුරක් මත බඩෝවිට ප්‍රදේශයේ නිවසක් තුළ සිටියදී මොවුන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී හෙරොයින් ග්‍රෑම් 16ක් සහ රුපියල් තුන් ලක්ෂ එක් දහස් හාරසිය දහයක මුදලක් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා බොරලැස්ගමුව පොලිස් ස්ථානය වෙත බාරදී ඇති අතර ඔවුන් අද (18) නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41202", "Category": null, "Parent URL": null}