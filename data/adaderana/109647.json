{"Source": "Adaderana", "Timestamp": "May 10, 2019 08:10 am", "Headline": "අනතුරකින් තරුණ ජීවිතයක් මහ මග නවතී", "News Content": "පොල්ගහවෙල, කහවත්තේඇළ පාලම අසලදී සිදු වූ රිය අනතුරකින් තරුණයෙකු මියගොස් ඇත. කැබ් රථයක් සහ ත්‍රිරෝද රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් ත්‍රිරෝද රථයේ රියදුරු සහ පසුපස ගමන් කළ පුද්ගලයෙකු බරපතල තුවාල ලබා කුරුණෑගල රෝහලට ඇතුළත් කිරිමේදී රියදුරු මියගොස් ඇත. මියගොස් ඇත්තේ 19 හැවිරිදි මාවතගම ප්‍රදේශයේ පදිංචිව සිටි තරුණයෙකි. අනතුර සම්බන්ධයෙන් පොල්ගහවෙල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=109647", "Category": null, "Parent URL": null}