{"Source": "Adaderana", "Timestamp": "October 8, 2017 04:08 pm", "Headline": "  නීති විරෝධීව මෙරටට ආ 4ට ඇප", "News Content": "ඉන්දියාවේ සරණාගත කඳවුරක සිට නීති විරෝධී ලෙස මුහුදු මාර්ගයෙන් මෙරටට පැමිණෙමින් සිටියදී අත්අඩංගුවට ගත් ශ්‍රී ලාංකිකයින් සිව් දෙනෙකු මන්නාරම මහේස්ත්‍රාත් අධිකරණය මඟින් ඇප මත මුදා හැර තිබේ.එකම පවුලේ මව පියා සහ දරු දෙදෙනෙකු මෙලෙස ඇප මත මුදාහැර ඇති බව පොලීසිය පැවසුවේය.බෝට්ටුවක් මඟින් ඉන්දියාවේ සිට මෙරටට පැමිණෙමින් සිටියදී පසුගියදා තලෙයිමන්නාරම කුරුසපාඩු මුහුදු ප්‍රදේශයේ දී නාවික හමුදාව විසින් මොවුන් අත්අඩංගුවට ගෙන තිබුණි.අත්අඩංගුවට ගත් සිව්දෙනා අතර මාස 11ක් වයසැති පිරිමි දරුවෙකු සහ තුන් හැවිරිදි දැරියක වන බව සඳහන්ය.පොලීසිය සිදු කළ ප්‍රශ්න කිරීම් වලදී අනාවරණය වී ඇත්තේ මොවුන් වවුනියාව ප්‍රදේශයේ පදිංචිව සිට ඇති පිරිසක් වන අතර පිරිමි පුද්ගලයා 2004 වසරේදීත්, කාන්තාව 2014 වසරේදීත් ඉන්දියාවට ගොස් ඇති බවයි.", "URL": "https://sinhala.adaderana.lk/news.php?nid=78474", "Category": null, "Parent URL": null}