{"Source": "Adaderana", "Timestamp": "January 1, 2012 10:01 am", "Headline": "අලුත්ගම සිට දකුණු කළුතර දක්වා දුම්රිය නෑ", "News Content": "මුහුදු බඩ දුම්රිය මාර්ගයේ අලුත්ගම සිට දකුණු කළුතර දක්වා දුම්රිය ධාවන කටයුතු අද දිනයේ සිට නතර කර තිබේ. දුම්රිය මාර්ගයේ අලුත්වැඩියා කටයුතු හේතුවෙන් මෙම තීරණය ගෙන ඇති බව දුම්රිය දෙපාර්තමේන්තුව ප්‍රකාශ කරයි. ඒ අනුව අද දිනයේ සිට මුහුදු බඩ දුම්රිය මාර්ගයේ දුම්රිය ධාවන කටයුතු සිදුවන්නේ මාතර සිට ගාල්ල දක්වාත් දකුණු කළුතර සිට කොළඹ කොටුව දක්වාත් පමණක් බව දුම්රිය දෙපාර්තමේන්තුව සඳහන් කරයි. දුම්රිය මාර්ගය අලුත්වැඩියා කිරීමෙන් අනතුරුව ගාල්ල සිට අලුත්ගම දක්වා දුම්රිය ධාවන කටයුතු පෙබරවාරි මස 20 වන දින යළි ආරම්භ කිරීමට නියමිතය.", "URL": "https://sinhala.adaderana.lk/news.php?nid=21080", "Category": null, "Parent URL": null}