{"Source": "Adaderana", "Timestamp": "May 12, 2012 03:27 pm", "Headline": "සෙට්ටිකුලමේ නිධන් හෑරූ දසදෙනෙකුට මාංචු", "News Content": "සෙට්ටිකුලම, වීරපුරම් ප්‍රදේශයේ නිධන් හාරමින් සිටි පුද්ගලයින් දසදෙනෙකු අත්අඩංගුවට ගෙන තිබේ. එහිදී සැකකරුවන් පැමිණි වාහන තුනක් සහ නිධන් හෑරීම සඳහා ගෙන එන ලද උපකරණ හා පූජා භාණ්ඩ ද තම භාරයට ගත් බව සෙට්ටිකුලම පොලිසිය පවසයි. අත්අඩංගුවට ගත් සැකකරුවන් අද(12) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය. සෙට්ටිකුලම පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24197", "Category": null, "Parent URL": null}