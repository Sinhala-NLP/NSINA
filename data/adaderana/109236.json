{"Source": "Adaderana", "Timestamp": "May 4, 2019 04:08 pm", "Headline": "රජයේ ලේඛන සහ නිල මුද්‍රාව ව්‍යාජ ලෙස සකස් කළ අයෙක් කොටුවෙයි", "News Content": "රජයේ ලේඛන සහ නිල මුද්‍රාව ව්‍යාජ ලෙස සකස් කිරීම සම්බන්ධයෙන් පුද්ගලයෙකු මිල්ලෑව, මොරගහහේන ප්‍රදේශයේදී අත්අඩංගුවට ගෙන ඇත. හොරණ පොලිස් විශේෂ කාර්ය බලකා කඳවුරේ නිළධාරීන් විසින් සිදුකළ වැටලීමකදි ඔහු අත්අඩංගුවට ගෙන ඇති බව වාර්තා වෙයි. එහිදී ඔහු සතුව තිබී උප්පැන්න හා විවාහ ලියාපදිංචි කිරීමේ අයඳුම්පත් 50ක්, උප්පැන්න හා විවාහ සහතික 50ක්, ජාතික හැඳුනුම්පත් ඡායා පිටපත්, රජයේ මුද්‍රණ සහ ජංගම දුරකථනයක් නිලධාරීන් බාරයට ගෙන ඇත. සැකකරු ඉදිරි විමර්ශන සඳහා මොරගහහේන පොලීසිය වෙත භාර දීමට කටයුතු කළ බව පොලිස් විශේෂ කාර්ය බලකාය සඳහන් කර සිටියි.", "URL": "https://sinhala.adaderana.lk/news.php?nid=109236", "Category": null, "Parent URL": null}