{"Source": "Adaderana", "Timestamp": "May 28, 2017 07:57 pm", "Headline": "මාතරට කිඹුල් බියක් ", "News Content": "මාතර - පිටබැද්දර ඇතුළු ආපදාවට පත් ප‍්‍රදේශවල මේ වනවිට ඉන්ධන හිගයක් පවතින බව රජයේ ප‍්‍රවෘත්ති දෙපාර්තමේන්තුව නිකුත් කළ නිවේදනයක දැක්වෙයි. කඩ සාප්පු වසා තැබීම හේතුවෙන් ගංවතුරට හසු නොවූ පවුල් සඳහාද ආහාර පාන සපයා ගැනීමේ ගැටළුවක් ද උද්ගත වී තිබේ. මාතර දිස්ත‍්‍රික්කයේ පුද්ගලයින් හැට දහසකට පමණ ජල සැපයුම ද අක‍්‍රීය වී ඇතැයි එම නිවේදනයේ සඳහන්ය. නිල්වලා ගඟ පිටාර ගැලීමත් සමග කිඹුලන්ගේ පහරදීම් පිළිබඳ අවධානයෙන් සිටින ලෙසද රජයේ ප‍්‍රවෘත්ති දෙපාර්තමේන්තුව දැනුම් දෙයි.", "URL": "https://sinhala.adaderana.lk/news.php?nid=73681", "Category": null, "Parent URL": null}