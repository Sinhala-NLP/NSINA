{"Source": "Adaderana", "Timestamp": "September 30, 2011 04:32 pm", "Headline": "හමුදා සාමාජිකයෙක් සිය දිවි හානි කරගැනීම -පරීක්ෂණ අරඹයි", "News Content": "පුත්තලම යුද හමුදා කඳවුරේ හමුදා සාමාජිකයෙකු සිය දිවි හානි කරගැනීම සම්බන්ධයෙන් පොලිසිය හා යුද හමුදාව පරීක්ෂණ පවත්වන බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා පවසයි. අදාළ හමුදා සාමාජිකයා ඊයේ(29) රාත්‍රීයේ දී සිය රාජකාරී ගිනි අවියෙන් වෙඩි තබාගෙන ඇති බව ඔහු සඳහන් කරයි. මෙසේ මියගොස් ඇත්තේ නිකවැරටිය තිඹිරියාය ප්‍රදේශයේ පදිංචිකරුවෙකි. සිද්ධිය සම්බන්ධයෙන් පුත්තලම අතිරේක දිසාවිනිසුරුවරිය ඊයේ රාත්‍රීයේ පරීක්ෂණ පැවැත්වුවාය.", "URL": "https://sinhala.adaderana.lk/news.php?nid=19063", "Category": null, "Parent URL": null}