{"Source": "Adaderana", "Timestamp": "April 8, 2019 03:01 pm", "Headline": "වෑන් රථයක ටයරයක් පිපිරෙයි-7ක් රෝහලේ", "News Content": "අද (08) උදැසන නෙළුව - ඉහළ ලේල්වල ප්‍රදේශයේදී වෑන් රථයක් පෙරළී සිදුවූ රිය අනතුරකින් පුද්ගලයින් 7 දෙනෙකු තුවාල ලබා නෙළුව මුලික රෝහලට ඇතුලත් කර ඇති බව වාර්තා වේ. තේ කර්මාන්තශාලාවක සේවය කරන සේවක සේවිකාවන් කර්මාන්ත ශාලාව වෙත රැගෙන යාමේදී මෙම අනතුර සිදුවී තිබේ. ප්‍රමිතියකින් තොරව නැවත පිරවූ ටයරයක් පුපුරායාමෙන් මෙම අනතුර සිදුවී ඇති බව හෙළි වී ඇත. අනතුරින් තුවාල ලැබූ පුද්ගලයින් 7 දෙනෙකු නෙළුව මුලික රෝහලට ඇතුලත් කර ඇති අතර දෙදෙනෙකුගේ හැර අනෙක් අයගේ තත්ත්වයේ බරපලතල නොවන බව රෝහල් ආරංචි මාර්ග පවසයි. රථය පැදවූ රියදුරුද තුවාල ලබා රෝහල් ගත කර ඇති බව පොලිසිය වැඩිදුරටත් පැවසීය.", "URL": "https://sinhala.adaderana.lk/news.php?nid=107633", "Category": null, "Parent URL": null}