{"Source": "Adaderana", "Timestamp": "February 6, 2010 10:32 am", "Headline": "රුසියාවෙන් ලංකාවට ණය මුදලක්", "News Content": "රුසියාව, ශ්‍රී ලංකාවට අමෙරිකානු ඩොලර් මිලියන 300 ක ණය මුදලක් ලබාදීමට පියවර ගෙන තිබේ. මෙම ණය මුදල ශ්‍රී ලංකාවට ආයුධ මිලදී ගැනීම සඳහා ලබාදෙන බව රුසියානු මාධ්‍ය වාර්තා කරයි. ජනාධිපති මහින්ද රාජපක්ෂ මහතාගේ රුසියානු සංචාරයට සමගාමීව මෙම ණය මුදල ලබාදෙන බව සඳහන් වේ. මීට අමතරව රුසියාව සහ ශ්‍රී ලංකාව අතර ද්වීපාර්ශ්වික ගිවිසුම් කිහිපයකට ද එළඹීමට නියමිතව ඇති බව වාර්තා වේ. ජනාධිපති මහින්ද රාජපක්ෂ මහතා රුසියාවේ තෙදින නිල සංචාරයක් සඳහා අද අලුයම දිවයිනෙන් පිටත්ව ගියේය.", "URL": "https://sinhala.adaderana.lk/news.php?nid=6513", "Category": null, "Parent URL": null}