{"Source": "Adaderana", "Timestamp": "November 18, 2011 04:59 pm", "Headline": "පොලිස් නිලධාරීන්ට මානව හිමිකම් පුහුණුවක්", "News Content": "පොලිස් නිලධාරීන් ඉලක්ක කර ගනිමින් මානව හිමිකම් පිළිබඳ පුහුණුවක් ලබාදීමට පියවර ගෙන තිබේ. රාජකාරී වලදී මහජනතාවගේ මූලික අයිතිවාසිකම් ආරක්ෂා වන පරිදි කටයුතු කිරීම පිළිබඳ මෙහිදි පොලිස් නිලධාරීන් දැනුවත් කර ඇති බව සඳහන්වේ. මානව හිමිකම් පිළිබඳවත් ඊට අදාළ නීති රීති පිළිබඳවත් පොලිස් නිලධාරීන් දැනුවත් කිරීමට පියවර ගෙන තිබේ. ශ්‍රී ලංකා මානව හිමිකම් කොමිසම මගින් සංවිධානය කෙරුණු මෙම වැඩමුළුව නුවරඑළිය පොලිස් ස්ථානයේ දී පැවැත්විණි. නුවරඑළිය පොලිස් අධිකාරී කොට්ඨාසයට අයත් පොලිස් ස්ථානවලින් තෝරාගත් නිලධාරීන් පිරිසක් මීට එක්ව සිටි බව සඳහන්වේ.", "URL": "https://sinhala.adaderana.lk/news.php?nid=20087", "Category": null, "Parent URL": null}