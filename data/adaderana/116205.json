{"Source": "Adaderana", "Timestamp": "August 10, 2019 09:18 am", "Headline": "පමුණුගමින් මුහුදු ගිය දෙදෙනෙක් අතුරුදන්", "News Content": "පමුණුගම, තල්දියවත්ත ධිවර තොටුපලින් මුහුදු ගිය ධීවර දෙදෙනෙකු අතුරුදන්ව තිබේ. ඔවුන් ගමන් කළ බොට්ටුවක් පෙරලීමෙන් එම ධීවරයින් දෙදෙනෙකු අතුරුදන්ව ඇති බව පොලීසිය පැවසුවේය. මෙලෙස අතුරුදන්ව ඇත්තේ උස්වැටකෙයියාව ප්‍රදේශයේ පදිංචි 53 හැවිරිදි සහ වත්තල ප්‍රදේශයේ පදිංචි 58 හැවිරිදි පුද්ගලයින් දෙදෙනෙකු බව සඳහන්ය. අනතුරට ලක්වූ බෝට්ටුව වෙනත් ධිවරයින් පිරිසක් විසින් ගොඩබිමට රැගෙනවිත් ඇති අතර පමුණුගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116205", "Category": null, "Parent URL": null}