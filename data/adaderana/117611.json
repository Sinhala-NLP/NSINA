{"Source": "Adaderana", "Timestamp": "August 27, 2019 03:39 pm", "Headline": "ගෝඨාභය ආවා කලින් වැඩියි-හිරුණිකා", "News Content": "ඉදිරි ජනාධිපතිවරණය සඳහා එක්සත් ජාතික පක්ෂ සියයට සියයක් සූදානම් සිටින බව එක්සත් ජාතික පක්ෂයේ පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මිය පැවසීය. අද (16) අරලිය ගහ මන්දිරයේ මාධ්‍ය හමුවක් පවත්වමින් මන්ත්‍රීවරයා මේ බව සඳහන් කළේය. ඉදිරි ජනාධිපතිවරණය පහසු සටනක් බවත් එක්සත් ජාතික පෙරමුණ එයට හොඳින් සන්නද්ධ වී සිටින බවත් පාර්ලිමේන්තු මන්ත්‍රිවරිය පැවසීය. මේ අතර පොදුජන පෙරමුණේ ජනාධිපති අපේක්ෂකයා ලෙස ගෝඨාභය රාජපක්ෂ මහතා නම් කිරීම කල් වැඩි බව පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මිය සඳහන් කළේය. එමෙන්ම ජනාධිපති මෛත්‍රීපාල සිරිසේන මහතා සමඟ සම්බන්ධතා ඇති කිසිඳු පුද්ගලයෙකුහට තමාගේ සහය ලබා නොදෙන බව පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මිය වැඩිදුරටත් පැවසීය.", "URL": "https://sinhala.adaderana.lk/news.php?nid=117611", "Category": null, "Parent URL": null}