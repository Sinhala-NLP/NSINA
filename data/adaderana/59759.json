{"Source": "Adaderana", "Timestamp": "May 3, 2016 09:02 am", "Headline": "ආණ්ඩුවට වැඩියෙන්ම අවි ගම්පහින්", "News Content": "අනවසර ගිනි අවි රජයට බාරදීමේ වැඩපිළිවෙළ යටතේ මේ වන විට ගිනි අවි 84ක් බාරදී ඇති බව හමුදා ප්‍රකාශක බ්‍රිගේඩියර් ජයනාත් ජයවීර මහතා පවසයි. ඔහු පවසන්නේ ඉන් වැඩිම ගිනි අවි ප්‍රමාණයක් බාරදී ඇත්තේ ගම්පහ දිස්ත්‍රීක්කයෙන් බවයි.ගම්පහ දිස්ත්‍රීක්කයෙන් ගිනි අවි 21ක් මේ වන විට රජයට බාරදී තිබේ. අනවසර ගිනි අවි රජයට බාරදීම සඳහා පසුගිය 25 වන දින සිට පොදු සමා කාලයක් ප්‍රකාශයට පත් කළ අතර එය ලබන 06 වන දින දක්වා ක්‍රියාත්මකයි. මෙම කාලය තුළ බාරදෙන නීති විරෝධී ගිනි අවි සම්බන්ධයෙන් කිසිදු නීත්‍යනුකූල පියවරක් නොගන්නා බව බ්‍රිගේඩියර් ජයනාත් ජයවීර මහතා සඳහන් කළේය.රජයට බාරදෙන ගිනි අවි සඳහා මුදල් පිරිනැමීමක් ද සිදුකරන බව ඔහු පවසයි.මැයි මස 6 වන දිනෙන් පසු නීති විරෝධී ගිනි අවි සොයා දිවයින පුරා මෙහෙයුම් ආරම්භ කරන බව බ්‍රිගේඩියර් ජයනාත් ජයවීර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=59759", "Category": null, "Parent URL": null}