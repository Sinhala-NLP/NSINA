{"Source": "Adaderana", "Timestamp": "March 31, 2010 05:07 pm", "Headline": "ව්‍යවස්ථාව හැදුවේ අපේ වාසියටයි", "News Content": "ජේ.ආර්. ජයවර්ධන මහතා විසින් පවතින මැතිවරණ ක්‍රමය සකස් කරනු ලැබුවේ එක්සත් ජාතික පක්ෂයට වාසිදායක අයුරින් බව විපක්ෂ නායක රනිල් වික්‍රමසිංහ මහතා පවසයි. මෙරට බහුතර ඡන්ද පදනමක් ඇති එකම පක්ෂය එක්සත් ජාතික පක්ෂය බව වික්‍රමසිංහ මහතා පෙන්වාදෙයි. ඒ අනුව ජනාධිපතිවරණයකින් පරාජයට පත්වූ අවස්ථාවක වුව ද ආණ්ඩු බලය ලබාගැනීමේ හැකියාවක් මැතිවරණ ක්‍රමය තුළින් එක්සත් ජාතික පක්ෂයට හිමිව ඇති බව වික්‍රමසිංහ මහතා පවසයි. ඔහු මේ අදහස් පළ කළේ ජාතික සේවක සංගම‍යට 50 වසරක් පිරීම නිමිත්තෙන් අද සිරිකොත මන්දිරයේ පැවති උත්සවයට එක්වෙමිනි..", "URL": "https://sinhala.adaderana.lk/news.php?nid=7598", "Category": null, "Parent URL": null}