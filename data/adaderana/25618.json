{"Source": "Adaderana", "Timestamp": "July 9, 2012 09:50 am", "Headline": "පහරකෑමකින් බෝතලාපිටියේ පුද්ගලයෙකු මරුට", "News Content": "ගම්පළ, බෝතලාපිටිය රේල් ගේට්ටුව අසල දී පහරකෑමකින් තුවාල ලැබූ පුද්ගලයෙකු ජීවිතක්ෂයට පත්ව තිබේ. පසුගිය දා කිසියම් පිරිසක් විසින් මෙම පුද්ගලයාට පහර දී ඇති අතර පසුව ඔහු ගම්පළ රෝහලට ඇතුළත් කර තිබුණි. ඒ අනුව වැඩිදුර ප්‍රතිකාර සඳහා මෙම පුද්ගලයා මහනුවර රෝහලට මාරුකොට යවා ඇති අතර එහි දී මොහු ජීවිතක්ෂයට පත්ව ඇත. 59 හැවිරිදි බෝතලාපිටිය ප්‍රදේශයේ පදිංචිකරුවෙක් මෙලෙස ජීවිතක්ෂයට පත්ව ඇති බව සඳහන්ය. මෙම සිද්ධිය සම්බන්ධයෙන් කිසිදු පුද්ගලයෙකු මේ වන තෙක් අත්අඩංගුවට ගෙන නොමැති බව පොලිසිය සඳහන් කරයි. ගම්පළ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25618", "Category": null, "Parent URL": null}