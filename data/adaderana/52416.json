{"Source": "Adaderana", "Timestamp": "July 3, 2015 04:08 pm", "Headline": "ලබාදුන් ජනවරම හෙළ උරුමය පාවාදෙන්නේ නෑ", "News Content": "පසුගිය ජනාධිපතිවරණයේදී ලබාදුන් ජනවරම පාවාදීමට ජාතික හෙළ උරුමය කිසිදු අවස්ථාවක කටයුතු නොකරන බව එම පක්ෂයේ මහලේකම් අමාත්‍ය පාඨලී චම්පික රණවක මහතා පවසයි. තම පක්ෂය කෙරෙහි විශ්වාසය ඇති කරගනිමින් පසුගිය ජනාධිපතිවරණයේදී ඒකාරාශී වූ සියලු බලවේග වල අපේක්ෂාවන් ඉටු කිරීමට කටයුතු කරන බව ඔහු කියයි.මහනුවර ප්‍රදේශයේ දී මාධ්‍යවේදීන් හමුවේ අදහස් දක්වමින් පාඨලි චම්පික රණවක මහතා මෙම අදහස් පළ කළේය.ජාතික හෙළ උරුමය ප්‍රතිපත්තිගරුක ව්‍යාපාරයක් බව පවසන පාඨලි චම්පික රණවක මහතා සඳහන් කළේ පසුගිය දශකය තුළ රටේ දේශපාලනය ඒකීභාවය, ත්‍රස්තවාදය පැරදවීම, ප්‍රජාතන්ත්‍රවාදය ස්ථාපිත කිරීම යන කරුණු වලදී නියමු තීරක බලවේගය වුයේ තම පක්ෂය බවයි.මේ හේතුවෙන් තම පක්ෂය කෙරෙහි විශ්වාසය තැබූ ජනතාවගේ අභිමථාර්තයන් ඉටු කිරීමට තම පක්ෂය පෙරමුණ ගන්නා බව පාඨලි චම්පික රණවක මහතා කියා සිටියේය.", "URL": "https://sinhala.adaderana.lk/news.php?nid=52416", "Category": null, "Parent URL": null}