{"Source": "Adaderana", "Timestamp": "June 15, 2019 05:50 pm", "Headline": " කෝටි දෙකකට අධික හෙරොයින් තොගයක් සීදුවේ නිවසකින් සෙයා ගනී", "News Content": "සීදුව-කුස්වල පාරේදී හෙරොයින් සමඟ ඊයේ (14) අත්අඩංගුවට ගත් සැකකරුවන් දෙදෙනෙකු රැදී සිටි නිවසේ තිබී තවත් හෙරොයින් තොගයක් සොයා ගත් බව පොලීසිය නිවේදනය කළේය. හෙරොයින් ග්‍රෑම් 521 ක් සමඟ මෙම සැකකරුවන් අත්අඩංගුවට ගෙන තිබූ අතර, පසුව ඔවුන්ගෙන් ලද තොරතුරු අනුව ඔවුන් රැදී සිටි නිවසේ තිබී හෙරොයින් කිලෝග්‍රෑම් 1 යි ග්‍රෑම් 507 ක්, ගංජා කිලෝග්‍රෑම් 12 යි ග්‍රෑම් 776 ක්, මත්පෙති 500 ක් සහ පිස්තෝලයක් මෙන්ම උණ්ඩ 7 ක් ද සොයා ගත් බව පොලිස් මාධ්‍ය ප්‍රකාශක කාර්යාලය සදහන් කළේය. සොයා ගත් හෙරොයින්වල වටිනාකම රුපියල් කෝටි දෙකකට අධික බව සඳහන්. මෙලෙස අත්අඩංගුවට ගෙන ඇත්තේ අවුරුදු 29ක් වු කඳාන ප්‍රදේශයේ පදිංචි පුද්ගලයෙක් සහ අවුරුදු 32ක් වයසැති සීදුව ප්‍ර දේශයේ පදිංචි පුද්ලයෙකි.", "URL": "https://sinhala.adaderana.lk/news.php?nid=112040", "Category": null, "Parent URL": null}