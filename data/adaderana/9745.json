{"Source": "Adaderana", "Timestamp": "July 21, 2010 09:22 am", "Headline": "යතුරුපැදියේ ගැටී කාන්තාවක් මරුට", "News Content": "ඇහැලිගොඩ ප්‍රදේශයේ සිදු වූ රිය අනතුරකින් කාන්තාවක් ජීවිතක්ෂයට පත්ව තිබේ. රත්නපුර - කොළඹ ප්‍රධාන මාර්ගයේ තලාපිටිය ප්‍රදේශයේ දී යතුරු පැදියක් මාර්ගයේ ගමන් ගත් පදිකයෙකුගේ ගැටීමෙන් අනතුර සිදු වී ඇති බව සඳහන් වේ. යතුරු පැදියේ පිටුපස ගමන් ගත් කාන්තාවක් බරපතල තුවාල ලබා රෝහල් ගත කිරීමෙන් අනතුරුව මිය ගොස් ඇති බව පොලිසිය කියා සිටියි. මිය ගොස් ඇත්තේ පස්සර , පල්ලේතැන්න ප්‍රදේශයේ පදිංචිව සිටි 31 හැවිරිදි කාන්තාවකි. අනතුරින් යතුරු පැදිකරු සහ අනෙක් පුද්ගලයා ද තුවාල ලබා ඇති බව පොලිසිය කියා සිටියි.", "URL": "https://sinhala.adaderana.lk/news.php?nid=9745", "Category": null, "Parent URL": null}