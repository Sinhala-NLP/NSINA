{"Source": "Adaderana", "Timestamp": "April 7, 2015 10:51 am", "Headline": "භූතාන අගමැති අනිද්දා එයි", "News Content": "භූතාන අග්‍රාමාත්‍ය ශෙරිං ටොබ්ගේ මහතා දිවයිනට පැමිණීමට නියමිතව තිබේ.ලබන 09 වැනිදා භූතාන අග්‍රාමාත්‍යවරයා දිවයිනට පැමිණීමට නියමිත බව වාර්තා වේ. තෙදින නිල සංචාරයක් සඳහා ඔහු දිවයිනට පැමිණෙන බව සඳහන්ය.මෙරට රැඳි සිටින කාලය තුළ භූතාන අග්‍රාමාත්‍ය ශෙරිං ටොබ්ගේ මහතා ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා හමුවී සාකච්ඡා පැවැත්වීමට නියමිතය.ඊට අමතරව රජයේ ඉහළ පෙළ නිලධාරීන් කිහිපදෙනෙකු හමුවී සාකච්ඡා පැවැත්වීමට භූතාන අග්‍රාමාත්‍යවරයා සැලසුම් කර ඇති බව සඳහන්ය.", "URL": "https://sinhala.adaderana.lk/news.php?nid=50483", "Category": null, "Parent URL": null}