{"Source": "Adaderana", "Timestamp": "August 29, 2018 10:03 am", "Headline": "තංගල්ලේ පෞද්ගලික බස් ධාවනයෙන් ඉවත්වෙයි", "News Content": "රියදුරු මහතෙකුට බෙලිඅත්ත නගරයේදී පුද්ගලයෙකු විසින් පහර දීමට විරෝධය දක්වමින් තංගල්ල - කොළඹ බස් රථ අද(29) ධාවනයෙන් ඉවත්ව ඇති බව අද දෙරණ වාර්තාකරු පවසයි. තංගල්ල නගරයේ සිට කොළඹ, මාතර, කිරින්ද හා හක්මණ නගර දක්වා ධාවනයේ යෙදෙන පුද්ගලික බස් රථ මෙලෙස ධාවනයෙන් ඉවත්ව ඇති බව වාර්තා වෙයි. පහරකෑමට ලක්වූ බස්රථ රියදුරු මහතා ප්‍රතිකාර සඳහා තංගල්ල මූලික රෝහලට ඇතුළත් කර ඇති අතර ඔහු අද උදෑසන ශල්‍යකර්මයකටද ලක්කර ඇති බව අප වාර්තාකරු සඳහන් කළේය. (ඡායාරූප-සහම්පති මානගේ)", "URL": "https://sinhala.adaderana.lk/news.php?nid=95179", "Category": null, "Parent URL": null}