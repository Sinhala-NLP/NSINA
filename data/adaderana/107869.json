{"Source": "Adaderana", "Timestamp": "April 12, 2019 10:21 am", "Headline": "කේරල ගංජා කිලෝ 7ක් සමඟ තරුණයෙක් යාපනයේ දී අල්ලයි", "News Content": "කේරල ගංජා කිලෝ ග්‍රෑම් 7යි ග්‍රෑම් 200 ක් සන්නතකයේ තබා ගෙන සිටි පුද්ගලයෙකු යාපනය කොට්ඨාශ දුෂණ මර්දන අංශයේ නිලධාරීන් අත්අඩංගුවට ගෙන තිබේ. ඊයේ (11) සවස 5ට පමණ වඩුක්කෝට්ටේ පොලිස් වසමේ සිත්තන්කේනි ප්‍රදේශයේ දී යාපනය කොට්ඨාශ දූෂණ මර්දන අංශයේ නිලධාරීන්ට ලද තොරතුරක් මත මෙම වැටලීම සිදු කර තිබේ. එහිදී අත්අඩංගුවට ගෙන ඇත්තේ වයස අවුරුදු 21 ක් වු මාදගල් ප්‍රදේශයේ පදිංචි තරුණයෙකි. සැකකරු අද(12) දින මල්ලාකම් මහේස්ත්‍රාත් අධිකරණය වෙත ඉදිරිපත් කිරීමට නියමිතයි. වඩුක්කෝට්ටේ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107869", "Category": null, "Parent URL": null}