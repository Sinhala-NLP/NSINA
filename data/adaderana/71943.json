{"Source": "Adaderana", "Timestamp": "April 10, 2017 05:01 pm", "Headline": "   අගමැති ජපානයට ගොඩබසී", "News Content": "අග්‍රමාත්‍ය රනිල් වික්‍රමසිංහ මහතා ඇතුළු දූත පිරිස ජපානයේ නරීටා ජාත්‍යන්තර ගුවන්තොටුපොළ වෙත ගොඩබැස තිබේ. ජපාන වේලාවෙන් පස්වරු 05.30ට පමණ අග්‍රමාත්‍යවරයා ඇතුළු දූත පිරිස එම ගුවන් තොටුපොළ වෙත පැමිණි බවයි අග්‍රමාත්‍ය කාර්යාලය සඳහන් කළේය.ජපාන අග්‍රමාත්‍යවරයාගේ විශේෂ උපදේශක හිරෝතෝ ඉෂුමී මහතා, ජපානයේ ශ්‍රී ලංකා තානාපති මහාචාර්ය ධම්මික ගංගනාත් දිසානායක මහතා සහ ශ්‍රී ලංකාවේ ජපාන තානාපති කෙනිචි සුගනුමා මහතා විසින් අග්‍රමාත්‍යවරයා ඇතුළු දූත පිරිස පිළිගෙන තිබේ.එම සංචාරය සඳහා ආචාර්ය සරත් අමුණුගම සහ මලික් සමරවික්‍රම යන අමාත්‍යවරුන් මෙන්ම පාර්ලිමේන්තු මන්ත්‍රී මහාචාර්ය ආශු මාරසිංහ මහතා ද එක්ව සිටියි.", "URL": "https://sinhala.adaderana.lk/news.php?nid=71943", "Category": null, "Parent URL": null}