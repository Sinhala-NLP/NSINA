{"Source": "Adaderana", "Timestamp": "March 20, 2010 09:01 am", "Headline": "සුපර් කිංග්ස් සහ ඩෙකෑන් චාර්ජර්ස් ජය ලබයි", "News Content": "ඉන්දීය ප්‍රිමියර් ලීග් තරගාවලියේ ඊයේ පැවති තරග දෙකකින් චෙන්නයි සුපර් කිංග්ස් සහ ඩෙකෑන් චාර්ජර්ස් කණ්ඩායම් ජය ලබාගැනීමට සමත්විය. තරගාවලියේ 11 වන තරගය ලෙස චෙන්නායි සුපර් කිංග්ස් සහ දිල්ලි ඩෙයාඩෙවිල්ස් කණ්ඩායම අතර පැවති තරගය කඩුළු 5කින් චෙන්නයි සුපර් කිංග්ස් කණ්ඩායම ජයලබාගත්තේය. එහිදී පළමුව පන්දුවට පහරදුන් දිල්ලි ඩෙයාඩෙවිල්ස් කණ්ඩායම සිය පන්දුවාර 20 අවසානයේ කඩුළු 6 ක් දැවී ලකුණු 185 ක් රැස් කළේය. එහිදී විරේන්ද්‍ර ෂෙවාග් ලකුණු 74 ක් ලබාගත් අතර තිලකරත්න ඩිල්ෂාන් ලකුණු 15 ක් ලබාගත්තේය. පන්දුයැවීමේ දී මුත්තයියා මුරලිදරන් සහ ලක්ෂ්මපති බාලාජි කඩුළු 2 බැගින් ලබාගැනීමට සමත්විය. ඒ අනුව ලකුණු 185 ක ජයග්‍රාහී ඉලක්කයක් හඹා යාම සඳහා පිටියට පිවිසි චෙන්නායි සුපර් කිංග්ස් කණ්ඩායම පන්දුවාර 19 කුත් පන්දු 1 ක් තුළ කඩුළු 5 ක් පමණක් දැවී සිය ජයග්‍රහණය හිමිකරගත්තේය.", "URL": "https://sinhala.adaderana.lk/news.php?nid=7397", "Category": null, "Parent URL": null}