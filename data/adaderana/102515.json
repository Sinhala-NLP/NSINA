{"Source": "Adaderana", "Timestamp": "January 17, 2019 12:17 pm", "Headline": "පෞද්ගලික අංශයේ වැටුප රුපියල් 10,000කින් වැඩි කරන්න ඉල්ලීමක්", "News Content": "පෞද්ගලික අංශයේ සේවකයින්ට අවම වැටුප රුපියල් 10000කින් වැඩි විය යුතු යැයි ඉල්ලා සිටින බව අන්තර් සමාගම් සේවක සංගමයේ සභාපති වසන්ත සමරසිංහ මහතා පැවසීය. අන්තර් සමාගම් සේවක සංගමයේ අද(17) පැවති මාධ්‍ය හමුවකට එක් වෙමින් ඒ මහතා මෙසේ ප්‍රකාශ කළේය. පෞද්ගලික අංශයේ සේවකයින් වර්තමානය තුල ආර්ථික අර්බුදයකටද ලක්ව ඇති බව ඔහු මෙහිදී පැවසීය. එසේම මේ වන විට පරිපාලන සභා අක්‍රීය තත්ත්වයකට පත්ව ඇති බවත් වසන්ත සමරසිංහ මහතා පැවසීය. එසේම සේනා දළඹු වසංගතය මෙරට පැතිරවීම බහුජාතික සමාගම්වල මැදිහත්වීමෙන් සිදුවූවක් බව වසන්ත සමරසිංහ මහතා පැවසීය. ඔහු පැවසූවේ ගොවියන් සමගින් පැමිණ අමාත්‍යංශය වැටලීමට පෙර මෙම ගැටළුව විසඳන ලෙසයි.", "URL": "https://sinhala.adaderana.lk/news.php?nid=102515", "Category": null, "Parent URL": null}