{"Source": "Adaderana", "Timestamp": "June 14, 2012 04:43 pm", "Headline": "දළඳා පෙරහැරේ කප් සිටුවීම ජූලි මස 19 දා ", "News Content": "2012 දළඳා පෙරහැර සදහා කප් සිටුවීම ජූලි මස 19 දින පෙරවරු 10.07 යෙදෙන සුභ මොහොතින් සිදුකිරීමට නියමිතව තිබේ. එතැන් සිට දින 5 ක් අභ්‍යන්තර දේවාල පෙරහැර පැවැත්වෙන අතර කුඹල් පෙරහැර ජූලි 23 – 27 දක්වා පැවැත්වීමට නියමිතය. එසේම පළමුවන රන්දෝලි පෙරහැර 28 සිට ආරම්භ කරන අතර අවසාන මහා රන්දෝලි පෙරහැර අගෝස්ත්තු 01 වන දින පැවැත්වීමට නියමිතව තිබේ. අද මහනුවර දිස්ත්‍රික් ලේකම් කාර්යාලයේදී පෙරහැර පැවැත්වීම පිළිබදව පැවැත්වූ සාකච්ඡාවකදී දියවඩන නිළමේ ප්‍රදීප් නිලංගදෑල බණ්ඩාර මහතා මේ බව ප්‍රකාශ කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=25035", "Category": null, "Parent URL": null}