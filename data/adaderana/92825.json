{"Source": "Adaderana", "Timestamp": "July 19, 2018 09:56 am", "Headline": "ගජමුතු සමඟ 3ක් පොලිස් දැලේ", "News Content": "ගජමුතු ළඟ තබාගෙන සිටි පුද්ගලයින් තිදෙනෙකු මහනුවර, පොල්ගොල්ල ප්‍රදේශයේදී අතඅඩංගුවට ගෙන තිබේ. මහනුවර කොට්ඨාශ නීතිය බලගැන්වීමේ ඒකකයේ නිළධාරීන් විසින් සිදුකළ වැටලීමකදී මිලි ග්‍රැම් 5030ක් පමණ බර ගජමුතු එකක් සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගෙන ඇත්තේ පොල්ගොල්ල, උකුවෙල හා අම්පිටිය යන ප්‍රදේශ වල පදිංචි පුද්ගලයින් තිදෙනෙක්ය. ඔවුන් අද(19) මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර මහනුවර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92825", "Category": null, "Parent URL": null}