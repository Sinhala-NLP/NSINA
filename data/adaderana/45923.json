{"Source": "Adaderana", "Timestamp": "September 8, 2014 05:15 pm", "Headline": "රුසියාව යුරෝපා සංගමයට අනතුරු අඟවයි", "News Content": "යුක්‍රේන අර්බුදය හමුවේ යුරෝපා සංගමය තවදුරටත් සම්බාධක පනවන්නේ නම් ජාත්‍යන්තර ගුවන් ගමන් සඳහා තම ගුවන් සීමාව තහනම් කරන බවට රුසියාව අනතුරු අඟවා තිබේ. රුසියාවට එරෙහිව තවදුරටත් සම්බාධක පනවනවා ද නැද්ද යන්න පිළිබඳ යුරෝපා සංගමය විසින් ප්‍රකාශයට පත්කිරීමට නියමිතව තිබියදී රුසියාව මෙම අනතුරු ඇඟවීම සිදුකර ඇති බව වාර්තා වෙයි. නැගෙනහිර යුක්‍රේනයේ පවතින ගැටුම්කාරී තත්ත්වය පාලනය කිරීම සඳහා සියලු පාර්ශවවල එකඟතාවයෙන් පසුගිය සිකුරාදා සිට සටන් විරාමයක් ක්‍රියාත්මක වෙයි. එසේ වුවද සටන් විරාමය උල්ලංඝණය කරන බවට යුක්‍රේන සහ රුසියානු හිතවාදී කැරලිකරුවන් එකිකෙනාට චෝදනා කර ගන්නා බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=45923", "Category": null, "Parent URL": null}