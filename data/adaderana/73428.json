{"Source": "Adaderana", "Timestamp": "May 22, 2017 05:18 pm", "Headline": "කේරල ගංජා කිලෝ 327 ක් අංගොඩින් අල්ලයි", "News Content": "කේරල ගංජා තොගයක් සමඟ සැකකරුවන් දෙදෙනෙකු කැළණිමුල්ල, අංගොඩ ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකායේ මුලස්ථාන කඳවුරට ලද තොරතුරක් මත සිදු කළ වැටලිමකදී අදාළ කේරල ගංජා තොගය සමඟ සැකකරුවන් දෙදෙනා අත්අඩංගුවට ගෙන ඇති බව වාර්තා වෙයි. ඔවුන් සතුව තිබූ කේරල ගංජා කිලෝග්‍රෑම් 327යි ග්‍රෑම් 994ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් දෙදෙනා වැඩිදුර විමර්ශන සඳහා මත්ද්‍රව්‍ය නාශක කාර්යාංශය වෙත භාරදුන් බව පොලීස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=73428", "Category": null, "Parent URL": null}