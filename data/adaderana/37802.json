{"Source": "Adaderana", "Timestamp": "September 30, 2013 09:28 am", "Headline": "මැණික් ගල් සමඟ කොල්ලකරුවන් 2ක් මාට්ටු ", "News Content": "දෙණියාය - දොඩම්තොට ප්‍රදේශයේදී මැණික් ගල් දෙකක් කොල්ලකා පළා යමින් සිටි සැකකරුවන් දෙදෙනෙකු දෙණියාය පොලීසිය විසින් අත්ඩංගුවට ගෙන තිබේ. වෙළදාම් කටයුතු සඳහා බව පවසමින් අදාළ පුද්ගලයින් නිවසට පැමිණ නිවසේ තිබූ රුපියල් හාරලක්ෂ විසිපන්දහසක් පමණ වටිනා මැණික්ගල් දෙකක් කොල්ලකා ත්‍රිරෝද රථයකින් පළා ගොස් ඇති බව සඳහන් වෙයි. නිවැසියන් විසින් දෙණියාය පොලිසියට කොල්ලකෑම සම්බන්ධයෙන් පැමිණිලි කිරීමෙන් අනතුරුව සිදුකළ විශේෂ වැටලීමකදී අදාළ සැකකරුවන් අත්අංගුවට ගත් බව පොලිසිය සඳහන් කරයි. සැකකරුවන් සමඟ ඔවුන් පළා යමින් සිටි ත්‍රිරෝද රථය ද පොලිසිය භාරයට ගෙන ඇති අතර සැකකරුවන් අද(30) මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37802", "Category": null, "Parent URL": null}