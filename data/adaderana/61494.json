{"Source": "Adaderana", "Timestamp": "June 26, 2016 10:36 am", "Headline": " වධහිංසනයට පත්වූවන්ගේ ජාත්‍යන්තර දිනය අදයි!", "News Content": "වධහිංසනයට පත්වූවන් පිළිබඳ ජාත්‍යන්තර දිනය අදට යෙදී තිබේ. එක්සත් ජාතීන්ගේ සංවිධානයේ මහා මණ්ඩලයේ යෝජනාවක් මත අද(26) දිනය වධහිංසනයට පත්වූවන් පිළිබඳ ජාත්‍යන්තර දිනය ලෙස සෑම වර්ෂයකම සැමරෙයි. මේ අතර වධහිංසනයට පත්වූවන්ගේ අයිතීන් ආරක්ෂා කිරීම සඳහා නීති සම්මත කර වසර 22ක් ගත වී ඇතත් මධ්‍යම පළාත තුළ එම නීතිය ක්‍රියාත්මක වී දඞුවම් නියම කර ඇත්තේ එකම අවස්ථාවක බව මහනුවර මානව හිමිකම් කාර්යාලය පවසයි.ගත වු වසර 10 තුළ මෙරට ඊට අදාළ නීතිය ක්‍රියාත්මක වී නොමැති බව ඊයේ(25) පැවති වැඩසටහනකදී එම කාර්යාලයේ අධ්‍යක්ෂ නන්දන මනතුංග පියතුමා සඳහන් කර ඇත. වධහිංසනයට පත්වූවන්ගේ අයිතීන් ආරක්ෂා කිරීම වෙනුවෙන් ගත යුතු ක්‍රියාමාර්ග පිළිබඳ එම සාකච්ඡාවේ දී අවධානයට ලක්වුණි.", "URL": "https://sinhala.adaderana.lk/news.php?nid=61494", "Category": null, "Parent URL": null}