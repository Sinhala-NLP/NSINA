{"Source": "Adaderana", "Timestamp": "July 16, 2019 07:47 am", "Headline": "රජයේ ආයතනවල දුෂණ අක්‍රමිකතා සෙවු ජනපති කොමිෂන් සභාවේ කාලය දිගුවෙයි", "News Content": "2015 ජනවාරි මස 15 වන දින සිට 2018 දෙසැම්බර් මස 31 වන දින දක්වා කාලය තුළ රජයේ ආයතනවල සිදුව ඇතැයි සැලකෙන දුෂණ අක්‍රමිකතා පිළිබදව විමර්ශනය කිරිම සඳහා පත්කර ඇති ජනාධිපති කොමිෂන් සභාවෙ කාලය දීර්ඝ කිරීමට අදාළ ගැසට් නිවේදනය නිකුත් කර තිබේ. මාස දෙකහමාරක කාලයකින් අදාළ කොමිෂන් සභාවේ කාලය දීර්ඝ කර ඇති බව වාර්තා වෙයි. පසුගිය ජනවාරි මස 16 වන දින ජනාධිපති මෛත්‍රීපාල සිරිසේන මහතා විසින් මාස 06ක කාලයක් සඳහා මෙම කොමිෂන් සභාව පත් කරනු ලැබීය. එහි කාලය පෙරේදා දිනයෙන් අවන්වීමට නියමිතව තිබු අතර එය තවත් මාස දෙක හමාරකින් දීර්ඝ කිරීමට ජනාධිපතිවරයා තීරණය කර තිබේ. ඒ අනුව ලබන සැපැත්මැබ්ර් මස 30 වන දින දක්වා ජනාධිපති කොමිෂන් සභාවේ කටයුතු පවත්වගෙන යාමට හැකියාව පවතියි.", "URL": "https://sinhala.adaderana.lk/news.php?nid=114228", "Category": null, "Parent URL": null}