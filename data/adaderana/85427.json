{"Source": "Adaderana", "Timestamp": "March 9, 2018 05:48 pm", "Headline": "පෞද්ගලික ප්‍රශ්න ජාතිවාදී  ප්‍රශ්න කරගන්න එක මෝඩකමක්", "News Content": "ජාතීන් අතර පවතින විවිධත්වයට ගරු ගරමින් සියලු දෙනා කටයුතු කළ යුතු බව කොළඹ අගරදගුරු අති උතුම් මැල්කම් කාදිනල් රංජිත් හිමිපානන් පවසයි. කොළඹ අද (09) කැඳවා තිබු ආගමික සමුළුවකට එක් වෙමින් උන්වහන්සේ මේ බව සඳහන් කළේය. වැඩිදුරටත් අදහස් දක්වු උන්වහන්සේ දේශ ප්‍රමීත්වය යනු මිනිසුන් මරණ එක නොවන අතර මිනිසුන් ගොඩනගන එක බවත් , සියලු දෙනා එක හා සමන ලෙස සිතිය යුතු බවත් එසේ සිතීමට අපහසුයි නම් එය ස්භාවධර්මයට විරුද්ධ දෙයක්ය. අප රට තුළ තිබෙන විවිධත්වය අපට ශක්තියන් වන අතර එය අප විසින් ආරක්ෂා කර ගතයුතුය. පෞද්ගලික ප්‍රශ්න ජාතිවාදී ප්‍රශ්න ලෙස ගෙන හැසිරීම මෝඩකමක් වන අතර බුදුන් වහන්සේ දේශනා කර ධර්මයට අනුව සෑම ආගමකට ගරු කළයුතුය. මහ ජන කොටස සුළු ජන කොටසේ අයිතිවාසිකම් ආරක්ෂා කරන අතර සුළු ජන කොටස විසින් මහ ජන කොටසේ හිතේ යම් බියක් තිබේනම් එය තුරන් කර සහෝදරයන්සේ ජීවත් විය යුතු බව කාදිනල් හිමිපානන් පැවසීය.", "URL": "https://sinhala.adaderana.lk/news.php?nid=85427", "Category": null, "Parent URL": null}