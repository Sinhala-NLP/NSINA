{"Source": "Adaderana", "Timestamp": "August 2, 2017 10:23 am", "Headline": "රවී බැඳුම්කර කොමිසමට පැමිණෙයි", "News Content": "විදේශ කටයුතු අමාත්‍ය රවී කරුණානායක මහතා ප්‍රශ්නගත මහ බැංකු බැඳුම්කර නිකුතුව පිළිබඳ විමර්ශන සිදුකරන ජනාධිපති පරීක්ෂණ කොමිසම වෙත පැමිණ තිබේ.මීට ටික වේලාවකට පෙර රවී කරුණානායක අමාත්‍යවරයා කොමිසම වෙත පැමිණි බව අද දෙරණ වාර්තාකරු සඳහන් කළේය.ප්‍රශ්නගත මහ බැංකු බැඳුම්කර නිකුතුව පිළිබඳ සිදුකරන විමර්ශනයට අදාළව සාක්ෂි ලබාදීම සඳහා කොමිසම හමුවේ පෙනී සිටින ලෙස රවී කරුණානායක අමාත්‍යවරයාට මීට පෙර අවස්ථා දෙකකදී දැනුම් දී තිබූ අතර එම දිනවල කොමිසම හමුවේ පෙනී සිටිය නොහැකි බව අමාත්‍යවරයා සිය නීතීඥවරයා මාර්ගයෙන් දැනුම් දී තිබුණි.ඒ අනුව රවී කරුණානායක අමාත්‍යවරයා අද දිනයේ කොමිසම හමුවේ පෙනී සිටින බව නීතිඥවරයා දැනුම් දී තිබුණි.", "URL": "https://sinhala.adaderana.lk/news.php?nid=75882", "Category": null, "Parent URL": null}