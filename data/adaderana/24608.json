{"Source": "Adaderana", "Timestamp": "May 29, 2012 05:29 pm", "Headline": "  විදුලි බිලට මුවාවී සල්ලි ගැරූ දෙදෙනෙක් අත්අඩංගුවට", "News Content": "උතුරු හා නැගෙනහිර ප්‍රදේශ වල නිවෙස් වල හා වෙළදසැල් වල විදුලි බිල වෙනස් කරදෙන බවට ජනතාව රවටා මුදල් ලබාගන්නා දෙදෙනෙකු සැකපිටසෙට්ටිකුලම පොලිසිය අත්අඩංගුවටගෙන තිබේ. පාවක්කුලම පදිංචි මෙම දෙදෙනා විදුලි කාර්මිකයන් බව පොලිසිය විසින් හඳුනාගෙන තිබේ. විශාල හිඟ විදුලි බිල් ඇති ස්ථාන සොයායන මෙම දෙදෙනා තමන් විදුලිබල මණ්ඩලයේ බව පවසා විදුලි බිලෙන් 30% ක් මුදල් ලබාගෙන නැවත මුදල් මණ්ඩලයට නොගෙවන ලෙස දෙනුම් දී විදුලි බිලේ අත්සනක්ද යොදා පිටව යන බවත් තවත් ස්ථාන වලට ගොස් විදුලි මිටරය වෙනස්කරදී විශාල ලෙස මුදල් උපාය ඇති බව පරීක්ෂණ වලින් හෙළිවී ඇත. සෙට්ටිකුලම පොලිසියේ ස්ථානාධිපති පි. ජී. එස්. ආර්. සංජීව මහතාට ලැබුණු තොරතුරක් අනුව පරීක්ෂණ පවත්වමින් සෙට්ටිකුලම පොලිසියේ උපාය දුතයන් කිහිප දෙදෙකු විදුලි බිලකින් මුදල් ලබාගැනීමට පැමිණෙද්දී අත්අඩංගුවට පත්ව තිබේ. කාලයක් තිස්සේ වව්නියාව - සෙට්ටිකුලම,කනකරයම්කුලම්,මාන්කුලම්,කිලිනොච්චි,යාපනය,තිකුණාමලය,පාවක්කුලම, ආදී ප්‍රදේශ වල මෙම වංචාව සිදුකර ඇති බවට තොරතුරු හෙළිවී ඇත. සෙට්ටිකුලම පොලිසියේ ස්ථානාධිපති පි.ජී.එස්.ආර්.සංජීව මහතා උපදෙස් පරිදි උ.පො.ප සුනිල් ශාන්ත,පො. සැ39320 ජයවර්ධන ,39861 ශාන්ත,60095 හේරත්,85852 ආරියරත්න,9234 ජයරත්න ,31252 දිසානායක යන මහත්වරු පරීක්ෂණ කරති. සැකකරුවන් වව්නියාවඅධිකරණයට ඉදිරි පත්කිරීමට නියමිතව ඇත.", "URL": "https://sinhala.adaderana.lk/news.php?nid=24608", "Category": null, "Parent URL": null}