{"Source": "Adaderana", "Timestamp": "February 7, 2017 09:20 am", "Headline": "ගංජා ජාවාරම් කළ 3ක් මාට්ටු", "News Content": "කේරළ ගංජා ජාවාරමක නිරත වු පුද්ගලයින් තිදෙනෙකු හලාවත, අඹකැලේ පොල් පරීක්ෂණ රක්ෂිතයේ දී අත්අඩංගුවට ගෙන තිබේ.පුත්තලම දිසා දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්වේ.එහිදී ඔවුන් සතුව තිබී කේරළ ගංජා කිලෝග්‍රෑම් 148ක් පොලීසිය විසින් සොයාගෙන තිබේ.අත්අඩංගුවට ගත් සැකකරුවන් හලාවත ප්‍රදේශයේ පදිංචිකරුවන් වන අතර ඔවුන් අද(7) හලාවත මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69246", "Category": null, "Parent URL": null}