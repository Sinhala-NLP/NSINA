{"Source": "Adaderana", "Timestamp": "September 25, 2017 09:53 am", "Headline": " ජනපති දිවයිනට ගොඩබසී", "News Content": "අමෙරිකානු සංචාරය නිමා කරමින් ජනාධිපති මෛත්‍රීපාල සිරිසේන මහතා දිවයිනට පැමිණ තිබේ.අද(25) පෙරවරු 08.45ට පමණ ජනාධිපතිවරයා ඇතුළු දූත පිරිස දිවයිනට පැමිණි බව අද දෙරණ ගුවන් තොටුපොළ වාර්තාකරු සඳහන් කළේය.එක්සත් ජාතීන්ගේ 72 වන මහා මණ්ඩල සැසිවාරයට සහභාගීවීම සඳහා ජනාධිපතිවරයා පසුගිය 17 වනදා දිවයිනෙන් පිටත්ව ගියේය.මෙම සංචාරය තුළදී ජනාධිපති මෛත්‍රීපාල සිරිසේන මහතා එක්සත් ජාතීන්ගේ මහ ලේකම් අන්තෝනියෝ ගුටේරෙස් මෙන්ම එක්සත් ජාතින්ගේ මානව හිමිකම් මහ කොමසාරිස් සෙයිද් රාද් අල් හුසේන් ද හමුවී සාකච්ඡා සිදු කරනු ලැබීය.මෙරට සංවර්ධනය හා සංහිඳියා වැඩපිළිවෙළ පිළිබඳව එම සාකච්ඡාවලදී වැඩි අවධානයක් යොමු වුණි.", "URL": "https://sinhala.adaderana.lk/news.php?nid=77981", "Category": null, "Parent URL": null}