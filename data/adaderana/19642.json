{"Source": "Adaderana", "Timestamp": "October 28, 2011 04:18 pm", "Headline": "ඉන්දීය ධීවරයින්ට පහරදීම් ගැන ශ්‍රී ලංකා රජය දැනුවත් කළ යුතුයි", "News Content": "ඉන්දීය ධීවරයින්ට එල්ල වන පහරදීම් සම්බන්ධයෙන් ශ්‍රී ලංකා රජය දැනුවත් කළ යුතු බව ඉන්දීය භාරතීය ජනතා පක්ෂයේ නායක එල්.කේ.අද්වානි පවසයි. එරට ධීවරයින්ට ශ්‍රී ලංකා නාවික හමුදාව විසින් පහරදීමේ සිදුවීම් විවිධ අවස්ථාවලදී වාර්තා වී තිබෙන බව අද්වානී ප්‍රකාශ කර ඇති බව ඉන්දීය මාධ්‍ය වාර්තා කරයි. එය තමිල්නාඩුවට සීමා වූ ප්‍රශ්නයක් නොවන බැවින් රාජත්‍රාන්තත්‍රිකව මේ පිළිබඳ ශ්‍රී ලංකා බලධාරීන් සමඟ සාකච්ඡා කළ යුතු බව අද්වානී ප්‍රකාශ කර තිබේ. කෙසේවෙතත් ඉන්දීය ධීවරයින්ට ශ්‍රී ලංකා නාවික හමුදාව පහර දෙන බවට පළවන වාර්තා ශ්‍රි ලංකා නාවික හමුදාව ප්‍රතික්ෂේප කරයි.", "URL": "https://sinhala.adaderana.lk/news.php?nid=19642", "Category": null, "Parent URL": null}