{"Source": "Adaderana", "Timestamp": "September 22, 2011 02:54 pm", "Headline": "ආණ්ඩුවේ රස්සාවට අත යටින් රු.75,000 ක් ඉල්ලා රිමාන්ඩ්", "News Content": "රජයේ රැකියාවක් ලබාදීමට රුපියල් 75,000 ක අල්ලසක් දිය යුතු බව දන්වා එයින් රු.25,000 ක අත්තිකාරම් මුදලක් ලබා ගනිද්දී පුද්ගලයකු අත්අඩංගුවට ගත් බව අල්ලස් හෝ දූෂණ වංචා විමර්ශන කොමිෂන් සභාව පවසයි. ඕපනායක,උතුරු හුණුවෙල,ඉඹුල්තැන්න ප්‍රදේශයේ පදිංචි අයෙකුගෙන් මෙම මුදල් ලබා ගත් බවට චෝදනා එල්ලවී ඇත්තේ බලංගොඩ ප්‍රදේශයේ පදිංචි ජයන්ත ශ්‍රීලාල් නමැත්තෙකුටය. අල්ලස් හෝ දූෂණ වංචා විමර්ශන කොමිෂන් සභාවේ නිලධාරීන් විසින් අත්අඩංගුවට ගනු ලැබූ සැකකරු අද බලංගොඩ මහේස්ත්‍රාත් අධිකරණයට ඉදිරිපත් කර තිබේ. එහිදී මෙම සැකකරු ලබන මස 04 වන දින දක්වා රිමාන්ඩ් භාරයේ තබන ලෙස බලං‍ගොඩ මහේස්ත්‍රාත් අධිකරණය විසින් නියෝග කර ඇත.", "URL": "https://sinhala.adaderana.lk/news.php?nid=18898", "Category": null, "Parent URL": null}