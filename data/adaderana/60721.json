{"Source": "Adaderana", "Timestamp": "June 3, 2016 08:46 am", "Headline": " ෆ්‍රෙඩීට එල්ල වූ ප්‍රහාරය හෙළා දකිනවා", "News Content": "වෙබ් මාධ්‍යවේදීන්ගේ සංගමයේ කැඳවුම්කරු ෆ්‍රෙඩී ගමගේ මහතාට මැර ප්‍රහාරයක් එල්ල වීම හෙළා දකින බව ජනමාධ්‍ය නියෝජ්‍ය අමාත්‍ය කරූ පරණවිතාන මහතා පවසයි.ඔහු පෙන්වා දෙන්නේ මෙය රජයේ ප්‍රතිපත්තිවලට සම්පූර්ණයෙන් පටහැනි බවයි.තමා ඝාතනය කිරීමේ අරමුණින් මෙම පහරදීම සිදුවූ බව ෆ්‍රෙඩී ගමගේ මහතා සඳහන් කළේය.එමෙන්ම ෆ්‍රෙඩී ගමගේ මහතාට මීගමුවේදී එල්ල වූ මැර ප්‍රහාර රජය තරයේ හෙළාදැක තිබේ.රජයේ ප්‍රවෘත්ති දෙපාර්තමේන්තුවේ අධ්‍යක්ෂ ජනරාල් ආචාර්ය දර්ශනි ගුණතිලක මහත්මිය විසින් නිකුත් කළ නිවේදනයකද දැක්වෙන්නේ මෙම නිවට බියගුළු ක්‍රියාව රජයේ තරයේ හෙළාදකින බවයි.ඊයේ පෙරවරුවේ මීගමුව නගර සභා රැස්වීම වාර්තා කිරීමට ගොස් එම භූමියෙන් පිටතට පැමිණි අවස්ථාවේදී ඒ මහතාට මෙම ප්‍රහාරය එල්ල වී තිබුණි.", "URL": "https://sinhala.adaderana.lk/news.php?nid=60721", "Category": null, "Parent URL": null}