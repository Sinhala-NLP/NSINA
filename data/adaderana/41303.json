{"Source": "Adaderana", "Timestamp": "February 22, 2014 03:35 pm", "Headline": "කැෆේට පැමිණිලි ගලයි", "News Content": "බස්නාහිර සහ දකුණු පළාත් සභා මැතිවරණ වලට අදාළව මේ වනවිට පැමිණිලි 288 ක් ලැබී ඇති බව නිදහස් හා සාධාරණ මැතිවැණයක් සඳහා වු ජනතා ව්‍යාපාරය හෙවත් කැෆේ සංවිධානය පවසයි. මින් වැඩිම පැමිණිලි සංඛ්‍යාවක් ලැබී ඇත්තේ නීති විරෝධී මැතිවරණ ප්‍රචාරක කටයුතු සම්බන්ධයෙන් වන අතර එම සංඛ්‍යාව 137 කි. රාජ්‍ය දේපල භාවිතා කිරීම, නීති විරෝධී පත්වීම් ලබා දීම් සහ ස්ථාන මාරු කිරීම් සම්බන්ධයෙන් පැමිණිලි 117ක් ලැබී ඇති බව ද එම සංවිධානය සඳහන් කරයි. ලැබී ඇති පැමිණිලි වලින් වැඩිම සංඛ්‍යාවක් කොළඹ දිස්ත්‍රික්කයෙන් ලැබී ඇති අතර එම සංඛ්‍යාව 90කි. මීට අමතරව දකුණු පළාතේ හම්බන්තොට දිස්ත්‍රික්කයෙන් පැමිණිලි 34ක් සහ බස්නාහිර පළාතේ කළුතර දිස්ත්‍රික්කයෙන් පැමිණිලි 45 ක් ලැබී ඇති බව කැෆේ සංවිධානය සඳහන් කරයි.", "URL": "https://sinhala.adaderana.lk/news.php?nid=41303", "Category": null, "Parent URL": null}