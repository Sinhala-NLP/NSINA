{"Source": "Adaderana", "Timestamp": "May 17, 2013 08:48 am", "Headline": "කැලෑවේ ගෙල වැලලාගත් අය ගැන විමර්ශනයක්", "News Content": "රඹුක්වැල්ල ප්‍රදේශයේ කැලෑ භූමියක් තුළ ගෙල වැලලාගෙන මිය ගිය අයෙකු පිළිබඳ පොලීසිය විමර්ශන ආරම්භ කර ඇත. වයස අවුරුදු 23 ක් වූ තෙල්දෙණිය ප්‍රදේශයේ පදිංචි කමල් පැතුම්සිරි නැමැති අයෙකු මෙලෙස ගෙල වැලලාගෙන මිය ගොස් ඇත. අදාළ පුද්ගලයාගේ මළ සිරුර පොලිස් ආරක්ෂාව යටතේ කැලෑ භූමිය තුළ ඇතැයි පොලීසිය පවසයි. මහේස්ත්‍රාත් පරීක්ෂණය අද (17) දින සිදු කිරීමට නියමිත අතර තෙල්දෙණිය පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=34156", "Category": null, "Parent URL": null}