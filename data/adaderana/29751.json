{"Source": "Adaderana", "Timestamp": "December 6, 2012 11:24 am", "Headline": "කැබ් රියක් ඇළට වැටී අයෙක් මරුට තිදෙනෙක්ට බරපතළයි", "News Content": "පමුණුගම, දෑලතුර පාලම අසල දී කැබ් රථයක් අනතුරට ලක්වීමෙන් පුද්ගලයෙකු ජීවිතක්ෂයට පත්ව තිබේ. ජා-ඇල සිට බෝපිටිය දක්වා ධාවනය වූ කැබ් රථය දෑලතුර පාලම අසලින් ඇළට වැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් කැබ් රථයේ ගමන්ගත් තවත් පුද්ගලයින් තිදෙනෙකු ද බරපතළ තුවාල ලබා තිබේ. ඔවුන් ප්‍රතිකාර සඳහා රාගම රෝහලට ඇතුළත් කර ඇති බව පොලීසිය සඳහන් කළේය. සිද්ධිය සම්බන්ධයෙන් පමුණුගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29751", "Category": null, "Parent URL": null}