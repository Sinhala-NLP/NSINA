{"Source": "Adaderana", "Timestamp": "March 12, 2017 02:41 pm", "Headline": "තමිල්නාඩු බැතිමතුන් කච්චතිව් මංගල්‍යය වර්ජනය කරයි", "News Content": "කච්චතිව් දුපතේ ශාන්ත අන්තෝනි දෙව් මැදුරේ වාර්ෂික මංගල්‍යය අද(12) පෙරවරුවේ පැවැත්වුණි. ප්‍රධාන දේව මෙහෙය අද පෙරවරුවේ පැවති බව එහි සිටින අද දෙරණ වාර්තාකරු සඳහන් කළේය. නාවික හමුදාව විසින් ඉදිකළ නව ශාන්ත අන්තෝනී දෙව්මැදුරේදී මෙවර වාර්ෂික මංගල්‍යය පැවැත්වුණි. කච්චතිව් ශාන්ත අන්තෝනි දේවස්ථානයේ වාර්ෂික මංගල්‍යය සඳහා මෙරට බැතිමතුන් මෙන්ම ඉන්දීය බැතිමතුන් ද සහභාගී වීම විශේෂත්වයකි. කෙසේවෙතත් මෙවර මංගල්‍යය සඳහා කිසිඳු ඉන්දීය බැතිමතෙකු සහභාගී වී නොමැති බව වාර්තා වෙය මේ අතර පසුගියදා තමිල්නාඩු ධීවරයෙකු වෙඩි වැදී මියයාමේ සිද්ධියට විරෝධය පළ කිරීම සඳහා මෙවර කච්චතිව් දූපතේ වාර්ෂික දේව මංගල්‍යය වර්ජනය කිරීමට තමිල්නාඩු බැතිමතුන් තීරණය කර ඇති බව ඉන්දීය මාධ්‍ය මීට පෙර වාර්තා කර තිබුණි. කෙසේවෙතත් මෙවර දේව මංගල්‍යය කල් දමන ලෙසට තමිල්නාඩු බැතිමතුන් ඉල්ලීමක් කර තිබූ බවද සඳහන්ය.", "URL": "https://sinhala.adaderana.lk/news.php?nid=70770", "Category": null, "Parent URL": null}