{"Source": "Adaderana", "Timestamp": "February 14, 2015 10:57 am", "Headline": "රජිව් විජේසිංහ සිය ධූරයෙන් ඉල්ලා අස්වෙයි?", "News Content": "උසස් අධ්‍යාපන රාජ්‍ය අමාත්‍ය මහාචාර්යය රජිව් විජේසිංහ මහතා සිය අමාත්‍ය ධූරයෙන් ඉල්ලා අස්වී ඇති බව ආරංචි මාර්ග අද දෙරණට සඳහන් කරයි. ඒ අනුව පසුගිය දින විශ්වවිද්‍යාල ප්‍රතිපාදන කොමිසමේ සභාපතිවරිය වන මහාචාර්ය ක්ෂණිකා හිරිඹුරේගම මහත්මිය සිය ධූරයෙන් ඉල්ලා අස්වීය යුතු බව ඇතැම් පිරිස් විසින් බලකිරීමත් සමඟ කළකිරීමට පත්වීමෙන් ඔහු මෙලෙස ඉල්ලා අස්වීමට තීරණය කර බව වාර්තාවෙයි.මේ සම්බන්ධයෙන් මහාචාර්යය රජිව් විජේසිංහ මහතා මහමාර්ග, උසස් අධ්‍යාපන හා ආයෝජන ප්‍රවර්ධන කැබිනට් අමාත්‍ය කබීර හෂිම් මහතාටද දැනුම් දී ඇති බව ආරාංචි මාර්ග වලින් සඳහන් වෙයි.කෙසේ වෙතත් මේ සම්බන්ධයෙන් කරුණු විමසීම සඳහා අප විසින් උසස් අධ්‍යාපන රාජ්‍ය අමාත්‍ය රජීවි විජේසිංහ මහතා‍ව සම්බන්ධ කර ගැනීමට උත්සහ කරද එය ව්‍යර්ථ වුණි .", "URL": "https://sinhala.adaderana.lk/news.php?nid=49343", "Category": null, "Parent URL": null}