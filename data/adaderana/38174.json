{"Source": "Adaderana", "Timestamp": "October 16, 2013 10:17 am", "Headline": "යතුරු පැදියක් සහ අත් ට්‍රැක්ටර් රථයක් එකිනෙක ගැටී අයෙක් මරුට ", "News Content": "අම්බලන්තොට - කොග්ගල්ල මාර්ගයේ වරාගොඩ හන්දිය අසළ දී සිදුවු රිය අනතුරකින් පුද්ගලයෙකු මියගොස් තිබේ. යතුරුපැදියක් සහ අත් ට්‍රැක්ටර් රථයක් මුහුණට මුහුණලා ගැටී මෙම අනතුර සිදුව ඇති බව පොලිසිය සඳහන් කරයි. අනතුරෙන් යතුරුපැදියේ ගමන්ගත් පසුපැදිකරු මියගොස් ඇති අතර රියදුරු ප්‍රතිකාර සඳහා අම්බලන්තොට රෝහලට ඇතුළත් කර තිබේ. මෙලෙස මියගොස් ඇත්තේ 23 හැවිරිදි අම්බලන්තොට - වරාගොඩ ප්‍රදේශයේ පදිංචිව සිටි අයෙකු බව පොලීසිය සඳහන් කරයි. අත්ට්‍රැක්ටරයේ ගමන් ගත් රියදුරු සහ ඔහුගේ බිරිඳ ප්‍රතිකාර සඳහා බැරගම ග්‍රාමීය රෝහට ඇතුළත් කර තිබේ.", "URL": "https://sinhala.adaderana.lk/news.php?nid=38174", "Category": null, "Parent URL": null}