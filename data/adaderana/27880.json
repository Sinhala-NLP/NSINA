{"Source": "Adaderana", "Timestamp": "September 30, 2012 02:30 pm", "Headline": " වැඩි මිලට සිමෙන්ති අලෙවි කළැයි 60ට නඩු", "News Content": "වැඩි මිලට සිමෙන්ති අලෙවි කළ වෙළෙඳුන් 60 දෙනෙකුට එරෙහිව නඩු පැවරු බව සමූපකාර හා අභ්‍යන්තර වෙළෙඳ කටයුතු අමාත්‍යාංශය පවසයි. ඊට අමතරව පාලන මිලට වැඩියෙන් ළදරු කිරිපිටි අලෙවි කළ වෙළෙඳුන් 150 දෙනෙකුට එරෙහිව ද නඩු පවරා තිබේ. මේ අතර ළදරු කිරිපිටි ගෙන්වන සමාගමකට එරෙහිව ද නඩු පැවරීමට කටයුතු කර ඇති බව සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප‍්‍රනාන්දු මහතා පැවසුවේය. පාලන මිලක් පනවා ඇති භාණ්ඩ වැඩි මිලට අලෙවි කරන වෙළෙඳුන් පිළිබඳව සොයා බලන ලෙසත් වැටලීම් වැඩි කරන ලෙසත් ජොන්ස්ටන් ප‍්‍රනාන්දු අමාත්‍යවරයා පාරිභෝගික අධිකාරියට නියෝග කර ඇත. ඊට අමතරව කල් ඉකුත් වු භාණ්ඩ අලෙවි කරන මහපරිමාණ තොග ගබඩා සංකීර්ණ පිළිබඳව සොයා බලන ලෙස ද පාරිභෝගික අධිකාරියට අමාත්‍යවරයා උපදෙස් දී තිබේ.", "URL": "https://sinhala.adaderana.lk/news.php?nid=27880", "Category": null, "Parent URL": null}