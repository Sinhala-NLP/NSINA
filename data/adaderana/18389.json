{"Source": "Adaderana", "Timestamp": "August 29, 2011 10:03 pm", "Headline": " කොරියානු භාෂා ප්‍රවීණතා විභාගය කල්යයි", "News Content": "ඔක්තෝම්බර් 08 සහ 09 යන දෙදින තුළ පවත්වන්නට නියමිතව තිබුණු කොරියානු භාෂා ප්‍රවීණතා විභාගය එම මාසයේ 15-16 යන දෙදිනට කල්දැමුණු බව ශ්‍රී ලංකා විදේශ සේවා නියුක්ති කාර්යාංශය සඳහන් කරයි. එළඹෙන පළාත් පාලන මැතිවරණය හේතුවෙන් විභාග අපේක්ෂකයන්ට ගැටලු ඇතැවිය හැකි බැවින් මෙම තීරණය ගත් බව සඳහන් වේ. කෙසේ වෙතත් කල්දැමුණු විභාගය පිළිබඳ වැඩිදුර විස්තර හා විභාග කාලසටහන ආදිය සැප්තැම්බර් මස 22 වන දින www.slbsc.lk යන වෙබ් අඩවියට පිවිසීමෙන් දැනගත හැකි බවත්,මෙවර විභාගයට අපේක්ෂකයින් 50,730 ක් පෙනී සිටීමට නියමිත බවත් විදේශ සේවා නියුක්ති කාර්යාංශය නිකුත් කළ නිවේදනයක දැක්වේ.", "URL": "https://sinhala.adaderana.lk/news.php?nid=18389", "Category": null, "Parent URL": null}