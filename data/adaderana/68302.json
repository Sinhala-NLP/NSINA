{"Source": "Adaderana", "Timestamp": "January 19, 2017 03:15 pm", "Headline": " අද දවස හෙට දවස වෙනුවෙන් සූදානම් විය යුතුයි", "News Content": "තිරසාර සංවර්ධනයේ සමාජමය වගකීම ඉටු කිරීමේදී සැබෑ යථාර්ථවාදී පණිවිඩකරුවා පාසැල් දරුවා බව ජනාධිපති මෛත්‍රීපාල සිරිසේන මහතා පවසයි.අද දවස හෙට දවස වෙනුවෙන් වහ වහා සූදානම් විය යුතු යුගයක් බැවින් අප විසින් කළ යුතු කාර්යයන් ප්‍රමාදයකින් තොරව ඉටු කළ යුතු බව ජනාධිපතිවරයා පවසයි.දිගන, කෙංගල්ල මහා විද්‍යාලයේ පැවති තිරසර සංවර්ධන පාසල් සමාජ පිහිටුවීමේ වැඩසටහනේ සමාරම්භක උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ අදහස් පළ කළේය. පරිසර සම්පත් සුරකින රටක් බවට පත්වීමට නම් මෙරටේ වන ගණත්වය සියයට 50ක මට්ටමකට ගෙන ආ යුතු බව ජනාධිපතිවරයා එහිදී සඳහන් කළේය.දේශපාලඥයන්, විද්‍යාඥයන් මෙන්ම පරිසර ආරක්ෂණය නොතකා කටයුතු කළ සියලු දෙනා ස්වාභාවික සම්පත් හා පරිසරය ආරක්ෂා කිරීමේ වගකීම භාරගත යුතු බව ද ජනාධිපති මෛත්‍රීපාල සිරිසේන මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=68302", "Category": null, "Parent URL": null}