{"Source": "Adaderana", "Timestamp": "April 6, 2017 10:10 am", "Headline": "ජල ගැලීම් නිසා ඕස්ට්‍රේලියාවේ ජන ජීවිතයට බාධා", "News Content": "ජල ගැලීම් හේතුවෙන් ඕස්ට්‍රේලියාවේ ක්වීන්ස්ලන්ඩ් පළාතේ ජන ජීවිතයට බාධා එල්ල වී තිබේ. විදෙස් මාධ්‍ය වාර්තා කරන්නේ නිවාස 300ක් පමණ ජලයෙන් යටවී ඇති බවයි. ප්‍රදේශයේ තවත් වෙළදසැල් සහ ආයතන රැසක් ජලයෙන් යටවී ඇති අතර මාර්ගවල ගමනාගමනය ද ඇණ හිට ඇති බව වාර්තා වෙයි. ක්වීන්ස්ලන්ඩ් ෆිට්ස්රෝයි ගඟ පිටාරගැලීමත් සමඟ මෙම ජල ගැලීම් තත්ත්වය වාර්තා වී ඇති අතර අඩි 30කට පමණ උසකට ජල ගැලීම් සිදුව ඇති බව සඳහන් වෙයි. මෑත කාලයේ ක්වීන්ස්ලන්ඩ් ප්‍රදේශයට බලපෑ ප්‍රබලතම ජල ගැලීම් තත්ත්වය මෙය ලෙසයි වාර්තා වෙයි.", "URL": "https://sinhala.adaderana.lk/news.php?nid=71785", "Category": null, "Parent URL": null}