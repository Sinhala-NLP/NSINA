{"Source": "Adaderana", "Timestamp": "August 20, 2013 08:00 am", "Headline": "මැ.කො මැතිවරණ කටයුතු නිරීක්ෂණය කරයි ", "News Content": "ඉදිරියේ දී පැවැත්වීමට නියමිත උතුරු, වයඹ සහ මධ්‍යම පළාත් සභා මැතිවරණ කටයුතු නිරීක්ෂණය කිරීමට මැතිවරණ කොමසාරිස් මහින්ද දේශප්‍රිය මහතා පියවර ගෙන තබේ. මැතිවරණ මහලේකම් කාර්යාලය සඳහන් කළේ අද(20), හෙට සහ අනිද්දා යන තෙදින තුළ මැතිවරණ කොමසාරිස්වරයා වයඹ සහ උතුරු පළාත්වල නිරීක්ෂණ චාරිකාවක නිරත වන බවයි. අද දිනයේ වයඹ පළාතේ මැතිවරණ කටයුතු පිළිබඳව සොයා බැලීමට නියමිතයි. හෙට සහ අනිද්දා යන දිනයන් වලදී උතුරු පළාතේ මෙවර මැතිවරණය සඳහා ඉදිරිපත් වී සිටින පක්ෂ නියෝජිතයින් හමුවී මැතිවරණය සම්බන්ධයෙන් විශේෂ සාකච්ඡාවක් පැවැත්වීමට ද මැතිවරණ කොමසාරිස්වරයා සැලසුම් කර ඇත. ඊට අමතරව උතුරේ මැතිවරණ කටයුතු සඳහා සහභාගී වී සිටින රාජ්‍ය නිලධාරීන් සහ පොලිස් නිලධාරීන් දැනුවත් කිරීමට ද නියමිත බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=36759", "Category": null, "Parent URL": null}