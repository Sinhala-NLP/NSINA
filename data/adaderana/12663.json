{"Source": "Adaderana", "Timestamp": "December 7, 2010 10:41 am", "Headline": "බෝඩ් එකක් නැතත් මමත් දේශප්‍රේමියෙක්", "News Content": "බෝඩ් එකක් එල්ලාගෙන නොසිටියද තමන්ද දේශ ප්‍රේමියෙක් බව එ.ජා.ප නියෝජ්‍ය නායක කරූ ජයසූරිය මහතා පවසයි. පුවත්පතකට කර ඇති ප්‍රකාශයක් සම්බන්ධයෙන් තමන්ට එරෙහිව එල්ලවන චෝදනා සම්බන්ධයෙන් අද(07)පාර්ලිමේන්තුවේදී අදහස් දක්වමින් හෙතෙම මේ බව ප්‍රකාශ කළ බව අද දෙරණ පාර්ලිමේන්තු වාර්තාකරු සඳහන් කරයි. තමන් පුවත්පතට සම්මුඛ සාකච්ඡාව ලබා දීමේදී\"යුද අපරාධ\" හා \"ද්‍රවිඩ ඩයස් පෝරාව\"යන වචන දෙක පාවිච්චි නොකළ බවද ජයසූරිය මන්ත්‍රීවරයා පෙන්වා දී තිබේ. තමන් ඒ සම්බන්ධයෙන් කියා සිටියේ ශ්‍රී ලංකාවට එල්ලවන චෝදනා සම්බන්ධයෙන් අන්තර් ජාතික ප්‍රජාවට නිසි ලෙස කරුණු දැක්විය යුතු බව පමණක් බවද එ.ජා.ප නියෝජ්‍ය නායකයා අවධාරණය කර තිබේ.", "URL": "https://sinhala.adaderana.lk/news.php?nid=12663", "Category": null, "Parent URL": null}