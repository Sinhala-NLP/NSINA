{"Source": "Adaderana", "Timestamp": "September 2, 2016 11:01 pm", "Headline": " රජයේ උත්සාහය ප්‍රශංසනීයයි!", "News Content": "ශ්‍රී ලංකාවේ දශක කිහිපයක් පුරා පැවති ගැටළු විසඳීමට වත්මන් රජය හැකි උපරිමයෙන් කටයුතු කරන ආකාරය තමන් අගය කරන බව එක්සත් ජාතීන්ගේ මහ ලේකම් බැන් කී මූන් මහතා පවසයි.සිය තෙදින නිල සංචාරය අවසන් කරමින් කොළඹදී අද සවස දෙස් විදෙස් මාධ්‍යවේදීන් අමතමින් ඒ මහතා මේ බව පැවසීය.ශ්‍රී ලංකාවේ වගවීම හා සංහිඳියාව වර්ධනය කරගැනීමේ ක්‍රියාවලියට එක්සත් ජාතීන්ගේ සංවිධානය නිරන්තර සහය ලබා දෙන බවද එහිදී ඔහු කියා සිටියේය.ශ්‍රී ලංකාව සම්බන්ධයෙන් එක්සත් ජාතීන්ගේ සංවිධානය තුළ දෙබඩි ස්ථාවරයක් නැති බවත් , එක්සත් ජාතීන්ගේ සංවිධානය තම සෑම සාමාජිකයෙකු වෙනුවෙන්ම පොදු ප‍්‍රතිපත්තියක සිට කටයුතු කිරීම බැඳී සිටින බවත් හෙතෙම පෙන්වාදුන්නේය.තෙදින නිල සංචාරය නිමාකරමින් ජගත් මහලේකම්වරයා අද චීනය බලා පිටත්වයයි.", "URL": "https://sinhala.adaderana.lk/news.php?nid=63715", "Category": null, "Parent URL": null}