{"Source": "Adaderana", "Timestamp": "February 3, 2011 04:31 pm", "Headline": "ආනයන භාණ්ඩ මෙරටදීම නිපදවීමට පියවර ගත යුතුයි", "News Content": "ආනයනය කරන භාණ්ඩ මෙරට තුළම නිෂ්පාදනය කිරීමට පියවර ගත යුතු බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. මෙරට නිෂ්පාදනය කළ හැකි භාණ්ඩ නිපදවීම සඳහා ගෘහස්ථ ආර්ථික ඒකක දස ලක්ෂයේ වැඩසටහනක් ක්‍රියාත්මක කරන බව ඔහු සඳහන් කරයි. මෙරට නිෂ්පාදනය කළ හැකි භාණ්ඩ පිළිබඳ ලේඛනයක් සකස් කොට ඒ පිළිබඳව අදාළ අංශයන්හි අවධානය යොමු කරන බව අමාත්‍යවරයා පෙන්වාදෙයි. ජ්‍යෙෂ්ඨ අමාත්‍ය ලේකම් කාර්යාලයේ පැවති ගෘහස්ථ ආර්ථික ඒකක දස ලක්ෂයේ සංවර්ධන වැඩසටහනේ කමිටු රැස්වීමේ දී බැසිල් රාජපක්ෂ අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=13962", "Category": null, "Parent URL": null}