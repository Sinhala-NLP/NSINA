{"Source": "Adaderana", "Timestamp": "July 15, 2013 05:17 pm", "Headline": "හෙද නිලධාරීන් 17දා වර්ජනයේ", "News Content": "රජයේ හෙද නිලධාරීන් පැය 24ක සංකේත වැඩ වර්ජනයක් ක්‍රියාත්මක කිරීමට තීරණය කර තිබේ. ලබන 17 වැනිදා එම වර්ජනය ක්‍රියාත්මක කරන බව රජයේ හෙද නිලධාරීන්ගේ සංගමයේ ප්‍රධාන ලේකම් සමන් රත්නප්‍රිය මහතා ප්‍රකාශ කළේය. ශ්‍රේණිගත උසස්වීම් ලබානොදීම, හෙද උපාධිධාරීන් හෙද සේවයට බඳවා නොගැනීම, දීමනා විෂමතාවන් ඉවත් නොකිරීම ඇතුළු ඉල්ලීම් කිහිපයක් මුල්කරගනිමින් වර්ජනය සංවිධානය කර ඇත. අදාළ ඉල්ලීම් සම්බන්ධයෙන් සෞඛ්‍ය අමාත්‍යවරයා සමඟ පැවති සාකච්ඡාවලදී එළඹුණු එකඟතාවන් මෙතෙක් ක්‍රියාත්මක කර නොමැති බව සමන් රත්නප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=35801", "Category": null, "Parent URL": null}