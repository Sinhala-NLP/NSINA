{"Source": "Adaderana", "Timestamp": "November 13, 2017 10:31 pm", "Headline": "අයවැයේ පදනම තිරසාර සංවර්ධනය බව ඇමති ජෝන් කියයි", "News Content": "මෙවර අයවැයෙන් සංචාරක කර්මාන්තයට මෙන් ම තිරසර සංවර්ධනයට පදනමක් දමා ඇතැයි සංචාරක කටයුතු සහ ක්‍රිස්තියානි ආගමික කටයුතු පිළිබඳ ඇමැති ජෝන් අමරතුංග මහතා පවසයි. අමාත්‍යවරයා මේ බව ප්‍රකාශ කළේල අද 13 පාර්ලිමේන්තුවේ දී අයවැය 2018 දෙවැනිවර කියවීමේ විවාදයට එක් වෙමිනි. ජේ.ආර්. ජයවර්ධන මහතාගෙන් පසුව ඉදිරිපත් කළ හොඳම අයවැයක් ලෙස මෙය දැක්විය හැකි බවත්, අධ්‍යාපනය සෞඛ්‍යක් ක්ෂේත්‍රයට විශාල මුදලක් වෙන් කර ඇති බවත් අමාත්‍යවරයා මෙහිදී කියා සිටියේය. සංචාරක ක්ෂේත්‍රයටත් විශාල මුදලක් වෙන් කර ඇති අතර, තිරසාර සංවර්ධනයකට මින් පදනම ඒ තුළින් වැටී ඇති බවද අමාත්‍යවරයා මෙහිදී සදහන් කළේය. අයවැයෙන් සහන ලබා දෙන්නේ නියගය ගංවතුර වැනි තත්ත්වයන්ට රජය මුහුණ දීමෙන් පසුව බවද ජනතාවගේ ජන ජීවිතය අවුල් වන ආකාරයේ විරෝධතා ව්‍යාපාර කිරිම නරක තත්ත්වයක් දේශීයව සහ ජාත්‍යන්තරව ප්‍රචාරයක් ලබා ගැනීම සදහා ඔවුන්ට අවශ්‍යතාවය පවතින බව ද ඔහු පැවසීය.", "URL": "https://sinhala.adaderana.lk/news.php?nid=79856", "Category": null, "Parent URL": null}