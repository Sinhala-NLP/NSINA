{"Source": "Adaderana", "Timestamp": "March 23, 2018 11:06 am", "Headline": "වැල්ලවායේ වෙලඳසැල් 5ක් කඩලා භාණ්ඩ සහ මුදල් සොරාගෙන", "News Content": "වැල්ලවාය නගරයේ වෙලඳසැල් පහක් අද(23) අළුයම කිසියම් පුද්ගලයකු හෝ කණ්ඩායමක් විසින් බිඳ එහි තිබූ භාන්ඩ සහ මුදල් සොරාගෙන ඇති බව අද දෙරණ වාර්තාකරු පවසයි. මෙම සොරකම අද අළුයම දෙකත් තුනත් අතර කාලයේ දී සිදු වන්නට ඇති බව වෙලදසැල් හිමියන් පවසන අතර එක් වෙලදසැලක තිබූ රුපියල් ලක්ෂ පහකට අධික මුදලක් සහ රං භාන්ඩ තොගයක් ද සොරාගෙන ඇති බව වෙලදසැල් හිමියන් පැවසීය. අනෙකුත් වෙලඳසැල්වල ද තිබූ භාණ්ඩ රැසක් ද පැහැරගෙන ගොස් ඇති බව සඳහන්ය. වැල්ලවාය නගරය ආශ්‍රිත ප්‍රදේශයේ දී ඊයේ රාත්‍රි විශේෂ පොලිස් මෙහෙයුමක් ක්‍රියාත්මක වූ අතර එම අවස්ථාවෙදී මෙලෙස වෙලඳසැල් සොරකම් කිරීම කනගාටුවට කරුනක් බව වෙලඳසැල් හිමියන් වැඩිදුරටත් සඳහන් කර ඇත. මීට ඉහතදී ද වැල්ලවාය නගරයේ එකම වෙලාවකදී වෙලඳසැල් නවයක් සොරුන් විසින් බිඳ දැමූ අතර පසුව පොලිස් මුරපොළක් ස්ථාපිත කර නගරයේ ආරක්ෂාව තර කළ බව වෙලඳසැල් හිමියන් පවසයි. නමුත් නැවත වරක් මෙලෙස එකම වෙලාවකදී වෙලඳසැල් පහක් සොරුන් විසින් කඩා දැමීම අනුමත කළ නොහැකි බව වෙලඳසැල් හිමියන් ප්‍රකාශ කර ඇත.", "URL": "https://sinhala.adaderana.lk/news.php?nid=86185", "Category": null, "Parent URL": null}