{"Source": "Adaderana", "Timestamp": "April 11, 2010 01:27 pm", "Headline": "ෆොන්සේකා අත්අඩංගුවේ සිටින්නේ වාසනාවටයි", "News Content": "ජෙනරාල් සරත් ෆොන්සේකා මහතා අත්අඩංගුවට පත්වූයේ ඔහුගේම වාසනාවට බව ජාතික නිදහස් පෙරමුණේ නායක විමල් වීරවංශ මහතා පවසයි. යම් හෙයකින් ඔහු අත්අඩංගුවට පත් නොවී වේදිකාවක් වේදිකාවක් ගානේ ගිහින් ප්‍රචාරක කටයුතු වල නිරත වූවානම් මේ තරම් ආසන සංඛ්‍යාවක් වත් ලබා ගන්නට හැකි නොවන බව ද ඔහු කියා සිටියේය. ‍ෆොන්සේකා මහතා අත්අඩංගුවේ සිටින නිසාත් අනුකම්පාව හිඟා කෑමට එමගින් අවස්ථාව සැලසුණු නිසාත් ‍ආසන 5 ක් දිනා ගන්නට ඔවුනට හැකි වූ බව ද වීරවංශ මහතා සඳහන් කළේ අද කොළඹ පැවති මාධ්‍ය හමුවකට සහභාගී වෙමිනි. ලබා ගන්නට හැකි වූ ආසන 5 න් ජනතා විමුක්ති පෙරමුණට අයිති වන්නේ මන්ත්‍රීධූර 3 ක් පමණක් බවත්,එක්සත් ජනතා නිදහස් සන්ධානය යටතේ ජ.වි.පෙ ට ආසන 39 ක් දිනා ගැනීමට හැකි වූ බවත්,ඔවුන්ගේ පරාජයට හේතුව නායකත්වය විසින් දිගින් දිගටම ගනු ලැබූ වැරදී තීරණයන් බව ද හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=7772", "Category": null, "Parent URL": null}