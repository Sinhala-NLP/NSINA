{"Source": "Adaderana", "Timestamp": "March 26, 2017 07:12 pm", "Headline": "නීතිඥ සංගමයේ  නව  නිලධාරි මණ්ඩලය මෙන්න", "News Content": "ශ්‍රී ලංකා නීතිඥ සංගමයේ නව උප සභාපතිවරයා ලෙස ජනාධිපති නීතිඥ අලි ශබ්‍රි මහතා නිතරගයෙන් තේරී පත්ව තිබේ.ඊට අමතරව එම සංගමයේ නව භාණ්ඩාගාරික ලෙස සුජීව ලාල් දහනායක මහතාද, උප ලේකම් ලෙස රජිත හතුරුසිංහ මහතාද නිතරගයෙන් පත්වී තිබෙන බව එම සංගමයේ නව සභාපති නීතිඥ යු.ආර්.ද සිල්වා මහතා අද දෙරණට සඳහන් කළේය.මීට අමතරව කාරක සභාව සඳහා හය දෙනෙකුගෙන් යුතු මණ්ඩලයක් ඡන්දයකින් තේරී පත්වී ඇති බව වාර්තා වෙයි. ඔවුන් අතර ජනාධිපති නීතිඥ කුෂාන් ද අල්විස්, නලින්ද ඉන්දතිස්ස, සංජය ගමගේ, ප්‍රදීප් ගමගේ, මහින්ද ලොකුගේ සහ අතුල පෙරේරා යන අය වෙයි. මේ අතර නීතිඥ සංගමයේ නව සභාපතිවරයා ලෙස පත්වු නීතිඥ යු.ආර්.ද සිල්වා මහතා ඊයේ පස්වරුවේ අග්‍රාමාත්‍ය රනිල් වික්‍රමසිංහ මහතා සහ වැඩ බලන අග විනිසුරු ඊවා වනසුන්දර මහත්මිය ඉදිරියේ දිවුරුම් දී තිබේ.", "URL": "https://sinhala.adaderana.lk/news.php?nid=71390", "Category": null, "Parent URL": null}