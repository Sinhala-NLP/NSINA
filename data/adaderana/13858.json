{"Source": "Adaderana", "Timestamp": "January 30, 2011 02:08 pm", "Headline": "ජාතික වනෝද්‍යානයේ ගංජා වවලා", "News Content": "ලුණුගම්වෙ‍හෙර ජාතික වනෝද්‍යානයේ රත්මල්වැව ප්‍රදේශයේ අක්කර දෙකක පමණ ප්‍රදේශයක පවත්වාගෙන ගිය ගංජා හේනක් වැටලීමට ලුණුගම්වෙහෙර පොලිසිය කටයුතු කර තිබේ. එහිදි වියළි ගංජා කිලෝග්‍රෑම් 16යි ග්‍රෑම් 300ක් සහ ගංජා බීජ කිලෝ 10ක් සොයාගත් බව ලුණුගම්වෙහෙර පොලිසිය ප්‍රකාශ කරයි. අක්කර දෙකක පමණ භූමි ප්‍රදේශයක අඩි 8ක පමණ උසට වැවී තිබු ගංජා වගාව විනාශ කළ බව ලුණුගම්වෙහෙර පොලිසිය පවසයි. මේ අතර කෑගල්ල දිඹුල්ගමුව ප්‍රදේශයේ දී ගංජා කිලෝ ග්‍රෑම් 5ක් සමඟ කාන්තාවක් අත් අඩංගුවට ගෙන තිබේ. මෙම කාන්තාව කාලයක සිට මෙලෙස ගංජා ජාවාරමේ නිරත වී ඇති බව කෑගල්ල පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=13858", "Category": null, "Parent URL": null}