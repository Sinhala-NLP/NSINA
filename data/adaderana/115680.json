{"Source": "Adaderana", "Timestamp": "August 4, 2019 08:25 am", "Headline": "සජිත් රනිල් මූලික කරගත් පාලන ක්‍රමයක් අපිට අවශ්‍යයි-තුෂාර ඉඳුනිල්", "News Content": "අග්‍රාමාත්‍ය රනිල් වික්‍රමසිංහ මහතා සහ අමාත්‍ය සජිත් ප්‍රේමදාස මහතා මූලික කරගත් රජයක් පිහිටුවිය යුතු බව එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතා පවසයි. අග්‍රාමාත්‍යවරයා සහ එක්සත් ජාතික පක්ෂයේ පසුපෙල මන්ත්‍රී කණ්ඩායම අතර ඊයේ රාත්‍රියේ අරලියගහ මන්දිරයේ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. දැනට එජාපය සමඟ සිටින පිරිස් හා තව තවත් බලවේග එකතු කරගත හැකිනම් ඒ සියලු දෙනා එක්කර ගනිමින් සන්ධානයක් පිහිටුවිය යුතු බව ඒ මහතා කියා සිටියි. සජිත් ප්‍රේමදාස හා රනිල් වික්‍රමසිංහ අග්‍රාමාත්‍යවරයා මූලික කරගත් පාලන ක්‍රමයක් අවශ්‍ය බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=115680", "Category": null, "Parent URL": null}