{"Source": "Adaderana", "Timestamp": "August 13, 2017 05:15 pm", "Headline": "ශ්‍රී ලංකා පළමු ඉනිම ලකුණූ 135කට සීමා වෙයි", "News Content": "සංචාරක ඉන්දීය කණ්ඩායම සමඟ පැවැත්වෙන තෙවන ටෙස්ට් ක්‍රිකට් තරඟයේ ශ්‍රී ලංකා පළමු ඉනිම ලකුණූ 135කට සීමා කිරීමට ඉන්දීය පන්දු යවන්නන් මීට ටික වේලාවකට පෙර සමත් වුණි.පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ පැවැත්වෙන තරඟයේ පළමු ඉනිම සඳහා ඉන්දීය කණ්ඩායම සියලු දෙනා දැවී ලකුණූ 487ක් ලබා ගත්තේය.කෙසේවෙතත් පිළිතුරු ඉනිම සඳහා පන්දුවට පහරදුන් ශ්‍රී ලංකා කණ්ඩායමේ සියලු ක්‍රීඩකයින් ඉතා අඩු ලකුණු සංඛ්‍යාවකට දවා ගැනීමට ඉන්දීය පන්දු යවන්නන් සමත් වූ අතර එහිදී කුල්දීප් යාදව් කඩුලු 04ක් ද මොහොමඩ් ෂාමී සහ රවිචන්ද්‍රන් අෂ්වින් කඩුලු 02 බැගින් ද බිද හෙලීය.ශ්‍රී ලංකා ඉනිම වෙනුවෙන් වැඩිම ලකුණු ලාභියා වූ නායක දිනේෂ් චන්දිමාල් ලකුණු 48ක් ලබා ගත්තේය.ඇන්ජලෝ මැතිව්ස් , දිල්රුවන් පෙරේරා සහ විශ්ව ප්‍රනාන්දු කිසිඳ්‍ර ලකුණක් නොලබා දැවි යාම විශේෂත්වයකි.", "URL": "https://sinhala.adaderana.lk/news.php?nid=76258", "Category": null, "Parent URL": null}