{"Source": "Adaderana", "Timestamp": "December 16, 2012 02:14 pm", "Headline": "මීගමුවෙන් පනියි - අම්බලන්ගොඩින් අල්ලයි", "News Content": "මීගමුව බන්ධනාගාරයෙන් පැන ගිය සිරකරුවෙකු අම්බලන්ගොඩ ප්‍රදේශයේ දී අත්අඩංගුවට ගෙන තිබේ. අම්බලන්ගොඩ පොලිසියට ලැබුණු ‍තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු පසුගිය නොවැම්බර් මස 11 වන දින මීගමුව බන්ධනාගාරයෙන් පැන ගිය සිරකරුවෙකු බව පොලීසිය සඳහන් කළේය. වෙන්නප්පුව සහ මාරවිල ප්‍රදේශවල කොල්ලකෑම් සහ මිනී මැරුමක් සම්බන්ධයෙන් මොහුට චෝදනා එල්ල වී තිබේ. සැකකරු මීගමුව බන්ධනාගාරයට භාරදීමට කටයුතු කළ බව අම්බලන්ගොඩ පොලීසිය සඳහන් කළේය.", "URL": "https://sinhala.adaderana.lk/news.php?nid=30001", "Category": null, "Parent URL": null}