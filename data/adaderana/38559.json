{"Source": "Adaderana", "Timestamp": "November 2, 2013 04:23 pm", "Headline": "වගකීම් රහිත ප්‍රකාශ නිසා විදුලිබල මණ්ඩලයට අපකීර්තියක් වුණා", "News Content": "අඩු වියදමින් විදුලිය නිපදවිය හැකි බලාගාර ඉදිකිරීම සඳහා රජය පුළුල් සැලැස්මක් ක්‍රියාත්මක කර ඇති බව විදුලිබල හා බලශක්ති අමාත්‍ය පවිත්‍රා වන්නිආරච්චි මහත්මිය පවසයි. ජනාධිපති මහින්ද රාජපක්ෂ මහතාගේ මඟපෙන්වීම මත මෙම ක්‍රියාවලිය දැනටමත් ආරම්භ කර ඇති බව ඇමතිවරිය කියයි. ලංකා විදුලිබල මණ්ඩයේ දීර්ඝ සේවා වාර්ෂික ත්‍යාග ප්‍රදානය වෙනුවෙන් කොළඹ බණ්ඩාරනායක සම්මන්ත්‍රණ ශාලාවේ පැවති උත්සවයට සහභාගි වෙමින් පවිත්‍රා වන්නිආරච්චි මහත්මිය මේ බව පැවසුවාය. එහිදී තවදුරටත් අදහස් දක්වමින් ඇමතිවරිය සඳහන් කළේ ලංකා විදුලිබල මණ්ඩල සේවක සේවිකාවන්ගේ නිසි කැපකිරීම හා ඉලක්කගත වැඩපිළිවෙළ හේතුවෙන් මේ වසරේ ව්‍යාපෘති රැසක් සාර්ථක කර ගැනීමට හැකිවු බවයි. ඇතැම් වගකිව යුත්තන්ගේ වගකීම් රහිත ප්‍රකාශ හේතුවෙන් විදුලි බල මණ්ඩලය කෙරෙහි අපකීර්තියක් ඇති වු අවස්ථා පැවති බව ද පවිත්‍රා වන්නිආරච්චි මහත්මිය එහිදී වැඩිදුරටත් පැවසුවාය.", "URL": "https://sinhala.adaderana.lk/news.php?nid=38559", "Category": null, "Parent URL": null}