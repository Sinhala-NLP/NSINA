{"Source": "Adaderana", "Timestamp": "January 30, 2011 02:05 pm", "Headline": "ශ්‍රී ලංකාවේ සෞඛ්‍යයට ජර්මනියෙන් රු.දස ලක්ෂ 150 ක්", "News Content": "ශ්‍රී ලංකාවේ සෞඛ්‍ය සංවර්ධනයට ජාත්‍යන්තරයේ සහයෝගය ලබාදීමට ඉතා කැමැත්තෙන් ඉදිරිපත් වන බව ජර්මන් හැනෝවා නගර සභාවේ මහාචාර්ය වෝල්ෆ් ඩියටර් ගොගෝල් මහතා පවසයි. ශ්‍රී ලංකාවේ රෝහල් පද්ධතිය විශිෂ්ට ලෙස පවත්වාගෙන යාමට ශ්‍රී ලංකා රජය දරණ උත්සාහය අගය කරන බව ඔහු පවසයි. ජර්මනියේ හැනෝවා නගර සභාව විසින් ගාල්ල කරාපිටිය රෝහලට අංග සම්පූර්ණ දැඩි සත්කාර ඒකකයක් ලබාදීමේ අවස්ථාවට එක්වෙමින් ඔහු මෙම අදහස් පළ කර තිබේ. මේ සඳහා රුපියල් දස ලක්ෂ 150ක් වැය කරන අතර එහි මූලික අදියර වශයෙන් ඇඳන් 10කින් සමන්විත දැඩි සත්කාර ඒකකයක් ස්ථාපිතර කිරීමට නියමිතව තිබේ. මෙම ‍ජර්මන් නියෝජිත කණ්ඩායම සෞඛ්‍ය අමාත්‍ය මෛත්‍රිපාල සිරිසේන මහතා හමුවී පවසා ඇත්තේ තුන්වන ලෝකයේ රටක් වශයෙන් මෙරට රෝහල්වල පවිත්‍රතාවයන් ඉතා ඉහළ මට්ටමක පවත්වාගෙන යාම අගය කොට සලකන බවයි.", "URL": "https://sinhala.adaderana.lk/news.php?nid=13857", "Category": null, "Parent URL": null}