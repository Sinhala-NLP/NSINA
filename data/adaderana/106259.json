{"Source": "Adaderana", "Timestamp": "March 18, 2019 09:27 am", "Headline": "චීන සාමසාධක හමුදා භටයින් ඒකාබද්ධ යුද අභ්‍යාසයක", "News Content": "මාලි රාජ්‍යයේ සේවයේ නියුතු චීන සාමසාධක හමුදා භටයන් ඒකාබද්ධ යුද අභ්‍යාසයක් පවත්වා තිබේ. මාලි රාජ්‍යයේ ටොගෝ පොලිස් හමුදා සාමාජිකයන් සමග නයිජීරියානු සහ චීන සාමසාධක හමුදා භටයින්ගේ ඒකාබද්ධ යුද අභ්‍යාසයක් පසුගියදා පැවැත්විය. හදිසි අවස්ථා සම්බන්ධීකරණය සහ වෛද්‍යාධාර පහසුකම් පිළිබඳව පහුණුව ලබාදීම මෙහිදී සිදු කෙරුණි. ඒ හා සම්බන්ධ ක්‍රියාකාරකම් 10ක් පමණ යුද අභ්‍යාසයට ඇතුළත්වූ බවත් සඳහන් වෙයි. හදිසි ත්‍රස්තවාදී ප්‍රහාරයකින් අනතුරුව සෙබළුන්ට ප්‍රතිකාර ලබාදීමේ අභ්‍යාසයක්ද මේ අතරට අයත්. මෙය පවත්වා තිබුණේ මෙනාකා නගරයේ පිහිටි කඳවුරකදීයි. කඳවුර තුළ ස්ථිර, බාධකවලින් තොර සහ කාර්යක්ෂම ගලවාගැනීමේ යාන්ත්‍රණයක් ස්ථාපිත කිරීම යුද අභ්‍යාසයෙන් බලාපොරොත්තුවූ බවයි ඒ සඳහා මුල්වූ සාමසාධක භට පිරිස ප්‍රකාශ කළේය.", "URL": "https://sinhala.adaderana.lk/news.php?nid=106259", "Category": null, "Parent URL": null}