{"Source": "Adaderana", "Timestamp": "June 30, 2017 09:28 am", "Headline": " පිළිකා රෝගීන්ට නව ඖෂධයක්", "News Content": "පිළිකා රෝගීන්ට ජාන තාක්ෂණයෙන් ප්‍රතිකාර කිරීම සඳහා “කයිරුඩා“ නමින් ඖෂධයක් අමෙරිකා එක්සත් ජනපදය විසින් නිෂ්පාදනය කර ඇති බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පෙන්වා දෙන්නේ එම ඖෂධය මඟින් පිළිකා ඇති කරන ජානයට ප්‍රතිකාර කරන බවයි.අරලියගහ මන්දිරයේ සුව සේවා පත්විම් ලිපි ප්‍රදානෝත්සවයකට එක්වෙමින් සෞඛ්‍ය අමාත්‍ය රාජිත සේනාරත්න මහතා මේ බව ප්‍රකාශ කර තිබේ.එහිදී වැඩිදුරටත් අදහස් දැක්වූ අමාත්‍යවරයා කියා සිටියේ ජාන කාක්ෂණය භාවිතා කරමින් වෛද්‍ය ප්‍රතිකාර කළ හැකි වෛද්‍යවරුන් 07 දෙනෙකු සිටින බැවින් ඔවුන් ලබන අගහරුවාදා කැඳවා ප්‍රතිකාර කිරීම සඳහා වෙනම ඒකකයක් ස්ථාපිත කරන බවයි.", "URL": "https://sinhala.adaderana.lk/news.php?nid=74709", "Category": null, "Parent URL": null}