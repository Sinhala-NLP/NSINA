{"Source": "Adaderana", "Timestamp": "February 23, 2018 01:08 pm", "Headline": "බැසිල්ගේ නඩුවට දින නියම වෙයි", "News Content": "‍දිවි නැගුම සංවර්ධන අරමුදලට අයත් රුපියල් ලක්ෂ 355ක මුදලක් අවභාවිත කරමින් ප්‍රදේශීය සභා සඳහා ජි.අයි පයිප්ප බට මිලදී ගැනිම සම්බන්ධයෙන් හිටපු අමාත්‍ය බැසිල් රාජපක්ෂ මහතාට එරෙහි නඩු විභාගයට දින නියම කර තිබේ. කොළඹ මහාධිකරණය හමුවේ එම නඩුව අද (23) කැඳවූ අවස්ථාවේ ලබන ජුනි මස 04 වනදා නඩු විභාගයට දින නියම කර ඇති බව අද දෙරණ අධිකරණ වාර්තාකරු කේ.එස් උදය කුමාර් ප්‍රකාශ කළේය. අදාල නඩු විභාගයට සහභාගීවිමෙන් අනතුරුව මාධ්‍යවේදීන් කළ විමසීමකට පිළිතුරු දෙමින් හිටපු අමාත්‍ය බැසිල් රාජපක්ෂ මහතා ප්‍රකාශ කළේ කඩිනමින් මහ මැතිවරණයක් ඉල්ලා සිටින බවයි.", "URL": "https://sinhala.adaderana.lk/news.php?nid=84727", "Category": null, "Parent URL": null}