{"Source": "Adaderana", "Timestamp": "June 3, 2010 08:38 am", "Headline": "නුගේගොඩ ගණිකා නිවාසයක් වටලයි", "News Content": "නුගේගොඩ උඩහමුල්ල ප්‍රදේශයේ පවත්වාගෙන ගිය ගණිකා නිවාසයක් වැටලීමට පොලිසිය සමත්ව තිබේ. ආයුර්වේද සම්බාහන මධ්‍යස්ථානයකට මුවාවී මෙම ගණිකා නිවාසය පවත්වාගෙන ගොස් ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. නුගේගොඩ හදිසි ඇමතුම් අංශයේ නිලධාරීන් විසින් මෙම ස්ථානය වැටලීම සිදුකළ බව සඳහන්ය. ගණිකා වෘත්තියේ යෙදුනු කාන්තාවන් පස් දෙනෙක් සහ එහි සිටි පුද්ගලයින් දෙදෙනෙක් ද අත්අඩංගුවට ගෙන ඇති බව පොලිසිය සඳහන් කරයි. සැකකරුවන් අද දිනයේ නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8772", "Category": null, "Parent URL": null}