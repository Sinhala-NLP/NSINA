{"Source": "Adaderana", "Timestamp": "November 8, 2011 05:33 pm", "Headline": " හාල් මිල ඉහළයාමේ අවදානමක් ", "News Content": "වී මිල දී ගැනීම සඳහා නිවැරදි ක්‍රමවේදයක් රජය සතුව නොමැති වීම හේතුවෙන් සහල් මිල ගණන් ඉහළ යාමේ අවදානමක් උද්ගතව ඇතැයි දේශහිතෛෂී ජාතික ව්‍යාපාරය පවසයි. මහා පරිමාණ මෝල් හිමියන් වී තොග රැස් කිරීම මෙම තත්ත්වයට හේතු වී ඇති බව එහි සභාපති ආචාර්ය ගුණදාස අමරසේකර මහතා සඳහන් කළේය. රජ‍ය විසින් මිලදී ගන්නා ‍වී තොග ද අවසානයේ මහා පරිමාණ මෝල් හිමියන් විසින් මිල දී ගන්නා බව ඔහු පෙන්වා දෙයි. වෙළඳපොල තුළ සහල් හිඟයක් මවා පා ඉහළ මිල ගණන් යටතේ සහල් අළෙවි කිරීම මහා පරිමාණ මෝල් හිමියන්ගේ උපක්‍රමය වී ඇති බව ගුණදාස අමරසේකර මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=19870", "Category": null, "Parent URL": null}