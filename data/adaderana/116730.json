{"Source": "Adaderana", "Timestamp": "August 16, 2019 09:56 pm", "Headline": "තුවක්කුව අතේ පත්තු වු අයෙක් රෝහලට", "News Content": "වන සතුන් දඩයම් කිරීම සඳහා යොදාගනු ලබන බට තුවක්කුවට වෙඩි බෙහෙත් කොටමින් සිටිය දී තුවක්කුව පත්තු වී පපුවට වෙඩි වැදුණු අයෙක් රෝහල් ගත කර ඇත. වෙඩි වැදීමෙන් බරපතළ තුවාල ලැබූ පුද්ගලයෙකු අද (16) සවස 6.00 ට පමණ මීගහකිවුල දිසා රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා බදුල්ල පලාත් මහ රෝහල වෙත ඇතුළත් කර ඇත . මෙලෙස රෝහල් ගතකර ඇත්තේ මීගහකිවුල කැටවත්ත ගම්මානයේ පදිංචි වයස අවුරුදු 47 පුද්ගලයෙකි. වෙඩි වැදීමෙන් ඔහුගේ පපුව හා කන ප්‍රදේශයට බරපතළ තුවාල සිදුව ඇත. රෝගියාගේ තත්ත්වය බරපතල බව රෝහල් ආරංචි මාර්ග පවසයි. සිද්ධිය සම්බන්ධයෙන් කන්දකැටිය පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=116730", "Category": null, "Parent URL": null}