{"Source": "Adaderana", "Timestamp": "April 12, 2011 06:43 am", "Headline": "කාඩ්පත් වලින් පොකැට්ටුවට විද්ද 4 ක් දැලේ", "News Content": "දේශීය හා විදේශීය ක්‍රෙඩිට්,ඒ.ටී.එම් ආදී කාඩ්පත්වල දත්ත භාවිත කරමින් මුදල් වංචා කිරීමේ නිරත වූ සැකකරුවන් සිව්දෙනෙකු අත්අඩංගුවට ගෙන තිබේ. පෞද්ගලික බැංකු රැසකින් සහ කොළඹ, රත්මලාන, පෑලියගොඩ සහ ජාඇල යන ප්‍රදේශවල ඉන්ධන පිරවුම්හල්වලින් මුදල් වංචා කර ඇති බවට ලැබුණු පැමිණිලි මත අපරාධ පරීක්ෂණ දෙපාර්තමේන්තුව විසින් සිදුකළ වැටලීමක දී සැකකරුවන් අත්අඩංගුවට ගැනුණි. රත්මලාන ප්‍රදේශයේ ඉන්ධන පිරවුම්හලකින් ගනුදෙනු කරමින් සිටියදී මින් එක් සැකකරුවෙකු අත්අඩංගුවට ගෙන තිබේ. ඔහු ත්‍රිකුණාමලය ප්‍රදේශයේ පදිංචිකරුවෙකු වන අතර ඔහු සතුව තිබී ක්‍රෙඩිට් කාඩ් කිහිපයක්, අපරාධ සඳහා යොදාගන්නා තවත් උපකරණ කිහිපයක් ද පොලිස් භාරයට ගෙන තිබේ. මීට ආධාර අනුබල දුන් බේරුවල සහ රත්මලාන යන ප්‍රදේශවල පදිංචි සැකකරුවන් දෙදෙනෙකුත් කලවංචිකුඩි ප්‍රදේශයේ සැඟව සිටි තවත් සැකකරුවෙකුත් අත්අඩංගුවට ගත් බව පොලිසිය පවසයි. එම සැකකරුවන් පිළිබඳ රැඳවුම් නියෝග මත අපරාධ පරීක්ෂණ දෙපාර්තමේන්තුව වැඩිදුර පරික්ෂණ මෙහෙයවයි.", "URL": "https://sinhala.adaderana.lk/news.php?nid=15418", "Category": null, "Parent URL": null}