{"Source": "Adaderana", "Timestamp": "August 26, 2010 12:52 pm", "Headline": "ගෝඨාභය ඉන්දියාවට යයි", "News Content": "ආරක්ෂක ලේකම් ගෝඨාභය රාජපක්ෂ මහතා ඉන්දියාවේ සංචාරයක නිරත වේ. ශ්‍රී ලංකාවේ අවතැන් වූවන් නැවත පදිංචි කරවී‍ම සහ දෙමළ ජනතාවගේ ගැටලු පිළිබඳව සාකච්ඡා කිරීම මෙම සංචාරයේ අරමුණ වී ඇති බව සඳහන්ය. ආරක්ෂක ලේකම්වරයා ඊයේ ඉන්දියාවේ නවදිල්ලිය බලා පිටත්ව ගිය බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජෙනරාල් ලක්ෂ්මන් හුළුගල්ල මහතා පැවසුවේය. එහිදී ඉන්දීය විදේශ ලේකම් නිරූපමා රාඕ ඇතුළු ඉන්දීය බලධාරීන් පිරිසක් සමග නැවත පදිංචි කරවී‍ම සහ දෙමළ ජනතාවගේ ගැටලු පිළිබඳව ආරක්ෂක ලේකම් ගෝඨාභය රාජපක්ෂ මහතා සාකච්ඡා කිරීමට නියමිතව ඇත. ඉන්දීය අගමැතිවරයාගේ විදේශ නියෝජිතයෙකු ලබන මාසයේ ශ්‍රී ලංකාවේ සංචාරයක නිරත වීමට නියමිත අතර ඒ පිළිබඳව ද මෙම සාකච්ඡාවලදී අවධානය යොමු වනු ඇති බව වාර්තා වේ.", "URL": "https://sinhala.adaderana.lk/news.php?nid=10451", "Category": null, "Parent URL": null}