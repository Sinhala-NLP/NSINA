{"Source": "Adaderana", "Timestamp": "May 7, 2013 11:12 am", "Headline": "බෝම්බ ප්‍රහාරවලින් පකිස්තානයේ 70ක් මරුට", "News Content": "පකිස්ථානයේ පසුගිය දිනවල දේශපාලන රැලිවලට එල්ල වු බෝම්බ ප්‍රහාරවලින් මේ වන විට පුද්ගලයින් 70 දෙනෙකු පමණ මියගොස් තිබේ. පකිස්ථානයේ මැතිවරණය මේ මස 11 වන දින පැවැත්වීමට නියමිතය. මැතිවරණ ප්‍රචාරණ කටයුතු ආරම්භවීමත් සමඟ පකිස්ථානයේ කලහාකාරී සිදුවීම් හටගත් අතර මැතිවරණ ප්‍රචාරක රැලිවලට දිගින් දිගටම බෝම්බ ප්‍රහාර එල්ල විය. තලෙයිබාන් කැරලිකරුවන් විසින් මෙම ප්‍රහාර එල්ල කර ඇති බව විදෙස් මාධ්‍ය වාර්තා කළේය. කෙසේ වෙතත් මැතිවරණය පැවැත්වෙන දිනයේ දී ආරක්ෂාව සඳහා පොලිස් නිලධාරීන් සහ ආරක්ෂක අංශ නිලධාරීන් ලක්ෂ 6ක් පමණ යෙදවීමට කටයුතු කර ඇති බව සඳහන්ය. පකිස්ථාන මහ මැතිවරණයෙන් නවාස් ෂරීෆ්ගේ පකිස්ථානු මුස්ලිම් ලීගය ජයග්‍රහණය කරනු ඇති බවට දේශපාලන විචාරකයින් විශ්වාසය පළ කරයි.", "URL": "https://sinhala.adaderana.lk/news.php?nid=33876", "Category": null, "Parent URL": null}