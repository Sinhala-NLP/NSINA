{"Source": "Adaderana", "Timestamp": "June 21, 2018 06:15 pm", "Headline": "ආණ්ඩුවෙන් ඉවත්වන බවට තීරණයක් මධ්‍යම කාරක සභාවේදි ගත්තේ නෑ", "News Content": "ආණ්ඩුවෙන් ඉවත්වන බවට තීරණක් ශ්‍රී ලංකා නිදහස් පක්ෂ මධ්‍යම කාරක සභාවේදී නොගත් බව ශ්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක අමාත්‍යවරයා පවසයි. අද (21) පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. ආණ්ඩුවෙන් ඉවත්වීමේ යෝජනාව 16 දෙනාගේ කණ්ඩායමේ සාමාජිකයෙක් විසින් ඉදිරිපත් කළ බවත් එම කණ්ඩායමේ සමාජිකයෙකුම ස්ථිර කළ බවත් ඒ හැර මධ්‍යම කාරක සභාවේ සියලුම දෙනා ඒ සඳහා එකඟ වීමක් හෝ ඡන්ද විමසීමක් නොපැවැත් වුන බවද දුමින්ද දිසානායක අමාත්‍යවරයා පැවසීය. පක්ෂය එක් ස්ථානයක තබා ගැනීමට නොහැති වූයේ මාධ්‍ය මැදිහත් වූ නිසා බවත් මධ්‍යම කාරක සභාවේදී කතා කිරීමට බලාපොරොත්තු වන දේ පිළිබඳව මාධ්‍යට ප්‍රකාශ නොකරන බවද ඒ මහතා පැවසීය. රටේ ජනතාව බලාපොරොත්තු වන්නේ බියෙන් සැකෙන් තොරව නිහසේ ජීවත් වන රටක් බව පාර්ලිමේන්තු මන්ත්‍රී දුමින්ද දිසානායක අමාත්‍යවරයා පැවසීය.", "URL": "https://sinhala.adaderana.lk/news.php?nid=91277", "Category": null, "Parent URL": null}