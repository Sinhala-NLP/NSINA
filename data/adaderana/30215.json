{"Source": "Adaderana", "Timestamp": "December 24, 2012 05:47 pm", "Headline": "මම විශ්‍රාම යන්න ළගයි", "News Content": "තමන් දේශපාලනයෙන් විශ්‍රාම ගන්නා කාලය ළගා වී ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. තමන් ඉදිරි අනාගතය සඳහා දෙවන සහ තෙවන පෙළක් සකස් කර ඇති බව අමාත්‍යවරයා පෙන්වාදෙයි. පාසල් උපකරණ බෙදාදීම වෙනුවෙන් පොළොන්නරුව පුලතිසි බුද්ධි මණ්ඩපයේ පැවති \"නැණ මඟ සිසු දිරි උදාන 2013\" වැඩසටහනට එක්වෙමින් මෛත්‍රීපාල සිරිසේන මහතා මේ අදහස් පළ කරන ලදී. රජයක් සැමවිටම තම වගකීම අනාගත පරපුර වෙනුවෙන් ඉටුකරන බව එහිදී අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=30215", "Category": null, "Parent URL": null}