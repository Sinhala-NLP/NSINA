{"Source": "Adaderana", "Timestamp": "August 12, 2011 12:05 pm", "Headline": "බසයකට යටවී සිසුවියක මියයාම -කන්තලේ විරෝධතාවක්", "News Content": "ඇඟලුම් සේවිකාවන් පිරිසක් ප්‍රවාහනය කරමින් සිටි බස්රථයකට යටවීමෙන් පාසල් සිසුවියක මියයාමේ සිද්ධියකට විරෝධය පළ කරමින් කන්තලේ ප්‍රදේශවාසින් පිරිසක් විරෝධතාවක නිරත වී සිටියි. මේ හේතුවෙන් ත්‍රිකුණාමලය -මහනුවර ප්‍රධාන මාර්ගයේ ගමනා ගමන කටයුතුවලට ද බාධා මතුව ඇති බව අද දෙරණ වාර්තාකරු සඳහන් කළේය. ත්‍රිකුණාමල -කන්තලේ මාර්ගයේ 87 කණුව ප්‍රදේශයේ සිදුවූ මෙම අනතුරින් බස්රථයේ ගමන් ගත් 16 දෙනෙකු ද තුවාල ලබා තිබේ. අදාළ රථය ධාවනය කර ඇත්තේ රියදුරු බලපත්‍රයක් නොමැති පුද්ගලයෙකු බවට ප්‍රදේශවාසීන් චෝදනා කරයි. අනතුර හේතුවෙන් අදාළ ස්ථානයේ පිහිටා තිබූ බංකරයකට හා වෙළඳසැලකට ද හානි සිදුව තිබේ.", "URL": "https://sinhala.adaderana.lk/news.php?nid=18015", "Category": null, "Parent URL": null}