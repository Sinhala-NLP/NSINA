{"Source": "Adaderana", "Timestamp": "July 26, 2019 06:43 am", "Headline": "වසර 16 කට පසු මරණ දඬුවම යළි ක්‍රියාත්මක කිරීමට අමෙරිකාවෙන් තීරණයක්", "News Content": "වසර 16කට පසු මරණ දඩුවම යළි ක්‍රියාත්මක කිරීමට අමෙරිකානු එක්සත් ජනපද රජය තීරණය කර තිබේ. මත්ද්‍රව්‍ය ජාවාරම්කරුවන්ට සහ සමූහ ඝාතකයින්ට මරණ දඬුවම ලබාදිය යතු බවට අමෙරිකානු ජනාධිපති ඩොනල්ඩ් ට්‍රම්ප්ද අවස්ථා කිහිපයකදී ප්‍රකාශ කර තිබුණි. වසර 16කින් අනතුරුව මරණ දඩුවම යළි ක්‍රියාත්මක කිරීමට අමෙරිකාව තීරණය කර තිබේ. ඒ බව අමෙරිකානු අධිකරණ දෙපාර්තමේන්තුව මගින් නිල වශයෙන් නිවේදනයට පත් කළේය. මරණ දඩුවම යළි ක්‍රියාත්මක කිරීමට අමෙරිකානු ජනාධිපති ඩොනල්ඩ් ට්‍රම්ප් අවස්ථා රැසකදී උත්සාහ කළ අතර එහිදී විශේෂයෙන් මත්ද්‍රව්‍ය ජාවාරම්කරුවන් හා සමූහ ඝාතක වෙඩිකරුවන් වෙත කඩනමින් මරණ දඩුවම ලබාදෙන ලෙස ජනාධිපතිවරයා වැඩිදුරටත් ඉල්ලා තිබුණි. රජයේ තීරණය සම්බන්ධයෙන් වැඩිදුරටත් අදහස් දැක්වූ නීතිපති විලියම් බාර් සදහන් කළේ මරණ දඩුවමට නියමව සිටින තැනැත්තන් පස්දෙනෙකුට මෙසේ නීතිය ක්‍රියාත්මක කරන බවයි. ඔවුන් පුද්ගල ඝාතන සම්බන්ධයෙන් මරණ දඩුවමට නියමව සිටින අයවලුන් බවද ඔහු සඳහන් කළේය. අදාළ මරණීය දණ්ඩන ක්‍රියාවලිය දෙසැම්බර් මාසයේදී හා ලබන වසරේ ජනවාරි මාසයේදී ක්‍රියාවට නැංවීමට නියමිතව පවතියි. මරණ දඩුවම අවසන් වරට අමෙරිකාවේ ක්‍රියාත්මක වුනේ 2003 වසරේදී යි. එහිදී 19 හැවිරිදි සෙබලෙක් ඝාතනය කළ 53 හැවිරිදි හිටපු හමුදා නිලධාරියෙක් එහිදී මරණයට පත්කළ අතර ඉන් පසුව මරණ දඩුවම අක්‍රිය කිරීමට අමෙරිකාව තීරණය කළේය. 1988 හා 2018 වසර අතර කාලයේදී ෆෙඩරල් අධිකරණ මගින් පුද්ගලයින් 78දෙනෙක් මරණයට නියමවී ඇති නමුත් එම කාලයේදී මරණ දඩුවමට ලක්ව ඇත්තේ පුද්ගලයින් තිදෙනෙක් පමණයි. ඉතිරි 62 දෙනාම තවමත් මරණ දඬුවමට කැපවී අමෙරිකානු සිරකදවුරුවල රඳවා සිටියි. මරණ දඩුවම අමෙරිකාවේ ප්‍රාන්ත 29ක නීතිගත කර තිබේ.", "URL": "https://sinhala.adaderana.lk/news.php?nid=115030", "Category": null, "Parent URL": null}