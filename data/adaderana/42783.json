{"Source": "Adaderana", "Timestamp": "April 25, 2014 12:57 pm", "Headline": "මාවන් අතපත්තු ක්‍රිකට් ප්‍රධාන පුහුණුකරු ලෙස පත්වෙයි", "News Content": "ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ලෙස මාවන් අතපත්තු මහතා පත්කර තිබේ. එසේම රුවන් කල්පගේ මහතා අන්තර්වාර සහය පුහුණුකරු ලෙස පත් කර ඇති බව ශ්‍රී ලංකා ක්‍රිකට් ආයතනය සඳහන් කරයි. මේ වන තෙක් ශ්‍රී ලංකා ජාතික ක්‍රිකට් කණ්ඩායමේ සිටි ප්‍රධාන පුහුණුකරු වන පෝල් ෆාබ්‍රේස් මහතා එංගලන්ත කණ්ඩායමේ සහය පුහුණුකරු තනතුර සඳහා යොමු වීම හේතුවෙන් මෙලෙස මා‍වන් අතපත්තු මහතා ප්‍රධාන පුහුණුකරු ලෙස තේරීපත් වී ඇත. කෙසේ වෙතත් ඉදිරියේදී පැවැත්වීමට නියිමිතව තිබෙන අයර්ලන්ත, එංගලන්ත, දකුණු අප්‍රිකාණු සංචාර සඳහා මෙලෙස අදාළ පත්වීම් ලබාදී ඇති බව ශ්‍රී ලංකා ක්‍රිකට් ආයතනය සඳහන් කරයි.", "URL": "https://sinhala.adaderana.lk/news.php?nid=42783", "Category": null, "Parent URL": null}