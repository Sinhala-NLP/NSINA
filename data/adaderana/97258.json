{"Source": "Adaderana", "Timestamp": "October 6, 2018 07:28 am", "Headline": "පොලිතීන්වලට කුමක් සිදු වෙයිද?", "News Content": "වර්තමානයේදී පොලිතීන් සම්බන්ධයෙන් පනවා ඇති නීති රීති ක්‍රියාත්මක නොවන බව පොලිතීන් නිෂ්පාදනය හා ප්‍රතිචක්‍රිකරණය කරන්නන්ගේ සංගමය චෝදනා කරයි. එම සංගමයේ ලේකම් අනුර හේරත් මහතා පවසන්නේ ඒ හේතුවෙන් පොලිතීන් නිෂ්පාදකයින් දැඩි දුෂ්කරතාවයට පත්ව ඇති බවයි. අදාළ චෝදනා සම්බන්ධයෙන් අද දෙරණ, මධ්‍යම පරිසර අධිකාරියේ විමර්ශන අධ්‍යක්ෂ එන්.එස් ගමගේ මහතාගෙන් විමසීමක් කළේය. ඔහු පැවසුවේ පසුගිය ජනවාරි මස සිට නීතී විරෝධී පොලිතීන් නිෂ්පාදකයින් විශාල පිරිසකට එරෙහිව නීතිමය පියවර ගෙන ඇති බව හා අදාළ නීති විරෝධී පොලිතීන් නිෂ්පාදන අධිකරණය හමුවට ඉදිරිපත් කර විනාශ කිරීමට ද කටයුතු කර ඇති බවයි. එමෙන්ම තහනම් කර ඇති පොලිතීන් භාවිත කරන්නන් විශාල ප්‍රමාණයකට එරෙහිව ද නීතිය ක්‍රියාත්මක කර ඇති බවයි ඔහු පැවසුවේය. පරිසර හිතකාමී පොලිතීන් නිෂාපාදනය කරන්නන් හට සහන ලබාදීමේ කටයුතු හා අදාළ යන්ත්‍රෝපකරණ සඳහා ලබාදීමට නියමිත සහන ද ඉදිරියේදී ලබාදීමට කටයුතු කරමින් පවතින බව ද පරිසර අධිකාරියේ විමර්ශන අධ්‍යක්ෂ එන්.එස් ගමගේ මහතා පැවසීය.", "URL": "https://sinhala.adaderana.lk/news.php?nid=97258", "Category": null, "Parent URL": null}