{"Source": "Adaderana", "Timestamp": "February 13, 2010 10:32 am", "Headline": "ගණන් කිරීමේ මධ්‍යස්ථානවලට නිරීක්ෂකයින්", "News Content": "එළඹෙන මහ මැතිවරණයේ දී ගණන් කිරීමේ මධ්‍යස්ථානවල මැතිවරණ නිරීක්ෂකයින් යෙදවීමට බලාපොරොත්තු වන බව පැෆ්රල් සංවිධානය පවසයි. මේ පිළිබඳව මැතිවරණ කොමසාරිස් දයානන්ද දිශානායක මහතාගේ අවධානය යොමු කිරීමට බලාපොරොත්තු වන බව ද පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. පසුගිය ජනාධිපතිවරණ‍යේ දී ඇතැම් පාර්ශව වලින් එල්ල වූ චෝදනා හේතුවෙන් මේ පිළිබඳව තම අවධාන‍ය යොමු කළ බව හෙතෙම කියා සිටියේය.", "URL": "https://sinhala.adaderana.lk/news.php?nid=6660", "Category": null, "Parent URL": null}