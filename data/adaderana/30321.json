{"Source": "Adaderana", "Timestamp": "December 28, 2012 03:45 pm", "Headline": "මැණික් ගැරූ 3ක් අවසන් ගමනේ - 1ක් රෝහලේ", "News Content": "රත්නපුර, නිවිතිගල ප‍්‍රදේශයේ මැණික් පතලක සිදුවූ ගෑස් කාන්දුවක් හේතුවෙන් පුද්ගලයින් තිදෙනෙකු ජීවිතක්ෂයට පත්ව තිබේ. අනතුරට ලක්වූ තවත් පුද්ගලයෙකු ප‍්‍රතිකාර සඳහා නිවිතිගල රෝහලට ඇතුළත් කර ඇති බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී ප‍්‍රිශාන්ත ජයකොඩි මහතා පැවසුවේය. තට්ටු 15කින් සමන්විත පතලක අද දහවල් මෙම අනතුර සිදුව ඇති බව පොලිස් මාධ්‍ය ප‍්‍රකාශකවරයා සඳහන් කළේය. අනතුරින් ජීවිතක්ෂයට පත්වූවන් නිවිතිගල ප‍්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=30321", "Category": null, "Parent URL": null}