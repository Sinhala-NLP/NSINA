{"Source": "Adaderana", "Timestamp": "August 8, 2013 11:19 am", "Headline": "වන සතුන් දඩයම් කළ 4ක් කොටු ", "News Content": "හම්බන්තොට - කොහොලන්කල රක්ෂිත ප්‍රදේශයක වන සතුන් දඩයමේ යෙදී සිටි පුද්ගලයින් සිව් දෙනෙකු හම්බන්තොට වනජීවී කාර්යාල නිලධාරීන් කණ්ඩායමක් විසින් අත්අඩංගුවට ගෙන තිබේ. ඔවුන් සතුව තිබී ඝාතනය කරන ලද මීමිනන් සිව් දෙනෙකු සොයාගත් බව වනජීවී නිලධාරින් සඳහන් කළේය. මීට අමතරව දඩයම් කිරීම සඳහා යොදාගත් ගිනි අවි දෙකක්, පතොරම් කිහිපයක් ඇතුළු උපකරණ තොගයක් සොයාගෙන ඇත. සැකකරුවන් අද(08) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36472", "Category": null, "Parent URL": null}