{"Source": "Adaderana", "Timestamp": "December 2, 2010 11:52 am", "Headline": "ත්‍රිරෝද රථයක් කොල්ලකෑ දෙදෙනෙකුට පොලිස් දැල ", "News Content": "ගිරිඋල්ල ප්‍රදේශයේදී සිදුවු ත්‍රිරෝද රථයක් කොල්ලකෑමේ සිද්ධියක් සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. මෙහිදි අදාළ ත්‍රිරෝද රථය ද සොයා ගැනීමට හැකි වී ඇති බව පොලිසිය සඳහන් කරනු ලැබීය. සැකකරුවන් කුලියාපිටිය මහේස්ත්‍රාත් අධිකරණයට අද(02) ඉදිරිපත් කිරීමට නියමිතව තිබේ. මේ අතර මීගමුව වැල්ලවීදිය ප්‍රදේශයේදී රුපියල් අට ලක්ෂ අසු නව දහසක් වටිනා ඇළුමිනියම් තහඩු තොගයක් සොරකම් කිරීමේ සිද්ධියක් සම්බන්ධයෙන් සැකපිට සැකකරුවන් පස් දෙනෙකු අත් අඩංගුවට ගෙන ඇතැයි පොලිසිය සඳහන් කරයි. එහිදි සොරා ගන්නා ලද එම ද්‍රව්‍ය සමඟ ඒවා ප්‍රවාහනයට යොදා ගන්නා ලද ලොරි රථයක් ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=12548", "Category": null, "Parent URL": null}