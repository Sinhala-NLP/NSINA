{"Source": "Adaderana", "Timestamp": "June 26, 2013 09:01 am", "Headline": "කොල්ලකරුවන් 2ක් කොටු", "News Content": "අළුත්ගම සහ මතුගම යන ප්‍රදේශයන්හි මංකොල්ලකෑම් කිහිපයකට සම්බන්ධ සැකකරුවෙකු පොලීසිය විසින් අත්අඩංගුවට ගෙන තිබේ. සැකකරු සම්බන්ධයෙන් සිදුකල වැඩිදුර විර්ශන වළදී ඔහු විසින් සොරාගන්නා ලද යතුරුපැදි 03ක කොටස් සහ පාපැදි 03ක් සොයාගැනීමට හැකිවූ බව පොලීසිය පවසයි. කළුතර කොට්ඨාශ අපරාධ විමර්ශන අංශයේ නිලධාරීන් කණ්ඩායමකට ලද තොරතුරකට අනුව කළුතර දුම්රියපොළ අසළ සිදු කළ වැටලීමක දී සැකකරු අත්අඩංගුවට ගෙන ඇත. සැකකරු සහ භාණ්ඩ තොගය අද(26) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35251", "Category": null, "Parent URL": null}