{"Source": "Adaderana", "Timestamp": "April 7, 2011 04:14 pm", "Headline": "අඩුපාඩු සහිත වාහන ධාවනයේ යෙදවූ හිමිකරුවන්ට තහනම් නියෝග", "News Content": "අඩුපාඩු සහිතව බදුල්ල නගරය තුළ ධාවනයේ යෙදුණු රථ වාහන 32 ක හිමිකරුවන්ට තහනම් නියෝග නිකුත් කර තිබේ. බදුල්ල රථවාහන අංශයේ සහය ඇතිව බදුල්ල දිස්ත්‍රික් මෝටර් රථ පරීක්ෂක නිලධාරීන් විසින් ඊයේ(06) දිනයේ දී මෙම වැටලීම සිදුකර තිබුණි. ටයර් ගෙවී තිබීම, තිරිංග දෝෂ, පැති කණ්ණාඩි හා සංඥා පද්ධතිවල දෝෂ, වාහන දිරාපත් වී තිබීම, අධික දුම් වහනය සහ වලංගු ලිපිලේඛණ නොතිබීම හේතුවෙන් මෙම තහනම් නියෝග නිකුත් කර ඇති බව සඳහන්ය. මෙහිදී සුළු අඩුපාඩු තිබූ තවත් වාහන 4 ට දින 2ක් ඇතුළත එම අඩුපාඩු නිවැරදි කොට පොලිසියට ඉදිරිපත් කරන ලෙස ද නියෝග කර ඇත.", "URL": "https://sinhala.adaderana.lk/news.php?nid=15337", "Category": null, "Parent URL": null}