{"Source": "Adaderana", "Timestamp": "February 25, 2017 04:04 pm", "Headline": "ආදර්ශමත් අධිකරණ පද්ධතියක් ගොඩනගන්න රජය කැපවෙනවා", "News Content": "අපක්ෂපාතී, ස්වාධීන සහ ආදර්ශමත් අධිකරණ පද්ධතියක් රට තුළ ගොඩනැගීමට වත්මන් රජය කැප වී සිටින බව ජනාධිපති මෛත්‍රීපාල සිරිසේන මහතා පවසයි.පොළොන්නරුව අධිකරණ සංකීර්ණය විවෘත කිරීමේ අවස්ථාවට එක්වෙමින් ජනාධිපතිවරයා එම අදහස් පළ කල බව ජනාධිපති මාධ්‍ය අංශය සඳහන් කළේය.පසුගිය දෙවසර තුළ අධිකරණ ක්ෂේත්‍රයට ජාතික වශයෙන් මෙන්ම අන්තර්ජාතික වශයෙන් ද චෝදනා එල්ල නොවන ලෙස කටයුතු කිරීමට හැකිවීම පිළිබඳ තමා සතුටට පත් වන බව ජනාධිපතිවරයා එහි දී ප්‍රකාශ කර ඇත.අධිකරණ කේෂ්ත්‍රයේ සියලු දෙනාට නිදහස් මනසකින් සහ තෘප්තිමත්ව සිය රාජකාරී ඉටු කළ හැකි පරිසරය ගොඩනඟා දීමේ වගකීම වත්මන් රජය ඉටු කරන බවට ජනාධිපතිවරයා එහිදී ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=70097", "Category": null, "Parent URL": null}