{"Source": "Adaderana", "Timestamp": "August 9, 2011 06:36 pm", "Headline": "බ්‍රිතා‍න්‍යයේ ශ්‍රී ලාංකිකයින් ගැන බිය වියයුතු නෑ", "News Content": "බ්‍රිතාන්‍යයේ සිටින සුදු ජාතින් නොවන ජනතාවගේ ආරක්ෂාව වෙනුවෙන් ගත හැකි අත්‍යවශ්‍ය පියවර බ්‍රිතාන්‍ය රජය විසින් ගත යුතුව ඇතැයි ආරක්ෂක ලේකම් ගෝඨාභය රාජපක්ෂ මහතා අද දෙරණට කියා සිටියේය. බ්‍රිතාන්‍යයේ අග නගරයේ මෙන්ම තවත් ප්‍රධාන නගර ගණනාවක් ඔස්සේ ව්‍යාප්ත වෙමින් පවතින කැරලි කෝලාහලමය තත්ත්වය තුළ එරට සිටින සුදු ජාතීන් නොවන වෙනත් ජාතීන්ගේ ආරක්ෂාව වෙනුවෙන් වහා මැදිහත් විය යුතු බව ඔහු පෙන්වාදෙයි. මේ අතර බ්‍රිතාන්‍යයේ වැඩබලන ශ්‍රී ලංකා මහ කොමසාරිස්වරයා පවත්නා තත්ත්වය හමුවේ ශ්‍රී ලාංකිකයින්ගේ ආරක්ෂාවට තර්ජනයක් නොමැති බවත්, ‍තත්ත්වය පාලනය කරමින් පවතින බවත්,තමා ඒ පිළිබඳ සමීපව කටයුතු කරමින් සිටින බවත් සඳහන් කර තිබේ.", "URL": "https://sinhala.adaderana.lk/news.php?nid=17961", "Category": null, "Parent URL": null}