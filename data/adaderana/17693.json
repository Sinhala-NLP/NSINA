{"Source": "Adaderana", "Timestamp": "July 28, 2011 01:18 pm", "Headline": "ඉහළම මනාප ගත්තත් නගරාධිපති අසුන අහිමි කිරීමේ කුමන්ත්‍රණයක්", "News Content": "ඇඹිලිපිටිය නගර සභාව සඳහා ඉහළම මනාප සංඛ්‍යාවක් ලබා තේරී පත්වූ තමන් වහන්සේ එහි නගරාධිපති ධුරයට පත් නොකිරීමේ කුමන්ත්‍රණයක් ක්‍රියාත්මක වන බව වේවැල්දූවේ ඥානප්‍රභ හිමි පවසයි. ජාතික හෙළ උරුමය පක්ෂයෙන් එක්සත් ජනතා නිදහස් සන්ධානය යටතේ තරග වැදී නගර සභාව සඳහා තේරී පත්වූ තමන් වහන්සේ එහි නගරාධිපති ධුරය සඳහා පත් ‍නොකිරීම ඇඹිලිපිටිය ජනතාවට සිදුකරන අසාධාරණයක් බව උන්වහන්සේ සඳහන් කරයි. ඊයේ(27) රාත්‍රියේ පැවති පක්ෂ ලේකම්වරුන්ගේ රැස්වීමේ දී තමන් වහන්සේ අදාළ ධුරය සඳහා ‍පත් නොකරන බව සුසිල් ප්‍රේමජයන්ත් අමාත්‍යවරයා විසින් ප්‍රකාශ කර ඇති බවට අනාවරණය වී ඇති බව වේවැල්දූවේ ඥානප්‍රභ හිමි ප්‍රකාශ කරයි. වේවැල්දූවේ ඥානප්‍රභ හිමි ඇඹිලිපිටිය නගර සභාවේ නගරාධිපති ධුරය ලබා නොදීම සම්බන්ධයෙන් ප්‍රේමජයන්ත් අමාත්‍යවරයා නිල ප්‍රකාශයක් සිදුකර නොමැති බව මේ සම්බන්ධයෙන් අද දෙරණ කළ විමසීමක දී පාඨලී චම්පික රණවක අමාත්‍යවරයා පැවසුවේය.", "URL": "https://sinhala.adaderana.lk/news.php?nid=17693", "Category": null, "Parent URL": null}