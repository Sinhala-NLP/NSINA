{"Source": "Adaderana", "Timestamp": "October 9, 2018 07:15 am", "Headline": "අද කොළඹට වතුර අඩුයි", "News Content": "අඹතලේ ජල පවිත්‍රාගාරයේ අත්‍යවශ්‍ය නඩත්තු කටයුත්තක් හේතුවෙන් කොළඹ මහ නගර සභා සීමාව තුළ ජල සැපයුමට බාධා එල්ල වන බව ජාතික ජල සම්පාදන හා ජලාපවහන මණ්ඩලය පවසයි. ඔවුන් පෙන්වා දෙන්නේ අද(09) අලුයම සිට කොළඹ මහ නගර සභා බල ප්‍රදේශයට අඩු පීඩනයක් යටතේ ජලය සැපයෙන බවයි. අදාළ අලුත්වැඩියා කිරීමේ කටයුතු මේ වන විටත් ආරම්භ කර ඇති අතර එය කඩිනමින් යථා තත්ත්වයට පත් කිරීමට සැලසුම් කර තිබේ. අලුත්වැඩියා කටයුතු සිදුකිරීමෙන් අනතුරුව සාමාන්‍ය පරිදි ජල සැපයුම ලබාදීමට කටයුතු කරන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=97387", "Category": null, "Parent URL": null}