{"Source": "Adaderana", "Timestamp": "May 23, 2010 09:03 am", "Headline": "අසභ්‍ය වෙළෙඳ දැන්වීම් මසකින් ඉවතට", "News Content": "කොළඹ නගරය අවට ප්‍රදර්ශනය කර ඇති අසභ්‍ය බව හැඟවෙන වෙළඳ දැන්වීම් පුවරු මසක් ඇතුළත ඉවත් කළ යුතු බව පොලිස් ළමා හා කාන්තා කාර්යාංශය පවසයි. මේ වන විට කොළඹ නගරය අවට ස්ථාන රැසක විවිධ ආයතන විසින් එවැනි වෙළඳ දැන්වීම් පුවරු ප්‍රදර්ශනය කර ඇති බවට පොලිස් ළමා හා කාන්තා කාර්යාංශයට තොරතුරු ලැබී තිබේ. එවැනි ආයතන කිහිපයකටම ඒ පිළිබඳව මේ වන විටත් දැනුම් දී ඇති බව පොලිස් ළමා හා කාන්තා කාර්යාංශයේ නිලධාරියෙක් සඳහන් කළේය. මසක් ඇතුළත ‍එම පුවරු ඉවත් නොකර ආයතන වලට එරෙහිව නඩු පවරන බව පොලිස් ළමා හා කාන්තා කාර්යාංශය සඳහන් කරයි.", "URL": "https://sinhala.adaderana.lk/news.php?nid=8569", "Category": null, "Parent URL": null}