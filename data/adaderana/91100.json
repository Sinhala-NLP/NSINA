{"Source": "Adaderana", "Timestamp": "June 19, 2018 07:35 am", "Headline": "මල්ලාකම් ප්‍රදේශයේ ගැටුමට සම්බන්ධ පුද්ගලයින් පස්දෙනා 29 දක්වා රක්ෂිත බන්ධනාගාරයට", "News Content": "යාපනය මල්ලාකම් ප්‍රදේශයේ සිදුවූ ගැටුම සම්බන්ධයෙන් අත්අඩංගුවට ගත් පුද්ගලයින් පස් දෙනා ලබන 29 වන දින දක්වා රක්ෂිත බන්ධනාගාර ගත කිරීමට නියෝග කර තිබේ. යාපනය මල්ලාකම් මහේස්ත්‍රාත් ඒ.ඇලෙක්ස් රාජා මහතා අදාළ නියෝගය ලබා දී ඇති බව අද දෙරණ වාර්තාකරු සදහන් කළේය. පසුගිය 17 වැනිදා රාත්‍රියේ මල්ලාකම් ප්‍රදේශයේ දේවස්ථානයක පැවැත්වූ වාර්ෂික මංගල්‍යය අවස්ථාවකදි දෙපිරිසක් අතර ගැටුමක් හටගෙන තිබිණි. එය පාලනය කිරීමට එම ස්ථානයට පැමිණි පොලිස් නිලධාරීන් දෙදෙනෙකුට ද ගැටුමට සම්බන්ධ පිරිස් පහර දි ඇති අතර එම අවස්ථාවේ පොලිසිය සිදුකළ වෙඩි තැබීමකින් 31 හැවිරිදි පුද්ගලයෙකු ජීවිත්ක්ෂයට පත් විය. අදාළ සිද්ධිය සම්බන්ධයෙන් තෙලිප්පලේ පොලිසියේ ප්‍රධානත්වයෙන් අංශ කිහිපයක් ඔස්සේ පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=91100", "Category": null, "Parent URL": null}