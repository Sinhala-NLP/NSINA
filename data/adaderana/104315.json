{"Source": "Adaderana", "Timestamp": "February 14, 2019 03:58 pm", "Headline": "මිහින්තලේ චෛත්‍යයක් මත නැඟ ඡායාරූප ගත් තරුණයින් 2ක් අත්අඩංගුවට", "News Content": "මිහින්තලේ රජමහා විහාරස්ථානයේ චෛත්‍යයක් මත නැඟ ඡායාරූප ලබාගත් තරුණයින් දෙදෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පුරාවිද්‍යා දෙපාර්තමේන්තු නිලධාරින් විසින් සිය භාරයට ගත් මෙම තරුණයින් දෙදෙනා මිහින්තලය පොලිස් ස්ථානය වෙත භාරදී ඇති බවයි. අත්අඩංගුවට ගෙන ඇත්තේ 18 හැවිරිදි හා 20 හැවිරිදි තරුණයින් දෙදෙනෙකි. ඔවුන් අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර මිහින්තලය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104315", "Category": null, "Parent URL": null}