{"Source": "Adaderana", "Timestamp": "September 30, 2014 07:23 am", "Headline": "  බලපිටියේ සිසුන්ගෙන් ගුටි කෙළියක්-දෙදෙනෙක් රෝහලේ", "News Content": "බලපිටිය ප්‍රදේශයේ පාසලක උසස් පෙළ පංතිවල සිසුන් දෙපිරිසක් අතර ගැටුමක් හටගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා කියා සිටියේ එම ගැටුමෙන් සිසුන් දෙදෙනෙකු තුවාල ලබා ඇති බවයි. ඔවුන් ප්‍රතිකාර සඳහා බලපිටිය රෝහලට ඇතුළත් කර තිබේ. ගැටුම සම්බන්ධයෙන් සිසුන් පස් දෙනෙකු අහුංගල්ල පොලීසිය විසින් අත්අඩංගුවට ගෙන ඇති බවද අජිත් රෝහණ මහතා සඳහන් කළේය. මේ සම්බන්ධයෙන් අහුංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=46405", "Category": null, "Parent URL": null}