{"Source": "Adaderana", "Timestamp": "November 5, 2010 01:09 pm", "Headline": "දුම්රිය ධාවනය යථා තත්ත්වයට පත්කෙරෙයි", "News Content": "උඩරට දුම්රිය මාර්ගයේ හා ප්‍රධාන දුම්රිය මාර්ගයේ ස්ථාන දෙකකදී අද(05) දිනයේ දුම්රිය එන්ජින් ක්‍රියා විරහිත වීම් සිදුවූ බව දුම්රිය දෙපාර්තමේන්තුව පවසයි. මේ වන විට එම මාර්ග දෙකෙහිම ධාවන කටයුතු යථා තත්ත්වයට පත්කර ඇති බවත්, දුම්රිය ධාවන කටයුතු සුපුරුදු ලෙස සිදුවන බවත් දුම්රිය වාණිජ අධිකාරී විජය සමරසිංහ මහතා සඳහන් කළේය. ප්‍රධාන දුම්රිය මාර්ගයේ විල්වත්ත ප්‍රදේශයේදී හා උඩරට දුම්රිය මාර්ගයේ ඉහළ කෝට්ටේ ප්‍රදේශයේදී මෙම දුම්රිය එන්ජින් 02 ක්‍රියා විරහිත වී ඇති බව ද ඔහු සඳහන් කළේය කෙසේවෙතත් එන්ජින් ‍ක්‍රියාවිරහිත වීම හේතුවෙන් දුම්රිය ප්‍රමාද වීම් සිදුවූ බව පෙන්වා දෙන විජය සමරසිංහ මහතා, ඒ පිළිබඳ මගී ජනතාවට කණගාටුව පළ කරයි.", "URL": "https://sinhala.adaderana.lk/news.php?nid=11953", "Category": null, "Parent URL": null}