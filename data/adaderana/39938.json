{"Source": "Adaderana", "Timestamp": "December 29, 2013 03:54 pm", "Headline": "බන්ධනාගාරේ 450ට ස්ථාන මාරු", "News Content": "ලබන වසරේ ජනවාරි මස පළමුවන දින සිට ක්‍රියාත්මක වන පරිදි බන්ධනාගාර දෙපාර්තමේන්තුවේ නිලධාරින් 450 දෙනෙකුට පමණ ස්ථාන මාරුවීම් ලබා දී තිබේ. බන්ධනාගාර දෙපාර්තමේන්තු ආරංචි මාර්ග සඳහන් කළේ වසර 5කට වැඩි කාලයක් එකම ස්ථානයේ රැදි සිටි නිලධාරින්ට මෙලෙස ස්ථාන මාරු වීම් ලබා දී ඇති බවයි. ඊට අමතරව සේවා අවශ්‍යතා මතද අදාළ ස්ථාන මාරුවීම් ලබා දි ඇති බව බන්ධනාගාර දෙපාර්තමේන්තුව පවසයි. නියාමක තනතුරේ සිට ජේලර් තනතුර දක්වා වන දෙපාර්තමේන්තුවේ සියලු ශ්‍රේණි වල නිලධාරින් අදාළ ස්ථාන මාරුවීම් ලබා ඇති බව බන්ධනාගාර දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39938", "Category": null, "Parent URL": null}