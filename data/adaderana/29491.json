{"Source": "Adaderana", "Timestamp": "November 26, 2012 10:01 am", "Headline": "නවසීලන්තයට භාණ්ඩ අපනයනයට වැඩපිළිවෙළක්", "News Content": "සමූපකාරය හරහා නවසීලන්තයට අත්‍යවශ්‍ය භාණ්ඩ හා ආහාර වර්ග අපනයනය කිරීමේ වැඩපිළිවෙළක් සකස් කරන බව සමූපකාර හා අභ්‍යන්තර වෙළෙද අමාත්‍ය ජොන්ස්ටන් ප‍්‍රනාන්දු මහතා පවසයි. මෙරට නිෂ්පාදනය කරන භාණ්ඩ හා ආහාර නවසීලන්තය විසින් මිලදී ගැනීමෙන් ශ‍්‍රී ලංකාවට ආර්ථික වාසි රැසක් අත්වන බව ද අමාත්‍යවරයා සඳහන් කළේය. අමාත්‍ය ජොන්ස්ටන් ප‍්‍රනාන්දු මහතා නවසීලන්තයේ ධීවර, වන රක්ෂණ, කුඩා කර්මාන්ත, ජෛව ආරක්ෂණ හා කෘෂිකර්ම අමාත්‍ය ඩේවිට් කාටර් මහතා හමුවූ අවස්ථාවේ දී මේ බව පවසා තිබේ. මෙහිදී අදහස් දැක්වූ අමාත්‍ය ඩේව්ට් කාටර් මහතා නවසීලන්තයේ කිරි අපනයනය පිළිබඳව අදහස් පළ කොට ඇත. මීට අමතරව ඉදිරියේ දී ශ‍්‍රී ලංකාව සහ නවසීලන්තය අතර ඝෘජු තානාපති සබඳතා පැවැත්වීමට කටයුතු කරන බව ද ඩේව්ට් කාටර් මහතා මෙහිදී පවසා ඇති බව සඳහන්ය.", "URL": "https://sinhala.adaderana.lk/news.php?nid=29491", "Category": null, "Parent URL": null}