{"Source": "Adaderana", "Timestamp": "March 14, 2016 04:28 pm", "Headline": "මුද්‍රණාලයේ  දෙපිරිසක් ගැටෙයි", "News Content": "රජයේ මුද්‍රණාලයේ සේවකයින් දෙපිරිසක් අතර ගැටුමක් හටගෙන තිබේ.මෙම මුද්‍රණාලයේ ජාතික සේවක සංගමය සහ නිදහස් සේවක සංගමය අතර අද(14) පෙරවරුවේ මෙම ගැටුම හටගෙන ඇති බව වාර්තා වෙයි.කළමණාකාර සහකාර සේවයේ නිලධාරීන් පිරිසකට ලබාදුන් ස්ථානමාරු ගැටළුවක් මුල් කර ගනිමින් මෙම ගැටුම හටගෙන තිබේ.අදාළ ස්ථානමාරු ලැබූ සේවකයින් එම ස්ථානමාරු තාවකාලිකව අවලංගු කර ගැනීමෙන් පසු අද පෙරවරුවේ යළි සේවයට වාර්තා කිරීමේදී පහරදීම සිදුව තිබේ.පහරකෑමට ලක්ව රෝහල්ගතව ඇත්තේ රජයේ මුද්‍රණාලයේ නිදහස් සේවක සංගමයේ උප සභාපති නිහාල් චන්ද්‍රසිරි මහතා බව වාර්තා වෙයි.", "URL": "https://sinhala.adaderana.lk/news.php?nid=58216", "Category": null, "Parent URL": null}