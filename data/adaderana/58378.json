{"Source": "Adaderana", "Timestamp": "March 19, 2016 01:10 pm", "Headline": "ලංවිම නිලධාරීන් හා සියඹලාපිටිය අතර සාකච්ඡාවක්", "News Content": "ලංකා විදුලි සේවක සංගමයේ නිලධාරින් සහ විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා අතර සාකච්ඡාවක් පවත්වා තිබේ.විදුලිබල අමාත්‍යාංශයේදී අද පෙරවරුවේ එම සාකච්ඡාව පැවැති බව විදුලිබල හා පුනර්ජනනිය බලශක්ති අමාත්‍යාංශය සඳහන් කළේය.වාර්තමානයේ උද්ගතවී ඇති ගැටළු සම්බන්ධයෙන් එහිදී දීර්ඝ වශයෙන් සාකච්ඡා කර ඇත.එම ගැටළු විසඳා ගැනීම සඳහා සේවක සහයෝගය නිරන්තරයෙන් ලබා දෙන බව ලංකා විදුලි සේවක සංගමයේ නිලධාරින් ප්‍රකාශ කළ බව අමාත්‍යාංශය නිකුත් කළ නිවේදනයක දැක්වෙයි.විදුලිබල මණ්ඩලය නගාසිටුවිම සඳහා කෙටි කාලීන සහ දිගුකාලීන යෝජනා රැසක් රංජන් ජයලාල් මහතා ප්‍රමුඛ ලංකා විදුලි සේවක සංගමයේ නිලධාරින් විසින් අමාත්‍යවරයා වෙත ඉදිරිපත් කර තිබේ.එම යෝජනා පිළිබඳ ක්‍රියාකාරි අවධානය යොමු කරන බව අමාත්‍යවරයා අදාළ නිළධාරින්ට ප්‍රකාශ කළ බව විදුලිබල හා පුනර්ජනනිය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=58378", "Category": null, "Parent URL": null}