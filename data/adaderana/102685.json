{"Source": "Adaderana", "Timestamp": "January 20, 2019 08:35 am", "Headline": "බන්ධනාගාර වෑන් රථයක ගැටි තරුණයෙක් මිය යයි", "News Content": "වැල්ලවාය ඇල්ල ප්‍රධාන මාර්ගයේ වැල්ලවාය ඇල්ල මංසන්ධියට නොදුරින් ඊයේ (19) පස්වරුවේ සිදු වූ අනතුරකින් වයස අවුරුදු දහ අටක තරුණයෙක් ජීවිතක්ෂයට පත් වී ඇත. බන්ධනාගාර නිලධාරීන් ගමන් ගත් වෑන් රථයක් සහ යතුරු පැදියක් මුහුණට මුහුණ ගැටීමෙන් මෙම අනතුර සිදු වී ඇති අතර අනතුරින් තුවාල ලැබූ යතුරු පැදිකරු එම ස්ථානයේ දීම ජීවිතක්ෂයට පත් වී තිබේ. මෙසේ ජීවිතක්ෂයට පත් වී ඇත්තේ අංක හතර ලිද ආර පාර,වරුණගම,වැල්ලවාය ලිපනයේ පදිංචි වයස අවුරුදු දහ අටක විවාහක තරුණයෙක්. අනතුර සම්බන්ධයෙන් බන්ධනාගාර වෑන් රථයේ රියදුරු වැල්ලවාය පොලිසිය විසින් අත්අඩංගුවට ගෙන ඇත. සැකකරු අද(20)වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. වැල්ලවාය පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=102685", "Category": null, "Parent URL": null}