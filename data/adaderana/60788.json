{"Source": "Adaderana", "Timestamp": "June 5, 2016 10:05 am", "Headline": " චන්ඩිපාට් දාලා වැඩ වරදියි", "News Content": "පුද්ගලයින් දෙදෙනෙකුට පහරදීම සහ ව්‍යාපාරික ස්ථානයකට අලාභහානී සිදුකිරීමේ චෝදනා මත සැකකරුවන් තිදෙනෙකු බදුල්ල කන්දකැටිය බෙරගහමඩ ප්‍රදේශයේ දී අත්අඩංගුවට ගෙන තිබේ.අදාළ ව්‍යාපාරික ස්ථානයේ හිමිකරු විසින් කන්දෙකැටිය පොලීසියට සිදුකළ පැමිණිල්ලක් මත සැකකරුවන් තිදෙනා අත්අඩංගුවට ගෙන ඇති බව වාර්තා වෙයි.ගොඩනැගිල්ලට සහ එහි දේපලවලට රුපියල් දෙලක්ෂ 83,000ක පාඩුවක් සිදුව ඇති බවට හිමිකරු විසින් පැමිණිලි කර තිබේ.සැකකරුවන් අදාළ ව්‍යාපාරික ස්ථානයේ තිබී ජංගම දුරකථනයක් සහ ගම්මිරිස් තොගයක් ද පැහැරගෙන ගොස් ඇති බව වාර්තා වෙයි.අත්අඩංගුවට ගෙන ඇත්තේ බදුල්ල සහ බිබිල ප්‍රදේශවල පදිංචිකරුවන් තිදෙනෙක් වන අතර ඔවුන් බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60788", "Category": null, "Parent URL": null}