{"Source": "Adaderana", "Timestamp": "January 22, 2011 03:05 pm", "Headline": "තෙල් මිල ඉහළ නැංවීම හැර වෙන විකල්පයක් නෑ ", "News Content": "ලෝක වෙළඳපොළේ තෙල් මිල ඉහළ යාම හේතුවෙන් තෙල් ආනයනයේ දී දැඩි දුෂ්කරතාවට පත්ව ඇතැයි ලංකා අයි ඕ සී සමාගම පවසයි. තෙල් මිල ඉහළ නැගීම සම්බන්ධයෙන් පසුගිය සති කිහිපය තුළ රජයෙන් ඉල්ලීම් කළ බව එම සමාගමේ කළමනාකරණ අධ්‍යක්ෂ සුරේෂ් කුමාර් මහතා සඳහන් කළේය. කෙසේවෙතත් මේ දක්වා තෙල් මිල ඉහළ දැමීම සම්බන්ධයෙන් රජයෙන් කිසිදු ප්‍රතිචාරයක් ලැබි නොමැති බව ඔහු කියා සිටියේය. පවතින වාතාවරණය හමුවේ තෙල් මිල ඉහළ නැංවීම හැර වෙනත් විකල්පයක් නොමැති බව සුරේෂ් කුමාර් මහතා වැඩිදුරටත් ප්‍රකාශ කළේය. ඒ සම්බන්ධයෙන් රජයෙන් සුභවාදී ප්‍රතිචාරයක් බලාපොරොත්තුවෙන් සිටින බව ද ඔහු පැවසීය.", "URL": "https://sinhala.adaderana.lk/news.php?nid=13673", "Category": null, "Parent URL": null}