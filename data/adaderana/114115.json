{"Source": "Adaderana", "Timestamp": "July 14, 2019 04:20 pm", "Headline": "දෙමුහුම් රජයක් නිසා රට ආපස්සට ගියා", "News Content": "රට තුල දෙමුහුම් රජයක් පවතින නිසා රට ආපස්සට ගොස් අනාගතය අදුරු වි ඇති බව නුවරඑලිය දිස්ත්‍රික් පාර්ලිමේන්තු මන්ත්‍රී සි.බි රත්නායක මහතා පවසයි. රට තුල දෙමුහුම් රජයක් පවතින නිසා රට ආපස්සට ගොස් රටේ තරුණ පරපුරගේ අනාගතය අදුරු වි ඇති බව ද ඔහු පවසයි. ශ්‍රි ලංකා පොදු ජන පෙරමුණේ මස්කෙලිය ආසන බල මණ්ඩල රැස්විම අද (14) ගිනිගත්හේන බිටාස් සම්මන්ත්‍රණ ශාලාවේ බල අමතමින් මන්ත්‍රීවරයා මේ බව ප්‍රකාශ කළේය. මෙහිදි වැඩි දුරටත් අදහස් දැක් වු සි . බි. රත්නායක මහතා කියා සිටියේ ශ්‍රි ලංකා නිදහස් පක්ෂයෙන් ඡන්ද ඉල්ලු විශාල පිරිසක් මේ වන විට එම පක්ෂයෙන් නෙරපා දමා ඇති බවයි. ජනාධිපති මැතිවරණයක් ලඟදි පැවැත්වෙන නිසා ඇතැම් පිරිසක් මේ රට තුල ජාතිවාදය සහ ආගම්වාදය පතුරවමින් සිටින බවද ඒ මහතා පවසයි. මහජන ඡන්ද වරමෙන් පාර්ලිමේන්තුවට යන ඇතැම් මන්ත්‍රිවරුන් මාලිගා තනන විට ඡන්ද දායකයාට වැසිකිලි පොච්චිය පමණක් ලබාදෙන දේශපාලනයක් රට තුල පවතින බව සි. බි. රත්නායක මහතා ප්‍රකාශ කළේය. මාතෘ භුමිය රැකගෙන ජාත්‍යන්තරය දිනා ගැනිමට හැකි නායකයෙක් ඉදිරියේදි මේ රට තුල පත් කර ගන්නා ලෙසද මන්ත්‍රීවරයා ඉල්ලා සිටි. ශ්‍රි ලංකා පොදු ජන පෙරමුණේ මස්කෙලිය අසානයේ බල මණ්ඩල රැස්විම අඹගමුව ප්‍රාදේශිය සභාවේ සභාපති ජයසංඛ පෙරේරා මහතා විසින් සංවිධානය කර තිබු අතර එම බල මණ්ඩල රැස්විමට මස්කෙලිය ආසනයේ ශ්‍රි ලංකා පොදු ජන පෙරමුණේ සමාජිකයන් විශාල පිරිසක් සහභාගි විය.", "URL": "https://sinhala.adaderana.lk/news.php?nid=114115", "Category": null, "Parent URL": null}