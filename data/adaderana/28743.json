{"Source": "Adaderana", "Timestamp": "October 30, 2012 12:35 pm", "Headline": "මෙරට මානව හිමිකම් නොවැ. 1 සිට කතාබහට ", "News Content": "ශ්‍රී ලංකාවේ මානව හිමිකම් තත්ත්වය පිළිබඳ එක්සත් ජාතීන්ගේ මානව හිමිකම් කවුන්සිලය විසින් පවත්වනු ලබන කාලීන වි‍ශ්ලේෂණය නොවැම්බර් මස 1 දින ආරම්භවීමට නියමිතව තිබේ. එහිදී ශ්‍රී ලංකාවේ පවතින මානව හිමිකම් තත්ත්වය පිළිබඳ සොයා බැලෙනු ඇත. දෙමළ ජාතික ප්‍රජාව වැඩි වශයෙන් වෙසෙන ප්‍රදේශවල සිදුවන මානව හිමිකම් උල්ලංඝණය කිරීම් පිළිබඳව ‍ද මෙහිදී අවධානය යොමුවෙයි. පසුගිය මාර්තු මස එක්සත් ජාතීන්ගේ මානව හිමිකම් කවුන්සිලය විසින් ශ්‍රී ලංකාවට එරෙහිව චක්‍රලේඛයක් ද සම්මත කරගන්නා ලදී. එක්සත් ජාතීන්ගේ මානව හිමිකම් කවුන්සිලයේ සාමාජිකත්වය හිමි රටවල් 193 සම්බන්ධයෙන් සෑම වසර 4 ක් පාසාම එම රටවල් සඳහා මෙවන් කාලීන වි‍ශ්ලේෂණයක් පැවැත්වේ. එළඹෙන නොවැම්බර් මස 1 වන දින ඇරඹෙන මෙම විශ්ලේෂණයේ දී මෙරට මානව හිමිකම් පිළිබඳ දීර්ඝ වශයෙන් සාකච්ඡා කෙරෙනු ඇත. කෙසේ වෙතත් මෙම වි‍ශ්ලේෂණයට තමන් සූදානම් බව මේ පිළිබඳව අදහස් දැක්වූ විදේශ කටයුතු අමාත්‍යංශයේ ලේකම් කරුණාතිලක අමුණුගම මහතා සඳහන් කළේය. ‍එම සැසි වාරය සඳහා මෙරට නියෝජනය අමාත්‍ය මහින්ද සමරසිංහ මහතා සහභාගීවීමට නියමිතය.", "URL": "https://sinhala.adaderana.lk/news.php?nid=28743", "Category": null, "Parent URL": null}