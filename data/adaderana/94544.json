{"Source": "Adaderana", "Timestamp": "August 17, 2018 10:11 am", "Headline": "පස් කන්දක් කඩා වැටී හැටන්-කොළඹ ප්‍රධාන පාර වැසෙයි", "News Content": "අද(17) උදෑසන 9.30ට පමණ හැටන්-කොළඹ ප්‍රධාන මාර්ගයේ ස්ට්‍රැදන් ප්‍රදේශයේ පස් කන්දක් කඩා වැටී තිබේ. මේ හේතුවෙන් හැටන්-කොළඹ ප්‍රධාන මාර්ගයේ රිය ධාවනය සම්පූර්ණයෙන්ම ඇණහිට ඇති බව අද දෙරණ වාර්තාකරු පවසයි. ඒ අනුව කොළඹ සහ මහනුවර සිට හැටන් සහ නුවරඑළිය දක්වා ගමන් ගන්නා රථවාහන ෂැනන් ප්‍රදේශයෙන් පැරණි කොළඹ මාර්ගය භාවිතා කරමින් හැටන් බගවන්තලාව මාර්ගයේ අළුත්ගාල ප්‍රදේශය දක්වා පැමිණ හැටන් නගරයට පිවිසෙන මාර්ගය භාවිතා කළ යුතු බව ද අප වාර්තාකරු සඳහන් කරයි.", "URL": "https://sinhala.adaderana.lk/news.php?nid=94544", "Category": null, "Parent URL": null}