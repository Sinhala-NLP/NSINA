{"Source": "Adaderana", "Timestamp": "January 26, 2013 04:50 pm", "Headline": "ශ‍්‍රී සම්බුද්ධාලෝක විහාරයට සර්වඥ ධාතූන් වහන්සේ සහිත කරඬුවක්", "News Content": "2600 වන ශ‍්‍රී සම්බුද්ධත්ව ජයන්තිය නිමිත්තෙන් කොටුව ශ‍්‍රී සම්බුද්ධාලෝක විහාරයේ අභිනවයෙන් ඉදිකරන ලද ධාතු මන්ධිරයේ ශ‍්‍රී සර්වඥ ධාතූන් වහන්සේ සහිත කරඬුව තැන්පත් කිරීම අද (26) පෙරවරුවේ ජනාධිපති මහින්ද රාජපක්ෂ මහතාගේ ප‍්‍රධානත්වයෙන් සිදුකෙරිණ. විහාරස්ථානයට පැමිණි ජනාධිපතිවරයා මල් පූජා කර ආගමික වතාවත්වල නිරත වීමෙන් පසු අභිනව ධාතු මන්දිරයේ සර්වඥ ධාතූන්වහන්සේ සහිත කරඬුව තැන්පත් කර තිබේ. මෙහි දී රාජකීය පණ්ඩිත ශාස්ත‍්‍රපති පූජ්‍ය බලංගොඩ සෝමිත නායක හිමිපාණෝ ඇතුළු මහා සංඝරත්නය සෙත් පිරිත් සජ්ඣායනා කර ජනාධිපතිවරයාට ආශිර්වාද කළහ. අනතුරුව ජනාධිපතිවරයා ශ‍්‍රී සම්බුද්ධාලෝක විහාරස්ථානයේ විහාරධිපති මහාචාර්ය ඉත්තදෙමිලියේ ඉන්ද්‍රසාර ස්වාමින්වහන්සේ බැහැදැක උන්වහන්සේගේ සුවදුක් විමසා තිබේ.", "URL": "https://sinhala.adaderana.lk/news.php?nid=31097", "Category": null, "Parent URL": null}