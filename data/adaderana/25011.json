{"Source": "Adaderana", "Timestamp": "June 14, 2012 09:03 am", "Headline": "පාසල් බස් රිය පෙරළී ළමුන් 30 දෙනෙකුට තුවාලයි", "News Content": "කෑගල්ල - කුරුණෑගල ප්‍රධාන මාර්ගයේ බටවංගුව ප්‍රදේශයේ සිදුවූ රිය අනතුරකින් පාසල් ළමුන් පිරිසක් තුවාල ලබා තිබේ. පාසල් ළමුන් ප්‍රවාහනය කරමින් තිබූ බස් රථයක් මෝටර් රථයක ගැටීමෙන් අද(14) උදෑසන 6.40 ට පමණ මෙම අනතුර සිදුව ඇති බව කෑගල්ල පොලිසිය සඳහන් කරයි. මෝටර් රථයේ ගැටීමෙන් අනතුරුව බස් රථය ප්‍රපාතයකට පෙරළී ගොස් ඇති බව පොලිසිය පවසයි. අනතුරින් තුවාල ලැබූ බස්රථයේ ගමන් ගත් පාසල් ළමුන් 30 දෙනෙකු සහ මෝටර් රථයේ රියදුරු ප්‍රතිකාර සඳහා කෑගල්ල රෝහලට ඇතුළත් කර ඇත. කෑගල්ල පොලිසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25011", "Category": null, "Parent URL": null}