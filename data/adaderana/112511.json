{"Source": "Adaderana", "Timestamp": "June 22, 2019 06:32 am", "Headline": "උතුරෙන් අල්ලස හා දූෂණය තුරන‍් කළ යුතුයි-රාඝවන්", "News Content": "උතුරු පළාතේ රාජ්‍ය ආයතන හා අධ්‍යාපනය ‍ක්ෂේත්‍රයන් තුල සිදුවන අල්ලස හා දූෂණය තුරන් කිරීමට කටයුතු කළ යුතු බව උතුරු පළාත් ආණ්ඩුකාර ආචාර්ය සුරේන් රාඝවන් මහතා පවසයි. ආණ්ඩුකාවරයා එලෙස පැවසූවේ උතුරු පළාත් විදුහල්පතිවරුන්,පාසල් ගුරුවරුන් හා පාසල් දරුවන් වෙත අල්ලස හා දූෂණය තුරන් කිරීම සම්බන්ධයෙන් යාපනය දිස්ත්‍රික් ලේකම් කාර්යාල ශ්‍රවණාගාරයේදී ඊයේ(21) පැවැත්වු දැනුවත් කිරීමේ වැඩසටහනකට එක්වෙමිනි. එහිදි ආණ්ඩුකාරවරයා වැඩිදුරටත් පැවසූවේ උතුරු පළාත තුළ අල්ලස හා දූෂණය වෙනුවෙන් සහයෝගය ලබාදෙන පිරිස් වෙත තරාතිරම නොබලා දඩුවම් ලබාදීම සිදුකරන බවයි. අල්ලස් හා දූෂණ මර්දන කොමිෂන් සභාවේ නිළධාරීන් විසින් දැනුවත් කිරීමේ වැඩසටහන සංවිධානය කොට තිබිණ. වැඩසටන් අවස්ථාවට උතුරු පළාත් ආණ්ඩුකාර ලේකම් එස්.සත්‍යසීලන් මහතා හා උතුරු පළාත් අධ්‍යාපන අමාත්‍යාංශ ලේකම් එල්.ඉලන්ගෝවන් මහතා ඇතුළු පිරිසක්ද එක්ව සිටියහ.", "URL": "https://sinhala.adaderana.lk/news.php?nid=112511", "Category": null, "Parent URL": null}