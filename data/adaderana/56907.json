{"Source": "Adaderana", "Timestamp": "February 4, 2016 10:06 am", "Headline": "ගිනි අවියක් සමඟ 1ක් කොටු", "News Content": "නීති විරෝධී ලෙස ගිනි අවියක් ලඟ තබාගත් පුද්ගලයෙකු බේරුවල, පාදාගොඩ ප්‍රදේශයේදී අත්අඩංගුවට ගෙන තිබේ.කළුතර කොට්ඨාශ අපරාධ විමර්ශන අංශයේ නිළධාරීන් කණ්ඩායමක් විසින් සිදුකළ අදාළ වැටලීමේදී විදේශ රටක නිෂ්පාදිත බෝර 12 වර්ගයේ ගිනි අවියක් සහ එහි උණ්ඩ 28ක් සොයාගැනීමට හැකිවූ බව පොලීසිය පැවසුවේය.අත්අඩංගුවට ගත් පුද්ගලයා පාදාගොඩ ප්‍රදේශයේ පදිංචිකරුවෙකු බව සඳහන්ය.සැකකරු අද(04) දින කළුතර මහේස්ත්‍රාත් අධිකරණයට ඉදිරිපත් කිරීමට නියමිත අතර අළුත්ගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56907", "Category": null, "Parent URL": null}