{"Source": "Adaderana", "Timestamp": "March 31, 2013 11:26 am", "Headline": "රන් රිදී මුතු මැණික් සමග හොරෙක් අල්ලයි", "News Content": "දකුණු පළාතේ ප්‍රදේශ කිහිපයක සොරකම් සම්බන්ධයෙන් කොල්ල කල්ලියක සාමාජිකයෙකු අත්අඩංගුවට ගෙන තිබේ. මීගහතැන්න ප්‍රදේශයේ ජංගම දුරකථන අලෙවිසැලක සිදුවු සොරකම් කිරීමේ සිද්ධියක් සම්බන්ධයෙන් සිදුකළ විමර්ශනයකදී සැකකරු අත්අඩංගුවට ගත් බව පොලීසිය පැවසුවේය. සැකකරු සතුව තිබි රන්, රිදී , මුතු මැණික් ඇතුළු භාණ්ඩ රැසක් පොලීසිය භාරයට ගෙන තිබේ. ඔහුගෙන් සිදුකළ ප්‍රශ්න කිරීම්වලදී යක්කලමුල්ල, පිටිගල සහ වඳුරඹ ප්‍රදේශවල සිදුකළ කොල්ලකෑම් සම්බන්ධයෙන් ද තොරතුරු අනාවරණය කරගෙන ඇත. සැකකරු මතුගම මහේස්ත්‍රාත් අධිකරණයට ඉදිරිපත් කිරීමෙන් පසු ලබන 10 වන දින දක්වා රක්ෂිත බන්ධනාගාර ගත කර ඇති බව කළුතර කොට්ඨාශ අපරාධ විමර්ශන අංශය සඳහන් කළේය.", "URL": "https://sinhala.adaderana.lk/news.php?nid=32875", "Category": null, "Parent URL": null}