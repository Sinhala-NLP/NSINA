{"Source": "Adaderana", "Timestamp": "July 25, 2012 08:43 am", "Headline": "හොරෙන් රට පනින්න හැදූ තවත් 2 ක් අත්අඩංගුවට", "News Content": "නීතී විරෝධී ලෙස විදේශගත වීමට උත්සහ දැරූ පුද්ගලයින් දෙදෙනෙකු ත්‍රිකුණාමල ප්‍රදේශයේ දී අත්අඩංගුවට ගෙන තිබේ. ඊයේ (24) පස්වරුවේ ත්‍රිකුණාමලය, උප්පුවේලි ප්‍රදේශයේ දී මොවුන් අත්අඩංගුවට ගත් බව පොලිසිය පැවසුවේය. අදාළ පුද්ගලයින් දෙදෙනාගෙන් එක් අයෙකු කාන්තාවක් බව පොලිසිය පවසයි. විදේශගත වීම සඳහා උපයෝගී කර ගැනීමට සූදානම් වූ අශ්වබල 15 ක එන්ජිමක් සවි කළ බෝට්ටුවක් ද පොලිසිය භාරයට ගෙන තිබේ. එම බෝට්ටුවේ තිබී ජිවිතාරක්ෂක කබා 7 ක් ද සොයා ගත් බව පොලිසිය පවසයි.", "URL": "https://sinhala.adaderana.lk/news.php?nid=26043", "Category": null, "Parent URL": null}