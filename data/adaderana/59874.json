{"Source": "Adaderana", "Timestamp": "May 6, 2016 05:09 pm", "Headline": " පේරාදෙණි සරසවි සිසුන් විරෝධතාවක", "News Content": "පේරාදෙණිය විශ්වවිද්‍යාලයේ සිසුන් පිරිසක් ගලහා මංසන්ධියේ උද්ඝෝෂණයක නිරත වී තිබේ.කැළණිය විශ්වවිද්‍යාලයේ සිසුන් පිරිසක් රක්ෂිත බන්ධනාගාර ගත කිරීම සහ සිසු මර්දනයට විරෝධය පළ කරමින් ඔවුන් එම උද්ඝෝෂණයේ නිරත වූ බව අද දෙරණ වාර්තාකරු පැවසුවේය.වත්මන් රජය දිගින් දිගටම සිදු කරන සිසු මර්දනයේ තවත් එක් පියවරක් ලෙස සිසුන් සිරගත කිරීමට කටයුතු කරන බව උද්ඝෝෂකයින් පවසයි.උද්ඝෝෂණය පැයක පමණ කාලයක් පැවැති අතර මේ හේතුවෙන් ගලහා මංසන්දිය ආශ්‍රිතව රථ වාහන තදබදයක් ද හටගත් බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=59874", "Category": null, "Parent URL": null}