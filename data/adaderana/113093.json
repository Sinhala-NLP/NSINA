{"Source": "Adaderana", "Timestamp": "July 1, 2019 06:10 am", "Headline": "අලුගොල්ල කඳු රක්ෂිතයේ ගින්නක්", "News Content": "බදුල්ල නගරයට ඉහළින් ​පිහිටි අලුගොල්ල කඳු රක්ෂිතයේ ඇතිවූ ගින්නකින් විශාල අක්කර ප්‍රමාණයක් විනාශ වී ඇති බව අද දෙරණ වාර්තාකරු පවසයි. ඊයේ(30) රාත්‍රීයේ ඇතිවූ මෙම ගින්න තවමත් රක්ෂිතය පුරා පැතිරයමින් පවතින බව අප වාර්තාකරු ​සඳහන් කළේය. බදුල්ල මහ නගර සභාවේ ගිනිනිවන ඒකකය, යුද හමුදාව සහ පොලිසිය ගින්න් නිවිමට දැඩි වෙසෙක් ගත්තද වියලි කාලගුණය හේතුවෙන් ගින්න සීග්‍රයෙන් පැතිර ගොස් තිබේ. බදුල්ල දිස්ත්‍රික් ලේකම් කාර්යාලයට භූගත වෙඩි බෙහෙත් ගබඩාව පිහි‍ටියේද මෙම රක්ෂිත භූමිය තුල වන අතර ගින්න ඒ දෙසට යාමට නොදී පාලනය කිරීමට හැකිව ඇතත් විශාල අක්කර ප්‍රමාණයක් ගින්නට හසුවී විනාශ වී ඇත. මෙම රක්ෂිතයේ වටිනා ගස් රැසක් තිබූ බව ප්‍රදේශයේ ජනතාව ප්‍රකාශ කර සිටින අතර ශ්‍රී ලංකාවට ආවේණික පක්ෂීන් රැසක් ජීවත් වූ සංවේදී පරිසර පද්දතියක් බව ද පරිසරවේදීන් පැවසීය.", "URL": "https://sinhala.adaderana.lk/news.php?nid=113093", "Category": null, "Parent URL": null}