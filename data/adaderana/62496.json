{"Source": "Adaderana", "Timestamp": "July 27, 2016 05:40 pm", "Headline": "කැනේඩියානු විදේශ ඇමති ගොඩබසියි", "News Content": "කැනඩා විදේශ අමාත්‍ය ස්ටෙෆන් ඩියෝන් මහතා මීට ස්වල්ප මොහොතකට පෙර කටුනායක ජාත්‍යන්තර ගුවන්තොටුපළින් ශ්‍රී ලංකාවට ළඟාවිය.සවස 5.30 ට පමණ දිවයිනට ළඟාවූ ඔහු ජූලි 30වන දින දක්වා ලංකාවේ රැඳී සිටීමට නියමිතය.හෙට දිනයේ කැනඩා විදේශ අමාත්‍යවරයා හා මෙරට විදේශ කටයුතු අමාත්‍ය මංගල සමරවීර මහතා අතර ද්වීපාර්ශ්වික සාකච්ඡා පැවැත්වීමට නියමිතය. සංචාරය අතරතුර කැනඩා විදේශ අමාත්‍ය ස්ටෙෆන් ඩියෝන් මහතා ජනාධිපති මෛත්‍රීපාල සිරිසේන මහතා, අග්‍රාමාත්‍ය රනිල් වික්‍රමසිංහ මහතා සහ විපක්ෂ නායක ආර්.සම්බන්ධන් මහතා ද හමුවීමට ද සැලසුම් කර තිබේ.අද(27)ඔහු යාපනය බලා පිටත්ව යාමට නියමිත අතර එහිදී උතුරු පළාත් ආණ්ඩුකාර රෙජිනෝල්ඩ් කුරේ,ප්‍රධාන අමාත්‍ය සී.වී විග්නේෂ්වරන් සහ සිවිල් සංවිධාන නියෝජිතයින් හමුවී සාකච්ඡා කිරීමට ද නියමිත බැව් සඳහන්ය.", "URL": "https://sinhala.adaderana.lk/news.php?nid=62496", "Category": null, "Parent URL": null}