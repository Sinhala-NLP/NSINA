{"Source": "Adaderana", "Timestamp": "July 30, 2015 07:11 pm", "Headline": "දුම්රිය වෘත්තිය සමිති තීරණය ඉවත් කරගනී", "News Content": "අද මධ්‍යම රාත්‍රියේ සිට ආරම්භ කිරීමට සැළසුම් කර තිබූ වැඩ වර්ජනය අතහැර දැමීමට දුම්රිය ශ්‍රේණිගත වෘත්තීය සමිති එකමුතුව තීරණය කර තිබේ.ශ්‍රේණි කිහිපයකට අයත් දුම්රිය සේවකයින්ගේ වැටුප් විෂමතා ඉවත් කිරීමට බලධාරීන් ක්‍රියානොකරන බවට චෝදනා කරමින් ඔවුන් මෙම වර්ජනය ආරම්භ කිරීමට සැලසුම් කරන ලදී.කෙසේ වෙතත් බලධාරීන් අදාළ ඉල්ලීම් සම්බන්ධයෙන් සාධනීය ප්‍රතිචාරයක් දැක්වීම හේතුවෙන් මෙම වර්ජන ක්‍රියාමාර්ගය තාවකාලිකව ඉවත්කර ගැනීමට ඔවුන් තීරණය කර ඇතැයි සඳහන්ය.ඒ අනූව ලබන බදාදා පැවැත්වෙන කැබිනට් මණ්ඩල රැස්විමට අදාළ යෝජනාව ඉදිරිපත් කරන බව විෂයභාර අමාත්‍ය රංජිත් මද්දුම බණ්ඩාර මහතා එකඟවීමෙන් පසු වර්ජනය අත්හිටුවීමට තීරණය කළ බව දුම්රිය ශ්‍රේණිගත වෘත්තිය සමිති එකතුවේ කැඳවුම්කරු ජානක පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=52957", "Category": null, "Parent URL": null}