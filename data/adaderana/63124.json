{"Source": "Adaderana", "Timestamp": "August 16, 2016 10:39 pm", "Headline": " හොරෙන් ඔස්ට්‍රේලියා යන්න ගිය 18ක් මාට්ටු", "News Content": "නීති විරෝධී ලෙස ඔස්ට්‍රේලියාවට යාමට උත්සාහ කළ මෙරට පුද්ගලයින් 18 දෙනෙකු නාවික හමුදාව විසින් අත්අඩංගුවට ගෙන තිබේ. මඩකළපුව නැගෙනහිර මුහුදු ප්‍රදේශයේදී බහුදින යාත්‍රාවකින් ගමන් කරමින් සිටියදී නාවික හමුදාවට ලද තොරතුරක් මත ඔවුන් අත්අඩංගුවට ගෙන ඇති බව සඳහන්ය.මෙම පිරිස මුහුදු මාර්ගය ඔස්සේ ඔස්ට්‍රේලියාව බලා යාමට වාලච්චේන ප්‍රදේශයෙන් පිටත්ව ගොස් ඇති බව අනාවරණය වී ඇත.අත්අඩංගුවට ගත් පුද්ගලයන් 18 දෙනා ත්‍රිකුණාමලය වරාය වෙත රැගෙන ඒමෙන් අනතුරුව ඉදිරි විමර්ශන කටයුතු සඳහා අපරාධ පරීක්ෂණ දෙපාර්තමේන්තුව වෙත භාර දී තිබේ.මුහුදු මාර්ගය ඔස්සේ නීති විරෝධී ලෙස ඔස්ට්‍රේලියාවට සංක්‍රමණය වීම දඞුවම් ලැබිය හැකි වරදක් වන අතර එසේ පැමිණෙන කිසිඳු සංක්‍රමණිකයෙකුට ඔස්ට්‍රේලියාවේ පුරවැසිභාවය ලබානොදෙන බව එරට රජය ප්‍රකාශ කර ඇත.", "URL": "https://sinhala.adaderana.lk/news.php?nid=63124", "Category": null, "Parent URL": null}