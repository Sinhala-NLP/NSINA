{"Source": "Adaderana", "Timestamp": "August 7, 2015 04:40 pm", "Headline": "ජීව අත්බෝම්බ හා ආයුධ සමග රඹුක්කනදී 8ක් දැලේ", "News Content": "ජීව අත්බෝම්බ සහ ආයුධ සමග සැකකරුවන් 08 දෙනෙකු රඹුක්කන, යටිවල්දෙණිය ප්‍රදේශයේ දී අත්අඩංගුවට ගෙන තිබේ.ඊයේ රාත්‍රී යටවල්දෙණිය, පත්තම්පිටිය ප්‍රදේශයේ පදිංචිකරුවෙකුට වෑන් රථයකින් පැමිණි පිරිසක් මරණ තර්ජන සිදු කර පළාගිය බවට රඹුක්කන පොලිසියට දුරකථන ඇමතුමක් ලැබී තිබූ බව සඳහන්ය.වහා ක්‍රියාත්මක වූ පොලිසිය යටිවල්දෙණිය පන්සල් වත්තේදී අදාළ වෑන් රථය තම භාරයට ගැනීමට කටයුතු කර ඇත.එහිදී සැකකරුවන් 08 දෙනා අත්අඩංගුවට ගෙන ඇති අතර වෑන් රථයේ තිබී ජීව අත්බෝම්බයක්, කඩු දෙකක් සහ පෙට්‍රල් සහිත බෝතල් දෙකක් සොයා ගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.සැකකරුවන් පත්තම්පිටිය ප්‍රදේශයේ පදිංචිකරුවන් වන අතර ඔවුන් මාවනැල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53102", "Category": null, "Parent URL": null}