{"Source": "Adaderana", "Timestamp": "November 17, 2012 08:53 am", "Headline": "ඔස්ට්‍රේලියාවට පලායමින් සිටි 104 ක් මාට්ටු", "News Content": "නීති විරෝධි ලෙස ඔස්ටේ‍්‍රලියාවට පලායමින් සිටි ශ‍්‍රී ලාංකිකයින් 104 දෙනෙකු නාවික හමුදාව විසින් අත්අඩංගුවට ගෙන තිබේ. බහුදින ධීවර යාත‍්‍රාවකින් ගමන් කරමින් සිටි මෙම පිරිස හලාවත තුඩුවාය මුහුදේදී ඊයේ (16) අත්අඩංගුවට ගත් බව නාවික හමුදාව සඳහන් කළේය. අත්අඩංගුවට ගත් පුද්ගලයින් මෝදර වරාය වෙත ගෙනෙවිත් වැඩිදුර පරීක්ෂණ කටයුතු සඳහා අපරාධ පරීක්ෂණ දෙපාර්තමේන්තුවට භාර දී තිබේ. මොවුන් අතර දෙමළ ජාතිකයින් 96ක්, සිංහල ජාතිකයින් 6ක් සහ මුස්ලිම් ජාතිකයින් දෙදෙනෙකු වන බව නාවික හමුදාව සඳහන් කළේය. එසේම කාන්තාවන් 14 දෙනෙකු හා ළමුන් 13 දෙනෙකුද ඒ අතර වන බව නාවික හමුදාව පැවසුවේය. අත්අඩංගුවට ගත් පුද්ගලයින් යාපනය, වව්නියාව , මඩකළපුව, පුත්තලම, කොළඹ, මන්නාරම, ජා ඇල, මීගමුව, වත්තල, රාගම සහ කල්පිටිය යන ප‍්‍රදේශවල පදිංචිකරුවන් වේ.", "URL": "https://sinhala.adaderana.lk/news.php?nid=29253", "Category": null, "Parent URL": null}