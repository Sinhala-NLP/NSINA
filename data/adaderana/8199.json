{"Source": "Adaderana", "Timestamp": "May 5, 2010 04:28 pm", "Headline": "ඉන්දියාවට යන්න යාපනයෙන් වීසා", "News Content": "ඉන්දියාවට වීසා ලබා ගැනීම සඳහා වීසා අයදුම්පත් කාර්යාලයක් යාපනයේදී ශ්‍රී ලංකාවේ ඉන්දීය මහ කොමසාරිස් එච්.ඊ අශෝක් කේ. කාන්තා මහතා‍ විසින් විවෘත කර තිබේ. යාපනයේ වැසියන්ට ඉන්දීයාවට යාම සඳහා වීසා ලබාගැනීම මෙමගින් පහසු කරන බවත්,මෙමගින් දෙරට අතර මනා සම්බන්ධතාවයක් තහවුරු වනු ඇතැයිද මහ කොමසාරිස්වරයා මෙහිදී විශ්වාසය පළ කළේය. නො.89,බ්‍රවුන් පාර-යාපනය යන ස්ථානයේ මෙම වීසා අයදුම්පත් කාර්යාලය විවෘත කරනු ලැබිණි.", "URL": "https://sinhala.adaderana.lk/news.php?nid=8199", "Category": null, "Parent URL": null}