{"Source": "Adaderana", "Timestamp": "December 29, 2017 06:51 am", "Headline": "බිම් බෝම්බ ඉවත් කරන්න ජපන් රජයෙන් රුපියල් මිලියන 90 ක් ", "News Content": "උතුරු පළාතේ ක‍්‍රියාත්මක බිම් බෝම්බ ඉවත් කිරිමේ මානුෂීය මෙහෙයුම සඳහා ජපන් රජය රුපියල් මිලියන 90ක පමණ ආධාර මුදලක් ලබාදීමට තීරණය කර තිබේ. සාමය ගොඩනැගීමල පුනුරුත්තාපනය හා සංහිඳියාව සඳහා ශ‍්‍රී ලංකාවේ උතුරු පළාතේ බිම් බෝම්බ ඉවත් කිරිමේ ව්‍යෘපෘතිය ජපාන ආධාර යටතේ ක‍්‍රියාත්මක කිරිමට නියමිතයි. කොළඹ පිහිටි ජපාන තානාපති කාර්යාලයේදී ඊයේ ඊට අදාල ගිවිසුම්වලට එළඹ තිබේ. 2020 වසරවන විට බිම් බෝම්බ බලපෑම්වලින් නිදහස් විමට ශ‍්‍රී ලංකාව අපේක්ෂා කරන අතර 2003 වසරේ සිට මේ දක්වා ජපානය එම කටයුතු සඳහා අමෙරිකානු ඩොලර් මිලියන 32ක මුදලක් ලබාදී තිබේ.", "URL": "https://sinhala.adaderana.lk/news.php?nid=82206", "Category": null, "Parent URL": null}