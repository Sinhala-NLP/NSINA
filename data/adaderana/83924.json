{"Source": "Adaderana", "Timestamp": "February 3, 2018 08:56 am", "Headline": "නායයෑම් අවදානම් සහිත ස්ථාන 2363ක් හඳුනාගෙන", "News Content": "දිවයිනේ විවිධ ප්‍රදේශ වල නායයෑම් අවදානම් සහිත ස්ථාන 2363ක් හඳුනාගෙන ඇති බව ගොඩනැගිලි පර්යේෂණ සංවිධානය පවසයි. ස්ථානීය පරීක්ෂණ සිදුකිරීම මගින් එම අවදානම් ස්ථාන හඳුනාගත් බව එම සංවිධානය සඳහන් කළේය. එම ස්ථාන වලින් ජනතාව ඉවත් කර ස්ථාන 293ක නැවත පදිංචි කිරීමේ කටයුතු සිදුකර ඇති බව සඳහන්ය. වැඩිම නායයෑම් අවදානම් සහිත ස්ථාන රත්නපුර දිස්ත්‍රික්කයෙන් වාර්තා වී ඇති අතර එය 946ක් බව ගොඩනැගිලි පර්යේෂණ සංවිධානය ප්‍රකාශ කළේය. මාතර හා හම්බන්තොට දිස්ත්‍රික්ක වලින් ස්ථාන 569ක් , ගාල්ල දිස්ත්‍රික්කයෙන් ස්ථාන 310ක් , කෑගල්ල දිස්ත්‍රික්කයෙන් ස්ථාන 122ක් සහ කොළඹ, ගම්පහ යන දිස්ත්‍රික්ක වලින් ද ස්ථාන 44ක් නායයෑම් අවදානම් සහිත ස්ථාන ලෙස හඳුනාගෙන තිබේ. ඒ අනුව නිවාස හා ගොඩනැගිලි 6775කින් ජනතාව ඉවත් කර ඇති බව ජාතික ගොඩනැගිලි හා පර්යේෂණ සංවිධානය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83924", "Category": null, "Parent URL": null}