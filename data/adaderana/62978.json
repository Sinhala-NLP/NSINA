{"Source": "Adaderana", "Timestamp": "August 11, 2016 05:07 pm", "Headline": " මිලියන 2ක කරන්න මුදල් අමාත්‍යංශයෙන් ඉල්ලනවා", "News Content": "මාසික පිරිවැටුම රුපියල් මිලියන 2ක් වන ව්‍යාපාරික ආයතනවලට බලපාන පරිදි මීළඟ වැට් බදු සංශෝධන පනත් කෙටුම්පත සකස් කරන ලෙස ශ්‍රීලනිපය මුදල් අමාත්‍යංශයට දැනුම්දෙන බව විශේෂ ව්‍යාපෘති අමාත්‍ය ආචාර්ය සරත් අමුණුගම පවසයි.ශ්‍රීලනිප මූලස්ථානයේ අද පැවැති මාධ්‍ය හමුවකදී අමාත්‍යවරයා මේ බව පැවසීය.මාසික පිරිවැටුම රුපියල් මිලියනයක් වන ව්‍යාපාරික ස්ථානවලට බලපාන පරිදි වැට් අය කර ගැනීමට කටයුතු කළ නිසා ඉන් සිල්ලර ව්‍යාපාරිකයින්ට ද බලපෑමක් වූ බැවින් මෙම තීරණය ක්‍රියාත්මක කරන ලෙසට මුදල් අමාත්‍යංශයෙන් දැඩිව ඉල්ලා සිටීමට පියවර ගන්නා බව අමාත්‍යවරයා එහිදී කියා සිටියේය.මේ අතර එම මාධ්‍ය හමුව ඇමතු ඩබ්ලිව්.ඩී.ජේ සෙනෙවිරත්න මහතා පැවසුවේ මේවන විට ශ්‍රීලනිපය සංක්‍රාන්ති සමයක සිටින බැවින් සියළු වාද භේද අමතක කර එළඹෙන පක්ෂ සමුළුවට සහභාගි වන ලෙස සෑම දෙනාටම ආරාධනා කරන බවයි.", "URL": "https://sinhala.adaderana.lk/news.php?nid=62978", "Category": null, "Parent URL": null}