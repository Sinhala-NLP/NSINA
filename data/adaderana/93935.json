{"Source": "Adaderana", "Timestamp": "August 6, 2018 03:57 pm", "Headline": "සත්පත්තිනි වැවේ දිය කඩිතිවලට වස දාලා-වන සතුන් රැසක් මරුට", "News Content": "සෝමාවතිය ජාතික වනෝද්‍යානයට ආසන්නයේ පිහිටි සත්පත්තිනි වැවේ නියඟය හේතුවෙන් දිය කඩිතිවල ඉතිරිවී ඇති ජලය පානය කිරීමට පැමිණි සතුන් විශාල සංඛ්‍යාවක වස ශරීර ගතවීමෙන් මියගොස් අැති බව අද දෙරණ වාර්තාකරු පවසයි. මෙලෙස මියගොස් ඇත්තේ සෝමාවතිය අභයභූමියේ සිට පැමිණෙන මුවන්, ගෝනුන්, ඉත්තෑවන් සහ විවිධ පක්ෂීන් වන අතර මුවොන් සහ ගෝනුන් ඉලක් කර ගෙන වැවේ දිය කඩිතිවල වස මිශ්‍ර කරන බව අප වාර්තාකරු සඳහන් කළේය. දින කිහිපයක සිට මෙලෙස මියගිය සතුන්ගේ සිරුරු දක්නට ලැබෙන අතර, ඒ හේතුවෙන් දැඩි දුර්ගන්ධයක්ද පවතින බව ප්‍රදේශවාසීන් වොදනා කරයි. මේ අතර මෙම මිය ගොස් ඇත්තේ සතුන් වස වර්ගයක් ශරීර ගතවීමෙන් බවට සනාථ වන සාධක පවතින බව ප්‍රදේශවාසීන් සඳහන් කරයි. ප්‍රදේශවාසීන් චෝදනා කරන්නේ ජලයට වස මිශ්‍ර කිරීම නිසා මියයන මෙම සතුන් අවට සංචාරක හෝටල්වලට මස් පිණිස අලෙවි කරන බවයි. මේ අතර මැදිරිගිරිය, බුද්දයාය ප්‍රදේශයේ නිවසක තිබී අලෙවිය සඳහා සූදානම් කර තිබූ වන සතුන්ගේ මස් තොගයක් සමඟ සැකනරුවන් තිදෙනෙකු අත්අඩංගුවට ගෙන ඇති බව වාර්තා වෙයි. සිද්ධිය සම්බන්ධයෙන් මැදිරිගිරිය, බුද්ධයාය වනජීවි කාර්යාලය හා ලංකාපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93935", "Category": null, "Parent URL": null}