{"Source": "Adaderana", "Timestamp": "July 30, 2017 10:11 am", "Headline": "කේරළ ගංජා සමඟ 1ක් අල්ලයි", "News Content": "කැස්බෑව - ජාලියගොඩ මාර්ගයේ ශාන්ති විහාරය අසළ දී කේරළ ගංජා කිලෝග්‍රෑම් 18ක් සමඟ පුද්ගලයෙකු අත්අඩංගුවට ගෙන තිබේ. පිළියන්දල පොලීසියට ලද තොරතුරක් මත මෝටර් රථයක් නවතා පරීක්ෂා කිරීමේ දී එහි සඟවා තිබී කේරළ ගංජා කිලෝග්‍රෑම් දෙකයි ග්‍රෑම් 250 බැගින් වු ඇසුරුම් දෙකක් සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අදාළ මෝටර් රථයේ ගමන්ගත් පුද්ගලයාගෙන් සිදුකළ ප්‍රශ්න කිරීම්වලදී අනාවරණය වූ තොරතුරු මත ඔහු පදිංචිව සිටි පොල්ගස්ඕවිට ප්‍රදේශයේ නිවසක තිබී තවත් කේරළ ගංජා කිලෝග්‍රෑම් 13යි ග්‍රෑම් 500ක් පොලීසිය බාරයට ගෙන තිබේ. සැකකරු පොල්ගස්ඕවිට ප්‍රදේශයේ පදිංචි 41 හැවිරිදි අයෙක් වන අතර ඔහු කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75761", "Category": null, "Parent URL": null}