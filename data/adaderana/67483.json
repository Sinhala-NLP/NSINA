{"Source": "Adaderana", "Timestamp": "December 29, 2016 03:40 pm", "Headline": " අඩු ආදායම්ලාභීට  සූර්ය කෝෂ ලබාදීමේ වැඩසටහනක්", "News Content": "අඩු ආදායම්ලාභී පවුල් වෙනුවෙන් සහනදායී ක්‍රමවේදයක් යටතේ සූර්ය කෝෂ ලබාදීමේ වැඩසටහනක් විදුලිබල හා පුනර්ජනනීය බලශක්ති අමාත්‍යංශය මගින් ආරම්භ කර තිබේ.සූර්ය බල ගම්මාන පිහිටුවීමට සමගාමීව මෙම වැඩසටහන ක්‍රියාත්මක බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා අමාත්‍යංශයේ පැවති සාකච්ඡාවකදී ප්‍රකාශ කර ඇත. අඩු ආදායම්ලාභි ජනතාව සඳහා නෙට් ප්ලස් නමින් මෙම සත්කාර ක්‍රමය හඳුන්වා දි තිබේ.මේ යටතේ නිපදවෙන විදුලිය ඒකකයක් සඳහා රුපියල් 4යි ශත 50ක් වැය වන අතර විදුලිබල මණ්ඩලය මගින් එම ඒකකයක් මිලදී ගනු ලබන්නේ රුපියල් 22ක් වැනි මුදලකට බව රංජිත් සියඹලාපිටිය අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=67483", "Category": null, "Parent URL": null}