{"Source": "Adaderana", "Timestamp": "January 20, 2017 11:20 am", "Headline": " ප්‍රධාන පාසල් දෙනවා කියා ලක්ෂ 30ක් ගරලා", "News Content": "කොළඹ ප්‍රධාන පාසලකට ළමුන් ඇතුළත් කිරීම සඳහා විවිධ පුද්ගලයින්ගෙන් වරින්වර මුදල් ලබාගත් පුද්ගලයෙකු කොළඹ වංචා විමර්ශන කාර්යාලය මගින් අත්අඩංගුවට ගෙන තිබේ.සැකකරු පුද්ගලයින් 05 දෙනෙකුගෙන් වරින්වර රුපියල් ලක්ෂ 30ක පමණ මුදලක් ලබා ගෙන ඇති බව වාර්තා වෙයි.ප්‍රධාන පාසලකට ළමුන් ඇතුළත් කරදෙන බව පවසා සැකකරු මුදල් ලබා ගෙන ඇති අතර ඔහු කොළඹ 13 ප්‍රදේශයේ පදිංචි 52 හැවිරිදි අයෙකු බව පොලීසිය පැවසුවේය.සැකකරු අද(20) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68332", "Category": null, "Parent URL": null}