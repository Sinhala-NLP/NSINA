{"Source": "Adaderana", "Timestamp": "March 9, 2013 04:55 pm", "Headline": "තිලංගට බාධාවක් නෑ", "News Content": "ශ්‍රී ලංකා ක්‍රිකට් ආයතනයේ නිලවරණයට ඉදිරිපත් වීම සඳහා පාර්ලිමේන්තු මන්ත්‍රී තිලංග සුමතිපාලට කිසිදු බාධාවක් නැතැයි ජාත්‍යන්තර ක්‍රිකට් කවුන්සිලය විසින් තහවුරු කර ඇති බව කුරුණෑගල ක්‍රිකට් සමාජයේ සභාපති අර්වින් ජයවර්ධන මහතා පවසයි. මෙවර පැවැත‍්වෙන ක්‍රිකට් නිලවරණය සඳහා තිලංග සුමතිපාල මහතා තරග කිරීම සම්බන්ධයෙන් පාර්ශව කිහිපයක්ම ප්‍රශ්න නගා තිබූ නමුත් ඔහුට එම තනතුර සඳහා තරග කිරීමට කිසිදු බාධාවක් නැති බව ජාත්‍යන්තර ක්‍රිකට් කවුන්සිලය දැනුම්දී ඇතැයි ජයවර්ධන මහතා කියයි. අර්වින් ජයවර්ධන තිලංග සුමතිපාල මහතාගේ කණ්ඩායමෙන් මෙවර ශ්‍රී ලංකා ක්‍රිකට් ආයතන උපභාණ්ඩාගාරික තනතුර සඳහා ද තරග වදියි.", "URL": "https://sinhala.adaderana.lk/news.php?nid=32262", "Category": null, "Parent URL": null}