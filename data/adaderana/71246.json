{"Source": "Adaderana", "Timestamp": "March 23, 2017 11:04 am", "Headline": " නාගහමුල ඝාතනය- තවත් සැකකරුවෙක්  දැලේ", "News Content": "කැලණිය ප්‍රදේශයේ සිදුවූ මනුෂ්‍ය ඝාතනයක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. පසුගිය පෙරබරවාරි මස 22 වන දින කැලණිය, නාගහමුල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබුණි. අදාළ ඝාතනය සම්බන්ධයෙන් මීට පෙර පුද්ගලයින් දෙදෙනෙකු අත්අඩංගුවට ගෙන රක්ෂිත බන්ධනාගාර ගත කර තිබේ. එම ඝාතනයට සම්බන්ධ තවත් සැකකරුවෙකු වලපනේ ප්‍රදේශයේ සැඟව සිට ඊයේ(22) රාත්‍රියේ නැවත කැලණියට පැමිණි අවස්ථාවේදී කැලණිය පොලීසියේ නිලධාරීන් පිරිසක් විසින් අත්අඩංගුවට ගෙන ඇති බව වාර්තා වෙයි. අත්අඩංගුවට ගෙන ඇත්තේ ගෝනවල, තල්වත්ත ප්‍රදේශයේ පදිංචි 31 හැවිරිදි අයෙකු වන අතර ඔහු අද දින මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71246", "Category": null, "Parent URL": null}