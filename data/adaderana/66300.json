{"Source": "Adaderana", "Timestamp": "November 22, 2016 01:48 pm", "Headline": " අනෝමා ගමගේට නියෝජිත පදවියක්", "News Content": "කාන්තා පාර්ලිමේන්තු නියෝජිතයින්ගේ ගෝලීය සංසඳයේ ශ්‍රී ලංකා නියෝජිතවරිය ලෙස ඛනිජ තෙල් සම්පත් සංවර්ධන නියෝජ්‍ය අමාත්‍ය වෛද්‍ය අනෝමා ගමගේ මහත්මිය පත් කර තිබේ. ඊට අදාළ නිල දැනුම්දීම එම සංසඳයේ නිර්මාතෘ හා යුරෝපා පාර්ලිමේන්තුවේ හිටපු උප සභාපති සිල්වානා කොච්-මෙරින් (Silvana Koch-Mehrin) මහත්මිය විසින් නියෝජ්‍ය අමාත්‍යතුමිය වෙත යොමු කර ඇති බව වාර්තා වෙයි.ලොව පුරා කාන්තාවන්ගේ සුභසිද්ධිය හා සමාජ, ආර්ථික, සංස්කෘතික කටයුතු සම්බන්ධයෙන් සෘජු මැදිහත්වීමක් දක්වන සංවිධානයක් ලෙස, කාන්තා පාර්ලිමේන්තු නියෝජිතයින්ගේ ගෝලීය සංසඳය ක්‍රියාත්මක වෙයි.අනෝමා ගමගේ මහත්මිය මේ වන විට එක්සත් ජාතික පක්ෂයේ කාන්තා සංවිධානය වන එක්සත් ලක් වනිතා පෙරමුණේ සභාපතිධූරය ද හොබවමින් සිටියි.", "URL": "https://sinhala.adaderana.lk/news.php?nid=66300", "Category": null, "Parent URL": null}