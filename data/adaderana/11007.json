{"Source": "Adaderana", "Timestamp": "September 21, 2010 03:39 pm", "Headline": "ජාතික පාසල් ගැන සෙවීම අධ්‍යක්ෂවරුන්ට පැවරෙයි ", "News Content": "ජාතික පාසල්වල කටයුතු සොයා බැලීම සඳහා සෑම පාසල් 20 ක් සඳහා එක් සම්බන්ධීකරණ අධ්‍යක්ෂවරයෙකු බැගින් පත් කිරීමට අධ්‍යාපන අමාත්‍යාංශය තීරණය කර තිබේ. ඒ අනුව දිවයින පුරා පිහිටි ජාතික පාසල් 339 ආවරණය වන පරිදි එම අධ්‍යක්ෂවරුන් පත් කරනු ඇත. ජාතික පාසල්වල ගුණාත්මක තත්ත්වය සොයා බැලීම හා ඒවා වාර්තා කිරීම මොවුන්ට පැවරෙන ප්‍රධාන කාර්යය බව අධ්‍යාපන අමාත්‍යාංශය සඳහන් කළේය. ඒ අනුව තමන්ට පැ‍වරෙන පාසල්වල ගුණාත්මක තත්ත්වය පිරිහෙන්නේ නම් ඒ සම්බන්ධයෙන් අදාළ අධ්‍යක්ෂවරුන් වගකිව යුතු බව ද එම අමාත්‍යාංශය තව දුරටත් පෙන්වා දෙයි.", "URL": "https://sinhala.adaderana.lk/news.php?nid=11007", "Category": null, "Parent URL": null}