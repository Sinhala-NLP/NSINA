{"Source": "Adaderana", "Timestamp": "October 11, 2013 10:17 am", "Headline": "අත් බෝම්බයක් සහ ජීව උණ්ඩ ළඟ තබාගත් අයෙන් රිමාන්ඩ් ", "News Content": "අත් බෝම්බයක් සහ ජිව උණ්ඩ 25ක් ළඟ තබාගැනීමේ චෝදනා මත අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ. සංවිධානාත්මක අපරාධ හා දුෂණ මර්ධන කොට්ඨාශය මගින් සැකකරු පානදුර, හොරොන්තුඩුව ප්‍රදේශයේ දී ඊයේ(10) අත්අඩංගුවට තිබුණි. ඒ අනුව පානදුර උතුර පොලිසිය විසින් සැකකරු පානදුර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වන දින දක්වා රක්ෂිත බන්ධානාගාර ගත කරන ලෙස නියෝග කර තිබේ. සැකකරු පානදුර, කෙසෙල්වත්ත, හොරොන්තුඩුව පාර ප්‍රදේශයේ පදිංචි 42 හැවිරිදි අයෙකි. මේ අතර මොරගහහේන ප්‍රදේශයේ දී පුද්ගලයෙකු වෙඩි තබා ඝාතනය කිරීම සහ සිව් හැවිරිදි දැරියක් ඝාතනය කිරීම ඇතුළු ඝාතන රැසක් සම්බන්ධයෙන් අවශ්‍යව සිටි සැකකරුවෙකු හොරණ, කුඩාඋඩුව ප්‍රදේශයේ දී අත්අඩංගුවට ගෙන තිබේ. සැකකරු හොරණ මහේස්ත්‍රාත් අධිකරණයට ඊයේ(10) ඉදිරිපත් කිරීමෙන් පසු ලබන 17 වන දින දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=38061", "Category": null, "Parent URL": null}