{"Source": "Adaderana", "Timestamp": "May 11, 2018 08:51 am", "Headline": "පුරාවස්තු සහිත භූමිය විනාශ කිරිම ප්‍රාදේශිය ලේකම්වරියගේ වරදකින් සිදු වූවක් නොවෙයි ", "News Content": "‍ඉපලෝගම, පුළියන්කුලම ප්‍රදේශයේ නිවාස යෝජනා ක්‍රමයක් ඉදිකිරිමේදී පුරාවස්තු සහිත භූමියක් විනාශ කිරිම ප්‍රාදේශිය ලේකම්වරියගේ වරදකින් සිදු වූවක් නොවන බව අනුරාධපුර දිස්ත්‍රික් ලේකම් ආර්.එම් වන්නිනායක මහතා පවසයි. ඔහු පෙන්වා දෙන්නේ නිවාස යෝජනා ක්‍රමය සඳහා මුල්ගල තැබූ ස්ථානයට යාබඳ ඉඩම සිංහල අලුත් අවුරුදු සමයේදී ඩෝසර් යොදා හානි සිදු කර ඇති බවයි. ‍එළාර රජුගේ විජිතපුර පරිවාර බලකොටුවක් ලෙස සැලකෙන බැලුම්ගල නැමති පුරාවිද්‍යා වටිනාකමින් යුත් ස්ථානය සහිත ප්‍රදේශය ද සිද්ධියෙන් විනාශ වී තිබේ. ඒ සම්බන්ධයෙන් නිවාස අමාත්‍ය සජිත් ප්‍රේමදාස මහතා වෙත විවේචන එල්ල වී ඇති අතර ඔහු පසුගියදා ප්‍රකාශ කළේ අදාළ ක්‍රියාව සම්බන්ධයෙන් ප්‍රාදේශීය ලේකම්වරිය වගකිව යුතු බවයි. කෙසේ වුවද මේ වන විට සිද්ධියට අදාළ නිලධාරින් දෙදෙනෙකුගේ වැඩ තහනම් කර තිබේ.", "URL": "https://sinhala.adaderana.lk/news.php?nid=88901", "Category": null, "Parent URL": null}