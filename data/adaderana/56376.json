{"Source": "Adaderana", "Timestamp": "January 15, 2016 02:39 pm", "Headline": "මන්නාරමේ පුපුරණ ද්‍රව්‍ය වළදැමූ තැන් පීරයි", "News Content": "යුධ සමයේදී එල්.ටී.ටී.ඊ සංවිධානය විසින් පුපුරණ ද්‍රව්‍ය වළදමා ඇති බවට සැක කරන මන්නාරම තෝට්ටකාඩු ප්‍රදේශයේ ස්ථානයක කැණිම් කටයුතු සිදු කර තිබේ.මන්නාරම පොලිසිය විසින් සිදු කරන ලද කරුණු දැක්විමකට අනුව මන්නාරම මහේස්ත්‍රාත් කේ.ඇලෙක් රාජා මහතා එම කැණිම් කටයුතු සඳහා අවසර ලබා දී ඇති බව සදහන්ය.ඒ අනුව පුරාවිද්‍යා නිලධාරින්ගේ අධික්ෂණය යටතේ ඊයේ දිනයේ(14) බැකෝ යන්ත්‍ර යොදා ගනිමින් එම ස්ථානයේ කැණිම් කටයුතු සිදු කර තිබේ.කෙසේ වෙතත් අදාළ ස්ථානයෙන් කිසිදු පුපුරණ ද්‍රවයක් සොයා ගැනිමට හැකියාවක් ලැබී නොමැති අතර මහේස්ත්‍රාත්වරයාගේ නියෝගය මත යළි එම ස්ථානය වසා දැමිමට පොලිසිය පියවර ගෙන ඇත.", "URL": "https://sinhala.adaderana.lk/news.php?nid=56376", "Category": null, "Parent URL": null}