{"Source": "Adaderana", "Timestamp": "November 1, 2017 07:35 am", "Headline": "පල්ලම පොල්වත්තක දී සිදුවූ මුරකරුගේ මරණය පසුපස අභිරහසක්", "News Content": "අභිරහස් ලෙස මියගොස් සිටි බව කියන වතු මුරකරුවෙකුගේ මරණයක් සම්බන්ධයෙන් විමර්ශණ කටයුතු ආරම්භ කර ඇති බව පල්ලම පොලීසිය කියයි.මිය ගොස් ඇත්තේ පල්ලම - තම්මන ප්‍රදේශයේ පුද්ගලික පොල් වත්තක සේවය කරමින් සිටි හිලරි තමෙල් (අවු:54) නම් අයෙකි.පොල් වත්තේ මුර කුටිය අසල තිබී 31 වැනිදා සවස මිය ගොස් ඇති අයගේ මළ සිරුර හමුවී ඇති බව පොලීසිය කියයි. මරණයට හේතුව මෙතෙක් අනාවරණය වී නැත.මහේස්ත්‍රාත් පරීක්ෂණය පැවැත්වීමට නියමිතව ඇත.පල්ලම පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=79378", "Category": null, "Parent URL": null}