{"Source": "Adaderana", "Timestamp": "May 4, 2016 09:22 am", "Headline": "දඹුල්ල එස්.අයි රිමාන්ඩ්", "News Content": "දඹුල්ල ආර්ථික මධ්‍යස්ථානය අසළ අවන්හල් සේවකයෙකුට ගිනි අවි පෙන්වා තර්ජනය කළ බව කියන සිද්ධිය සම්බන්ධයෙන් අත්අඩංගුවට ගත් දඹුල්ල පොලීසියේ උප පොලිස් පරීක්ෂකවරයා රක්ෂිත බන්ධනාගාර ගත කර තිබේ.ගිනි අවි අව භාවිතය යන චෝදනාව යටතේ දඹුල්ල පොලීසිය මගින් සැකකාර උප පොලිස් පරීක්ෂකවරයා අත්අඩංගුවට ගෙන අධිකරණයට ඉදිරිපත් කර ඇති බව සඳහන්ය.එහිදී දඹුල්ල මහේස්ත්‍රාත් කුලතුංග බණ්ඩාර මහතා විසින් ඔහු ලබන 16 වනදා දක්වා රක්ෂිත බන්ධනාගාර ගත කරන ලෙස නියෝග කර ඇත.සිද්ධියට අදාළව එම උප පොලිස් පරීක්ෂකවරයාගේ වැඩ තහනම් කිරීමට මේ වන විටත් පියවර ගෙන ඇති බව සඳහන්ය.ඔහු සමඟ එම අවස්ථාවේ අවන්හලේ සිටි බව කියන දඹුල්ල පොලිස් ස්ථානයේ තවත් පොලිස් සැරයන්වරුන් දෙදෙනෙකුගේ කොස්තාපල්වරයකුගේද වැඩ තහනම් කර ඒ පිළිබඳ විශේෂ පරීක්ෂණයක් ආරම්භ කර ඇති බව දඹුල්ල පොලීසිය පැවසුවේය.", "URL": "https://sinhala.adaderana.lk/news.php?nid=59787", "Category": null, "Parent URL": null}