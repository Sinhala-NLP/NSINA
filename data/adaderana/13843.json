{"Source": "Adaderana", "Timestamp": "January 30, 2011 08:45 am", "Headline": "අත්හිටවූ ජලය යළි ලැබෙන්නේ රාත්‍රී 8 ටයි", "News Content": "කොළඹ දිස්ත්‍රික්කයේ ප්‍රදේශ කිහිපයක අද දිනයේ ජල සැපයුම අත්හිටවූ බව ජාතික ජලසම්පාදන හා ජලාපවහන මණ්ඩලය පවසයි. ඒ අනුව ජල සැපයුම අද (30)උදෑසන 8.00 සිට රාත්‍රී 8.00 දක්වා පැය 12 ක කාලයක් අත්හිටුවීමට නියමිතව තිබේ. ඒ අනුව මහරගම, කෝට්ටේ, කොළොන්නාව, දෙහිවල , ගල්කිස්ස මහනගර සභා බල ප්‍රදේශ සහ මොරටුව මහනගර සභා බල ප්‍රදේශයේ කල්දෙමුල්ල , සොයිසාපුර සහ තෙලවල යන ප්‍රදේශ , පෑලියගොඩ , මාබෝල , කැස්බෑව සහ බොරළැස්ගමුව නගර සභා ප්‍රදේශ , ජාඇල , කැලණිය , වත්තල , මහර , දොම්පේ , බියගම , කොටිකාවත්ත , මුල්ලේරියාව ප්‍රාදේශීය සභා බල ප්‍රදේශ වල අද දිනයේ ජල සැපයුම අත්හිට‍වනු ඇත. එමෙන්ම කඩුවෙල ප්‍රාදේශීය සභා‍වට අයත් බත්තරමුල්ල , හෝකන්දර , මාලබේ සහ බියගම අපනයන ප්‍රවර්ධන කලාපය , දෙකටන හා මල්වාන අවට ප්‍රදේශවල ද ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය ප්‍රකාශ කරයි. මීට අමතරව මහරගම නගර සභා බල ප්‍රදේශය , හෝමාගම , කැස්බෑව , බොරළැස්ගමුව ප්‍රාදේශීය සභා බල ප්‍රදේශ සහ පාදුක්ක , මීපේ , ‍සහ ගොඩගම යන ප්‍රදේශයන්හි ද අද පෙරවරු 8 සිට රාත්‍රී 8 දක්වා ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=13843", "Category": null, "Parent URL": null}