{"Source": "Adaderana", "Timestamp": "October 22, 2012 10:41 am", "Headline": "ඉන්දුනීසියානු උප ජනපති දිවයිනට", "News Content": "ඉන්දුනීසියානු උප ජනාධිපති මහාචාර්ය බොයෙඩිඔනෝ මහතා දිවයිනට පැමිණ තිබේ. ඩුබායි හි පැවැත්වෙන අන්තර්ජාතික බලශක්ති සමුළුවට සහභාගිවීමට යන අතරතුර හෙතෙම දිවයිනට පැමිණ ඇත. නියෝජ්‍ය විදේශ අමාත්‍ය නියොමල් පෙරේරා මහතා විසින් ඊයේ (21) රාත‍්‍රී දිවයිනට පැමිණි ඉන්දුනීසියානු උප ජනාධිපතිවරයා පිළිගත් බව අද දෙරණ ගුවන්තොටුපළ වාර්තාකරු සඳහන් කළේය. ඉන්දුනීසියානු ශ‍්‍රී ලංකා ද්විපාර්ශවික සබඳතා වර්ධනය කරගැනීමේ අරමුණින් මෙම කෙටි සංචාරය කරන බව ඉන්දුනීසියානු නියෝජිත පිරිසේ ප‍්‍රකාශකයෙකු සඳහන් කළේය. මේ අතර ජනාධිපති මහින්ද රාජපක්ෂ මහතා ඩුබායි හි පැවැත්වෙන අන්තර්ජාතික බලශක්ති සමුළුව අද දහවල් ඇමතීමට නියමිතය.", "URL": "https://sinhala.adaderana.lk/news.php?nid=28508", "Category": null, "Parent URL": null}