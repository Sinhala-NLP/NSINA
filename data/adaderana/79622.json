{"Source": "Adaderana", "Timestamp": "November 7, 2017 09:21 pm", "Headline": " ගීතාගේ පුටුව පියසේනට දෙන්න තීන්දුයි!", "News Content": "හිටපු පාර්ලිමේන්තු මන්ත්‍රී ගීතා කුමාරසිංහ මහත්මියගේ පාර්ලිමේන්තු මන්ත්‍රීධූරය අහෝසිවීමෙන් හිස් වූ පාර්ලිමේන්තු මන්ත්‍රී ධූරය පියසේන ගමගේ මහතාට ලබා දීමට එක්සත් ජනතා නිදහස් සන්ධානය තීරණය කර ඇති බව එක්සත් ජනතා නිදහස් සන්ධාන මහලේකම් මහින්ද අමරවීර මහතා පවසයි. හිටපු පාර්ලිමේන්තු මන්ත්‍රී ගීතා කුමාරසිංහ මහත්මියට මන්ත්‍රී වරප්‍රසාද සහිතව පාර්ලිමේන්තුව වෙත ප්‍රවේශ වීම වැළැක්වෙනු ඇති බව කථානායක කාර්යාලය නිවේදනය කළේය. ද්විත්ව පුරවැසිභාවය හේතුවෙන් ගීතා කුමාරසිංහ මහත්මියට ශ්‍රී ලංකාවේ පාර්ලිමේන්තු මන්ත්‍රීධූරය දැරිය නොහැකි බවට ශ්‍රේෂ්ඨාධිකරණය පසුගියදා තීන්දු කළේය. එම තීන්දුව ඊයේ (06) පාර්ලිමේන්තුවට ලැබී ඇති අතර එම තීන්දුව මැතිවරණ කොමිසමට දන්වා යැවීමට කථානායක කාර්යාලය කටයුතු කිරීමත් සමඟ ගීතා කුමාරසිංහ මහත්මියගේ මනත්‍රී වරප්‍රසාද අහිමිවෙයි.", "URL": "https://sinhala.adaderana.lk/news.php?nid=79622", "Category": null, "Parent URL": null}