{"Source": "Adaderana", "Timestamp": "August 15, 2013 01:06 pm", "Headline": "ඉඩම්  හා පොලිස් බලතල දුන්නෝත් හොඳට හිටියි", "News Content": "පළාත් සභා සඳහා ඉඩම් හා පොලිස් බලතල ලබා දුනහොත් රට තුළ යළි ගැටුම්කාරී තත්ත්වයක් හටගැනීම වැළැක්විය නොහැකි බව අග්‍රාමාත්‍ය දි.මු ජයරත්න මහතා පවසයි. ඔහු පවසන්නේ ලෝකයේ බොහෝ රටවල මෙවැනි තත්ත්වයන් පිළිබඳ අද්දැකීම් ලබා ගත හැකි බවයි. සාමකාමී හා නිදහස් වාතාවරණයක ජීවත් වන ජනතාව මෙවැනි ගැටලුකාරී තත්ත්වයන්ට පත් කොට ඔවුන්ගේ නිදහස නැති කිරීමට ඇතැම් පාර්ශව කටයුතු කරමින් සිටින බව අග්‍රාමාත්‍යවරයා සඳහන් කරයි. මැතිවරණයෙන් පසුව ඉඩම් හා පොලිස් බලතල ඉවත් කිරීමට අදාළ යෝජනා පළාත් සභා මගින්ම සම්මත කරගනු ඇති බව අග්‍රාමාත්‍ය දි.මු.ජයරත්න මහතා මහනුවර ප්‍රදේශයේ පැවති ජන හමුවටකට සහභාගී වෙමින් කියා සිටින ලදි.", "URL": "https://sinhala.adaderana.lk/news.php?nid=36645", "Category": null, "Parent URL": null}