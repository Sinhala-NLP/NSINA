{"Source": "Adaderana", "Timestamp": "March 28, 2014 08:26 am", "Headline": "බෝගම්බර නැරඹීමේ කාල සීමාව දීර්ඝ කරයි ", "News Content": "බෝගම්බර බන්ධනාගාරය නැරඹීමේ කාල සීමාව අප්‍රේල් 02වැනිදා දක්වා දීර්ඝ කර තිබේ. පුනරුත්තාපන හා බන්ධනාගාර ප්‍රතිසංස්කරණ අමාත්‍යංශය පවසන්නේ පසුගිය 16 වැනිදා සිට අදාළ බන්ධනාගාරය නැරඹීමේ අවස්ථාව ජනතාවට ලබා දී ඇති බවයි. බන්ධනාගාරය නැරඹීමේ අවස්ථාව හෙට්(29) දිනයෙන් අවසන් වීමට නියමිතව තිබුණි. එහෙත් පාසල් සිසුන් ඇතුළු බොහෝ පිරිසකගේ ඉල්ලීම් මත තවත් දින කිහිපයක් බෝගම්බර බන්ධනාගාරය නැරඹීමේ අවස්ථාව ලබදෙන බව අමාත්‍යංශය සඳහන් කළේය. පසුගිය දින කිහිපය තුළ බන්ධනාගාරය නැරඹීම සඳහා ලක්ෂ 10ක පමණ පිරිසක් පැමිණ තිබේ.", "URL": "https://sinhala.adaderana.lk/news.php?nid=42132", "Category": null, "Parent URL": null}