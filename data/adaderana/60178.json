{"Source": "Adaderana", "Timestamp": "May 16, 2016 09:21 am", "Headline": "18ට වැඩි නම් නම ඇතුළත් කරන්න", "News Content": "2016 ඡන්ද හිමි නාම ලේඛන ප්‍රතිශෝධන කටයුතු සඳහා බී.සී ආකෘති පත්‍ර බෙදාහැරීමේ කටයුතු මේ වන විට ආරම්භ කර ඇති බව මැතිවරණ කොමිසම පවසයි.ඊයේ දිනයේ සිට ග්‍රාම නිලධාරිවරුන් විසින් අදාළ කටයුතු ආරම්භ කර ඇති බව එම කොමිසම සඳහන් කළේය.ඒ අනුව මෙම වසරේ ජුනී මස 01 වන දිනට වයස අවුරුදු 18ට සම්පූර්ණ වන සියලූම ශ්‍රී ලාංකික පුරවැසියන්ට ඡන්ද හිමි නාම ලේඛනයට සිය නම ඇතුළත් කිරීමේ හැකියාව පවතින බව එම කොමිසම පැවසුවේය.මෙම ආකෘති පත්‍ර ජුනි මස 01 වන දිනෙන් අනතුරුව ග්‍රාම නිළධාරින්වරුන් වෙත ලබාදීමට කටයුතු කරන ලෙස ද එම කොමිසම ජනතාවගෙන් ඉල්ලීමක් කරයි.යම් කිසි හෙයකින් ආකෘති පත්‍ර නොලැබුණු පුද්ගලයින් සීටී නම් ග්‍රාම නිළධාරි කාර්යාල වලින් අදාළ ආකෘති පත්‍ර ලබා ගැනීමට කටයුතු කරන ලෙස ද මැතිවරණ කොමිසම දැනුම්දෙයි.අදාළ බී.සී ආකෘති පත්‍ර ග්‍රාම නිලධාරි කාර්යාල වලට ලැබීමෙන් අනතුරුව ඒවා මැතිවරණ කොමිසම වෙත ලබාදීම සඳහා දිස්ත්‍රික් ලේකම් කාර්යාල වෙත ලබාදීමට කාලය ලබාදිය යුතු බව එම කොමිසම සඳහන් කළේය.ජුනි 15 වන දින සිට අගෝස්තු 01 වනදා දක්වා ඒ සඳහා කාලය ලබාදී ඇති බව සඳහන්ය.", "URL": "https://sinhala.adaderana.lk/news.php?nid=60178", "Category": null, "Parent URL": null}