{"Source": "Adaderana", "Timestamp": "June 26, 2013 11:38 am", "Headline": "අපි තේරීම් කාරක සභාවට එන්නේ නෑ", "News Content": "13 වන ආණ්ඩුක්‍රම ව්‍යවස්ථා සංශෝධනයට අදාළව රජය විසින් ගෙන එන ලද පාර්ලිමේන්තු තේරීම් කාරක සභාවට ස්වකීය නියෝජිතයින් නම් නොකරන බව ජ.වි.පෙ ප්‍රධාන ලේකම් ටිල්වින් සිල්වා මහතා පවසයි. අද (26) කොළඹ පැවති මාධ්‍ය හමුවකදී හෙතෙම කියා සිටියේ කරුණු 3 ක් හේතුවෙන් තම පක්ෂය විසින් ඊට නියෝජිතයින් පත් නොකිරීමට තීරණය කර ඇති බවයි. පළමුවැන්න නම් මේ සම්බන්ධයෙන් රජයේ ස්ථාවරය අපැහැදිලිවීම බවත්, දෙවැන්න මෙමගින් සැබෑ ප්‍රශ්නය මගහැරෙන බවත්, තෙවැන්න ආණ්ඩුවේ අභ්‍යන්තර ප්‍රශ්නයක් මේ තුළ ප්‍රකාශමාන වන බැවින් ඊට ජ.වි.පෙ මැදිහත්වීම නුසුදුසු යයි හැඟීයාම නිසා බවත් ඔහු පෙන්වා දුන්නේය.", "URL": "https://sinhala.adaderana.lk/news.php?nid=35255", "Category": null, "Parent URL": null}