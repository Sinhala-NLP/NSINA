{"Source": "Adaderana", "Timestamp": "July 24, 2018 11:26 am", "Headline": "නව මාර්ග ඉදිකිරීම සඳහා මුඩුක්කු නිවාස 30,000ක් ඉවත් කරයි", "News Content": "නව මාර්ග පද්ධතියක් ඉදිකිරීම සඳහා කෙන්යාවේ මුඩුක්කු නිවාස 30,000ක් ඉවත් කිරීමට එරට රජය පියවර ගෙන තිබේ. නයිරෝබි නුවර ඉදිවන මෙම මාර්ග පද්ධතිය ඉදිකිරිම සඳහා අමෙරිකානු ඩොලර් මිලියන 20ක් ඇස්තමේන්තු කර ඇති බව විදෙස් මාධ්‍ය වාර්තා කළේය. සති දෙකක කාලයක් තුළ ඔවුන්ට එම නිවාස වලින් ඉවත් වන ලෙස දැනුම් දී තිබුණ ද ඉන් ඉවත් නොවීම හේතුවෙන් එම නිවාස කඩා ඉවත් කිරීමට රජය පියවර ගෙන ඇත. මේ අතර මුඩුක්කු නිවාස ඉවත් කිරීම දැඩි ලෙස හෙළා දකින බව ජාත්‍යාන්තර ක්ෂමා සංවිධානය පවසා ඇත. ‍කෙසේවෙතත් එම ජනතාව වෙනත් ස්ථානවල පදිංචිකරවීමට අවශ්‍ය කටයුතු සිදුකරන බව කෙන්යානු බලධාරීන් ප්‍රකාශ කර තිබේ.", "URL": "https://sinhala.adaderana.lk/news.php?nid=93113", "Category": null, "Parent URL": null}