{"Source": "Adaderana", "Timestamp": "January 13, 2016 03:36 pm", "Headline": " අගමැතිගේ ප්‍රකාශයට කැබිනට් අනුමැතිය නෑ", "News Content": "නව ආණ්ඩු ක‍්‍රම ව්‍යවස්ථාවක් සැකසීම සඳහා පාර්ලිමේන්තුව ව්‍යවස්ථාපිත මණ්ඩලයක් බවට පත් කිරීමට අගමැතිවරයා විසින් පාර්ලිමේන්තුවට ගෙන එන ලද යෝජනාවට මේ වන තෙක් ඇමති මණ්ඩලයේ අනුමැතිය හිමිව නැති බව මහාචාර්ය ජී.එල්. පීරිස් මහතා පවසයි.ඒ මහතා මේ බව සඳහන් කර සිටියේ ඒකාබද්ද විපක්‍ෂය විසින් අද(13) කොළඹදී කැඳවා තිබූ මාධ්‍ය හමුවකට එක්වෙමින්ය.එසේම ආණ්ඩුව තුළ මේ වන විට බෙදීම් ඇති වී ඇති බවත්, මෙරටේ මේ වන විට පොලිස් රාජ්‍යක් බිහි වී ඇති බවත්, ඒ මහතා එහිදී වැඩිදුරටත් අවධාරණය කර සිටියේය.එම මාධ්‍ය හමුවට එක්වෙමින් පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කර සිටියේ පසුගිය දින පාන් මිල වැඩි කළද ඒ සම්බන්ධයෙන් ආණ්ඩුව මෙතෙක් කිසිදු ප්‍රකාශයක් නොකරණ බවයි.මේ වන විට මෙරට ආයෝජන බරපතළ තත්ත්වයකට පත්වී ඇති බවද හෙතෙම අවධාරණය කළේය.තවද මේ වන විට පාර්ලිමේන්තුව නිසි අයුරුන් රැස්නොවන බවද ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=56333", "Category": null, "Parent URL": null}