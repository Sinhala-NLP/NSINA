{"Source": "Adaderana", "Timestamp": "August 26, 2015 12:29 pm", "Headline": "ද්‍රවිඩ සන්ධානය බිස්වාල් හමුවෙයි", "News Content": "දිවයිනට පැමිණ සිටින අමෙරිකා එක්සත් ජනපදයේ දකුණු හා මධ්‍යම ආසියානු කටයුතු පිළිබඳ සහකාර රාජ්‍ය ලේකම් නිෂා බිස්වාල් මහත්මිය දෙමළ ජාතික සන්ධාන නියෝජිතයින් මුණගැසී තිබේ.අද පෙරවරුවේ කොළඹ අමෙරිකානු තානාපති නිල නිවසේ දී මෙම සාකච්ඡා පැවැත්වුණු බව සඳහන්ය.පැයකට ආසන්න කාලයක් පැවති සාකච්ඡාව සඳහා දෙමළ ජාතික සන්ධානයේ නායක ආර්.සම්බන්ධන්, උතුරු පළාත් ප්‍රධාන අමාත්‍ය සී.වී.විග්නේෂ්වරන්, සෙල්වම් අඩෙයිකලනාදන් සහ එම්.ඒ.සුමන්තිරන් යන මහත්වරුන් සහභාගී වී ඇත.", "URL": "https://sinhala.adaderana.lk/news.php?nid=53469", "Category": null, "Parent URL": null}