{"Source": "Adaderana", "Timestamp": "June 13, 2013 05:33 pm", "Headline": "තාමත් මුහුදු යෑමෙන් වැළකිය යුතුයි !", "News Content": "මන්නාරම සිට කොළඹ සහ ගාල්ල හරහා පොතුවිල් දක්වා ගැඹුරු හා නොගැඹුරු මුහුදු ප්‍රදේශ රළු ස්වභාවයක් ගන්නා බැවින් ධිවර කටයුතු වල නිරත වීමෙන් තවදුරටත් වළකින ලෙස කාලගුණ විද්‍යා දෙපාර්තමේන්තුව දැනුම් දෙයි. අදාළ මුහුදු ප්‍රදේශ පැයට කිලෝමීටර් 60 ක පමණ වේගයෙන් සුළං ඇතිවිය හැකි බව එම දෙපාර්තමේන්තුව පවසයි. එමෙන්ම දිවයිනේ බස්නාහිර, සබරගමුව, මධ්‍යම සහ දකුණු පළාත්වල වැසි ඇතිවන බව ද එම දෙපාර්තමේන්තුව නිවේදනය කරයි. දිවයින හරහා විශේෂයෙන් මධ්‍යම කදුකරයේ බටහිර බෑවුම් ප්‍රදේශවල තඳ සුළං තත්ත්වයක් ඇතිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=34896", "Category": null, "Parent URL": null}