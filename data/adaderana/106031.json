{"Source": "Adaderana", "Timestamp": "March 14, 2019 09:07 am", "Headline": "ගංජා තොගයක් සමඟ 2ක් අත්අඩංගුවට", "News Content": "කුරුඳුවත්ත, හැටේවත්ත ප්‍රදේශයේදී කේරළ ගංජා තොඟයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. කුරුඳුවත්ත පොලීසියේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී කේරළ ගංජා කිලෝග්‍රෑම් 11යි ග්‍රෑම් 585ක් පොලීසිය විසින් සොයාගෙන තිබේ. සැකකරුවන් 28 හැවිරිදි සහ 29 හැවිරිදි වව්නියාව ප්‍රදේශයේ පදිංචිකරුවන් දෙදෙනෙකි. අත්අඩංගුවට ගත් සැකකරුවන් අද(14) කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කුරුඳුවත්ත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106031", "Category": null, "Parent URL": null}