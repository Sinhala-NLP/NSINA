{"Source": "Adaderana", "Timestamp": "December 3, 2010 11:38 am", "Headline": "විමල්ගේ විරෝධතාව ඇරඹෙයි -මහ කොමසාරිස් කාර්යාලය වසා ඇත?", "News Content": "ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතාගේ ප්‍රධානත්වයෙන් ආරම්භ වූ විරෝධතා ව්‍යාපාරය මේ වනවිට කොළඹ, බෞද්ධාලෝක මාවතේ පිහිටි බ්‍රිතාන්‍ය මහ කොමසාරිස් කාර්යාලය දෙසට ගමන් කරමින් තිබෙන බව වාර්තා වේ. බ්‍රිතාන්‍යයේ සංචාරයක නිරත වූ ජනාධිපති මහින්ද රාජපක්ෂ මහතාට එහිදී සත්කාර කළ ආකාරය පිළිබඳව බ්‍රිතාන්‍ය රජයට විරෝධය පළකිරීම මෙම විරෝධතාවයේ අරමුණ බව ද සඳහන්ය. කෙසේවෙතත් බ්‍රිතාන්‍ය මහ කොමසාරිස් කාර්යාලයේ තානාපති කටයුතු පිළිබඳ අංශය සිකුරාදා දිනය(2010 දෙසැම්බර් 03)තුළ මහ ජනතාව සඳහා වසා ඇති බව සඳහන් වන පුවරුවක් තානාපති කාර්යාලය ඉදිරිපිට ප්‍රදර්ශනය කර ඇති බව එහි ඉදිරිපිට රැඳී සිටින අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=12569", "Category": null, "Parent URL": null}