{"Source": "Adaderana", "Timestamp": "February 2, 2017 12:49 pm", "Headline": "නීති විරෝධීව පතල් හෑරූ 7ක් දැලේ", "News Content": "නීති විරෝධීව පතල් කැණීම් සිදුකළ පුද්ගලයින් හත් දෙනෙකු රත්නපුර-කහවත්ත ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්ය බලකායේ හොරණ කඳවුරේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව සඳහන්වේ.එහිදී පතල් කැණීම සඳහා යොදාගත් උපකරණ කිහිපයක් ද විශේෂ කාර්ය බලකාය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා මැණික් හා ස්වර්ණාභරණ අධිකාරීයේ රත්නපුර කාර්යාලය වෙත බාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=68988", "Category": null, "Parent URL": null}