{"Source": "Adaderana", "Timestamp": "January 13, 2013 10:56 am", "Headline": "හෙට මට වාර්තාව එනවා", "News Content": "අවිස්සාවේල්ල බන්ධනාගාරයෙන් රැඳවියන් පිරිසක් පලායාම පිළිබද සොයා බැලීමට පත් කළ පරීක්ෂණ කමිටුවේ වාර්තාව හෙට (14) තමාට ලැබෙනු ඇතැයි බන්ධනාගාර කොමසාරිස් ජනරාල් පී.ඩබ්ලිව්. කොඩිප්පිලි මහතා පවසයි. පසුගිය බ්‍රහස්පතින්දා (10) අලුයම බන්ධනාගාරයේ සිටි රැඳවියන් දස දෙනෙකු බන්ධනාගාර නිලධාරීන්ට පහරදී පලාගොස් තිබුණි. අදාළ පලායාමේ සිද්ධිය සම්බන්ධයෙන් නිලධාරින් තිදෙනෙකුගෙන් සමන්විත පරීක්ෂණ කමිටුවක් පත් කිරීමට බන්ධනාගාර දෙපාර්තමේන්තුව පියවර ගන්නා ලදී. ඒ අනුව ඔවුන් විසින් පුද්ගලයන් 25 දෙනෙකුගෙන් පමණ සාක්ෂි සටහන් කරගෙන ඇති බව වාර්තා වේ. පලාගිය රැඳවියන් 10 ක් අතරින් තිදෙනෙකු මේවන විට අත්අඩංගුවට ගෙන ඇති බව බන්ධනාගාර කොමසාරිස් ජනරාල්වරයා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=30723", "Category": null, "Parent URL": null}