{"Source": "Adaderana", "Timestamp": "June 24, 2010 09:36 am", "Headline": "අද ශ්‍රී ලංකාව හා ඉන්දියාව ගැටෙයි", "News Content": "ආසියානු කුසලාන එක්දින තරගාවලියේ අවසන් මහා තරගය අද ශ්‍රී ලංකාව හා ඉන්දියාව අතර පැවැත්වේ. මෙම තරගාවලියේ අපරාජිත කණ්ඩායමක් ලෙස අවසන් මහා තරගයට පැමිණෙන ශ්‍රී ලංකා කණ්ඩායම තරගය ජය ගැනීම පිළිබඳව වැඩි බලාපොරොත්තු තබා තිබේ. ශක්තිමත් කණ්ඩායමක් තමන්ට සිටින බැවින් තරගය ජයග්‍රහණය කිරීම අපහසු නොවන බව ශ්‍රී ලංකා කණ්ඩා‍යමේ කුමාර සංගක්කාර පවසයි. පෙරේදා පැවති තරගය පරාජය වීමත් සමඟම ඉන්දීය කණ්ඩායම මෙම තරගය ජය ගැනීම සදහා දැඩි අධිෂ්ඨානයෙන් සිටින බව ඉන්දීය කණ්ඩායමේ නායක මහේන්ද්‍ර සිං දෝනි පවසයි. පසුගිය වසර දෙක තුළ පැවති ආසියානු කුසලාන තරගාවලි ජය ගැනීමට ශ්‍රී ලංකා කණ්ඩායම සමත් විය.", "URL": "https://sinhala.adaderana.lk/news.php?nid=9189", "Category": null, "Parent URL": null}