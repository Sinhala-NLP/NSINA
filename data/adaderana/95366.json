{"Source": "Adaderana", "Timestamp": "September 1, 2018 02:57 pm", "Headline": "මත්ද්‍රව්‍ය සමඟ පුද්ගලයින් 5 ක් අත්අඩංගුවට", "News Content": "හෙරොයින් ,අයිස් මත්ද්‍රව්‍යය සහ කේරල ගංජා සන්තකයේ තබාගෙන සිටි පස්දෙනෙකු සැකපිට ඊයේ (31) පස්වරුවේ අත්අඩංගුවට ගත් බව හැටන් පොලිසිය පවසයි. හැටන්පොලිස් කොට්ඨාශ දුෂණ මර්දන ඒකකයේ නිලධාරින් විසින් හැටන් කොළඹ ප්‍රධාන මාර්ගයේ හැටන් ෂැනන් මංසන්ධියේ හදිසියේ නුවරඑලිය සංචාරය සදහා පැමිණෙන වාහන පරික්ෂා කිරිමේදි මෙම සැකකරුවන් අත්අඩංගුවට ගැනිමට හැකි වී ඇත. මෙම සැකකරුවන් සන්තකයේ තිබි අයිස් මත්ද්‍රව්‍යය මිලිග්‍රෑම් 390 ක් , හෙරොයින් මිලිග්‍රෑම් 190 සහ කේරල ගංජ ග්‍රෑම් 13 සොයාගැනිමට මෙම වැටලිම සිදු කල නිලධාරින් සමත් වි ඇත. මෙම සැකරුවන් අවුරුදු 25 -30 ත් 61 වයස් කාණ්ඩවල පසුවන අය බවත් එම සැකකරුවන් කොළඹ, මහනුවර සහ කිතුල්ගල යන ප්‍රදේශවල පදිංචිකරුවන් බව හැටන් පොලිසිය කියා සිටියේය. අත්අඩංගුවට ගත් සැකකරුවන් හැටන් මහෙස්ත්‍රාතත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=95366", "Category": null, "Parent URL": null}