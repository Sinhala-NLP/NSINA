{"Source": "Adaderana", "Timestamp": "April 23, 2019 03:21 pm", "Headline": "“රොටුඹ අමිල“  යළි රිමාන්ඩ්", "News Content": "සේපාල රත්නායකගේ අමිල සම්පත් හෙවත් රොටුඹ අමිල මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරු එළඹෙන මැයි මස 07 දක්වා යළි රක්ෂිත බන්ධනාගාර ගත කර ඇති බව අද දෙරණ වාරතාකරු පවසයි. අදාළ සැකකරු අද(23) මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරු යළි රක්ෂිත බන්ධනාගාර ගත කිරීමට මොරවක මහේස්ත්‍රාත් ශෂිකා මිථුනආරච්ච්චි මෙනවිය නියෝග කළේය. ඔහු එලෙස රක්ෂිත බන්ධනාගාරගත කළේ 2018.10.27 දින මාතර රොටුඹ ප්‍රදේශයේ දී නාලක පුෂ්ප කුමාර යන ව්‍යාපාරිකයා සහ ජාසිංකන්දගේ නිලංග සඳරුවන් යන ඔහුගේ සහායකයා රොටුඹ ප්‍රදේශය වෙළඳසල තුළදී ටී-56 ගිනි අවියකින් වෙඩිතබා ඝාතනය කිරීමට තැත් කිරීමේ අපරාධය ඩුබායි සිට මෙහෙයු බවට දුරකථන විශ්ලේෂන වාර්තා බුද්ධි තොරතුරු සහ විමර්ශනවලදී අනාවරණය වි තිබීම හේතුවෙනි. මාකඳුරේ මධුෂ් සමඟ ඩුබායිහි පැවති සාදයක දී අත්අඩංගුවට පත්ව එරටින් පිටුවහල් කිරීමෙන් අනතුරුව රහස් පොලීසියේ කටුනායක ගුවන් තොටුපල ඒකකය විසින් අත්අඩංගුවට ගනු ලැබීමෙන් අනතුරුව පසුගියි 29 දා මොරවක මහේස්ත්‍රාත් අධිකරණයට ඉදිරිපත් කිරීමෙන් පසු අප්‍රේල් මස 02, 11, දින දක්වාත් ඉන් අනතුරුව අප්‍රේල් මස 23 වන දින දක්වාත් රක්ෂිත බන්ධනාගාර ගත කිරීමට මොරවක මහේස්ත්‍රාත් අධිකරණය විසින් කටයුතු කළේය.", "URL": "https://sinhala.adaderana.lk/news.php?nid=108537", "Category": null, "Parent URL": null}