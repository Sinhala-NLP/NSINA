{"Source": "Adaderana", "Timestamp": "April 10, 2010 08:44 am", "Headline": "කොළඹ ජය විමල්ට ", "News Content": "මෙවර මෙවර මහ මැතිවරණයේදී කොළඹ දිස්ත්‍රික්කයේ වැඩිම මනාප සංඛ්‍යාව ලබාගැනීමට විමල් වීරවංශ මහතා සමත්වී තිබේ. ඒ මනාප 280, 672ක් ලබාගනිමිනි. එක්සත් ජනතා නිදහස් සන්ධානයේ මනාප ජන්ද අතරින් දෙවන ස්ථානයට පත්ව සිටින දුම්න්ද සිල්වා මහතා ලබා ඇති මනාප සංඛ්‍යාව 146, 336කි. මනාප 120, 333ක් හිමිකර ගනිමින් තෙවන ස්ථානයට පත්ව සිටින්නේ චම්පික රණවක මහතාය. එක්සත් ජාතික පක්ෂයේ වැඩිම මනාප ප්‍රමාණය හිමිකර ගෙන ඇත්තේ රනිල් වික්‍රමසිංහ මහතාය. ඒ මනාප 230, 957ක් ලබාගනිමිනි. පිළිවෙළින් එම පක්ෂයේ දෙවන හා තෙවන ස්ථාන වලට පත්ව සිටින රවී කරුණානායක මහතා මනාප 70, 328ක් ද, මොහාන් ලාල් ග්‍රේරු මහතා මනාප 68, 008ක් ද හිමිකරගෙන ඇත. මෙවර මහ මැතිවරණයට ප්‍රජාතන්ත්‍රවාදී ජාතික සන්ධානය යටතේ තරග වැදි සරත් ෆොන්සේකා මහතා මනාප 98, 456ක් හිමිකරගෙන ඇත.", "URL": "https://sinhala.adaderana.lk/news.php?nid=7752", "Category": null, "Parent URL": null}