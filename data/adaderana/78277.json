{"Source": "Adaderana", "Timestamp": "October 3, 2017 06:40 am", "Headline": "යාපනේ මහාධිකරණ විනිසුරුට වෙඩි තැබු සැකකරු යළි රිමාන්ඩ්", "News Content": "යාපනය මහාධිකරණ විනිසුරු මානික්කවාසගර් ඉලන්චේලියන් ඉලක්ක කර ගනිමින් වෙඩි තැබීමක් සිදුකළ සැකකරු නැවත ඔක්තෝම්බර් 16 වැනිදා දක්වා රක්ෂිත බන්ධනාගාර ගත කරන ලෙසට යාපනය මහේස්ත‍්‍රාත් එස්.සදීශ්කරන් ඊයේ(02) නියෝග කළේය.සැකකරු අපරාධ පරීක්ෂණ දෙපාර්තමේන්තු නිලධාරීන් විසින් ඊයේ යාපනය මහේස්ත‍්‍රාත් අධිකරණය වෙත ඉදිරිපත් කළ අවස්ථාවේදී මහේස්ත‍්‍රාත්වරයා එලෙස නියෝග කළේය.පසුගිය පූලි මස 22 වැනිදා යාපනය නල්ලූර් ප‍්‍රදේශයේදී යාපනය මහාධිකරණ විනිසුරුවරයා ඉලක්ක කර ගනිමින් වෙඩි තැබීමක් සිදු වු අතර, වෙඩි ප‍්‍රහාරයෙන් පොලිස් සැරයන්වරයෙකු ජිවිතක්ෂයට පත්වී තවත් පොලිස් කොස්තාපල්වරයෙකු තුවාල ලැබීය.සිද්ධියෙන් අනතුරුව වරද පිළිගනිමින් සැකකරු යාපනය පොලිසිය වෙත භාරවීමෙන් අනතුරුව අධිකරණය වෙත ඉදිරිපත් කෙරිණ.", "URL": "https://sinhala.adaderana.lk/news.php?nid=78277", "Category": null, "Parent URL": null}