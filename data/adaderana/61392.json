{"Source": "Adaderana", "Timestamp": "June 23, 2016 01:52 pm", "Headline": "7ක් නයිජීරියාවේදී පැහැරගනියි", "News Content": "ඕස්ට්‍රේලියානු සහ නවසීලන්ත ජාතිකයින් සිව් දෙනෙකු ඇතුළු පුද්ගලයින් හත් දෙනෙකු නයිජීරියාවේදී පැහැරගැනීමට ලක්ව තිබේ.ඕස්ට්‍රේලියානු ජාතිකයින් තිදෙනෙකු නවසීලන්ත ජාතිකයෙකු සහ නයිජීරියානු ජාතිකයින් තිදෙනෙකු මෙලෙස පැහැරගැනීමට ලක්ව ඇති බව විදෙස් මාධ්‍ය වාර්තා කරයි.ඉංජිනේරු අංශයේ රැකියාවේ නිරතව සිට ඇති අදාළ පිරිස වාහනයකින් ගමන්කරමින් සිටියදී කඩාවැදුනු කණ්ඩායමක් එහි රියදුරු ඝාතනය කර රථයේ සිටි පිරිස පැහැරගෙන ගොස් ඇති බව සඳහන්ය. කප්පම් ලබාගැනීමේ අරමුණින් මෙම පැහැරගැනීම සිදුකරන්නට ඇති බව නයිජීරියානු ආරක්ෂක අංශ සැක පළ කරයි. ‍", "URL": "https://sinhala.adaderana.lk/news.php?nid=61392", "Category": null, "Parent URL": null}