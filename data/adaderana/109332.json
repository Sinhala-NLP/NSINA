{"Source": "Adaderana", "Timestamp": "May 6, 2019 08:58 am", "Headline": "ගණදෙවි කෝවිල අසලින් සැක කටයුතු යතුරුපැදියක් අත්අඩංගුවට", "News Content": "කිලිනොච්චිය,මුරුකණ්ඩි ගණදෙවි කෝවිල අසළ නවතා තිබු සැක කටයුතු යතුරුපැදියක් සමඟ සැකකරුවෙකු ඊයේ(05) සවස අත්අඩංගුවට ගත් බව මාන්කුලම පොලිසිය පවසයි. පොලිසිය පැවසුවේ අදාළ යතුරුපැදිය ඊයේ උදැසන සිට සවස් වන තෙක් අදාළ යතුරුපැදිය කෝවිල භුමියේ නවතා තිබි ඇති අතර,ලද තොරතුරක් මත අදාළ යතුරුපැදිය සොයාගත් බවයි. කෙසේ වෙතත් සවස් කාලය වන විට යතුරපැදිය සොයා පුද්ගලයෙකු යතුරුපැදිය අසළට පැමිණි අවස්ථාවේ එම පුද්ගලයාව අත්අඩංගුවට ගත් බවද පොලිසිය පැවසීය. සිද්ධිය සම්බන්ධයෙන් මාන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109332", "Category": null, "Parent URL": null}