{"Source": "Adaderana", "Timestamp": "June 19, 2010 08:19 am", "Headline": "ලංකාව හා ඊජීප්තුව අතර ගිවිසුම් කිහිපයක්", "News Content": "ශ්‍රී ලංකාව හා ඊජීප්තුව අතර ද්විපාර්ශ්වික ගිවිසුම් කිහිපයකට එළඹ තිබේ. පසුගිය දා මෙරට සංචාරයක නිරත වූ ඊජීප්තුවේ සහකාර විදේශ කටයුතු අමාත්‍යවරයාගේ ශ්‍රී ලංකා සංචාරයකට සමගාමීව මෙම ගිවිසුම්වලට එළඹි බව විදේශ කටයුතු අමාත්‍යාංශය පවසයි. මීට අමතරව විදේශ අමාත්‍ය මහාචාර්ය ජී. එල් පීරිස් මහතා සමග ඊජීප්තු සහකාර වි‍ෙද්ශ ඇමතිවරයා පැවැත්වූ සාකච්ඡාවේ දී දෙරට අතර ඒකාබද්ධ ආර්ථික කොමිසමක් ස්ථාපිත කිරීමට ද එකඟතාව පළවිය. ශ්‍රී ලාංකික සිසුන්ට ඊජීප්තුවේ විශ්ව විද්‍යාලවල අධ්‍යාපනය හැදෑරීමේ අවස්ථාව ලබාදීම‍ට ද එකඟතාව පළ වී ඇති බව සඳහන්ය. එමෙන්ම ලාංකිකයන්ට කෘෂිකර්ම පුහුණු ලබාදීමට ද සූදානම් බව ඊජීප්තු සහකාර විදේශ අමාත්‍යවරයාගේ එකඟතාව පළ වූ බව විදේශ කටයුතු අමාත්‍යාංශය කියා සිටියි.", "URL": "https://sinhala.adaderana.lk/news.php?nid=9087", "Category": null, "Parent URL": null}