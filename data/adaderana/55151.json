{"Source": "Adaderana", "Timestamp": "November 17, 2015 03:47 pm", "Headline": "මාතලේ ඖෂධ ගබඩාවටත් විදලා", "News Content": "හෙරොයින් සහ ට්‍රැමඩෝල් ඖෂධ තොගයක් සමග පුද්ගලයෙකු අනුරාධපුර මාතලේ හංදිය ප්‍රදේශයේ දී අත්අඩංගුවට ගෙන තිබේ.අනුරාධපුර පොලිස් නිලධාරීන් කණ්ඩායමක් විසින් සැකකරු අත්අඩංගුවට ගත් බව පොලීසිය පැවසුවේය.ඔහු සතුව තිබී හෙරොයින් මිලිග්‍රෑම් 20ක් සහ ට්‍රැමඩෝල් කරල් 783ක් පොලීසිය භාරයට ගෙන ඇත.අදාළ ඖෂධ සැකකරු මාතලේ රෝහලේ ඖෂධ ගබඩාවෙන් සොරාගෙන ඇති බවට ද සිදුකළ විමර්ශනවලදී අනාවරණය වී තිබේ.සැකකරු 21 හැවිරිදි කුරුන්දන්කුලම, මාතලේ පාර ප්‍රදේශයේ පදිංචි තරුණයෙකු වන අතර අනුරාධපුර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55151", "Category": null, "Parent URL": null}