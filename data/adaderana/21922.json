{"Source": "Adaderana", "Timestamp": "February 7, 2012 08:29 am", "Headline": "  හෙද නිලධාරීන් යළිත් විරෝධයේ ", "News Content": "සිය ඉල්ලීම් ලබාදීමට බලධාරීන් පියවර නොගැනීමට විරෝධය පළකරමින් යළිත් වරක් වෘත්තීය සමිති ක්‍රියාමාර්ගයක නිරත වීමට රජයේ හෙද නිලධාරීන්ගේ සංගමය තීරණය කර තිබේ. එම සංගමයේ සභාපති සමන් රත්නප්‍රිය මහතා කියා සිටියේ ලබන බ්‍රහස්පතින්දා දිනයේ දිවයිනේ සියලු රෝහල්වල උද්ඝෝෂණ ව්‍යාපාරයක් ක්‍රියාත්මක කරන බවයි. පසුගිය 31 වන දින ද දිවයිනේ රෝහල් රැසක උද්ඝෝෂණ ව්‍යාපාර පැවැත්වුව ද මෙතෙක් තම ඉල්ලීම් ලබාදීමට බලධාරීන් කිසිදු ක්‍රියාමාර්ගයක් ගෙන නොමැති බව සමන් රත්නප්‍රිය මහතා ප්‍රකාශ කළේය.", "URL": "https://sinhala.adaderana.lk/news.php?nid=21922", "Category": null, "Parent URL": null}