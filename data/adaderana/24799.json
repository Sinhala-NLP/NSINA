{"Source": "Adaderana", "Timestamp": "June 6, 2012 09:41 am", "Headline": "ශ්‍රී ලංකා රේගු කාර්යාලයක් හම්බන්තොට වරායේ ආරම්භ කරයි", "News Content": "ශ්‍රී ලංකා රේගු කාර්යාලයක් හම්බන්තොට මහින්ද රාජපක්ෂ වරායේ ආරම්භ කර තිබේ. අද (06) සිට ආරම්භ කෙරෙන වාහන ආනයන සහ ප්‍රති අපනයන මෙහෙයුම් වලට අදාළ කටයුතු සිදු කිරීම සඳහා මෙම රේගු කාර්යාලය ආරම්භ කර ඇති බව ශ්‍රී ලංකා වරාය අධිකාරිය පවසයි. ජපානයේ සිට ආනයනික වාහන 15ක් රැගත් \"ෆ්‍රිසියා\" නෞකාව හම්බන්තොට වරායට ළඟා වීමට නියමිතව ඇත. ප්‍රති අපනයන වාහන දහසක් රැගත් \" ඒෂියන් සන් \" නෞකාව ඉන්දියාවේ සිට අද (06) පැමිණීමට නියමිත බව ශ්‍රී ලංකා වරාය අධිකාරිය ප්‍රකාශ කර තිබේ. \" ඒෂියන් සන් \" නෞකාවෙන් රැගෙන ආ වාහන දහස ලබන 15 වැනිදා \"ඒෂියන් ලෙජන්ඩ්\" නෞකාවෙන් ඇල්ජීරියාව බලා ප්‍රති අපනයනය කිරීමට ද නියමිතය.", "URL": "https://sinhala.adaderana.lk/news.php?nid=24799", "Category": null, "Parent URL": null}