{"Source": "Adaderana", "Timestamp": "January 29, 2011 02:52 pm", "Headline": "ප්‍රථමවරට බාබුල් නිෂ්පාදනාගාරයක් වටලයි", "News Content": "මාළිගාවත්ත ප්‍රදේශ‍යේ රහසිගතව පවත්වාගෙන යන ලද බාබුල් මත්ද්‍රව්‍ය නිෂ්පාදනාගාරයක් වටලා සැකකරුවන් දෙදෙනෙකු අත්අඩංගුවට ගෙන තිබේ. බාබුල් නිෂ්පාදනාගාරයක් වැටලූ ප්‍රථම අවස්ථාව මෙය බව සුරාබදු දෙපාර්තමේන්තුවේ සුරාබදු අධිකාරී ප්‍රභාත් ජයවික්‍රම මහතා සඳහන් කළේය. මෙහිදී එම මත්ද්‍රව්‍ය නිෂ්පාදනය සඳහා යොදාගන්නා ලද යන්ත්‍ර කිහිපයක් සහ නිෂ්පාදනය වෙමින් පැවති බාබුල් තොගයක් ද සුරාබදු දෙපාර්තමේන්තුව භාරයට ගෙන ඇත. සිද්ධිය සම්බන්ධයෙන් වැඩිදුරටත් පරීක්ෂණ මෙහෙයවන බව සුරාබදු අධිකාරී ප්‍රභාත් ජයවික්‍රම මහතා පැවසීය.", "URL": "https://sinhala.adaderana.lk/news.php?nid=13838", "Category": null, "Parent URL": null}