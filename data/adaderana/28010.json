{"Source": "Adaderana", "Timestamp": "October 4, 2012 04:03 pm", "Headline": "6% වෙන් කරන්න බෑ කියන්නේ පදනමක් නැති කතාවක්", "News Content": "ආණ්ඩුව මුදල් වෙන් කිරීමේ දී නිසි ප්‍රමුඛතාවයකට අනුව සිදු නොකරන බව එක්සත් ජාතික පක්ෂය පවසයි. ආණ්ඩුව අනවශ්‍ය ව්‍යාපෘති සඳහා අධික මුදලක් වෙන් කෙරෙන බව එම පක්ෂයේ පාර්ලිමේන්තු මන්ත්‍රී ආචාර්ය හර්ෂද සිල්වා මහතා සඳහන් කරයි. 6% ක ප්‍රමාණයක් අධ්‍යාපනය සඳහා වෙන් කිරීමට නොහැකි බවට ආණ්ඩුව ගෙන යන ප්‍රචාරයන්හි කිසිදු පදනමක් නොමැති බව ද හෙතෙම කියා සිටියි. ඇතැම් මාර්ග ව්‍යාපෘති සඳහා කෝටි ගණනක මුදලක් වෙන් කිරීමට ආණ්ඩුව පියවර ගෙන ඇති බව ආචාර්ය හර්ෂද සිල්වා මන්ත්‍රීවරයා පවසයි.", "URL": "https://sinhala.adaderana.lk/news.php?nid=28010", "Category": null, "Parent URL": null}