{"Source": "Adaderana", "Timestamp": "September 21, 2012 04:07 pm", "Headline": "හෙරොයින් ප්‍රවාහනය කළ අයෙකු දැලේ", "News Content": "හෙරොයින් ප්‍රවාහනය කරමින් සිටි පුද්ගලයෙකු පිටකෝට්ටේ ප්‍රදේශයේ දී අත්අඩංගුවට ගෙන තිබේ. යතුරුපැදියකින් ගමන් ගනිමින් සිටි සැකකරු පොලිස් මත්ද්‍රව්‍ය කාර්යාංශ නිලධාරීන් කණ්ඩායමක් විසින් අත්අඩංගුවට ගෙන ඇති බව සඳහන්ය. සැකකරු සතුව තිබී හෙරොයින් ග්‍රෑම් 500 ක ප්‍රමාණයක් සොයාගත් බව පොලීසිය පැවසීය. කළුබෝවිල ප්‍රදේශයේ පදිංචිකරුවෙකු මෙසේ අත්අඩංගුවට ගෙන ඇති අතර ඔහුගෙන් රැඳවුම් නියෝග මත ප්‍රශ්න කිරීම් සිදුකරන බව පොලීසිය සඳහන් කළේය.", "URL": "https://sinhala.adaderana.lk/news.php?nid=27624", "Category": null, "Parent URL": null}