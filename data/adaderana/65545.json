{"Source": "Adaderana", "Timestamp": "October 30, 2016 12:21 pm", "Headline": " ශ්‍රී ලංකා-සිම්බාබ්වේ ටෙස්ට් තරගයේ දෙවන දිනය අදයි", "News Content": "සිම්බාබ්වේ කණ්ඩායම සමඟ හරාරේ නුවර දී පැවැත්වෙන ටෙස්ට් තරගයේ පළමු දිනය නිමා වන විට ශ්‍රී ලංකා කණ්ඩායම කඩුලු 4ක් දැවී ලකුණු 317ක් ලබාගෙන සිටියි.කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.ආරම්භක පිතිකරුවන් දෙදෙනා අතර ලකුණු 123ක සබඳතාවක් ගොඩනගා ගෙන සිටියදී දිමුත් කරුණාරත්න ලකුණු 56කට දැවී ගියේය.කෞෂාල් සිල්වා ලකුණු 94 යි.සිය මංගල ටෙස්ට් ශතකය වාර්තා කළ කුසල් ජනිත් පෙරේරා ලකුණු 110 යි.දිනය නිමා වන විට උපුල් තරංග නොදැවී ලකුණු 13ක් සහ ධනංජය සිල්වා නොදැවී ලකුණු 10ක් ලබා සිටියේය.පන්දු යැවීමේ දී ග්‍රෙයිම් ක්‍රිමර් කඩුලු 3ක් දවා ගැනීමට සමත් විය.", "URL": "https://sinhala.adaderana.lk/news.php?nid=65545", "Category": null, "Parent URL": null}