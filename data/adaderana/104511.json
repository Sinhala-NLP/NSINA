{"Source": "Adaderana", "Timestamp": "February 17, 2019 03:48 pm", "Headline": "ජයග්‍රහණයට හේතුව කුසල් හෙළි කරයි-දර්ශන සහිතයි", "News Content": "දකුණු අප්‍රිකාව සමඟ පැවති පළමු ටෙස්ට් තරගයෙන් තියුණු ජයක් ලබාගැනීමට ශ්‍රී ලංකා කණ්ඩායම ඊයේ (16) සමත් විය. ඒ කඩුලු 9ක් දැවී ලකුණු 304ක් වු ජයග්‍රාහි ඉලක්කය පසු කරමින්. මෙහි විශේෂත්වය වුයේ අවසන් කඩුලු සඳහා කුසල් ජනිත් පෙරේරා සහ විශ්ව ප්‍රනාන්දු අතර ලකුණු 78ක නොදැවුණු වාර්තාගත සම්බන්ධතාවයයි. විශිෂ්ඨ ඉනිමක් ක්‍රිඩා කර කුසල් ජනිත පෙරේරා නොදැවී ලකුණූ 153ක් රැස්කිරීමට සමත් විය. තරඟය අවසන් විමෙන් අනතුරුව ශ්‍රී ලංකා ක්‍රිකට් කණ්ඩායමේ සමාජිකයන් ක්‍රීඩාගාරයේ රැස්වී සිදු කළ සාකච්ඡාවක් ඇතුලත් වීඩියෝපටයක් මේ වන විට අන්තර්ජාලයට මුදා හැර ඇත. තරඟය ජයග්‍රහණය කිරිමට වැඩි දායකත්වයක් දැක්වු කුසල් ජනිත් පෙරේරා සහ සුරංග ලක්මාල් ද එහිදි සිය අදහස් දක්වන අයුරු දක්නට ලැබේ. එහිද අදහස් දක්වමින් කුසල් ජනිත් පැවසුවේ තම කණ්ඩායමේ ක්‍රිඩකයන්ට ගැටළු රාශ්‍රියක් පවතින බවත් එවැනි ගැටළු මධ්‍යයේ තරඟය ජයග්‍රහණය කිරිමට කණ්ඩායමේ ක්‍රිඩකයන්ගේ එකමුතුකම සහ පුහුණූකරුගේ දායකත්වය වැදගත් වු බවයි.", "URL": "https://sinhala.adaderana.lk/news.php?nid=104511", "Category": null, "Parent URL": null}