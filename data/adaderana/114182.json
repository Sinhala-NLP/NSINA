{"Source": "Adaderana", "Timestamp": "July 15, 2019 01:06 pm", "Headline": "හසලක ගාමිණීගේ ගුණ සැමරුම අලිමංකඩ දී", "News Content": "ත්‍රස්තවාදී ග්‍රහණයෙන් රට බේරා ගැනීම වෙනුවෙන් දිවි දුන් හසලක ගාමිණී රණවිරුවාගේ 28 වැනි ගුණ සැමරුම උත්සවය අලිමංකඩ හසලක ගාමිණි පිළිරුව අභියස දී කිලිනොච්චි ආරක්ෂක සේනා ආඥාපති මේජර් ජෙනරල් ජේ.වි.රවිප්‍රිය මහතාගේ හා ගාමිණි කුලරත්න රණවිරුවාගේ මැණියන් වන එස්.ජි.ජුලියට් මහත්මියගේ ප්‍රධානත්වයෙන් පැවැත්විය. ඊයේ (14) සවස යාපනය, අලිමංකඩ යුද හමුදා කඳවුරට ත්‍රස්ත ප්‍රහාරයක් එල්ල වු 1991 ජුලි 14 වැනිදා සිය ජිවිතය පුජා කරමින් අලිමංකඩ කඳවුර රැක ගැනීමට හසලක ගාමිණි රණවිරුවා කටයුතු කරනු ලැබීය. රට වෙනුවෙන් දිවිදුන් හසලක ගාමිණි විරුවාගේ පිළිරුව වෙත යුධ හමුදා ආචාරය පිරිනමමින් හා පුෂ්පෝපහාර දක්වමින් සැමරුම් උත්සවය පැවැත්විණ. සැමරුම් උත්සවය වෙනුවෙන් කිලිනොච්චිය ආරක්ෂක සේනා මූලස්ථානයේ සියලූම සේනාංකාධිපතිවරුන්,බළසේනාධිපතිවරුන් ඇතුළු පිරිසක් සහභාගි වි සිටියහ.", "URL": "https://sinhala.adaderana.lk/news.php?nid=114182", "Category": null, "Parent URL": null}