{"Source": "Adaderana", "Timestamp": "June 13, 2015 09:53 am", "Headline": "කොල්ලකරුවෙක් පොලිස් දැලේ", "News Content": "කොල්ලකෑමක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ.අදාළ පුද්ගලයාට රත්නපුර මහාධිකරණයේ විභාග වන නඩුවක් සඳහා වරෙන්තු නිකුත් කර ඇති බව සඳහන්ය.ඊයේ(12) දිනයේ තිස්සමහරාම , මොරපාන ප්‍රදේශයේදී අත්අඩංගුවට ගත් අදාළ පුද්ගලයා, 2006 වසරේ රත්නපුර ප්‍රදේශයේදී ගිනි අවි පෙන්වා , බිය ගන්වා, සිදුකළ විවිධ කොල්ලකෑම් රැසක් හා මිණීමැරුමක් සම්බන්ධයෙන් අවශ්‍යව සිටි සැකකරුවෙකු බව සඳහන් වෙයි.සැකකරු ඊයේ දින හම්බන්තොට මහේස්ත්‍රාත් අධිකරණය වෙත ඉදිරිපත් කර ඇති අතර , රත්නපුර මහාධිකරණයට ද ඉදිරිපත් කිරීමට නියමිතය. මේ සම්බන්ධයෙන් හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51968", "Category": null, "Parent URL": null}