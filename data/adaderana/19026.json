{"Source": "Adaderana", "Timestamp": "September 29, 2011 08:12 am", "Headline": "තැපැල් ඡන්ද විමසීම අද සහ හෙට", "News Content": "පළාත් පාලන ආයතන 23 ක් සඳහා වන තැපැල් ඡන්ද විමසීම අද(28) සහ හෙට(29) පැවැත්වෙයි. මහ නගර සභා 17ක් එක් නගර සභාවක් සහ ප්‍රාදේශීය සභා 5ක් සදහා මෙම ඡන්ද විමසීම පැවැත්වෙනු ඇත. තැපැල් ඡන්ද පහසුකම් ලබා දී ඇත්තේ ඡන්ද විමසීම් රාජකාරී, අත්‍යවශ්‍ය සේවා සහ ආරක්ෂක රාජකාරී සේවය සඳහා යොදවා ඇති මැතිවරණයට‍ අදාළ පළාත් පාලන ආයතන බලප්‍රදේශවල ඡන්ද හිමියන් ලෙස ලියාපදිංචි අයට පමණක් බව මැතිවරණ මහලේකම් කාර්යාලය පවසයි. තැපැල් ඡන්ද විමසීමේ කටයුතු නිරීක්ෂණය කිරීමට අවශ්‍ය පියවර ගෙන ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. මේ අතර අදාළ පළාත් පාලන ආයතන ඡන්ද විමසීමට අදාළ නිල ඡන්ද දැන්වීම් පත්‍රිකා බෙදා හැරීමේ කටයුතු 80%ක් මේ වන විට අවසන් කර ඇති බව තැපැල් දෙපාර්තමේන්තුව පවසයි.", "URL": "https://sinhala.adaderana.lk/news.php?nid=19026", "Category": null, "Parent URL": null}