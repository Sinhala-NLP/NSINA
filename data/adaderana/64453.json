{"Source": "Adaderana", "Timestamp": "September 26, 2016 01:02 pm", "Headline": "මීතොටමුල්ල කුණුකන්ද පුත්තලමට?", "News Content": "කොලොන්නාව, මීතොටමුල්ල ප්‍රදේශයේ කුණු කන්ද පුත්තලම අරුවක්කාලු ප්‍රදේශයට ගෙනයාම පිළිබඳ රජයේ අවධානය යොමුව තිබේ.අරුවක්කාලු ප්‍රදේශයේ හුණු ගල් වළවල් වසා දැමිම සඳහා එම කැලිකසල යොදා ගැනීමට නියමිත බව වාර්තා වේ.බස්නාහිර පළාතේ කැලිකසල ගැටළුව සම්බන්ධයෙන් විසඳුම් සෙවීමට අමාත්‍ය මණ්ඩල අනු කමිටුව පත් කළ ලේකම්වරුන්ගේ කමිටුව මේ පිළිබඳව මේ වන විට දීර්ඝ වශයෙන් සාකච්ඡා කරමින් සිටින බව පළාත් සභා සහ පළාත් පාලන අමාත්‍යාංශ ලේකම් කමල් පද්මසිරි මහතා සඳහන් කළේය.කොළඹ නගරයේ එක්රැස් වූ කැලිකසළ ටොන් 800ක් පමණ කොලොන්නාව, මීතොටමුල්ල ප්‍රදේශයේ මේ වන විට ගොඩගසා ඇත.මේ හේතුවෙන් ප්‍රදේශය අවට ජීවත්වන ජනතාව සෞඛ්‍ය ගැටළු රැසකට මුහුණදී ඇති බව වාර්තා වේ.", "URL": "https://sinhala.adaderana.lk/news.php?nid=64453", "Category": null, "Parent URL": null}