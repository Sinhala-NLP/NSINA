{"Source": "Adaderana", "Timestamp": "January 21, 2012 09:27 am", "Headline": "හිටපු ඉන්දීය ජනපති දිවයිනට පැමිණෙයි", "News Content": "ඉන්දියාවේ හිටපු ජනාධිපති අබ්දුල් කලාම් මහතා දිවයිනට පැමිණ තිබේ. කටුනායක බණ්ඩාරනායක ජාත්‍යන්තර ගුවන්තොටුපළ වෙත අබ්දුල් කලාම් මහතා ඊයේ(20) රාත්‍රී පැමිණි බව අද‍ දෙරණ වාර්තාකරු පැවසුවේය. සිව්දින සංචාරයක් සඳහා ඔහු දිවයිනට පැමිණි බව විදේශ කටයුතු අමාත්‍යාංශය පවසයි. දිවයිනේ රැදී සිටින කාලය අතරතුරදී ජනාධිපති මහින්ද රාජපක්ෂ මහතා ඇතුළු මෙරට දේශපාලකයින් කිහිපදෙනෙකු සමග අබ්දුල් කලාම් මහතා සාකච්ඡා පැවැත්වීමට නියමිත බව වාර්තා වේ.", "URL": "https://sinhala.adaderana.lk/news.php?nid=21537", "Category": null, "Parent URL": null}