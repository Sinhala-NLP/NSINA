{"Source": "Adaderana", "Timestamp": "December 30, 2017 09:55 am", "Headline": "යාපනයේ කසල මහ මගට දැමීම නිසා ජනතාව අපහසුතාවයට", "News Content": "යාපනය මහනගර සභාව යාපනයේ ප්‍රධාන මාර්ග තුනක් අසල කසල බැහැර කිරීමට පටන් ගැනීම නිසා ඒ අවට ජනතාව විශාල පරිසර ප්‍රශ්නයකට මුහුණ පා සිටින බව එම වැසියෝ කියා සිටිති. යාපනය වෙරල පාර,කරෙයිනගර් පාර හා පොම්මෙයිවේලි පාර යන ස්ථාන වලට දැනට දින හතරක සිට යාපනය මහ නගර සභාවේ සේවකයින් දිනපතාම කසල බැහැර කරණ බව පවසන යාපනයේ වැසියෝ මේ කසල අතර මියගිය බල්ලන්ගේ මළකුණු පවා ඇති බව සදහන් කරයි. මේ තත්ත්වය මත එම මාර්ග ආසන්නයේ පදිංචි කරුවන් දැඩි දුෂ්කරතාවයකට මුහුණ පා සිටින අතර ඒ පිළිබදව යාපනය මහනගර සභාවේ නිලධාරීන්ව දැණුවත් කල නමුත් මේ දක්වා ඔවුන්ට සහනයක් සැලසී නොමැති බව කියා සිටිති. යාපනය මහ නගර සභාවේ ලේකම් ටී.ජයසීලන් මහතාගෙන් මේ පිළිබදව විමසූ විට ඔහු කියා සිටියේ මේ අනවසර කසල බැහැර කිරීම සම්බන්ධයෙන් තමන්ට පැමිණිලි ලැබී ඇති බවයි. එම පැමිණිලි වල සදහන් පළාත් යාපනය නගර සභාව කසල බැහැර කිරීමට තෝරාගෙන ඇති ප්‍රදේශ නොවන නිසා මේ සම්බන්ධයෙන් වහාම පරීක්ෂණයක් පවත්වන බවද ලේකම්වරයා කියා සිටියේය.", "URL": "https://sinhala.adaderana.lk/news.php?nid=82239", "Category": null, "Parent URL": null}