{"Source": "Adaderana", "Timestamp": "September 23, 2010 08:34 am", "Headline": "සමස්ත තරගයේ ජය එංගලන්තයට", "News Content": "පකිස්ථානය සමග පැවති තරග පහකින් සමන්විත එක්දින ක්‍රිකට් තරගාවලිය තුනට දෙකක් වශයෙන් ජයගැනීමට එංගලන්ත කණ්ඩායම ඊයේ සමත් විය. ඒ අවසන් තරගයෙන් පකිස්ථානය පරදා ලකුණු 121ක ජයක් හිමිකර ගැනීමත් සමගය. තරගයේ ප්‍රථමයෙන් පන්දුවට පහරදුන් එංගලන්ත කණ්ඩායම නියමිත පන්දුවාර පනහ අවසානයේ කඩුලු 6කට ලකුණු 256ක් ලබා ගනු ලැබීය. එම ඉනිම වෙනුවෙන් ඉයන් මෝගන් නොදැවී ලබා ලකුණු සංඛ්‍යාව 107කි. පන්දු යැවීමේදී පකිස්ථානු කණ්ඩායම වෙනුවෙන් ෂොයිබ් අක්තාර් ලකුණු 40 ට කඩුලු තුනක් බිඳ හෙළීය. ලකුණු 257ක ජයග්‍රාහි ඉලක්කයක් හඹා ගිය පකිස්ථානු කණ්ඩායමට පන්දුවාර 37ක් අවසානයේ සියලු දෙනා දැවී ලබා ගත හැකි වුයේ ලකුණු 135ක් පමණි. පන්දු යැවීමේදී එංගලන්ත කණ්ඩායමේ ස්ටුවර්ඩ් බෝර්ඩ් ලකුණු 25කට කඩුලු තුනක් බිඳ හෙළීය. තරගයේ වීරයා සම්මාන‍ය එංගලන්ත කණ්ඩායමේ ඉයන් මෝගන් හිමිකරගත් අතර තරගාවලියේ වීරයා සම්මානය ද එම කණ්ඩායමේ ඇන්ඩෲ ට්‍රවුස් හිමිකර ගත්තේය.", "URL": "https://sinhala.adaderana.lk/news.php?nid=11033", "Category": null, "Parent URL": null}