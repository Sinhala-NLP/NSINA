{"Source": "Adaderana", "Timestamp": "December 9, 2013 06:17 pm", "Headline": "දැරණියගල වතු අධිකාරී ඝාතනය - සැකකරුවන් යළි රිමාන්ඩ්", "News Content": "දැරණියගල, නූරියවත්ත වතු අධිකාරිවරයාගේ ඝාතන සිද්ධිය සම්බන්ධයෙන් අත්අඩංගුවට ගෙන සිටි අනිල් චම්පික විජේසිංහ හෙවත් අත කොටා ඇතුළු සැකකරුවන් 23 දෙනා තවදුරටත් රක්ෂිත බන්ධනාගාර ගත කර තිබේ. අදාළ ඝාතන සිද්ධියට සම්බන්ධ නඩුව අද අවිස්සාවේල්ල මහේස්ත්‍රාත් අධිකරණය හමුවේ කැඳවනු ලැබීය. එහිදි අවිස්සාවේල්ල ප්‍රධාන මහේස්ත්‍රාත් අනුෂ්ක සෙනෙවිරත්න මහතා සඳහන් කළේ සැකකරුවන් ලබන 23 වන දින දක්වා යළි රක්ෂිත බන්ධනාගාර ගත කරන ලෙසයි. එමෙන්ම නීතිපතිවරයාගේ උපදෙස් ලැබුණු පසු ඉදිරි ක්‍රියාමාර්ග ගන්නා ලෙස ද අවිස්සාවේල්ල ප්‍රධාන මහේස්ත්‍රාත්වරයා මෙහිදී නියෝග කර තිබේ. මේ වසරේ ජුලි මස 05 වන දින නුරියවත්තේ වතු අධිකාරීවරයා කපා කොටා ඝාතනය කර තිබුණි.", "URL": "https://sinhala.adaderana.lk/news.php?nid=39460", "Category": null, "Parent URL": null}