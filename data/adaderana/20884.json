{"Source": "Adaderana", "Timestamp": "December 23, 2011 09:57 am", "Headline": "ලොරියක ගැටුණු පදිකයා මරුට", "News Content": "බේරුවල, ධීනගොඩ, නලීන් හජ්‍ජියාර් මාවතේ දී ලොරියක ගැටීමෙන් පදිකයෙකු මියගොස් තිබේ. අනතුරින් මියගිය පුද්ගලයා එම ප්‍රදේශයේම පදිංචිව සිටි 80 හැවිරිදි ‍අයෙකු බව බේරුවල පොලිසිය සඳහන් කරයි. මඩකළපුව, කල්මුණ ප්‍රධාන මාර්ගයේ කලවන්චිකුඩි මුරුගන් කෝවිල අසලදී යතුරුපැදියක් ලංගම බසයක ගැටීමෙන් සිදුවූ අනතුරකින් ද 24 හැවිරිදි අයෙකු මියගොස් ‍ඇත. මේ අතර පොළොන්නරුව අස්වාන් රෝහල ආසන්නයේ සිදුවූ තවත් අනතුරකින් යතුරුපැදිකරුවෙකු මියගොස් ඇති බව පොලිසිය පවසයි. සිද්ධියෙන් මියගිය පුද්ගලයා පොළොන්නරුව නව නගරය ප්‍රදේශයේ පදිංචිව සිටි 36 හැවිරිදි අයෙකු වන අතර පොළොන්නරුව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=20884", "Category": null, "Parent URL": null}