{"Source": "Adaderana", "Timestamp": "August 15, 2010 04:32 pm", "Headline": "ඩෙංගු රෝගයට දේශීය ඖෂධයක් ", "News Content": "ඩෙංගු රෝගයට ප්‍රතිකාරකයක් ලෙස දේශීය ඖෂධයක් සොයා ගැනීමට මධ්‍යම පළාත් ආයුර්වේද දෙපාර්තමේන්තුව සමත් වී තිබේ. දැනට මෙම ඖෂධය පර්යේෂණ මට්ටමේ පවතින බව පළාත් සෞඛ්‍ය හා දේශිය වෛද්‍ය අමාත්‍ය අධි නීතීඥ සුනිල් අමරතුංග මහතා පවසයි. මේ සඳහා දේශීය ඖෂධ පැළෑටී යොදා ගන්නා බව ඔහු සඳහන් ‍කළේය. අදාළ පර්යේෂණ සාර්ථක වූ වහා එම ඖෂධය ප්‍රතිකාර සඳහා යොදා ගැනීමට නියමිතය. මාතලේ දොරකුඹුර ආයුර්වේද මධ්‍යම බෙහෙත් ශාලාවේ නව ගොඩනැගිලි සංකීර්ණය විවෘත කිරීමේ අවස්ථාවට එක්වෙමින් සුනිල් අමරතුංග මහතා මේ බව අනාවරණය කළේය.", "URL": "https://sinhala.adaderana.lk/news.php?nid=10246", "Category": null, "Parent URL": null}