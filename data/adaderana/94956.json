{"Source": "Adaderana", "Timestamp": "August 24, 2018 03:01 pm", "Headline": "වැටුප් කොමිසමේ සභාපතිවරයා සමඟ සාකච්ඡාවත් අසාර්ථකයි", "News Content": "වැටුප් කොමිසමේ සභාපතිවරයා සමඟ පැවැති සාකච්ඡාවේදී සිය වැටුප් ගැටළුව සම්බන්ධයෙන් විසදුමක් නොලැබුණ බව දුම්රිය එංජින් රියදුරන්ගේ සංගමය පවසයි. එම සංගමයේ ලේකම් ඉන්දික දොඩම්ගොඩ මහතා පැවසුවේ අද (24) පැවැති සාකච්ඡාවේදී සිය වැටුප් ගැටළුවට අදාල යම් යම් කරුණූ සම්බන්ධයෙන් වැටුප් කොමිසමේ සභාපතිවරයාගේ අවධානය යොමු වූවද අවසන් විසදුමක් නොලැබුණූ බවයි. අද පෙරවරු 11.30ට පමණ වැටුප් කොමිසමේ සභාපතිවරයා සමග පැවැති මෙම සාකච්ඡාවට දුම්රිය රියදුරන්, නියාමකවරුන්, පාලකවරුන් සහ ස්ථානාධිපතිවරුන් නියෝජනය කරන වෘත්තිය සමිති ප්‍රධානීන් සහභාගී වී තිබිණි. කෙසේවෙතත් සිය වැටුප් ගැටළුව පිළිබඳ තවදුරටත් සාකච්ඡා කිරිම සදහා ලබන අගහරුවාදා දිනයේ වැටුප් කොමිසමේ සභාපතිවරයා තවත් සාකච්ඡාවක් ලබාදුන් බව ඉන්දික දොඩන්ගොඩ මහතා සඳහන් කළේය.", "URL": "https://sinhala.adaderana.lk/news.php?nid=94956", "Category": null, "Parent URL": null}