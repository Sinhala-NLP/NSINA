{"Source": "Adaderana", "Timestamp": "August 25, 2011 10:29 am", "Headline": "පේරාදෙණිය ළමා රෝහලේ ගින්නක්", "News Content": "පේරාදෙණිය, සිරිමාවෝ බණ්ඩාරනායක ළමා රෝහලේ අද(25) පෙරවරුවේ හදිසි ගින්නක් හටගෙන තිබේ. එම රෝහලේ එම්. ආර්. අයි ස්කෑන් යන්ත්‍රයක මෙම ගින්න ඇතිව තිබෙන බව පේරාදෙණිය පොලිසිය සඳහන් කරයි. මේ වනවිට පේරාදෙණිය ගිනි නිවන ඒකකය, පොලිසිය සහ රෝහල් කාර්යය මණ්ඩලය එක්ව මේ වනවිට ගින්න නිවීමට කටයුතු කරන බව ද පොලිසිය පැවසීය. ගින්න ඇතිවූ ස්කෑන් යන්ත්‍රයේ වටිනාකම ලක්ෂ 875 ක් පමණ වන බව ද සඳහන්ය. සිද්ධියෙන් කිසිවෙකුට හෝ හානි සිදුව ඇති බව වාර්තා වී නොමැත.", "URL": "https://sinhala.adaderana.lk/news.php?nid=18294", "Category": null, "Parent URL": null}