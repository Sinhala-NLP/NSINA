{"Source": "Adaderana", "Timestamp": "September 17, 2012 11:41 am", "Headline": "ඇමති පුතුන්ට වෙනම නීතියක්", "News Content": "මැතිවරණ පැවති පළාත් සභා සඳහා ප්‍රධාන අමාත්‍යවරුන් පත් කිරීම ප්‍රමාද කිරීම තුළින් පෙනී යන්නේ ඒ සඳහා තේරීපත් වූවන් පිළිබඳ ආණ්ඩුවට විශ්වාසයක් නොමැතිවීම බව එක්සත් ජාතික පක්ෂය පවසයි. ආණ්ඩුව උතුරුමැද සහ සබරගමුව පළාත් සභා නොසලකා හැර නැගෙනහිර පළාත් සභාවේ බලය උදුරා ගැනීමේ මෙහෙයුමක නිරතව සිටින බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පෙන්වාදෙයි. අද (17) පෙරවරුවේ පැවති මාධ්‍ය හමුවකට එක් වෙමින් ගයන්ත කරුණාතිලක මහතා මෙම අදහස් පළ කර සිටියේය. ශ්‍රී ලංකාවේ ඇමති පුතුන්ට එක් නීතියක් ද අනෙක් පුතුන්ට තව නීතියක් ද ඇතැයි හෙතෙම එහිදී පැවසීය.", "URL": "https://sinhala.adaderana.lk/news.php?nid=27477", "Category": null, "Parent URL": null}