{"Source": "Adaderana", "Timestamp": "August 24, 2013 12:56 pm", "Headline": "බෝමබ පුපුරා 42ක් මරුට", "News Content": "ලෙබනනයේ සිදුවු බෝම්බ පිපුරුම් දෙකකින් පුද්ගලයින් හතලිස් දෙදෙනෙකු ජීවිතක්ෂයට පත්ව තිබේ. විදෙස් මාධ්‍ය වාර්තා කරන්නේ ඉන් තවත් හාරසීයකකට අධික පිරිසක් තුවාල ලබා ඇති බවයි. ලෙබනනයේ ට්‍රිපෝලි නගරයේ දේවස්ථානයක් අසල පිපිරීම සිදුව ඇති බව සඳහන්ය. පසුගිය සතියේ ෂියා මුස්ලිම් නගරයක් වන බේරූට්හි සිදුවු මෝටර් රථ බෝම්බ ප්‍රහාරයකින් පුද්ගලයින් 27 දෙනෙකු මියැදුණි. කෙසේ වෙතත් ට්‍රිපෝලි හි සිදුවු බෝම්බ පිපිරීම 1990 වසරට පසුව සිදුවු දරුණුතම බෝම්බ ප්‍රහාරය බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=36864", "Category": null, "Parent URL": null}