{"Source": "Adaderana", "Timestamp": "August 21, 2010 03:15 pm", "Headline": "4 වන සාක්ෂිකරුගේ සාක්ෂි සටහන් කරයි ", "News Content": "හිටපු හමුදාපති සරත් ෆොන්සේකා මහතාට එරෙහි චෝදනා විමර්ශනය කරන දෙවෙනි යුද අධිකරණය විසින් 4 වන සාක්ෂිකරුගෙන් සාක්ෂි සටහන් කර ගැනීම අද සිදුකර තිබේ. ‍‍ අද රැස් වූ දෙවෙනි යුද අධිකරණය පෙ.ව.9.00-2.00 දක්වා මෙසේ සාක්ෂි විමසීම සිදුකළ බව හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. අද දිනයේ සිදුකළ සාක්ෂි විමසීමේ කටයුතු වලදී නීතිඥයින් විසින් හරස් ප්‍රශ්න අසන්නට අවස්ථාව සලසා දී තිබුණු බවත්,මීළඟ සාක්ෂි විමසීම අගෝස්තු 23 සවස 2.00 ට සිදුකරීමට නියමිත බවත් හමුදා ප්‍රකාශකවරයා කියා සිටියේය. ෆොන්සේකා මහතා හමුදා ප්‍රධානියාව සේවයේ යෙදී සිටියදී හමුදාව විසින් කරන ලද මිලදී ගැනීම් වලදී අක්‍රමිකතා සිදුවූ බවට චෝදනා කරමින් දෙවෙනි යුද අධිකරණය කැඳවා තිබේ.", "URL": "https://sinhala.adaderana.lk/news.php?nid=10360", "Category": null, "Parent URL": null}