{"Source": "Adaderana", "Timestamp": "December 4, 2018 08:42 pm", "Headline": "හිස පීරණ පනාවෙන් මතු වුණු හෙරෝයින්", "News Content": "පුත්තලම මුල්ලිපුරම් ප්‍රදේශයේ හෙරෝයින් ජවාරමේ නිරතව සිටි සැකකරුවකු අත් අඩංගුවට ගෙන ඇත. මෙසේ අත් අඩංගුවට ගෙන තිබුනේ හෙරෝයින් ජාවාරමට සම්බන්ධව අවස්ථා තුනකදි අධිකරණයට ඉදිරිපත් කර ඇප මත සිටියදි අධිකරණය මග හැර වරේන්තු ලබා සිටි 42 හැවිරිදි අයකු බව වාර්තා වේ. අදාල සැකකරු අත් අඩංගුවට ගන්නා අවස්ථාවේ ඔහු රැදි සිටි නිවස දැඩි සෝදිසියකට පොලිස් නිළධාරින් ලක්කර ඇතත් කිසිදු දෙයක් සොයා ගැනිමට නොහැකි වි ඇති අතර පසුව සැක සහිත හිස පිරන පනාවක් පරික්ෂා කිරීමේදි ජාවාරමට යොදා ගෙන තිබු කුඩා ලෙස සැකසු හෙරෝයින් හමු වී ඇත. එහි හෙරෝයින් ග්‍රෑම් 2යි මිලි ග්‍රෑම් 200 ක ප්‍රමානයක් කිසිදු ආකාරයකින් සැක නොසිතන අයුරින් සගවා තිබියදි සොයා ගෙන තිබේ. අත් අඩංගුවට ගත් සැකකරුගෙන් ප්‍රශ්න කිරීමෙන් පසු පුත්තලම අධිකරණයට ඉදිරිපත් කිරීමට නියමිතව තිබුනි. පුත්තලම මුලස්ථාන ප්‍රධාන පොලිස් පරික්ෂක අනුර ගුනවර්ධන මහතා ගේ උපදෙස් මත උප පොලිස් පරික්ෂක මහෙෂ් බංඩාර මහතා සමඟ පොලිස් කොස්තාපල් වරුන් වන 24056 හයිරැදින් ,61776 විරසිංහ , 62720 ලක්ෂමන් යන නිළධාරින් වැටලිමට එක්ව තිබේ.", "URL": "https://sinhala.adaderana.lk/news.php?nid=100276", "Category": null, "Parent URL": null}