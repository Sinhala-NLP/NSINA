{"Source": "Adaderana", "Timestamp": "August 9, 2012 04:15 pm", "Headline": "හෙජින් ගනුදෙනුවෙන් සමස්තයක් ලෙස පාඩුවක් නෑ", "News Content": "හෙජින් ගනුදෙනුවෙන් සමස්තයක් ලෙස අලාභයක් සිදු නොවුණු බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. සමස්ත ගනුදෙනුවෙන් ඇතැම් කොටස් වලින් පාඩු සිදු වුව ද ඇතැම් අවස්ථාවල ලාභ ලැබූ බව හෙතෙම කියා සිටියි. හෙජින් ගනුදෙනුව අදාළ කාලයට අනුකූලව සිදුකරන ලද්දක් බවද ඔහු සඳහන් කරයි. ලන්ඩන් අධීකරණය මගින් ඛනිජ තෙල් සංස්ථාවට එරෙහිව ලබාදුන් නඩු තීන්දුව සම්බන්ධයෙන් ඇපෑලක් ඉදිරිපත් කර ඇති බව කෙහෙළිය රඹුක්වැල්ල අමාත්‍යවරයා පෙන්වාදෙයි. එම නඩු තීන්දුව ලැබුණු පසුව ඉදිරි පියවර තීරණය කරනු ඇති බව කියා සිටියේ අද කැබිනට් තීරණ දැනුම්දීමේ මාධ්‍ය හමුවේදීය.", "URL": "https://sinhala.adaderana.lk/news.php?nid=26444", "Category": null, "Parent URL": null}