{"Source": "Adaderana", "Timestamp": "September 5, 2011 03:47 pm", "Headline": "විදුලි සේවක වර්ජනය අත්හිටුවයි", "News Content": "ලබන 7 වැනිදා ලංකා විදුලි සේවකයින් ආරම්භ කිරීමට නියමිතව තිබූ වැඩ වර්ජනය තාවකාලිකව අත්හිටුවා තිබේ. සිය ඉල්ලීම් සඳහා විසඳුම් ලබා දීමට ලංකා විදුලි බල මණ්ඩලයේ පාලන අධිකාරිය එකඟ වූ හෙයින් වර්ජනය අත්හිටවූ බව ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා සදහන් කළේය. සිය සේවකයින්ගේ හිඟ වැටුප් ලබන ජනවාරී මස ලබා දීමට බලධාරීන් ලිඛිතව පොරොන්දු වී ඇති බව ඔහු පෙන්වා දෙයි. යම් හෙයකින් විදුලි සේවකයින් රැවටීමට පාලන අධිකාරිය කටයුතු කළහොත් ලබන ජනවාරී මාසයේ යළි වර්ජනයකට අවතීර්ණ වන බව රංජන් ජයලාල් මහතා ප්‍රකාශ කළේය.", "URL": "https://sinhala.adaderana.lk/news.php?nid=18532", "Category": null, "Parent URL": null}