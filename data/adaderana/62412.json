{"Source": "Adaderana", "Timestamp": "July 25, 2016 11:36 am", "Headline": "  ලාංකික බිරිද ඝාතනය කළ අමෙරිකානුවාට වැඩ වරදියි", "News Content": "‍සෞදි අරාබියේදී සිය ශ්‍රී ලාංකික බිරිද ඝාතනය කිරීමේ චෝදනාව මත අමෙරිකානු ජාතිකයෙකුට වසර 05ක සිරදඩුවමක් නියම කර තිබේ.‍සෞදි පොලීසිය විසින් සෞදි අරාබි අධිකරණයට කරුණු දක්වා ඇත්තේ අදාළ කාන්තාවගේ මළ සිරුර සැකකාර ස්වාමිපුරුෂයා සේවය කළ තෙල් වැඩබිමක නලයක් තුළ සගවා තිබියදී එහි වැඩ කළ සේවකයින් විසින් එම සිරුර සොයාගත් බවයි.අධිකරණ වෛද්‍ය පරීක්ෂණවලින් අනාවරණය වී ඇත්තේ මළ සිරුර සොයා ගැනීමට මාස 08කට පමණ පෙර අදාළ ඝාතනය සිදු කර ඇති බවයි.කෙසේ වුවද විත්තිකාර අමෙරිකානු ජාතිකයා ඝාතන චෝදනාව ප්‍රතික්ෂේප කිරීමෙන් පසු සෞදි අධිකරණය අදාළ දඩුවම ලබාදී තිබේ.විත්තිකරුට මරණ දඩුවම නියම කරන ලෙස අගතියට පත් පාර්ශවය අධිකරණයෙන් ඉල්ලා ඇති බව ද වාර්තා වෙයි.", "URL": "https://sinhala.adaderana.lk/news.php?nid=62412", "Category": null, "Parent URL": null}