{"Source": "Adaderana", "Timestamp": "November 18, 2017 08:08 am", "Headline": " සිය යෝජනාවට එකඟ නොවූ බිරිදව මරා දැමූ නරුම ස්වාමියා", "News Content": "ස්වාමි පුරුෂයා විසින් සිදුකළ යෝජනාවක් බිරිඳ විසින් ප්‍රතික්ෂේප කිරීම හේතුවෙන් ස්වාමියා විසින් සිය බිරිඳව ඝාතනය කළ පුවතක් වාර්තා වෙයි. උතුරු ඉන්දියාවේ, හරියානා ප්‍රදේශයේ ස්වාමි පුරුෂයා විසින් සිදුකළ යෝජනාවක් බිරිඳ විසින් ප්‍රතික්ෂේප කිරීම හේතුවෙන් දෙදෙනා අතර ගැටුමක් හටගෙන ඇති අතර ඉන් පසුව මෙම ඝාතනය සිදුව ඇති බව විදෙස් මාධ්‍ය සඳහන් කළේය. මොවුන් දෙදෙනා මීට වසර දහයකට පමණ පෙර විවාහ දිවියට එලඹ ඇති අතර ඔවුන්ට දරුවන් දෙදෙනෙකු ද සිටින බව සඳහන්ය. ඉන්දියාව තුළ සිදුවන ප්‍රචණ්ඩ ක්‍රියා අතරින් කාන්තාවන්ට එරෙහි ප්‍රචණ්ඩ ක්‍රියා බහුල වශයෙන් සිදුවන බව වාර්තා වෙයි. ඉන්දියාව තුළ සෑම විනාඩි පහකට වරක් කාන්තාවන්ට එරෙහි ගෘහස්ත ප්‍රචණ්ඩ ක්‍රියා සිදුවන බව එරට පොලිස් වාර්තා වල සඳහන් වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80079", "Category": null, "Parent URL": null}