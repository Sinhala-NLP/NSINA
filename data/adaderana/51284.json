{"Source": "Adaderana", "Timestamp": "May 12, 2015 04:08 pm", "Headline": "හොරු අල්ලනකුට කෑ ගහන්නේ ඇයි? - හොරුද මෙයාලා අල්ලන්නේ?", "News Content": "තමන් ඉදිකිරීම්, ඉංජිනේරු සේවා හා පොදු පහසුකම් ඇමතිව සිටියදී භාවිතා කළ කාර් එක දැන් භාවිතා කරන්නේ මාතර දිස්ත්‍රීක් පාර්ලිමේන්තු මන්ත්‍රී බුද්ධික පතිරණ මහතා බව පාර්ලිමේන්තු මන්ත්‍රී විමල් වීරවංශ මහතා කියයි.සජිත් ප්‍රේමදාස මහතා ඇමතිවරයා ලෙස වාහන කිසිවක් භාවිතා නොකරන බව පැවසුවත් අද එම අමාත්‍යංශයට අයත් කාර් එක බුද්ධික පතිරණ මන්ත්‍රීවරයා භාවිතා කරන බව හෙතෙම පෙන්වාදෙයි.ඊයේ රාත්‍රී දෙරණ 360 වැඩසටහනේදී හිටපු ඇමති විමල් වීරවංශ මේ බව කියා සිටියේය.ඉදිරි මහඡන්දය සඳහා මේ මස අවසාන වන විට පාර්ලිමේන්තුව විසුරුවා හැරීමට ආණ්ඩුව සුදානම් බවත්, ඊට පෙර තෝරාගත් චරිත කිහිපයක් පොදු දේපළ පනත යටතේ හිරේ දැමීමට සුදානම් බවත්, ඒ මහතා පෙන්වාදුන්නේය.හොරු අල්ලන්නේ නෑ කියලා කෑ ගැසූ ඔබතුමා දැන් හොරු අල්ලනවාට විරුද්ධව කතා කරන්නේ මන්දැයි ප්‍රශ්න කරද්දී හිටපු ඇමතිවරයා පෙන්වාදුන්නේ “ණයට බඩු අරන් ඒක ගෙව්වාට පස්සේ ඒක ‍චෝදනාව කරලා හිරේ දාන එකද ඇත්ත කතාව” යනුවෙනි.", "URL": "https://sinhala.adaderana.lk/news.php?nid=51284", "Category": null, "Parent URL": null}