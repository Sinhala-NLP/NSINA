{"Source": "Adaderana", "Timestamp": "November 6, 2018 09:14 pm", "Headline": "පුංචි ජීවිත බේරා ගන්න අත්වැලක්", "News Content": "කොළඹ කාසල් වීදීයේ කාන්තා රෝහලේ ළදරු දැඩි සත්කාර ඒකකයට පවතින ශ්වසන ආධාරක වල අඩුපාඩුව පිළිබඳව අද (06) දෙරණ පසුගියදා රටට අනාවරණ කළේය. එහි ප්‍රතිඵලයක් ලෙස එම රෝහලට තවත් ශ්වසන ආධාරකයක් හිමි වී තිබේ. කොළඹ කාසල් වීදීයේ කාන්තා රෝහලේ සෑම මසකම දරු උපත් දහසක් පමණ සිදුවන අතර ඉන් දරුවන් 40 කට පමණ ළදරු දැඩි සත්කාර ඒකකයේ ප්‍රතිකාර ලැබීමට සිදුවි ඇත. ශ්වසන අපහසුතා සහිත එම දරුවන්ට අවශ්‍ය ප්‍රතිකාර ලබාදීම සඳහා රෝහල සතුව පවතින ශ්වසන ආධාරක උපකරණ පහ ප්‍රමාණවත් නොවන බව අද දෙරණ ඉකුත් අගොස්තු 25 වැනිදා රටට අනාවරණ කළේය. එහි ප්‍රතිඵලයක් ලෙස රුපියල් ලක්ෂ 28ක් වටිනා ශ්වසන ආධාරක උපකරණයක් කොළඹ කාසල් වීදියේ කාන්තා රෝහලට පරිත්‍යග කිරීමට පෞද්ගලික සමාගමක් ඉදිරිපත් විය.", "URL": "https://sinhala.adaderana.lk/news.php?nid=98790", "Category": null, "Parent URL": null}