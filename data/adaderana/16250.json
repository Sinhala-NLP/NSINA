{"Source": "Adaderana", "Timestamp": "May 22, 2011 10:11 am", "Headline": "ලොරි දෙකක් ගැටී තිදෙනෙක් මරුට", "News Content": "පුත්තලම , හලාවත ප්‍රධාන මාර්ගයේ බත්තුලුඔය ප්‍රදේශයේ සිදු වූ රිය අනතුරකින් පුද්ගලයින් තිදෙනෙකු ජීවිතක්ෂයට පත් වී තිබේ. ලොරි රථ දෙකක් එකිනෙක ගැටීමෙන් මෙම අනතුර සිදු වී ඇති බව මුන්දලම පොලිසිය ප්‍රකාශ කරයි. පුත්තලම සිට හලාවත දෙසට ධාවනය වූ මාළු ප්‍රවාහනය කරන ලොරියක් හලාවත සිට පුත්තලම දෙසට ධාවනය වූ ලොරියක ගැටීමෙන් මෙම අනතුර අද උදෑසන 6.30ට පමණ සිදු වී තිබේ. අනතුරින් තවත් පුද්ගලයින් තිදෙනෙකු තුවාල ලබා ඇති අතර ඔවුන් මුන්දලම සහ හලාවත රෝහල් වල ප්‍රතිකාර ලබමින් සිටින බව මුන්දලම පොලිසිය ප්‍රකාශ කරයි. මිය ගිය පුද්ගලයින්‍ තිදෙනා‍ගේ මෘත ශරීර මේ වන විට හලාවත රෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=16250", "Category": null, "Parent URL": null}