{"Source": "Adaderana", "Timestamp": "August 1, 2018 02:11 pm", "Headline": "කාසියේ වාසිය ශ්‍රී ලංකාවට", "News Content": "සංචාරක දකුණු අප්‍රිකාව සමඟ අද පැවැත්වෙන දෙවන එක් දින ක්‍රිකට් තරගයේ කාසියේ වාසිය ශ්‍රී ලංකාවට හිමි විය. ඒ අනුව පළමුවෙන් පන්දුවට පහර දීමට ශ්‍රි ලංකා කණ්ඩාම තිරණය කර තිබේ. දිවා රාත්‍රී තරඟයක් ලෙස පැවැත්වෙන තරඟය රංගිරි දඹුලු ක්‍රිකට් ක්‍රීඩාංගණයේදී අද පස්වරු 02.30 ට ආරම්භ වීමට නියමිතය. අද තරඟයේදී ශ්‍රී ලංකා කණ්ඩායමේ එක් වෙනසක් පමණක් සිදුවීමට නියමිත අතර ඒ අනුව වේග පන්දු යවන ක්‍රීඩක ළහිරු කුමාර වෙනුවට කසුන් රාජිත සංචිතයට කැඳවා ඇති බව සඳහන්ය. කෙසේවෙතත් දකුණු අප්‍රිකානු සංචිතයේ වෙනසක් සිදු නොවන බව වාර්තා වේ. තරඟ 05 කින් සමන්විත තරඟාවලිය එකට බින්දුවක් ලෙස දකුණු අප්‍රිවකානු කණ්ඩායම මේ වන විට පෙරමුණ ගෙන තිබේ.", "URL": "https://sinhala.adaderana.lk/news.php?nid=93621", "Category": null, "Parent URL": null}