{"Source": "Adaderana", "Timestamp": "October 22, 2017 04:19 pm", "Headline": " වත්මන් රජය සංඝයා වහන්සේට අපහාසවන ආකාරයෙන් කටයුතු කරනවා", "News Content": "රට රැකගැනීමට ඉදිරියට එන සංඝයා වහන්සේට අපහාස වන ආකාරයෙන් වත්මන් රජය කටයුතු කරන බව ගැටඹේ රාජෝපවනාරාමාධිපති පූජ්‍ය කැප්පෙටියාගොඩ සිරිවිමල නාහිමි පවසයි. රට ව්‍යසනයකට ගමන් කරන විට මහා සංඝයා වහන්සේ එක්ව ඒවාට පිළියම් ඉදිරිපත් කරන බව පවසන උන්වහන්සේ එය අතීතයේ සිට සිදුවූ දෙයක් බව පෙන්වා දෙයි. හිටපු පාර්ලිමේන්තු මන්ත්‍රී තිස්ස අත්තනායක මහතා අද පෙරවරුවේ ගැටඹේ රාජෝපවනාරාමාධිපති පූජ්‍ය කැප්පෙටියාගොඩ සිරිවිමල නාහිමි බැහැදුටු අවස්ථාවේ උන්වහන්සේ මේ බව සඳහන් කර තිබේ. සිරිවිමල නාහිමි බැහැදැකීමෙන් අනතුරුව මාධ්‍ය වෙත අදහස් දැක්වූ තිස්ස අත්තනායක මහතා සඳහන් කළේ ඉදිරි ජනාධිපතිවරණයේ දී තමා යළි ක්‍රියාකාරී දේශපාලනයට පැමිණීමට අපේක්ෂා කරන බවයි.", "URL": "https://sinhala.adaderana.lk/news.php?nid=79008", "Category": null, "Parent URL": null}