{"Source": "Adaderana", "Timestamp": "June 17, 2013 09:34 am", "Headline": " මාන්කුලමෙන් බෝම්බ දෙකක් හසුවෙයි", "News Content": "එල්.ටී.ටී.ඊ සංවිධානය විසින් වළ දමා තිබූ බවට සැක කෙරෙන බෝම්බ දෙකක් මාන්කුලම් ප්‍රදේශයේදී සොයා ගෙන තිබේ. මුරුක්කන්ඩි - අක්කරායම්කුලම් මාර්ගය ප්‍රතිසංස්කරණය කරමින් සිටි සේවකයින් පිරිසකට මෙම බෝම්බ දෙක හමුවී ඇති අතර ඔවුන් මේ සම්බන්ධයෙන් මාන්කුලම් පොලීසියට දැනුම් දී ඇත. ඒ අනුව මාන්කුලම් පොලීසියේ නිලධාරීන් අදාළ ස්ථානයට ගොස් බෝම්බ පරීක්ෂා කර තිබේ. මෙහිදී ක්ලේමෝ බෝම්බයක් සහ මිලිමීටර් 81 වර්ගයේ මෝටාර් බෝම්බයක් සොයාගත් බව පොලීසිය සඳහන් කරයි. මෙම බෝම්බ නිශ්ක්‍රීය කිරීම සඳහා මාන්කුලම් යුධ හමුදා කඳවුර වෙත භාරදී තිබේ.", "URL": "https://sinhala.adaderana.lk/news.php?nid=34985", "Category": null, "Parent URL": null}