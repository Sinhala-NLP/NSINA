{"Source": "Adaderana", "Timestamp": "May 6, 2018 02:46 pm", "Headline": "රුපියල් කෝටියක කේරළ ගංජා කිලෝ 69 ක් සමඟ පුද්ගලයින් 3 ක් අත්අඩංගුවට ", "News Content": "රුපියල් කෝටියක පමණ වටිනාකමින් යුතු කේරළ ගංජා කිලෝග්‍රෑම් 69 යි ග්‍රෑම් 735 ක් සමඟ පුද්ගලයින් තිදෙනෙකු වව්නියාව,ඕමන්ත,පන්රිකෙයිදකුලම ප්‍රදේශයේදී අද (06) උදැසන අත්අඩංගුවට ගත් බව වව්නියාව දිසා විෂ මත්ද්‍රව්‍ය නාශක ඒකකය විසින් අත්අඩංගුවට ගත් බව වව්නියාව පොලිසිය පවසයි. පොලිසිය පැවසූවේ යාපනය ප්‍රදේශයේ සිට ගෙනා ගංජා තොගයක් ප්‍රවාහනයට සුදානම් කරමින් සිටි සැකකරුවන් තිදෙනෙකු එලෙස අත්අඩංගුවට ගෙන ඇති බවයි. අත්අඩංගුවට ගත් සැකකරුවන් යාපනය,මල්ලාවි හා වව්නියාව ප්‍රදේශයේ පදිංචිකරුවන් වන අතර, සැකකරුවන් වයස අවුරුදු 28 ත් 23 ත් අතර වයසේ පසුවන පිරිසක් වන බවද පොලිසිය සදහන් කළේය. පොලිසිය පැවසූවේ සැකකරුවන් ඉන්දියාවේ සිට මුහුදු මගින් ගෙනා ගංජා යාපනය ප්‍රදේශයේ ජාවාරම්කරුවන්ගෙන් මිළදිගෙන ‍කොළඹ ඇතුළු තදාසන්න ප්‍රදේශවෙත ප්‍රවාහනයට සුදානම් කොට සිටියදී අත්අඩංගුවට ගත් බවයි. සැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් වව්නියාව මන්නාරම දිසා භාර නියෝජ්යර පොලිස්පති දේශබන්දු තෙන්නකෝන් මහතාගේ අධීක්ෂණය යටතේ වව්නියාව දිසා විෂ මත්ද්‍රව්‍ය නාශක ඒකකයේ ස්ථානාධිපති පොලිස් පරීක්ෂක ඩි.එස්.අබේසේකර මහතාගේ මෙහෙයවීම යටතේ, වව්නියාව දිසා බුද්ධි ඒකකයේ ස්ථානාධිපති ඩබි.ෆොන්සේකා මහතා, දිසා විෂ මත්ද්‍රව්‍ය නාශක ඒකකයේ උප පොලිස් පරීක්ෂක කරුණාරත්න, පොලිස් කොස්තාපල්වරුන් වන 42412 ජයරත්න,54904 නුවන්,47582 අසේල,14414 නන්දසිරි,88566 නිරෝෂන් ඇතුළු පිරිසක් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=88622", "Category": null, "Parent URL": null}