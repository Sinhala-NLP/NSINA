{"Source": "Adaderana", "Timestamp": "April 2, 2016 05:10 pm", "Headline": "  මරණය සැකයි - හේතුව සොයන්න මරණ පරීක්ෂණයක්", "News Content": "පිළිස්සුම් තුවාල සහිතව පුත්තලම මූලික රෝහලට ඇතුළත් කිරීමෙන් අනතුරුව මියගිය කාන්තාවකගේ මරණය සම්බන්ධයෙන් පරීක්ෂණයක් සිදු කරන බව පුත්තලම පොලීසිය කියයි.මියගොස් ඇත්තේ පුත්තලම - අනුරාධපුර පාර,කඩයාකුලම් පදිංචිව සිටි මුරුසලින් ෆස්ලීන් නම්වූ කාන්තාවකි.මෙම කාන්තාව දරුණු පිළිස්සුම් තුවාල සහිතව පසුගිය 29 වැනිදා පුත්තලම මූලික රෝහලට ඇතුළත් කර ප්‍රතිකාර ලබමින් සිටියදී 31 වැනිදා මියගොස් ඇත.මෙම කාන්තාව පිළිස්සුම් තුවාල ලබන්නට හේතුව සම්බන්ධයෙන් විවිධ කතා ප්‍රදේශය තුළ පැතිර යන බැවින් ඒ සම්බන්ධයෙන් විමර්ශනයක් සිදු කිරීමට පුත්තලම පොලීසිය කටයුතු කර තිබේ.මියගොස් ඇති කාන්තාවගේ මරණය සම්බන්ධයෙන් පශ්චත් මරණ පරීක්ෂණය පුත්තලම මූලික රෝහලේදී පවත්වා ඇත.එහිදී අනාවරණය වී ඇත්තේ පිළිස්සීම හේතුවෙන් ශරීරයේ අභ්‍යන්තරයට හානි සිදුවීමෙන් මරණය සිදු වී ඇති බවයි.", "URL": "https://sinhala.adaderana.lk/news.php?nid=58865", "Category": null, "Parent URL": null}