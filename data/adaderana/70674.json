{"Source": "Adaderana", "Timestamp": "March 10, 2017 12:57 pm", "Headline": " උසස් අන්දමින් යුක්තිය ඉටු කරන්න උසස් ප්‍රමිතියක් තිබිය යුතුයි", "News Content": "ජනතාවගේ මානව හිමිකම් ආරක්ෂා කිරීම අධිකරණයේ ප්‍රධාන වගකීමක් බව නව අගවිනිසුරු ප්‍රියසාද් ඩෙප් මහතා පවසයි.ජනතාවට උසස් අන්දමින් යුක්තිය ඉටු කිරීම සඳහා විනිසුරුවරුන්ට උසස් ප්‍රමිතියක් තිබිය යුතු බව අගවිනිසුරුවරයා පෙන්වා දෙයි.නව අගවිනිසුරු ප්‍රියසාද් ඩෙප් මහතා පිළිගැනීමේ චාරිත්‍රානුකූල නිල උත්සවය අද පෙරවරුවේ කොළඹ උපරිමාධිකරණ සංකීර්ණයේදී පැවති අතර එහිදී අගවිනිසුරුවරයා මෙම අදහස් පළ කර තිබේ.පිළිගැනීමේ උත්සවය සඳහා කොළඹ අධිකරණ කලාපයේ මහේස්ත්‍රාත්, මහාධිකරණ හා දිසා අධිකරණවල විනිසුරුවරුන් සහ නිතිඥවරුන් ඇතුළු පිරිසක් සහභාගී වී සිටි බව වාර්තා වෙයි.", "URL": "https://sinhala.adaderana.lk/news.php?nid=70674", "Category": null, "Parent URL": null}