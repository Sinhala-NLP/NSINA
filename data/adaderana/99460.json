{"Source": "Adaderana", "Timestamp": "November 19, 2018 07:42 pm", "Headline": "OIC නිශාන්ත සිල්වාට ස්ථාන මාරුවක්", "News Content": "ජනමාධ්‍යවේදීන්ට එරෙහි අපරාධ සම්බන්ධ පරික්ෂණ කටයුතු දැනටමත් මන්දගාමීව පවතින පසුබිමක් තුළ, ඊට ආදාළ විමර්ශන කටයුතු සිදු කරමින් සිටි අපරාධ පරික්ෂණ දෙපාර්තුමේන්තුවේ සමුහ මංකොල්ල විමර්ශණ අංශයේ ස්ථානාධිපති පොලිස් පරික්ෂක නිශාන්ත සිල්වා මහතා සේවා අවශ්‍යතාවයක් මත ස්ථාන මාරුවක් ලබා දී තිබේ. ඒ මහතා ඊයේ(18) සිට මීගමුව පොලිස් කොට්ඨාශය වෙත මාරුකර යවා ඇති බව පොලිස් මාධ්‍ය ප්‍රකාශක රුවන් ගුණසේකර මහතා සඳහන් කළේය. ලසන්න වික්‍රමතුංග ඝාතනය, කීත් නොයාර් පැහැර ගැනීම, උපාලි තෙන්නකෝන් හා නාමල් පෙරේරා යන මාධ්‍යවේදීන්ට එරෙහි අපරාධ පිළිබඳව හැරුණු විට, කොළඔ දී තරුණයන් 11 දෙනෙකු පැහැර ගෙන ගොස් අතුරුදහන් කිරීමේ සිද්ධිය පිළිබඳ විමර්ශන කටයුතු මෙහෙයවමින් සිටියේ ද පොලිස් පරික්ෂක නිශාන්ත සිල්වා මහතාය. එවැනි පසුබිමක් තුළ මෙම ස්ථාන මාරුව අදාළ පරික්ෂණ කටයුතු ඉදිරියට ගෙන යාමට විශාල බාධාවක් වන බව පැහැදිලිය බව වාර්තා වෙයි.", "URL": "https://sinhala.adaderana.lk/news.php?nid=99460", "Category": null, "Parent URL": null}