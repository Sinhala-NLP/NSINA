{"Source": "Adaderana", "Timestamp": "November 17, 2014 05:04 pm", "Headline": "යක්කල ඝාතනයකට සැක 2ක් දැලේ", "News Content": "යක්කල, බුත්පිටිය ප්‍රදේශයේ සිදුවු ඝාතනයකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ. බස්නාහිර - උතුර අපරාධ කොට්ධාසය මගින් සිදුකළ විමර්ශනයක දී අද පෙරවරුවේ සැකකරුවන් අත්අඩංගුවට ගෙන ඇත. පසුගිය ජූලි මස 04 වනදා යක්කල, බුත්පිටිය ප්‍රදේශයේ නිවසක දී 36 හැවිරිදි පුද්ගලයෙකු වෙඩි තබා ඝාතනය කර තිබුණි. ඝාතනය සම්බන්ධයෙන් අත්අඩංගුවට ගත් සැකකරුවන් ගම්පහ සහ මිනුවන්ගොඩ යන ප්‍රදේශවල පදිංචිකරුවන් බව පොලිසිය පැවසුවේය. ඔවුන් සතුව තිබී ත්‍රීරෝද රථයක් සහ ටී 56 වර්ගයේ ගිනිඅවියක් ද පොලිසිය විසින් සොයා ගෙන ඇත.", "URL": "https://sinhala.adaderana.lk/news.php?nid=47445", "Category": null, "Parent URL": null}