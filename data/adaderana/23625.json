{"Source": "Adaderana", "Timestamp": "April 19, 2012 08:36 am", "Headline": "ඉදිරි වෘත්තීය ක්‍රියාමාර්ග ගැන අවසන් තීරණය අදයි", "News Content": "ඉදිරි වෘත්තීය ක්‍රියාමාර්ග සම්බන්ධයෙන් අද(19) අවසන් තීරණයකට එළඹෙන බව පරිපූරක‍ වෛද්‍ය සේවා ඒකාබද්ධ වෘත්තීය සමිති බලමණ්ඩලය පවසයි. සිය වෘත්තීය ගැටලු සම්බන්ධයෙන් ඊයේ දිනයේ දී සෞඛ්‍ය අමාත්‍ය මෛත්‍රීපාල සිරිසේන මහතා සමග විශේෂ සාකච්ඡාවක් පැවැත්වූ බව එම සංගමයේ ප්‍රධාන ලේකම් සමන් ජයසේකර මහතා සඳහන් කළේය. මූලික වශයෙන් ඇමතුම් දීමනා වැඩිකරගැනීම, පළමු ශ්‍රේණියේ උසස්වීම් හා උපාධිධාරීන් සේවයට බඳවාගැනීම යන කරුණු 03 සම්බන්ධයෙන් එහිදී සාකච්ඡා කළ බව ද ඔහු පෙන්වාදුන්නේය. එම සාකච්ඡාවේ ප්‍රතිඵලත් සමග අද රැස්වන විධායක සභාවේ දී සිය ගැටලුවලට විසඳුම් ලබාගැනීම සඳහා කුමන ක්‍රියාමාර්ගයකට එළඹෙන්නේ ද යන්න තීරණය කරන බව සමන් ජයසේකර මහතා ප්‍රකාශ කළේය.", "URL": "https://sinhala.adaderana.lk/news.php?nid=23625", "Category": null, "Parent URL": null}