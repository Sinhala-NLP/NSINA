{"Source": "Adaderana", "Timestamp": "June 29, 2018 02:17 pm", "Headline": "පාතාලය මර්දනය කරන්න පොලීසිය හා අධිකරණය ඒකාබද්ධ වැඩපිළිවෙලක", "News Content": "පාතාලය මර්දනය කිරීම සඳහා පොලීසිය හා අධිකරණය ඒකාබද්ධ වැඩ පිළිවෙළක් දියත් කරන බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරල මහත්මිය පවසයි. වැලිකඩ බන්ධනාගාරයේ කටයුතු පිළිබඳව සොයා බැලීමේ නිරීක්ෂණ චාරිකාවකට එක් වෙමින් අධිකරණ අමාත්‍යවරිය මෙම අදහස් පළ කළේය. එහිදී වැඩිදුරටත් අදහස් දැක්වු අමාත්‍යවරිය මෙසේ පැවසීය. “මෙතනදී අදහස් පළ වුණා පාතාල ක්‍රියා මර්දනය කිරිම සඳහා ප්‍රාදේශීය අධිකරණ පිහිටුවන ලෙස. ඒක කලොත් එහෙම මේ රටට ආපසු අර 2015 ට ඉස්සෙල්ලා ගිය විදිහට ආපසු යන්න වෙනවා. පාතාලයක් මෙහේ තියෙනවා කියලා ඇයි අපි අනන්‍යතාවයක් තහවුරු කර ගන්නේ පාතාල අධිකරණයක් පිහිටුවලා එහෙම දෙයක් නිකමටවත් හිතන්න එපා. පාතාලය මර්දනයට පොලීසිය අධිකරණය ඒකාබද්ධ වැඩ පිළිවෙළක් දියත් කර තිබෙනවා පාතාලය මර්දනය කිරීමේ වගකීම අපි කර ගෙන යනවා පාතාලය මර්දනය කරන්න අපි කටයුතු කර ගෙන යනවා ඒකට පක්ෂයක් නැහැ පාටක් නැහැ ආගමක් නොමැති බව ද අමාත්‍යවරිය සඳහන් කළේය. අපි දේශපාලඥයින් විදිහට මේ තනතුරුවලට ඇවිත් තියෙන්නේ තාවකාලිකවයි. ඒ කාලය තුළ අපේ කාර්ය භාරය අපි හිරි හැටි කරන්න ඕන.අපි මෙතනින් අයින් කළොත් වෙනත් තැනකට යයි. ජනතාව ප්‍රතික්ෂේප කළොත් ගෙදර යයි.ඒත් මේ ආයතන ඉදිරියට යන්න ඕන.මේවාට හොද අනන්‍යතාවයක් තියෙන්න ඕන. ඒ වගේම බන්ධනාගාර නිලධාරීන් වන ඔබගෙන් ද ඔබේ වගකීම යුතුකම් හරි හැටි ඉටු වෙන්න ඕන.මොක ද ඔබ සියලු දෙනාම මේ තනතුරුවලට පත් වෙලා ඉන්නේ නිදහස් අධ්‍යාපනය නිසයි. නිදහස් අධ්‍යාපනයෙන් ඉගෙන ගත් සියලු දෙනාම මේ රටට ජනතාවට ණයයි. රජයේ නිලධාරීන් ලෙස වගකීම ඉටු කරනවා වගේම ඔබගේ නිල ඇදුමේ ගරුත්වය ආරක්ෂා වෙන පරිදි රාජකාරි කිරීම ද සිදු කළ යුතුයි. බන්ධනාගාරය පිලිබදව බරපතළ විවේචන තිබෙනවා. ඒ විවේචනවලින් මිදිලා යහපත් මගකට මේ ආයතන යොමු කළ යුතුයි. ඇතැම් බන්ධනාගාර තුළ සිරමැදිරි තුළ සිදු වන දේවල් පිළිබඳව පොලිසිය තොරතුරු ලබා දී තිබෙනවා. ඒ පිළිබඳව කණගාටුදායක තත්ත්වයක් තිබෙන්නේ.“", "URL": "https://sinhala.adaderana.lk/news.php?nid=91690", "Category": null, "Parent URL": null}