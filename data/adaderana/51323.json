{"Source": "Adaderana", "Timestamp": "May 14, 2015 09:04 am", "Headline": "මටත් නඩුවක් දාන්නයි හදන්නේ!", "News Content": "තමන්ට එරෙහිව එල්ලවන චෝදනා සම්බන්ධයෙන් අධිකරණ ක්‍රියාමාර්ග ගැනීමට බලාපොරොත්තු වන බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ තමාට එරෙහිවද මේ වන විට නඩුවක් පැවරීමට උත්සාහ දරමින් සිටින බවයි.මතුගම පැලවත්ත නන්දනවන විහාරයේ පැවති ආගමික උත්සවයකට එක්වෙමින් මහින්ද රාජපක්ෂ මහතා මෙම අදහස් පළ කළේය.මේ අතර ඉකුත්දා විදේශ ඇමති මංගල සමරවීර මහතා විසින් රාජපක්ෂ පවුල සතුව ඩොලර් බිලියන 18ක විදේශ වත්කම් ඇතැයි කළ ප්‍රකාශයක් සම්බන්ධයෙන් කෝටි 100ක වන්දි ඉල්ලා හිටපු ජනාධිපතිවරයා විදේශ ඇමතිවරයාට එන්තරවාසියක්ද ඊයේ යවා ඇත.එසේම ලංකාපුත්‍ර බැංකුව සම්බන්ධයෙන් හිටපු ජනාධිපතිවරයා කර ඇති ප්‍රකාශයක් ගැනද සඳහන් කරමින් මුදල් ඇමති රවී කරුණානායක මහතා පසුගියදා කියා සිටියේ හිටපු ජනපතිගෙන් මිලියන 2000ක් ඉල්ලා අපහාස නඩුවක් දමන බවයි.", "URL": "https://sinhala.adaderana.lk/news.php?nid=51323", "Category": null, "Parent URL": null}