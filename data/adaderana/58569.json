{"Source": "Adaderana", "Timestamp": "March 23, 2016 05:35 pm", "Headline": "රන් භාණ්ඩ කොල්ලකෑ 2ක් සොයා මෙහෙයුම්", "News Content": "මාලඹේ ප්‍රදේශයේ දී යතුරුපැදියකින් පැමිණි පුද්ගලයින් දෙදෙනෙකු විසින් රන් භාණ්ඩ වෙළෙඳසැලක් කොල්ලකා පලාගොස් තිබේ.මුහුණු ආවරණය කරන ලද හිස්වැසුම් පැළැඳගත් පුද්ගලයින් දෙදෙනෙකු ගිනි අවියක් පෙන්වා වෙළෙඳසැලේ සේවකයින් බිය ගන්වා රන් භාණ්ඩ කොල්ල කා ඇති බව පොලීසිය පවසයි.කොල්ලකරුවන් විසින් රත්‍රං ග්‍රෑම් 120ක පමණ ප්‍රමාණයක් රැගෙන ගොස් ඇති අතර එහි වටිනාකම රුපියල් ලක්ෂ 15ක් පමණ වන බව වාර්තා වෙයි.කොල්ලකෑම සිදුවන අවස්ථාවේ වෙළෙඳසැලේ අයිතිකරු ඔහුගේ දියණිය සහ තවත් සේවකයෙකු සිට ඇති බව සඳහන්ය.සැකකරුවන් කවුරුන්ද යන්න මෙතෙක් අනාවරණය වී නොමැති අතර ඔවුන් අත්අඩංගුවට ගැනීම සම්බන්ධයෙන් තලංගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58569", "Category": null, "Parent URL": null}