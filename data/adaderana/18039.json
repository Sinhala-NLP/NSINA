{"Source": "Adaderana", "Timestamp": "August 13, 2011 02:10 pm", "Headline": "නුවරඑළියේ මීදුම තදයි -වාහන ධාවනයේදී ප්‍රවේශමින් ", "News Content": "නුවරඑළිය ප්‍රදේශයේ මේ දිනවල දැඩි මීදුම් සහිත කාලගුණයක් පවතින බව නුවරඑළිය දිස්ත්‍රික් ලේකම් ඩී.පී.ජී. කුමාසිරි මහතා පවසයි. එබැවින් පෙරවරුව සහ සවස් කාල‍යේ දී රථවා‍හන ධාවනයේ දී රියදුරන් සැලකිලිමත් විය යුතු බව දිස්ත්‍රික් ලේකම්වරයා සඳහන් කළේය. පෙරවරුවේ සහ සන්ධ්‍යා කාලයේ නුවරඑළිය ආසන්නයේ, වෙදමුල්ල, පලාගොල්ල වැනි ප්‍රදේශවල මෙම මීදුම් තත්ත්වය පැවති බව ඒ මහතා පෙන්වාදුන්නේය. මීදුම පවතින අවස්ථාවල එම මාර්ගයන්හි ධාවනයේ යෙදීමේදී රථවාහනවල විදුලි ලාම්පු භාවිත කරන ලෙසත්, ප්‍රදේශමෙන් යුතුව ධාවනයේ යෙදෙන ලෙසත් විශේෂයෙන් නුවරඑළියට පැමිණෙන දේශීය විදේශීය සංචාරකයින්ගෙන් කුමාරසිරි මහතා ඉල්ලා සිටියි.", "URL": "https://sinhala.adaderana.lk/news.php?nid=18039", "Category": null, "Parent URL": null}