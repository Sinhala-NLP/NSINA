{"Source": "Adaderana", "Timestamp": "December 8, 2013 11:07 am", "Headline": "හිඟුරක්ගොඩ නිධන් සෙවු 5ක් අත්අඩංගුවේ!", "News Content": "හිඟුරක්ගොඩ, පන්සල්ගොඩැල්ල රක්ෂිතයේ පුරාවස්තු කැණීම් කටයුතු කරමින් සිටි පුද්ගලයින් පස් දෙනෙකු අත්අඩංගුවට ගෙන තිබේ. පුරාවස්තු ආරක්ෂණ පොලිස් ඒකකයට ලැබුණු තොරතුරකට අනුව සිදුකල වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් පොළොන්නරුව, පොල්ගහවෙල, කොබෙයිගනේ සහ නිකවැරටිය යන ප්‍රදේශ වල පදිංචිකරුවන් බව පොලිසිය සඳහන් කළේය. ඔවුන් පුරාවස්තු කැණීම් සඳහා යොදාගත් උපකරණ ද පොලීසිය භාරයට ගෙන ඇත. හිඟුරක්ගොඩ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=39416", "Category": null, "Parent URL": null}