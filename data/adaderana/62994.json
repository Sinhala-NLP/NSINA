{"Source": "Adaderana", "Timestamp": "August 12, 2016 12:08 pm", "Headline": "ශාරුක් තෙවැනි වතාවටත් අමෙරිකාව රඳවා ගනියි ", "News Content": "සුපිරි බොලිවුඩ් නළු ශාරුක් ඛාන් අමෙරිකානු ලොස් ඇන්ජලිස් ජාත්‍යන්තර ගුවන් තොටුපළේදී ආගමන විගමන බළධාරින් විසින් රඳවාගෙන තිබේ.කෙසේ වෙතත් මෙම රඳවාගැනිමට හෝ රඳවාගත් කාලය පිළිබඳ මෙතෙක් තොරතුරු අනාවරණය වී නොමැති බව විදෙස් මාධ්‍ය වාර්තා කළේය.මේ සම්බන්ධයෙන් සිය ට්විටර් ගිණුමේ සටහනක් තබමින් ශාරුක් ඛාන් ප්‍රකාශ කර ඇත්තේ ආරක්ෂාව සම්බන්ධයෙන් ගන්නා ක්‍රියාමාර්වලට තමා ගරු කරන නමුත් අමෙරිකානු බළධාරින් විසින් දිගින් දිගටම සිදු කරන මෙවැනි ක්‍රියා සම්බන්ධයෙන් කනස්සල්ල පළ කරන බවයි.සුපිරි නළු ශාරුක් ඛාන් මීට පෙර අවස්ථා ගණනාවකදී අමෙරිකානු ගුවන් තොටුපල බළධාරින්ගේ ප්‍රශ්න කිරිම්වලට ලක් වුණි.2012 වසරේ නිව් යෝර්ක් ගුවන් තොටුපළකදී ඔහු විනාඩි 90ක කාලයක් බලධාරින් විසින් රඳවා ගැණුනු අතර ඒ සම්බන්ධයෙන් ඉන්දිය ජාතිකයින් දැඩි අප්‍රසාදය පළකළේය.2009 වසරේදී ද අමෙරිකානු ගුවන් තොටුපළකදී ශාරුක් ඛාන් පැය දෙකක කාලයක් රඳවා ගැණුනු අතර ඉන්දිය තානාපති කාර්යාලය මැදිහත්වීමෙන් ඔහු නිදහස් කර ගැනීමට හැකි වුණි.අද දිනයේ ශාරුක් ඛාන් මුහුණදුන් සිදුවීම පිළිබඳව දකුණු හා මධ්‍යම ආසියානු කටයුතු පිළිබඳ අමෙරිකානු සහකාර රජ්‍ය ලේකම් නීෂා බිස්වාල් සිය ට්විටර් ගිණුමේ ප්‍රතිචාර දක්වා තිබේ.ශාරුක් ඛාන්ට ගුවන් තොටුපළ බලධාරින්ගෙන් සිදු වූ බාධාව පිළිබඳ කනගාටුව පළ කරන බව ඇය ප්‍රකාශ කර ඇත.කෙසේ වෙතත් අමෙරිකානු රාජත්‍රාන්ත්‍රකයින්ද මෙවැනි සිදුවීම්වලට මුහුණ දෙන බව නිෂා බිස්වාල් වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=62994", "Category": null, "Parent URL": null}