{"Source": "Adaderana", "Timestamp": "June 27, 2010 08:12 am", "Headline": "රුහුණු විද්‍යා පීඨ සිසුන්ට නේවාසිකාගාරවලට පැමිණීමට ඉඩ", "News Content": "රුහුණු විශ්ව විද්‍යාලයේ නේවාසිකාගාර හිමි විද්‍යා පීඨ සිසුන්ට අද පෙරවරුවේ සිට නේවාසිකාගාර වෙත පැමිණීමේ අවස්ථාව ලබා දී ඇති බව විශ්ව විද්‍යාලයේ උපකුලපති මහචාර්ය සුසරිත් මෙන්ඩිස් මහතා පවසයි. තාවකාලිකව වසා දමා ඇති රුහුණු විශ්ව විද්‍යාලයේ පීඨ 4න් විද්‍යා පීඨයේ අධ්‍යයනය කටයුතු හෙට දිනයේ සිට ආරම්භ කරන බව ඔහු සඳහන් කළේය. එම විශ්ව විද්‍යාලයේ තාවකාලිකව වසා දමා ඇති සෙසු පීඨ 3 යළි විවෘත කිරීම සම්බන්ධ‍ව ලබන 29 වන දා තීරණයක් ගැනීමට නියමිතව ඇත.", "URL": "https://sinhala.adaderana.lk/news.php?nid=9233", "Category": null, "Parent URL": null}