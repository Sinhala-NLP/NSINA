{"Source": "Adaderana", "Timestamp": "October 2, 2012 08:08 am", "Headline": "කටුගෙයි හොරකමේ තවත් සැකකරුවන් 3 ක් රිමාන්ඩ්", "News Content": "කොළඹ කෞතුකාගාරයේ පසුගියදා සිදුවු සොරකමට සම්බන්ධ තවත් සැකකරුවන් තිදෙනෙකු රක්ෂිත බන්ධනාගාර ගත කර තිබේ. කොළඹ අපරාධ කොට්ඨාශය මගින් අත්අඩංගුවට ගත් අදාළ සැකකරුවන් ඊයේ (01) කොළඹ ප‍්‍රධාන මහේස්ත‍්‍රාත් රෂ්මි සිංගප්පුලි මහතා වෙත ඉදිරිපත් කෙරිණි. එහිදී අදාළ සැකකරුවන් ලබන 15 වන දින දක්වා රක්ෂිත බන්ධනාගාර ගත කරන ලෙස මහේස්ත‍්‍රාත්වරයා නියෝග කළේය. අදාළ සොරකම සම්බන්ධයෙන් ප‍්‍රධාන සැකකරුවෙකු අත්අඩංගුවට ගැනීමට පරීක්ෂණ සිදුකරන බව කොළඹ අපරාධ කොට්ඨාශය අධිකරණයට දැනුම් දුන්නේය. මීට අමතරව එම සිද්ධිය සම්බන්ධයෙන් අත්අඩංගුවට ගත් සැකකරුවන් තිදෙනෙකු රැඳවුම් නියෝග මත ප‍්‍රශ්න කරමින් සිටින බව ද අපරාධ කොට්ඨාශය දැනුම් දී තිබේ.", "URL": "https://sinhala.adaderana.lk/news.php?nid=27929", "Category": null, "Parent URL": null}