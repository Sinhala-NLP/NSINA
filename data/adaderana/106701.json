{"Source": "Adaderana", "Timestamp": "March 25, 2019 07:17 am", "Headline": "වලපනේ බස් රථ අනතුරින් දෙදෙනෙක් මරුට 54කට තුවාල", "News Content": "වලපනේ - රාගල මාර්ගයේ මහව්ව මහ වංගුව ප්‍රදේශයේදී බස් රථයක් ප්‍රපාතයකට පෙරළීමෙන් සිදු වු අනතුරකින් පුද්ගලයින් දෙදෙනෙකු මිය ගොස් තවත් 54ක් තුවාල ලබා තිබේ. ඊයේ(24) රාත්‍රි 07.15ට පමණ මෙම අනතුර සිදුව ඇති බව පොලීසිය සඳහන් කළේය. නුවරඑළිය ප්‍රදේශයේ විනෝද චාරිකාවක ගොස් යළි අම්පාර ප්‍රදේශයේ නිවෙස් කරා යමින් සිටියදී අදාළ අනතුර සිදු වී ඇති බවයි වාර්තා වෙයි. අනතුර සිදුවන අවස්ථාවේදී බස් රථය අධික වේගයෙන් ධාවනය කර ඇති අතර රියදුරට රථය පාලනය කර ගත නොහැකි වීම හේතුවෙන් බස් රථය මාර්ගයෙන් ඉවතට පැන අසල තිබු ප්‍රපාතයකට පෙරළී ඇති බව සඳහන්ය. තුවාලකරුවන් ප්‍රතිකාර සඳහා වලපනේ දිස්ත්‍රික් රෝහලට ඇතුළත් කර තිබේ. අනතුර සම්බන්ධයෙන් වලපනේ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106701", "Category": null, "Parent URL": null}