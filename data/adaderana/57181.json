{"Source": "Adaderana", "Timestamp": "February 13, 2016 09:12 am", "Headline": "ගලගෙදර රක්ෂිතයක් අළු!", "News Content": "ගලගෙදර, ගල්වැටිකන්ද රක්ෂිත ප්‍රදේශයේ ගින්නක් හටගෙන තිබේ.ගලගෙදර පොලීසිය හා ප්‍රදේශවාසීන් එක්ව ගින්න මැඩ පවත්වා ඇති බව සඳහන්ය. ගින්න හේතුවෙන් අක්කර 03ක පමණ භූමි ප්‍රමාණයක් විනාශ වී ඇති බව පොලීසිය පැවසුවේය.ගින්නට හේතුව මෙතෙක් අනාවරණය වී නොමැති අතර ජීවිත හානි කිසිවක් සිදුව නැත.මේ අතර තලවකැලේ, දෙමළ මහා විද්‍යාලය අසල කැලෑ ප්‍රදේශයේද ගින්නක් හටගෙන ඇති අතර ඉන් අක්කර භාගයක පමණ භූමි ප්‍රදේශයක් විනාශ වී ඇත.පොලීසිය, ලිඳුල නගරසභාව හා ප්‍රදේශවාසීන් එක්ව ගින්න මැඩ පවත්වා ඇති අතර ජීවිත හානි කිසිවක් වාර්තා වී නැත.ගින්න ඇතිවීමට හේතුව මෙතෙක් අනාවරණය වී නොමැති අතර තලවකැලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57181", "Category": null, "Parent URL": null}