{"Source": "Adaderana", "Timestamp": "June 25, 2016 10:18 am", "Headline": "  චීනයට ටොනාඩෝ-98ක් ජීවිතක්ෂයට", "News Content": "චීනයට බලපෑ ටොනාඩෝ සුළි කුණාටු තත්ත්වයක් හේතුවෙන් පුද්ගලයින් 98 දෙනෙකු ජීවිතක්ෂයට පත්ව තිබේ.නැගෙනහිර චීනයේ ජියැංසු පළාතට මෙම සුළි කුණාටු තත්වය බලපා ඇති බව සඳහන්ය.විදෙස් මාධ්‍ය වාර්තා කරන්නේ පැයට කිලෝමීටර 125ක වේගයක සුළං තත්ත්වයක් එම ප්‍රදේශයට බලපා ඇති බවයි.ඉන් පුද්ගලයින් 800කට අධික පිරිසකට තුවාල සිදුවී ඇති බවද විදෙස් මාධ්‍ය වාර්තා කරයි. මෙම ආපදා තත්ත්වය හේතුවෙන් ප්‍රදේශයේ විදුලි බලය, ප්‍රවාහන කටයුතු බිඳවැටී තිබේ.ආපදාවට පත්වූවන්ට සහන සැළසීම සඳහා 1300කට අධික පොලිස් නිලධාරීන් පිරිසක් අනුයුක්ත කර ඇති බව සඳහන්ය.", "URL": "https://sinhala.adaderana.lk/news.php?nid=61462", "Category": null, "Parent URL": null}