{"Source": "Adaderana", "Timestamp": "February 6, 2018 12:25 pm", "Headline": "පොල් ගෙඩි 400 ක් සමඟ පොල් හොරු 4ක් අත්අඩංගුවට", "News Content": "මාරවිල ලන්සිගම ප්‍රදේශයේ පොල් වත්තකට පැන පොල් ගෙඩි හාරසියයක් සොරකම් කරන ලද පුද්ගලයන් සිව් දෙනෙකු මාරවිල පොලිසියේ අපරාධ විමර්ශන අංශයේ නිලධාරීන් විසින් අත්අඩංගුවට ගෙන ඇත. අත්අඩංගුවට ගත් පුද්ගලයන් සොරා ගත් පොල් ගෙඩි හාරසියය කීප වාරයකට ත්‍රිරෝද රථයකින් ප්‍රවාහනය කර තිබේ. මේ ත්‍රිරෝද රථයද පොලිස් අත්අඩංගුවට පත්ව ඇත. සැකකරුවන් මාරවිල මහේස්ත්‍රාත් අධිකරණයට ඉදිරිපත් කිරීමට නියමිතව තිබිණි. පොල් මිල ඉහළ යාම හේතුවෙන් පොල් සොරකම් දිනෙන් දින ඉහළ යමින් පවතීයි. මාරවිල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=84036", "Category": null, "Parent URL": null}