{"Source": "Adaderana", "Timestamp": "July 3, 2015 09:34 am", "Headline": "එකම පවුලේ 3ක් මරුට - දැරියට තුවාලයි", "News Content": "කිලිනොච්චිය, ඉලුප්පකඩවායි ප්‍රදේශයේ සිදුවූ රිය අනතුරකින් එකම පවුලේ තිදෙනෙකු මියගොස් තවත් දැරියක තුවාල ලබා තිබේ.මන්නාරම සිට යාපනය දෙසට ධාවනය වූ ත්‍රීරෝද රථයක් ඊට ප්‍රතිවිරුද්ධ දෙසින් පැමිණි වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ ත්‍රීරෝද රථයේ ගමන් ගත් කුඩා දැරියක ඇතුළු පුද්ගලයින් සිව්දෙනෙකු කිලිනොච්චිය රෝහලට ඇතුළත් කර ඇත.එහිදී අදාළ පුද්ගලයින් තිදෙනා මියගොස් ඇති අතර කුඩා දැරිය වැඩිදුර ප්‍රතිකාර සඳහා අනුරාධපුර රෝහලට මාරුකර යවා ඇති බව වාර්තා වේ.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඉලුප්පකඩවායි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52406", "Category": null, "Parent URL": null}