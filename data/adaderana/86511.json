{"Source": "Adaderana", "Timestamp": "March 28, 2018 02:10 pm", "Headline": "පාකිස්ථාන කාන්තා කණ්ඩායමට ලකුණු 125ක ඉලක්කයක්", "News Content": "සංචාරක පාකිස්ථාන කාන්තා කණ්ඩායම සහ ශ්‍රී ලංකා කාන්තා කණ්ඩායම අතර පළමු 20 - 20 තරඟය මේ වන විට කොළඹ එස්.එස්.සී ක්‍රිඩාංගණයේදී පැවැත්වෙයි. මෙම තරඟයේ කාසියේ වාසිය දිනූ පාකිස්ථාන කාන්තා කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කාන්තා කණ්ඩායමට ලබා දී තිබේ. ඒ අනුව ඔවුන් නියමිත පන්දුවාර 20 අවසානයේ කඩුලු 06 ක් බිඳ වැටී ලකුණු 124 ක් ලබා ගෙන ඇත. එහිදී ශ්‍රී ලංකා ඉනිම වෙනුවෙන් අනුෂ්කා සංජීවනි ලකුණු 61 ක් සහ නිලක්ෂි ද සිල්වා ලකුණු 35 ක් ලබා ගෙන තිබේ. ලකුණු 125 ක ජයග්‍රාහී ඉලක්කයක් හඹා යන පාකිස්ථාන කාන්තා කණ්ඩායම මීට ටික වේලාවකට පෙර පන්දුවාර 07 ක් අවසානයේ කඩුලු 02 ක් බිඳ වැටී ලකුණු 47 ක් ලබාගෙන සිටියි. ශ්‍රී ලංකා කාන්තා කණ්ඩායම සහ පාකිස්ථාන කාන්තා කණ්ඩායම අතර 20 - 20 තරඟ 03 ක් පැවැත්විමට නියමිත අතර තරඟාවලියේ දෙවන තරඟය ලබන 30 වන දින සහ තුන්වන තරඟය ලබන 31 වන දින පැවැත්වීමට නියමිතය. මෙම සංචාරය තුළදී පාකිස්ථාන කාන්තා කණ්ඩායම සහ ශ්‍රී ලංකා කාන්තා කණ්ඩායම අතර එක්දින තරග 03 ක් පැවති අතර එම තරඟ 03ම ජයග්‍රහණය කිරීමට පාකිස්ථාන කාන්තා කණ්ඩායම සමත් විය.", "URL": "https://sinhala.adaderana.lk/news.php?nid=86511", "Category": null, "Parent URL": null}