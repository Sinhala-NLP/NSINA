{"Source": "Adaderana", "Timestamp": "September 29, 2017 07:58 am", "Headline": "මත්ද්‍රව්‍ය ළඟ තබා ගෙන සිටි දෙදෙනකු අත්අඩංගුවට  ", "News Content": "ට්‍රැමඩෝල් නමැති මත් පෙති 29,000ක් පමණ ළඟ තබාගෙන සිටි පුද්ගලයෙකු අත්අඩංගුවට ගෙන ඇත.බස්නාහිර පළාත් දුෂණ මර්දන අංශයේ නිලධාරින් විසින් ඊයේ (28) පස්වරුවේ සිදු කළ වැටලීමකදී වේල්ලවීදිය මෝදර පාරට හැරෙන මංසන්දියේදී සැකකරු අත්අඩංගුවට ගත් බව පොලිසිය පැවැසීය.27 හැවිරිදි එම සැකකරු අද මාලිගාකන්ද මහේස්ත්‍රාත් අධිකරණය වෙත ඉදිරිපත් කිරිමට නියමිතය.මේ අතර හෙරොයින් ග්‍රෑම් 03යි මිලිග්‍රෑම් 500ක් ළඟ තබාගෙන සිටි 45 හැවිරිදි පුද්ගලයෙකු පානදුර බස් නැවතුම්පල අසලදී පානදුර පොලිසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=78135", "Category": null, "Parent URL": null}