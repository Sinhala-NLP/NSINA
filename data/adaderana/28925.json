{"Source": "Adaderana", "Timestamp": "November 5, 2012 04:07 pm", "Headline": "ලක්ෂ 18 මැණික හොරකම් කළ චීන ජාතිකයා හිරේට", "News Content": "බණ්ඩාරනායක සම්මන්ත‍්‍රණ ශාලාවේ පැවති මැණික් හා ස්වර්ණාභරණ ප‍්‍රදර්ශනයේදී රුපියල් ලක්ෂ 18 ක් පමණ වටිනා මැණිකක් සොරකම් කිරීම සම්බන්ධයෙන් චීන ජාතිකයෙකුට වසර 2 ක සිරදඬුවමක් නියමකර තිබේ. කොටුව ප‍්‍රධාන මහේස්ත‍්‍රාත් රශ්මි සිංගප්පුලි මහතා අද (05) නියම කළේ එම දඬුවම වසර 5කට අත්හිටුවන බවයි. මීට අමතරව පැමිණිළි පාර්ශවයට රුපියල් ලක්ෂයක මුදලක් ගෙවන ලෙස ද නියෝග කෙරිණ. සැකකාර චීන ජාතිකයාගේ වීසා කාලය අවසන් වී ඇති බැවින් ඔහු ආගමන විගමන පාලකවරයා වෙත භාරදෙන ලෙස මහේස්ත‍්‍රාත්වරයා බන්ධනාගාර නිලධාරීන්ට නියෝග කරනලදී.", "URL": "https://sinhala.adaderana.lk/news.php?nid=28925", "Category": null, "Parent URL": null}