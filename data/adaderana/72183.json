{"Source": "Adaderana", "Timestamp": "April 18, 2017 10:03 am", "Headline": " යකඩ යකාට 1ක් බිලි", "News Content": "හික්කඩුව, නාරිගම දුම්රිය හරස් මාර්ගයේ දී ත්‍රීරෝද රථයක් දුම්රියක ගැටීමෙන් සිදුවු අනතුරකින් ත්‍රීරෝද රථ රියදුරු මියගොස් තිබේ.මාතර සිට මහනුවර බලා ධාවනය වු දුම්රියක අදාළ ත්‍රීරෝද රථය ගැටී ඇති බව පොලීසිය සඳහන් කළේය.අනතුරෙන් බරපතළ තුවාල ලැබු ත්‍රීරෝද රථ රියදුරු හික්කඩුව රෝහලට ඇතුළත් කර පසුව වැඩිදුර ප්‍රතිකාර සඳහා කරාපිටිය රෝහලට ඇතුළත් කිරීමේ දී මියගොස් තිබේ.මියගොස් ඇත්තේ හික්කඩුව ප්‍රදේශයේ පදිංචිව සිටි 23 හැවිරිදි තරුණයෙකි. අනතුර සම්බන්ධයෙන් හික්කඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72183", "Category": null, "Parent URL": null}