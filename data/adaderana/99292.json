{"Source": "Adaderana", "Timestamp": "November 16, 2018 09:37 am", "Headline": " කෂෝගි ඝාතනයට අදාලව 17 කට සම්බාධක ", "News Content": "සෞදි අරාබියානු මාධ්‍යවේදී ජමාල් කෂෝගි ඝාතනයට අදාලව සෞදි ජාතිකයින් 17 දෙනෙකු හට අමෙරිකාව විසින් ආර්ථික සම්බාධක පනවා ඇත. සෞදි ඔටුන්න හිමි කුමරු මොහොමඩ් බින් සල්මාන්ගේ ආධාරකරුවන් කිහිප දෙනෙකු ද ඊට ඇතුළත් බව විදෙස් මාධ්‍ය සඳහන් කරයි. ජමාල් කෂෝගි ඝාතනය සම්බන්ධයෙන් වරදකරු වූ සෞදි නිළධාරීන් පස් දෙනෙකු හට මරණ දඬුවම හිමිවීමෙන් පසු අමෙරිකානු භාණ්ඩාගාර දෙපාර්තමේන්තුව මෙලෙස සම්බාධක පනවා තිබේ. කෙසේවෙතත් අදාල ඝාතන චෝදනා වලින් මොහොමඩ් බින් සල්මාන් කුමරු නිදොස් කොට නිදහස් කර තිබුණි.", "URL": "https://sinhala.adaderana.lk/news.php?nid=99292", "Category": null, "Parent URL": null}