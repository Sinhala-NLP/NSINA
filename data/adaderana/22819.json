{"Source": "Adaderana", "Timestamp": "March 15, 2012 04:15 pm", "Headline": "Technology Affinity Program අන්තර්ජාල අධ්‍යාපන වැඩසටහන (e-Learning) වෙනුවෙන්  එටිසලාට් හා එක්වෙයි", "News Content": "2016 වසර අවසන් වන විට තොරතුරු හා සන්නිවේදන තාක්ෂණ සාක්‍ෂරතාවය 75%ක් දක්වා ඉහළ නැංවීම සහ තොරතුරු හා සන්නවේදන තාක්ෂණය මගින් විදේශ විනිමය ඉපයීමේ ප‍්‍රධාන දොරටු විවර කිරීමේ මහින්ද චින්තන ඉදිරි දැක්මේ ආර්ථික සංවර්ධන වැඩසටහනේ ඉලක්කය අනුව යමින් Hewlett-Packard Lanka Pte Ltd (HP) ආයතනය, ස්ටේට් ටේ‍්‍රඩින් කෝපරේෂන්(STC) සහ එටිසලාට් එක්ව වෙබ් පාඨශාලා වැඩසටහන එළිදක්වන ලදී. ශ‍්‍රී ලංකාවේ සෑම නිවසකටම පුද්ගල පරිගණකයක්, අන්තර්ජාල සම්බන්ධතාවය සහ දේශීය භාෂාවෙන් අන්තර්ජාලය ඔස්සේ අධ්‍යාපනය ලැබිය හැකි (E Learning) පරිදි නිර්මාණය කර ඇති මෙම වෙබ් පාඨශාලා වැඩසටහන සඳහා දෘඩාංග සැපයුම්කරු HP වේ. දැනට 8%ක්ව පවතින තොරතුරු හා සන්නිවේදන තාක්ෂණ සාක්ෂරතාවය2016 වන විට 75%ක් දක්වා ඉහළ නැංවීම මෙම වැඩසටහනේ අරමුණයි. \"ශ‍්‍රී ලාංකික සිසු දරු දැරියන්ට පරිපූර්ණ අධ්‍යාපන අත්දැකීමක් ලබාදෙන වෙබ් පාඨශාලා නවීනතම අධ්‍යාපන වැඩසටහනේ හවුල්කරුවෙකු වෙමින් STC සමග ඇති කරගත් මෙම සහයෝගිතාවය ගැන, නවීන තාක්ෂණය සමග ඉදිරියට යන ආයතනයක් වශයෙන් HP ඉතා ආඩම්බරයට පත් වෙනවා” ගිණිකොණදිග ආසියා සහ තායිවාන, ආසියා පැසිෆික් සහ ජපාන HPPSG උප සභාපති සහ සාමාන්‍යාධිකාරී ඩෙනිස් මාර්ක් මහතා ප‍්‍රකාශ කළේය. මෙම ව්‍යාපෘතියේ 1වන පියවර යටතේ, දිවයින පුරා ගුරුවරුන් 250,000කට සහ 4වන ශ්‍රේණියේ සිට සාමාන්‍ය පෙළ දක්වා ශිෂ්‍යයින් මිලියන 3කට STC ආයතනය මගින් නෝට්බුක් පරිගණක ප‍්‍රදානය කරනු ලැබේ. මෙම පැකේජය සඳහා එටිසලාට් අධිවේගී බ්‍රෝඞ්බෑන්ඞ් අන්තර්ජාල සම්බන්ධතාවයක් සහ අන්තර්ජාලය ඔස්සේ අධ්‍යාපනය ලැබිය සඳහා වන (E Learning) විෂය කරුණු දේශීය භාෂාවෙන් අන්තර්ගත නොමිලේ අන්තර්ගත වේ. මෙය අධ්‍යාපන අමාත්‍යාංශයේ අධීක්ෂණය යටතේ ක‍්‍රියාත්මක ව්‍යාපෘතියකි. දිවයින පුරා සිටින ගුරුවරුන්ට එටිසලාට් අධිවේගී බ්‍රෝඞ්බෑන්ඞ් අන්තර්ජාල සමුබන්ධතාවය සහ අන්තර්ජාලය ඔස්සේ ලබාගත හැකි (E Learning) විෂය කරුණු අන්තර්ගත HPනෝට්බුක් පරිගණක සහ පුද්ගල පරිගණක ඉතා පහසු මිලට ලබාගැනීමට STC ආයතනය මගින් අවස්ථාව සලසා දී ඇත. ඊට අමතරව,STC ආයතනය සියලම රජයේ සේවකයින්ට,අදාළ අමාත්‍යාංශ හරහා විශේෂ නැවත ගෙවීමේ සැළසුමක් යටතේ ්‍යඡු නෝට්බුක් පරිගණක සඳහා විශේෂ දීමනාවක් හඳුන්වාදීමට කටයුතු යොදා තිබේ. වෙබ් පාඨශාලා වැඩසටහන මගින් ශිෂ්‍යයින්ට, ගුරුවරුන්ට සහ දෙමාපියන්ට තොරතුරු හා සන්නිවේදන තාක්ෂණය පිළිබඳ ලබාදීමට අපේක්ෂා කෙරෙන අතර එමගින් 4 ශ්‍රේණියේ සිට සාමාන්‍ය පෙළ දක්වා අදාළ සියලූ විෂය කරුණු පහසුවෙන් අධ්‍යයනය කිරීමට හැකියාව ලැබෙනු ඇත. එසේම ශිෂ්‍යයින්ට මෙමගින් අන්තර්ජාලය ඔස්සේ අධ්‍යයනය කිරීමටත්, ප‍්‍රායෝගික උදාහරණ බලාගැනීමටත් සහ දේශන හෝ අන්තර්ජාලය ඔස්සේ වන විභාගවලට පෙනීසිටීමටත් හැකියාව ලැබේ. ශ‍්‍රව්‍ය දෘශ්‍ය ක‍්‍රමෝපායන් භාවිතයෙන් ශිෂ්‍යයින්ට විනෝදයෙන් සහ උනන්දුවෙන් අධ්‍යාපන කටයුතු කරගෙන යාම සඳහා මෙමගින් අවස්ථාව උදා වේ. මෙම වෙබ් පාඨශාලා වැඩසටහන මගින් ශිෂ්‍යයින්ට අමතර උපකාරක පංති නොමැතිව අන්තර්ජාලය ඔස්සේ සියලූ විෂය කරුණු පෙර නවමු අත්දැකීම් සමුදායක් සමගින් අධ්‍යයනය කළ හැකි වේ. එසේම ශිෂ්‍යයින්ට මෙම නව අධ්‍යයන සහ පංති කාමර පසුබිම නිවස වෙත ගෙන එමින් තම දෙමාපියන් ද ඊට සහභාගි කරගනිමින් අධ්‍යයන කටයුතු කරගැනීමට මෙමගින් අවස්ථාව ලැබෙන අතර ගුරුවරුන්ට ද මෙම විෂය කරුණු මූලික කරගනිමින් සිය පාඩම් සටහන් සකස් කරගත හැකි වේ.", "URL": "https://sinhala.adaderana.lk/news.php?nid=22819", "Category": null, "Parent URL": null}