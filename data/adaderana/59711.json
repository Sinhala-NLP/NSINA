{"Source": "Adaderana", "Timestamp": "May 1, 2016 04:46 pm", "Headline": " කැලණි සරසවි නිවාඩුව දීර්ඝ කරයි", "News Content": "කැලණිය විශ්ව විද්‍යාලයීය සිසුන් සඳහා ලබාදී තිබු නිවාඩුව තවදුරටත් දීර්ඝ කර තිබේ.විශ්ව විද්‍යාලයේ නේවාසිකාගාරවල පැතිර යන ආසාධිත තත්ත්වයක් හේතුවෙන් අප්‍රේල් මස 26 වැනිදා සිට මැයි මස 04 වැනිදා දක්වා විශ්ව විද්‍යාලය තාවකාලිකව වසා දැමීමට පසුගියදා එහි පාලනාධිකාරිය පියවර ගෙන තිබේ.කෙසේවෙතත් එම නිවාඩුව මැයි මස 11 වන දින දක්වා දීර්ඝ කිරීමට තීරණය කර ඇති බව කැලණිය විශ්ව විද්‍යාලයේ උපකුලපති මහාචාර්ය සුනන්ද මද්දුම බණ්ඩාර මහතා සඳහන් කළේය. මැයි මස 12 වන දින සිට අධ්‍යයන කටයුතු යළි ආරම්භ කරන අතර 11 වන දින මධ්‍යහන 12න් පසු නේවාසිකාගාරවල සිටින සියළුම ශිෂ්‍ය ශිෂ්‍යාවන් පැමිණිය යුතු බව ද උපකුලපතිවරයා කියා සිටියේය.", "URL": "https://sinhala.adaderana.lk/news.php?nid=59711", "Category": null, "Parent URL": null}