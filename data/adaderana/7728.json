{"Source": "Adaderana", "Timestamp": "April 8, 2010 02:44 pm", "Headline": "සුළු සිදුවීම් කිහිපයක්", "News Content": "මහ මැතිවරණයට අදාළව සුළු සිදුවීම් කිහිපයක් වාර්තා වන බව පැෆ්රල් සංවිධානය පවසයි. නාවලපිටිය ප්‍රදේශයේ ඡන්ද මධ්‍යස්ථාන කිහිපයක ඡන්දපොල නියෝජිතයින් පලවා හැරි බවට එක්සත් ජාතික පක්ෂය විසින් දැනුම් දී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. තම නිරීක්ෂකයින් කළ විමසීමකදී නාවලපිටිය ප්‍රදේශයේ ඡන්ද මධ්‍යස්ථාන 7 ක එක්සත් ජාතික පක්ෂ නියෝජිතයින් නොසිටි බවට වාර්තා වූ බව රෝහණ හෙට්ටිආරච්චි මහතා කියා සිටියේය. ඔවුන් පලවා හැරි බවට‍ මෙතෙක් තහවුරු වී නොමැති බව ඔහු පෙන්වා දෙයි. මේ වන විට සාමකාමීව දිවයින පුරා මැතිවරණය පැවැත්වෙන බව අද දෙරණ කළ විමසීමක දී පොලිස් මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=7728", "Category": null, "Parent URL": null}