{"Source": "Adaderana", "Timestamp": "January 18, 2013 06:08 pm", "Headline": "ශාන් වික්‍රමසිංහට අතුරු තහනම් නියෝගයක්", "News Content": "දිලිත් ජයවීර මහතාට අපහාස කිරීම වළක්වමින් ටි.එන්.එල්. ආයතනයට, එහි සභාපතිවරයාට සහ තවත් අධ්‍යක්ෂවරයෙකුට එරෙහිව කොළඹ දිසා අධිකරණය විසින් අද (18) අතුරු තහනම් නියෝගයක් නිකුත් කර තිබේ. තමාට අපහාස කිරීමට එරෙහිව ටි.එන්.එල්. ආයතනයට, එහි සභාපතිවරයාට සහ තවත් අධ්‍යක්ෂවරයෙකුට විරුද්ධව දිලිත් ජයවීර මහතා විසින් පවරා තිබු නඩුව අද සලකා බැලූ අවස්ථාවේදී එකී නියෝගය නිකුත් කර ඇත. ජනාධිපති නීතීඥ අලි සබ්‍රි මහතා, දිලිත් ජයවීර මහතා වෙනුවෙන් අධිකරණය හමුවේ පෙනී සිට තිබේ. අසත්‍ය සහ වැරදි ප‍්‍රවෘත්ති පළ කරමින් සිය කීර්ති නාමයට හානි සිදුකරන ලදැයි පවසමින් දිලිත් ජයවීර මහතා විසින් ටී.එන්.එල්. ආයතනයට එරෙහිව රුපියල් මිලියන 500ක වන්දියක් ඉල්ලා නීතිඥවරු මාර්ගයෙන් පසුගිය 2011 වසරේ ඔක්තෝබර් මස 28 වැනිදා එන්තරවාසියක් යවා තිබිණ. ටී.එන්.එල්. ආයතනයේ වැඩසටහන් මගින් ඒ මහතාගේ කීර්ති නාමයට හානිකර අයුරින් ප‍්‍රවෘත්ති පළ කෙරුණු බව අදාළ එන්තරවාසියේ සඳහන් විය. කෙසේ වෙතත් තමාට දිගින් දිගටම එල්ල කරන ලද චෝදනා නිසා අධිකරණය ඉදිරියේ ගත් නීතිමය ක්‍රියාමාර්ග හේතුවෙන් දිලිත් ජයවීර මහතාට අපහාස වන අන්දමේ පුවත්පළ නොකරන ලෙස ටී.එන්.එල් ආයතනයේ සභාපති ශාන් වික්‍රමසිංහ මහතාට සහ එහි අධ්‍යක්ෂ සුදත් ජයසුන්දර යන මහත්වරුන්ට එරෙහිව කොළඹ දිසා විනිසුරු රංජිත් වතුපොල මහතා විසින් 2011 වසරේ නොවැම්බර් මස 16 වැනිදා වාරණ නියෝගයක් ද පැන වු අතර 2011.11. 29 දින එම නියෝගය 2012 වසරේ ජනවාරී මස 9 වැනි දින දක්වා දීර්ඝ කරන ලදී. ඒ අනුව", "URL": "https://sinhala.adaderana.lk/news.php?nid=30871", "Category": null, "Parent URL": null}