{"Source": "Adaderana", "Timestamp": "December 14, 2013 01:59 pm", "Headline": "හෙලො බැටරි නිසා ලෙඩ ගොඩයි", "News Content": "ප්‍රමිතියෙන් තොර ජංගම දුරකථන බැටරි භාවිතය තුළින් ගැටළු රැසක් මතුව ඇති බව ශ්‍රී ලංකා ජාතික රෝහලේ දුලකවේදය හා විෂ තොරතුරු මධ්‍යස්ථානය පවසයි. එම මධ්‍යස්ථානයේ ප්‍රධානී විශේෂඥ වෛද්‍ය වරුණ ගුණසේකර මහතා පවසන්නේ එම බැටරි වල අඩංගු ලිතියම් සහ කැඩිනියම් මුලද්‍රව්‍ය පරිසරයට එක්වීම තුළින් මෙම ගැටළු මතුවන බවයි. ප්‍රමිතියෙන් තොර බැටරි විදේශ රටවලින් මෙරටට ගෙන්වා ඉතා අඩුමිලට අලෙවි කිරීම වර්තමානයේ බහුලව සිදුවේ. ඒවා කිසිදු ප්‍රමිතියකින් තොර බව ජාතික විෂ තොරතුරු මධ්‍යස්ථානය පවසයි. මේවා පරිසරයට මුදාහැරීම තුළින් දීර්ඝ කාලීන පාරිසරික හානියක් සිදු වන අතර ඒවා ආහාර දාමයන් හරහා මිනිස් ශරීරයට ඇතුළුවීම තුළින් විවිධ රෝගාබාද වලට ලක්වන බව විශේෂඥ වෛද්‍ය වරුණ ගුණසේකර මහතා කියා සිටියි.", "URL": "https://sinhala.adaderana.lk/news.php?nid=39589", "Category": null, "Parent URL": null}