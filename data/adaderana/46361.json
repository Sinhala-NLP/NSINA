{"Source": "Adaderana", "Timestamp": "September 27, 2014 12:31 pm", "Headline": "දිස්ත්‍රික්ක 4ට නායයෑමේ  අවධානම් තත්ත්වයක් ", "News Content": "පවතින ආපදා තත්ත්වය හේතුවෙන් දිස්ත්‍රික් 04 ක නායයෑමේ අවධානම් තත්ත්වයක් ප්‍රකාශයට පත්කර තිබේ. මහනුවර, කෑගල්ල, මාතලේ සහ නුවරඑළිය යන දිස්ත්‍රික්කවල මෙම ආපදා තත්ත්වය ප්‍රකාශයට පත්කර ඇති බව ජාතික ගොඩනැගිලි පර්යේෂණ සංවිධානය පැවසුවේය. විශේෂයෙන් නුවරඑළිය දිස්ත්‍රික්කයේ අඹගමුව ප්‍රාදේශීය ලේකම් කොට්ඨාශයේ නායයෑමේ වැඩි අවධානමක් පවතින බව වාර්තා වෙයි. මේ අතර ඉදිරි පැය කිහිපය තුළද ප්‍රදේශ රැසකට තව දුරටත් වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=46361", "Category": null, "Parent URL": null}