{"Source": "Adaderana", "Timestamp": "March 15, 2018 10:05 am", "Headline": "ටිපර් යතුරුපැදි අනතුරකින්  ජීවිත 2ක් නවතී", "News Content": "මීගමුව - මීරිගම ප්‍රධාන මාර්ගයේ පතිනිගොඩැල්ල ප්‍රදේශයේදී සිදුවූ රිය අනතුරකින් කාන්තාවක් සහ පිරිමි පුද්ගලයෙකු මියගොස් තිබේ. යතුරුපැදියක් ටිපර් රථයක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතල තුවාල ලැබූ යතුරුපැදිකරු සහ පසුපැදිකාරීය මීගමුව රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 55 හැවිරිදි කාන්තාවක් සහ 29 හැවිරිදි තරුණයෙක්ය. අනතුර සම්බන්ධයෙන් ටිපර් රථ රියදුරු අත්අඩංගුවට ගෙන ඇති අතර කොච්චිකඩේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85724", "Category": null, "Parent URL": null}