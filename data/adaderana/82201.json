{"Source": "Adaderana", "Timestamp": "December 28, 2017 08:17 pm", "Headline": "අනතුරකින් පුද්ගලයෙකු මරුට", "News Content": "හබරණ ත්‍රිකුණාමලය මාර්ගයේ කිතුල්උතුව ප්‍ර දේශයේදී සිදුවූ රිය අනතුරකින් පුද්ගලයෙකු මියගොස් තිබේ. ලොරි රථයක් තවත් රථයක ගැටීමෙන් අනතුර සිදුව ඇති බව පොලීසිය පැවසීය. අනතුරෙන් බරපතල තුවාල ලැබූ ලොරි රථ රියදුරු කන්තලේ රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 37 හැවිරිදි උකුවෙල ප්‍රදේශයේ පදිංචිව සිටි පුද්ගලයෙකි. අනතුරුට ලක්වූ අනෙක් රථයේ රියදුරු ද තුවාල ලබා දඹුල්ල රෝහලේ ප්‍රතිකාර ලබන අතර අනතුර සම්බන්ධයෙන් හබරණ පොලීසිය වැඩිදුර විමර්හන සිදුකරයි.", "URL": "https://sinhala.adaderana.lk/news.php?nid=82201", "Category": null, "Parent URL": null}