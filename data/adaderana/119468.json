{"Source": "Adaderana", "Timestamp": "September 19, 2019 10:56 am", "Headline": "අනුරපුරේ ආයුර්වේද රෝහලක ඖෂධ හිඟයක්", "News Content": "අනුරාධපුර, රාජාංගනය යාය 11 ආයුර්වේද රෝහලේ ඖෂධ හිඟයක් හේතුවන් රෝගීන් දැඩි අපහසුතාවයට පත්ව ඇති බව අද දෙරණ වාර්තාකරු පවසයි. මේ සම්බන්ධයෙන් අදාළ බලධාරීන්ව දැනුවත් කළද මේ සඳහා තවමත් නිසි විසඳුමක් ලැබී නොමැති බව ප්‍රදේශවාසීන් සඳහන් කළේය. කලක සිටි ඇති මෙම ඖෂධ හිඟය හේතුවෙන් ප්‍රදේශවාසීන් විසින් ආයුර්වේද ප්‍රවර්ධණ සමිතිය නමින් සමිතියක් පිහිටුවා ගෙන එයින් ලැබෙන ආධාර මඟින් ඖෂධ හිඟයට යම්තාක් දුරට විසඳා ගැනීමට කටයුතු කරන බව වාර්තා වෙයි. මෙම ආයුර්වේද රෝහලට දෛයිනිකව රෝගීන් 120ක් පමණ පැමිණෙන අතර ඖෂධ හිඟිය හේතුවෙන් එම රෝගීන්ට ආපසු හැරීයාමට සිදුවන බව අප වාර්තාකරු පවසයි.", "URL": "https://sinhala.adaderana.lk/news.php?nid=119468", "Category": null, "Parent URL": null}