{"Source": "Adaderana", "Timestamp": "May 13, 2017 08:55 am", "Headline": "  වාහන සොරකමේ ගිය 1ක් රිමාන්ඩ් ", "News Content": "වාහන සොරකම් කිරීමෙහි නිරත වූ පුද්ගලයෙකු පානදුර නගරයේදී අත්අඩංගුවට ගෙන තිබේ.කළුතර දිසා අපරාධ විමර්ශන ඒකකය විසින් සැකකටයුතු වෑන් රථයක් පරීක්ෂා කිරීමේදී අදාළ සැකකරු අත්අඩංගුවට ගෙන ඇති අතර එහි තිබී හෙරොයින් ග්‍රෑම් 01යි මිලි ග්‍රෑම් 250ක් ද සොයාගත් බව පොලීසිය පැවසුවේය.සැකකරුගෙන් සිදුකළ ප්‍රශ්නකිරීම් වලදී අනාවරණය වී ඇත්තේ ඔහු විවිධ ලිපිනයන්ගෙන් හා විවිධ නම් වලින් පෙනී සිටිමින් දිවයිනේ ප්‍රදේශ කිහිපයකදී වාහන සොරකම් කර ඇති බවයි.ඔහු 2009 වසරේදී සිර මැදිරියකින් පළා ගොස් ඇති අතර කොළඹ මහාධිකරණයේ සහ මහේස්ත්‍රාත් අධිකරණයේ විවෘත වරෙන්තු 03ක් සැකකරුට විරුද්ධව පවතින බව පොලීසිය සඳහන් කළේය.අත්අඩංගුවට ගෙන ඇති මොහු කොට්ටාව, මත්තේගොඩ ප්‍රදේශයේ පදිංචි 41 හැවිරිදි පුද්ගලයෙකු වන අතර ඔහු මේ මස 26 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=73110", "Category": null, "Parent URL": null}