{"Source": "Adaderana", "Timestamp": "July 11, 2018 08:34 am", "Headline": "බස් රථයක් සහ ලොරි රථයක් ගැටීමෙන් 1ක් මරුට - 6කට තුවාලයි", "News Content": "වව්නියාව, පුලියන්කුලම ප්‍රදේශයේදී අද(11) අලුයම බස් රථයක් හා ලොරි රථයක් ගැටීමෙන් පුද්ගලයෙකු ජිවිතක්ෂයට පත්ව තවත් පුද්ගලයින් හය දෙනෙකු තුවාල ලබා ඇති බව පුලියන්කුලම පොලීසිය පවසයි. පොලිසිය පැවසූවේ කිලිනොච්චිය දෙස සිට වව්නියාව දෙසට ගමන්ගත් ‍බස් රථයක් වව්නියාව සිට කිලිනොච්චිය දෙසට ගමන් ගත් ලොරි රථයක ගැටීමෙන් අනතුර සිදුව ඇති බවයි. වව්නියාව පුලියන්කුලම 198 කණුව ප්‍රදේශයේදී අනතුර සිදුව ඇති බවද පොලීසිය සඳහන් කළේය. අනතුර සිදුවන අවස්ථාවේ බස් රථයේ මගීන් සුළු පිරිසක් ගමන්කොට ඇති බැවින් තුවාල ලැබූවන් ප්‍රමාණය අඩුව ඇති අතර, බස් රථයේ මගීන් පිරී සිටියේ නම් තත්ත්වය බරපතළ වන බවද පොලීසිය සඳහන් කළේය. පොලීසිය පැවසූවේ වේගය පාලනය කර ගැනීමට නොහැකිව අනතුර සිදුව ඇති බවයි. අනතුරින් තුවාල ලැබූවන් වව්නියාව පුලියන්කුලම හා වව්නියාව ‍රෝහල වෙත ඇතුළත් කොට ඇති අතර, තුවාලකරුවන්ගේ තත්ත්වය බරපතළ වන බවද පොලීසිය පැවසීය. සිද්ධිය සම්බන්ධයෙන් පුලියන්කුලම කොට්ඨාශය බාර පොලිස් අධිකාරි ජගත් ෆොන්සේකා මහතාගේ උපදෙස් පරිදි පුලියන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=92340", "Category": null, "Parent URL": null}