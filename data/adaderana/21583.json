{"Source": "Adaderana", "Timestamp": "January 23, 2012 03:12 pm", "Headline": " රනිල් ගුජාරාටයේ සංචාරයේ", "News Content": "ඉන්දියාවේ පස් දින නිල සංචාරයක නිරත වන එක්සත් ජාතික පක්ෂ නායක රනිල් වික්‍රමසිංහ මහතා ගුජරාට් ප්‍රාන්තයේ ප්‍රධාන අමාත්‍යවරයා හමු වී තිබේ. මෙහි දී රනිල් වික්‍රමසිංහ මහතා සහ ප්‍රධාන අමාත්‍ය නරේන්ද්‍ර මෝදි මහතා අතර දීර්ඝ වශයෙන් සාකච්ඡා පවත්වා ඇති බව වාර්තා වේ. ශ්‍රී ලංකාවේ බලය බෙදීම සහ ජනවාර්ගික ගැටලුව සම්බන්ධයෙන් ලබා දිය හැකි දේශපාලන විසඳුම සම්බන්ධයෙන් මෙහි දී සාකච්ඡා කොට ඇති බව සඳහන් වේ. මෙහි දී විපක්ෂ නායක රනිල් වික්‍රමසිංහ මහතා ශ්‍රී ලංකාවේ සංචාරයක නිරත වන ලෙස ගුජරාට් ප්‍රධාන අමාත්‍ය නරේන්ද්‍ර මෝදිට ආරාධනා කර ඇති බව ඉන්දීය මාධ්‍ය වාර්තා කරයි. ජේ.ආර් ජයවර්ධන දේශපාලන විද්‍යා පීඨයේ දේශනයක් සඳහා සිදු කර ඇති එම ආරාධනය ගුජරාට් ප්‍රාන්තයේ ප්‍රධාන අමාත්‍යවරයා විසින් පිළිගෙන ඇති බව ද කියැවෙයි.", "URL": "https://sinhala.adaderana.lk/news.php?nid=21583", "Category": null, "Parent URL": null}