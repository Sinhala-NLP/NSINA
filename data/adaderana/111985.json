{"Source": "Adaderana", "Timestamp": "June 14, 2019 07:14 pm", "Headline": "රාජ්‍ය සේවක ඇඳුම පිළිබඳ චක්‍රලේඛයේ වගකීම මද්දුමබණ්ඩාර භාර ගනියි", "News Content": "රජයේ සේවකයන්ගේ ඇඳුම සම්බන්ධයෙන් චක්‍රලේඛය නිකුත් කෙරුණේ තමා දැනුවත්ව බව රාජ්‍ය පරිපාලන අමාත්‍ය රංජිත් මද්දුමබණ්ඩාර මහතා පවසයි. එම චක්‍රලේඛය සම්බන්ධයෙන් අමාත්‍යවරයා නොදැනුවත් බවට පාර්ලිමේන්තු විශේෂ තේරීම් කාරක සභාව හමුවේ ඊයේ(13) පළවූ කරුණු සම්බන්ධයෙන් අදහස් දක්වමින් ඔහු මේ බව සඳහන් කළේය. පාස්කු ඉරිදා ත්‍රස්ත ප්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ තේරීම් කාරක සභාව ඊයේ රැස්වු අවස්ථාවේදී රාජ්‍ය සේවකයන්ගේ ඇඳුම සම්බන්ධයෙන් රාජ්‍ය පරිපාලන අමාත්‍යාංශය පසුගියදා නිකුත් කළ චක්‍රලේඛය පිළිබඳව අමාත්‍යාංශයේ ලේකම් ජේ.ජේ රත්නසිරි මහතාගෙන් ප්‍රශ්න කරනු ලැබුවේය. නමුත් මේ පිළිබඳ අද අදහස් පළ විෂය භාර අමාත්‍යවරයා අද කියා සිටියේ එම චක්‍රෙල්ඛය නිකුත් කෙරුණේ තමා දැනුවත්ව බවයි. මේ අතර පාස්කු ප්‍රහාරය ගැන සොයා බැලීම සඳහා පත් කළ විශේෂ තේරීම් කාරක සභාවේ ක්‍රියාකලාපය විවිධ පාර්ශ්ව රැසක විවේචනයට ලක් වුණි.", "URL": "https://sinhala.adaderana.lk/news.php?nid=111985", "Category": null, "Parent URL": null}