{"Source": "Adaderana", "Timestamp": "March 13, 2017 09:37 pm", "Headline": " ලෝක මුඛ සෞඛ්‍ය දිනය සැමරීමේ ජාතික වැඩසටහන ලබන 20දා", "News Content": "ලෝක මුඛ සෞඛ්‍ය දිනය සැමරීමේ ජාතික වැඩසටහන ලබන 20 වනදා රත්නපුර දිස්ත්‍රීක් සෞඛ්‍ය සේවා අධ්‍යක්ෂ කොට්ඨාසයේදී පැවැත්වේ. පිරිපුන් දිවියකට සුපසන් මුවක් යන තේමාව යටතේ මාර්තු මස 20 වනදා ලෝක මුඛ සෞඛ්‍ය දිනය සැමරයි. සෞඛ්‍ය අමාත්‍යාංශය ප්‍රකාශ කළේ එම දිනයට සමගාමිව වැඩසටහන් රැසක් ක්‍රියාත්මක කිරීමට අදාළ අංශ වෙත උපදෙස් ලබාදී ඇති බවය. පෙරපාසල් සහ පාසල් දරුවන්ගේ මුඛ සනිපාරක්ෂාව වර්ධනය කිරීම, තරුණ සහ වැඩිහිටි කණ්ඩායම් අතර දුම්කොළ ආශ්‍රිත නිෂ්පාදන භාවිතය වැලැක්වීම සම්බන්ධයෙන් මෙවර වැඩි අවධානයක් යොමු කරයි.", "URL": "https://sinhala.adaderana.lk/news.php?nid=70850", "Category": null, "Parent URL": null}