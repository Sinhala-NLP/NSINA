{"Source": "Adaderana", "Timestamp": "November 5, 2018 05:27 pm", "Headline": "පාර්ලිමේන්තුවේ බහුතරය ජනපති අතේ", "News Content": "පාර්ලිමේන්තුවේ 113ක් වන බහුතරය දැනටමත් සම්පූර්ණ කර ඇති බව ජනාධිපති මෛත්‍රීපාල සිරිසේන මහතා මහතා පවසයි. නව ආණ්ඩුවට සහය පළ කරමින් සංවිධාන කරන ''ජන මහිමය'' මහජන රැළිය පාර්ලිමේන්තු වටරවුම අසලදී මේ වන විට ආරම්භ වී තිබේ. එම රැළියට එක්වෙමින් ජනාධිපවරයා මෙම අදහස් පළ කළේය. තමා ඉදිරියට තැබූ පියවර කිසිවිටෙකත් ආපස්සට නොගන්නා බව ජනාධිපති මෛත්‍රීපාල සිරිසේන මහතා සඳහන කළේය. කරූ ජයසූරිය මහතාට සහ සජිත් ප්‍රේමදාස මහතාට අග්‍රාමාත්‍ය ධුරය භාර ගන්නා ලෙස තමා මීට පෙර ආරාධනා කළ ද ඔවුන් එය ප්‍රතික්ෂේප කළ බවෙ ජනාධිපතිවරයා පෙන්වා දුන්නේය. ජනාධිපතිවරයා ප්‍රකාශ කළේ රනිල් වික්‍රමසිංහ මහතා සමඟ කටයුතු කිරීමට නොහැකිවීම හේතුවෙන් වඩාත් සුදුසුම පුද්ගලයා ලෙස මහින්ද රාජපක්ෂ මහතා අගමැති ධුරයට පත් කළ බවයි. පසුගිය කාලය තුළ රට වෙනුවෙන් තීරණ ගත්තේ ජනාධිපතිවරයා හෝ අග්‍රාමාත්‍යවරයා නොව රනිල් වික්‍රමසිංහ මහතා වටා සිටි පුද්ගලයින් කිහිප දෙනෙකු බවයි.", "URL": "https://sinhala.adaderana.lk/news.php?nid=98742", "Category": null, "Parent URL": null}