{"Source": "Adaderana", "Timestamp": "September 21, 2015 11:54 am", "Headline": "අ.ඩො. බිලියන 5.2ක ව්‍යාපෘති සඳහා ඉන්දියාව කැමැත්ත පළකරයි", "News Content": "මෙරට තුළ අමෙරිකානු ඩොලර් බිලියන 5.2ක මාර්ග ව්‍යාපෘති ක්‍රියාත්මක කිරීම සඳහා ඉන්දියාව කැමැත්ත පළ කර තිබේ. අග්‍රාමාත්‍ය රනිල් වික්‍රමසිංහ මහතා සහ ඉන්දිය මාර්ග හා ප්‍රවාහන අමාත්‍ය නිතින් ගද්කාරි මහතා අතර පසුගිය සතියේදී පැවැති සාකච්ඡා අතරතුර මේ පිළිබඳ අනාවරණය වී ඇති බව ඉන්දිය මාධ්‍ය වාර්තා කර ඇත.ඒ අනුව ලබන මාසයේදී මේ සම්බන්ධයෙන් දෙරට අතර ලේකම් මට්ටමේ සාකාච්ඡා පැවැත්වීමට නියමිතය.තලෙයිමන්නාරම සහ ඉන්දියාවේ ධනුෂ්කොඩි අතර කිලෝමිටර් 22 කින් යුත් මුහුදු උමං මාර්ගයක් ඉදිකිරීම සම්බන්ධයෙන් ද ඉදිරි සාකච්ඡාවලදි අවධානය යොමු කරනු ඇති බව වාර්තා වේ.ආසියානු සංවර්ධන බැංකුව අදාළ ව්‍යාපෘතිය සඳහා මුල්‍යාධාර සැපයීමට දැනටමත් කැමැත්ත පළ කර ඇත.බංග්ලාදේශය, භූතානය, ඉන්දියාව සහ නේපාලය අතර පවතින මෝටර් රථ සම්බන්ධ ගිවිසුමට ශ්‍රී ලංකාව ද සහභාගී කරගැනීම කෙරෙහි ඉන්දියාවේ අවධානය යොමුව ඇතැයි සඳහන්ය.", "URL": "https://sinhala.adaderana.lk/news.php?nid=53981", "Category": null, "Parent URL": null}