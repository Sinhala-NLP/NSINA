{"Source": "Adaderana", "Timestamp": "December 15, 2015 03:28 pm", "Headline": "වැටලීම් 1683යි - ආදායම මිලියන 4.5යි ", "News Content": "දෙසැම්බර් මස ආරම්භයේ සිට මේ දක්වා කාලය තුළ වෙළෙඳපල වැටලීම් 1683ක් සිදුකර ඇති බව පාරිභෝගික කටයුතු පිළිබඳ අධිකාරිය පවසයි.එම අධිකාරිය සඳහන් කළේ එම වැටලීම් තුළින් මේ වන විට අධිකරණය මගින් රුපියල් මිලියන හතරයි දශම පහක දඩ මුදලක් අයකරගෙන ඇති බවයි.උත්සව සමයේ දී පාරිභෝගිකයින් ආරක්ෂා කිරීම සඳහා පාරිභෝගික අධිකාරිය විසින් මෙම වැටලීම් ආරම්භ කර තිබේ.ඒ අනුව භාණ්ඩ වැඩි මිලට විකිණීම, මිල ප්‍රදර්ශනය නොකිරීම, පාරිභෝගිකයන්ට බිල් නිකුත් නොකිරීම, තොරතුරු සඳහන් නොකිරීම සහ ප්‍රමිතිය සහ ගුණාත්මක බවින් අඩු භාණ්ඩ විකුණන වෙළෙඳුන් සම්බන්ධයෙන් මෙම වැටලීම් සිදුකරනු ලබන බව සඳහන්ය.මේ සම්බන්ධයෙන් පාරිභෝගික පැමිණිලි 1977ට යොමුකරන ලෙස ද පාරිභෝගික කටයුතු පිළිබඳ අධිකාරිය පාරිභෝගිකයින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=55738", "Category": null, "Parent URL": null}