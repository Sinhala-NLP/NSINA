{"Source": "Adaderana", "Timestamp": "December 31, 2015 04:58 pm", "Headline": "මෝටර් රිය දුම්රියේ හැපී කතක් මරුට - තවත් 4ට තුවාලයි", "News Content": "කඳාන, හල්පේ මාවත දුම්රිය හරස් මාර්ගයේදී මෝටර් රථයක් දුම්රියක ගැටීමෙන් සිදුවූ අනතුරකින් කාන්තාවක් මියගොස්, කුඩා දරුවන් ඇතුළු සිව්දෙනෙකු තුවාල ලබා තිබේ.අද දහවල් කටුනායක සිට කොළොන්නාව දෙසට ධාවනය වූ ඉන්ධන ප්‍රවාහන දුම්රියක අදාළ මෝටර් රථය ගැටී ඇති බව පොලීසිය සඳහන් කළේය.දුම්රිය හරස් මාර්ගයේ සීනුව හා ආලෝක සංඥා ක්‍රියාත්මක වෙමින් තිබියදී මෝටර් රථය දුම්රිය හරස් මාර්ගයට ඇතුළු කර ඇති බවටද අනාවරණය වී ඇත. අනතුරෙන් මෝටර් රථයේ රියදුරුගේ බිරිඳ, 06 හැවිරිදි සහ මාස 08ක් වයසැති පිරිමි දරුවන් දෙදෙනා, රියදුරුගේ නැගණිය සහ ඇයගේ මාස 09ක් වයසැති පිරිමි දරුවා තුවාල ලබා ඇති අතර රාගම රෝහලට ඇතුළත් කිරීමේදී නැගණිය මියගොස් තිබේ.මියගොස් ඇත්තේ බටගම ප්‍රදේශයේ පදිංචිව සිටි 32 හැවිරිදි කාන්තාවක් බව සඳහන්ය.අනතුර සම්බන්ධයෙන් කඳාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56070", "Category": null, "Parent URL": null}