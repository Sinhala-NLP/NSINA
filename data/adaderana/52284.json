{"Source": "Adaderana", "Timestamp": "June 27, 2015 09:49 am", "Headline": "උසස් පෙළ විභාගය කල්යන ලකුණු!", "News Content": "ඉදිරි පාර්ලිමේන්තු මහමැතිවරණය පැවැත්වීමට දින තීරණය කිරීමත් සමඟ උසස් පෙළ විභාග කාල සටහනේ වෙනසක් සිදුවිය හැකි බව වාර්තා වෙයි. උසස් පෙල විභාගය අගෝස්තු මස 04 වනදා අරම්භ වී අගෝස්තු මස 28 වනදා දක්වා පැවැත්වීමට මීට පෙර තීරණය කර තිබුණි.මැතිවරණය අගෝස්තු මස 17 වනදා පැවැත්වීමට යෝජනා කර ඇති අතර එදින සාමාන්‍ය ඉංග්‍රීසි විභාගය පැවැත්වීමට විභාග දෙපාර්තමේන්තුව තීරණය කර තිබුණි.මැතිවරණ කටයුතු සඳහා පාසැල් යොදාගැනෙන බැවින් බොහෝ දුරට විභාග කාල සටහනේ වෙනසක් සිදුවිය හැකි බව එම දෙපාර්තමේන්තු ප්‍රකාශකයෙකු සඳහන් කළේය.කෙසේ වුවුද මේ සම්බන්ධයෙන් විභාග කොමසාරිස්වරයා අවසන් තීරණයක් ප්‍රකාශයට පත් කර නොමැත.", "URL": "https://sinhala.adaderana.lk/news.php?nid=52284", "Category": null, "Parent URL": null}