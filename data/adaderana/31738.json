{"Source": "Adaderana", "Timestamp": "February 18, 2013 03:44 pm", "Headline": "සරත් ෆොන්සේකාගෙන් මානව හිමිකම් කොමිසමට පැමිණිල්ලක්", "News Content": "තම පක්ෂය ලියාපදිංචි කිරීම ප්‍රමාද කිරීමට එරෙහිව මානව හිමිකම් කොමිසමට අද (18) පැමිණිල්ලක් ඉදිරිපත් කළ බව හිටපු හමුදාපති සරත් ෆොන්සේකා මහතා පවසයි. ප්‍රජාතන්ත්‍රවාදී පක්ෂය ලෙස තම පක්ෂය ලියාපදිංචි කරන ලෙසට මානව හිමිකම් කොමිසම විසින් ලබාදුන් නිර්දේශයෙහි තාක්ෂණික දෝෂයක් ඇතැයි මැතිවරණ කොමසාරිස් මහින්ද දේශප්‍රිය මහතා මීට ඉහතදී පැවසු බව සරත් ෆොන්සේකා මහතා පැවසීය. ඒ පිළිබඳ අද මානව හිමිකම් කොමිසමේදී එහි නිලධාරීන්ගේ අවධානය යොමු කළ බවත් එම තාක්ෂණික වරද නිවැරදි කිරීමට පියවර ගන්නා බව ඔවුන් පැවසු බවත් ෆොන්සේකා මහතා පැවසීය. ඒ අනුව තම පක්ෂය \"ප්‍රජාතන්ත්‍රවාදී පක්ෂය\" ලෙස ලියාපදිංචි කිරීම සඳහා අදාළ නිර්දේශ මැතිවරණ කොමසාරිස්වරයාට ලබාදෙන බවට මානව හිමිකම් කොමිසමේ නිලධාරීන් එකඟ වුයේ යැයිද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=31738", "Category": null, "Parent URL": null}