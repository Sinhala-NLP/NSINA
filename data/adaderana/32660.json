{"Source": "Adaderana", "Timestamp": "March 23, 2013 10:04 am", "Headline": "අනාගත පරපුරට පක්ෂය භාර දෙන්නේ මෙහෙමයි", "News Content": "මනාප ක්‍රමය හේතුවෙන් දේශපාලනයේ සුහදත්වය විනාශ වී ඇති බව ප්‍රවාහන අමාත්‍ය කුමාර වෙල්ගම මහතා පවසයි. වැරදි සහගත දේශපාලනයේ ආරම්භයට මනාප ජන්ද ක්‍රමය සම්පූර්ණයෙන්ම වගකිය යුතු බව ඔහු කියයි. පක්ෂය රැකගැනීමට හැකි වුවහොත් අනාගත පරපුරටත් මේ ආකාරයටම පක්ෂය භාරදිය හැකි බව ප්‍රවාහන අමාත්‍යවරයා පවසයි. මෙම වැඩපිළිවෙළේ දී සියලූ ප්‍රශ්න අමතක ‍කර පක්ෂය වෙනුවෙන් වැඩ කළ යුතු බව ද අමාත්‍යවරයා කියයි. ශ්‍රී ලංකා නිදහස් පක්ෂය ජනබලගැන්වීමේ වැඩසටහනේ කොළඹ දිස්ත්‍රික් වැඩසටහනට එක් වෙමින් අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=32660", "Category": null, "Parent URL": null}