{"Source": "Adaderana", "Timestamp": "March 14, 2012 05:08 pm", "Headline": " යතුරුපැදිය විදුලි රැහැන් කණුවේ ගැටී පුද්ගලයෙක් මරුට", "News Content": "කොට්ටාව - පොල්ගස්ඕවිට ප්‍රධාන මාර්‍ගයේ සියඹලාගොඩ ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. යතුරුපැදියක් මාර්ගයෙන් ඉවතට ධාවනය වී විදුලි රැහැන් කණුවක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් බරපතළ තුවාල ලැබූ යතුරුපැදිකරු කළුබෝවිල රෝහලට ඇතුළත් කිරීමෙන් අනතුරුව ‍මියගොස් තිබේ. මෙසේ‍ මියගොස් ඇත්තේ පොල්ගස්ඕවිට ප්‍රදේශයේ පදිංචි 38 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=22799", "Category": null, "Parent URL": null}