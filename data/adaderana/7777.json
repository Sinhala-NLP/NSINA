{"Source": "Adaderana", "Timestamp": "April 12, 2010 08:19 am", "Headline": "වැඩි ගාස්තු අයකරන බස් ගැන පැමිණිලි කරන්න", "News Content": "උත්සව සමයේ නියමිත ගාස්තු ඉක්මවා මුදල් අයකරන බස් රථ සම්බන්ධයෙන් පැමිණිලි ඉදිරිපත් කරන ලෙස ජාතික ගමනාගමන කොමිෂන් සභාව මගීන්ගෙන් ඉල්ලා සිටියි. සීමාව ඉක්මවා මුදල් අයකරන ‍කොන්දොස්තරවරුන් පිළිබඳ පැමිණිලි 0112 333 222 දුරකථන අංකය ඔස‍්සේ දැනුම් දෙන ලෙස එහි ප්‍රකාශකයෙකු සඳහන් කළේය. එවැනි පැමිණිලි පිළිබඳ සොයා බැලීම සඳහා විශේෂ කණ්ඩායම් යොදවා ඇති බව ගමනාගමන කොමිෂන් සභාව ප්‍රකාශ කළේය. කොළඹ සිට බැහැර ප්‍රදේශ සඳහා ප්‍රමාණවත් පරිදි බස් රථ යොදවා ඇති බව ඔවුන් අවධාරණය කළේය. මේ අතර විශේෂ දුම්රිය සේවයක් ද උත්සව සමය වෙනුවෙන් මේ වන විට‍ ආරම්භ කර තිබේ. දිනපතා ධාවනය වන දුම්රිය කිහිපයකට අලුතින් මැදිරි එක්කර ඇති බව ද දුම්රිය පාලක මැදිරිය පවසයි.", "URL": "https://sinhala.adaderana.lk/news.php?nid=7777", "Category": null, "Parent URL": null}