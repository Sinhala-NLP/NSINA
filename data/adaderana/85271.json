{"Source": "Adaderana", "Timestamp": "March 6, 2018 08:08 pm", "Headline": "ත්‍රීරෝද රථයක් හදිසියේම ගිනිගෙන", "News Content": "මන්නාරමේ - සිලාවතුර ප්‍රදේශය දක්වා ගමන් කරමින් තිබූ ත්‍රීරෝද රථයක් අද (06) සවස හදිසියේම ගිනි ගැනීම නිසා ත්‍රී රෝද රථය සම්පූර්ණයෙන්ම විනාශ වී තිබේ. ත්‍රීරෝද රථය ගිනි ගැනීමට හේතුව මෙතෙක් අනාවරණය වී නොමැති අතර සිලාවතුර පොලීසිය පවසන්නේ විදුලි කාර්මික දෝෂයක් හේතුවෙන් මෙම රථය ගිනි ගන්නට ඇති බවය. ත්‍රී රෝද රථය ගිනිගෙන ඇත්තේ සිලාවතුර මාර්ගයේ අරියාල්කෝට්ටෙයි ප්‍රදේශයේදීය. සිද්ධිය පිළිබඳව සිලාවතුර පොලීසිය වැඩිදුර පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=85271", "Category": null, "Parent URL": null}