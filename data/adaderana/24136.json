{"Source": "Adaderana", "Timestamp": "May 10, 2012 09:03 am", "Headline": "මහනුවර-පේරාදෙණිය දුම්රිය මාර්ගයට අනවසර ඉදිකිරීම් ඉවත්කරයි", "News Content": "යෝජිත මහනුවර - පේරාදෙණිය නව ද්විත්ව දුම්රිය මාර්ගය ඉදිකිරීම වෙනුවෙන් අනවසර ඉදිකිරීම් ඉවත් කිරීමට දුම්රිය දෙපාර්තමේන්තුව පියවර ගෙන තිබේ. මහනුවර සිට පේරාදෙණිය දක්වා දුම්රිය මාර්ග රක්ෂිතයේ ඉදිකර ඇති අනවසර ඉදිකිරීම් හේතුවෙන් අදාළ ව්‍යාපෘතිය ආරම්භ කිරීම ප්‍රමාද වී ඇති බව දුම්රිය දෙපාර්තමේන්තු‍ව සඳහන් කරයි. අනවසර ඉදිකිරීම් ඉවත් කරගන්නා ලෙස අධිකරණය ද අදාළ පාර්ශවයන් වෙත නියෝග නිකුත් කර තිබේ. අනවසර ඉදිකිරීම් 116 ක් ඉවත් කිරීමට පියවර ගන්නා බව දුම්රිය දෙපාර්ත‍මේන්තුව කියා සිටියි. මේ අතර විකල්ප ස්ථානයක් ලබා නොදී තමන් ඉවත් කිරීම අසාධාරණ බව එහි පදිංචිකරුවෝ පවසති.", "URL": "https://sinhala.adaderana.lk/news.php?nid=24136", "Category": null, "Parent URL": null}