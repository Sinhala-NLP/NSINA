{"Source": "Adaderana", "Timestamp": "December 11, 2011 03:36 pm", "Headline": "ගංජා කිලෝ 66 ක් සමග දෙදෙනෙක් මාට්ටු", "News Content": "ගංජා කිලෝග්‍රෑම් 66ක් සමඟ පුද්ගලයින් දෙදෙනෙකු ඇතිමලේ දික්කන්ද ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ නිලධාරීන් පිරිසක් සිදු කළ වැටලීමක දී මොවුන් අත්අඩංගුවට ගෙන ඇති බව ඇතිමලේ පොලිසිය ප්‍රකාශ කරයි. සැකකරුවන් මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතව ඇත. මේ අතර කඩුවෙල සෙවනගල ප්‍රදේශයේ දී ගංජා කිලෝග්‍රෑම් 2ක් සමඟ පුද්ගලයෙකු අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශය මඟින් මොහු අත්අඩංගුවට ‍ගෙන ඇති බව සදහන්වේ.", "URL": "https://sinhala.adaderana.lk/news.php?nid=20609", "Category": null, "Parent URL": null}