{"Source": "Adaderana", "Timestamp": "April 29, 2013 07:04 pm", "Headline": "ලාංකිකයින් 3ක් මුහුදු කොල්ලකරුවන්ගේ ග්‍රහණයේ", "News Content": "නයිජීරියාවට ආසන්න මුහුදු ප්‍රදේශයකදී ඇන්ටිගා රාජ්‍යයට අයත් භාණ්ඩ ප්‍රවාහන නෞකාවක සිටි ශ්‍රී ලාංකිකයින් තිදෙනෙකු ඇතුළු 5 දෙනෙකු කොල්ලකරුවන් සිය භාරයට ගෙන තිබේ. එකී නෞකාවේ සිටි අනෙක් දෙදෙනා රුසියානු හා මියන්මාර ජාතිකයින් බව විදෙස් වාර්තා අනාවරණය කළේය. ආයුධ සන්නද්ධව පැමිණ ඇතැයි කියන මුහුදු කොල්ලකරුවන් 14 දෙනෙකු විසින් අදාළ නෞකාවට ප්‍රහාරයක් එල්ල කර අනතුරුව එහි සිටි කාර්ය මණ්ඩල සාමාජිකයින් ඔවුන්ගේ භාරයට ගෙන තිබේ.", "URL": "https://sinhala.adaderana.lk/news.php?nid=33684", "Category": null, "Parent URL": null}