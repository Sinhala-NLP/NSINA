{"Source": "Adaderana", "Timestamp": "October 19, 2016 09:05 am", "Headline": "දෝෂය එක තැනක විතරක් නෙවෙයි", "News Content": "නොරොච්චෝලේ බලාගාරය අක්‍රියවීමට හේතුව එම බලාගාරයේ එක කොටසක දෝෂයක් නොවන බව විදුලි බල හා පුනර්ජනනීය බලශක්ති අමාත්‍යංශය පවසයි.එම අමාත්‍යංශයේ ලේකම් බී.එම්.එස් බටගොඩ මහතා පවසන්නේ ඊට සමස්ථ පද්ධතියේම දෝෂය බලපා ඇති බවයි.කෙසේවෙතත් නොරොච්චෝලේ බලාගාරයේ ජනක යන්ත්‍ර දෙකක් දින කිහිපයක් තුළ යථා තත්වයට පත් කිරීමට හැකිවනු ඇති බව බටගොඩ මහතා පවසයි.කෙසේවෙතත් නොරොච්චෝලේ බලාගාරය බිඳ වැටීමත් සමඟ හටගෙන ඇති අර්බුදකාරී තත්ත්වය හේතුවෙන් සිදුකෙරෙන විදුලි කප්පාදුව එලඹෙන සිකුරාදා වන විට අවසන් කිරීමට හැකිවනු ඇති බව විදුලි බල හා බලශක්ති අමාත්‍යවරයා ප්‍රකාශ කළේය.මේ අතර ඉන්දියාවේ මැදිහත්වීම මත සාම්පූර්හි ඉදි කිරීමට යෝජිතව තිබූ ගල්අඟුරු බලාගාරය වෙනුවට සූර්ය බලශක්තියෙන් ක්‍රියාත්මක බලාගාරයක් ස්ථාපිත කිරීමට අවධානය යොමුව ඇත.", "URL": "https://sinhala.adaderana.lk/news.php?nid=65168", "Category": null, "Parent URL": null}