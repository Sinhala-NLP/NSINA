{"Source": "Adaderana", "Timestamp": "March 12, 2010 09:24 am", "Headline": "වැඩි මිලට සහල් අලෙවි කරන්නන් සොයා මෙහෙයුමක්", "News Content": "රජයේ අනුමත මිලට වඩා සම්බා සහල් සහ නාඩු සහල් අධික මිල ගණන් වලට අලෙවි කළ වෙළඳුන් සොයා මෙහෙයුමක් ක්‍රියාත්මක කර තිබේ. පාරිභෝගික සේවා අධිකා‍රියේ නුවරඑළිය කාර්යාලයේ නිලධාරීන් පිරිසක් හැටන් සහ දික්ඔය ප්‍රදේශ වල මෙම‍ මෙහෙයුම ක්‍රියාත්මක කර ඇති බව සඳහන්ය. එහි දී වැඩි මිලට සහල් ‍අලෙවි කළ වෙළඳුන් රැසක් නීතියේ රැහැනට හසු කර ගත් බව පාරිභෝගික සේවා අධිකාරියේ නුවරඑළිය දිස්ත්‍රික් ‍විමර්ශන නිලධාරිවරයා පවසයි. සැකකරුවන් හැටන් අධිකරණයට ඉදිරිපත් කිරීමට නියමිත බව ඔහු සඳහන් කළේය.", "URL": "https://sinhala.adaderana.lk/news.php?nid=7215", "Category": null, "Parent URL": null}