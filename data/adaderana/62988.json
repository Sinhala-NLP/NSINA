{"Source": "Adaderana", "Timestamp": "August 12, 2016 10:10 am", "Headline": "වැලිමඩ පුරාවස්තු සෙවූ 5ක් මාට්ටු", "News Content": "වැලිමඩ, වෑගොඩ - අමුණමුල්ල ප්‍රදේශයේ පුරාවිද්‍යා වටිනාකමින් යුත් ස්ථානයක කැණීම් කටයුතු කරමින් සිටි පුද්ගලයින් 05 දෙනෙකු අත්අඩංගුවට ගෙන තිබේ.බණ්ඩාරවෙල කොට්ඨාස දුෂණ මර්දන ඒකකයේ නිළධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබී කැණිම් කටයුතු සඳහා යොදා ගන්නා උපකරණ කිහිපයක් ද සොයාගෙන තිබේ.සැකකරුවන් වැලිමඩ ප්‍රදේශයේ පදිංචිකරුවන් බව පොලිසිය සඳහන් කළේය.ඔවුන් අද වැලිමඩ මහේස්ත්‍රාත් අධිකරණයට ඉදිරිපත් කිරිමට නියමිත අතර වැලිමඩ පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62988", "Category": null, "Parent URL": null}