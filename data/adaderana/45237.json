{"Source": "Adaderana", "Timestamp": "August 9, 2014 03:25 pm", "Headline": "දෙරටේ රත්‍රං ජාවාරමක  තොරතුරු හෙළිවෙයි", "News Content": "ශ්‍රි ලංකාව සහ ඉන්දියාව අතර සිදුකරගෙන ගිය රත්‍රං ජාවාරමක තොරතුරු හෙළිවී තිබේ. රාමේෂ්වරම්, කරෙයිවුර් මුහුදු ප්‍රදේශයේ දි වෙරළ ආරක්ෂක බලකාය මගින් ධීවරයින් පිරිසක් අත්අඩංගුවට ගෙන ඇති අතර ඔවුන්ගෙන් සිදුකළ ප්‍රශ්න කිරිම් වළදි මෙම තොරතුරු අනාවරණය වී ඇති බව වාර්තා වෙයි. ධීවරයින් 04 දෙනෙකු ඇතුළු පුද්ගලයින් 06 දෙනෙකු මෙහිදි අත්අඩංගුවට ගෙන ඇති බව ඉන්දිය මාධ්‍ය වාර්තා කළේය. මොවුන් සතුව තිබි රත්‍රං කිලෝග්‍රෑම් 01ක් සොයාගෙන ඇති අතර මෙම රත්‍රං තොගය කච්චතිව් දුපත ආසන්නයේ දි ශ්‍රි ලංකාවෙන් පැමිණි ධීවරයින් පිරිසක් විසින් තමන්ට ලබාදුන් බව ඔවුන් පවසා ඇත. අත්අඩංගුවට ගත් මෙම පිරිස සම්බන්ධයෙන් ඉන්දිය ආරක්ෂක අංශ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45237", "Category": null, "Parent URL": null}