{"Source": "Adaderana", "Timestamp": "October 19, 2016 11:35 am", "Headline": " සවුදි කුමරෙක්ට මරණ දඬුවම! ", "News Content": "පුද්ගලයෙකුට වෙඩිතබා මරාදැමීම හේතුවෙන් සවුදි අරාබියේ කුමාරයෙකුට මරණ දඬුවම ලබාදී තිබේ.රියාද් අගනුවරදී මෙසේ මරණ දඬුවම ලබාදී ඇත්තේ Turki bin Saud al-Kabir කුමරුටය.සාමාන්‍යයෙන් බොහෝ පුද්ගලයන්ගේ හිසගසා දමනු ලැබුවත් මෙම කුමාරයාට මරණ දඬුවම ලබාදී තිබුණු ආකාරය පිළිබඳව වාර්තා නොවේ.නිවේදනයක් නිකුත් කරමින් එරට ස්වදේශ කටයුතු අමාත්‍යංශය පවසා ඇත්තේ මෙමගින් ආරක්ෂාව හා යුක්තිය රැකගැනීමට රජය කටයුතු කරන බව සැමට ඒත්තු ගැන්වෙන බවයි.මීට තෙවසරකට පෙර රියාද් අගනුවර දී ඇති වූ ගැටුමකදී පුද්ගලයෙකුට වෙඩිතබා මරා දැමීම සම්බන්ධයෙන් ඔහු වරද පිළිගෙන තිබුණි.ප්‍රංශ පුවත් සේවයට අනුව මොහු, මේ වසරේදී මරණ දණ්ඩණයට ලක්වූ 134 වැනි පුද්ගලයා වේ.කෙසේ වෙතත්, රජ පවුලේ සාමාජිකයන් මරණ දණ්ඩණයට ලක්වීම දුර්ලභ අවස්ථාවක් බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=65174", "Category": null, "Parent URL": null}