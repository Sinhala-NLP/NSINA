{"Source": "Adaderana", "Timestamp": "July 3, 2017 07:43 am", "Headline": "ව්‍යාජ නොට්ටු සමඟ 3ක් මාට්ටු", "News Content": "මාරවිල, නාත්තන්ඩිය ප්‍රදේශයේදී ව්‍යාජ මුදල් නෝට්ටු සමග පුද්ගලයින් තිදෙනෙකු අත්අඩංගුවට ගෙන තිබේ.මාරවිල පොලීසියට ලද තොරතුරක් මත සිදු කළ වැටලීමකදී රුපියල් 5000 සේ ව්‍යාජ මුදල් නෝට්ටුවක් සමග එක් සැකකරුවෙකු අත්අඩංගුවට ගෙන ඇති අතර ඔවුන්ගෙන් සිදු කළ ප්‍රශ්න කිරීම්වලදී තවත් සැකකරුවන් දෙදෙනෙකු අත්අඩංගුවට ගැනීමට හැකි වූ බව පොලීසිය පැවසුවේය.එහිදී එම සැකකරුන් දෙදෙනා සතුව තිබූ රුපියල් 5000 සේ ව්‍යාජ මුදල් නෝට්ටු 16ක් පොලීසිය විසින් සොයාගෙන තිබේ.සැකකරුවන් නාත්තන්ඩිය, තෝඩුවාව ප්‍රදේශයේ පදිංචිකරුවන් බව වාර්තා වෙයි.ඔවුන් අද මාරවිල මහේස්ත්‍රාත් අධිකරණයට ඉදිරිපත් කිරීමට නියමිත අතර මාරවිල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74811", "Category": null, "Parent URL": null}