{"Source": "Adaderana", "Timestamp": "September 16, 2017 09:31 am", "Headline": "ආයුධයක් පෙන්වා මුදල් කොල්ලකාලා", "News Content": "අගුණකොළපැලැස්ස, බරවකුඹුර ප්‍රදේශයේදී යතුරුපැදියකින් ගමන්කරමින් සිටි පුද්ගලයෙකු සතුව තිබූ රුපියල් 53,000ක මුදලක් ද කොල්ල කා තිබේ. අම්බලන්තොට, බැරගම ප්‍රදේශයේ පෞද්ගලික ආයතනයක නිලධාරියෙකු විසින් අදාළ මුදල් ප්‍රමාණය ආයතනය වෙත රැගෙන එමින් සිටියදී නාඳුනන පුද්ගලයින් දෙදෙනෙකු විසින් තියුණු ආයුධයක් පෙන්වා මුදල් කොල්ල කා ඇති බව පොලීසිය පැවසුවේය. එහිදී ඔහු සතුව තිබූ ජංගම දුරකථන දෙකක් හා ටැබ් පරිගණක යන්ත්‍රයක් ද කොල්ල කා ඇති බව සඳහන්ය. මේ සම්බන්ධයෙන් කිසිවෙකුත් අත්අඩංගුවට ගෙන නොමැති අතර අඟුණකොලපැලැස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77606", "Category": null, "Parent URL": null}