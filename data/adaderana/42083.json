{"Source": "Adaderana", "Timestamp": "March 26, 2014 03:57 pm", "Headline": "5000 නෝට්ටු කතාවේ ව්‍යාපාරිකයා රිමාන්ඩ්", "News Content": "රුපියල් 5000 ව්‍යාජ මුදල් නෝට්ටු සිද්ධිය සම්බන්ධයෙන් අත්අඩංගුවට ගත් ඇඟළුම් ව්‍යාපාරිකයා ලබන මස 03 වැනිදා දක්වා රිමාන්ඩ් කිරීමට අධිකරණය නියෝග කර තිබේ. සැකකාර ව්‍යාපාරිකයා අද (26) කොළඹ ප්‍රධාන මහේස්ත්‍රාත්වරයා වෙත ඉදිරිපත් කිරීමේදී මෙම නියෝගය ලබාදී ඇත. දුලංජලි ප්‍රේමදාස මහත්මියට ලබාදුන් මුදලක් බැංකුවක තැන්පත් කිරීමට යාමේදී ඒවා හොර නෝට්ටු බව අනාවරණය වූ අතර ඒ අනූව මුදල් ලබාදුන් බව කියන එකී ව්‍යාපාරිකයා රහස් පොලීසිය විසින් ඊයේ අත්අඩංගුවට ගැනිණ. සිද්ධිය සම්බන්ධයෙන් ප්‍රශ්න කර ප්‍රකාශ සටහන් කර ගැනීමෙන් පසු දුලංජලි ප්‍රේමදාස මහත්මිය නිදහස් කර ඇත. මෙම සිද්ධියට අදාළ පුළුල් වාර්තාවක් ද අප වෙබ් අඩඩියේ පළ කර තිබේ.", "URL": "https://sinhala.adaderana.lk/news.php?nid=42083", "Category": null, "Parent URL": null}