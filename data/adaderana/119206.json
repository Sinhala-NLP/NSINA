{"Source": "Adaderana", "Timestamp": "September 16, 2019 10:14 am", "Headline": "උතුරු කොරියාවෙන් ට්‍රම්ප්ට ආරාධනයක්", "News Content": "තම රටේ සංචාරයක නිරතවන ලෙස උතුරු කොරියනු නායක කිම් ජොං උන් අමෙරිකානු ජනාධිපති ඩොනල්ඩ් ට්‍රම්ප්ට ආරාධනා කර ඇත. පසුගිය අගෝස්තු මාසයේදී ලිපියක් මඟින් එම ආරාධනය සිදුකර ඇති බවයි දකුණු කොරියනු පුවත්පතක් අද වාර්තා කර තිබුණේ. එම ලිපිය උතුරු කොරියානු නායකයා විසින් අමෙරිකානු ජනාධිපතිවරයාට යොමු කළ දෙවන ලිපියද වෙයි. නායකයින් දෙපළ පසුගිය වසරේ ජුනි මාසයේ සිට අවස්ථා තුනකදී මුහුණට මුහුණ සාකච්ඡාවල නිරත වු අතර න්‍යෂ්ඨික අවිහරණය සම්බන්ධයෙන් පැවති සාකච්ඡා මෙතෙක් ඵලදායි වී නැහැ. කෙසේවුවද උතුරු කොරියාව සහ අමෙරිකාව අතර මීට පෙර පැවති දැඩි ප්‍රතිවාදී බව මේ වන විට ක්‍රමයෙන් පහව යමින් පවතියි.", "URL": "https://sinhala.adaderana.lk/news.php?nid=119206", "Category": null, "Parent URL": null}