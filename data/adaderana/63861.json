{"Source": "Adaderana", "Timestamp": "September 6, 2016 03:25 pm", "Headline": " තහනම් දැල් දැමූ 3ක් දැ‍ලේ", "News Content": "තහනම් දැල් භාවිතා කරමින් නීති විරෝධී ලෙස ධීවර කටයුතුවල නිරත වූ ධීවරයින් තිදෙනෙකු නාවික හමුදාව විසින් අත්අඩංගුවට ගෙන ති‍බේ.කාත්තන්කුඩි, සහ වලෙයිපාඩු මුහුදු ප්‍රදේශවල දී මෙම ධීවරයින් අත්අඩංගුවට ගෙන ඇති බව නාවික හමුදාව සඳහන් කළේය.එහිදී ඔවුන් ධීවර කටයුතු සඳහා යොදාගත් තහනම් දැල් 20 ක්ද නාවික හමුදාව භාරයට ගෙන තිබේ.අත්අඩංගුවට ගත් ධීවරයින් තිදෙනා වැඩිදුර විමර්ශන සඳහා මන්නාම සහ මඩකළපුව ධීවර පරීක්ෂක කාර්යාල වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=63861", "Category": null, "Parent URL": null}