{"Source": "Adaderana", "Timestamp": "February 12, 2011 11:50 am", "Headline": "2011 උ/පෙළ සිසුන්ට ජනපති අරමුදලෙන් ශිෂ්‍යත්ව ", "News Content": "2011 වර්ෂයේදී අධ්‍යයන පොදු සහතික පත‍්‍ර උසස් පෙළ විභාගයට පෙනී සිටීමට නියමිත ශිෂ්‍ය ශිෂ්‍යාවන් වෙනුවෙන් ජනාධිපති අරමුදලෙන් ශිෂ්‍යත්ව පිරිනැමීමට කටයුතු යොදා තිබේ. සියලු දරුවන්ගේ අධ්‍යාපන අයිතීන් සුරක්ෂිත කිරීමේ අරමුණින් මෙම වැඩසටහන කි‍්‍රයාත්මක කර ඇති බව ජනාධිපති මාධ්‍ය අංශය නිවේදනයක් නිකුත් කරමින් සඳහන් කරනු ලැබීය. දිවයිනේ සියලූ පළාත් ආවරණය වන පරිදි තෝරාගත් ශිෂ්‍ය ශිෂ්‍යාවන් 8218 දෙනෙකුට මෙවර වැඩසටහන යටතේ ශිෂ්‍යත්ව පිරිනැමෙයි. එක් එක් අධ්‍යාපන කලාපයට පිරිනැමෙන ශිෂ්‍යත්ව ප‍්‍රමාණය 100 ක් වන අතර ශිෂ්‍යත්ව ලාභීන්ට මාස 24 ක උපරිමයකට යටත්ව ලබා දෙන ශිෂ්‍යත්ව ආධාරය මසකට රුපියල් 500 කි. මේ සඳහා රුපියල් මිලියන 05 ක මුදලක් වෙන් කර ඇති අතර මෙම ශිෂ්‍යත්ව ජනාධිපති මහින්ද රාජපක්ෂ මහතා විසින් අරලියගහමන්දිරයේදී පළාත් ප‍්‍රධාන අමාත්‍යවරුන් වෙත ඊයේ(11) බාරදෙනු ලැබීය.", "URL": "https://sinhala.adaderana.lk/news.php?nid=14164", "Category": null, "Parent URL": null}