{"Source": "Adaderana", "Timestamp": "June 15, 2019 02:22 pm", "Headline": "හෙරොයින් සමඟ අයෙක් අංගොඩින් අල්ලයි", "News Content": "අංගොඩ, මහවෙලපාර ප්‍රදේශයේදී හෙරොයින් තොගයක් සමඟ පුද්ගලයෙකු අත්අඩංගුවට ගෙන ඇත. පොලිස් මත්ද්‍රව්‍ය කාර්යංශයේ නිලධාරීන් විසින් සිදුකළ වැටලීමකදී ඔහු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසුවේය. සැකකරු සතුව තිබී හෙරොයින් ග්‍රෑම් 620 යි මිලිග්‍රෑම් 900 ක තොගයක් පොලීසිය බාරයට ගෙන ඇත. ඔහු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් පොලිස් මත්ද්‍රව්‍ය කාර්යංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112028", "Category": null, "Parent URL": null}