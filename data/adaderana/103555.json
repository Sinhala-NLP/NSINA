{"Source": "Adaderana", "Timestamp": "February 1, 2019 10:01 pm", "Headline": "යතුරුපැදියක් දුම්රියක ගැටී තරුණයෙකුට දිවි අහිමි වෙයි", "News Content": "කොළඹ සිට යාපනය බලා ධාවනය වු දුම්රියේ යාපනය චාවකච්චේරි ප්‍රදේශයේදි යතුරුපැදියක් ගැටීමෙන් අද(01) සවස තරුණයෙකු ජීවිතක්ෂයට පත්ව ඇති බව චාවකච්චේරිය පොලීසිය පවසයි. පොලීසිය පැවසූවේ යාපනය, චාවකච්චේරි රෝහල ඉදිරිපස දුම්රිය හරස් මාර්ගය හරහා යතුරුපැදියක් ධාවනය කිරීමට උත්සහ කිරී‍මේදී යතුරුපැදිය දුම්රියේ ගැටී ඇති බවයි. අනතුරින් යාපනය නාවට්කුලිය ප්‍රදේශයේ පදිංචි 27 හැවිරිදි තරුණයෙකු ජිවිතක්ෂයට පත්ව ඇති බවද පොලීසිය සඳහන් කළේය. පොලීසිය පැවසූවේ යතුරුපැදිකරු දුම්රියේ ගැටීමෙන් විසිවී ගොස් වැටීමෙන් තුවාල සිදුවී යාපනය රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි. දුම්රිය ගේට්ටු සංඥා ක්‍රියාත්මක වෙමින් තිබියදී අදාළ තරුණයා දුම්රිය හරස් මාර්ගය හරහා ධාවනයට උත්සහ කිරීමේදී අනතුර සිදුව ඇති බවද‍ පොලීසිය පැවසීය. සිද්ධිය සම්බන්ධයෙන් යාපනය චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103555", "Category": null, "Parent URL": null}