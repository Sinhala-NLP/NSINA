{"Source": "Adaderana", "Timestamp": "March 14, 2013 02:00 pm", "Headline": "කතක් දූෂණය මරා දැමූ තිදෙනෙක් අත්අඩංගුවට", "News Content": "අනුරාධපුර දුම්රිය ස්ථානය ආසන්නයේ කාන්තාවක් දූෂණය කර මරා දැමීමේ සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. අදාළ සිද්ධිය සම්බන්ධයෙන් සිදුකළ විමර්ශනයක දී සැකකරුවන් අත්අඩංගුවට ගත් බව අනුරාධපුර පොලීසිය සඳහන් කළේය. අත්අඩංගුවට ගත් සැකකරුවන් පදික වේදිකාවේ වෙළඳාම් කරන පුද්ගලයින් බව සඳහන්ය. මේ අතර ඝාතනයට ලක්වූ වයෝවෘද්ධ කාන්තාවගේ අනන්‍යතාව ද මේ වන විට තහවුරු වී ඇති බව පොලීසිය පවසයි. රත්ගම, හෑගොඩ ප්‍රදේශයේ පදිංචි 69 හැවිරිදි කාන්තාවක් මෙලෙස ඝාතනයට ලක්ව ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=32409", "Category": null, "Parent URL": null}