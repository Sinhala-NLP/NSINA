{"Source": "Adaderana", "Timestamp": "February 9, 2013 02:20 pm", "Headline": "මාර්ක්ස් හෙල්ත්කෙයාර් මැලේසියාවේ Y.S.P. Industries  හා ගිවිසුමකට එළඹෙයි.", "News Content": "ජායා රූ - මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ, රජීව් නානායක්කාර මහතා හා Y.S.P. Industries (M) Sdn. bhd සමාගමේ සාමාන්‍යාධිකාරී, ජොන්සන් ඔන්ග් මහතා විසින් හවුල්කාරත්ව ගිවිසුමට අත්සන් තැබූ අවස්ථාව. මාර්ක්ස් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය, ශ්‍යාමජනක මහකලන්ද මහතා හා අලෙවි සාමාන්‍යාධිකාරී, රොඩ්නි හුනුකුඹුර මහතා ජායා රූපයේ පසෙකින් සිටී. ශී‍්‍ර ලංකාවේ ප‍්‍රමුඛතම ඹෟෂධ සමාගමක් වන මාර්ක්ස් හෙල්ත්කෙයාර් සමාගම, පිරිමැසුම්දායක මිලකට තාක්ෂණිකව දියුණු ඖෂධ මෙරට පාරිභෝගිකයන්ට සැපයීමේ අරමුණෙන් මැලේසියාවේ අංක එකේ ඖෂධ නිෂ්පාදන සමාගමක් වන Y.S.P. Industries (M) Sdn. bhd සමාගම සමඟ අලෙවි හා බෙදාහැරීමේ ගිවිසුමක් පසුගියදා කොළඹ දී අත්සන් තැබීය. මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ, රජීව් නානායක්කාර මහතා හා Y.S.P. Industries (M) Sdn. bhd සමාගමේ සාමාන්‍යාධිකාරී, ජොන්සන් ඔන්ග් මහතා අත්සන් තැබුණු මෙම අලෙවි හා බෙදාහැරීමේ ගිවිසුම යටතේ, එම සමාගමේ ඖෂධ නිෂ්පාදනයන් හි ශී‍්‍ර ලංකාවේ අලෙවි හා බෙදාහැරීමේ එකම නියෝජිතයා ලෙසින් කටයුතුකිරීමේ බලය මාර්ක්ස් හෙල්ත්කෙයාර් සමාගමට හිමිවේ. තාක්ෂණයෙන් දියුණු ඖෂධ නිපදවන ලොව ප‍්‍රමුඛතම සමාගම් කිහිපයෙන් එකක්සේ සැලකෙන Y.S.P. Industries (M) Sdn. bhd සමාගම මැලේසියාව පදනම් කරගත් බහුජාතික සමාගමක් වන අතර, ප‍්‍රමිතියෙන් උසස් හා පිරිවැය ඵලදායිතාවකින් යුත් එහි ඖෂධ නිෂ්පාදන යුරෝපිය රටවල් 15කට වැඩි ප‍්‍රමාණයකට හා අමෙරිකාව, මැදපෙරදිග හා දකුණු ආසියානු රටවල් රැසකට අලෙවි කෙරේ. උසස් නිෂ්පාදන සැපයීමෙන් මානව සෞඛ්‍යය වැඩි දියුණු කිරීම යන සමාගම් දැක්ම යටතේ තම ඖෂධ නිෂ්පාදන කි‍්‍රයාවලිය සිදුකෙරෙන මැලේසියාවේ Y.S.P. Industries (M) Sdn. bhd සමාගම, කාලීන යහපත් නිෂ්පාදන කි‍්‍රයාවලිය (current Good Manufacturing Practice- cGMP) නම් ලොව නූතන නිෂ්පාදන සංකල්පයට අනුකූලව කටයුතු කරන්නකි. මැලේසියාවේ Y.S.P. Industries (M) Sdn. bhd සමාගම සමඟ ඇති කරගත් නව හවුල්කාරත්ව ගිවිසුම සම්බන්ධයෙන් අදහස් දැක් වූ මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ, රජීව් නානායක්කාර මහතා පැවසුවේ, “නිරෝගී ජනතාවක් බිහිකිරීම් රජයේ සංකල්පයට සහයෝගය දක්වන සමාගමක් ලෙසින් මාර්ක්ස් හෙල්ත්කෙයාර් සමාගම සැමවිටම උත්සාහ කරන්නේ ප‍්‍රමිතියෙන් උසස් හා දැරිය හැකි මිලකට මෙරට පාරිභෝගිකයන්ට ඖෂධ සැපයීමටයි. එහෙයින් අප සමාගමේ අලෙවි හා බෙදාහැරීමේ විශේෂඥතාව යටතේ ශී‍්‍ර ලංකාවේ සෑම ප‍්‍රදේශයකින්ම දැරිය හැකි මිලකට ප‍්‍රමිතියෙන් වඩාත් උසස් Y.S.P. Industries (M) Sdn. bhd සමාගමේ ඖෂධ ලබාගත හැකියි”. යන්නය.", "URL": "https://sinhala.adaderana.lk/news.php?nid=31482", "Category": null, "Parent URL": null}