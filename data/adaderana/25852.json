{"Source": "Adaderana", "Timestamp": "July 17, 2012 03:01 pm", "Headline": "හොරෙන් දැව කපා මාට්ටු වෙයි", "News Content": "වව්නියාව, කුඩාකච්චකුඩිය රක්ෂිතයට අනවසරයෙන් ඇතුළු වී දැව කපමින් සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. මෙහි දී දැව තොගයක් සහ ඒවා කැපීමට යොදා ගන්නා උපකරණ ද පොලිස් විශේෂ කාර්යය බලකාය භාරයට ගෙන ඇත. සැකකරු කුඩාකච්චකුඩිය ප්‍රදේශයේ පදිංචිකරුවෙකු බව පොලිස් විශේෂ කාර්යය බලකාය සඳහන් කරයි. අත්අඩංගුවට ගත් සැකකරු වැඩිදුර විමර්ශන කටයුතු සඳහා වව්නියාව පොලිසියට භාර දී තිබේ.", "URL": "https://sinhala.adaderana.lk/news.php?nid=25852", "Category": null, "Parent URL": null}