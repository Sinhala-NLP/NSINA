{"Source": "Adaderana", "Timestamp": "December 16, 2011 10:17 am", "Headline": "යතුරුපැදි සොරාගෙන කොටස් අලෙවි කළ තිදෙනෙකු අත්අඩංගුවට", "News Content": "යතුරුපැදි සොරකම් කර කොටස් කර අලෙවි කිරීමේ ජාවාරමක නිරත වූ පුද්ගලයින් තිදෙනෙකු හලාවත පොලිසිය මගින් අත්අඩංගුවට ගෙන තිබේ. අත්අඩංගුවට ගත් සැකකරුවන් කටාන ප්‍රදේශයේ පදිංචිකරුවන් වන අතර ඔවුන් විසින් සොරකම් කර තිබූ යතුරුපැදි 7 ක් සහ තවත් යතුරුපැදිවල කොටස් තොගයක් සිය භාරයට ගත් බව පොලිසිය පැවසීය. මත්කුඩුවලට ඇබ්බැහි වී සිටින අදාළ සැකකරුවන් හලාවත, වැලිගම සහ කටාන ප්‍රදේශවල මෙම සොරකම් සිදුකර ඇති බවට අනාවරණය වී තිබේ. සිද්ධිය සම්බන්ධයෙන් තවත් සැකකරුවෙකු අත්අඩංගුවට ගැනීම සඳහා පරීක්ෂණ සිදුකරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=20726", "Category": null, "Parent URL": null}