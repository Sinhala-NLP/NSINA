{"Source": "Adaderana", "Timestamp": "July 14, 2015 12:05 pm", "Headline": "ඉන්දීය ධීවරයින් පිරිසකට පහරදීලාලු - ලංකාවේ අය ගැන සැකයිලු ", "News Content": "ශ්‍රී ලාංකිකයින් බවට සැක සහිත නාදුනන පිරිසකගේ පහරදීමකින් ඉන්දීය ධීවරයින් සිව් දෙනෙකු තුවාල ලබා ඇති බව ඉන්දීය මාධ්‍ය වාර්තා කර තිබේ.පසුගිය ඉරිදා කොඩියාකරෙයි මුහුදු ප්‍රදේශයේ ධීවර කටයුතුවල නිරත වෙමින් සිටියදී අදාළ පහරදීම සිදුව ඇති බව වාර්තා වෙයි.පහරකෑමට ලක්වු තමිල්නාඩු ධීවරයින් සිව්දෙනා මේ වන විට රෝහල්ගතව ප්‍රතිකාර ලබන බව සඳහන්ය. අදාළ පහරදීම සම්බන්ධයෙන් ඔවුන් විසින් තමිල්නාඩු ධීවර බලධාරීන් වෙත පැමිණිලි කර ඇති අතර පහරදීම සිදුකරන ලද්දේ ශ්‍රී ලාංකිකයින් පිරිසක් විසින් බව ඔවුන් ප්‍රකාශ කර ඇත.තමන් ධීවර කටයුතුවල නිරත වෙමින් සිටි බෝට්ටුවට ඇතුළු වී ඔවුන් මෙම පහරදීම සිදුකළ බව තමිල්නාඩු ධීවරයින් පිරිසක් ප්‍රකාශ කර ඇති බව විදේශ වාර්තා පෙන්වා දෙයි.", "URL": "https://sinhala.adaderana.lk/news.php?nid=52626", "Category": null, "Parent URL": null}