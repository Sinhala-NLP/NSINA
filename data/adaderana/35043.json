{"Source": "Adaderana", "Timestamp": "June 18, 2013 04:03 pm", "Headline": "අධ්‍යාපන අමාත්‍යංශය ඉදිරිපිට සත‍්‍යග‍්‍රහයක්", "News Content": "උසස් පෙළ ජනපි‍්‍රය පාසල් අහිමි සිසුන්ගේ දෙමාපිය සංසදය හා ලංකා ගුරු සංගමය එක්ව හෙට(19) දිනයේ ඉසුරුපාය අධ්‍යාපන අමාත්‍යංශය ඉදිරිපිට සත‍්‍යග‍්‍රහයක් පැවැත්වීමට කටයුතු යොදා ඇත. නිවේදනයක් නිකුත් කරමින් ඒ බව ලංකා ගුරු සංගමය නිවේදනයක් නිකුත් කරමින් සඳහන් කරයි. එම නිවේදනය පහත පරිදිය. සාමාන්‍ය පෙළ විශිෂ්ඨ ලෙස සමත් සිසුන්ට උසස්පෙළට කැමති පාසල් ලබාගැනීමට සත්‍යග‍්‍රහයක්උසස් පෙළ ජනපි‍්‍රය පාසල් අහිමි සිසුන්ගේ දෙමාපිය සංසදය හා ලංකා ගුරු සංගමය එක්ව 2013.06.19 වෙනි බදාදා දින ඉසුරුපාය අධ්‍යාපන අමාත්‍යංශය ඉදිරිපිට සත‍්‍යග‍්‍රහයක් පැවැත්වීම කටයුතු යොදා ඇත. සා.පෙළ විශිෂ්ඨ ලෙස සමත්වන දරුවන්ට උසස් පෙළ හැදෑරීම සඳහා පහසුකම් සහිත තමන් කැමති ජනපි‍්‍රය පාසලකට ඇතුළු වීමට තිබූ අවස්ථාව අධ්‍යාපන අමාත්‍යාංශයේ 2013/4 චක‍්‍රලේඛයෙන් අහෝසි කොට ඇත. ඒ අනුව 1 ඒබී, වර්ගයේ පාසල්වල සා.පෙළ හදාරා විශිෂ්ඨ ලෙස සමත්වූවද පෙර මෙන් තමන් කැමති ජනපි‍්‍රය පාසලකට ඇතුළත් වීමේ අවස්ථාව 2012 වසරේ සාමාන්‍ය පෙළ විභාගය සමත් සිසුන්ට අහිමි වී තිබේ. මේ සම්බන්ධයෙන් උසස් පෙළ ජනපි‍්‍රය පාසල් අහිමි සිසුන්ගේ දෙමාපිය සංසදය හා ලංකා ගුරු සංගමය ශී‍්‍ර ලංකා මානව හිමිකම් කොමිසම වෙතත්, ජාතික අධ්‍යාපන කොමිසම වෙතත් පැමිණිලි කළ අතර අවස්ථා දෙකකදී තම දරුවන්ට සාධාරණය ඉටු කරන ලෙස ඉල්ලමින් අධ්‍යාපන අමාත්‍යාංශය ඉදිරිපිට උද්ඝෝෂණ පවත්වා ඇත. බොහෝ පාසල්වල උසස් පෙළ පන්ති සඳහා සිසුන් ඇතුළත් කර ගැනීම අවසන්ව තිබියදීත් මේ දක්වා මෙම අසාධාරණය පිළිවෙත ඉවත් කර සිසුන්ට සාධාරණත්වයක් ඉටු කර දීමට අධ්‍යාපන බලධාරීන් කටයුතු කර නැත. මේ තත්වය හේතුවෙන් අසාධාරණයට ලක්වු මෙම සිසුන්ට සාධාරණය ඉටුකරන ලෙස බලකරමින් සත්‍යග‍්‍රහයක් පැවැත්වීමට හෙට දිනයේ කටයුතු යොදා ඇත.", "URL": "https://sinhala.adaderana.lk/news.php?nid=35043", "Category": null, "Parent URL": null}