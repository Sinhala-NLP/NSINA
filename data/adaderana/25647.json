{"Source": "Adaderana", "Timestamp": "July 10, 2012 09:12 am", "Headline": "එප්පාවල රිය අනතුරකින් පොලිස් කොස්තාපල්වරයෙකු මරුට", "News Content": "තඹුත්තේගම, එප්පාවල මාර්ගයේ මකුලෑව ප්‍රදේශයේ සිදුවූ රිය අනතුරකින් පොලිස් කොස්තාපල්වරයෙකු ජීවිතක්ෂයට පත්වී තිබේ. යතුරුපැදියක් ත්‍රීරෝද රථයක ගැටීමෙන් ඊයේ රාත්‍රී මෙම අනතුර සිදුවී ඇති බව තඹුත්තේගම පොලිසිය සඳහන් කරයි. අනතුරින් තවත් පුද්ගලයෙකු බරපතල තුවාල ලබා ප්‍රතිකාර සඳහා අනුරාධපුර රෝහලට ඇතුළත් කර ඇත. අනතුර සම්බන්ධයෙන් ත්‍රීරෝද රථයේ රියදුරු අත්අඩංගුවට ගෙන ඇති අතර තඹුත්තේගම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25647", "Category": null, "Parent URL": null}