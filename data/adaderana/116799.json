{"Source": "Adaderana", "Timestamp": "August 18, 2019 06:17 am", "Headline": "සවස් කාලයේ ගිගුරුම් සහිත වැසි", "News Content": "සවස් කාලයේදී ගිගුරුම් සහිත වැසි ඇති වීමේ වැඩි හැකියාවක් ඇති බැවින්, විශේෂයෙන් උතුරු, උතුරු-මැද,වයඹ, ඌව සහ නැගෙනහිර පළාත්වල ගිගුරුම් සහිත වැසි සමඟ තාවකාලිකව තද සුළං ඇතිවිය හැකි බව කාලගුණවිද්‍යා දේපාර්තමේන්තුව පවසයි. සම නිසා අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස ජනතාවට දන්වා ඇත. යාපනය, මන්නාරම සහ කිලිනොච්චි දිස්ත්‍රික්කවල විටින් විට වැසි හෝ ගිගුරුම් සහිත වැසි ඇති වේ. බස්නාහිර, මධ්‍යම සහ සබරගමුව පළාත්වලත් ගාල්ල සහ මාතර දිස්ත්‍රික්ක වල වැසි වාර කිහිපයක් ඇති වේ. සෙසු පළාත්වල තැනින් තැන සවස 2.00 න් පමණ පසුව වැසිහෝ ගිගුරුම් සහිත වැසි ඇති වේ. යාපනය, මන්නාරම සහ කිලිනොච්චි දිස්ත්‍රික්කවල ඇතැම් ස්ථාන වලට මි.මී. 75 ක පමණ සහ සබරගමුව සහ මධ්‍යම පළාත්වල මි.මී. 50 ක පමණ තරමක තද වර්ෂාපතනයන් ඇති විය හැක.", "URL": "https://sinhala.adaderana.lk/news.php?nid=116799", "Category": null, "Parent URL": null}