{"Source": "Adaderana", "Timestamp": "February 17, 2015 04:13 pm", "Headline": "වීසා නැතිව මාසයක් සිටිය හැකි ගිවිසුමක්", "News Content": "ශ්‍රී ලංකාවේ සහ ඉන්දියාවේ රාජතාන්ත්‍රිකයින්ට හා රජයේ නිලධාරීන්ට වීසා බලපත්‍ර රහිතව දෙරටේ සංචාරය කිරීමට හැකි ආකාරයෙන් වු ගිවිසුමක් පිළිබඳ ඉන්දු ශ්‍රී ලංකා සාකච්ඡාවලදී එකඟතාව පළ වී තිබේ.මෙරට විදේශ කටයුතු අමාත්‍යාංශය පවසන්නේ ජනාධිපති මෛත්‍රීපාල සිරිසේන මහතාගේ ඉන්දීය සංචාරයේ දී මේ පිළිබඳ සාකච්ඡා වී ඇති බවයි.ඒ අනුව දෙරටේ රාජතාන්ත්‍රිකයින්ට සහ රජයේ නිලධාරීන්ට දින 30ක කාලයක් වීසා බලපත්‍ර නොමැතිව එම රට තුළ රැඳී සිටීමට හැකියාව පවතින බව විදේශ කටයුතු අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49410", "Category": null, "Parent URL": null}