{"Source": "Adaderana", "Timestamp": "April 2, 2011 10:26 am", "Headline": "බාධාවක් නැතිව අවසන් තරගය නැරඹීමට විදුලිය සැපයීමට සූදානම්", "News Content": "ලෝක කුසලාන ක්‍රිකට් තරගාවලියේ අවසන් මහා තරගය පැවැත්වෙන අද(02) දිනයේ දිවයිනේ සියලු ප්‍රදේශවලට බිඳවැටීමකින් තොරව විදුලිය ලබාදීමට පියවර ගන්නා බව විදුලි බල හා බලශක්ති අමාත්‍යාංශය පවසයි. සිය සේවාවන් බිඳවැටීමකින් හෝ අඩුවැඩිවීමකින් තොරව පවත්වාගෙන යාමට අවශ්‍ය කටයුතු මේ වන විටත් සූදානම් කර ඇති බව එම අමාත්‍යාංශය පවසයි. ලෝක කුසලාන තරගාවලි‍ය පැවති කාල සීමාව තුළ තරග නැරඹීම හේතුවෙන් විදුලි ඉල්ලුමේ වර්ධනයක් සිදුව ඇති බව විදුලි බල හා බලශක්ති අමාත්‍යාංශය පෙන්වාදෙයි. ඒ අනුව අද පැවැත්වෙන අවසන් මහා තරගය කිසිදු බාධාවකින් තොරව නැරඹීම සඳහා අඛණ්ඩ, ගුණාත්මක විදුලි සැපයුමක් ලබාදීමට සියලු කටයුතු සම්පාදනය කරන ලෙස විදුලි බල හා බලශක්ති අමාත්‍ය පාඨලී චම්පික රණවක මහතා අදාළ අංශ දැනුවත් කර තිබේ.", "URL": "https://sinhala.adaderana.lk/news.php?nid=15220", "Category": null, "Parent URL": null}