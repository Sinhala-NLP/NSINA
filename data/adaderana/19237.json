{"Source": "Adaderana", "Timestamp": "October 9, 2011 09:07 am", "Headline": "අනවසරයෙන් ධීවර කටයුතුවල යෙදුණු 16 දෙනෙකු අත්අඩංගුවට", "News Content": "සාම්පූර් ප්‍රදීපාගාරය අසල මුහුදු සීමාවේ අනවසරයෙන් ධීවර කර්මාන්තයේ යෙදී සිටි ධීවරයන් 16 දෙනෙකු නාවික හමුදා අත්අඩංගුවට පත්ව තිබේ. බෝට්ටු 6 න් ඊයේ(08) එම මුහුදු සීමාවට ඇතුළු වු අදාළ පිරිස සාම්පූර් නාවික හමුදා කඳවුරේ නිලධාරීන් විසින් අත්අඩංගුවට ගෙන සාම්පූර් පොලිසිය වෙත බාරදී ඇත. සැකකරුවන් අද(09) මුතූර් මහේස්ත්‍රාත් අධිකරණයට ඉදිරිපත් කරන බව පොලිසිය පැවසීය. මේ අතර වැලිගෙපොල මැදගම්ඔය, කළුදෑවල ප්‍රදේශයේ නීති විරෝධී ලෙස මැණික් ගැරීමේ නිරතව සිටි සැකකරුවන් අටදෙනෙකු පොලිස් විශේෂ කාර්ය බලකායේ නිලධාරීන් කණ්ඩායමක් විසින් අත්අඩංගුවට ගෙන තිබේ. සැකකරුවන් පොලිස් ඇප මත මුදාහැර ඇති අතර ලබන 18 වන දින බලන්ගොඩ මහේස්ත්‍රාත් අධිකරණයේ ඔවුන්ට එරෙහිව නඩු පවරන බව වැලිගෙපොල පොලිසිය සඳහන් කරයි.", "URL": "https://sinhala.adaderana.lk/news.php?nid=19237", "Category": null, "Parent URL": null}