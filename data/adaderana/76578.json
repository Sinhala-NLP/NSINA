{"Source": "Adaderana", "Timestamp": "August 23, 2017 10:27 am", "Headline": "  විජයදාස රාජපක්ෂ ජනපති තීන්දුව අපේක්ෂාවෙන්!", "News Content": "විජයදාස රාජපක්ෂ මහතා ඊයේ(22) රාත්‍රීයේ ජනාධිපති මෛත්‍රීපාල සිරිසේන මහතා හමුවී සාකච්ඡා කර ඇති බව වාර්තා වෙයි.ඒ මහතාගේ මාධ්‍ය ලේකම් වරයා අද දෙරණට කියා සිටියේ විජයදාස රාජපක්ෂ මහතා ඊයේ රාත්‍රීයේ ජනාධිපති මෛත්‍රීපාල සිරිසේන මහතා හමුවී සාකච්ඡා කළ බවයි. කෙසේ වෙතත් අමාත්‍යවරයා සිය අමාත්‍යධූරයෙන් ඉල්ලා අස්වීම සම්බන්ධයෙන් මෙතෙක් අවසන් තීරණයකට එළඹ නොමැති බවත්, ඒ සම්බන්ධයෙන් ජනාධිපතිවරයාගේ තීන්දුව ලැබෙන තෙක් විජයදාස රාජපක්ෂ මහතා අමාත්‍යධූරයෙන් ඉවත් නොවනු ඇති බවත් ඒ මහතාගේ මාධ්‍ය ලේකම්වරයා කියා සිටියේය.එමෙන්ම මේ සම්බන්ධයෙන් ජනාධිපති මෛත්‍රීපාල සිරිසේන මහතා විසින් ලබා දෙන තීන්දුව මත අමාත්‍යවරයාගේ සිය ස්ථාවරය ප්‍රකාශ කරනු ඇති බවද ඒ මහතාගේ මාධ්‍ය ලේකම්වරයා අද දෙරණය පැවසීය.මේ අතර පෙර සැළසුම් කළ පරිදි අද(23) පෙරවරුවේ විජයදාස රාජපක්ෂ මහතා අධිකරණ අමාත්‍යංශයට හා බුද්ධශාසන අමාත්‍යංශයට ගොස් සිය සේවකයින් හමුවීමට නියමිතව තිබුණද පෙරවරු 10 වන තෙක් ඒ මහතා අදාළ අමාත්‍යංශවලට නොගිය බවද සඳහන්ය.ඒ අනුව ජනාධිපතිවරයගේ තීරණයෙන් පසුව ඒ මහතා අමාත්‍යංශවලට පැමිණ සේවකයින් මුණ ගැසෙනු ඇතැයි ඒ මහතාගේ මාධ්‍ය ලේකම්වරයා කියා සිටියේය.", "URL": "https://sinhala.adaderana.lk/news.php?nid=76578", "Category": null, "Parent URL": null}