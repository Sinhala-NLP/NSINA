{"Source": "Adaderana", "Timestamp": "January 23, 2012 10:27 pm", "Headline": "මාස හතරක ළදරුවකුගේ ගෙල කපා මරාදමලා", "News Content": "පාදුක්ක පොලිස්බල ප්‍රදේශයේ රිටිගහහේන මාවතගම ප‍්‍රදේශයේ නිවසක ළදරුවකුගේ ගෙල කපා මරා ඇති බව පොලීසිය පවසයි. අද දින පොලීසියට ලැබුණු දුරකථන පණිවිඩයක් හේතුවෙන් නිලධාරින් කණ්ඩායමක් එම සිද්ධිය වු ස්ථානයට ගොස් පරික්‍ෂණ පවත්වා ඇති බව පොලීසිය කියා සිටියි. මෙසේ මරණයට පත්ව ඇත්තේ දේවතා පේඩිගේ දිනුෂ රුක්ෂාන් නැමති මාස 04 ක් පමණ වු ළදරුවෙකු බවත්,සිද්ධිය සිදුවන අවස්ථාවේ අදාළ නිවසේ දරුවාගේ මව පමණක් සිට ඇති බවත් පොලීසිය සඳහන් කරයි. දරුවාගේ මව දැනට සිහිසන් නොමැතිව පාදුක්ක රෝහලට ඇතුළත් කර ඇති බවත්, ඝාතනයට හේතුව මෙතෙක් අනාවරණය වී නැති බවත් පොලීසිය නිවේදනය කරයි. පාදුක්ක පොලිසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=21592", "Category": null, "Parent URL": null}