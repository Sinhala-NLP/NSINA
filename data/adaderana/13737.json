{"Source": "Adaderana", "Timestamp": "January 25, 2011 11:26 am", "Headline": "මහාබෝධි ප්‍රහාරය ගැන සෙවීමට මෙරට මහකොමසාරිස් චෙන්නායි යයි", "News Content": "ඉන්දියාවේ මහාබෝධි විහාරයට ඊයේ(24) රාත්‍රි‍යේ එල්ල වූ ප්‍රහාරය පිළිබඳ සොයාබැලීම සඳහා ඉන්දියාවේ ශ්‍රී ලංකා මහකොමසාරිස් ප්‍රසාද් කාරියවසම් මහතා චෙන්නයි නුවර බලා පිටත්ව ගොස් තිබේ. මහකොමසාරිස්වරයා තමිල්නාඩු ප්‍රාන්ත ප්‍රධාන ලේකම්වරයා ද හමුවීම මේ පිළිබඳ සාකච්ඡා කිරීමට නියමිත බව ජනාධිපති ලේකම් කාර්යාලයේ ප්‍රතිපත්ති ප‍ර්යේෂණ හා තොරතුරු ඒකකය පවසයි. අදාළ ප්‍රහාරය සම්බන්ධයෙන් ශ්‍රී ලංකා රජය යොමු කර තිබෙන අවධානය පිළිබඳ ප්‍රසාද් කාරියවසම් මහතා මෙහිදී ප්‍රාන්ත බලධාරීන්ට දැනුම් දෙනු ඇත. ඊට අමතරව වන්දනා කටයුතු වෙනුවෙන් ඉන්දියාවට පැමිණෙන ශ්‍රී ලාංකික බැතිමතුන්ගේ ආරක්ෂාව පිළිබඳ කටයුතු කරන ලෙස ද ශ්‍රී ලංකා මහකොමසාරිස්වරයා මෙහිදී බලධාරීන්ගෙන් ඉල්ලා සිටීමට නියමිතය.", "URL": "https://sinhala.adaderana.lk/news.php?nid=13737", "Category": null, "Parent URL": null}