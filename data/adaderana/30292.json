{"Source": "Adaderana", "Timestamp": "December 27, 2012 03:09 pm", "Headline": "පෝයදා දඩයමේ ඇවිත්", "News Content": "කල්පිටිය මන්ඩලකුඩාව අල් මනාර් වීදියේ ගමන් කරමින් සිටි පිළ කොටියෙකුව ප්‍රදේශවාසීන් විසින් අල්ලා ගෙන කල්පිටිය පොලීසියට භාරදී තිබේ. අඩි 02 ක් පමණ දිගකින් යුත් මෙම පිළ කොටියාව වන ජීවී නිලධාරීන්ට භාරදීමට කටයුතු කර ඇති බව කල්පිටිය පොලීසිය කියයි. මෙවන් සතෙකු තමන් මීට පෙර කිසි දිනක දැක නැති බව මන්ඩලකුඩා වැසියන් පැවසු බව අප වාර්තාකරු සඳහන් කරයි. ඇතැම් විට මෙම ප්‍රදේශයේ සිටින කුකුළන් ආහාරයට ගැනීම සඳහා මෙම සතා පැමිණියා විය හැකි බව ද ප්‍රදේශවාසීන් කියයි.", "URL": "https://sinhala.adaderana.lk/news.php?nid=30292", "Category": null, "Parent URL": null}