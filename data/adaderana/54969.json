{"Source": "Adaderana", "Timestamp": "November 9, 2015 09:25 am", "Headline": "මාරපන යයි - අස්වීමේ ලිපිය ජනපතිට යවයි", "News Content": "නීතිය, සාමය හා බන්ධනාගාර ප්‍රතිසංස්කරණ අමාත්‍ය තිලක් මාරපන මහතා එම තනතුරින් ඉල්ලා අස්වීමේ ලිපිය ජනාධිපති මෛත්‍රිපාල සිරිසේන මහතා වෙත යවා තිබේ.එම ලිපිය මගින් ඔහු සඳහන් කර ඇත්තේ ඇවන්ට්ගාඩ් සමාගම සම්බන්ධයෙන් දැනට සිදුවන පරීක්ෂණවලට අදාළව ඊට බාධාවක් නොවීම සඳහා මෙම තීරණය ගත් බවයි.මේ අතර තම ඉල්ලා අස්වීම සම්බන්ධයෙන් මේවන විට ඒ මහතා සිය නිවසේදී මාධ්‍ය හමුවක් පවත්වමින් මේවන විට කරුණු අනාවරණය කරමින් සිටියි.ඇවන්ට්ගාඩ් නැව ගැන පසුගියදා පාර්ලිමේන්තුවේදී ඔහු කියා සිටියේ මෙය පොලීසිය ලකුණු දමාගැනීමට කළ වැඩක් බවයි.", "URL": "https://sinhala.adaderana.lk/news.php?nid=54969", "Category": null, "Parent URL": null}