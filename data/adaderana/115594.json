{"Source": "Adaderana", "Timestamp": "August 2, 2019 05:19 pm", "Headline": "ශ්‍රී ලංකා-ඉන්දීය විදෙස් ඇමතිවරු හමුවෙයි", "News Content": "විදේශ කටයුතු අමාත්‍ය තිලක් මාරපන මහතා සහ ඉන්දීය විදේශ කටයුතු අමාත්‍ය එස්. ජයිශංකර් මහතා අතර හමුවක් සිදුව තිබෙයි. තායිලන්තයේ බැංකොක් නුවර දී පැවැත්වෙන ගිනිකොණ දිග ආසියානු රටවල විදේශ අමාත්‍යවරුන්ගේ කලාපීය සමුළුව අතරතුර මෙම හමුව සිදුව ඇති බව විදෙස් මාධ්‍ය වාර්තා කළේය. පාස්කු ඉරු දින ත්‍රස්ත ප්‍රහාර මාලාව සම්බන්ධයෙන් විදේශ අමාත්‍යවරුන් දෙපළ අතර පැවති සාකච්ඡාවේ දී විශේෂ අවධානයක් යොමුව ඇත. ත්‍රස්තවාදයට එරෙහිව ශ්‍රී ලංකා රජය ගනු ලබන ක්‍රියාමාර්ග සඳහා අසල්වැසි රාජ්‍යයක් ලෙස උපරිම සහයෝගය ලබාදීමට කටයුතු කරන බවයි ඉන්දීය විදේශ කටයුතු අමාත්‍ය එස්. ජයිශංකර් මහතා එහිදී ප්‍රකාශ කර ඇත.", "URL": "https://sinhala.adaderana.lk/news.php?nid=115594", "Category": null, "Parent URL": null}