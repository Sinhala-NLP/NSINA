{"Source": "Adaderana", "Timestamp": "August 29, 2012 08:38 am", "Headline": "නියඟයෙන් පීඩා විඳින්නෝ ණය වාරිකයෙන් නිදහස්වෙති", "News Content": "නියඟයෙන් පීඩා විඳි ප‍්‍රදේශවල ගොවීන් ලබාගත් ණය වාරික 2012 - 2013 වසරේ මාස් කන්නයේ අස්වනු නෙළන තෙක් අත්හිටුවීමට රජය තීරණය කරයි. සියළුම රජයේ බැංකු, ප‍්‍රාදේශීය සංවර්ධන බංකු, සමූපකාර හා ග‍්‍රාමීය බැංකුවලින් ලබාගත් ණයවල වාරික ගෙවීම් අදාල කාලය තුළ අත්හිටවනු ඇති. ජනාධිපති මහින්ද රාජපක්‍ෂ මහතා විසින් මීට අදාළ පියවර ගන්නා ලෙස මුදල් අමාත්‍යංශය වෙත උපදෙස් ලබා දී ඇති බව සඳහන්ය. මේ අතර නියඟයෙන් පීඩා විඳින ගොවීන්ගේ උකස් භාණ්ඩ සඳහා අය කරන වාරික ද අදාළ කාලය තුල අත්හිටුවීමට ජනාධිපතිවරයා උපදෙස් දී ඇති බව රජයේ ප‍්‍රවෘත්ති දෙපාර්තමේන්තුව පවසයි.", "URL": "https://sinhala.adaderana.lk/news.php?nid=26970", "Category": null, "Parent URL": null}