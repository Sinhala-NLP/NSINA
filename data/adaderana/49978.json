{"Source": "Adaderana", "Timestamp": "March 15, 2015 12:45 pm", "Headline": "චෝදනා අසත්‍යයි - ඉන්දීය ධීවරයින්ට කිසිදු පහරදීමක් කළේ නෑ ", "News Content": "ඉන්දීය ධීවරයින්ට නාවික හමුදාව පහරදුන් බවට එල්ල වන චෝදනා අසත්‍යය බව ආරක්ෂක අංශ පවසයි.හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේ එවන් කිසිදු පහරදීමක් නාවික හමුදාව විසින් සිදුකර නොමැති බවයි.කචච්චතිව් දූපත ආසන්නයේ ධීවර කටයුතුවල නිරත වු ඉන්දීය ධීවරයින් පිරිසකට නාවික හමුදාව විසින් ඊයේ දිනයේ පහරදීමක් සිදුකර ඇති බවට ඉන්දීය මාධ්‍යය වාර්තා කළේය.එහිදි ඉන්දීය ධීවරයින් පස් දෙනෙකු තුවාල ලබා ඇති බවයි “ ද හින්දු “ පුවත්පත සඳහන් කර සිටියේය.රාමේෂ්වරම් ධීවරයින් පිරිසකට මෙම පහරදීම සිදුකර ඇති බවට අදාළ පුවත්පත වාර්තා කර තිබුණි.කෙසේ වෙතත් ශ්‍රී ලංකා නාවික හමුදාව විසින් එවන් කිසිදු පහරදීමක් සිදුකර නොමැති බවත්, අදාළ වාර්තා අසත්‍යය බවත් බ්‍රිගේඩියර් ජයනාත් ජයවීර මහතා සඳහන් කර සිටියේය.", "URL": "https://sinhala.adaderana.lk/news.php?nid=49978", "Category": null, "Parent URL": null}