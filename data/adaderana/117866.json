{"Source": "Adaderana", "Timestamp": "August 30, 2019 02:17 pm", "Headline": "සජින් වාස් පොට්ටකාසියක්-සොයිසා", "News Content": "හිටපු පාර්ලිමේන්තු මන්ත්‍රී සජින් වාස් ගුණවර්ධන රටේ දේශපාලනය තුළ අවලංගු වුණ පොට්ට කාසියක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රංජිත් සොයිසා මහතා පවසයි. ඇඹිලිපිටිය ප්‍රදේශයේ පැවැති උත්සවකින් අනතුරුව මාධ්‍යයට අදහස් දක්වමින් මන්ත්‍රීවරයා මේ බව සඳහන් කළේය. වැඩිදුරටත් අදහස් දක්වමින් මන්ත්‍රීවරයා මේ බව පැවසීය “හිටපු පාර්ලිමේන්තු මන්ත්‍රී සජින් වාස් ගුණවර්ධන මහතා ගැන බොහෝ කරුණු කාරණා දන්න කිහිප දෙනෙක් අපි අතරත් ඉන්නවා. මොන ප්‍රකාශ කළත් මොනතරම් හඩ තැලුවත් පොට්ට කාසිවලට ආයෙමත් වටිනාකමක් එන්නේ නැහැ. හිටපු පාර්ලිමේන්තු මන්ත්‍රී සජින් වාස් ගුණවර්ධන කියන්නේ මේ රටේ අවලංගු වුන පොට්ට කාසියක්. අපි කරුණාකරල කියනව හිටපු පාර්ලිමේන්තු මන්ත්‍රී සජින් වාස් ගුණවර්ධනට අවුරුදු 4ක් හිටිය වගේ ඒ විදියට ඉදිරි කාලයේත් ඔහොම හිටියොත් හොදයි. පසුගිය මහින්ද රාජපක්ෂ මහත්තයගේ ආණ්ඩුව තිබුන කාලය තුළ ඒ ආණ්ඩුව ජනතාව තුළ අප්‍රසාදයට ලක්වෙන්න හේතුවෙච්ච කරුණුවලින් පුද්ගලයින්ගෙන් ප්‍රධානම කෙනෙක් සචින්ද හිටපු පාර්ලිමේන්තු මන්ත්‍රී සජින් වාස් ගුණවර්ධන.එවැනි අය ආපසු කුණු බක්කි ගොඩදාන්න යන්න එපා සචින්ද මහත්තයෝ ගද ගහනවා. ශ්‍රී ලංකා නිදහස් පක්ෂය පිළිබදව හිටපු පාර්ලිමේන්තු මන්ත්‍රී සජින් වාස් ගුණවර්ධනට වඩා අපිට ලොකු කැක්කුමක් තියනව.අපි පරම්පරාගතව ශ්‍රී ලංකා නිදහස් පක්ෂයේ පාක්ෂිකයෝ. ශ්‍රී ලංකා නිදහස් පක්ෂය තුල මෑත කාලයේ ඇතිවූ මතභේද,අර්බුද ගැටලු නිසා ප්‍රතිපත්තිමය කරුණු මත තවදුරටත් පක්ෂයට ගරහන්නේ නැතිව අපි එතන ඉන්න බැරි නිසා ඉවත්වෙලා ආපු පිරිසක්. ඒ නිසා නැවත ශ්‍රී ලංකා නිදහස් පක්ෂය ආරක්ෂා කරගෙන අපේ ප්‍රධාන ප්‍රතිවාදියා වන එක්සත් ජාතික පක්ෂය පරාජය කර යූ.එන්.පී විරෝධී ආණ්ඩුවක් ගොඩනැගීම තුළ පමණයි ශ්‍රී ලංකා නිදහස් පක්ෂයට ආරක්ෂාවක් තියෙන්නේ කියන එක අපි කියනව.“", "URL": "https://sinhala.adaderana.lk/news.php?nid=117866", "Category": null, "Parent URL": null}