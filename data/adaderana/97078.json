{"Source": "Adaderana", "Timestamp": "October 3, 2018 05:06 am", "Headline": "අගමැති නෝර්වේ බලා ගමන්  අරඹයි", "News Content": "අග්‍රාමාත්‍ය රනිල් වික්‍රමසිංහ මහතා නිළ සංචාරයක් සඳහා නෝර්වේ බලා පිටත්ව ගොස් තිබේ. අද(03) අළුයම කටුනායක ගුවන් තොටුපොළෙන් පිටත්ව ගිය බව අද දෙරණ ගුවන්තොටුපල වාර්තාකරු පැවසීය. අග්‍රාමාත්‍යවරයා සමඟ ධීවර හා ජලජ සම්පත් සහ ග්‍රාමීය ආර්ථික කටයුතු අමාත්‍ය විජිත් විජමුණි සොයිසා මහතා, පාර්ලිමේන්තු මන්ත්‍රි කාවින්ද ජයවර්ධන හා හේෂා විතානගේ ඇතුළු 14 දෙනෙකුගෙන් සමන්විත දූත පිරිසක් ද එක්ව සිටි බව සඳහන්ය. එහිදී නෝර්වේ අගමැතිනි අර්නා සෝල්බර්ග් ඇතුළු මැති ඇමතිවරුන් කිහිප දෙනෙකු හමුවී ද්වීපාර්ශ්වික සාකච්ඡා පැවැත්වීමට නියමිත බව අග්‍රාමාත්‍ය කාර්යාපය සඳහන් කළේය. නෝර්වේ සංචාරයෙන් අනතුරුව අග්‍රාමාත්‍ය රනිල් වික්‍රමසිංහ මහතා ලන්ඩන් නුවර බලා පිටත්ව යාමට නියමිත බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=97078", "Category": null, "Parent URL": null}