{"Source": "Adaderana", "Timestamp": "June 19, 2018 01:01 pm", "Headline": "හෘද සාක්ෂියට එකඟව රනිල්ට කියන්න බෑ පිරිසිදුයි කියලා", "News Content": "එක්සත් ජාතික පක්ෂය පරාජය කිරීම ආණ්ඩුවෙන් ඉවත්වූ තම මන්ත්‍රී කණ්ඩායමේ අරමුණ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී තිලංග සුමතිපාල මහතා පවසයි. අද දෙරණ 360 වැඩසටහනට එක්වෙමින් පාර්ලිමේන්තු මන්ත්‍රීවරයා මේ බව සඳහන් කළේය. තමා අග්‍රමාත්‍ය රනිල් වික්‍රමසිංහ මහතා පරාජය කිරීමට ඡන්දෙ ලබා දුන්නේ අගමැති ප්‍රමුඛ රජයට විරුද්ධව බවත් කිසි විටෙකත් බැඳුම්කර සිදුවීම සම්බන්ධයෙන් තමා පිරිසිදුයි කියා අගමැතිවරයාට හෘද සාක්ෂියට එකඟව කිව නොහැකි බව ද තිලංග සුමතිපාල මහතා මෙහිදි පැවසීය. පැහැදිලි ලෙසම එක්සත් ජාතික පක්ෂය පරාජයට පත් කිරීමේ ජයග්‍රාහී මාර්ගයට ගෙන යෑමට සියලු දෙනාගේ ශක්තිය අවශ්‍ය බව ද තිලංග සුමතිපාල මහතා කියා සිටියේය. මේ රටේ දුක් විඳිමින් සිටින ජනතාවගෙන් ආණ්ඩුව ඈතට යන විටත් බලා සිටිය යුතු නොවන බව ද ඔහු මෙහිදී පැවසීය.", "URL": "https://sinhala.adaderana.lk/news.php?nid=91119", "Category": null, "Parent URL": null}