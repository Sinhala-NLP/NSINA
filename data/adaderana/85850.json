{"Source": "Adaderana", "Timestamp": "March 17, 2018 01:19 pm", "Headline": "එජාපයේ නව නිලධාරී මණ්ඩලය මාර්තු 31 ට පෙර", "News Content": "‍එක්සත් ජාතික පක්ෂයේ නව නිළධාරි මණ්ඩලය මාර්තු මස 31 වන දිනට පෙර පත් කරන බව තරුණ කටයුතු සහ දක්ෂිණ සංවර්ධන අමාත්‍ය සාගල රත්නායක මහතා පවසයි. එක්සත් ජාතික පක්ෂය තුළ කමිටු කිහිපයක් පත් කර ඇති අතර එම කමිටු වාර්තා ඔස්සේ ඉදිරි දේශපාලන තීන්දු තීරණ ගන්නා බවයි අමත්‍යවරයා සඳහන් කළේය. මාතර, ඌරුබොක්ක ප්‍රදේශයේ පැවැති උත්සවයකට එක්වෙමින් අදහස් දැක්වමින් අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=85850", "Category": null, "Parent URL": null}