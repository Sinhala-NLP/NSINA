{"Source": "Adaderana", "Timestamp": "June 23, 2010 09:41 am", "Headline": "අපරාධකරුවෙක් දැලේ", "News Content": "අපරාධ රැසකට සම්බන්ධ පුද්ගලයෙකු අංකුඹුර ප්‍රදේශයේ දී අත්අඩංගුවට ගෙන තිබේ.. අලව්ව ප්‍රදේශ‍යේ පදිංචිකරු‍වෙකු වන මොහු පුද්ගල ඝාතන , ගෙවල් බිඳීම් , ස්ත්‍රී දූෂණ , මංකොල්ලකෑම් ආදී අපරාධ ගණනාවකට සම්බන්ධ බවට අනාවරණය වී ඇති බව පොලිසිය පවසයි. මෙම පුද්ගලයා කටුනායක , රම්බඩගල්ල , වතුපිටිවල , වේයන්ගොඩ , රත්නපුර ආදී දිවයිනේ බොහෝ ප්‍රදේශ‍ වල පුද්ගල ඝාතන සහ තවත් අපරාධ රැසක් සිදු කර ඇති බවට අනාවරණය වී තිබේ. සැකකරු අත්අඩංගුවට‍ ගැනීමෙන් අනතුරුව සිදුකළ ප්‍රශ්න කිරීම් වල දී සොරා ගන්නා ලද දේපළ වලින් කොටසක් ද සොයා ගත් බව ද පොලිසිය කියා සිටියි.", "URL": "https://sinhala.adaderana.lk/news.php?nid=9169", "Category": null, "Parent URL": null}