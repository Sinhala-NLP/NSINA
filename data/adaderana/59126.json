{"Source": "Adaderana", "Timestamp": "April 12, 2016 10:56 am", "Headline": "දෙතැනක මරණ 2ක්", "News Content": "කුලියාපිටිය - හෙට්ටිපොළ මාර්ගයේ කුලියාපිටිය රෝහල ඉදිරිපිට සිදුවු අනතුරකින් 70 හැවිරිදි කාන්තාවක මියගොස් තිබේ.ලොරි රථයක් පදික කාන්තාවකගේ ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු කාන්තාව කුලියාපිටිය රෝහලට ඇතුළත් කිරීමෙන් අනතුරුව මියගොස් තිබේ.අනතුරට සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව පොලීසිය පවසයි.මේ අතර නාවුල ප්‍රදේශයේදී ද ත්‍රිරෝද රථයක ගැටීමෙන් 50 හැවිරිදි පුද්ගලයෙකු මියගොස් ඇති බව පොලීසිය පවසයි.අදාළ පුද්ගලයා මාර්ගය හරහා ගමන් කරමින් සිටියදී මෙලෙස ත්‍රිරෝද රථයේ ගැටී ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා නාලන්ද රජයේ රෝහලට ඇතුළත් කිරීමේ දී මියගොස් තිබේ. අනතුර සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=59126", "Category": null, "Parent URL": null}