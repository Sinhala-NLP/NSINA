{"Source": "Adaderana", "Timestamp": "April 6, 2017 10:30 pm", "Headline": " වරාය සාකච්ඡා අවසන් වී නැති බව අනුර කියයි", "News Content": "හම්බන්තොට වරාය චීන සමාගමකට පැවරීමේ සාකච්ඡා තවමත් අවසන් වී නැතැයි ආපදා කළමනාකරණ අමාත්‍ය අනුර ප‍්‍රියදර්ශන යාපා මහතා පවසයි. අද (06) කොළඹ දී පැවති මාධ්‍ය හමුවකට එක් වෙමින් අමාත්‍යවරයා මේ බව කියා සිටියේ ය. සාකච්ඡාවේ අවසන් අදියර තවම අවසන් වී නොමැති බවත් යම් කිසි එකඟත්වයකට පත් වන්නේ නම් එය රටට ප‍්‍රශ්නයක් නොවන ලෙස සිදු විය යුතු බවද ඔහු අවධාරණය කෙරිණි. මේ අතර මෙම මාධ්‍ය හමුවට එක් වු පාර්ලිමේන්තු මන්ත‍්‍රී ඩිලාන් පෙරේරා මහතා කියා සිටියේ හම්බන්තොට වරාය ඉදිකිරීම හොද වැඩක් බවත් එහි වී ගබඩා කිරීමට ගැනීම අනුවණ ක‍්‍රියාවක් බව යි.", "URL": "https://sinhala.adaderana.lk/news.php?nid=71811", "Category": null, "Parent URL": null}