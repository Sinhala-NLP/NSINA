{"Source": "Adaderana", "Timestamp": "July 30, 2017 01:28 pm", "Headline": " ජාතික පිච්චමල් පූජාවට ජනපති එක්වෙයි", "News Content": "ජනාධිපති මෛත්‍රීපාල සිරිසේන මහතා අනුරාධපුර ඓතිහාසික ජය ශ්‍රී මහ බෝධීන් වහන්සේ අභියස ආගමික වතාවත්වල නිරත වී තිබේ. ජනාධිපති මාධ්‍ය අංශය සඳහන් කළේ ජාතික පිච්චමල් පූජාව වෙනුවෙන් ඊයේ(29) පස්වරුවේ අනුරාධපුරයට ගිය ජනාධිපතිවරයා ජය ශ්‍රී මහ බෝධීන් වහන්සේ අභියස ආගමික වතාවත්වල නිරත වී ආශිර්වාද ලබාගත් බවයි. අනතුරුව ජනාධිපති මෛත්‍රීපාල සිරිසේන මහතා රුවන්වැලි සෑය අභියස පැවති ආගමික වතාවත්වල ද නිරත වී තිබේ. අටමස්ථානාධිපති පූජ්‍ය පල්ලේගම සිරිනිවාස නායක ස්වාමීන් වහන්සේ බැහැදැක උන්වහන්සේගේ සුවදුක් විමසා පිරිකර පුජාවක් ද ජනාධිපතිවරයා විසින් සිදුකළ බව ජනාධිපති මාධ්‍ය අංශය සඳහන් කළේය. ජාතික පිච්චමල් පූජාව වෙනුවෙන් අනුරාධපුර පුදබිම වෙත පැමිණි දහස් සංඛ්‍යාත ජනතාව අතරට පැමිණි මෛත්‍රීපාල සිරිසේන මහතා සුහද කතාබහක ද නිරත වී තිබේ.", "URL": "https://sinhala.adaderana.lk/news.php?nid=75767", "Category": null, "Parent URL": null}