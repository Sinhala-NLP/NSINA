{"Source": "Adaderana", "Timestamp": "June 25, 2018 09:43 pm", "Headline": "අර්ථ සාධකයෙන් මේ වසර සඳහා රජය බදු අය කර ගැනීමේ සැලැස්මක්", "News Content": "සේවක අර්ථ සාධක අරමුදලෙන් මේ වසර සඳහාත් රජය බදු අය කර ගැනීමට සැලසුම් කර ඇති බව මහ බැංකු නියෝජ්‍ය අධිපතිවරයාගේ වාර්තාවෙන් පෙනී යන බව අන්තර් සමාගම් සේවක සංගමය පවසයි. කොළඹ අද(25) පැවති මාධ්‍ය හමුවකට එක්වෙමින් එහි සභාපති වසන්ත සමරසිංහ මහතා මේ බව සඳහන් කළේය. සේවක අර්ථ සාධක අරමුදලේ කොටසක් වෙළඳපොළ වෙත යැවීමේ ක්‍රියාවලියක් ආණ්ඩුව සැලසුම් කරන ගෙන යන බව වසන්ත සමරසිංහ මහතා පවසයි. මේ හේතුවෙන් මෙම අරමුදලේ ප්‍රතිලාභ ටිකින් ටින අඩුවන බවත් ඒ මහතා පෙන්වා දෙයි. මේ අතර ඊයේ වන විට සේවක අර්ථ සාධක අරමුදලට බදු පැනවීම පිළිබඳ ලිපියක් ශ්‍රී ලංකා මහ බැංකුවේ නියොජ්‍ය අධිපතිවරයා විසින් ලියා ඇති බවත් වසන්ත සමරසිංහ මහතා පැවසීය.", "URL": "https://sinhala.adaderana.lk/news.php?nid=91496", "Category": null, "Parent URL": null}