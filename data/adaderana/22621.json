{"Source": "Adaderana", "Timestamp": "March 6, 2012 03:10 pm", "Headline": "ශ්‍රී ලංකාව දෙස වැරදි ඇ‍සකින් බලන්න එපා  ", "News Content": "මෙරට පිළිබඳව එළඹ සිටින වැරදි නිගමන ඉවත දමා ප්‍රතිසන්ධානය සඳහා ගෙන ඇති පියවර පිළිබඳව විමසා බලන ලෙස, ශ්‍රී ලංකාව අන්තර්ජාතික ප්‍රජාවගෙන් හා එක්සත් ජාතීන්ගේ මානව හිමිකම් කවුන්සිලයෙන් ඉල්ලා සිටියි. එමෙන්ම ශ්‍රී ලංකාව හිංසනය පිළිබඳව කිසිසේත්ම අනුමත නොකරන බව ද එක්සත් ජාතීන්ගේ මානව හිමිකම් කවුන්සිලයේ 19 වන සැසිවාරය අමතමින් හිටපු නීතිපති මොහාන් පීරිස් මහතා සඳහන් කර තිබේ. මානව හිමිකම් ආරක්ෂාකරන්නා යන්න නිශ්චිත අර්ථ නිරූපණයක් නොමැති ප්‍රකාශයක් බව ද එහිදී හිටපු නීතිපතිවරයා පෙන්වා දී ඇත. එමනිසා එම ප්‍රකාශයට මුවාවෙමින් විවිධ රටවලට බලපෑම් කිරීමට උත්සාහ දරන පිරිස් වෙත නොරැටටෙන ලෙස ශ්‍රී ලංකාව ඉල්ලා සිටින බව මොහාන් පීරිස් මහතා ප්‍රකාශ කර තිබේ. එමෙන්ම පොලිසියේ ස්වාධීනත්වය ආරක්ෂා කිරීම සඳහා ජාතික පොලිස් කොමිසමක් ස්ථාපිත කිරීමට ද ශ්‍රී ලංකා රජය පියවර ගෙන ඇති බව ද සැසිවාරය අමතමින් ඒ මහතා වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=22621", "Category": null, "Parent URL": null}