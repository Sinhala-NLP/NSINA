{"Source": "Adaderana", "Timestamp": "September 17, 2016 05:02 pm", "Headline": " එකම පවුලේ 2ක් මුහුදේ ගිළී අතුරුදන්", "News Content": "මසුන් ඇල්ලීම සඳහා බහුදින යාත්‍රාවකින් මුහුදු ගිය එකම පවුලේ සහෝදරයින් දෙදෙනෙකු දියේ ගිළී අතුරුදන්ව තිබේ.මසුන් අල්ලමින් සිටියදී යාත්‍රාවේ සිදු වූ දෝෂයක් පරීක්ෂා කිරීම සඳහා එක් තරුණයෙකු මුහුදට පැන ඇති අතර පසුව එම තරුණයා සෙවීම සඳහා අනෙක් තරුණයා මුහුදට පැන ඇති බව වාර්තා වෙයි.මෙලෙස අතුරුදන්ව ඇත්තේ 22 හැවිරිදි සහ 18 හැවිරිදි තරුණයින් දෙදෙනෙකි.ධීවර දෙපාර්තමේන්තුව පැවසුවේ මීගමුව සිට නාවික සැතපුම් 400ක් පමණ වූ ගැඹුරු මුහුදේදී මෙම අනතුර සිදුව ඇති බවයි.අතුරුදන් වූ තරුණයින් සෙවීමේ මෙහෙයුම් මේ වන විට ආරම්භ කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=64182", "Category": null, "Parent URL": null}