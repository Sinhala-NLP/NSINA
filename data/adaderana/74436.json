{"Source": "Adaderana", "Timestamp": "June 21, 2017 05:15 pm", "Headline": "ඩෙංගු මදුරුවාට පක්ෂ-පාට-ආගම්-ජාති භේද නෑ", "News Content": "ඩෙංගු මදුරුවාට පක්ෂ, පාට, ආගම් හෝ ජාති භේද නොමැති බවත් එනිසා ඕනෑම අයෙක්ට දෂ්ඨ කළ හැකි නිසා ආණ්ඩුව විසින් වැඩි අවධානයක් යොමු කර ඉතා කඩිනමින් ජාතික වැඩපිළිවෙලක් ප්‍රකාශයට පත් කළ යුතු බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. අද(21) පැවති ඒකාබද්ධ විපක්ෂයේ මාධ්‍ය හමුවට එක් වෙමින් ඔහු මෙම අදහස් පළ කළේය. අද වෙන විට විශාල ඩෙංගු රෝගීන් ප්‍රමාණයක් සිටින අතර රෝගීන් 200 ක් මිය ගොස් ඇති බවත් අද වන විට ජනතාව දැනුවත් කිරීමේ අවස්ථාව බොහෝ දුරට ගිලිහී ඇති නිසාවෙන් යුද්ධය පැවති අවස්ථාවේ දී මෙන් මාධ්‍ය තුළින් දැවැන්ත වැඩපිළිවෙලක් දියත් කර ගම්වල සිටින ජනතාව දැනුවත් කිරීමේ වැඩපිළිවෙලක් ආරම්භ කිරීමේ අවශ්‍යතාවයක් පවතින බවත් මන්ත්‍රිවරයා පැවසීය. එමෙන්ම පළාත් පාලන යාන්ත්‍රණය බිඳවැටීම අද වන විට ඩෙංගු උවඳුරට බොහෝ බලපෑම් එල්ල කර ඇති බවත් හෙට මැතිවරණයක් තබන ලෙස ඒකාබද්ධය ප්‍රකාශ නොකළ ද මැතිවරණයක් පවත්වන තුරු මෙම යාන්ත්‍රණය ශක්තිමත් කරන වැඩපිළිවෙලක් රජය විසින් දියත් කළ යුතු බව ද අලුත්ගමගේ මහතා කියා සිටියේය.", "URL": "https://sinhala.adaderana.lk/news.php?nid=74436", "Category": null, "Parent URL": null}