{"Source": "Adaderana", "Timestamp": "February 1, 2010 11:49 am", "Headline": "\"දැයට කිරුළ\"වොලිබෝල් තරඟ ඇරඹෙයි", "News Content": "උතුරු පළාත ඇතුළු දිවයිනේ පළාත් නවයම ආවරණය වන පරිදි පාසල් ක්‍රීඩක ක්‍රීඩිකාවන්ගේ සහභාගීත්වයෙන් දැයට කිරුළ වොලිබෝල් තරගාවලිය ඊයේ ආරම්භ විය. මෙම තරගාවලියට කණ්ඩායම් සිය ගණනක් සහභාගි වී සිටින බව වොලිබෝල් සම්මේලනය සදහන් කරයි. වොලිබෝල් පාලක මණ්ඩලය සහ අධ්‍යාපන අමාත්‍යාංශය එක්ව මෙම තරගාවලිය සංවිධානය කර ඇත. වයස අවුරුදු 16 න් පහළ , 18 න් පහළ සහ 20 න් පහළ කණ්ඩායම් තරග මෙහිදි පැවැත්වේ. මෙම වොලිබෝල් තරගාවලියේ අවසන් තරගය දැයට කිරුළ ප්‍රදර්ශනය පැවැත්වෙන දිනයේදී පැවැත්වීමට සංවිධායකයින් සැලසුම් කර තිබේ.", "URL": "https://sinhala.adaderana.lk/news.php?nid=6393", "Category": null, "Parent URL": null}