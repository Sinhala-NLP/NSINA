{"Source": "Adaderana", "Timestamp": "April 10, 2019 08:58 am", "Headline": "මෝටර් රථයක ගැටීමෙන් අයෙක් මරුට", "News Content": "මීගමුව පොලිස් වසමේ කොළඹ හලාවත මාර්ගයේ පෙරියමුල්ල විදුලි සංඥා කණුව අසළදී හලාවත දෙසට ධාවනය වූ කාර් රථයක් මාර්ගය හරහා ගමන් කළ යාචක පුද්ගලයෙකුගේ ගැටීමෙන් අදාළ පුද්ගලයා මරණයට පත්ව ඇත. අනතුර හේතුවෙන් බරපතල තුවාල ලැබූ පුද්ගලයා මීගමුව රෝහලට ඇතුළත් කිරීමෙන් පසු මියගොස් ඇති බව වාර්තා වෙයි. මරණයට පත්ව ඇත්තේ වයස අවුරුදු 50ක් වූ පුද්ගලයෙකි. අනතුර සම්බන්ධයෙන් කාර් රථයේ රියදුරු අත්අඩංගුවට ගෙන ඇත. මීගමුව පොලීසිය සිද්ධිය සම්බන්ධ වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=107743", "Category": null, "Parent URL": null}