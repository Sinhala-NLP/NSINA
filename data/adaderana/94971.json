{"Source": "Adaderana", "Timestamp": "August 24, 2018 07:25 pm", "Headline": "පළාත් සභා ඡන්දය ලබන වසර තුළදී පවත්වනවා", "News Content": "පළාත් සභා ඡන්දය ලබන වසර තුළදී පැවැත්වීමට අනිවාර්යයයෙන්ම කටයුතු කළ යුතු බව අග්‍රාමාත්‍ය රනිල් වික්‍රමසිංහ මහතා පවසයි. කොළඹ සිරිමාවෝ බණ්ඩාරනායක අනුස්මරණ ප්‍රදර්ශන මධ්‍යස්ථානයේ පැවැති උත්සවයකට එක්වෙමින් අග්‍රාමාත්‍යවරයා මේ බව සඳහන් කළේය. එහිදී වැඩිදුරටත් අදහස් දැක්වු අග්‍රාමාත්‍යවරයා “සියලුම පළාත් සභා ඡන්දය නිසි කලට පැවැත්විමට අපි කටයුතු කරනවා. දැනට 6 ක් පමණ අවසාන පළාත් සභාව නොවැම්බර් මස මැද කාලයේදී විසුරුවා හැරීමට නියමිතයි. කෙසේනමුත් දේශපාලන පක්ෂ සියල්ල එකතුවෙලා ලබන වසර තුළදී මැතිවරණය පැවැත්විමට සදහා ක්‍රමවේදයක් සොයාබැලිය යුතුයි. නව ක්‍රමවේදය ඉදිරියට පවත්වාගෙන යනවාද නැතිනම් පරණ ක්‍රමවේදයට තාවකාලිකව පවත්වා ප්‍රශ්න නිරාකරණය කරගැනිමට සාකච්ඡා කළ යුතුයි. අදින් පසුව නිසැකයෙන්ම මම ස්ථිරව ප්‍රකාශ කරනවා මේ සියලු මැතිවරණයන් නියමිත දිනට පැවැත්විය යුතු බවට“ ඉදිකිරිම් ප්‍රදර්ශනය 2018 හි සමාරම්භක උත්සවය අද පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=94971", "Category": null, "Parent URL": null}