{"Source": "Adaderana", "Timestamp": "November 6, 2010 04:43 pm", "Headline": "අන්තරේ සාමාජිකයින් පිරිසක් මල්වතු මහ නාහිමි බැහැදකියි ", "News Content": "අන්තර් විශ්ව විද්‍යාලයීය ශිෂ්‍ය බල මණ්ඩලයේ සාමාජිකයින් පිරිසක් අද(06) පෙරවරුවේ මල්වතු පාර්ශවයේ මහානායක අති පූජ්‍ය තිබ්බටුවාවේ ශ්‍රී සුමංගල මහනාහිමියන් බැහැ දැක තිබේ. විශ්ව විද්‍යාල පද්ධතිය තුළ මතුව ඇති ගැටලුකාරී තත්ත්වය සම්බන්ධයෙන් එහි දී මහනාහිමියන් දැනුවත් කළ බව එම ශිෂ්‍ය බල මණ්ඩලයේ වැඩ බලන කැඳවුම්කරු සංජීව බණ්ඩාර මහතා කියා සිටියේය. සිසුන් අත්අඩංගුවට ගනිමින් රජය ගෙන යන මර්දනකාරී ක්‍රියාකලාපය සම්බන්ධයෙන් ද එහි දී මහ නාහිමියන් සමග දීර්ඝ වශයෙන් සාකච්ඡා වූ බව ද සංජීව බණ්ඩාර මහතා ප්‍රකාශ කරනු ලැබීය.", "URL": "https://sinhala.adaderana.lk/news.php?nid=11976", "Category": null, "Parent URL": null}