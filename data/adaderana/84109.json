{"Source": "Adaderana", "Timestamp": "February 8, 2018 10:33 am", "Headline": "මුහුදේ පාවුණ කාන්තා මළ සිරුර පොලීසියෙන් ගොඩ ගනීයි", "News Content": "පානදුර මුහුදේ පාවෙමින් තිබු වයෝවෘද්ධ කාන්තාවකගේ මළ සිරුරක් පානදුර පොලීසිය විසින් සොයාගෙන තිබේ. ඊයේ(07) පස්වරුවේ ප්‍රදේශවාසියෙකුගෙන් ලද තොරතුරක් මත මළ සිරුර සොයාගෙන ඇති බව අප වාර්තාකරු පැවසුවේය. පොලිස් නාවික කොටිඨාශයේ කිමිදුම්කරුවන් විසින් මුහුදේ පාවෙමින් තිබු මළ සිරුර ගොඩට රැගෙනවිත් තිබේ. මියගොස් ඇත්තේ වයස අවුරුදු 65 පමණ කාන්තාවක් බවයි අප වාර්තාවකරු පවසයි. මෙතෙක් කාන්තාවගේ අන්‍යතාවය තහවරු කරගෙන නොමැති අතර මියගිය කාන්තාවගේ සිරුර පානදුර මුලික රෝහලේ මෘත ශරීරාගාරයේ තැම්පත් කර තිබේ. සිද්ධිය සම්බන්ධයෙන් පානදුර පොලීසිය වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=84109", "Category": null, "Parent URL": null}