{"Source": "Adaderana", "Timestamp": "September 1, 2011 02:38 pm", "Headline": "පුංචි ඡන්දයේ තැපැල් ඡන්දය සැප්තැම්බර් 29, 30 දා", "News Content": "පළාත් පාලන ආයතන 23 ක් සඳහා වන ඡන්ද විමසීමට අදාළ තැපැල් ඡන්ද සලකුණු කිරීම සඳහා දින නියම කර තිබේ. සැප්තැම්බර් මස 29 සහ 30 යන දෙදින ඒ සඳහා නම් කර ඇති බව අතිරේක මැතිවරණ කොමසාරිස් ඩබ්ලිව්.පී. සුමනසිරි මහතා ප්‍රකාශ කළේය. තැපැල් ඡන්ද පත්‍රිකා අදාළ බලධාරීන් වෙත නිකුත් කිරීමේ කටයුතු සැප්තැම්බර් 9 වැනි දින සිට 21 වැනි දින දක්වා සිදුකිරීමට නියමිතය. නිල ඡන්ද දැන්වීම් පත්‍රිකා තැපෑලට භාරදීමේ කටයුතු ලබන සැප්තැම්බර් මස 20 වන දින සිදුකරන අතර තැපැල් ඡන්ද පත්‍රිකා බෙදාහැරීමේ කටයුතු 25 වැනි දින සිට ආරම්භ කෙරෙන බව ඩබ්ලිව්.පී. සුමනසිරි මහතා පැවසුවේය.", "URL": "https://sinhala.adaderana.lk/news.php?nid=18454", "Category": null, "Parent URL": null}