{"Source": "Adaderana", "Timestamp": "September 4, 2017 04:18 pm", "Headline": "කිසිම පක්ෂෙකට 2/3 ගන්න බැරි ඡන්ද ක්‍රමයක් හදනවා", "News Content": "20 වැනි ව්‍යවස්ථා සංශෝධනය යටතේ යෝජිත මැතිවරණ ක්‍රමය ඔස්සේඕනෑම පක්ෂයක් 2/3 ක බලය ලබාගෙන තමන්ට කැමති ඕනෑම ආකාරයකට ක්‍රියාකිරීම නැවැත්වීම අරමුණ බව අග්‍රාමාත්‍ය රනිල් වික්‍රමසිංහ පවසයි. පසුගිය (2) දින කුරුණෑගල, මඟුරුඔය වත්ත නව ජාතික පාසලට මුල්ගල තැබීමේ උත්සවයට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව පැවැසීය. මෙහිදී වැඩි දුරටත් අදහස් දැක් වූ අගමැති වරයා මෙසේද කීය,\"අපට අවශ්‍ය වන්නේ අනුපාත සහ කේවල ක්‍රම දෙකම මිශ්‍ර වූ නව මැතිවරණ ක්‍රමයක්. එවැනි අනුපාත ක්‍රමයක් තිබෙනවා නම් කිසිවකුටත් 2/3 ක බලයක් හිමි වන්නේ නැහැ. පළාත් සභා සඳහා අපිට ගෙන ඒමට අවශ්‍ය වන්නේ මෙම නව මැතිවරණ ක්‍රමයයි. පළාත් සභා සඳහා කේවල සහ අනුපාත මිශ්‍ර ක්‍රමය ක්‍රියාත්මක කරමින් එක් දිනකදී මැතිවරණ පැවැත්වීමට නව සංශෝධනය යටතේ අපි කටයුතු කරනවා\". යැයි කීය. එමෙන්ම පළාත් සභා සියල්ලේම මැතිවරණය එක් දිනකදී ගෙන එන්නට සැලසුම් කර තිබෙන්නේ මේ අරමුණ පෙර දැරි කරගෙන බවද හෙතෙම මෙහිදී පැවැසීය.ඒ අනුව ඉදිරි මාස 12ත් 15ත් අතර කාලයේදී එම මැතිවරණ පැවැත්විය හැකියැයිද එවිට රටේ ජනතාවට ප්‍රාදේශීය සභා, පළාත් සභා මැතිවරණ යටතේ මෙම නව ක්‍රමය අත්හදා බලා පාර්ලිමේන්තු මැතිවරණයකට එළඹෙන විට ඒ පිළිබඳව සම්පූර්ණයෙන්ම දැනුවත්ව සිටිය හැකි බවද අගමැතිවරයා පැවැසීය.", "URL": "https://sinhala.adaderana.lk/news.php?nid=77116", "Category": null, "Parent URL": null}