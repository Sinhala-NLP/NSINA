{"Source": "Adaderana", "Timestamp": "September 25, 2017 05:56 am", "Headline": "ජිනීවා නුවර ගෝලීය ශ්‍රී ලංකිකයෝ විරෝධතාවක - රටවල් 7කින් සෙනග එයි", "News Content": "එක්සත් ජාතීන්ගේ මානව හිමිකම් කොමිසම විසින් දිගින් දිගටම ශ්‍රී ලංකාවේ රණවිරුවනට එරෙහිව යුධ අපරාධ චෝදනා එල්ල කිරීමට එරෙහිව ගෝලීය ශ්‍රී ලාංකික සංසදය විසින් සංවිධානය කරණලද විරෝදතාවක් ඊයේ (24)දා සවස ස්විට්සර්ලන්තයේ ජිනීවා නගරයේ පිහිටි එක්සත් ජාතීන්ගේ සංවිධාන කාර්යාලය ඉදිරිපිට පැවැත්විණි.මේ සඳහා ස්විට්සර්ලන්තය, ප්‍රංශය, ඉතාලිය, ඊශ්‍රායලය, එංගලන්තය, කුවේට්, ඕස්ට්‍රේලියාව වැනි රටවල් රැසකින් පැමිනි ගෝලීය ශ්‍රී ලාංකික සංසදයේ සාමාජිකයින් සහභාගී විය. විරෝදතාව අවසානයේ රියර් අද්මිරාල් සරත් වීරසේකර , ආචාර්ය නාලක ගොඩහේවා හා ගෝලීය ශ්‍රී ලාංකික සංසදයේ සම සභාපති වසන්ත කීර්තිරත්න යන අය විසින් මානව හිමිකම් කොමිසමේ සභාපති අල් හුසේන් කුමරු තම බලතල ඉක්මවා ක්‍රියාකරන බවට චෝදනා කරමින් එක්සත් ජාතීන්ගේ සංවිධානයේ ලේකම් වරයාට යැවීමට ලිපියක්ද බාරදෙනු ලැබුවා.", "URL": "https://sinhala.adaderana.lk/news.php?nid=77967", "Category": null, "Parent URL": null}