{"Source": "Adaderana", "Timestamp": "November 27, 2015 11:13 am", "Headline": "පෞද්ගලික ඉඩමේ පොල් පැළ හිටවපු හැටි පුෂ්පකුමාරගෙන් අහයි", "News Content": "හිටපු පොල් සංවර්ධන අමාත්‍ය ජගත් පුෂ්පකුමාර මහතා බරපතළ වංචා සෙවීමේ ජනාධිපති විමර්ශන කොමිසම වෙත පැමිණ තිබේ.කොමිසමේ ලේකම් ලැසිල් ද සිල්වා මහතා සඳහන් කළේ බුත්තල ප්‍රදේශයේ පිහිටි අක්කර 45 ක පමණ පෞද්ගලික ඉඩමක පොල් වගා කිරීම සඳහා පැල, ශ්‍රමය සහ අනෙකුත් පහසුකම් පොල් වගා කිරීමේ මණ්ඩලයෙන් ලබා ගැනීම සම්බන්ධයෙන් සිදු කෙරෙන විමර්ශණවලට අදාළව එම කැඳවීම සිදුකර ඇති බවයි.හිටපු අමාත්‍යවරයාගේ බිරිඳ සහ පොල් සංවර්ධන මණ්ඩලයේ නිලධාරින් 10 දෙනෙකු පමණ ද ප්‍රකාශ ලබා ගැනීම සඳහා කැඳවා ඇත.ජනාධිපතිවරයාගේ ඌව පළාත භාර විශේෂ ව්‍යෘපාති අධ්‍යක්ෂවරයා වශයෙන් ජගත් පුෂ්පකුමාර මහතා පසුගියදා පත් කෙරුණි.", "URL": "https://sinhala.adaderana.lk/news.php?nid=55353", "Category": null, "Parent URL": null}