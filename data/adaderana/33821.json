{"Source": "Adaderana", "Timestamp": "May 5, 2013 09:45 am", "Headline": "ඊශ්‍රයාලයෙන් සිරියාවට රොකට් ප්‍රහාර", "News Content": "සිරියාවේ ඩමස්කස් අගනුවරට ආසන්න හමුදා නිරීක්ෂණ මධ්‍යස්ථානයකට ඊශ්‍රායලය විසින් රොකට් ප්‍රහාර එල්ල කර තිබේ. ඊශ්‍රායල් ප්‍රකාශකයෙකු විසින් ප්‍රථමයෙන් මේ බව අනාවරණය කළ අතර සිරියානු රාජ්‍ය රූපවාහිනිය විසින් ද එය තහවුරු කර ඇත. ලෙබනනයේ හිස්බුල්ලා සටන්කාමීන් ඉලක්ක කරමින් ස්ථානගත කර තිබු මිසයිල, ඊශ්‍රායලයේ ප්‍රහාරක ඉලක්කය වී තිබු බව වාර්තා වේ. පසුගිය ජනවාරි මාසයේදී ද සිරියාව වෙත ඊශ්‍රායල් ගුවන් ප්‍රහාරයක් එල්ල විය. කෙසේ වුව ද ඊශ්‍රායල් රජය අදාළ ප්‍රහාරය සම්බන්ධයෙන් මෙතෙක් නිල ප්‍රකාශයක් සිදුකර නැත.", "URL": "https://sinhala.adaderana.lk/news.php?nid=33821", "Category": null, "Parent URL": null}