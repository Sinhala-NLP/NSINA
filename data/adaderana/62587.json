{"Source": "Adaderana", "Timestamp": "July 30, 2016 10:04 pm", "Headline": " නාමල්ගෙන් ලියුමක් ගන්න හම්බන්තොටට යන්න ඕන", "News Content": "පැරදී ගිය කිසිම නායකයෙකු යළි බලය ඉල්ලාගෙන මේ ආකාරයට කටයුතු කර නොමැති බව බස්නාහිර පළාත් කෘෂිකර්ම, ඉඩම්, වාරිමර්ග, සත්ත්ව නිෂ්පාදන හා සෞඛ්‍ය සහ ගොවිජන සංවර්ධන අමාත්‍ය ගාමිණි තිලකසිරි මහතා පවසයි.ශ්‍රීලනිප ජ්‍යේෂඨයින් 10 දෙනෙකු වැඩිහිටි නිවාසයකට යවා එජාපයෙන් පැමිණි මන්ත්‍රීවරුන්ට හොඳ හොඳ ඇමතිකම් ලබාදෙමින් හිටපු ජනපති මහින්ද රාජපක්ෂ මහතා කටයුතු කළ බවද අද පැවැති මාධ්‍ය හමුවකදී ඔහු පැවසීය.බලයේ සිටියදී ලංගමය, රූපවාහිනිය විනාශ කර දැමූ බවත්, අපේ අයෙකුට රැකියාවක් ගැනීම සඳහා නාමල් රාජපක්ෂගෙන් ලියුමක් ගැනීමට කොළඹ සිට හම්බන්තොටට යාමට සිදුවූ බවත්, හෙතෙම පෙන්වාදුන්නේය.අනාගතයේ බලය ලබා ගන්න යුවරජු වගේ සිටි නාමල් රාජපක්ෂ පාද යාත්‍රාවේ නටන හැටි දුටු බවද, එවැනි අයෙකුට රටක් බාරගෙන කරගෙන යාමට පුළුවන්ද? ඒ මහතා ප්‍රශ්න කළේය.මෙම මාධ්‍ය හමුවට එක්වූ කෝට්ටේ හිටපු නගරාධිපති ජනක රණවක මහතා පැවසුවේ හිටපු ආර්ථික සංවර්ධන ඇමති බැසිල් රාජපක්ෂ දිවිනැගුමේ මුදල් අක්‍රමවත් ලෙස භාවිතා කිරීම ගැන පරීක්ෂණ ප්‍රමාණවත් නැති බවයි.මේ අයට විරුද්ධව නිසියාකාරව පරීක්ෂණ සිදුනොකරන්නේ නම් දූෂණ වංචා සිදුකළ පුද්ගලයින් අත්අඩංගුවට නොගැනීමට එරෙහිව අපි පා ගමනක් යන බවද ඒ මහතා පැවසීය.", "URL": "https://sinhala.adaderana.lk/news.php?nid=62587", "Category": null, "Parent URL": null}