{"Source": "Adaderana", "Timestamp": "August 4, 2018 03:51 pm", "Headline": "මාලනී රංග න්‍යාය එළිදැක්වෙයි", "News Content": "ප්‍රවීන රංගන ශිල්පිනි මාලනී ෆොන්සේකා මහත්මියගේ සිනමා දිවියට වසර 50 ක් සපිරීම නිමිත්තෙන් \"මාලනී රංග න්‍යාය\" නම් පර්යේෂණ ග්‍රන්ථය ලබන අගෝස්තු මස 8 වන දින එළිදැක් වීමට නියමිතව තිබේ. ශ්‍රී ලාංකේය සිනමාවේ ප්‍රතිභාපූර්ණ රංග ශිල්පිනියක් වන මාලනී ෆොන්සේකා මහත්මිය දෙස් විදෙස් සම්මාන රැසක් දිනා ගත් අති දක්ෂ රංගන ශිල්පිනියක් වෙයි. මෙම ග්‍රන්ථය එළිදැක්වීමේ උත්සවය එළඹෙන අගෝස්තු 8 වන දින උදෑසන 8 සිට 12.30 දක්වා ජාතික චිත්‍රපටි සංස්ථාවේ තරංගනී සිනමා ශාලාවේ දී පැවැත් වීමට සියලු කටයුතු සුදානම් කර තිබේ. එමෙන්ම මේ සඳහා ප්‍රධාන දේශනය වෙනුවෙන් කැලණිය විශ්වවිද්‍යාලයේ දෘශ්‍ය කලා අංශයේ බාහිර කථිකාචාර්ය ප්‍රවීන මාධ්‍යවේදී ජැක්සන් ඇන්තනී මහතා විසින් සිදු කිරීමට නියමිතයි. මේ සඳහා විශ්වවිද්‍යාල සිසුන් මෙන්ම රංග කලාව පිළිබඳ හැදෑරීමට කැමති මෙන්ම හදාරන ඕනෑම අයෙකුට සහභාගී වීමට අවකාශය හිමි වනු ඇත.", "URL": "https://sinhala.adaderana.lk/news.php?nid=93820", "Category": null, "Parent URL": null}