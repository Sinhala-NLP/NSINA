{"Source": "Adaderana", "Timestamp": "July 4, 2012 08:06 am", "Headline": "දැරියක දූෂණය කළ අකුරැස්ස ප්‍රාදේශීය සභාවේ සභාපති අත්අඩංගුවට", "News Content": "දැරියක දූෂණය කිරීම සම්බන්ධයෙන් සැකපිට අකුරැස්ස ප්‍රාදේශීය සභාවේ සභාපතිවරයා අත්අඩංගුවට ගෙන තිබේ. පසුගිය මාර්තු මස 23 වැනිදා 30 වැනිදාත් අතර කාලයේ දිනක දී අදාළ පුද්ගලයා විසින් 14 හැවිරිදි දැරියක් දූෂණය කර ඇති බවට චෝදනා එල්ල වී ඇති බව පොලිසිය පවසයි. අද(04) අලුයම මාතර ළමා හා කාන්තා කාර්යාංශය මගින් සාරුව ලියනගේ සුනිල් නැමැති අකුරැස්ස ප්‍රාදේශීය සභාවේ සභාපතිවරයා අත්අඩංගුවට ගෙන ඇති බව සඳහන්ය. සැකකරු අද මාතර මහේස්‍රතාත් අධිකරණයට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=25505", "Category": null, "Parent URL": null}