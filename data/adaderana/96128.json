{"Source": "Adaderana", "Timestamp": "September 15, 2018 02:36 pm", "Headline": "විදෙස් මත්පැන් තොගයක් ළඟ තබාගත් ඉන්දීය ජාතිකයාට වැඩ වරදියි", "News Content": "නීතිවිරෝධි ලෙස විදෙස් මත්පැන් තොඟයක් සන්තකයේ තබාගෙන සිටි ඉන්දීය ජාතික පුද්ගලයෙකු කටුනායක ගුවන්තොටුපල පරිශ්‍රයේදී අත්අඩංගුවට ගෙන තිබේ. ගුවන්තොටුපල පොලිසියේ නිලධාරින්ට ලද තොරතුරක් මත සිදු කළ වැටලීමකදී අදාල පුද්ගලයා අත්අඩංගුවට ගෙන ඇති බව පොලිස් මූලස්ථානය සදහන් කළේය. එහිදී සැකකරු සතුව තිබී විදෙස් මත්පැන් ලීටර් 11ක් පොලිසිය භාරයට ගෙන තිබේ. සැකකරු 34 හැවිරිදි තමිල්නාඩු ප්‍රන්තයේ පදිංචිකරුවෙකු බව සඳහන්ය. අත්අඩංගුවට ගත් සැකකරු මීගමුව මහේස්ත්‍රාත් අධිකරණයට ඉදිරිපත් කිරිමෙන් පසු රුපියල් 9,000ක දඩයක් නියම කළ බව පොලිසිය සදහන් කළේය.", "URL": "https://sinhala.adaderana.lk/news.php?nid=96128", "Category": null, "Parent URL": null}