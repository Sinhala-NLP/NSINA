{"Source": "Adaderana", "Timestamp": "April 9, 2018 12:26 pm", "Headline": "ගාල්ල අධිකරණ සංකීර්ණයේ තැන වෙනස් වීමට එරෙහිව නීතිඥයෝ පාරට බසිති", "News Content": "ගාල්ල බෙලිගහ අඩක් ඉදිකර ඉදිකිරිම් නවතා ඇති අධිකරණ සංකීර්ණය ගාල්ල බුස්ස හමුදා කඳවුර පරිශ්‍රයේ ඉදිකිරීමට යන බව පවසමින් නීතිඥයින් පිරිසක් විරෝධතාවයක් පල කර තිබේ. ඒ විෂයභාර ඇමතිනි තලතා අතුකෝරල මහත්මිය සහ අමාත්‍ය වජිර අබේවර්ධන මහතා එහි නිරික්ෂණ චාරිකාවක නිරත වු අවස්ථාවේයි. අධිකරණ ඇමතිනී තලතා අතුකෝරල මහත්මිය සහ ස්වදේශ කටයුතු අමාත්‍ය වජීර අබේවර්ධන මහතා ඊයේ(08) පස්වරුවේ ගාල්ල බෙලිගහ අඩක් ඉදිකර ඉදිකිරිම් නතර කර ඇති අධීකරණ සංකිර්ණය පිළිබඳව සොයා බැලීමේ නිරික්ෂණ චාරිකාවක නිරත විය. එහිදි ගාල්ල නීතිඥ සංගමයේ නීතිඥයින් පිරිසක් විසින් එම නව අධිකරණ සංකිර්ණය ගාල්ල බුස්ස හමුදා කඳවුරු පරිශ්‍රයේ ඉදිකිරිමට යනබව පවසමින් විරෝදය පළ කර සිටියේය. කෙසේ නමුත් එම සංගමයේ තවත් නීතිඥයින් පිරිසක් සඳහන් කළේ නව අධීකරණ සංකිරණය යෝජිත බුස්ස හමුදා කඳවුර පරිශ්‍රයට රැගෙන යායුතු බවයි. ඒ අනුව බුස්ස හමුදා කඳවුර පරිශ්‍රයේ අක්කර හතක භුමි ප්‍රමාණයක් අධීකරණ ඇමතිනී තලතා අතුකෝරල මහත්මිය සහ ස්වදේශ කටයුතු අමාත්‍ය වජීර අබේවර්ධන මහතාගේ නිරික්ෂණයට ලක් විය.", "URL": "https://sinhala.adaderana.lk/news.php?nid=87171", "Category": null, "Parent URL": null}