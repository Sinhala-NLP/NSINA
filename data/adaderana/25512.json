{"Source": "Adaderana", "Timestamp": "July 4, 2012 12:41 pm", "Headline": "සීගිරියේ දී බඹර ප්‍රහාරයකින් 20 දෙනෙකු රෝහලේ", "News Content": "සීගිරිය, සිංහපාදය අසල දී බඹර ප්‍රහාරයකට ලක්වූ විදේශීය යුවලක් ඇතුළු පුද්ගලයින් 20 දෙනෙකු රෝහල්ගත කර තිබේ. අද(04) පෙරවරුවේ මෙම පිරිස බඹර ප්‍රහාරයට ලක්ව ඇති බව සඳහන්ය. බඹර ප්‍රහාරයට ලක්වූවන් අතර කාන්තාවන් 4 දෙනෙකු සහ ළමුන් තිදෙනෙකු වන බව වාර්තා වේ. ඔවුන් මේ වන විට සීගිරිය රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බව රෝහල් ආරංචි මාර්ග සඳහන් කරයි. මේ අතර සීගිරියේ සිංහපාද‍යේ ඉහළ කොටස නැරඹීම සඳහා ගමන්කරන්නන් කබා පැළඳීම අනිවාර්ය කර ඇති බව සීගිරිය බලධාරීන් ප්‍රකාශ කරයි.", "URL": "https://sinhala.adaderana.lk/news.php?nid=25512", "Category": null, "Parent URL": null}