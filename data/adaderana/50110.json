{"Source": "Adaderana", "Timestamp": "March 20, 2015 04:15 pm", "Headline": "පකිස්ථානයත් ගෙදර -  ඔස්ට්‍රේලියාවට විශිෂ්ට ජයක්", "News Content": "පකිස්ථානු කණ්ඩායම කඩුලු 6කින් පරාජයට පත් කරමින් ලෝක කුසලාන ක්‍රිකට් තරඟාවලියේ අවසන් පූර්ව වට‍යට සුදුසුකම් ලබා ගැනීමට ඔස්ට්‍රේලියානු කණ්ඩායම මීට ටික වේලාවකට පෙර සමත් විය.මෙම තරඟයේ පළමුව පන්දුවට පහරදුන් පකිස්ථානු කණ්ඩායම පන්දුවාර 49.5දී සියලුදෙනා දැවී ලකුණු 213ක් ලබා ගත්තේය.පිළිතුරු ලෙස ඔස්ට්‍රේලියාව පන්දුවාර 33.5දී කඩුලු 4ක් පමණක් දැවී ජය වාර්තා කළේය.ඔස්ට්‍රේලියාවේ ඇඩිලේඩ් හි මෙම තරඟය පැවැත්වුණු අතර ඒ අනූව මෙතෙක් පැවැති තරඟවලදී දකුණු අප්‍රිකාව, ඉන්දියාව හා ඔස්ට්‍රේලියාව අවසන් පූර්ව වට‍යට සුදුසුකම් ලබා ගැනීමට සමත්ව සිටියි.ඒ අනූව අවසන් පූර්ව වටයේදී ඔස්ට්‍රේලියාව හා ඉන්දියාව මුණ ගැසීමට නියමිත අතර එම තරඟය ලබන 26දා ඔස්ට්‍රේලියාවේ සිඩ්නි හි පැවැත්වෙයි.", "URL": "https://sinhala.adaderana.lk/news.php?nid=50110", "Category": null, "Parent URL": null}