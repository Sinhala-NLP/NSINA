{"Source": "Adaderana", "Timestamp": "September 29, 2012 09:45 am", "Headline": " මව්බිමට රත්‍රං ගෙනයන්න හැදු අයෙක් මාට්ටු", "News Content": "නීති විරෝධී ලෙස රත‍්‍රං තොගයක් ඉන්දියාවට රැගෙන යාමට තැත්කළ ඉන්දීය ජාතිකයෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. ඊයේ (28) රාත‍්‍රියේ මෙම පුද්ගලයා ඉන්දියාවේ චෙන්නායි බලා යාමට සූදානමින් සිටි බව ගුවන්තොටුපළ රේගුව සඳහන් කළේය. ඔහුගේ සිරුරේ රහසිගතව සඟවා තිබුණු රත‍්‍රං කැබලි 4 ක් සොයාගෙන ඇත. එම රත‍්‍රංවල වටිනාකම රුපියල් ලක්ෂ 30 කට අධික බව වාර්තාවේ. ගුවන්තොටුපළ රේගුව මේ පිළිබඳ වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27846", "Category": null, "Parent URL": null}