{"Source": "Adaderana", "Timestamp": "February 25, 2011 10:21 am", "Headline": "ගුවන් හමුදා ප්‍රදර්ශනය සහ සැණකෙළිය මාර්තු 2 ඇරඹෙයි", "News Content": "ශ්‍රී ලංකා ගුවන් හමුදාවේ 60 වෙනි සංවත්සරය 2011 මාර්තු මස 02 වෙනි දා අභිමානවත් ලෙස සැමරීමට නියමිතව ඇත. එම සංවත්සරය වෙනුවෙන් සංවිධානය කරන ලද ප්‍රදර්ශනය සහ සැණකෙළිය මාර්තු 2 වෙනිදා සිට 08 වනදා දක්වා රත්මලාන ගුවන් හමුදා පරිශ්‍රයේදී පැවැත්වෙයි. එහිදී විදේශ රටවල හමුදාවන්ගේ සහභාගීත්වයෙන් \"ගුවන් කරණම්\" සංදර්ශන පැවැත්වීමට කටයුතු සූදානම් කර තිබේ. මෙරට මහජනතාව වෙනුවෙන් විදෙස් රටවල් රැසක් එක්ව ගුවන් කරණම් පවත්වනු ලබන ප්‍රථම අවස්ථාවද මෙය වීම විශේෂත්වයකි. එමෙන්ම ගුවන් යානා, වාහන සහ මෙතෙක් ප්‍රදර්ශනය නොකරන ලද අවි ආයුධ ප්‍රදර්ශනයක්, තූර්ය වාදක සංදර්ශන මෙම ප්‍රදර්ශන අංග අතරට අයත්ය. කුඩා දරුවන්ට විනෝදාස්වාදය සපයන අංග, ප්‍රණීත ඉවුම් පිහුම් සහ ගිනිකෙළි සංදර්ශන ද ගුවන් හමුදා ප්‍රදර්ශනය හා සැණකෙළියේදී සැපයෙන විනෝද අංග අතර වේ.", "URL": "https://sinhala.adaderana.lk/news.php?nid=14462", "Category": null, "Parent URL": null}