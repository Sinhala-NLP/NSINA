{"Source": "Adaderana", "Timestamp": "December 11, 2016 03:06 pm", "Headline": "  ආයුධ තොගයක් සමඟ 1ක් කොටු", "News Content": "අච්චුවේලී පුත්තූර් බටහිර ප්‍රදේශයේ නිවසක් අසළ තිබූ ආයුධ තොගයක් සමඟ සැකකරුවෙකු අත්අඩංගුවට ගෙන තිබේ. නිවසක් අසළ මහජන පීඩාකාරී ආයුධ ඇති බවට අච්චුවේලී පොලීසියට තොරතුරක් ලැබී ඇති බව වාර්තා වේ. එහිදී විවිධ දිගින් යුතු කඩු දෙකක්, යකඩ කූරක්, යකඩ බෝල සවිකළ මිටියක්, අත්පොරවක් ඇතුළු ආයුධ කිහිපයක් සොයාගත් බව පොලීසිය පැවසුවේය. එම ආයුධ නිෂ්පාදනය කළ කම්හලේ අයිතිකරු අත්අඩංගුවට ගෙන ඇති අතර ඔහු අල්වායි දකුණ ප්‍රදේශයේ පදිංචිකරුවෙකු බව සඳහන් වේ. අච්චුවේලී පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=66933", "Category": null, "Parent URL": null}