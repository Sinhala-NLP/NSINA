{"Source": "Adaderana", "Timestamp": "November 26, 2017 10:27 am", "Headline": " භාවිතයට තහනම් ග්ලයිෆොසෙට් පොහොර එක්ක ඉන්දීය ජාතිකයින් 2ක් මන්නාරම් මුහුදේදී කොටු", "News Content": "මෙරට භාවිතය තහනම් කර ඇති ග්ලයිෆොසෙට් පොහොර තොගයක් සමඟ ඉන්දීය ජාතිකයින් දෙදෙනෙකු නාවික හමුදාව විසින් අත්අඩංගුවට ගෙන තිබේ. ඉන්දියාවේ සිට මුහුදු මාර්ගයෙන් එම පොහොර තොගය මෙරටට රැගෙන එමින් සිටි එම ඉන්දීය ජාතිකයින් දෙදෙනා මන්නාරම ප්‍රදීපාගාරයට දකුණු දෙසින් වූ මෙරට මුහුදු ප්‍රදේශයේ දී අත්අඩංගුවට ගත් බව නාවික හමුදාව සඳහන් කළේය. ඔවුන් පැමිණි යාත්‍රාවේ තිබී ග්ලයිෆොසෙට් පොහොර කිලෝග්‍රෑම් 710ක තොගයක් සොයාගෙන තිබේ. අදාළ ඉන්දීය ජාතිකයින් දෙදෙනා ධීවර කටයුතු සිදුකරන මුවාවෙන් මෙම පොහොර තොගය මෙරටට රැගෙන එන්නට ඇති බවට නාවික හමුදාව සැක පල කරයි. සැකකරුවන් තමිල්නාඩු ප්‍රාන්තයේ පදිංචිකරුවන් වන අතර ඔවුන් සම්බන්ධයෙන් මන්නාරම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80545", "Category": null, "Parent URL": null}