{"Source": "Adaderana", "Timestamp": "July 18, 2014 09:33 am", "Headline": "අක්කාගේ පුතා නංගිගේ දුව පැහැරගෙනලු!", "News Content": "පාසල අවසන් වී නිවස බලා යමින් සිටි සිසුවියක වෑන් රථයකින් පැමිණ පැහැරගෙන යාමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව පල්ලම පොලීසිය කියයි. ඊයේ (17) සවස හලාවත - විල්පත ප්‍රදේශයේදී මෙම පැහැර ගැනීම සිදුවී ඇත. පැහැර ගැනීමට ලක්ව ඇත්තේ වයස අවුරුදු 16 යි මාස 05 ක් වන සිසුවියකි. දැරිය පැහැරගෙන ගොස් ඇත්තේ ඇයගේ මවගේ අක්කාගේ පුතා විසින් බවට පොලීසිය විසින් කරන ලද මූලික විමර්ශන වලදී අනාවරණය වී ඇත. සැකකරුවන් හෝ දැරිවිය මෙතෙක් හමුවී නැත. පල්ලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=44755", "Category": null, "Parent URL": null}