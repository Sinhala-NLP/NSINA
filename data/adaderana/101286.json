{"Source": "Adaderana", "Timestamp": "December 25, 2018 10:25 pm", "Headline": "විවාහය දා විනෝදයට ගිය ගමන අවමඟුලෙන් අවසන් ", "News Content": "වයික්කාල කම්මල මුහුදේ අද (25) සවස විනෝදයට නාමින් සිටි කාන්තාවක් ඇතුලු පස් දෙනෙකු දිය රැළකට හසුවි ගසා ගෙන ගොස් ඇති අතර සිව් දෙනකු බේරාගෙන දංකොටුව සහ මාරාවිල මුලික රෝහල් වෙත ඇතුලත් කර ඇති බව ඇති බව වෙන්නප්පුව පොලීසිය පවසයි. මාරවිල මුලික රෝහලට ඇතුලත් ගලහ ප්‍රදේශයේ පදිංචි සංකර බාලචන්ද්‍රන් නැමැති 38 හැවිරිදි පුද්ගලයා රෝහලේදි මිය ගොස් ඇති අතර දංකොටුව රෝහලට ඇතුලත් කළ කාන්තාවක් ඇතුලු තිදෙනකු මිගමුව මහ රෝහලට මාරුකර යවා ඇති බව පොලීසිය කියයි. මුහුදේ ගසාගෙන ගොස් අතුරුදහන් වි ඇත්තේ හපුතලේ පදිංචි මුරගයියා මදිඅලගන් නැමැති 31 හැවිරිදි පුද්ගලයෙක් බව පොලීසිය පවසයි. මාදම්පේ සුදුවැල්ල ප්‍රදේශයේ සිය ඥාතියකුගේ නිවසක පැවැති විවාහ මංගල්‍යය උත්සවයක් අවසානයේ විනෝදයට මුහුදේ නෑමට ගොස් සිටියදි මෙම අනතුර සිදුවි ඇති බව පොලීසිය කියයි. එහිදි මාරවිල රෝහලේ දි එක් අයකු මියගොස් ඇති අතර දංකොටුව රෝහලට ඇතුලත් කළ කාන්තාවක් සහ දෙදෙනකු වැඩිදුර ප්‍රතිකාර සදහා මිගමුව මහ රෝහලට මාරුකරයවා ඇති බව පොලීසිය සඳහන් කරයි. මුහුදේ ගසා ගෙන අතුරුදහන් වි ඇති අය සොයා වෙන්නප්පුව මුලස්ථාන පොලිසියේ නිලධාරිහු කන්ඩායමක් පරික්ෂණ සිදුකරති.", "URL": "https://sinhala.adaderana.lk/news.php?nid=101286", "Category": null, "Parent URL": null}