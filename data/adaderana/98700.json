{"Source": "Adaderana", "Timestamp": "November 4, 2018 07:18 pm", "Headline": "නව අගමැති අපි පිළිගන්නේ නෑ ", "News Content": "වත්මන් අග්‍රාමාත්‍යවරයා සහ අමාත්‍ය මණ්ඩලය පිළිගැනීමට තම පක්ෂය කිසිවිටකත් සූදානම් නොමැති බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. කොළඹ අද (04) පැවති මාධ්‍ය හමුවකට එක්වෙමින් මන්ත්‍රීවරයා මෙම අදහස් පල කළේය. රටේ ප්‍රධානම පුරවැසීයා වන ජනාධිපතිවරයා ව්‍යවස්ථාව උල්ලංගනය කරමින් කටයුතු කිරිම බරපතල ක්‍රියාවක් බව මන්ත්‍රීවරයා පවසයි. තම පක්ෂය කිසිදු පර්ශවයකට සහය නොදෙන බවත් තම අභිමතය ඉටු කර ගැනීමට දිනෙන් දින අමාත්‍යවරු පත් කරන බවත් මන්ත්‍රිවරයා මෙහිදි ප්‍රකාශ කළේය.", "URL": "https://sinhala.adaderana.lk/news.php?nid=98700", "Category": null, "Parent URL": null}