{"Source": "Adaderana", "Timestamp": "February 7, 2010 12:48 pm", "Headline": "ජනපතිට ආචාර්ය උපාධියක්", "News Content": "ජනාධිපති මහින්ද රාජපක්ෂ මහතාට මොස්කව් මිත්‍රත්ව ලුලුම්බා සරසවියෙන් ආචාර්ය උපාධියක් පිරිනමා තිබේ. රුසියාවේ තෙදින නිල සංචාරයක නිරත වී සිටින ජනාධිපතිවරයාට ඊයේ පස්වරුවේ මෙම ආචාර්ය උපාධිය පිරිනමා ඇති බව ජනාධිපති මාධ්‍ය අංශය පවසයි. ත්‍රස්තවාදය නිමා කරමින් රටට සාමය උදා කිරීම හේතුවෙන් සාමය සඳහා පිරිනැමෙන ආචාර්ය උපාධියක් මෙසේ පිරිනමා තිබේ. 1995 වසරේ පළමු වරට ලුලුම්බා සරසවියෙන් රාජ්‍ය නායකයින් වෙත මෙම ආචාර්ය උපාධිය පිරිනැමීම ආරම්භ කරනු ලැබිණි. ඒ අනුව ජනාධිපති මහින්ද රාජපක්ෂ මහතා මෙම ආචාර්ය උපාධිය ලබා ගත් 6 වන ජනාධිපතිවරයා ලෙස වාර්තා වේ. මේ අතර අද දිනය තුළ ජනාධිපති මහින්ද රාජපක්ෂ මහතා රුසියාව සමඟ අධ්‍යාපන හා තොරතුරු තාක්ෂණ ක්ෂේත්‍රය සම්බන්ධයෙන් විශේෂ ගිවිසුම් කිහිපයකට ද එළඹීමට නියමිත බව ද සඳහන් වේ. ලෝකයේ විශාලතම ගෑස් නිපදවන සමාගමේ සභාපතිවරයා සමඟ ද අද දිනයේ ජනාධිපතිවරයා සාකච්ඡා කිරීමට නියමිත බව ජනාධිති මාධ්‍ය අංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=6533", "Category": null, "Parent URL": null}