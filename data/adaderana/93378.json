{"Source": "Adaderana", "Timestamp": "July 29, 2018 08:24 am", "Headline": "කොදෙව්වන් සමඟ පැවති එක්දින තරගාවලිය ජය බංග්ලාදේශයට", "News Content": "බටහිර ඉන්දීය කොදෙව් කණ්ඩායම සමඟ පැවති එක්දින ක්‍රිකට් තරගාවලිය දෙකට එකක් ලෙස ජය ගැනීමට බංග්ලාදේශ කණ්ඩායම සමත් විය. ඒ තෙවන සහ අවසන් එක්දින තරගය ලකුණු 18කින් ජයගැනීමත් සමගයි. තරගයේ ප්‍රථමයෙන් පන්දුවට පහරදුන් බංග්ලාදේශ කණ්ඩායම සිය පන්දුවාර 50 අවසානයේ කඩුලු 6ක් දැවී ලකුණු 301ක් ලබාගැනීමට සමත් විය. එම ඉනිම වෙනුවෙන් තමීම් ඉක්බාල් ලකුණු 103ක් ලබාගත්තේය. පිළිතුරු ඉනිම සඳහා පිටියට පිවිසි කොදෙව් කණ්ඩායමට පන්දුවාර පනහ අවසානයේ කඩුලු 6ක් දැවී ලබාගත හැකිවුයේ ලකුණු 283ක් පමණයි. රොව්මාන් පවෙල් නොදැවී ලකුණු 74යි.", "URL": "https://sinhala.adaderana.lk/news.php?nid=93378", "Category": null, "Parent URL": null}