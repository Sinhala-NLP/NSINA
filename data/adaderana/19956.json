{"Source": "Adaderana", "Timestamp": "November 12, 2011 11:10 am", "Headline": "යතුරුපැදියක් ටිපර් රථයක ගැටී දෙදෙනෙක් මරුට", "News Content": "කුට්ටිගල, තුංකම පොළ අසල ප්‍රදේශයේ දී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. යතුරුපැදියක් නවතා තිබූ ටිපර් රථයක ගැටීමෙන් ඊ‍යේ රාත්‍රී(11) මෙම අනතුර සිදුව ඇති බව පොලිසිය පවසයි. අනතුරින් යතුරුපැදියේ ගමන් ගත් පුද්ගලයින් දෙදෙනා ඇඹිලිපිටිය රෝහලට ඇතුළත් කිරීමෙන් පසු ජීවිතක්ෂයට පත්ව ඇත. සිද්ධියෙන් මියගොස් ඇත්තේ තුංකම ප්‍රදේශයේ පදිංචිව සිටි තරුණයින් දෙදෙනෙකි.", "URL": "https://sinhala.adaderana.lk/news.php?nid=19956", "Category": null, "Parent URL": null}