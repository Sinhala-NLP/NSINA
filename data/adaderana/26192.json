{"Source": "Adaderana", "Timestamp": "July 30, 2012 05:47 pm", "Headline": "විදුලි සැර වැදී තරුණයා මරුදකියි", "News Content": "හම්බන්තොට , බුරුතකන්ද ප්‍රදේශයේ ජල නල ව්‍යාපෘතියක සේවය කරමින් සිටි පුද්ගලයෙකු විදුලි සැර වැදී මිය ගොස් තිබේ. යකඩ නල තොගයක් දොඹකරයක් මගින් ඉවත් කරමින් සිටියදී එය අධි බලැති විදුලි රැහැන් වල ගැටීම හේතුවෙන් අදාළ පුද්ගලයාට විදුලි සැර වැදී ඇති බව වාර්තා වේ. එම අවස්ථාවේ දී අදාළ පුද්ගලයා යකඩ නළයක් දෑතේ රඳවාගෙන සිට ඇති බව ඇසින් දුටුවන් පවසයි. මිය ගිය පුද්ගලයා ඇළහැර ප්‍රදේශයේ පදිංචිව සිටි 19 හැවිරිදි තරුණයෙකු බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=26192", "Category": null, "Parent URL": null}