{"Source": "Adaderana", "Timestamp": "September 16, 2011 05:21 pm", "Headline": "යාපනයේ ජීවන ක්‍රමය පිළිබඳ ප්‍රදර්ශනයක්", "News Content": "යාපනයේ ජීවන ක්‍රමය පිළිබඳ ප්‍රදර්ශනයක් සැප්තැම්බර් 24 සිට 27 වන දින දක්වා යාපනය විශ්ව විද්‍යලයේ කලා පීඨයේදී පැවැත්වේ. එම දිනවල පෙරවරු 9 .00 සිට පස්වරු 4. 30 දක්වා පැවැත්වෙන මෙම ප්‍රදර්ශනය යාපනය විශ්ව විද්‍යාලයේ ඉතිහාස අංශය හා කෙලෙයිකේසරී සඟරාව එකතුව මගින් සංවිධානය කර තිබේ. යාපනය අර්ධද්වීපය තුළ විසූ ඉපැරණි ජනයාගේ ජන ජීවිතය ඇදුම් පැළදුම්, නිවාස හා ගොඩනැගිලි හින්දු දේවස්ථාන කෝවිල්වල ප්‍රතිමා, පුරාණ ධීවර කර්මාන්තයේදී භාවිතාකල උපකරණ ක්‍රෙමාපාය, තල් ගසෙන් ගන්නා ප්‍රයෝජන නිෂ්පාදන ආහාර වර්ග, උපතේ සිට මරණය දක්වා හමුවන විශේෂ අවස්ථා, අධ්‍යාපනය පාසල් උපකරණ ගොඩනැගිලි පොත පත සහ සංගීත උපකරණ ආදී පුරාවිද්‍යාත්මක කැණීම්වලදී සොයාගත් දුර්ලභ භාණ්ඩ සහ ඡායාරූප අප මෙහිදී ප්‍රදර්ශනය කරනු ලැබේ. 24 වනදා පැවැත්වෙන ආරම්භක උත්සවයේ ප්‍රධානඅමුත්තා ලෙස පුරාවිද්‍යා දෙපාර්තමේන්තුවේ අධ්‍යක්ෂක ජෙනරල් සෙනරත් දිසානායක මහතාද යාපනය සරසවියේ උප කුලපතිනි මහාචාර්ය වසන්ති අරියරත්න මහත්මිය හා එක්ස්ප්‍රස් පුවත්පත් ලංකා සමාගමේ සාමාන්‍යාධිකාරී මා කන්දසාමි මහතාද සහභාගි වීමට නියමිතය.", "URL": "https://sinhala.adaderana.lk/news.php?nid=18774", "Category": null, "Parent URL": null}