{"Source": "Adaderana", "Timestamp": "April 26, 2017 01:31 pm", "Headline": " සමයංගේ නෑණාට වෙඩි තැබූ සැකකරු අල්ලයි", "News Content": "රන් මාල කොල්ලකෑම් හා දේපල සොරකම් කිරීම් ඇතුළු අපරාධ රැසකට සම්බන්ධ බව කියන තරුණයෙකු පිටිගල, කබලුව ප්‍රදේශයේදී අත්අඩංගුවට ගෙන තිබේ.පිටිගල පොලීසියට ලද තොරතුරක් මත සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.අත්අඩංගුවට ගෙන ඇත්තේ කබලුව ප්‍රදේශයේ පදිංචි 24 හැවිරිදි තරුණයෙක් බව සඳහන්ය.ඝාතනයට ලක්වූ සමයං නැමැත්තාගේ බිරිඳගේ සොයුරියට අලුත්කඩේ අධිකරණය අසළදී වෙඩි තැබීමේ සිද්ධියට සම්බන්ධ සැකකරු රත්මලාන ප්‍රදේශයට මෝටර් රථයකින් රැගෙන ගොස් ඇත්තේ මෙම සැකකරු විසින් බවද පොලීසිය සිදුකළ වැඩිදුර විමර්ශනවලදී අනාවරණය වී තිබේ.ඔහු ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පිටිගල පොලීසිය මේ සම්බන්ධයෙන් ‍වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72501", "Category": null, "Parent URL": null}