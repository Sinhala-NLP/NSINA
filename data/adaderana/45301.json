{"Source": "Adaderana", "Timestamp": "August 12, 2014 03:30 pm", "Headline": "යකඩ යකා දෙපා නැතිකරයි?", "News Content": "අම්බලන්ගොඩ දුම්රිය ස්ථානයේදී නුවර සිට මාතර බලා ධාවනය වූ දුම්රියේ හැපීමෙන් අමතර පංතියකට සහභාගි වීමට පැමිණි පාසල් සිසුවෙකු බරපතළ තුවාල ලබා කරාපිටිය රෝහලට ඇතුළත් කර තිබේ. අනතුරින් එම ළමයාගේ දෙපාවලට දැඩි ලෙස හානි සිදුව ඇති අතර මේ නිසා දෙපා ඉවත් කිරීමට සිදුවෙතැයි වෛද්‍යවරුන් විශ්වාස කරයි. දුම්රිය මාර්ගය හරහා පැනීමට උත්සාහ කිරීමේදී එම ළමයා දුම්රිය වේදිකාව හා දුම්රිය අතර හිඩැසේ හිරවීම නිසා අනතුර සිදුව ඇතැයි අප වාර්තාකරු කියයි. අනතුර දුටු බස් රථ රියදුරන් කිහිප දෙනෙකු එම ළමයා බලපිටිය රෝහලට ඇතුළත් කිරීමට කටයුතු කර ඇති අතර අනතුරුව කඩිනමින් හෙතෙම කරාපිටිය රෝහලට මාරුකර යවා ඇත. අනතුර සිදුවූ ස්ථානයේ ඡායා රූ පෙළකි.", "URL": "https://sinhala.adaderana.lk/news.php?nid=45301", "Category": null, "Parent URL": null}