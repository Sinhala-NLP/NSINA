{"Source": "Adaderana", "Timestamp": "October 13, 2017 07:20 am", "Headline": "යුක්තිය පසිඳලීම  කඩිනම් කරන  නිර්දේශ ඇතුළත් වාර්තාවක් ජනපතිට", "News Content": "අපරාධ යුක්තිය පසිඳලීම කඩිනමින් හා කාර්යක්ෂමව සිදු කිරීම සදහා වන නිර්දේශ ඇතුළත් වාර්තාවක් ජනාධිපති මෛත්‍රීපාල සිරිසේන මහතා වෙත පිළිගන්වා තිබේ.නෛතික කටයුතු හා මාධ්‍ය කටයුතු පිළිබඳ ආංශික අධීක්ෂණ කාරක සභාව විසින් සම්පාදිත එම වාර්තාව ජනාධිපතිවරයා වෙත ඊයේ (12) පස්වරුවේ පිළිගැන්වූ බව එම මධ්‍ය අංශය සදහන් කළේය.අජිත් මාන්නප්පෙරුම මහතාගේ සභාපතීත්වයෙන් යුත් එම ආංශික අධීක්ෂණ කාරක සභාවේ සාමාජිකයින් ලෙස නියෝජ්‍ය අමාත්‍යවරුන් සහ පාර්ලිමේන්තු මන්ත්‍රීවරුන් රැසක් ඇතුළත් වේ.නිවැරදි හා සාධාරණ වූ අධිකරණ තීරණ ප්‍රමාදයකින් තොරව මහජනතාවට ලබාදීම සදහා නීතිපති දෙපාර්තමේන්තුව හා අල්ලස් හෝ දුෂණ චෝදනා විමර්ශන කොමිසන් සභාවට කාර්යක්ෂමව කටයුතු කිරිමට අවශ්‍ය නීති හඳුනාගෙන නිර්දේශ ඉදිරිපත් කිරිම අදාල වාර්තාවෙන් අපේක්ෂිතය.ජනාධිපති කාර්යාලයේදී වාර්තාව භාරදීමෙන් පසු අධිකරණ ක්ශේෂ්ත්‍රයට අදාල ගැටලු කිහිපයක් පිළිබඳව ද එම ක්ශේෂ්ත්‍රයේ මානව සම්පත් හා යටිතල පහසුකම් සංවර්ධනය කරමින් නවීන තාක්ෂණය සමග එය නවීකරණය සහ යාවත්කාලීන කිරිමේ වැදගත්කම ද ජනාධිපති මෛත්‍රීපාල සිරිසේන මහතා විසින් පෙන්වාදී තිබේ.", "URL": "https://sinhala.adaderana.lk/news.php?nid=78659", "Category": null, "Parent URL": null}