{"Source": "Adaderana", "Timestamp": "July 13, 2011 05:14 pm", "Headline": "ජී.එල් හෙට පකිස්ථාන් යයි", "News Content": "විදේශ කටයුතු අමාත්‍ය මහාචාර්ය ජී.එල්.පීරිස් මහතා පකිස්ථානු සංචාරයක නිරත වීමට සූදානම් වන බව කියැවේ. අමාත්‍යවරයා හෙට දිනයේ අදාළ සංචාරය සඳහා දිවයිනෙන් පිටත්ව යන බව විදේශ කටයුතු අමාත්‍යාංශය සඳහන් කරයි. දෙදින නිල සංචාරයක් වන මෙම සංචාරයේ දී දෙරටට අදාල වැදගත් කරුණු රැසක් සම්බන්ධයෙන් ජී.එල්.පීරිස් අමාත්‍යවරයා සාකච්ඡා කිරීමට නියමිත බව විදේශ කටයුතු අමාත්‍යාංශය සඳහන් කළා. මෙම සංචාරයේ දී ජී.එල්.පීරිස් මහතා පකිස්ථානු ජනාධිපති අසීෆ් අලි සල්දාරි මහතා ද හමුවනු ඇත.", "URL": "https://sinhala.adaderana.lk/news.php?nid=17381", "Category": null, "Parent URL": null}