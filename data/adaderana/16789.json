{"Source": "Adaderana", "Timestamp": "June 16, 2011 11:03 am", "Headline": "ද්විතීයික පාසල් 1000 ට ගුරුවරුන් 3,000 ක් බඳවා ගැනෙයි", "News Content": "ද්විතීයික පාසල් දහසක මානව සම්පත් අවශ්‍යතා සම්පූර්ණ කිරීම සහා සංවර්ධනය කිරීම සඳහා ගුරුවරුන් 3,000 ක් බඳවා ගැනීමට අධ්‍යාපන අමාත්‍යාංශය කටයුතු යොදා තිබේ. එම පුරප්පාඩු සඳහා උපාධිධාරීන්ගෙන් මේ දිනවල අයදුම්පත් කැඳවන බව අමාත්‍යාංශය සඳහන් කරනු ලැබීය. තොරතුරු හා සන්නිවේදන තාක්ෂණය, ඉංග්‍රීසි, විද්‍යාව හා ගණිතය යන විෂයයන්ට අදාළව ශ්‍රී ලංකා ගුරු සේ‍වයේ තුන, එක ශ්‍රේණියට මෙම ගුරුවරුන් බඳවා ගැනීමට නියමිතව තිබේ. ඒ අනුව තොරතුරු තාක්ෂණය සහ ඉංග්‍රීසි විෂයයන් සඳහා ගුරුවරුන් දහස බැගිනුත් විද්‍යාව සහ ගණිතය විෂයයන් සඳහා ගුරුවරුන් දහසකුත් බඳවා ගැනෙණු ඇත.", "URL": "https://sinhala.adaderana.lk/news.php?nid=16789", "Category": null, "Parent URL": null}