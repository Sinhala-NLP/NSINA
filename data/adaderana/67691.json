{"Source": "Adaderana", "Timestamp": "January 4, 2017 12:34 pm", "Headline": " පළමු සභා වාරයේදී නව ව්‍යවස්ථාව ගැන විවාදයක්", "News Content": "නව වසරේ පළමු සභා වාරයේදී නව ව්‍යවස්ථාව සම්බන්ධයෙන් වන පනත් කෙටුම්පත පිළිබඳ විවාදයක් පැවැත්වෙන බව කථානායක කරූ ජයසූරිය මහතා පවසයි.පළමු සභා වාරය ලබන 9 වැනිදා ආරම්භ වීමට නියමිත අතර 9, 10, සහ 11 යන දිනවල අදාළ විවාදය පැවැත්වෙන බව කථානායකවරයා පැවසීය.මේ අතර මෙම වර්ෂයේදී පාර්ලිමේන්තු නීති ඇතුළු වෙනස්කම් රැසක් සිදුකිරීමට බලාපොරොත්තු වන බව ද කථානායක කරූ ජයසූරිය මහතා කියා සිටියේය.නව වසර වෙනුවෙන් ආශිර්වාද ලබාගැනීම සඳහා අද (04) උදෑසන මල්වතු අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් පළ කරමින් කථානායකවරයා මේ බව සඳහන් කළේය.", "URL": "https://sinhala.adaderana.lk/news.php?nid=67691", "Category": null, "Parent URL": null}