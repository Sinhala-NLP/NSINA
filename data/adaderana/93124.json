{"Source": "Adaderana", "Timestamp": "July 24, 2018 02:58 pm", "Headline": "මෙරට මුහුදු සීමාවේ මසුන් ඇල්ලූ ඉන්දීය ධීවරයින් 7ක් අත්අඩංගුවට", "News Content": "අනවසරයෙන් මෙරට මුහුදු සීමාවට ඇතුළු වි මසුන් ඇල්ලු ඉන්දීය ධීවරයින් 07 දෙනෙකු උතුරු නාවික නිලධාරීන් විසින් අද(24) අළුයම අත්අඩංගුවට ගෙන ඇති බව යාපනය ධීවර පරීක්ෂක කාර්යාල සහකාර අධ්‍යක්ෂ එස්.ශිවකරන් මහතා පවසයි. ශිවකරන් මහතා පැවසූවේ ට්‍රෝලර් යාත්‍රා දෙකකින් පැමිණ මෙරට කන්කසන්තුරය මුහුදු සීමාවේ මසුන් ඇල්ලු ඉන්දීය ධීවරයින් 07 දෙනෙකු එලෙස අත්අඩංගුවට ගෙන ඇති බවයි. අත්අඩංගුවට ගත් ධීවරයින් යාපනය ධිවර පරීක්ෂක කාර්යාලය වෙත බාරදීමෙන් අනතුරුව යාපනය මල්ලාකම් අධිකරණය වෙත ඉදිරිපත් කිරීමටද නියමිත බවද ශිවකරන් මහතා සඳහන් කළේය. සිද්ධිය සම්බන්ධයෙන් යාපනය නාවික හමුදා නිළධාරීන් හා යාපනය ධීවර පරීක්ෂක කාර්යාල නිළධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93124", "Category": null, "Parent URL": null}