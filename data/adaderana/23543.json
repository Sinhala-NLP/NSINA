{"Source": "Adaderana", "Timestamp": "April 16, 2012 10:52 am", "Headline": "උත්සව සමයේ අධිවේගයේ රිය අනතුරු 15 ට වැඩියි", "News Content": "උත්සව සමයේ දී දක්ෂිණ අධිවේගී මාර්ගයේ රිය අනතුරු 15 ට වැඩි සංඛ්‍යාවක් සිදුවී ඇති බව එම මාර්ග ව්‍යාපෘතියේ අධ්‍යක්ෂ ටී.කේ රණසිංහ මහතා පවසයි. අධික වේගයෙන් රිය පැදවීම එම අනතුරුවලට හේතුවී ඇති බව ඔහු සඳහන් කළේය. වර්ෂාව පවතින වේලාවන්හී දී අනතුරු වැඩි සංඛ්‍යාවක් සිදුව ඇති බව ද රණසිංහ මහතා අද දෙරණට කියා සිටියේය. දක්ෂිණ අධිවේගී මාර්ගය විවෘත කිරීමෙන් පසු මේ වන විට රිය අනතුරු 150 ට වැඩි සංඛ්‍යාවක් වාර්තා වී තිබේ. අයහපත් කාලගුණික තත්ත්වයන් පවතින විට දී අධිවේගී මාර්ගයේ රථ වාහන ධාවනයේ දී වේගය පිළිබඳ වැඩි සැලකිල්ලක් දැක්විය යුතු බව ටී.කේ රණසිංහ මහතා සඳහන් කළේය.", "URL": "https://sinhala.adaderana.lk/news.php?nid=23543", "Category": null, "Parent URL": null}