{"Source": "Adaderana", "Timestamp": "December 24, 2010 08:55 am", "Headline": "එජාපයට අන්තර්වාර කෘත්‍යාධිකාරී මණ්ඩලයක්", "News Content": "ජනවාරි මස පළමුවැනිදා සිට ක්‍රියාත්මක වන පරිදි අන්තර්වාර කෘත්‍යාධිකාරී මණ්ඩලයක් පත්කර ගැනීමට එක්සත් ජාතික පක්ෂය තීරණය කර තිබේ. එම පක්ෂයේ ව්‍යවස්ථා සංශෝධනයට අනුව මෙම තීරණය ගෙන ඇති බව වාර්තා වේ. එක්සත් ජාතික පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් ඊයේ(23) රැස්වූ නියෝජිත පිරිසක් මේ සම්බන්ධයෙන් එකඟතාවට පැමිණ තිබේ. ඒ අනුව දැනට සිටින කෘත්‍යාධිකාරී මණ්ඩල සාමාජිකයින් සියලු දෙනා ඇතුළත් වන පරිදි අන්තර්වාර කෘත්‍යාධිකාරී මණ්ඩලය පත්කරනු ඇත.", "URL": "https://sinhala.adaderana.lk/news.php?nid=13054", "Category": null, "Parent URL": null}