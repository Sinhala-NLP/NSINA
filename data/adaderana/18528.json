{"Source": "Adaderana", "Timestamp": "September 5, 2011 01:26 pm", "Headline": "අත්අඩංගුවට ගත්තේ පෝස්ටර් ඇලවීම නිසා නෙමෙයි", "News Content": "පෝස්ටර් ඇලවීමේ සිද්ධියක් සම්බන්ධව කුරුණෑගල ප්‍රදේශයේදී අත්අඩංගුවට ගැනීමක් සිදුනොවූ බව වාරියපොළ පොලිසිය පවසයි. බමුණාකොටුව මහා විද්‍යාලය අසල සැක කටයුතු අයුරින් හැසිරුණු පුද්ගලයින් දෙදෙනෙකු පමණක් අත්අඩංගුවට ගත් බව පොස්ටර් අලවමින් සිටි තම සාමාජිකයින් අත්අඩංගුවට ගත් බවට පාසල් සුරැකීමේ ව්‍යාපාරයේ මාධ්‍ය ප්‍රකාශක කසුන් මාලින්ද මහතාගේ අත්සනින් යුතුව නිකුත් කළ නිවේදනය පිළිබඳව කළ විමසීමකදී වාරියපොළ පොලිසිය පැවසීය. අත්අඩංගුවට ගත් පුද්ගලයින් දෙදෙනා අධිකරණය වෙත ඉදිරිපත් කිරීමට නියමිත බව ද පොලිසිය සඳහන් කරයි. \"නිදහස් අධ්‍යාපනයට අත නොතබනු\"මැයෙන්ඊයේ(04) රාතී‍්‍ර 11.30 ට පමණ බමුණාකොටුව මහා විද්‍යාලයට නුදුරින් පෝස්ටර් අලවමින් සිටි පාසල් සුරැකීමේ ජනතා ව්‍යාපාරයේ කි‍්‍රයාකාරීන් සිව්දෙනෙකු වාරියපොළ පොලීසිය විසින් අත්අඩංගුවට ගෙන ඇති බව කසුන් මාලින්ද මහතා සිය නිවේදනයෙන් දක්වා තිබිණි.", "URL": "https://sinhala.adaderana.lk/news.php?nid=18528", "Category": null, "Parent URL": null}