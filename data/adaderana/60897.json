{"Source": "Adaderana", "Timestamp": "June 8, 2016 11:35 am", "Headline": " මන්නාරම-මුරුකන් නගරවලට ජල කප්පාදුවක්", "News Content": "මන්නාරම සහ මුරුකන් නගර වලට හෙට(09) දිනයේ පැය 08 කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.ඒ අනුව හෙට පෙරවරු 8.00 සිට පස්වරු 4.00 දක්වා ජල සැපයුම අත්හිටුවීමට නියමිත බව සඳහන්ය.මන්නාරම සහ මුරුකන් ජල කුළුණු වලට ජලය සැපයෙන නළ මාර්ගයේ අලුත්වැඩියා කටයුත්තක් හේතුවෙන් මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කරයි.මේ හේතුවෙන් මන්නාරම සහ මුරුකන් අවට ප්‍රදේශ වල ජනතාවට ජලය අරපිරිමැස්මෙන් භාවිත කරන ලෙස එම මණ්ඩලය දැනුම් දෙයි.", "URL": "https://sinhala.adaderana.lk/news.php?nid=60897", "Category": null, "Parent URL": null}