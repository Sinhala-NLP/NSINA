{"Source": "Adaderana", "Timestamp": "September 30, 2016 12:10 pm", "Headline": "උදයංග වීරතුංගට වරෙන්තු බෑ - අධිකරණය දන්වයි", "News Content": "මිග් යානා ගනුදෙනු සිද්ධිය සම්බන්ධයෙන් කරගෙනයනු ලබන පරීක්ෂණයන්ට අදාළව රුසියාවේ හිටපු තානාපති උදයංග වීරතුංග අත්අඩංගුව‍ට ගැනීමට වරෙන්තුවක් නිකුත් කිරීම අධිකරණය විසින් ප්‍රතික්ෂේප කර තිබේ.පොලිස් මූල්‍ය අපරාධ කොට්ඨාසය විසින් මීට පෙරාතුව මිග් ගනුදෙනුවට අදාළ සිදුකරගෙන යන පරීක්ෂණයන් සම්බන්ධයෙන් උදයංග වීරතුංගගෙන් ප්‍රකාශයක් ලබාගැනීමට අවශ්‍ය බවත්,මේවන විටත් ඔහු විදෙස්ගතව සිටින බැවින් ජාත්‍යන්තර පොලීසිය හරහා වරෙන්තුවක් නිකුත් කරන ලෙසත් පොලීසිය විසින් අධිකරණයෙන් ඉල්ලා තිබිණි.එහෙත් අදාළ ඉල්ලීම සම්බන්ධයෙන් කොටුව මහේස්ත්‍රාත් ලංකා ජයරත්න මෙනවිය කියා සිටියේ උදයංග වීරතුංග මේ දක්වාම සැකකරුවෙකු ලෙස නම් කර නොමැති බවයි.එම හේතුව නිසා ඔහුව අත්අඩංගුවට ගන්නා ලෙස වරෙන්තු නිකුත් කළ නොහැකි බවත්, මේ නිසා තවදුරටත් සිද්ධිය සම්බන්ධයෙන් පරීක්ෂණ කරගෙන යායුතු බවත් විනිසුරුවරිය දැනුම් දී ඇත.", "URL": "https://sinhala.adaderana.lk/news.php?nid=64577", "Category": null, "Parent URL": null}