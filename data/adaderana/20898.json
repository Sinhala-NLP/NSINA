{"Source": "Adaderana", "Timestamp": "December 24, 2011 08:53 am", "Headline": "බස්නාහිර බස් වර්ජනය නිසා ජනතාව අමාරුවේ", "News Content": "බස්නාහිර පළාතේ ඇතැම් මාර්ගවල බස් ධාවනය සිදුනොවන බව වාර්තා වේ. පෞද්ගලික බස් හිමියන්ගේ සංගම් විසින් දියත් කර ඇති වැඩ වර්ජනය හේතුවෙන් මෙම තත්ත්වය උද්ගතව ඇති බව වාර්තා වේ. අද(24) උදෑසන ඇතැම් මාර්ගවල ධාවනය කෙරුණු බස් රථ ද මේ වන විට ධාවනය නොවන බව බස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති පිය‍සේන දිසානායක මහතා පැවසුවේය. 138 මාර්ගයේ හෝමාගම - කොට්ටාව බස්රථ ධාවනය සම්පූර්ණයෙන් පාහේ ඇන හිට ඇති බව වාර්තා වේ. මේ අතර බස්නාහිර පළාතේ සෑම මාර්ගයකම පාහේ බස්රථ ධාවනය සාමාන්‍ය පරිදි සිදුවන බව බස්නාහිර පළාත් ප්‍රවාහන අමාත්‍ය උපාලි කොඩිකාර මහතා පැවසුවේය.", "URL": "https://sinhala.adaderana.lk/news.php?nid=20898", "Category": null, "Parent URL": null}