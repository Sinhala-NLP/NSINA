{"Source": "Adaderana", "Timestamp": "January 29, 2018 08:17 am", "Headline": "දුම්රියට බිළි වු ජීවිත ", "News Content": "කඳාව, උළු පෝරණුව අසලදී දුම්රියට පැන පුද්ගලයෙකු සියදිවි හානි කර ගෙන තිබේ. ඊයේ(28) රාත්‍රී 08.45ට පමණ කොළඹ කොටුව සිට කටුනායක බලා ධාවනය වෙමින් තිබූ දුම්රියට පැන අදාල පුද්ගලයා සියදිවි හානි කර ගෙන ඇති බව පොලිසිය පැවසුවේය. මියගොස් ඇත්තේ නිවාස මාවත, කඳාන ප්‍රදේශයේ පදිංචිව සිටි 42 හැවිරිදි පුද්ගලයෙක් බව අනාවරණය වී තිබේ. පශ්චාත් මරණ පරික්ෂණය අද(29) සිදු කිරිමට නියමිත අතර කඳාන පොලිසිය මේ පිළිබඳ වැඩිදුර විමර්ශන සිදු කරනු ලබයි. මේ අතර නුගේගොඩ දුම්රිය ස්ථානය අසලදී කොළඹ කොටුව සිටි අවිස්සාවේල්ල බලා ධාවනය වෙමින් තිබූ දුම්රියේ ගැටීමෙන් තවත් පුද්ගලයෙකු මියගොස් තිබේ. දුම්රියේ ගැටීමෙන් බරපතළ තුවාල ලැබූ අදාළ පුද්ගලයා කළුබෝවිල රෝහලට ඇතුළත් කිරිමෙන් පසු මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ නාවල පාර නුගේගොඩ ප්‍රදේශයේ පදිංචිව සිටි 60 හැවිරිදි පුද්ගලයෙක් බව අනාවරණය වි ඇත. මිරිහාන පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=83721", "Category": null, "Parent URL": null}