{"Source": "Adaderana", "Timestamp": "January 16, 2014 10:20 am", "Headline": "විදේශිකයෙකුට ව්‍යාජ මැණික් ගල් විකුණලා ", "News Content": "විදේශිකයෙකු රවටා ව්‍යාජ මැණික් ගල් අලෙවි කළ පුද්ගලයෙකු සම්බන්ධයෙන් පොලිසිය විමර්ශන ආරම්භ කර තිබේ. මීටියාගොඩ, දොඩම්විල ප්‍රදේශයේ මැණික් අලෙවි කරන ස්ථානයක් පවත්වාගෙන ගිය ව්‍යාපාරිකයෙකු විසින් ව්‍යාජ මැණික් ගල් තුනක් යුරෝ සියයක මුදලකට ජර්මන් ජාතිකයෙකුට අලෙවි කර ඇති බව පොලීසිය සඳහන් කළේය. පසුව සොයා බලන විට ඒවා ඔප දමන ලද ව්‍යාජ මැණික් ගල් වු බැවින් ජර්මන් ජාතිකයා විසින් වෙන්නප්පුව පොලීසියට ඒ පිළිබඳ පැමිණිල්ලක් ඉදිරිපත් කර තිබේ. විදේශිකයාට අලෙවි කළ බව කියන මැණික් ගල් තුන පොලිස් භාරයට ගෙන ඇති අතර මේ සම්බන්ධයෙන් මීටියාගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40386", "Category": null, "Parent URL": null}