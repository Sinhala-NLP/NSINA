{"Source": "Adaderana", "Timestamp": "June 5, 2018 03:19 pm", "Headline": "යතුරුපැදිය ගවයෙකුගේ ගැටී 1ක් මරුට", "News Content": "වව්නියාව, සූඩුවෙන්දපිලව් ප්‍රදේශයේ අද(05) උදෑසන සිදුවු රිය අනතුරකින් පුද්ගලයෙකු ජිවිතක්ෂයට පත්ව තවත් අයෙකු තුවාල ලබා ඇති බව වව්නියාව පෙරියඋළුක්කුලම පොලීසිය පවසයි. පොලීසිය පැවසූවේ මාර්ගයේ ගමන්ගත් ගවයෙකුගේ ගැටීමෙන් යතුරුපැදිය පෙරළී සිදුවු අනතුරකින් අදාළ පුද්ගලයා ජිවිතක්ෂයට පත්ව ඇති බවයි. අනතුරින් යතුරුපැදියේ ගමන්ගත් තුරෙයිසාමි තිරුනාවුකරසු නමැති 53 හැවිරිදි පුද්ගලයෙකු ජිවිතක්ෂයට පත්ව ඇති අතර, පොන්නම්බලම් ජෙයකුමාර් නමැති 48 හැවිරිදි පුද්ගලයෙකු තුවාල ලබා වව්නියාව රෝහලට ඇතුළත් කොට ඇති බවද පොලීසිය සඳහන් කළේය. යතුරුපැදිය ගවයාගේ ගැටීමෙන් අනතුරුව මාර්ගය දිගේ ඇදීගෙන ගොස් ඇති බවද පොලීසිය පැවසීය. සිද්ධිය සම්බන්ධයෙන් පෙරියඋළුක්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=90388", "Category": null, "Parent URL": null}