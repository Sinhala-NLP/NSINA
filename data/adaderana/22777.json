{"Source": "Adaderana", "Timestamp": "March 13, 2012 04:59 pm", "Headline": "පෙබරවාරියේ වැටලීම්වලින් ලංවිමට ලක්ෂ 177 ට වැඩි ආදායමක්", "News Content": "ලංකා විදුලි බල මණ්ඩලයේ හදිසි වැටලීම් අංශය පසුගිය පෙබරවාරි මස සිදුකළ වැටලීම්වලින් රුපියල් ලක්ෂ 177 ට අධික ආදායමක් උපයා තිබේ. රුපියල් තිස් දෙලක්ෂයකට ආසන්න මුදලක් උසාවි දඩ වශයෙන් සහ රුපියල් එක් කෝටි හතළිස් හය ලක්ෂයකට ආසන්න මුදලක් මණ්ඩලයට සිදු වූ අලාභය ලෙස ද අය කර ගෙන ඇති බව විදුලි බල හා බලශක්ති අමාත්‍යාංශය පවසයි. කෙසේවෙතත් පෙර මාසයට සාපේක්ෂව පෙබරවාරී මාසයේ විදුලි වංචනික ක්‍රියා පහළ ගොස් ඇති බව විදුලි බල හා බලශක්ති අමාත්‍යාංශය පෙන්වාදෙයි. පෙබරවාරී මාසයේ හසුකර ගත් අයථා විදුලි පරිහරණ සිද්ධීන් අතරින් වැඩිම ප්‍රමාණයක් විදුලි මනු වංචා සහගත ලෙස සැකසීම සම්බන්‍ධයෙන් වන වැරදි බව විදුලි බල අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=22777", "Category": null, "Parent URL": null}