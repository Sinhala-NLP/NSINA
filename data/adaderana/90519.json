{"Source": "Adaderana", "Timestamp": "June 7, 2018 03:32 pm", "Headline": "තේ දළු කඩපු වතුකම්කරුවන් 22කට බඹරු විදලා", "News Content": "හපුතලේ, තංගමලේ වත්තේ ගල්ලැයිම කොටසේ වතුකම්කරුවන් පිරිසකට එල්ල වු බඹර ප‍්‍රහාරයෙන් කම්කරුවන් 22ක් රෝහල් ගත කළ බව හපුතලේ පොලීසිය පවසයි. අද(07) දහවල් මෙලෙස බඹර ප්‍රහාරයකට ලක්ව ඇති බව පොලීසිය සඳහන් කළේය. මෙසේ බඹර ප්‍රහාරයට ලක්ව ඇත්තේ තංගමලේ වත්තේ තේ දළු නෙලමින් සිටි කාන්තාවන් 20 දෙනෙකු හා තේ ගස් කප්පාදු කරමින් සිටි පිරිමි පුද්ගලයන් දෙදෙනෙකි. තුවාල කරුවෝ හපුතලේ දිසා රෝහලට සහ දියතලාව මූලික රෝහලට ඇතුළත් කර ඇති අතර රෝහල් ගත කළ වතුකමිකරුවන්ගේ තත්ත්වය බරපතළ නොවන බවද රෝහල් ප‍්‍රකාශකයෙකු සඳහන් කර තිබේ.", "URL": "https://sinhala.adaderana.lk/news.php?nid=90519", "Category": null, "Parent URL": null}