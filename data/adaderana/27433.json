{"Source": "Adaderana", "Timestamp": "September 15, 2012 02:02 pm", "Headline": " ඉන්දියාවෙන් ආ කන්ටේනරයක විකිරණ - භාණ්ඩ මුදා හැරිම තහනම් කරයි", "News Content": "ඉන්දියාවේ සිට මෙරටට පැමිණි නෞකාවක, කන්ටේනරයක විකිරණශීලි ද්‍රව්‍ය අඩංගුව තිබු බව තහවුරු වීමත් සමග එහි තිබු භාණ්ඩ වෙළඳපළට නිකුත් කිරීම තහනම් කර තිබේ. ශ‍්‍රී ලංකා පරමාණුක බලශක්ති අධිකාරිය විසින් වරාය රේගුවට මේ සම්බන්ධයෙන් විශේෂ දැනුම්දීමක් කර ඇති බව විදුලිබල හා බලශක්ති අමාත්‍යංශය පැවසුවේය. පසුගිය 13 වැනිදා ඉන්දියාවේ සිට මෙරටට පැමිණ ඇති නෞකාවකින් ගොඩ බෑ අඩි 40 ක ප‍්‍රමාණයේ කන්ටේනරයක අධි විකිරණශීලීතාවක් ඇති බවට හඳුනාගෙන තිබේ. ශී‍්‍ර ලංකා පරමාණුක ශක්ති අධිකාරියේ අධීක්ෂණය යටතේ වරාය පරීශ‍්‍රයේ සවිකර ඇති විකිරණ හඳුනා ගැනීමේ උපකරණ ආශ‍්‍රයෙන් කන්ටේනරයේ විකිරණ ද්‍රව්‍ය අඩංගු බවට හඳුනාගෙන ඇත. එම කන්ටේනරයේ යකඩ භාණ්ඩ, ඇළුමිනියම් වැනි උපකරණ අඩංගුව තිබී ඇති අතර ඒ අනුව එහි අඩංගු භාණ්ඩ වෙළඳපළට නිකුත් කිරීම තහනම් කර තිබේ.", "URL": "https://sinhala.adaderana.lk/news.php?nid=27433", "Category": null, "Parent URL": null}