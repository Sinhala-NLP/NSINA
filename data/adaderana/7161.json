{"Source": "Adaderana", "Timestamp": "March 9, 2010 04:07 pm", "Headline": "ත්‍රස්තවාදය නැතත් ආරක්ෂාව ඕනෑ", "News Content": "ත්‍රස්තවාදය නැති නිසා හදිසි නීතියේ අවශ්‍යතාවයක් නැතැයි එ.ජා.ප මහ ලේකම් තිස්ස අත්තනායක මහතා පවසයි. ‍ හදිසි නීතියේ මුවාවෙන් ආණ්ඩුව සිය පටු දේශපාලන අවශ්‍යතා ඉටුකර ගැනීමට කටයුතු කරන නිසාම අද හදිසි නීතියට එරෙහිව ඡන්දය ප්‍රකාශ කිරීමට පියවර ගත් බව ද හෙතෙම අද පැවති මාධ්‍ය හමුවකදී කියා සිටියේය. ත්‍රස්තවාදය තුරන් වී ඇත්නම් හා හදිසි නීතියේ අවශ්‍යතාවයක් නැත්නම් ආරක්ෂාව පිළිබඳ ගැටලුවක් පැන නඟින්නේ නැතිනම් විපක්ෂයේ මන්ත්‍රීවරුන්ට ආරක්ෂාව ඉවත් කිරීම සම්බන්ධයෙන් අධිකරණ ක්‍රියා මාර්ගයක් ගත්තේ ඇත්දැයි මාධ්‍යවේදියෙකු නැඟූ ප්‍රශ්නයකට පිළිතුරු දෙමින් මහ ලේකම්වරයා කියා සිටියේ ආණ්ඩු පක්ෂයේ මන්ත්‍රීවරුන්ට ආරක්ෂාව ලබා දෙන්නේනම් විපක්ෂයේ මන්ත්‍රීවරුන්ටද ආරක්ෂාව ලබා දිය යුතු බවය. විපක්ෂයේ මන්ත්‍රීවරුන්ගේ ආරක්ෂාව පිළිබඳ ප්‍රශ්නය ත්‍රස්තවාදය තුරන් කිරීම පිළිබඳ ප්‍රශ්නයක් නොවන බවද හෙතෙම පැවසීය. 19 දින සිට මහ මැතිවරණයේ ප්‍රචාරක කටයුතු ආරම්භ කරන බවත්,ප්‍රථම රැළිය යාපනයේ පවත්වන බවත් මහ ලේකම්වරයා පැවසීය.", "URL": "https://sinhala.adaderana.lk/news.php?nid=7161", "Category": null, "Parent URL": null}