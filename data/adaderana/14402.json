{"Source": "Adaderana", "Timestamp": "February 22, 2011 10:45 am", "Headline": "මී උණ පාලනයට විශේෂ වැඩපිළිවෙළක්", "News Content": "දිවයිනේ ප්‍රදේශ කිහිපයක පැතිර යන මී උණ රෝගය පාලනය කිරීම සදහා සෞඛ්‍ය අමාත්‍යාංශය විශේෂ වැඩපිළිවෙළක් ආරම්භ කර තිබේ. ඒ සඳහා මේ වන විටත් පියවර කිහිපයක්ම ගෙන ඇති බව සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා ප්‍රකාශ කළේය. පළාත් සහ ප්‍රාදේශීය සෞඛ්‍ය බලධාරීන් දැනුවත් කර අදාළ උපදෙස් ලබා දී ඇති බව පාලිත මහීපාල මහතා සඳහන් කළේය. විශේෂයෙන්ම මී උණ රෝගය පැතිර යන සෞඛ්‍ය වෛද්‍ය නිලධාරී කාර්යාල වලට අවශ්‍ය ඖෂධ වර්ග ද ලබා දීමට කටයුතු කර ඇති බව වෛද්‍ය පාලිත මහීපාල මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=14402", "Category": null, "Parent URL": null}