{"Source": "Adaderana", "Timestamp": "August 9, 2019 12:13 pm", "Headline": "ප්‍රතිජීවක ඖෂධ ආනයනයේ දී රු.මි.71ක අමතර මුදලක් සෞඛ්‍ය අමාත්‍යාංශය දැරූ බවට අනාවරණයක්", "News Content": "ප්‍රතිජීවක ඖෂධ ආනයනය කිරීමේදී මහජන මුදල් රුපියල් මිලියන 71ක පමණ අමතර වැයක් සෞඛ්‍ය අමාත්‍යාංශය විසින් දරා ඇති බවට ජනාධිපති පරීක්ෂණ කොමිෂන් සභාවේදී අනාවරණය වී ඇත. රජයේ වෛද්‍ය නිලධාරීන්ගේ සංගමය විසින් සිදුකරන ලද පැමිණිල්ලකට අදාළව සාක්ෂි ලබා දෙමින් සෞඛ්‍ය අමාත්‍යාංශයේ ප්‍රසම්පාදන කමිටු සභාපති ජගත් චන්ද්‍රගුප්ත මහතා විසින් මේ බව සඳහන් කළ බව ජනාධිපති කොමිසමේ ප්‍රකාශයෙකු පැවසුවේය. එමෙන්ම නිසි ප්‍රසම්පාදන මාර්ග උපදේශන සංග්‍රහය අනුව අවම මිලකට ප්‍රතිජීවක ඖෂධ ලබා ගැනීමේ ක්‍රියාවලිය නිසිආකාරයෙන් ඉටු කිරීමට තමන් අපොහොසත් වු බව ජගත් චන්ද්‍රගුප්ත මහතා විසින් කොමිසම හමුවේ පිළිගෙන ඇත.", "URL": "https://sinhala.adaderana.lk/news.php?nid=116152", "Category": null, "Parent URL": null}