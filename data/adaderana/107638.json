{"Source": "Adaderana", "Timestamp": "April 8, 2019 04:05 pm", "Headline": "“රට වෙනුවෙන් එකට සිටිමු“ දෙවන අදියර මඩකලපුවෙන් ඇරඹෙයි", "News Content": "“රට වෙනුවෙන් එකට සිටිමු” ජාතික සංවර්ධන වැඩසටහනේ දෙවන අදියර අද මඩකලපුව දිස්ත්‍රික්කය කේන්ද්‍ර කර ගනිමින් ආරම්භ වුණි. එය ලබන 12 වනදා දක්වා ප්‍රාදේශිය ලේකම් කොට්ඨාශ 14ක ක්‍රියාත්මක බව රජයේ ප්‍රවෘත්ති දෙපාර්තමේන්තුව සඳහන් කළේය. ජනාධිපති ලේකම් කාර්යාලයේ මුලිකත්වයෙන් අමාත්‍යාංශ සහ රාජ්‍ය ආයතනවල දායකත්වයෙන් “රට වෙනුවෙන් එකට සිටිමු” ජාතික සංවර්ධන වැඩසටහන මහජන ගැටළු විසදීමේ අරමුණින් සිදු කරයි. ජාතික වකුගඩු නිවාරණය ,ග්‍රාම ශක්ති,ස්මාට් ශ්‍රි ලංකා,ජාතික පාරිසරික සංරක්ෂණය සහ ජාතික මත්‍ද්‍රව්‍ය නිවාරණය ඇතුළු වැඩසටහන් රැසක් මෙහිදී ක්‍රියාත්මකයි. “රට වෙනුවෙන් එකට සිටිමු” ජාතික සංවර්ධන වැඩසටහනේ සමාප්ති උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් මඩකලපුව නගරයේදී පැවැත්වීමට නියමිත බවයි රජයේ ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=107638", "Category": null, "Parent URL": null}