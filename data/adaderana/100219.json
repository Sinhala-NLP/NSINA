{"Source": "Adaderana", "Timestamp": "December 3, 2018 07:08 pm", "Headline": "මහින්ද අගමැති කරන බව ප්‍රසන්න කියයි", "News Content": "ඉදිරියේදි පැවැත් වෙන මහමැතිවරණයකදී ශ්‍රි ලංකා පොදුජන පෙරමුණ හරහා මහින්ද රාජපක්ෂ මහතා අගමැති ධූරයට පත් කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණතුංග මහතා පවසයි. ශ්‍රි ලංකා නිදහස් පක්ෂයේ විශේෂ සමුළුවක් හෙට(04) පස්වරුවේ කොළඹදී පැවැත් වීමට නියමිතව තිබේ. එහිදි ජනාධිපති මෛත්‍රීපාල සිරිසේන මහතා විසින් විශේෂ ප්‍රකාශයක් සිදු කිරීමට නියමිත බව වාර්තා වෙයි. මේ අතර ජනාධිපතිවරයා හා හිටපු අමාත්‍ය බැසිල් රාජපක්ෂ මහතා අතර ඊයේ පස්වරුවේ පැයකට ආසන්න කාලයක් පුරා සාකච්ඡාවක් පවත්වා තිබේ. මේ අතර වත්මන් දේශපාලන තත්ත්වය සම්බන්ධයෙන් එක්සත් ජනතා නිදහස් සන්ධානයේ මන්ත්‍රිවරුන් ස්ථාන රැසකදි අදහස් පළ කළේය.", "URL": "https://sinhala.adaderana.lk/news.php?nid=100219", "Category": null, "Parent URL": null}