{"Source": "Adaderana", "Timestamp": "January 21, 2019 09:44 pm", "Headline": "දිවයින පුරා පැළ මිලියන 2ක් රෝපණය කිරීමේ ව්‍යාපෘතියක්", "News Content": "2019 ක්‍රිකට් ලෝක කුසලානයට සමගාමීව දිවයින පුරා පැළ මිලියන 2ක් රෝපණය කිරීමේ \"Earth Watchmen\" ව්‍යාපෘතිය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (21) පෙරවරුවේ යාපනය විශ්ව විද්‍යාලයේ කිලිනොච්චිය කෘෂි තාක්ෂණ පීඨ භූමියේ දී ආරම්භ කෙරිණි. ක්‍රිකට් පිති නිර්මාණය කිරීමට වාර්ෂිකව කපා දමන ලද ගස්වලට ආදේශකයක් වශයෙන් සහ ක්‍රීඩකයන්ට සහ ක්‍රීකට් ලෝලීන්ට ගස් සිටුවීම සම්බන්ධයෙන් ඇති වගකීම පෙන්වා දෙමින් මෙම වැඩසටහන දීප ව්‍යාප්තව ක්‍රීයාවට නංවා තිබේ. මෙම පැළ සිටුවීමේ වැඩසටහනේ සමාරම්භය සනිටුහන් කරමින් ජනාධිපතිවරයා අතින් පළමු පැළය රෝපණය කෙරුණු අතර, ඒ හා සමගාමී ව පාසල් සිසුන්ගේ සහ විශ්වවිද්‍යාල සිසුන්ගේ සහභාගිත්වයෙන් එකවර පැළ 1500 ක් රෝපණය කිරීම සිදු කෙරිණි. කිලිනොච්චිය කේන්ද්‍රකර ගනිමින් සංවිධානය කෙරුණු පැළ සිටුවීමේ වැඩසටහනත් සමඟ උතුර දකුණ යා කරමින් සංහිඳියාව ගොඩනැගීම ද අපේක්ෂා කෙරේ. මෙම අවස්ථාවට සහභාගීවීම වෙනුවෙන් ජනාධිපතිවරයා වෙත ද විශේෂ සිහිවටන තිළිණයක් පිළිගැන්විණි.", "URL": "https://sinhala.adaderana.lk/news.php?nid=102791", "Category": null, "Parent URL": null}