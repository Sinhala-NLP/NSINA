{"Source": "Adaderana", "Timestamp": "June 26, 2010 08:40 am", "Headline": "හොඳ හිත පළුදු කර නොගෙන සරණාගත ප්‍රශ්න විසඳනවා", "News Content": "සරණාගතයින් සම්බන්ධයෙන් දැනට අනුගමනය කරන ප්‍රතිපත්තින්හි වෙනසක් කිරීමට තමා බලාපොරොත්තු වන බව ඔස්ට්‍රේලියානු අගමැතිනි ජූලියා ගිලාඩ් පවසයි. ශ්‍රී ලංකාව වැනි සරණාගතයින් පැමිණෙන රටවල් සමග පවතින දේශපාලන හිතවත්කම් පළුදු නොකර ගෙන මෙම ගැටලුවට විසදුම් සෙවීමට බලාපොරොත්තු වන බව ද ඇය කියා සිටියාය. ඒ සඳහා ශ්‍රී ලංකාව පිළිබඳ ඉහළ අවබෝධයක් ඇති ක්‍රිස් එවනිස් වැනි ප්‍රවීණ දේශපාලකයින්ගේ සහය ලබා ගැනීමට බලාපොරොත්තු වන බව ඇය කියා සිටියි. නව ඔස්ට්‍රේලියානු අගමැතිනි ජූලියා ගිලාඩ්‍ ‍මේ බව කියා සිටියේ අගමැතිධුරයට පත් වී පැවැත් වූ ප්‍රථම රූපවාහිනි සම්මුඛ සාකච්ඡාවට සහභාගී වෙමිනි. සංක්‍රමණකයින් පීඩාවට පත් කරවීමට වඩා ඔස්ට්‍රේලියානු යුද සීමා ආරක්ෂා කිරීමට විධිමත් වැඩපිළිවෙළක් සකස් කිරීම යෝග්‍ය බව ද ඇය වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=9218", "Category": null, "Parent URL": null}