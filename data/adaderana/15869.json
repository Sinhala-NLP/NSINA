{"Source": "Adaderana", "Timestamp": "May 3, 2011 09:21 pm", "Headline": " මද්දුම බණ්ඩාර කැපෙයි-රවීට පුටුව ලැබෙයි", "News Content": "එක්සත් ජාතික පක්ෂයේ ජාතික සංවිධායක ධූරයට පාර්ලිමේන්තු මන්ත්‍රී රවී කරුණානායක මහතා පත් කළ බව එ.ජා.ප මහ ලේකම් තිස්ස අත්තනායක මහතා පවසයි. අද(03) සවස විපක්ෂ නායක රනිල් වික්‍රමසිංහ මහතා විසින් අදාළ පත් කිරීම සිදුකළ බව හෙතෙම අද දෙරණට කියා සිටියේය. එ.ජා.ප ජාතික සංවිධායක ධූරයට රවී කරුණානායක මහතාගේ නම මෙන්ම රංජිත් මද්දුම බණ්ඩාර මහතාගේ නමද යෝජනා වී තිබුණු අතර සජිත්-රනිල් පිල් අතර ඒ පිළිබඳ එකඟතාවයක් නොතිබිණි.", "URL": "https://sinhala.adaderana.lk/news.php?nid=15869", "Category": null, "Parent URL": null}