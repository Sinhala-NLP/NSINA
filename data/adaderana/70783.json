{"Source": "Adaderana", "Timestamp": "March 12, 2017 06:30 pm", "Headline": " ඉන්දීය ධීවරයාට වෙඩි තැබූ බවට එල්ලවන චෝදනාව-කිසිම සාක්ෂියක් නෑ", "News Content": "ඉන්දීය ධීවරයෙකුට නාවික හමුදාව විසින් වෙඩි තැබූ බවට එල්ල වන චෝදනා සම්බන්ධයෙන් සිදුකර පරීක්ෂණ සඳහා ඉන්දීය වෙරළ ආරක්ෂක නිලධාරීන්ගෙන් තොරතුරු ඉල්ලා ඇති බව නාවික හමුදාව පවසයි. නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා සඳහන් කළේ එවැනි වෙඩි තැබීමක් නාවික හමුදාව විසින් සිදුකර ඇති බවට කිසිඳු සාක්ෂියක් නොමැති බවයි. කෙසේවෙතත් අදාළ සිද්ධිය සම්බන්ධයෙන් නාවික හමුදාව විසින් විශේෂ පරීක්ෂණයක් ආරම්භ කර ඇති බව නාවික හමුදාපතිවරයා සඳහන් කළේය. කච්චතිව් ශාන්ත අන්තෝනි දේවස්ථානයේ පැවති වාර්ෂික මංගල්‍යයෙන් අනතුරුව මාධ්‍ය වෙත අදහස් දක්වමින් නාවික හමුදාපති රවීන්ද්‍ර විජේගුණරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=70783", "Category": null, "Parent URL": null}