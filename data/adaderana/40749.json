{"Source": "Adaderana", "Timestamp": "January 30, 2014 07:09 am", "Headline": "රිය අනතුරෙන් දෙදෙනෙක් මරුට", "News Content": "අවිස්සාවේල්ල - කරවනැල්ල ප්‍රධාන මාර්ගයේ මාගම්මන ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. ලොරියක් සහ වෑන් රථයක් එකිනෙක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරෙන් තුවාල ලැබු තවත් පුද්ගලයින් තිදෙනෙකු ප්‍රතිකාර සඳහා කරවනැල්ල රෝහලට ඇතුළත් කර ඇති අතර ඉන් බරපතළ තත්ත්වයේ සිටි කාන්තාවක් කොළඹ ජාතික රෝහලට මාරු කර ඇති බව සඳහන්ය. කරවනැල්ල පොලිසිය මෙම අනතුර සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=40749", "Category": null, "Parent URL": null}