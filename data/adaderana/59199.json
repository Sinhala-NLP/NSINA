{"Source": "Adaderana", "Timestamp": "April 16, 2016 10:36 am", "Headline": "අනතුරකින් 1ක් මරුට", "News Content": "අනුරාධපුර - පාදෙණිය මාර්ගයේ දිවුල්වැව ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.පදික පුද්ගලයෙකු අනුරාධපුර දෙසට ධාවනය වූ වෑන් රථයක ගැටීමෙන් අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ අදාළ පුද්ගලයා ගල්ගමුව රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ ගල්ගමුව ප්‍රදේශයේ පදිංචිව සිටි 45 හැවිරිදි පුද්ගලයෙක් බව සඳහන්ය.අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇති අතර ඔහු ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59199", "Category": null, "Parent URL": null}