{"Source": "Adaderana", "Timestamp": "October 5, 2011 09:16 am", "Headline": "දහවල් 12 තෙක් රජයේ වෛද්‍යවරුන් වර්ජනයේ", "News Content": "ශ්‍රී ලංකා වෛද්‍ය සභාවේ ලේඛකාධිකාරි වෛද්‍ය එන්.ජේ නෝනිස් මහතාට එල්ල කළ මැර ප්‍රහාරය දැඩි පිළිකුලෙන් යුතුව හෙළා දකින බව රජයේ වෛද්‍ය නිලධාරින්ගේ සංගමයේ පවසයි. එම පහර දීමට එරෙහිව දැඩි වෘත්තීය සමිති ක්‍රියාමාර්ගයක එළඹීමට දන්ත වෛද්‍යවරුන්ගේ සංගමය කරන ලද ඉල්ලීමට තම සංගමය එකඟ වූ බව එම සංගමයේ ලේකම් වෛද්‍ය චන්දික එපිටකඩුව මහතා පැවසුවේය. ඒ අනුව අද පෙරවරු 8.00 සිට මධ්‍යහ්නය දක්වා මෙම වෘත්තීය සමිති ක්‍රියාමාර්ගයේ නිරත වන බව වෛද්‍ය චන්දික එපිටකඩුව මහතා කියා සිටියි. ශ්‍රී ලංකා වෛද්‍ය සභාවේ ලේඛකාධිකාරි වෛද්‍ය එන්.ජේ නෝනිස් මහතාට ඊයේ රාත්‍රී යතුරු පැදියකින් පැමිණි නාඳුනන පුද්ගලයින් දෙදෙනකු විසින් ප්‍රහාරයක් එල්ල කළ බව වාර්තා විය.", "URL": "https://sinhala.adaderana.lk/news.php?nid=19149", "Category": null, "Parent URL": null}