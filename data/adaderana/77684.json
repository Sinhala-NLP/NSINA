{"Source": "Adaderana", "Timestamp": "September 18, 2017 10:41 am", "Headline": " ගොඩනැගිල්ලක් කඩා වැටී 5ට තුවාලයි-1ක් බේරා ගන්න මෙහෙයුම්", "News Content": "අහංගම නගරයේ පිහිටි ගොඩනැගිල්ලක් කඩා වැටීමෙන් පුද්ගලයින් 5 දෙනෙකු තුවාල ලබා ඇතැයි අහංගම පොලීසිය පවසයි.මීට සුළු වේලාවකට පෙර අදාළ ගොඩනැගිල්ල කඩාවැටී තිබේ.පොලීසිය පැවසුවේ සිද්ධියෙන් තුවාල ලැබූ පුද්ගලයින් පස් දෙනෙකු මේ වනවිට කරාපිටිය ශික්ෂණ රෝහල වෙත ඇතුළත් කර ඇති බවයි.නව ඉදිකිරීමක් වන මෙම ගොඩනැගිල්ල තට්ටු පහකින් සමන්විත වන අතර එහි සුන්බුන් අතර සිරවී සිටිනු ඇති බවට සැකකරන පුද්ගලයෙකු සොයා මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=77684", "Category": null, "Parent URL": null}