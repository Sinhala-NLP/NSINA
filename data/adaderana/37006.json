{"Source": "Adaderana", "Timestamp": "August 30, 2013 08:20 am", "Headline": "පොළොන්නරුව පූජා නගරයේ මුවන්ට වෙඩි!", "News Content": "(ඡායා රූ - ගාමිණි ඔබේසේකර) පොළොන්නරුව පූජා නගරයේ වෙසෙන මුව රංචුවට කිසියම් පිරිසක් විසින් වෙඩි තබා තිබේ. වෙඩි ප්‍රහාරයෙන් මුවන් තිදෙනෙකු මියගොස් ඇති අතර මියගිය මුවන් තිදෙනා පොළොන්නරුව 1 ඇළ ප්‍රදේශයේ දමා ගොස් තිබියදී හමුවී ඇති බව අප වාර්තාකරු පැවසීය. මසට ගැනීම සඳහා දඩයක්කරුවන් පිරිසක් විසින් මෙම වෙඩි තැබීම සිදුකරන්නට ඇති බව ප්‍රදේශවාසීන් සැකකරන්නේ යැයි හෙතෙම කීය. මැරුණු මුවන් තිදෙනා රැගෙන යද්දී ආරක්ෂක මුරපොළේදී පරික්ෂාවට ලක්වනු ඇති බවට ලැබුණු තොරතුරක් මත මොවුන් මෙම මුවන් තිදෙනා මහ මග දමා යන්නට ඇතැයි ප්‍රදේශවාසීන් විශ්වාස කරන බවද අප වාර්තාකරු පැවසීය.", "URL": "https://sinhala.adaderana.lk/news.php?nid=37006", "Category": null, "Parent URL": null}