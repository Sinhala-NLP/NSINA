{"Source": "Adaderana", "Timestamp": "February 4, 2018 10:16 am", "Headline": "උතුරේ ස්වෙච්ඡා හා කොන්ත්‍රාත් පදනමේ ගුරුවරු 324 කට ස්ථිර පත්වීම් ", "News Content": "යුධ සමයේ උතුරු පළාතේ පාසල් තුළ ස්වෙච්ඡා පදනමින් හා කොන්ත්‍රත් පදනම මත සේවය කළ ගුරුවරුන් 324 දෙනෙ‍කුට ස්ථිර පත්වීම් පෙබරවාරි 15 වැනිදා අරලියගහ මන්දිරයේදී ලබාදීමට නියමිත බව උතුරු පළාත් ආණ්ඩුකාර කාර්යාලය පවසයි. ආණ්ඩුකාර කාර්යාලය පැවසූවේ යුධ සමයේ හා යුද්ධයෙන් පසුව උතුරු පළාතේ පාසල් තුළ ස්වෙච්ඡාවෙන් සේවය කළ ගුරුවරුන් 182 දෙනෙකුට හා කොන්ත්‍රාත් පදනමින් සේවය කළ ගුරුවරුන් 142 දෙනෙකුට ස්ථිර පත්වීම් එහිදී ප්‍රදානය කිරීමට නියමිත බවයි. ශ්‍රී ලංකා ගුරු සේවයේ 3 II ශ්‍රේණියට අදාළව අදාළ පත්වීම් පිරිනැමීමට නියමිත අතර,උතුරු පලාත් ආණ්ඩුකාර රෙජිනෝල්ඩ් කුරේ මහතාගේ බලවත් මැදිහත් වීම මත අධ්‍යාපන අමාත්‍ය අකිල විරාජ් කාරියවසම් මහතා ඊට අදාළ අමාත්‍ය මණ්ඩල තීරණ ලබාගෙන ඇති බවද ආණ්ඩුකාර කාර්යාල නිළධාරීන් පැවසීය. තමන්ට ස්ථිර පත්වීම් ලබාදෙන ලෙසට අදාළ ගුරුවරුන් අවස්ථා කිහිපයදීම දැඩි ලෙස උපවාස හා විරෝධතා පවත්වනු ලැබීය.", "URL": "https://sinhala.adaderana.lk/news.php?nid=83953", "Category": null, "Parent URL": null}