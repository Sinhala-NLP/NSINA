{"Source": "Adaderana", "Timestamp": "January 30, 2017 09:34 am", "Headline": "හෙරොයින් සමඟ කත මාට්ටු ", "News Content": "මට්ටක්කුලිය, කදිරානවත්ත ප්‍රදේශයේදී හෙරොයින් සමඟ කාන්තාවක අත්අඩංගුවට ගෙන ඇති බව වාර්තා වේ. බස්නාහිර පළාත් දුෂණ මර්දන ඒකකයේ නිලධාරීන්ට ලද තොරතුරක් මත සිදු කළ සෝදිසියකදී සැකකාර කාන්තාව අත්අඩංගුවට ගත් බව පොලීසිය පැවසුවේ ය. එහිදී අදාළ කාන්තාව සතුව තිබී හෙරොයින් ග්‍රෑම් 14 මිලිග්‍රෑම් 800ක් සහ රුපියල් 51,670ක මුදලක් පොලිසිය විසින් සොයාගෙන තිබේ. සැකකාරිය මට්ටක්කුලිය ප්‍රදේශයේ පදිංචි 32 හැවිරිදි කාන්තාවක් වේ. ඇය අද(30) මලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතව ඇති අතැ බස්නාහිර පළාත් දුෂණ මර්දන ඒකකය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68834", "Category": null, "Parent URL": null}