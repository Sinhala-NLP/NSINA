{"Source": "Adaderana", "Timestamp": "May 18, 2015 08:00 pm", "Headline": "බෙදුම්වාදය පෝෂණය කළ කුප්‍රකට මහළු මාධ්‍ය කොටියා කවුද?", "News Content": "දශක තුනක් ති‍ස්සේ පැවැතුණු ත්‍රස්තවාදය පරාජය කිරීමේ මෙහෙයුම අග දක්වාම ආරක්ෂ අංශ සමග එක්ව එය වාර්තා කිරීමේ නිරත වූ අද දෙරණ ද අද දින එම ජයග්‍රහණයේ කොටස්කරුවන් ලෙස එහි සතුට සමරනු ලබයි.එහෙත් එම ජයග්‍රහණයේ කොටස්කරුවන් ලෙස එය සැමරීමට නොහැකි, කොටි හිතවාදීව ක්‍රියා කළ විද්‍යුත් මාධ්‍ය ජාලයක් ද ක්‍රියාත්මක වූ බව මෙරට දෙකෝටියක් වූ ජනතාවට නොරහසකි.දශක තුනක් මුළුල්ලේ මෙරට වෙලා සිටි රුදුරු ත්‍රස්තවාදය නිමාකිරීම සඳහා ජාතියක් ලෙස සැවොම එක්ව කටයුතු කළ සමයේ ජනමාධ්‍ය යද ඒ වෙනුවෙන් සුවිශාල කැපකිරීමක් සිදුකළේය.අද දෙරණ උතුරේ මෙහෙයුම් ඇරඹි දින සිටම එම මානුෂිය මෙහෙයුමේ සියලු තොරතුරු රටට සජීවීව වාර්තා කළේ එය පුරවැසියන් වශයෙන්ද අපගේ වගකීමක් ලෙස සලකමිනි.එහෙත් තම මාධ්‍යය භාවිතය බෙදුම්වාදය වෙනුවෙන් මෙහෙයවූ අතැම් මාධ්‍ය ආයතනයන්ට යුධ ජයග්‍රහණය වාර්තා කිරීමට ඉඩලැබුණේ නැත.ජාත්‍යන්තර ත්‍රස්ත සංවිධාන ලැයිස්තුවේ ඉහළින් සිටි එල්. ටී. ටී. ඊ. ය ත්‍රස්තවාදී සංවිධානයක් ලෙස හැඳින්වීමටවත් මැලිකමක් දැක්වු මෙරට එක්තරා විද්‍යුත් මාධ්‍ය ජාලයක් එකලද කොටි හිතවාදීව කටයුතු කළ අතර අදත් ඔවුන් බෙදුම්වාදයට කත් ඇදීම කනගාටුවට කරුණකි.ත්‍රස්තවාදය පරාජය කිරීමේ මෙහෙයුම් පැවති සමයේ එකී විද්‍යුත් මාධ්‍ය ජාලය එල්. ටී. ටී. ඊ. කොටි නායකයා හැඳින්වූයේ ප්‍රභාකරන් මහතා ලෙසයි.ඔවුන්ට ප්‍රභාකරන්ව මහතා වෙද්දී කොටි නායක තමිල් සෙල්වම් සාමයේ පරවියා වුණි.එම කොටි නායකයාගේ අවසන් කටයුතු වූ දින මිනිත්තු නවයක පමණ ගුවන් කාලයක් භාවිත කරමින් ඔහුගේ ගුණ වැයීමටද මේ විද්‍යුත් නාලිකාව කටයුතු කළේ රට අමතක කරමිනි.දකුණේ සුළු පිපුරුමක් වුවද මහා පරාජයක් ලෙස මවා පෑ මේ විද්‍යුත් මාධ්‍යය නාලිකාව කොටි නායක ප්‍රභාකරන්ගේ මරණය පිළිබඳ පුවත මිනිත්තු කිහිපයකට සීමා කළේය.කොළඹ එක් ස්ථානයක පුපුරා ගිය බෝම්බයක් වෙනුවට වෙනත් ස්ථානයක පුපුරා ගිය බෝම්බයක දර්ශන විකාශය කිරීමේ ඉතිහාසයක්ද මේ විද්‍යුත් නාලිකාව සතුය.එතෙකින් නොනැවතුණු ඔවුන් දෙමළ ඩයස්පෝරාවේ වුවමනා මත මෙරට තුළ බෙදුම්වාදී මතය ව්‍යාප්ත කිරීමටත් කටයුතු කළ බව කවුරුත් දන්නා කරැණකි.ඒ නිසාම සමාජය තුළ කොටි නාලිකාව ලෙසද මේ ඊනියා විද්‍යුත් නාලිකාව හංවඩුගැසුණි.එලෙස බෙදුම්වාදය පෝෂණය කළ මේ කුප්‍රකට මාධ්‍ය නාලිකාව පිටුපස සිටින මහා මහළු කොටියා කවුද?සියලු රහස් සමගින් තවත් තොරතුරැ ළඟදීම බලාපොරොත්තු වන්න..", "URL": "https://sinhala.adaderana.lk/news.php?nid=51422", "Category": null, "Parent URL": null}