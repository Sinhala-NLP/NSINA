{"Source": "Adaderana", "Timestamp": "October 15, 2013 09:28 am", "Headline": "මංගල සමරවීර පොලීසියට බාරවෙයි ", "News Content": "එ.ජා.ප. පාර්ලිමේන්තු මන්ත්‍රී මංගල සමරවීර මහතා ‍මීට ස්වල්ප මොහොතකට පෙර මාතර පොලීසියට බාර වී තිබේ. මාතර නගරයේ දී එක්සත් ජාතික පක්ෂ ආධාරකරුවන් දෙපිරිසක් අතර ඇති වු ගැටුම සම්බන්ධයෙන් මංගල සමරවීර මන්ත්‍රීවරයා ඇතුළු 11 දෙනෙකු අත්අඩංගුවට ගන්නා ලෙස මාතර මහේස්ත්‍රාත්වරයා ඊයේ(14) නියෝග කරන ලදී. අදාළ නියෝගයට අනුව අද(15) පෙරවරුවේ තමා මාතර අධිකරණයට බාරවන බව මංගල සමරවීර මන්ත්‍රීවරයා ප්‍රකාශ කළේය. ඒ අනුව ඒ මහතා සිය නීතිඥවරයා සමඟ මාතර පොලීසියට බාර වී ඇති බව වාර්තා වෙයි.", "URL": "https://sinhala.adaderana.lk/news.php?nid=38151", "Category": null, "Parent URL": null}