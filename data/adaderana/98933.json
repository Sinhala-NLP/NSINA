{"Source": "Adaderana", "Timestamp": "November 9, 2018 08:39 am", "Headline": "වාහන පෝළිමක් අනතුරක-9ක් මරුට-40කට තුවාල", "News Content": "ට්‍රක් රියක් තවත් වාහන කිහිපයක් සමඟ ගැටීමෙන් සිදුවූ අනතුරකින් පුද්ගලයින් නවදෙනෙක් මියගිය පුවතක් මෙක්සිකෝවෙන් වාර්තාවෙයි. මෙක්සිකෝවේ සිදුවූ රිය අනතුරකින් පුද්ගලයින් නවදෙනක් මියගොස් තවත් 40දෙනෙක් තුවාල ලබා තිබේ. අධි වේගයෙන් පැමිණි ට්‍රක් රියක් තවත් වාහන කිහිපයක ගැටීම හේතුවෙන් මේ අනතුර සිදුවිය. අනතුර සිදුව ඇත්තේ එරට මෙක්සිකෝ ටොලුකා අධිවේගී මාර්ගයේදීයි. ට්‍රක් රිය පැදවූ රියදුරුවරිය පවසා ඇත්තේ රථයේ තිරිංග පද්ධතිය ක්‍රියාත්මක නොවීම අනතුරට හේතු වූ බවයි. තුවාල ලැබූවන්ගෙන් 16දෙනෙක් තවමත් රෝහල්ගතව ප්‍රතිකාර ලබයි. අනතුර පිළිබද පරීක්ෂණ තවදුරටත් ක්‍රියාත්මකයි.", "URL": "https://sinhala.adaderana.lk/news.php?nid=98933", "Category": null, "Parent URL": null}