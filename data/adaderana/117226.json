{"Source": "Adaderana", "Timestamp": "August 22, 2019 04:27 pm", "Headline": "උණුසුම් වු වැලිගම ප්‍රාදේශීය සභාව", "News Content": "අද දින (22) මාතර වැලිගම ප්‍රාදේශීය සභාවේ මාසික සැසිවාරය අතරතුර දී උණුසුම්කාරී තත්ත්වයක් උද්ගත වී ඇති බව අද දෙරණ වාර්තාකරු පවසයි. පොදු ජන පෙරමුණේ මන්ත්‍රීවරු පිරිසක් ගෝඨාභය රාජපක්ෂ මහතාට සහය පල කරමින් කෑ කෝ ගසමින් සභාවට පැමිණ ඇති අතර මේ හේතුවෙන් එක්සත් ජාතික පක්ෂයේ මන්ත්‍රීවරුන් ඊට එරෙහිව අදහස් හුවමාරු කරගෙන ඇත. මෙම අවස්ථාවේ ප්‍රාදේශීය සභාවේ හිටපු සභාපති හා වත්මන් සභාපති අතර උණුසුම් තත්ත්වයක් ඇති වී තිබේ. කෙසේ වෙතත් පසුව එක්සත් ජාතික පක්ෂ මන්ත්‍රීවරුවරු සභාවෙන් පිටත්ව ගොස් ඇති අතර මාසික සැසිවාරයේ කටයුතු නවතා දමා ඇත.", "URL": "https://sinhala.adaderana.lk/news.php?nid=117226", "Category": null, "Parent URL": null}