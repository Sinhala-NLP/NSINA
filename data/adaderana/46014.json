{"Source": "Adaderana", "Timestamp": "September 12, 2014 12:19 pm", "Headline": "හෙට පැය 9ක ජල කප්පාදුවක්", "News Content": "හෙට දිනයේ පැය 09ක කාලයක් බස්නාහිර පළාතේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. කැලණිය, වත්තල, හැඳල, බියගම, දොම්පේ සහ ජා ඇල යන ප්‍රාදේශිය සභා බල ප්‍රදේශ වලටත් පෑලියගොඩ සහ ජා ඇල නගර සභා බල ප්‍රදේශ වලටත් බියගම ආයෝජන කලාපයටත් ජල සැපයුම අත්හිටුවීමට නියමිතය. උදෑසන 08 සිට පස්වරු 05 දක්වා කාලය තුළ අදාළ ප්‍රදේශ වලට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය සඳහන් කළේය. අදාළ ප්‍රදේශ වලට විදුලිය සැපයීම අත්හිටුවීම හේතුවෙන් මෙම තිරණය ගෙන ඇත.", "URL": "https://sinhala.adaderana.lk/news.php?nid=46014", "Category": null, "Parent URL": null}