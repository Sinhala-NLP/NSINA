{"Source": "Adaderana", "Timestamp": "June 25, 2018 10:38 pm", "Headline": "යහපාලනයක් අද රට තුළ නෑ", "News Content": "අද රටේ යහපාලනයක් ඇතැයි ඇතැමුන් ප්‍රකාශ කළද එවන් යහපාලනයක් රට තුළ දක්නට නොමැති බව ජාතික සර්වෝදය ව්‍යාපාරයේ සභාපති ආචාර්ය ඒ.ටී.ආරියරත්න මහතා චෝදනා කරයි. ජාතික සර්වෝදය ව්‍යාපාරයට අනුබද්ධිත දේශ්වෝදය සංවිධානයේ ජාතික සමුළුව අමතමින් රාවතාවත්ත සර්වෝදය ශාලාවේදී ඒ මහතා මේ අදහස් ප්‍රකාශ කළේය. අප රටේ ජනාධිපතිවරයා හමුවීමට නොහැකි තත්ත්වයක් හටගෙන ඇති බවත් එහෙත් ඇමෙරිකානු ජනාධිපතිවරයා එක් දුරකථන ඇමතුමක් මඟින් හමුවීමට හැකි බව ඒ මහතා පවසයි. අවංක පුද්ගලයෙකුට කිසියම් කාර්යක් කර ගැනීමටවත් පරාර්ථකාමි අයෙකුට උදව්වක් කිරීමට හැකියාවක් රට තුළ නොමැති බව ආරියරත්න මහතා සඳහන් කළේය. මේ අතර රට තුළ යහපාලනයක් ඇත්නම් රටේ සිටින සියලුම හොරුන් සිටිය යුත්තේ සිරගෙවල්වල බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=91497", "Category": null, "Parent URL": null}