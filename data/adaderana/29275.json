{"Source": "Adaderana", "Timestamp": "November 17, 2012 06:20 pm", "Headline": "අය වැය දෙවන වර කියවීම වැඩි ඡන්ද 103න්  සම්මතයි", "News Content": "2013 අය වැය දෙවන වර කියවීම අද (17) පාර්ලිමේන්තුවේදී වැඩි ඡන්ද 103කින් සම්මත විය. ඊට පක්ෂව ඡන්ද 156ක් ලැබුණු අතර විපක්ෂව ලැබුණේ ඡන්ද 53ක් පමණයි. එක්සත් ජාතික පක්ෂය, ප්‍රජාතන්ත්‍රවාදී ජාතික සන්ධානය හා ද්‍රවිඩ ජාතික සන්ධානය අය වැයට විරුද්ධව ඡන්දය ප්‍රකාශ කරන ලදී. සභානායක අමාත්‍ය නිමල් සිරිපාල ද සිල්වා මහතාගේ ඉල්ලීමක් අනුව ඡන්ද විමසීම නාමිකව පැවැති අතර මන්ත්‍රීවරු 15 දෙනෙකු අද පාර්ලිමේන්තුවට පැමිණ නොසිටි බවද වාර්තා විය. අය වැය තෙවන වර කියවීම හෙවත් කාරක සභා අවස්ථාව ලබන සඳුදා පෙරවරු 9.30 ආරම්භ කිරීමට නියමිත අතර තෙවන වර කියවීමේ අවසන් ඡන්ද විමසීම දෙසැම්බර් මස 8 වන දින පස්වරු 6.00 සිදුකිරීමට නියමිතය.", "URL": "https://sinhala.adaderana.lk/news.php?nid=29275", "Category": null, "Parent URL": null}