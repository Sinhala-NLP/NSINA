{"Source": "Adaderana", "Timestamp": "June 3, 2011 08:47 am", "Headline": "පුංචි ඡන්දයට මනාප අංක දීම මේ සතියේ අවසන්", "News Content": "පළාත් පාලන ආයතන 67 ක් සඳහා පැවැත්වීමට නියමිත මැතිවරණය සඳහා දේශපාලන පක්ෂ සහ ස්වාධීන කණ්ඩායම් වෙත මනාප අංක නිකුත් කිරීම මේ සතිය තුළ අවසන් කරන බව මැතිවරණ මහලේකම් කාර්යාලය පවසයි. මීට පෙර කැඳවූ තැපැල් ඡන්ද අයදුම්පත්වලට අදාළ සුදුසුකම් ලැබූවන්ට ඉදිරියේ දී පැවැත්වෙන පළාත් පාලන මැතිවරණයේ දී තැපැල් ඡන්දය භාවිත කිරීමට පහසුකම් සලසන බව ද මැතිවරණ මහලේකම් කාර්යාලයේ ප්‍රකාශකයෙකු සඳහන් ක‍ළේය. ඊට අදාළ තැපැල් ඡන්ද පත්‍රිකා ඉදිරි සතිය තුළ නිකුත් කිරීමට නියමිතය. මේ අතර 2011 ඡන්ද හිමි නාමලේඛන ප්‍රතිශෝධන ක්‍රියාවලිය ආරම්භ වී ඇති බැවින් ග්‍රාම නිලධාරීවරයා හමුවී ඡන්ද හිමි නාමලේඛනයට තම නම් ඇතුල් වි ඇත්දැයි සොයාබලන ලෙස පැෆ්රල් සංවිධානය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=16505", "Category": null, "Parent URL": null}