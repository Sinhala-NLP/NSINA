{"Source": "Adaderana", "Timestamp": "June 15, 2017 12:31 pm", "Headline": "බස් ගාස්තු ඉහළට ?", "News Content": "බස් ගාස්තු සංශෝධනයට අදාළ කැබිනට් පත්‍රකාව ලබන සතියේ අමාත්‍ය මණ්ඩලයට ඉදිරිපත් කිරීමට නියමිතව තිබේ. අදාළ සංශෝධනය සඳහා වන නිර්දේශ ලබාදෙන ලෙස මුදල් අමාත්‍යාශයෙන් මේ වන විටත් ඉල්ලීමක් කර ඇති බව ප්‍රවාහන අමාත්‍යාංශය සඳහන් කළේය. බස් ගාස්තු සංශෝධනය පිළිබඳ ජාතික ප්‍රතිපත්තියට අනුව සෑම වසරකම ජුලි මස පළමු වනදා බස් ගාස්තු සංශෝධනයක් සිදු වීමට නියමිතයි. ඒ අනුව ලබන මාසයේ සිට දැනට ක්‍රියාත්මක බස් ගාස්තු සියයට හයකින් වැඩි වනු ඇති බව ප්‍රවාහන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=74245", "Category": null, "Parent URL": null}