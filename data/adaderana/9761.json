{"Source": "Adaderana", "Timestamp": "July 22, 2010 08:01 am", "Headline": "‍කුරුම්බා ගෙඩිය හිල් කිරීමට ගත් බෝම්බය මරු කැඳවයි", "News Content": "කල්පිටිය පල්ලිවාසල්තුරෙයි ප්‍රදේශයේදී කුඩා ප්‍රමාණයේ බෝම්බයක් පුපුරා ‍යාමෙන් ඊයේ පස්වරුවේ පුද්ගලයෙකු ජිවිතක්ෂයට පත්ව තිබේ. අදාළ පුද්ගලයා විසින් පල්ලිවාසල්තුරෙයි ප්‍රදේශයේ පිහිටි ගුවන් හමුදාවට අයත් වෙඩි පිටියෙන් අහුලාගත් පුපුරා නොගිය බෝම්බයක් පොල්වත්තකට රැගෙන ගොස් ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජය‍කොඩි මහතා සඳහන් කළේය. අනතුරුව කුරුම්බා ගෙඩියක් හිල් කිරීම සඳහා එම උල් හැඩය සහිත බෝම්බය භාවිතා කිරීමට යාමේදී එය පුපුරා ගොස් තිබේ. මෙසේ ජිවිතක්ෂයට පත්ව ඇත්තේ පල්ලිවාසල්තු‍රෙයි ප්‍රදේශයේම පදිංචි 32 හැවිරිදි පුද්ගලයෙකි. පශ්චාත් මරණ පරීක්ෂණය අද සිදුකිරීමට නියමිත අතර කල්පිටිය පොලිසිය වැඩිදුර විමර්ශන කටයුතු ආරම්භ කර තිබේ.", "URL": "https://sinhala.adaderana.lk/news.php?nid=9761", "Category": null, "Parent URL": null}