{"Source": "Adaderana", "Timestamp": "April 20, 2014 04:22 pm", "Headline": "ලොරි රථයක ගැටී යාචකයෙක් මරුට", "News Content": "පොළොන්නරුව - මඩකලපුව මාර්ගයේ 73 කිලෝමීටර් කණුව අසළ සිදුවු රිය අනතුරකින් පුද්ගලයෙකු මියගොස් තිබේ. පොලිස් මාධ්‍ය ප්‍රකාශක කාර්යාලය පැවසුවේ මාර්ගයේ ගමන්ගත් යාචකයෙකු අද(20) අලුයම ලොරි රථයක ගැටීමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු පුද්ගලයා පොළොන්නරුව රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 65 හැවිරිදි පුද්ගලයෙකු වන බව පොලීසිය සඳහන් කළේය.", "URL": "https://sinhala.adaderana.lk/news.php?nid=42679", "Category": null, "Parent URL": null}