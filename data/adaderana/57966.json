{"Source": "Adaderana", "Timestamp": "March 7, 2016 02:39 pm", "Headline": "පිරිසක් එක පැත්තකට වෙලා චම්පිකට ගහනවා", "News Content": "පාර්ලිමේන්තු පාරේ පසුගියදා සිදුවූ අනතුරක් සම්බන්ධයෙන් පිරිසක් පාඨලී චම්පික රණවක ඇමතිවරයා ඉලක්ක කරගෙන අසත්‍ය ප්‍රචාර පතුරුවමින් සිටින බව බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා කියයි.අද (07) පැවති මාධ්‍ය හමුවකදී ඒ මහතා කියා සිටියේ ජාතික හෙළ උරුමය සමග දේශපාලනික වශයෙන් සතුරුව සිටින කණ්ඩායම් අදාළ අනතුරින් පසු එක පිලකට පැමිණ අමාත්‍යවරයාට මෙලෙස චෝදනා කරන බවයි.මෙම සිද්ධියට අදාළ පරීක්ෂණවලට කිසිදු බලපෑමක් කර නැති බවත්, එම පරීක්ෂණ ස්වාධීනව කරගෙන යාමට පොලීසියට ඉඩදී ඇති බවත්, ඒ මහතා පැවසීය.අදට මෙම සිද්ධිය වී දින 9ක් වී ඇති බවත්, ඇමතිවරයා මේ ගැන මාධ්‍යයට කිසිවක් ප්‍රකාශ නිකුත් කිරීමෙන් වැළකී සිටියේ එම පරීක්ෂණ දේශපාලන බලපෑමකින් තොරව පවත්වාගෙන යාමට බවද හෙතෙම වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=57966", "Category": null, "Parent URL": null}