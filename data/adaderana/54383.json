{"Source": "Adaderana", "Timestamp": "October 12, 2015 07:15 am", "Headline": "පිල්ලෙයාන්ගෙන් තවදුරටත් ප්‍රශ්න කෙරෙයි", "News Content": "අපරාධ පරීක්ෂණ දෙපාර්තමේන්තුව මගින් අත්අඩංගුවට ගත් නැගෙනහිර පළාත් හිටපු ප්‍රධාන අමාත්‍ය සිවනේෂතුරේයි චන්ද්‍රකාන්තන් හෙවත් පිල්ලෙයාන් රඳවා තබාගෙන ප්‍රශ්න කරන බව පොලිසිය පවසයි.2005 වසරේ මඩකළපුව ශාන්ත මරියා දේවස්ථානය තුළ වෙඩි තැබීමකින් ජිවිතක්ෂයට පත් වූ දෙමල ජාතික සන්ධානයේ හිටපු පාර්ලිමේන්තු මන්ත්‍රී ජෝෂප් පරරාජසිංහම් මහතාගේ ඝාතනය සම්බන්ධයෙන් ප්‍රකාශයක් ලබා ගැනීම සඳහා මොහු අපරාධ පරීක්ෂණ දොපාර්තමේන්තුවට කැඳවා තිබුණි.ඒ අනුව ඊයේ පස්වරු 05 ට පමණ පිල්ලෙයාන් අපරාධ පරික්ෂණ දෙපාර්තමේන්තුව හමුවේ පෙනී සිටි අතර මූලික ප්‍රකාශ ලබා ගැනීමෙන් පසු ඔහු අත්අඩංගුවට ගත් බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.අත්අඩංගුවට ගත් හිටපු ප්‍රධාන අමාත්‍යවරයා මේ වන විට රඳවා තබාගෙන ප්‍රශ්න කිරීම් සිදු කරන බව පොලිස් මාධ්‍ය ප්‍රකාශකවරයා කියා සිටියේය.මේ අතර අදාළ ඝාතනය සම්බන්ධයෙන් ටී.එම්.වී.පී පක්ෂයේ හිටපු ජාතික සංවිධායක ප්‍රදීප් මාස්ටර් හෙවත් එඩ්වින් සිල්වා සහ රංගසාමි කනගනායගම් යන සැකකරුවන් දෙදෙනා පසුගිය අඟහරුවාදා අත්අඩංගුවට ගනු ලැබිණි.", "URL": "https://sinhala.adaderana.lk/news.php?nid=54383", "Category": null, "Parent URL": null}