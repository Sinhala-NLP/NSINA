{"Source": "Adaderana", "Timestamp": "May 20, 2015 04:34 pm", "Headline": "රාජිත පුතාගේ දැරිය ගැන පරිවාස වාර්තාවක් කැඳවයි", "News Content": "ඇමති රාජිත සේනාරත්න මහතාගේ පුත් එක්සත් සේනාරත්න නැමැත්තා විසින් බලහත්කාරයෙන් රඳවා සිටින බව කියන දැරිය පිළිබඳ සම්පූර්ණ පරිවාස වාර්තාවක් කැඳවීමට කොළඹ ප්‍රධාන මහේස්ත්‍රාත් අධිකරණය නියෝග කර තිබේ.දැරිය අධිකරණයට ඉදිරිපත් කරන ලෙස ඇයගේ මව්පියන් විසින් අධිකරණයෙන් ඉල්ලීමක් කර තිබුණි.දැරිය වෙනුවෙන් පෙනීසිටි නීතීඥයින් අධිකරණය හමුවේ ප්‍රකාශ කළේ අදාළ දැරියගේ ඡායාරූප මාධ්‍ය තුළින් පළ කිරීම නිසා ඇය අපහසුතාවයට පත්වන බවයි. එම කරුණු සලකා බැලූ කොළඹ ප්‍රධාන මහේස්ත්‍රාත් ගිහාන් පිලිපිටිය මහතා දැරියගේ ඡායාරූප මාධ්‍ය මඟින් ප්‍රචාරය කිරීමෙන් වළකින ලෙස ඉල්ලීමක් කළ අතර එම නඩුව සම්බන්ධයෙන් ප්‍රසිද්ධියේ සාකච්ඡා කිරීමෙන් වළකින ලෙස ද පාර්ශව වලට නියම කර තිබේ. සිද්ධිය පිළිබඳ නඩු විභාගය ලබන 17 වන දා යළි කැඳවීමට නියමිතය.", "URL": "https://sinhala.adaderana.lk/news.php?nid=51461", "Category": null, "Parent URL": null}