{"Source": "Adaderana", "Timestamp": "December 11, 2016 10:20 am", "Headline": "කසල තේ සමග 1ක් කොටු", "News Content": "කසල තේ තොගයක් ප්‍රවාහනය කරමින් සිටි පුද්ගලයෙකු ගම්පොල, දවුලගල මුරුතගහමුල ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකා කඳවුරේ ගම්පොල කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරු අත්අඩංගුවට ගෙන ඇති බව වාර්තා වේ.ඔහු ලොරි රථයකින් අදාළ කසල තේ තොගය ප්‍රවාහනය කරමින් සිට ඇති අතර අදාළ ලොරි රථයේ තිබී කසල තේ කිලෝග්‍රෑම් 3000ක් පොලිස් විශේෂ කාර්යය බලකාය විසින් සොයාගෙන තිබේ.වැඩිදුර විමර්ශන සඳහා සැකකරු සහ අදාළ කසල තේ තොගය දවුලගල පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66922", "Category": null, "Parent URL": null}