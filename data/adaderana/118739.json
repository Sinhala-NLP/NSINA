{"Source": "Adaderana", "Timestamp": "September 10, 2019 11:28 am", "Headline": "විශේෂ අවශ්‍යතා සහිත දරුවන්ගේ විලාසිතා දැක්මක්", "News Content": "විශේෂ අවශ්‍යතා සහිත ළමුන් සහභාගි වූ විලාසිතා දැක්මක් ඉන්දියාවේ නවදිල්ලි අගනුවරදී පවත්වා තිබේ. විශේෂ අවශ්‍යතා සහිත පිරිස් සාමාන්‍ය සමාජය වෙත යොමු කිරීම ප්‍රවර්ධනය කිරීමේ අරමුණින් එය සංවිධාන කර තිබුණි. විසිතුරු ඉන්දියානු සහ බටහිර විලාසිතාවලින් සැරසුණු විශේෂ අවශ්‍යතා සහිත දරු දැරියන් රැසක් නවදිල්ලියේ පැවති විලාසිතා දැක්මට එක්ව සිටියේය. ඔවුන්ගෙන් ඇතැම් පිරිස් වේදිකාවට මතට පැමිණියේ රෝද පුටුවල ආධාරයෙන් වීම විශේෂත්වයක්. එමෙන්ම අවශ්‍ය අයට සහාය වීම සඳහා ස්වෙච්ඡා සේවකයන් පිරිසක්ද මෙම ඉසව්වට සම්බන්ධ වී සිටියේය. විලාසිතා දැක්ම නම් කර තිබුණේ \" මගේ ඉන්දියාව මගේ ආඩම්බරයයි \" යනුවෙන්. ඉන්දීය මෝස්තර නිර්මාණකරුවන්ගේ සභාව සහ රාජ්‍ය නොවන සංවිධනයක් එක්ව එය සංවිධාන කර තිබුණි. විශේෂ අවශ්‍යතා සහිත පිරිස්ද සාමාන්‍ය සමාජයටම ඇතුලත් කිරීම ප්‍රවර්ධනය කිරීම මෙම විලාසිතා දැක්මේ අරමුණයි. විශේෂ අවශ්‍යතා සහිත පුද්ගලයන්ට ගැලපෙන පරිඳි අධ්‍යාපනය, යටිතල පහසුකම්, ප්‍රවාහන සේවා හා තොරතුරු තාක්ෂණය හැඩගැන්වීමේ වැදගත්කම පිළිබඳවත් මෙහිදී අවධානය යොමුකර තිබුණි.", "URL": "https://sinhala.adaderana.lk/news.php?nid=118739", "Category": null, "Parent URL": null}