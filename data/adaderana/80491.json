{"Source": "Adaderana", "Timestamp": "November 25, 2017 09:32 am", "Headline": "  එක දවසෙන් ID ගන්න අද සුහුරුපායට එන්න", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින අයදුම්කරුවන්ට ජාතික හැඳුනුම්පත් ලබාදීමේ විශේෂ එක්දින සේවාවක් අද(25) දිනයේ ක්‍රියාත්මක බව පුද්ගලයින් ලියාපදිංචි කිරීමේ දෙපාර්තමේන්තුව පවසයි. එම දෙපාර්තමේන්තුවේ කොමසාරිස් ජනරාල් පී. වියානි ගුණතිලක මහතා සඳහන් කළේ පෙරවරු 8.30 සිට පස්වරු 4.30 දක්වා මෙම විශේෂ එක්දින සේවය ක්‍රියාත්මක බවයි. බත්තරමුල්ලේ පිහිටි පුද්ගලයින් ලියාපදිංචි කිරීමේ දෙපාර්තමේන්තුවට පැමිණ අද දිනය තුළ හැඳුනුම්පත් නොමැති සාමාන්‍ය පෙළ සිසුන්ට හැදුනුම්පත් ලබාගත හැකි බව වියානි ගුණතිලක මහතා සඳහන් කළේය.", "URL": "https://sinhala.adaderana.lk/news.php?nid=80491", "Category": null, "Parent URL": null}