{"Source": "Adaderana", "Timestamp": "January 25, 2018 12:51 pm", "Headline": " ගල්තලාවෙන් මතුවු පා සටහන් ගැන පුරාවිද්‍යා පරීක්ෂණයක්-පූජනීයයි කියා ජනතාව වන්දනා කරයි", "News Content": "මස්කෙළිය ගාඩිමෝර් නවෆෝප්මොර් වතුයායේ ගල්තලාවක් මතින් මතුවු විශාල පා සටහන්වලට සමාන පාද සම්බන්ධයෙන් පුරා විද්‍යා දේපාර්තමේන්තුවේ නිලධාරින් පරීක්ෂණයක් ආරම්භ කර තිබේ. 23 වන දා පුරා විද්‍යා දෙපාර්තෙම්න්තුවේ මහනුවර මධ්‍යම කලාප භාර නිලධාරින් පිරිසක් පැමිණ විමර්ශන ආරම්භ කර තිබේ. එම පාද සටහන්වල සියලු විස්තර පුරාවිද්‍යා දෙපාර්තෙම්න්තුවේ නිළධාරින් විසින් ලබාගත් අතර මෙම පාද සටහන් සම්බන්ධයෙන් පුළුල් විමර්ශනයක් සිදුකර නිගමනයකට පැමිණ මේ පිළිබඳ වාර්තාවක් ඉදිරියේදි නිකුත් කරන බව පුරා විද්‍යා පරික්‍ෂණ නිලධාරි පාලිත අත්තනායක මහතා පවසා තිබේ. මෙම පාද සටහන් මුලින්ම දැක තිබු වතුකම්කරුවන්ගෙන් පුරාවිද්‍යා නිලධාරින් ප‍්‍රකාශ කිහිපයක්ද සටහන් කරගෙන තිබේ. ඉකුත් විසිවනදා(20) එම වතුයායේ වතුකම්කරුවන් විසින් මෙම පාද සටහන් දැක තිබු අතර එම පා සටහන්වලට මේ වන විට වතුකම්කරුවන් පුද සත්කාර කරනු ලබයි. එම පාද සටහන් දැක ගැනිමට ප‍්‍රදේශයේ විශාල පිරිසක් දිනපතා එම වතුයායට පැමිණෙන අතර මාවුස්සාකැලේ ජලාශයට ඉහළින් ශ්‍රී පාද රක්‍ෂිතයට ආසන්නයේ විශාල ගල් තලාවක් මත පිහිටා තිබේ. මෙම පාද සටහන්වලින් දකුණු පාදය පැහැදිලිව දිස්වන අතර වම් පාදයේ සටහන් තරමක් මැකි ගොස් ඇති අතර අඩි එකහාමාරක් පමණ දිගකින් යුක්ත මෙම පාද සටහන් අඟල් තුනක් පමණ ගල් තලාව මතට ගිලා බැස ඇති බවට අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=83509", "Category": null, "Parent URL": null}