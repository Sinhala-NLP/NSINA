{"Source": "Adaderana", "Timestamp": "March 8, 2018 04:02 pm", "Headline": "වැඩියෙන් බිත්තර තියෙද්දි ඉන්දියාවෙන් බිත්තර ගෙනල්ලා", "News Content": "රටේ සියලු අවශ්‍යතා සපුරාලිය හැකි ප‍්‍රමාණයටත් වැඩි බිත්තර අතිරික්තයක් තිබියදී එක් එක් පුත්ගලයින්ගේ පෞද්ගලික අභිමතාර්ථ ඉටුකරගැනීමට ඉන්දියාවෙන් බිත්තර ආනයනය කිරීමෙන් ලංකාවේ අහිංසක බිත්තර නිෂ්පාදකයා සිය දිවි හානි කරගැනීම නවතාලිය නොහැකි බව සමස්ථ ලංකා බිත්තර නිෂ්පාදකයින්ගේ සංගමයේ සභාපති සරත් රත්නායක මහතා පවසයි. මාධ්‍ය හමුවකට එක්වෙමින් ඔහු මෙම අදහස් පළ කළේය. එහිදී වැඩිදුරටත් කරුණු දැක්වූ සරත් රත්නායක මහතා පැවසුවේ පාරිභෝගික කටයුතු හා වෙළඳ අමාත්‍යංශයේ සෘජු මැදිහත්වීම මත අදාළ බිත්තර පිරවූ කන්ටේනර් 6ක් මේ වනවිටත් නැවුගත කොට අවසන් බවත් ඒවා සතොස හරහා පාරිභෝගිකයින් අතට පත්කිරීමට සියලූ කටයුතු සූදානම් බවත් මේ වන විට විශ්වාස කටයුතු ආරංචිමාර්ගයෙන් තම සංගමය දැනුම්වත් වී ඇති නිසා පෙරේදා කුරුණෑගලදී එය වහා නවතාලන ලෙසට ඉල්ලීමක් සිදුකරමින්ජ නාධිපතිවරයාට ලිපියක් බාරදීමට උත්සහ කළත් රටේ පවතින තත්ත්වය හේතුවන් එම අවස්ථාව ගිලිහීගිය බවයි. එම සංගමයේ ලේකම් විජය අල්විස් මහතා පැවසුවේ උත්සව අවස්ථාවකදී හෝ සංගමයක් ලෙස කිසි අයුරකින් බිත්තර මිළ ඉහල නොයවා පාරිභෝගිකයාගේ අවශ්‍යතා මැනවින් හඳුනාගත් සංගමයක් වශයෙන් ඉතා අවම මිළක පවත්වාගන යන හා අති විශාල බිත්තර අතිරික්තයක් පවතින අවස්ථාවක කාගේ උවමනාවට එලෙස බිත්තර ආනයනය කරන්නේද යන්න රජය වශයෙන් වහා සොයා බැලිය යුතු බවයි. තවද මේ පිළිබඳව රේඛීය අමාත්‍යංශය දැනුම්වත් කිරීමට පියවර ගත්තත් ඒ පිළිබඳව අමාත්‍යංශය හෝ කිසිදු දැනුම්වත් භාවයක් නොමැති බව තමන්ට දැනගන්නට ලැබුන බවත් මෙම බිත්තර ආනයනය ඉතා සූක්‍ෂමව සිදුකරන්නක් බවත් ය. මෙම බිත්තර අඩංගු නෞකාව මෙරටට පැමිණෙන අවස්ථාව වනවිටත් සංගමයක් වශයෙන් තම කණ්ඩායම මැදිහත්ව කන්ටේනර් නිදහස් කරවාගැනීමටද රේඛීය අමාත්‍යංශයේද සහයෝගය සහිතව විරුද්ධවන බවත් එහිදී ඔවුන් පැවසීය. සංගමය නියෝජනය කළ ගොවි මහතෙකු වූ එස් එම් සෙනවිරත්න මහතා කියාසිටියේ මේ වනවිටත් බිත්තර ගෙවීන් කෝටි ගණනාවක ණය කන්දක හිරවී ඇති මොහොතක මෙවන් අයුරින් ආණ්ඩුවේ බලධරයින් කටයුතු කිරීම මගින් තමන් ඇතුලූ ගොවීනට සියදිවි හාණිකරගන්නවා හැරෙන්නට වෙනත් විකල්පයක් නොමැති බවයි.", "URL": "https://sinhala.adaderana.lk/news.php?nid=85373", "Category": null, "Parent URL": null}