{"Source": "Adaderana", "Timestamp": "June 28, 2018 11:19 am", "Headline": "අවුරුදු 16 සම්පූර්ණ නම් රැකියාවලට යන්න රජයෙන් අවසර", "News Content": "වයස අවුරුදු 16 සම්පූර්ණ වන තරුණ තරුණියන් හට වෘත්තීමය සේවාවන්වලට යොමු වීමේ අවස්ථාව ලබාදීමට ප්‍රංශ රජය තීරණය කර තිබේ. ප්‍රංශ ජනාධිපති එමානුවෙල් මැක්රොන්ගේ සංකල්පයකට අනුව මෙය ක්‍රියාත්මක කිරීමට සැළසුම් කර ඇති බව විදෙස් මාධ්‍ය සඳහන් කළේය. මෙම වෘත්තීය සේවාවන් අදියර දෙකක් යටතේ ක්‍රියාත්මක වන අතර පලමු අදියරේදී සංස්කෘතික කටයුතු, ස්වෙච්ඡා ගුරු සේවය, සමාජ සේවා හා ආරක්ෂක අංශ කටයුතු හා ගිනි නිවීමේ සේවා සඳහා යොමු කරනු ඇත. පළමු අදියරේදී පුහුණුව ලද අංශ යටතේ මාස තුනේ සිට වසරක කාලයක් සඳහා සේවය කිරීම දෙවන අදියරේදී සිදුවන බව විදෙස් මාධ්‍ය සඳහන් කළේය. සිවිල් අයිතිවාසිකම් සහ ජාතික සමගිය පිළිබඳ හැඟීම ප්‍රවර්ධනය කිරීමේ අරමුණින් මෙය ක්‍රියාත්මක වන බව ප්‍රංශ ජනාධිපතිවරයා අවධාරණය කර ඇත.", "URL": "https://sinhala.adaderana.lk/news.php?nid=91621", "Category": null, "Parent URL": null}