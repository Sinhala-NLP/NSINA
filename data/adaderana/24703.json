{"Source": "Adaderana", "Timestamp": "June 2, 2012 09:34 am", "Headline": "බදුල්ලේ දී මෝටර් රථ 2 ක් ප්‍රපාතයකට පෙරළෙයි", "News Content": "බදුල්ල, පස්සර මාර්ගයේ ජයගම වංගුවේ දී මෝටර් රථ දෙකක් ප්‍රපාතයකට පෙරළී තිබේ. ඊයේ(01) රාත්‍රී 7 ට පමණ මෙම අනතුර සිදුව ඇති බව බදුල්ල පොලිසිය සඳහන් කරයි. මෝටර් රථ 2 අඩි 100 ක් පමණ ප්‍රපාතයකට පෙරළී ඇති නමුත් එහි රියදුරන් දෙදෙනාට කිසිදු තුවාලයක් සිදුව නොමැති බව සඳහන්ය. ආරක්ෂක පටි පැළඳ සිටීම හා වායු බැලුන් ක්‍රියාත්මකවීම හේතුවෙන් ඔවුන් ආරක්ෂා වී ඇති බව පොලිසිය සඳහන් කරයි. කෙසේවෙතත් මෝටර් රථවල ගමන් ගත් පුද්ගලයින් දෙදෙනෙකු තුවාල ලබා ඇති බව ද වාර්තා වේ.", "URL": "https://sinhala.adaderana.lk/news.php?nid=24703", "Category": null, "Parent URL": null}