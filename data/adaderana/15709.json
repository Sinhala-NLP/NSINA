{"Source": "Adaderana", "Timestamp": "April 26, 2011 10:21 am", "Headline": "අකුණු සැර වැදී පොළොන්නරුවේ තිදෙනෙක් මරුට  ", "News Content": "පොළොන්නරුව, වැලිකන්ද ප්‍රදේශයේ දී අකුණු සැර වැදීමෙන් පුද්ගලයින් තිදෙනෙකු ජීවිතක්ෂයට පත්ව තිබේ. වැලිකන්ද, මදුරන්ගල ප්‍රදේශයේ දී පුද්ගලයින් දෙදෙනෙකුට අකුණු සැර වැදී ඇති අතර වැලිකන්ද, මහසෙන්පුර ප්‍රදේශයේ දී අනෙක් පුද්ගලයාට අකුණු සැර වැදී ඇති බව වාර්තා වේ. ගොවිතැන් කටයුතුවල නිරත වෙමින් සිටි පුද්ගලයින් තිදෙනෙකුට මෙසේ අකුණු සැර වැදී ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්ප්ලි මහතා ප්‍රකාශ කළේය.", "URL": "https://sinhala.adaderana.lk/news.php?nid=15709", "Category": null, "Parent URL": null}