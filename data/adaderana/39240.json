{"Source": "Adaderana", "Timestamp": "December 1, 2013 11:40 am", "Headline": "නැගෙනහිර පූජිත උතුරට!", "News Content": "උතුරු පළාත භාර නව ජ්‍යෙෂ්ඨ නියෝජ්‍ය පොලිස්පතිවරයා ලෙස පුජිත ජයසුන්දර මහතා පත් කිරීමට නියමිතව තිබේ. පොලිස් දෙපාර්තමේන්තුව සඳහන් කළේ උතුරු පළාත භාර ජ්‍යෙෂ්ඨ නියෝජ්‍ය පොලිස්පති ගාමිණි සිල්වා මහතා විශ්‍රාමයාම හේතුවෙන් පුරප්පාඩුවන තනතුර සඳහා පුජිත ජයසුන්දර මහතා පත් කිරීමට නියමිත බවයි. ගාමිණි සිල්වා මහතා හෙට දිනයේ පොලිස් සේවයෙන් විශ්‍රාම ගැනීමට නියමිතය. ජ්‍යෙෂ්ඨ නියෝජ්‍ය පොලිස්පති පුජිත ජයසුන්දර මහතා නැගෙනහිර පළාත භාර ජ්‍යෙෂ්ඨ නියෝජ්‍ය පොලිස්පති වරයා ලෙස මේ වන විට කටයුතු කරමින් සිටියි. ඔහු ඉදිරි දිනක දී උතුරු පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස වැඩ භාර ගැනීමට නියමිතය.", "URL": "https://sinhala.adaderana.lk/news.php?nid=39240", "Category": null, "Parent URL": null}