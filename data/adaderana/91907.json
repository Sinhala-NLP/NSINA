{"Source": "Adaderana", "Timestamp": "July 3, 2018 02:49 pm", "Headline": "දුම්රිය පාලමක් කඩා වැටී 05කට තුවාල", "News Content": "ඉන්දියාවේ මුම්බායි හිදී දුම්රිය පාලමක් කඩා වැටීමෙන් පුද්ගලයින් 05 දෙනෙකු තුවාල ලබා තිබේ. මුම්බායි නුවරට දින ගණනාවක සිට ඇද හැලෙන අධික වර්ෂාපතනය හේතුවෙන් මෙම අනතුර සිදුව ඇති බව විදෙස් මාධ්‍ය වාර්තා කළේය. අනතුරින් දුම්රිය ධාවනයට බාධා එල්ල වී ඇති අතර ඉන් පුද්ගලයින් දහස් ගණනකට පීඩාවට පත්ව ඇති බව සඳහන්ය. දුම්රිය ධාවනය යථා තත්ත්වයට පත් කිරීම සඳහා මුම්බායි බලධාරීන් මේ වන විට පියවර ගනිමින් සිටින බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=91907", "Category": null, "Parent URL": null}