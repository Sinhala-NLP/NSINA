{"Source": "Adaderana", "Timestamp": "January 12, 2017 04:55 pm", "Headline": " මහා පවිත්‍රතා දිනය හෙටයි", "News Content": "මහා පවිත්‍රතා දිනය හෙවත් සෙයිරි දිනය ලෙස හෙට(13) දිනය නම් කර ඇති බව බස්නාහිර පළාත් අධ්‍යාපන දෙපාර්තමේන්තුව පවසයි.ඒ යටතේ බස්නාහිර පළාතේ පාසල් 1260ක්, පළාත් අධ්‍යාපන දෙපාර්තමේන්තු කලාප අධ්‍යාපන කලාප 11ක සහ කොට්ඨාස අධ්‍යාපන කාර්යාල 38ක පවිත්‍රතා දින වැඩසටහන් හෙට දිනයේ ක්‍රියාත්මක කිරීමට කටයුතු සූදානම් කර ඇති බව එම දෙපාර්තමේන්තුව සඳහන් කළේය.මීට සම්‍ගාමීව “සොදුරු තක්සලාව“ පාසල් ඵලදායිතා ව්‍යාපෘතිය නමින් වැඩසටහන් රැසක් ද බස්නාහිර පළාතේ සියළුම පාසල් කලාප, අධ්‍යාපන කාර්යාල සහ කොට්ඨාස අධ්‍යාපන කාර්යාලවල මෙම වර්ෂයේදී ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=68041", "Category": null, "Parent URL": null}