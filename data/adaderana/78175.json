{"Source": "Adaderana", "Timestamp": "September 30, 2017 08:59 am", "Headline": "ශ්‍රී ලංකා - පකිස්ථාන පළමු ටෙස්ට්  තරගයේ තුන්වන දිනය අදයි", "News Content": "ශ්‍රී ලංකාව සහ පකිස්ථාන කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ තුන්වන දිනය අදයි. අබුඩාබි හීදී පැවැත්වෙන තරගයේ ඊයේ දිනය දිමා වන විට සිය ප්‍රථම ඉනිම සඳහා පන්දුවට පහරදෙමින් සිටි පකිස්ථාන කණ්ඩායම කිසිවෙකු නොදැවී ලකුණු 64ක් ලබා සිටියේය. නොදැවී පන්දුවට පහරදුන් ෂාන් මසූර් ලකුණූ 30ක් ද, සැමී අස්ලාම් ලකුණු 32ක් ද ලබා සිටියේය. තරගයේ පලමුවෙන් පන්දුවට පහරදුන් ශ්‍රී ලංකා කණ්ඩායම සිය පළමු ඉනිම සඳහා ලකුණු 419ක් රැස් කළේය. දිනේෂ් චන්දිමාල් නොදැවී ලකුණු 155යි. දිමුත් කරුණාරත්න ලකුණු 93යි. නිරෝෂන් දික්වැල්ල ලකුණු 83යි.", "URL": "https://sinhala.adaderana.lk/news.php?nid=78175", "Category": null, "Parent URL": null}