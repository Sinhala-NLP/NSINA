{"Source": "Adaderana", "Timestamp": "June 16, 2012 03:07 pm", "Headline": "ජනපති හෙට කියුබානු ජනපති හමුවෙයි", "News Content": "ජනාධිපති මහින්ද රාජපක්ෂ මහතා සහ කියුබානු ජනාධිපති රාවුල් කස්ත්‍රො මහතා අතර නිල හමුව හෙට(17) දිනයේදී පැවැත්වීමට නියමිතය. කියුබාවේ විප්ලවීය මන්දිරයේදී මෙම හමුව පැවැත්වෙන බව ජනාධිපති මාධ්‍ය අංශය සදහන් කරයි. කියුබානු විප්ලවයේ ජාතික වීරවරයෙකු ලෙස සැලකෙන ජෝසේ මර්ටි ස්මාරකය වෙත උපහාර දැක්වීමද හෙට දිනයේදී ජනාධිපතිවරයා විසින් සිදුකිරීමට නියමිත බව ජනාධිපති මාධ්‍ය අංශය පවසයි. මීට අමතරව මහින්ද රාජපක්ෂ මහතා භවානාහී දී පිහිටි ජොසේ මර්ටි කෞතුකාගාරය නැරඹීමටද නියමිතව තිබේ. එයින් අනතුරුව ශ්‍රී ලංකා කියුබානු රාජ්‍ය නායකයින් අතර නිල හමුව පැවැත්වීමට නියමිතය.", "URL": "https://sinhala.adaderana.lk/news.php?nid=25082", "Category": null, "Parent URL": null}