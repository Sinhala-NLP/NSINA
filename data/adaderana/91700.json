{"Source": "Adaderana", "Timestamp": "June 29, 2018 05:07 pm", "Headline": "ජාත්‍යන්තර ගුවන් තොටුපල යලි විවෘතයි", "News Content": "ඉන්දුනීසියාවේ බාලි දූපතේ පිහිටි “මවුන්ට් අගුන්ග්“ ගිනි කන්ද සක්‍රීය වීම නිසා වසා දැමුණු බාලි ජාත්‍යන්තර ගුවන් තොටුපල යලි විවෘත කර ඇත. “මවුන්ට් අගුන්ග්“ ගිනි කන්ද සක්‍රීය වීම නිසා ආරක්ෂිත පියවරක් වශයෙන් බාලි ගුවන් තොටුපල පැය 12 කට අධික කාලයක් වසා තැබීමට ඉන්දුනීසියානු බලධාරීන් පියවර ගෙන තිබුණි. මේ හේතුවෙන් ගුවන් ගමන් 446 ක් පමණ අවලංගු වී ඇති අතර මගීන් 8000 කට අධික පිරිසකට ඉන් බලපෑම් එල්ල වූ බව විදෙස් මාධ්‍ය වාර්තා කළේය. ගිනි කන්ද සක්‍රීය වීම ක්‍රමයෙන් පහල යාම නිසා නැවත බාලි ජාත්‍යන්තර ගුවන් තොටුපල විවෘත කිරීමට පියවර ගත් බව ඉන්දුනීසියානු බලධාරීන් ප්‍රකාශ කළේය.", "URL": "https://sinhala.adaderana.lk/news.php?nid=91700", "Category": null, "Parent URL": null}