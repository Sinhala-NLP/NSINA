{"Source": "Adaderana", "Timestamp": "December 1, 2013 03:22 pm", "Headline": "බිංදු ඇමති මට ගැහුවා! ", "News Content": "තමාට දකුණු පළාත් අමාත්‍ය බිංදු වීරසිංහ මහතා පහර දුන් බවට ගායන ශිල්පී සමන් ද සිල්වා මහතා චෝදනා කරයි. බන්ධනාගාර මුලස්ථානයේ ඊයේ රාත්‍රී පැවති සංගීත සංදර්ශනයක් අතරතුරදී මෙම පහරදීම සිදුවු බව ඔහු ප්‍රකාශ කළේය. අන්තර් බන්ධනාගාර පාපන්දු තරගාවලිය අවසානයේ මෙම සංගීත සංදර්ශනය සංවිධානය කර තිබුණි. අදාළ පහරදීම සම්බන්ධයෙන් බොරැල්ල පොලිස්ථානය වෙත පැමිණිල්ලක් ද ඉදිරිපත් කළ බව සමන්ද සිල්වා මහතා ප්‍රකාශ කළේය. මෙම චෝදනාව සම්බන්ධයෙන් අද දෙරණ දකුණු පළාත් අමාත්‍ය බිංදු විරසිංහ මහතාගෙන් විමසීමක් කළේය‍. ඔහු ප්‍රකාශ කළේ එවැනි කිසිදු පහරදීමක් තමා සිදු නොකළ බවයි.", "URL": "https://sinhala.adaderana.lk/news.php?nid=39247", "Category": null, "Parent URL": null}