{"Source": "Adaderana", "Timestamp": "October 3, 2010 11:30 am", "Headline": "උපාධි දෙන්න ආයතන 8 ට අනුමැතිය දීලා", "News Content": "මෙරට උපාධි පිරිනමන ආයතන 8ක් සඳහා මේ වන විට අනුමැතිය හිමි වී ඇති බව විශ්ව විද්‍යාල ප්‍රතිපාදන කොමිසන් සභාව පවසයි. දීර්ඝ කාලයක් තිස්සේ සිදු කළ අධ්‍යයන වලින් පසුව මෙම ආයතන වලට උපාධි පිරිනැමීම සඳහා අවසර ලබා දී ඇති බව විශ්ව විද්‍යාල ‍ප්‍රතිපාදන කොමිසන් සභාවේ සභාපති මහාචාර්ය ගාමීණි සමරනායක මහතා සඳහන් කරයි. මෙමගින් මෙරට විශ්ව විද්‍යාල වලට ඇතුළත් වීමට නොහැකි වූ සිසුන්ට උසස් අධ්‍යාපන වරම් ලබා ගැනීමේ අවස්ථාව හිමි වී ඇති බව සමරනායක මහතා ප්‍රකාශ කරයි.‍‍‍‍ බොහෝ ආයතන උපාධි පිරිනැමීම සඳහා විශ්ව විද්‍යාල කොමිසන් සභාවෙන් ඉල්ලීම් කළ ද එම ආයතන වල ප්‍රමිතිය පිළිබඳ නිසි තක්සේරුවකට පැමිණෙන තෙක් අනුමැතිය ලබා නොදෙන බව ද ගාමිණි සමරනායක මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=11256", "Category": null, "Parent URL": null}