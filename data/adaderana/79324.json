{"Source": "Adaderana", "Timestamp": "October 30, 2017 09:57 pm", "Headline": "අපනයනය ඉහළ නැංවීමේ ක්‍රියාශීලි වැඩපිළිවෙළක අවශ්‍යතාව ජනපති පහදයි", "News Content": "කෘෂි බෝග නිෂ්පාදන අපනයනය ඉහළ නැංවීම සඳහා ක්‍රියාශීලි වැඩපිළිවෙළක් අවශ්‍ය බව ජනාධිපති මෛත්‍රීපාල සිරිසේන මහතා පවසයි. මහනුවරදී අද ආරම්භ වූ ජාත්‍යන්තර ගම්මිරිස් ප්‍රජාවේ 45 වන සමුළුව අමතමින් ජනාධිපතිවරයා මේ බව සඳහන් කළේය ප්‍රතිඅපනයනය හේතුවෙන් පසුගිය කාලය තුළ පහත වැටුණු දේශීය ගම්මිරිස් මිල පාලනය කිරීම සඳහා රජය අවශ්‍ය මැදිහත්වීම් සිදු කළ යුතු බව එහිදී ජනාධිපති මෛත්‍රීපාල සිරිසේන මහතා වැඩිදුරටත් අදහස් දක්වමින් ප්‍රකාශ කළේය. ගම්මිරිස් ශ්‍රී ලංකාවේ ප්‍රධානතම අපනයන බෝගයක් වන අතර වසරකට මෙක්ට්‍රික්ටොන් 15,000ක් පමණ අපනයනය කෙරේ. ගම්මිරිස් කර්මාන්තය ආශ්‍රිතව ගොවි පවුල් ලක්ෂ 04ක් පමණ ජීවිකාව පවත්වාගෙන යන බව වාර්තා වේ. ඉන්දුනිසියාව, වියට්නාමය, මැලේසියාව, ඉන්දියාව ඇතුළු රටවල නියෝජනයෙන් පිහිටුවාගත් අන්තර්ජාතික ගම්මිරිස් ප්‍රජාවේ 45 වන සැසිවාරය ලබන 02 වන දින දක්වා පැවැත්වේ.", "URL": "https://sinhala.adaderana.lk/news.php?nid=79324", "Category": null, "Parent URL": null}