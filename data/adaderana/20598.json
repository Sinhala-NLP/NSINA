{"Source": "Adaderana", "Timestamp": "December 11, 2011 09:12 am", "Headline": " වැවේ දිය නාන්න ගිහින් තරුණයෙක් මරුට", "News Content": "කැකිරාව ඉඳුනුගල වැවේ දියනෑමට ගිය තරුණයෙකු දියේ ගිලි මියගොස් තිබේ. කැකිරාවේ පිහිටි ඥාතියෙකුගේ නිවසකට ගොස් සිටියදී ඊයේ පස්වරුවේ අදාළ තරුණයා සහ තවත් අයෙකු වැ‍වේ දිය නෑමට ගොස් ඇති අතර පසුව ඔහු දියේ ගිලී ඇති බව වාර්තා වේ. මියගිය තරුණයා නාවුල , දඹුල්ල පාර ප්‍රදේශයේ පදිංචිව සිටි 22 හැවිරිදි තරුණයෙකි. මියගිය පුද්ගලයාගේ මළ සිරුර ප්‍රදේශවාසීන් විසින් ඊයේ පස්වරුවේ සොයාගත් බව කැකිරාව පොලිසිය සඳහන් කරයි.", "URL": "https://sinhala.adaderana.lk/news.php?nid=20598", "Category": null, "Parent URL": null}