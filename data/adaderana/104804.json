{"Source": "Adaderana", "Timestamp": "February 22, 2019 09:50 am", "Headline": "දුම්රිය ප්‍රමාදයක්", "News Content": "දුම්රිය රියදුරන් පිරිසකගේ වෘත්තීය ක්‍රියාමාර්ගයක් හේතුවෙන් දුම්රිය කිහිපයක් ධාවනය වීම ප්‍රමාද වී තිබේ. දුම්රිය පාලක මැදිරිය පැවසුවේ අද(22) උදෑසන 6.35ට කොළඹ කොටුවෙන් ගමන් ආරම්භ වීමට නියමිතව තිබු යාල් දේවි දුම්රිය සහ අද උදෑසන 6.30ට මරදානේ සිට මාතර දක්වා ධාවනය වීමට නියමිතව තිබු සීඝ්‍රගාමී දුම්රිය ධාවනය ප්‍රමාද වී ඇති බවයි. කෙසේ වුවද සෙසු දුම්රිය ධාවනයට අවශ්‍ය ක්‍රියාමාර්ග ගනිමින් සිටින බව දුම්රිය පාලක මැදිරිය ප්‍රකාශ කළේය.", "URL": "https://sinhala.adaderana.lk/news.php?nid=104804", "Category": null, "Parent URL": null}