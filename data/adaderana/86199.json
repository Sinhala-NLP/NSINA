{"Source": "Adaderana", "Timestamp": "March 23, 2018 12:26 pm", "Headline": "නීතිමය ලේඛන ලබාදීමේ ජංගම සේවාවක් තලවකැළේදී", "News Content": "ජාතික සහජීවනය සංවාද හා රාජ්‍ය භාෂා අමාත්‍යංශය මඟින් සංවිධානය කරනු ලබන නීතිමය ලේඛන ලබා දීමේ ජංගම සේවාවක් මාතු 25 වැනි ඉරුදින උදෑසන 8.30 සිට සවස 3.30 දක්වා තලවකැළේදී දෙමළ මහා විද්‍යාලයේ දී පැවැත්වීමට සැළසුම් කර තිබේ. ජාතික සහජීවනය සංවාද හා රාජ්‍ය භාෂා අමාත්‍ය මනෝගනේෂන් මහතාගේ ප්‍රධානත්වයෙන් පැවැත්වෙන මෙම ජංගම සේවාවේ දී උප්පැන්න සහතික සහ විවාහ සහතික ගැනීමේ දී ඇති වී ඇති ගැටළු නිවැරදි කිරීම, විවාහ නොවූ යුවළ නීත්‍යානුකූල විවාහ කිරීම, ජාතික හැදුණුම්පත් ලබා ගැනීමට අවශ්‍ය මුලික කටයුතු සිදු කිරීම, සේවක අර්ථසාධක අරමුදල් සම්බන්ධ ගැටළු විසදීම, විශ්‍රාම වැටුප් පිළිබඳ ගැටළු විසදීම ඇතුළු කටයුතු සඳහා විසඳුම් ලබා දීම සඳහා රාජ්‍ය ආයතන 17 ක් පමණ සහභාගී වීමට නියමිතය. මෙම ජංගම සේවාව නුවරඑළිය ප්‍රාදේශීය ලේකම් කොට්ඨාසයට අයත් තලවකැළේ, කුන්වුඩ්, බෙයාවේල්, නාගසේන, ලිඳුළ, ග්‍රේට්ටන්, ඩෙවෝන්, රත්නගිරිය, හෙලිරූඩ්, සමර්සෙඩ් යන ග්‍රාමසේවා වසම් 10 යේ ජනතාව ඉලක්ක කර ගනිමින් සිදු කෙරෙන අතර එම ග්‍රාමසේවා වසම්වල ජනතාවට පැමිණ තම ගැටළු විසඳා ගන්නා ලෙස නුවරඑළිය දිස්ත්‍රික් ලේකම් එම්.බී.ආර්. පුෂ්පකුමාර මහතා ඉල්ලා සිටියි.", "URL": "https://sinhala.adaderana.lk/news.php?nid=86199", "Category": null, "Parent URL": null}