{"Source": "Adaderana", "Timestamp": "August 26, 2018 02:56 pm", "Headline": "කොළඹ කණ්ඩායමට තවත් ජයක්", "News Content": "ශ්‍රී ලංකා ක්‍රිකට් ආයතනය විසින් සංවිධානය කරන ශ්‍රී ලංකා විස්සයි විස්ස ලීග් ක්‍රිකට් තරගාවලියේ තවත් තරගයකින් ජය හිමි කර ගැනීමට කොළඹ කණ්ඩායම ඊයේ සමත් විය. ඒ දඹුල්ල කණ්ඩායම සමඟ පැවැති තරගය කඩුලු 3කින් ජය ගනිමින්ය දඹුල්ල ජාත්‍යන්තර ක්‍රීඩාංගණයේදී කාසිය වාසිය දිනූ දඹුල්ල කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පිටියට පිවිසි දඹුල්ල කණඩායම පන්දුවාර 18යි පන්දු 5කදී සියල්ලන් දැවී රැස් කළේ ලකුණු 123ක් පමණයි. එහිදී රමිත් රඹුක්වැල්ල ලකුණු 33ක් රැස් කළේය. පන්දු යැවීමේදී අකිල ධනංජය ලකුණු 28කට කඩුලු 3ක් දවා ගැනීමට සමත් විය. ලකුණු 124ක ජයග්‍රාහී ඉලක්කය හඹායාමට පිටියට පිවිසි කොළඹ කණ්ඩායම පන්දවාර 19ක් අවසානයේදී කඩුලු 7ක් දැවී එම ඉලක්කය පසු කර ගියේය. එහිදී උපුල් තරංග ලකුණු 35ක් සහ කමිදු මෙන්ඩිස් නොදැවී ලකුණු 23ක් රැස් කළේය. පන්දු යැවීමේදී වනිදු හසරංග ලකුණු 23කට කඩුලු 3ක් දවා ගැනීමට සමත් විය. ඒ අනුව ශ්‍රී ලංකා විස්සයි විස්ස ලීග් ක්‍රිකට් තරගාවලියේ කොළඹ කණ්ඩායම මේ වන තෙක් සහභාගී වු තරග 3ම ජය ගනිමින් ප්‍රසාද ලකුණු සටහනේ පෙරමුණේ පසුවේ", "URL": "https://sinhala.adaderana.lk/news.php?nid=95057", "Category": null, "Parent URL": null}