{"Source": "Adaderana", "Timestamp": "September 17, 2013 05:40 pm", "Headline": "ඇඟළුම් සේවිකාවන් 54ක් රෝහලේ", "News Content": "ගාල්ල, බද්දේගම, ඉදිගස්කැටිය ප්‍රදේශයේ ඇඟලුම් කර්මාන්ත ශාලාවක සේවිකාවන් 54 දෙනෙකු රසායනික ද්‍රව්‍යයක් ආඝ්‍රහණය වීමෙන් රෝහල් ගත කර තිබේ. අද පෙරවරුවේ මෙම සේවිකාවන් රෝහල් ගතකර ඇති බව වාර්තා වේ. අදාළ ඇඟළුම් කර්මාන්ත ශාලාව පිරිසිදු කිරිමට භාවිතා කරන රසායනික ද්‍රව්‍යක් ආඝ්‍රහණය වීමෙන් ඇතිවූ හුස්ම ගැනීමේ අපහසුතා හේතුවෙන් මෙම සේවිකාවන් රෝහල් ගත කර ඇති බව සඳහන්ය. මෙම සේවිකාවන් මේ වන විට බද්දේගම සහ කරාපිටිය රෝහල් වල ප්‍රතිකාර ලබන බව වාර්තා වේ.‍ කෙසේ වෙතත් මොවුන්ගේ තත්ත්වය බරපතළ නොවන බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=37485", "Category": null, "Parent URL": null}