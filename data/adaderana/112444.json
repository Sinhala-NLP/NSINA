{"Source": "Adaderana", "Timestamp": "June 20, 2019 11:59 pm", "Headline": "සජිත් අනිවාර්යයෙන්ම ජනපති වෙනවා-තලතා", "News Content": "සජිත් ප්‍රේමදාස මහතා අනිවාර්යයෙන් ජනාධිපති වශයෙන් තේරී පත්වන බවත් ඒ පිළිබඳ කිසි සැකයක් තබාගැනීමට අවශ්‍ය නොවන බව අමාත්‍ය නීතිඥ තලතා අතුකෝරළ මහත්මිය පවසයි. කටුරොදගම අද(20) පැවති උත්සවයක් අමතමින් අමාත්‍යවරිය මේ බව සඳහන් කළේය. එහිදී තවදුරටත් අදහස් පළ කළ අමාත්‍යවරිය මෙසේ ද සදහන් කළාය. “2015 ජනවාරි 08 වැනිදාට ඉස්සෙල්ලා සාමාන්‍ය සිරිතක් තිබුණා .දේශපාලන හයිය අර ගෙන පුද්ගලික ඉඩම්වල මැණික් ගැරුවා.නිකන් තිබුණු ඉඩම්වල බලෙන් පදිංචි වුණා දේශපාලනයේ බලහත්කාරයෙන් පදිංචි වෙච්ච යුගයක් තිබුණා. ඒ වගේම මේ පාරවල් හැදුවේ 2015 ජනවාරි 08 වැනිදා මේ වගේ විප්ලවයක් කරලා ලේ බිංදුවක් හලන්නේ නැතිව මේ රට පාලනය කර ගෙන ගිය පවුලේ බලය තිබුණු රටේ පාලනය වෙනස් කළ නිසයි කියන එක මතක් කරන්න ඕන. සජිත් ඇමතිතුමා අපි නම් ඔක්කොම බලා ගෙන ඉන්නවා එතුමා ජනාධිපති වෙනවා කියලා .ඒක අනිවාර්යයෙන්ම සිද්ධ වෙනවා ඒ ගැන කිසි සැකයක් තියා ගන්ඩ එපා .අපි මේකට කැප වුණේ අද ඊයේ නෙවෙයි. අපි සෑහෙන කාලයක් තිස්සේ ඉදලා දුප්පතාගේ දුක හදුනන පොළොවේ පය ගහලා ඉන්න තමුන්නාන්සේලා වෙනුවෙන් සේවය කරන නායකයෙක් අපේ පක්ෂයෙන් ජනාධිපති කරන්න අපි ඇප කැප වෙනවා කියන එක මතක් කරන්න ඕන. ඒක අපේ පක්ෂයේ නායකතුමා රනිල් වික්‍රමසිංහ මැතිතුමාගේ ආශිර්වාදය ඇතිව අපි අපේ සජිත් ප්‍රේමදාස මැතිතුමාට ඒ අවස්ථාව ලබා ගන්නවා.තමුන්නාන්සසේලාගෙන් එක ඉල්ලීමක් කරනවා අද මම දැක්කා සමහර අය කියනවා සජිත් ඇමතිතුමාගේ වැඩ වලට ප්‍රචාරය දෙනවා වැඩියි කියලා. “", "URL": "https://sinhala.adaderana.lk/news.php?nid=112444", "Category": null, "Parent URL": null}