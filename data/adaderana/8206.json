{"Source": "Adaderana", "Timestamp": "May 6, 2010 08:15 am", "Headline": "එජාපයේ විප්ලවීය වෙනසක්", "News Content": "එක්සත් ජාතික පක්ෂ ව්‍යවස්ථාව විප්ලවීය වෙනසකට ලක්කිරීමට තීරණය කළ බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසයි. මහ මැතිවරණයෙන් පසුව ඊයේ පස්වරුවේ පැවති පළමු කෘත්‍යාධීකාරී මණ්ඩල රැස්වීමේ දී මෙම තීරණය ගත් බව ගයන්ත කරුණාතිලක මහතා සඳහන් කළේය. පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් මෙම රැස්වීම පැය 4කට ආසන්න කාලයක් උණුසුම් වාද විවාද මධ්‍යයේ පැවැත්වුණි. එහිදී පක්ෂ ව්‍යවස්ථාව සංශෝධනය කිරීම සඳහා ජෝශප් මයිකල් පෙරේරා මන්ත්‍රීවරයාගේ ප්‍රධානත්වයෙන් කමිටුවක් ද පත්කළ බව ගයන්ත කරුණාතිලක මහතා පවසයි.", "URL": "https://sinhala.adaderana.lk/news.php?nid=8206", "Category": null, "Parent URL": null}