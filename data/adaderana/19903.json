{"Source": "Adaderana", "Timestamp": "November 10, 2011 11:07 am", "Headline": " ජීප් රියේ ගැටුණු පාපැදිකරු මරුට", "News Content": "ඉංගිරිය , මානානේ ප‍්‍රදේශයේදී ජීප් රථයක පාපැදිකරුවකු ගැටීමෙන් පාපැදිකරු ජීවිතක්ෂයට පත්ව ඇති බව පොලීසිය පවසයි. තුවාල ලත් පාපැදිකරු ඉංගිරිය රෝහලට ඇතුළත් කිරීමේදී මියගොස් ඇති බවත්,ඔහු වයස අවුරුදු 39 ක් වූ නාවල ගමගේ නිහාල් අචලපේ‍්‍රම නැමැති අලියාපත්තුව,අනුරාධපුරය ප‍්‍රදේශයේ පදිංචිකරුවෙකු බවත් සඳහන් වේ. ජීප් රථයේ රියදුරු අත්අඩංගුවට ගෙන ඇති අතර අද දින හොරණ මහේස්ත‍්‍රාත් අධිකරණයට ඉදිරිපත් කිරීමට නියමිතය. ඉංගිරිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19903", "Category": null, "Parent URL": null}