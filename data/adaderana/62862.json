{"Source": "Adaderana", "Timestamp": "August 8, 2016 07:58 am", "Headline": " වැට් ගැන කියන්න කලින් ශ්‍රීලනිප රැස්වෙයි", "News Content": "වැට් බදු සංශෝධන පනත් කෙටුම්පත සම්බන්ධයෙන් ශ්‍රී ලංකා නිදහස් පක්ෂයේ ස්ථාවරය පිළිබදව තීරණය කිරිම සදහා විශේෂ සාකච්ඡාවක් අද පස්වරුවේ පැවැත්විමට නියමිතව තිබේ.අද පස්වරු 05.00ට ජනාධිපති ලේකම් කාර්යාලයේදී මෙම සාකච්ඡාව පැවැත්විමට නියමිත බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවිර මහතා සඳහන් කළේය.ශ්‍රී ලංකා නිදහස් පක්ෂය නියෝජනය කරන ජ්‍යෙෂ්ඨ මන්ත්‍රීවරුන් පිරිසක් මෙම සාකච්ඡාව සඳහා සහභාගීවිමට නියමිතව තිබේ.වැට් බදු සංශෝධනය සම්බන්ධයෙන් සොයා බැලීම සදහා ජනාධිපති මෛත්‍රීපාල සිරිසේන මහතා විසින් ශ්‍රී ලංකා නිදහස් පක්ෂය නියෝජනය කරන අමාත්‍යවරුන් කිහිප දෙනෙකුගෙන් සමන්විත කමිටුවක් පත් කරනු ලැබිණි.එම කමිටුව පසුගිය දා මුදල් අමාත්‍ය රවි කරුණානායක මහතා සමග ද සාකච්ඡා පැවැත් වූ අතර අද දිනයේ නව බදු සංශෝධනය සම්බන්ධයෙන් ශ්‍රී ලංකා නිදහස් පක්ෂයේ අවසන් ස්ථාවරය පිළිබඳව තීරණය කිරිමට නියමිතව තිබේ.", "URL": "https://sinhala.adaderana.lk/news.php?nid=62862", "Category": null, "Parent URL": null}