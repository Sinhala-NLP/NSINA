{"Source": "Adaderana", "Timestamp": "August 1, 2018 09:18 pm", "Headline": "කළුතර කර්මාන්ත ශාලාවේ හට ගත් ගින්න නිවයි", "News Content": "උතුරු කළුතර, පැල්පොළ මානාන ප්‍රදේශයේ පිහිටි පුද්ගලික සමාගමකට අයත් ගෘහ භාණ්ඩ නිෂ්පාදන ආයතනයක හදිසි ගින්නක් හටගෙන ඇති බව පොලීසිය පවසයි. ගින්න මැඩපැවත්වීම සඳහා හොරණ සහ කළුතර, බණ්ඩාරගම ගිනි නිව්මේ ඒකකවල රථ හා උතුරු කළුතර පොලීසිය මෙන්ම ප්‍රදේශවාසීන්ගේ සහය ඇතිව මේ වන විට ගින්න සම්පුර්ණයෙන් මැඩපවත්වා ඇති බව පොලීසිය සඳහන් කළේය. මෙම ගින්න හේතුවෙන් කර්මාන්ත ශාලාවේ එක් සේවකයෙකු සුළු තුවාල ලබා ඇති අතර තවත් සේවකයින් පස්දෙනෙකු ගින්නෙන් ඇතිවඅ දුම ආග්‍රහණය විමෙන් ඇති වු ස්වසන අපහසුතාව හේතුවෙන් හොරණ රෝහලට කර ඇති බව වාර්තා වෙයි. ගින්නට හේතුව මෙතෙක් අනාවරණය වී නොමැති අතර සිදුවු අලාභයද මෙතෙක් තක්සේරු කර නොමැත. සිද්ධිය සම්බන්ධයෙන් කළුතර උතුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93646", "Category": null, "Parent URL": null}