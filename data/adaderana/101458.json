{"Source": "Adaderana", "Timestamp": "December 28, 2018 09:06 pm", "Headline": "පාසල් ළමුන් හාර දහසකට පාසල් පොත් හා උපකරණ", "News Content": "දින 56 ක් තුල රටේ කඩා වැටීම කිසිඳු දිනයකදී වචනයෙන් හෝ ප්‍රමාණයෙන් හෝ කිසිඳු දිනයකදී නැවත වතාවක් ගොඩනැඟීමට අපහසු බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පැවසීය. දේශපාලනය හිසේ තබාගෙන කටයුතු කරන ඇතැම් විදුහල්පතිවරුන් නිසා රජය දරුවන් වෙනුවෙන් කරනු ලබන දේවල් දෙමව්පියන් සහ දරුවන් නොදන්න බව ඇය පැවසීය. අහිංසක මිනිස්සුන්ගේ බදු මුදලින් නිදහස් අධ්‍යාපනයෙන් නොමිලේ ඉගෙන ගෙන වෛද්‍ය වෘත්තියට ඇතුළත් වීමෙන් අනතුරුව දේශපාලන අරමුණු හිතෙහි තබාගනිමින් වර්ජන සිදු කරමින් පවතින බවත් අමාත්‍ය තලතා අතුකෝරළ මහත්මිය පැවසීය. අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය මෙම අදහස් පළ කළේ ඒ.ජේ.එම්.මුසම්මිල් පදනම කාන්තා සවිය සංවිධානය කර තිබු පාසල් ළමුන් සඳහා පාසල් පොත් හා උපකරණ ලබාදීම වෙනුවෙන් කොළඹ මහජන පුස්තකාල ශ්‍රවණාගාරයේ අද(28) පස්වරුවේ පැවති උත්සවයකට එක්වෙමිනි. එහි සභාපතිනී පෙරෝසා මුසම්මිල් මහත්මියගේ මුලිකත්වයෙන් 14 වන වරටත් මෙම උත්සවය සංවිධානය කර තිබු අතර මේ යටතේ පාසල් ළමුන් හාර දහසකට පමණ පාසල් පොත් හා උපකරණ ලබාදීමට නියමිතව තිබේ. එහිදී තවදුරටත් අදහස් දැක්වු අමාත්‍යවරිය පැවසූවේ දින 56 ක් රටේ රජයේ කුමන්ත්‍රණයක් දියත් කර තිබු බවත් දින 56 ක මේ රටේ කඩා වැටීම නැවත වරක් ගොඩ නැගීමට නොහැකි තැන දක්වා රට ආපස්සට ගිය බවත්ය. එම ආපස්සට යෑම පුදුම සහගත කඩා වැටීමක් වන බවත් පැවසීය.", "URL": "https://sinhala.adaderana.lk/news.php?nid=101458", "Category": null, "Parent URL": null}