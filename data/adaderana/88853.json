{"Source": "Adaderana", "Timestamp": "May 10, 2018 02:44 pm", "Headline": "2020 ජනාධිපතිවරණයට යන හැටි කථා කරන්න එජාපෙ පක්ෂ නායකයන් අද විශේෂ හමුවක", "News Content": "එක් පෙරමුණකින් තරග කිරීම සඳහා එක්සත් ජාතික පක්ෂය එකගතාවයකට පැමිණිමෙන් අනතුරුව ශ්‍රී ලංකා නිදහස් පක්ෂය සමඟ සාකච්ඡා ආරම්භ කිරීමට බලාපොරොත්තු වන බවද අමාත්‍යවරයා සිය නිවේදනය මඟින් කියා සිටියේය. මේ අතර සියලු බලවේග ඒකරාශිකරගනිමින් පොදු අපේක්ෂකයෙක් මැතිවරණයට ඉදිරිපත් විය යුතු බව රාජීත සේනාරත්න අමාත්‍යවරයාගේ අදහස වෙයි. රාජපක්ෂ කල්ලිය එවැනි බලවේගයක් නිර්මාණය කරන බැවින් ඊට මුහුණ දීමට පොදු බලවේගයක් ස්ථාපිත කල යුතු බව එම නිවේදනය හරහා වැඩිදුරත් ප්‍රකාශ කර තිබේ. මේ අතර 2025 වසර දක්වා යහපාලන රජය ඉදිරියට ගෙන යාම සම්බන්ධයෙන් ආණ්ඩුවේ පක්ෂ සමඟ පොදු එකගතාවක් ඇති කර ගැනීම පිළිබඳවද අද රැස්වන එක්සත් ජාතික පෙරමුණු නායකයින්ගේ අවධාණය යොමු කරන බව අමාත්‍ය රාජිත සේනාරත්න මහතා පසුගියදා ප්‍රකාශ කළේය. මේ අතර එක්සත් ජාතික පක්ෂයේ දේශපාලන මණ්ඩලය පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පාර්ලිමේන්තු සංකීර්ණයේදීයි ඊයේ(09) පස්වරුවේ රැස් විය. නියෝජ්‍ය අමාත්‍ය ජේ සී අලවතුවල මහතා කියා සිටියේ එහිදී පක්ෂයේ ප්‍රතිසංවිධාන කටයුතුවල දෙවන අධියර සහ ගම් මට්ටමින් එක්සත් ජාතික පාක්ෂිකයන් ශක්තිමත් කිරිම සම්බන්ධයෙන් දීර්ඝව සාකච්ඡා කළ බවයි.", "URL": "https://sinhala.adaderana.lk/news.php?nid=88853", "Category": null, "Parent URL": null}