{"Source": "Adaderana", "Timestamp": "June 10, 2014 11:45 pm", "Headline": " ආගමික ගැටුම් පිළිබඳ පැමිණිලි 39 ක් ලැබිලා", "News Content": "ආගමික ගැටුම් පිළිබඳ පැමිණිලි විමර්ශනය කිරීම සඳහා ආගමික කටයුතු අමාත්‍යංශය යටතේ ස්ථාපිත කළ විශේෂ පොලිස් ඒකකයට මේවන විට පැමිණිලි 39 ක් ලැබී තිබේ. එකී පැමිණිලිවලින් 09 ක් බෞද්ධයින් විසින් බෞද්ධාගමට එරෙහිව එල්ලවී ඇති අකටයුතුකම් පිළිබඳ ඉදිරිපත් කරන ලද ඒවා බව පොලිස් මාධ්‍ය ප්‍රකාශක,ජ්‍යේෂ්ඨ පොලිස් අධිකාරී අජිත් රෝහණ මහතා පවසයි. මෙම පැමිණිලි සම්බන්ධයෙන් මේවන විට විශේෂ විමර්ශනයන් සිදුකෙරෙමින් පවත්නා බව පොලිස් මාධ්‍ය ප්‍රකාශකවරයා කියා සිටියේ දෙරණ වාදපිටිය සජීවි වැඩසටහනට එක්වෙමිනි.", "URL": "https://sinhala.adaderana.lk/news.php?nid=43878", "Category": null, "Parent URL": null}