{"Source": "Adaderana", "Timestamp": "October 21, 2010 03:57 pm", "Headline": "එක්සත් රාජධානියට පැනීමට තැත්කළ ඉරාන ජාතිකයින් 2 ක් කොටුවෙයි", "News Content": "ව්‍යාජ විදේශ ගමන් බලපත්‍ර උපයෝගී කරගනිමින් එක්සත් රාජධානිය බලා යාමට සූදානම්ව සිටි ඉරාන ජාතිකයින් දෙදෙනෙකු අත්අඩංගුවට ‍ගෙන තිබේ. අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. කැනේඩියානු ගුවන් ගමන් බලපත්‍රයකට සමාන ව්‍යාජ ගමන් බලපත්‍ර සහිතව සැකකරුවන් දෙදෙනා බණ්ඩාරනායක ජාත්‍යන්තර ගුවන්තොටුපළේ රැදී සිට ඇති අතර එම අවස්ථාවේ දී අත්අඩංගුවට ගෙන ඇත. සැකකරුවන් දෙදෙනා අද(21) දිනයේ මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ. මොවුන් පිළිබඳ වැඩිදුර පරීක්ෂණ අපරාධ පරීක්ෂණ දෙපාර්තමේන්තුව විසින් සිදුකිරීමට නියමිත බව ද සඳහන්ය.", "URL": "https://sinhala.adaderana.lk/news.php?nid=11649", "Category": null, "Parent URL": null}