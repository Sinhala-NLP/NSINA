{"Source": "Adaderana", "Timestamp": "July 17, 2019 03:06 pm", "Headline": "තුන් බෑ ජටිලයින් වුණ රනිල්-මලික්-මංගල", "News Content": "අග්‍රාමාත්‍යය රනිල් වික්‍රමසිංහ, අමාත්‍ය මලික් සමරවික්‍රම සහ මුදල් අමාත්‍ය මංගල සමරවීර යන මහත්වරුන් විසින් බැටිකොලෝ කැම්පස් ආයතනය හිටපු ආණ්ඩුකාර එම්.එල්.ඒ.එම්.හිස්බුල්ලා මහතා වෙත පවරා දීමේ උත්සාහයක නිරතවන බව පාර්ලිමෙන්තු මන්ත්‍රී වෛද්‍ය නලින්ද ජයතිස්ස මහතා පවසයි. අද(17) කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. මෙම නායකයින් තිදෙනා විසින් ආයෝජකයන් අපේ රටට නොඑනු ඇතැයි කියමින් බොරු භීතියක් ඇති කර බැටිකොලෝ කැම්පස් ආයතනය මෙලසෙ හිස්බුල්ලා මහතා වෙත පවරා දීමේට උත්සහ කරන බව ඒ මහතා පෙන්වා දෙයි. මේ අතර අග්‍රාමාත්‍යය රනිල් වික්‍රමසිංහ මහතා, අමාත්‍ය මලික් සමරවික්‍රම මහතා සහ මුදල් අමාත්‍ය මංගල සමරවීර යන තුන් බෑ ජටිලයන් ඩොලර් මිලියන 100ක් එනවා කිවුවොත් ඕනෑම දෙයක් කරන්න බලාගෙන ඉන්න පුද්ගලයන් තිදෙනෙක බව පාර්ලිමෙන්තු මන්ත්‍රී වෛද්‍ය නලින්ද ජයතිස්ස මහතා සඳහන් කළේය. එහිදී වැඩිදුරටත් අදහස් දැක්වූ පාර්ලිමෙන්තු මන්ත්‍රී වෛද්‍ය නලින්ද ජයතිස්ස මහතා මේ බව පැවසීය. “රනිල්, මලික්, මංගල තුන් බෑ ජටිලයන් ඩොලර් මිලියන 100ක් එනවා කිවුවොත් ඕනෑම දෙයක් කරන්න බලාගෙන ඉන්න පුද්ගලයන් තිදෙනෙක්. අපේ රට කුණු ගොඩක් කරන්න පිඹුරුපත් සකසන්නේ මේ ජටිලයන් තුන් දෙනා. කොළඹ වරායේ නැගෙනහිර ජැටිය විකුණන්න ව්‍යාපෘතිය හදන්නේ මේ ජටිලයන් තුන් දෙනා. චීනයට හම්බන්තොට වරාය විකිණීමේ ව්‍යාපෘතියේ හිටියේ මේ ජටිලයන් තුන් දෙනා. තී‍්‍රකුණාමලය තෙල් ටැංකි ඉන්දියාවට පවරා දීමේ ව්‍යාපෘතියේ ඉන්නේ මේ ජටිලයන් තුන් දෙනා. ආයෝජකයන් අපේ රටට එන්නේ නැතිවෙයි කියලා බොරු භීතියක් හදලා බැටිකොලෝ කැම්පස් ආයතනය හිස්බුල්ලාටම පවරා දීමට තමයි මොවුන්ගේ උත්සාහය වෙලා තියෙන්නේ. එනිසා මෙම බැටිකොලෝ කැම්පස් ආයතනය සම්බන්ධයෙන් පාර්ලිමේන්තුවේ එක්දින විවාදයක් ඉල්ලා සිටීමට ජනතා විමුක්ති පෙරමුණ තීරණය කොට තිබෙනවා. ඒ වගේම එම ආයතනය රජයට පවරා ගැනීමේ කි‍්‍රයාවලිය සම්බන්ධයෙන් ඇති නීතිමය තත්වය පිළිබඳව අපි උපදෙස් ලබාගනිමින් ඉන්නවා. ඒ වගේම එම ආයතනය රජයට පවරා ගැනීම සඳහා ආණ්ඩුවට බලපෑම් කරන අරගල අපේ රටේ විශ්විවද්‍යාල ආචාර්යවරුන් සහ ශිෂ්‍ය ව්‍යාපාරය සමග එක්වී දියත් කිරීමට ජනතා විමුක්ති පෙරමුණ බලාපොරොත්තු වෙනවා. ඒ වගේම මෙම ආයතනය ඉදිකිරීම සඳහා හිස්බුල්ලා විසින් හේතුව ලෙස සඳහන් කළ නැගෙනහිර පළාතේ තරුණ තරුණියන් වෙනුවෙන් නොමිලයේ අධ්‍යාපන පාඨමාලා ලබාදෙනවා යන්න සැබෑ වුවමනාව නම් මෙය රජයට පවරා දී ඒ සඳහා අවස්ථාව උදාකර දීමට කටයුතු කරන ලෙස හිස්බුල්ලා මන්තී‍්‍රවරයාට අපි කියා සිටිනවා.“", "URL": "https://sinhala.adaderana.lk/news.php?nid=114346", "Category": null, "Parent URL": null}