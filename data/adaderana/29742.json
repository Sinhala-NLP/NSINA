{"Source": "Adaderana", "Timestamp": "December 6, 2012 08:04 am", "Headline": "කණුවක බැඳ සිටි අයෙක් මරුට", "News Content": "පෑලියගොඩ හයේ කණුව ප්‍රදේශයේ කණුවක බැඳ සිටි පුද්ගලයෙකු මියයෑම සම්බන්ධයෙන් පෑලියගොඩ පොලීසිය පරීක්ෂණ ආරම්භ කර තිබේ. පහර දී කකුල් දෙක ගැටගසා කණුවක බැඳ සිටිය දී මෙම පුද්ගලයා සොයාගත් බව පෑලියගොඩ පොලීසිය සඳහන් කළේය. පොලීසිය විසින් අදාළ පුද්ගලයා කොළඹ ජාතික රෝහල‍ට ඇතුළත් කර ඇති අතර ඒ වන විටත් ඔහු මිය ගොස් සිට ඇති බව වෛද්‍යවරුන් පවසා තිබේ. මෙලෙස මියගොස් ඇත්තේ 37 හැවිරිදි කැලණිය, දළුගම ප්‍රදේශයේ පදිංචිකරුවෙකි. මෙම මරණය සම්බන්ධයෙන් මහේස්ත්‍රාත් පරීක්ෂණය සහ පශ්චාත් මරණ පරීක්ෂණය සිදුකිරීමට නියමිතය.", "URL": "https://sinhala.adaderana.lk/news.php?nid=29742", "Category": null, "Parent URL": null}