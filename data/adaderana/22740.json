{"Source": "Adaderana", "Timestamp": "March 12, 2012 11:21 am", "Headline": "AFC U-13 Girls Football Tournament වෙනුවෙන් සමපෝෂ", "News Content": "ඡායාරූපය :සිලෝන් බිස්කට්ස් සමාගමේ සමුහ අධ්‍යක්‍ෂිකා නිෂ්කා වික‍්‍රමසිංහ මහත්මිය විසින් අනුග‍්‍රහක චෙක්පත දකුණු හා මධ්‍යම ආසියානු වයස අවුරුදු 13න් පහළ බාලිකා පාපන්දු තරඟාවලියේ ප‍්‍රධාන සම්බන්ධිකාරිකා ටැරන් තායි ලාන් හුවෝන්ග් වෙත බාරදුන් අවස්ථාව. ප්ලෙන්ටි ෆුඞ්ස් සමාගමේ අධ්‍යක්‍ෂක/ ප‍්‍රධාන විධායක නිලධාරී ෂම්මි කරුණාරත්න සහ සහකාර අලෙවි සාමාන්‍යධිකාරි වසන්ත චන්ද්‍රපාල යන මහත්වරුද ජායාරූපයේ සිටිති. ජනතාවගේ පෝෂණය සහ සවිමත් බව වර්ධනය කෙරෙන දේශීය නිෂ්පාදනයක් ලෙස ප‍්‍රකට සමපෝෂ විසින් 2012 දකුණු හා මධ්‍යම ආසියානු වයස අවුරුදු 13න් පහළ බාලිකා පාපන්දු තර`ගාවලිය (AFC U-13 Girls Football Tournament) මෙරටදී පැවැත්වීමට සිව්වැනි වරටත් අනුග‍්‍රහය දක්වයි. මෙරට කී‍්‍රඩාවන් නගාසිටුවීමට නිරන්තරයෙන් අතහිත සපයන සිලෝන් බිස්කට්ස් සමාගමට අනුබද්ධ ප්ලෙන්ටි ෆුඞ්ස් සමාගම විසින් සමපෝෂ නිෂ්පාදනය කර බෙදාහරියි. මෙම තරගාවලිය තරඟකාරි ලෙස පැවැත් වෙන ප‍්‍රථම අවස්ථාව මෙයයි. මිට පෙර පැවති අවස්ථා තුනේදීම තරඟාවලිය සුහද පාපන්දු සැණකෙළියක් ලෙස පැවතුණා. තරඟාවලිය මාර්තු මස 10 වනදා සිට 14 වනදා දක්වා කොළඹ පොලිස් ක‍්‍රිඩාංගණයෙදි පැවැත් වේ.ශ‍්‍රී ලංකා පාපන්දු සම්මේලනයේ සහයෝගය ඇතිව ආසියානු පාපන්දු සම්මේලනය විසින් සංවිධානය කරන මෙම තරඟාවලියට මධ්‍යම සහ දකුණු ආසියානු රටවල් 6ක පාපන්දු කණ්ඩායම් සහභාගිවන අතර භූතානය, ඉරානය, ජෝර්දානය, ඉන්දියාව, පලස්තීන සහ සත්කාරක ශ‍්‍රී ලංකාව එම කණ්ඩායම් වේ. තරඟාවලිය අතරතුර පුහුණු කඳවුරක්ද පැවැත් වෙන අතර අදාළ රටවල පාපන්දු ක‍්‍රීඩිකාවන්ට,පුහුණුකරුවන්ට, විනිසුරුවන්ට, භෞතචිකිත්සක නිළධාරීන්ට සහ කණ්ඩායම් කළමනාකරුවන්ට එම කඳවුරට සහභාගි වියහැකියි. එමගින් මෙරට පාපන්දු කී‍්‍රඩිකාවන්ට, පුහුණුකරුවන්ට, විනිසුරුවන්ට සහ භෞතචිකිත්සක නිලධාරීන්ට ශ‍්‍රී ලංකාවේදීම අන්තර්ජාතික පාපන්දු අද්දැකීම් ලබා ගැනීමට අවස්ථාව උදාවේ. තරඟාවලියේ සියලූ තරඟ ලීග් ක‍්‍රමයට පැවැත් වෙන අතර සියලූ කණ්ඩායම් එකිනෙක සමග තරඟ කළයුතු අතර වැඩිම ජයග‍්‍රහණ හිමි කරගනිමින් ලකුණු ලබාගන්නා කණ්ඩායමට ශුරතාවය හිමි වේ.සමපෝෂ නිරන්තරයෙන් මෙරට පාපන්දු ක‍්‍රිඩාව නගාසිටුවීමට අතහිත දෙන අතර වයස අවුරුදු 13න් පහළ අන්තර් පාඨශාලා ජාතික පාපන්දු තරඟාවලිය පැවැත්වීමටද සමපෝෂ පසුගිය වසර 4 පුරාවට අඛණ්ඩව අනුග‍්‍රහය දක්වයි. 2012 දකුණු හා මධ්‍යම ආසියානු වයස අවුරුදු 13න් පහළ බාලිකා පාපන්දු තරඟාවලියට සමපෝෂ අනුග‍්‍රහය දැක්වීම පිළිබඳව අදහස් දක්වමින් ප්ලෙන්ටි ෆුඞ්ස් සමාගමේ අධ්‍යක්‍ෂක/ ප‍්‍රධාන විධායක නිලධාරී ෂම්මි කරුණාරත්න මහතා පැවසුවේ\"පාපන්දු කියන්නේ ශරීර ශක්තිය සහ ජවය උපරිමයෙන් අවශ්‍ය වන ක‍්‍රීඩාවක්. සමපෝෂ කියන්නේ පෝෂණය විශිෂ්ට ලෙස සපයන පෝෂ්‍යදායී ආහාරයක්. මම පාපන්දු ක‍්‍රීඩාවේ හා සමපෝෂ අතර හොඳ ගැලපීමක් දකිනවා. ජනතාවට අවශ්‍ය පෝෂණය ලැබෙන නවතම කෘෂි අහාර ප‍්‍රචලිත කිරීමට ප්ලෙන්ටි ෆුඞ්ස් සමාගම දිගු ගමනක නිරත වනවා.\" යන්නයි. මෙරට පාපන්දු ක්‍රීඩක ක‍්‍රිඩිකාවන්ට මනා අත්දැකීම් ලබාදීමේ අවස්ථාවක් උදාකිරීම සඳහා පාපන්දු ක‍්‍රිඩාවට සමපෝෂ අතහිත දෙන බව ප්ලෙන්ටි ෆුඞ්ස් සමාගමේ සහකාර අළෙවි සාමාන්‍යධිකාරි වසන්ත චන්ද්‍රපාල මහතා පැවසුවේය. ,විශේෂයෙන්ම, 2012 දකුණු හා මධ්‍යම ආසියානු වයස අවුරුදු 13න් පහළ බාලිකා පාපන්දු තරඟාලිය මගින් මෙරට ක‍්‍රිඩිකාවන්ට ජාත්‍යන්තර මට්ටමේ අද්දැකීම් ලබාගෙන ඒ හරහා පාපන්දු තරුබවට පත්වීමේ අවස්ථාවක් උදාවනු ඇති බව මා විශ්වාස කරනවා., යන්න වසන්ත චන්ද්‍රපාල මහතා වැඩිදුරටත් පෙන්වා දුන්නේය. සමපෝෂ සම්පූර්ණ වශයෙන්ම දේශීය ධාන්‍ය වර්ග වන සෝයා, මුංඇට, හාල් හා ඉරිඟු වලින් නිෂ්පාදනය කෙරෙයි. මෙම සියලු ධාන්‍ය සමාගම විසින් ලබා ගන්නේ මෙරට ගොවීන්ගෙන්ම වන අතර 8,000කට අධික ගොවීන් ප්ලෙන්ටි ෆුඞ්ස් සමාගමට සිය ධාන්‍ය ලබා දෙන්නේ පසු දිසාවට සමෝදානය කිරිමේ ප‍්‍රජාසත්කාරක වැඩපිළිවෙළ යටතේය. මෙම ව්‍යාපෘතිය යටතේ ප්ලෙන්ටි ෆුඞ්ස් සමාගම සහතික මිලක් මත ගොවීන්ගෙන් සෘජුවම නිෂ්පාදන මිලදී ගනු ලබයි.", "URL": "https://sinhala.adaderana.lk/news.php?nid=22740", "Category": null, "Parent URL": null}