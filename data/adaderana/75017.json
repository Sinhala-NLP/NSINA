{"Source": "Adaderana", "Timestamp": "July 8, 2017 01:45 pm", "Headline": " අධිකරණ හන්දිය අසළ වෙඩි තැබීමක්-1ට තුවාලයි", "News Content": "හම්බන්තොට අධිකරණ හන්දිය අසළදී වෙඩි තැබීමක් සිදුව තිබේ.අද(08) අළුයම මෙම වෙඩි තැබීම සිදුව ඇති බව වාර්තා වෙයි.යතුරුපැදියකින් පැමිණි පුද්ගලයෙකු අදාළ පුද්ගලයාට වෙඩි තබා පළාගොස් ඇති බව සඳහන්ය.වෙඩි වැදීමෙන් බරපතළ තුවාල ලැබූ එම පුද්ගලයා ප්‍රතිකාර සඳහා හම්බන්තොට රෝහලට ඇතුළත් කර ඇති අතර අනතුරුව වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරුකර යවා තිබේ.තුවාලකරු සම්බන්ධයෙන් තොරතුරු මෙතෙක් අනාවරණය වී නොමැති අතර සිද්ධියට සම්බන්ධ සැකකරුවන් අත්අඩංගුවට ගැනීම සඳහා හම්බන්තොට පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75017", "Category": null, "Parent URL": null}