{"Source": "Adaderana", "Timestamp": "August 5, 2018 11:40 am", "Headline": "ස්ට්‍රැස්පි වතුයායේ මීමැසි පාලන ව්‍යාපෘතියක් අරඹයි", "News Content": "මස්කෙළිය වැවිලි සමාගමට අයත්, සාමිමලේ, ස්ට්‍රැස්පි තේ වතුයායේ මීමැසි පාලන ව්‍යාපෘතියක් ආරම්භ කර තිබේ. ස්ට්‍රැස්පි තේ වතුයායේ, ඇණන්ඩේල් කොටසේ උප වතු අධිකාරි නිල නිවාස පරිශ්‍රයේ මෙම මී මැසි පාලනය ප්‍රථමයෙන් ජනපද 10 කින් ආරම්භ කළ බවත්, අනතුරුව ස්ට්‍රැස්පි වතුයාය පුරා ව්‍යප්ත කිරීමට සැළසුම් කර ඇති බවත් තේ වතුයායේ උප වතු අධිකාරි චතුර ගුණතිලක මහතා පැවසීය. ස්ට්‍රැස්පි තේ වතුයායේ වතු අධිකාරි, එස්.පී.මුදන්නායක, උප වතු අධිකාරිවරුන් වන ඩී.එම්.බී.චන්ද්‍රපාල හා චතුර ගුණතිලක යන මහත්වරුන්ගේ ඉල්ලීම මත ගොවිජන සේවා දෙපාර්තමේන්තුවේ, විදුලිපුර කාර්යාලයේ කෘෂිකර්ම පර්යේෂණ නිෂ්පාදන සහකාර යූ.ආර්.සරත් කුමාර මහතාගේ උපදෙස් මත මෙම මිමැසි පාලනය පවත්වාගෙන යනු ලබයි.", "URL": "https://sinhala.adaderana.lk/news.php?nid=93858", "Category": null, "Parent URL": null}