{"Source": "Adaderana", "Timestamp": "March 10, 2012 09:40 am", "Headline": "නිශ්චිතව පදිංචිය තහවුරු කිරීමට මාර්තු 20 තෙක් කල්දෙයි", "News Content": "ඡන්ද හිමි නාමලේඛනවල ස්ථාන කිහිපයක ලියාපදිංචි වී ඇති පුද්ගලයින්ට තමන් නිශ්චිතව පදිංචි ස්ථානය තහවුරු කිරීම සඳහා මාර්තු මස 20 වැනි දින දක්වා කල් ලබාදීමට මැතිවරණ මහලේකම් කාර්යාලය තීරණය කර තිබේ. දිවයින පුරා ලක්ෂ දෙකකට අධික පිරිසක් ස්ථාන කිහිපයක ලියාපදිංචි වී ඇති බවට තොරතුරු අනාවරණය වී ඇති බව මැතිවරණ ‍මහලේකම් කාර්යාලය පෙන්වාදෙයි. අදාළ පුද්ගලයින් ඒ පිළිබඳව ලිඛිතව දැනුවත් කර ඇති අතර ඒ අනුව ඔවුන් දැනට නිශ්චිතව පදිංචි ස්ථානය කඩිනමින් දිස්ත්‍රික් ලේකම්වරයා වෙත දැනුම් දෙන ලෙස මැතිවරණ මහලේකම් කාර්යාලය ඉල්ලා සිටියි. අදාළ දැනුම් දීම සඳහා මාර්තු මස 20 වැනි දින දක්වා කල් ලබා දෙන අතර ඉන්පසු ස්ථාන කිහිපයක ලියාපදිංචි වී ඇති පුද්ගලයින් පිළිබඳව මැතිවරණ මහලේකම් කාර්යාලයේ අභිමතය පරිදි ඡන්ද හිමි නාමලේඛනවලින් නම් ඉවත් කිරීම සිදුකරනු ඇත.", "URL": "https://sinhala.adaderana.lk/news.php?nid=22703", "Category": null, "Parent URL": null}