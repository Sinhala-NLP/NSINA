{"Source": "Adaderana", "Timestamp": "November 28, 2018 04:55 pm", "Headline": "කොටුව මහේස්ත්‍රාත් අධිකරණය ඉදිරිපිටදී මාධ්‍ය වේදියෙකුට පහර දෙයි", "News Content": "කොටුව මහේස්ත්‍රාත් අධිකරණය අසළදී The Morning (ද මොර්නිං) පුවත් පතේ මාධ්‍ය වේදියෙකුට පහර දිමේ සිද්ධීය සම්බන්ධයෙන් නාවික හමුදා සුළු නිළධාරියෙක් අත්අතඩංගුවට ගෙන තිබේ. ආරක්ෂක මාණ්ඩලික ප්‍රධානී රවීන්ද්‍ර විජේගුණරත්න මහතා අද (28) කොටුව මහේස්ත්‍රාත් අධිකරණයට ඉදිරිපත්වූ අවස්ථාවේදී ඔහුව අධිකරණ භාරයට ගෙන තිබේ. පසුව දිවා ආහාරය සඳහා අධිකරණය දිවා ආහාරය සඳහා කල් තැබූ අවස්ථාවේ ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න අධිකරණ පරිශ්‍රයේ සිට පිටතට පැමිණ ඇති අතර ඒ සම්බ්ධයෙන් වාර්තා කිරිමට ගිය අවස්ථාවේදියි වාර්තාකරුට පහර දී ඇත්තේ. මේ සම්බන්ධයෙන් සිවිල් ඇඳුමින් සැරසී සිටි නාවික හමුදා සුළු නිළධාරියෙක් පොලිසිය අත්අඩංගුවට ගෙන ඇති අතර පහර කෑමට ලක්වූ මාධ්‍යවේදීන් රාජකාරියට බාධ කිරීම සම්බන්ධයෙන් පොලීසියට පැමිණිල්ලක් කර ඇත.", "URL": "https://sinhala.adaderana.lk/news.php?nid=99949", "Category": null, "Parent URL": null}