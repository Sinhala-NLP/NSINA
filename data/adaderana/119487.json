{"Source": "Adaderana", "Timestamp": "September 19, 2019 12:46 pm", "Headline": "කුඩු රොෂාන් ඇතුළු 13 දෙනා යළි රිමාන්ඩ්", "News Content": "කොළඹ මාදම්පිටිය පොදුසුසන භුමිය අසලදී ආනමාලු රංග සහ මෙහොමඩ් ඉම්රාන් නැමති පාතාල කල්ලි සමාජිකයින් දෙදෙනා කපා කොටා ඝාතනය කිරිමේ චෝදනාව සම්බන්ධයෙන් අත්අඩංගුවට ගෙන සිටින කුඩු රොෂාන් ඇතුලු සැකකරුවන් 13දෙනා ලබන 03 වනදා දක්වා තවදුරටත් රක්ෂිත බන්ධනාගාර ගත කර තිබේ. සැකකරුවන් අද (19) කොළඹ මහේස්ත්‍රාත් අධිකරණයට ඉදිරිපත් කළ අවස්ථාවේ කොළඹ අතිරේක මහේස්ත්‍රාත් කාංචානා නෙරංජනා ද සිල්වා මහත්මිය විසින් මෙම නියෝගය ලබාදුන් බව අද දෙරණ අධිකරණ වාර්තාකරු සදහන් කළේය. එම සැකකරුවන්ගේ හදුනාගැනීමේ පෙරට්ටුවක් අද පැවැත්වීමට නියමිතව තිබුනද එය කල්දැමීමටමහේස්ත්‍රාත්වරිය නියෝග කර තිබේ. අදාළ හදුනාගැනීමේ පෙරට්ටුව ලබන 13 වනදා පැවැත්වීමට සැකකරුවන් ආවරණය කොට අධිකරණයට ඉදිරිපත් කරන ලෙස කොළඹ අතිරේක මහේස්ත්‍රාත් කාංචානා නෙරංජනා ද සිල්වා මහත්මිය බන්ධනාගාර අධිකාරිවරයාට නියොග කර ඇත.", "URL": "https://sinhala.adaderana.lk/news.php?nid=119487", "Category": null, "Parent URL": null}