{"Source": "Adaderana", "Timestamp": "July 11, 2010 11:26 am", "Headline": "යුද්ධ‍යෙන් විනාශ වූ සිද්ධස්ථාන යළි ප්‍රතිසංස්කරණයට", "News Content": "යුද්ධයෙන් විනාශයට පත් වූ වව්නියාව දිස්ත්‍රික්කයේ ආගමික සිද්ධස්ථාන කඩනමින් යළි ප්‍රතිසංස්කරණය කරන බව අග්‍රමාත්‍ය දී. මු ජයරත්න මහතා පවසයි. මේ වන විට එසේ විනාශයට පත් වූ ආගමික සිද්ධස්ථාන පිළිබඳ සියලු විස්තර ලබා ගෙන ඇති බව ඔහු සඳහන් කරයි. වව්නියා‍ව දිස්ත්‍රික්කයේ ආගමික සිද්ධස්ථාන කිහිපයක් නිරීක්ෂණය කිරීමෙන් අනතුරුව අග්‍රමාත්‍ය දී. මු ජයරත්න මහතා මේ බව ප්‍රකාශ කළේය. දින 2 ක සංචාරයක නිරත වන අග්‍රාමත්‍යවරයා අද දිනය තුළ වව්නියාව දිස්ත්‍රික්කයේ සංචාරය නිරත වීමට තීරණය කර තිබේ.", "URL": "https://sinhala.adaderana.lk/news.php?nid=9531", "Category": null, "Parent URL": null}