{"Source": "Adaderana", "Timestamp": "April 18, 2018 08:20 am", "Headline": "හිටපු ජනාධිපති බිරිඳ අභාවප්‍රාප්ත වෙයි", "News Content": "ඇමෙරිකාවේ හිටපු ජනාධිපතිවරයෙකු වූ ජෝර්ජ් එච් ඩබ්ලිව් බුෂ්ගේ බිරිඳ, බාබරා බුෂ් අභාවප්‍රාප්ත වී තිබේ. 92 හැවිරිදි වියේ පසු වූ බාබරා බුෂ් රෝගාතුරව සිටි අතර ඇය පසුගියදා සිය වෛද්‍ය ප්‍රතිකාර ද ප්‍රතික්ෂේප කර තිබූණි. බාබරා බුෂ්ගේ පුත්‍රයෙකු වන ජෝර්ජ් ඩබ්ලිව් බුෂ් ද අමෙරිකාවේ ජනාධිපතිවරයෙකු ලෙස කටයුතු කළ අතර ජීවතුන් අතර සිටියදී සැමියා හා පුත්‍රයා යන දෙදෙනාම ජනාධිපති පදවියක් දැරීමේ අත්දැකීම ලැබීම බාබරා බුෂ් ලැබූ භාග්‍යයක් ලෙස විදෙස් මාධ්‍ය වාර්තා කර තිබේ. ජෝර්ජ් එච් ඩබ්ලිව් බුෂ්, ලොව වැඩිම කාලයක් ජීවත්ව සිටින ජනාධිපතිවරයා ලෙස හදුන්වන අතර ඔහු 93 හැවිරිදි වියේ පසුවෙයි.", "URL": "https://sinhala.adaderana.lk/news.php?nid=87610", "Category": null, "Parent URL": null}