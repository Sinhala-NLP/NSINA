{"Source": "Adaderana", "Timestamp": "June 8, 2011 12:12 pm", "Headline": "හෙරොයින් ජාවාරමේ යෙදුණු ශ්‍රී ලාංකික සරණාගතයා 22 තෙක් රිමාන්ඩ්", "News Content": "හෙරොයින් ජාවාරමේ යෙදුණු ශ්‍රී ලාංකික ද්‍රවිඩ සරණාගත‍ වැසියෙකු මදුරෙයි පොලීසිය විසින් අත්අඩංගුවට ගෙන ඇති බව ඉන්දීය මාධ්‍ය උපුටා දක්වයි. මදුරෙයි ප්‍රදේශයේ කූඩල් පුදූර්හි අක්බාර් මාවතේ නිවසක පදිංචිව සිටි අනික්ලට් නොහොත් ඉක්නෝවර් නමැති 52 හැවිරිදි මෙම පුද්ගලයා අත්අඩංගුවට පත්වන අවස්ථාවේදී ඉන්දීය රුපියල් 1000 ක වටිනාකමකින් යුතු හෙරොයින් ග්රෑම් 100 ක් ළඟ තබාගෙන සිටි බවද සඳහන් වේ. කාලයක් තිස්සේ හෙරොයින් ජාවාරමක නිරතවන ශ්‍රී ලාංකික සරණාගතයෙකු පිළිබඳ ඉන්දීය මත්ද්‍රව්‍ය නාශක කාර්යාංශයට තොරතුරු ලැබී තිබුණු බවත්,පසුව මොහු අංජල්නහර් ප්‍රදේශයේ සිටින බවට ලැබුණු තොරතුරක් අනුව කරන ලද වැටලීමකදී අත්අඩංගුවට ගැනීමට හැකිවූ බවත් සඳහන් වේ. මොහු විසින් මධ්‍යම ඉන්දියාවේ පුද්ගලයෙකුගෙන් ලබා ගන්නා හෙරොයින් රාමනාදපුරම් ප්‍රදේශය ට බෙදාහැර ඇති බවට මූලික පරීක්ෂණවලින් අනාවරණය වී ඇති බව පොලීසිය අධිකරණයට දන්වා ඇත. අත්අඩංගුවට ගත් සැකකරු මදුරෙයි අධිකරණයට ඉදිරිපත් කිරීමෙන් පසුව ජයකුමාරි ජෙමිරතිනා විනිසුරුවරිය විසින් 15 දින දක්වා රිමාන්ඩ් භාරයට පමුණුවා ඇති බව\"දිනත්තන්දි\"වෙබි අඩවිය වැඩිදුරටත් උපුටා දක්වයි.", "URL": "https://sinhala.adaderana.lk/news.php?nid=16620", "Category": null, "Parent URL": null}