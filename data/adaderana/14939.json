{"Source": "Adaderana", "Timestamp": "March 19, 2011 11:08 am", "Headline": "රජය හා දෙමළ ජාතික සන්ධාන‍ තෙවන වටයේ සාකච්ඡාව පැවැත්වෙයි", "News Content": "රජය සහ දෙමළ ජාතික සන්ධානය අතර තෙවන වටයේ සාකච්ඡාවක් ඊයේ(18) කොළඹ දී පැවැත්වුණි. නැවත පදිංචි කිරීම් සහ අත්අඩංගුවට ගෙන ඇති එල්.ටී.ටී.ඊ සාමාජිකයින් සම්බන්ධයෙන් මෙහිදී දීර්ඝ වශයෙන් සාකච්ඡා වූ බව පාර්ලිමේන්තු මන්ත්‍රී සජින් ද වාස් ගුණවර්ධන මහතා සඳහන් කළේය. මෙම කරුණු සම්බන්ධයෙන් කඩිනමින් විසඳුම් ලබාදීමට රජයේ පාර්ශවයෙන් එකඟතාව පළ වූ බව ද ඔහු කියා සිටියේය. දෙමළ ජාතික සන්ධානය සමග මීළඟ සාකච්ඡා වටය ලබන මස 7 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=14939", "Category": null, "Parent URL": null}