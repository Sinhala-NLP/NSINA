{"Source": "Adaderana", "Timestamp": "February 16, 2016 04:14 pm", "Headline": " ඥානසාර හිමියන් 23 තෙක් යළි රිමාන්ඩ්", "News Content": "අතුරුදහන් මාධ්‍යවේදී ප්‍රගීත් එක්නැලිගොඩගේ බිරිඳ වන සන්ධ්‍යා එක්නැලිගොඩ මියට අධිකරණ භූමියේදීම බැණ,තර්ජනය කිරීමේ චෝදනාවට රක්ෂිත බන්ධනාගාර ගතකර සිටින බොදුබල සේනා සංවිධානයේ මහලේකම්,පූජ්‍ය ගලගොඩඅත්තේ ඥානසාර හිමියන් තවදුරටත් රක්ෂිත බන්ධනාගාර ගත කර තිබේ.අදාළ නඩුව අද(16)කැඳවූ අවස්ථාවේදී හෝමාගම මහේස්ත්‍රාත් අධිකරණය විසින් උන්වහන්සේ යළි පෙබරවාරි මස 23 වන දින දක්වා රක්ෂිත බන්ධනාගාර ගත කළ බව අදදෙරණ වාර්තාකරු පවසයි.අධිකරණයට අපහාස කිරීමේ සිද්ධිය සම්බන්ධයෙන් පසුගිය නව වැනිදා ඥානසාර හිමිට ඇප ලබාදුන් හෝමාගම මහේස්ත්‍රාත්වරයා, සන්ධ්‍යා එක්නැලිගොඩ මහත්මියට තර්ජනය කිරීමේ සිද්ධියට අදාළව පසුගිය 10 වන දින දක්වා රක්ෂිත බන්ධනාගාර ගත කරන ලදී.ඒ අනුව යළිත් 10 වන දින අදාළ නඩුව කැඳවු අතර ඥානසාර හිමි අද (16) දිනය දක්වා රක්ෂිත බන්ධනාගාර ගත කිරීමට නියෝග කළ අතර අද නැවතත් ලබන 23 වැනිදා දක්වා උන්වහන්සේ රිමාන්ඩ් කිරීමට නියෝග කර ඇත.", "URL": "https://sinhala.adaderana.lk/news.php?nid=57267", "Category": null, "Parent URL": null}