{"Source": "Adaderana", "Timestamp": "October 28, 2017 02:10 pm", "Headline": "  ජෝ රූට් මාධ්‍යට කට අරී", "News Content": "තම කණ්ඩායමේ ක්‍රීඩකයින් හට මත්පැන් පානය කිරීමේ සංස්කෘතියක් නොමැති බව එංගලන්ත ක්‍රිකට් නායක ජෝ රූට් පවසයි. එංගලන්ත තුන් ඉරියව් ක්‍රිකට් ක්‍රීඩක බෙන් ස්ටෝක්ස් එංගලන්තයේ බ්‍රිස්ටෝල් හි රාත්‍රී සමාජ ශාලාවකදී පසුගියදා අත්අඩංගුවට ගැනීමේ සිද්ධිය සම්බන්ධයෙන් මාධ්‍ය වෙත අදහස් දක්වමින් ජෝ රූට් මේ බව පැවසීය. එහිදී බෙන් ස්ටෝක්ස් තමාගේම ශරීරයට හානි සිදුකරගෙන ඇති බව සඳහන් ය. අදාළ සිදුවීම පිළිබඳව කණගාටුව පළ කරන බවත්, ක්‍රීඩකයින් ලෙස සමාජයේ හැසිරිය යුතු ආකාරය තම කණ්ඩායමේ සාමාජිකයින් විසින් මනා අවබෝධයකින් පසුවන බව ජෝ රූට් වැඩිදුරටත් පැවසීය. එළඹෙන අළුබඳුන ක්‍රිකට් තරඟාවලිය සඳහා ජෝ රූට් සංචිතයට මීට පෙර කැඳවා තිබූ අතර අදාළ සිදුවීම ඇතුළත් වීඩියෝ පටයක් එරට මාධ්‍යයක් විසින් ප්‍රචාරය කිරීමත් සමඟ බෙන් ස්ටෝක්ස් සංචිතයෙන් ඉවත් කර තිබේ. කෙසේ වෙතත් අදාළ සිදුවීම සිදුවූ අවස්ථාවේ තවත් ක්‍රීඩකයින් පිරිසක් බෙන් ස්ටෝක්ස් සමඟ සිට ඇති අතර ඔවුන්ට ද එංගලන්ත ක්‍රිකට් පාලක මණ්ඩලය විසින් අවවාද කර තිබේ.", "URL": "https://sinhala.adaderana.lk/news.php?nid=79231", "Category": null, "Parent URL": null}