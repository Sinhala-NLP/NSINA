{"Source": "Adaderana", "Timestamp": "August 17, 2015 10:52 am", "Headline": "ඡන්දය අස්සේ අපේක්ෂකයෙක් ප්‍රවර්ධනය කරලා - 2ක් මාට්ටු ", "News Content": "රඹුක්කන, දොඹේමඩ කණිෂ්ඨ විද්‍යාලයේ ඡන්ද මධ්‍යස්ථානය ආසන්නයේදී මැතිවරණ නීති උල්ලංඝණය කළ පුද්ගලයින් දෙදෙනෙකු අත්අඩංගුවට ගෙන තිබේ.අද පෙරවරු 08.00 ට පමණ මෙවර මහ මැතිවරණයට ඉදිරිපත් වී සිටින අපේකෂකයෙකුගේ අංකය සහ සලකුණ සහිත කාඩ්පත් බෙදමින් සිටියදී ඔවුන් දෙදෙනා අත්අඩංගුවට ගෙන ඇති බව පොලිසි පැවසුවේය.මෙලෙස අත්අඩංගුවට ගෙන ඇත්තේ අදාළ අපේක්ෂකයාගේ සොහොයුරන් දෙදෙනෙකු බව වාර්තා වෙයි.සැකකරුවන් සතුව තිබී අදාළ අපේකෂකයාගේ අංකය සහ සලකුණු සහිත කාඩ්පත් විශාල ප්‍රමාණයක් පොලිසිය බාරයට ගෙන ඇති අතර ඔවුන් කෑගල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=53284", "Category": null, "Parent URL": null}