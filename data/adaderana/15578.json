{"Source": "Adaderana", "Timestamp": "April 20, 2011 08:23 am", "Headline": " මූන්ගේ කමිටු වාර්තාව ආරක්ෂක මණ්ඩලයට-රුසියාව හරහට", "News Content": "එක්සත් ජාතීන්ගේ මහලේකම් බැන්කී මූන් විසින් පත් කළ ත්‍රිපුද්ගල කමිටුවේ වාර්තාව එක්සත් ජාතීන්ගේ සංවිධානය විසින් ආරක්ෂක මණ්ඩලය වෙත යොමු කර තිබේ. එය එහි දී ගැඹුරින් සාකච්ඡාවට ලක් වී ඇති බව වාර්තා වේ. කමිටු වාර්තාවේ කොටසක් ජනමාධ්‍ය කිහිපයකට නිකුත් වීම සම්බන්ධයෙන් ද එහි දී අවධානය යොමු වී ඇති බව සඳහන්වේ. මෙහි දී ශ්‍රී ලංකාවට එරෙහිව මෙවැනි වාර්තාවක් නිකුත් කිරීම සම්බන්ධයෙන් රුසියාව සිය විරෝධය පළ කර ඇති බව පැවසෙයි. ශ්‍රී ලංකාවේ මානූෂීය මෙහෙයුමේ අවසන් අදියරේ දී සිදු වූ කරුණු පිළිබඳව කිසිදු සාකච්ඡාවක් පැවැත්වීමට විරුද්ධත්වය පළකරන බව රුසියාව එහි දී ප්‍රකාශ කර ඇත. මේ අතර මූන්ගේ කමිටු වාර්තාවට විරුද්ධව අත්සන් දස ලක්ෂයක් එකතු කිරීමට පෞද්ගලික ප්‍රවාහන සේවා අමාත්‍යාංශය පියවර ගෙන තිබේ. එම අමාත්‍යාංශය සහ ජාතික ගමනාගමන කොමිසන් සභාව ‍එක්ව හෙට පෙරවරුවේ පිටකොටුව බැස්ටියන් මාවතේ දී මෙම අත්සන් දස ලක්ෂය ලබා ගැනීමේ වැඩසටහන ආරම්භ කෙරෙන බව සඳහන්ය.", "URL": "https://sinhala.adaderana.lk/news.php?nid=15578", "Category": null, "Parent URL": null}