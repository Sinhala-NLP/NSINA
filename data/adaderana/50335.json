{"Source": "Adaderana", "Timestamp": "March 31, 2015 09:11 am", "Headline": "ජනපති මව්බිමට පාතබයි ", "News Content": "චීනයේ නිල සංචාරයක නිරත වු ජනාධිපති මෛත්‍රීපාල සිරිසේන මහතා දිවයිනට පැමිණ තිබේ.අද දෙරණ ගුවන් තොටුපොළ වාර්තාකරු සඳහන් කළේ අද අලුයම 12.20ට පමණ ජනාධිපතිවරයා දිවයිනට පැමිණි බවයි. ජනාධිපති මෛත්‍රීපාල සිරිසේන මහතා සිව්දින නිල සංචාරයක් සඳහා පසුගිය 25 වන දින දිවයිනෙන් පිටත්ව ගියේය.ජනාධිපතිවරයාගේ චීන සංචාරය තුළ දී දෙරට අතර ද්වීපාර්ශවික ගිවිසුම් කිහිපයකට ද අත්සන් තබා තිබේ.චීනයේ පැවති වාර්ෂික බෝආ සමුළුවේ විශේෂ ආරාධිත දේශනයක් ද ජනාධිපති මෛත්‍රීපාල සිරිසේන මහතා විසින් සිදුකර තිබුණි. විශේෂයෙන් චීනය සහ ශ්‍රී ලංකාව අතර ආර්ථික සහයෝගීතාව වර්ධනය කරගැනීම පිළිබඳව ජනාධිපතිවරයාගේ මෙම සංචාරයේ දී දීර්ඝ වශයෙන් සාකච්ඡා වී තිබේ.", "URL": "https://sinhala.adaderana.lk/news.php?nid=50335", "Category": null, "Parent URL": null}