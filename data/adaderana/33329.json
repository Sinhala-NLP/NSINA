{"Source": "Adaderana", "Timestamp": "April 17, 2013 09:48 am", "Headline": "ට්‍රාන්ස්ෆෝමරයක එල්ලී මැරෙයි", "News Content": "විදුලිය ට්‍රාන්ස්ෆෝමරයක එල්ලී පුද්ගලයෙකු සිය දිවි හානි කරගෙන ඇති බව මාරවිල පොලීසිය පවසයි. මියගොස් ඇත්තේ දුන්කන්නාව, මානිංගල පදිංචිව සිටි වර්ණකුලසුරිය රංජිත් රෙක්ෂි ප්‍රනාන්දු (46) නම් අයෙකු බව අද දෙරණ වාර්තාකරු පවසයි. බිරිඳ සමග අමනාපවී ඊයේ රාත්‍රීයේ ඔහු නිවසින් පිටත්ව ගොස් ඇත. පසුව මානිංගල ප්‍රදේශයේ ඇති විදුලිය ට්‍රාන්ස්ෆෝමරයක එල්ලී සිය දිවි නසා ගෙන ඇති මෙම අයගේ මෘත ශරීරය ප්‍රදේශවාසීන් විසින් සොයා ගෙන තිබේ. මියගොස් ඇති අය මන්ද මානසික තත්ත්වයෙන් පසුවු අයෙකු බවට හඳුනාගෙන ඇත. පශ්චාත් මරණ පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=33329", "Category": null, "Parent URL": null}