{"Source": "Adaderana", "Timestamp": "May 25, 2016 04:05 pm", "Headline": "ජනපති ජපානය බලා පිටත්ව යයි", "News Content": "ජී-7 සමුළුවට සහභාගී වීම සඳහා ජනාධිපති මෛත්‍රීපාල සිරිසේන මහතා දිවයිනෙන් පිටත්ව ගොස් තිබේ. අද දහවල් 2.55ට පමණ එමිරේට්ස් ගුවන් සේවයට අයත් සාමාන්‍ය මගී ගුවන් යානයකින් ජනාධිපතිවරයා ඇතුළු දූත පිරිස දිවයිනෙන් පිටත්ව ගිය බව ජනාධිපති මාධ්‍ය අංශය සඳහන් කළේය. ජී-7 සමුළුවේ වත්මන් සභාපති ජපාන අග්‍රාමාත්‍ය ෂින් සෝ අබේ මහතාගේ විශේෂ නිල ආරාධනයකට අනුව ජනාධිපතිවරයා ජපානය බලා පිටත්ව ගොස් ඇති අතර ශ්‍රී ලංකා රාජ්‍ය නායකයෙකුට එම සමුළුව සඳහා ආරාධනයක් ලැබුණු ප්‍රථම අවස්ථාව ද මෙය බව සඳහන්ය.ජී-7 සමුළුව හෙට සහ අනිද්දා දිනයන්හිදී ජපානයේ ඉසෙ - ෂිමා නගරයේදී පැවැත්වීමට නියමිතව ඇත.", "URL": "https://sinhala.adaderana.lk/news.php?nid=60484", "Category": null, "Parent URL": null}