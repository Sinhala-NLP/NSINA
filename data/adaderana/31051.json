{"Source": "Adaderana", "Timestamp": "January 25, 2013 08:35 am", "Headline": "ඩෙංගු සතියක් එයි", "News Content": "පෙබරවාරි මාසයේ 6 වැනිදා සිට 12 වැනිදා දක්වා ජාතික ඩෙංගු මර්දන සතියක් ප්‍රකාශයට පත් කර තිබේ. ඊයේ ජනාධිපති ලේකම් කාර්යාලයේ පැවති ඩෙංගු මර්දන කාර්යය සාධන බලකායේ මෙහෙයුම් මණ්ඩල රැස්වීමේදී මේ බව ප්‍රකාශයට පත් විය. රාජ්‍ය අමාත්‍යංශවල සහ පළාත් සෞඛ්‍ය ලේකම්වරුන් ඇතුළු නිලධාරීන් ඩෙංගු මර්දනය පිළිබඳ දැනුවත් කිරීම මෙහිදී සිදුව ඇත. මේ වසරේ ජනවාරි මාසයේ ගත වු කාලය තුළ පමණක් ඩෙංගු රෝගීන් 2000 කට වැඩි පිරිසක් පිළිබඳ වාර්තා වී තිබේ.", "URL": "https://sinhala.adaderana.lk/news.php?nid=31051", "Category": null, "Parent URL": null}