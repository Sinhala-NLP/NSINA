{"Source": "Adaderana", "Timestamp": "April 28, 2018 09:47 am", "Headline": "  ලක්ෂ 50ක හෂීස් සමඟ ඉතාලි කත රේගුවේ හිරවෙයි", "News Content": "හෂීස් මත්ද්‍රව්‍ය තොගයක් නීතිවිරෝධී ලෙස තායිලන්තය වෙත රැගෙන යෑමට තැත් කළ ඉතාලි ජාතික ගුවන් මඟියෙකු 4/28 දින උදෑසන කටුනායක ගුවන් තොටුපොළේ දී රේගු මත්ද්‍රව්‍ය පාලන අංශයේ නිලධාරීන් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න මහතා පැවසීය. මොහු 32 හැවිරිදි ඉතාලි ජාතික පිරිමියෙකි. මොහු 4/28 දින උදෑසන 7.50 ට තායිලන්තයේ බැංකොක් බලා පිටත්ව යන ශ්‍රී ලන්කන් ගුවන් සේවයේ යූ.එල්.- 404 දරන ගුවන් යානයට කටුනායක ගුවන් තොටුපොළ වෙත පැමිණ තිබුණි. මොහු පිළිබඳව රේගු මත්ද්‍රව්‍ය පාලන අංශයට කලින්ම ලැබී තිබූ තොරතුරු මත නියෝජ්‍ය රේගු අධ්‍යක්ෂවරුන් වන විපුල මිනුවන්පිටිය සහ කේ.එච්.පී.කුමාරසිරි , රේගු අධිකාරී චන්න ශාන්තප්‍රිය ,සහකාර රේගු අධිකාරීවරුන් වන ජූඩ් ප්‍රනාන්දු සහ ශාන්ත සුමනසේකර යන මහත්වරුන් ගුවන් තොටුපොළ තුළ රැක සිට , අලුයම 5.45 ට පමණ මෙම අත් අඩංගුවට ගැනීම සිදු කර තිබුණි. ඔහු විසින් රැගෙන ආ ගමන් මල්ලේ ව්‍යාජ පතුලක මෙම හෂීස් කිලෝ ග්රෑම් 05 යි ග්‍රෑම් 272 ක ප්‍රමාණයක් සඟවා ගෙන තිබූ අතර , ඒවායේ වටිනාකම රුපියල් ලක්ෂ 50 ක් බව රේගු මාධ්‍ය ප්‍රකාශකවරයා පැවසීය. ගුවන් තොටුපොළ රේගු නිලධාරීන් මෙම ඉතාලි ජාතිකයා සහ ඔහු විසින් රැගෙන ආ හෂීස් මත්ද්‍රව්‍ය තොගය අත් අඩංගුවේ තබා ගෙන මේ පිළිබඳව වැඩිදුර පරීක්ෂණ ක්‍රියාත්මක කර ති.", "URL": "https://sinhala.adaderana.lk/news.php?nid=88182", "Category": null, "Parent URL": null}