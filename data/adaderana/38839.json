{"Source": "Adaderana", "Timestamp": "November 14, 2013 04:42 pm", "Headline": "චාල්ස් කුමරු දිවයිනට පැමිණෙයි", "News Content": "පොදු රාජ්‍ය මණ්ඩලයීය රාජ්‍ය නායක සමුළුවට සහභාගි වීම සඳහා බි‍්‍රතාන්‍යයේ ඔටුන්න හිමි චාල්ස් කුමරු මීට ස්වල්ප මොහොතකට පෙර දිවයිනට පැමිණ තිබේ. එංගලන්තයේ දෙවන එළිසබෙත් රැජින නියෝජනය කරමින් චාල්ස් කුමරු මෙලෙස පොදු රාජ්‍ය මණ්ඩලීය සමුළුවට සහභාගි වෙයි. ඒ අනුව මෙවර ශ‍්‍රී ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුවේ ප‍්‍රධානත්වයද චාල්ස් කුමරුට හිමිවනු ඇත. ශ‍්‍රී ලංකාවට පැමිණීමට පෙර චාල්ස් කුමරු සහ කැමිලා පාකර් කුමරිය ඉන්දියාවේ සංචාරයක නිරත වූහ. චාල්ස් කුමරුගේ 65 වන උපන් දිනයද අදට යෙදී තිබීම විශේෂත්වයකි.", "URL": "https://sinhala.adaderana.lk/news.php?nid=38839", "Category": null, "Parent URL": null}