{"Source": "Adaderana", "Timestamp": "March 22, 2012 10:08 am", "Headline": "මාරවිල ඝාතනයට අදාළව පස් දෙනෙක් අත්අඩංගුවේ", "News Content": "මාරවිල ප්‍රදේශයේ සිදුවූ පුද්ගල ඝාතනයක් සම්බන්ධයෙන් සැකපිට ‍පුද්ගලයින් පස්දෙනෙකු අත්අඩංගුවට ගෙන තිබේ. පසුගිය පෙබරවාරි මස 25 වැනි දින මාරවිල ප්‍රදේශයේ දී තරුණයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන් පරීක්ෂණ පැවැත්වූ විශේෂ පොලිස් කණ්ඩායමක් විසින් මොවුන් අත්අඩංගුවට ගත් බව මාරවිල පොලිසිය ප්‍රකාශ කරයි. අත්අඩංගුවට ගත් සැකකරුවන් සතුව තිබී එම අපරාධය සඳහා යොදාගන්නා ලද පිස්තෝලයක්, එම උණ්ඩ 7ක්, නොම්මර 16 වර්ගයේ පතරොම් 2ක්, වාහන දෙකක අංක තහඩු සහ රුපියල් එක් ලක්ෂ 40,000ක මුදලක් සොයාගෙන තිබේ. මාරවිල පොලිසිය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22969", "Category": null, "Parent URL": null}