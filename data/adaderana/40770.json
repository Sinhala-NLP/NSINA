{"Source": "Adaderana", "Timestamp": "January 30, 2014 06:01 pm", "Headline": "දුම්වැටි 118ක් සමඟ අයෙක් මාට්ටු ", "News Content": "නීති විරෝධි අයුරින් දුම්වැටි ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. මරදමුන පොලිස් විශේෂ කාර්ය බලකා නිලධාරින්ට ලැබුණු තොරතුරකට අනුව සිදුකළ වැටලීමේ දි මොහු අත්අඩංගුවට ගෙන ඇති බව සඳහන් වෙයි. සැකකරු සතුව තිබි දුම්වැටි 118ක් විශේෂ කාර්ය බලකා භාරයට ගෙන තිබේ. අත්අඩංගුවට ගත් පුද්ගලයා කල්මුන, මරදමුන ප්‍රදේශයේ පදිංචිකරුවෙකි. සැකකරු වැඩිදුර විමර්ශන කටයුතු සඳහා කල්මුන පොලිස් ස්ථානය වෙත භාර දී ඇති බව සඳහන් වෙයි.", "URL": "https://sinhala.adaderana.lk/news.php?nid=40770", "Category": null, "Parent URL": null}