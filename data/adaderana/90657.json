{"Source": "Adaderana", "Timestamp": "June 10, 2018 12:16 pm", "Headline": "දක්ෂිණ අධිවේගයේ වැඩබිමකින් ඩීසල් තොගයක් හොරකම් කරපු අයෙකුට වැඩ වැරදුන හැටි", "News Content": "ඉදිකෙරෙමින් පවතින දක්ෂිණ අධිවේගී මාර්ගයේ වැඩබිමකින් සොරකම් කරන ලද ඩීසල් තොගයක් සූරියවැව හත්පහ ප්‍රදේශයේ නිවසක සඟවා තිබියදී පොලිස් විශේෂ කාර්යය බලකායේ තංගල්ල කදවුරේ නිලධාරින් විසින් එක් සැකකරුවෙකු සමග අත්අඩංගුවට ගෙන තිබේ. සොරකම් කරන ලද ඩීසල් ගබඩා කර තිබූ ස්ථානයෙන් රුපියල් සියය බැගින් ඩීසල් ලීටර පහක් මිළට ගත් විශේෂ කාර්යය බලකායේ තංගල්ල කදවුරේ අණදෙන නිළධාරී බී.එස්.එච්.පීරිස් මහතා ඉන් අනතුරුව වැටලීම සිදුකර තිබේ. මෙහිදී ඩීසල් ලීටර දෙසිය දහය බැගින් අඩංගු බැරල් හයක් අත්අඩංගුවට ගෙන ඇත. වැටලීම සිදුකර තිබූ නිවස කුලියට ගත් පුද්ගලයාද පොලිස් භාරයට ගෙන ඇත. මොහු වලස්මුල්ල ප්‍රදේශයේ පදිංචිකරුවෙක් වන අතර අත්අඩංගුවට ගත් සැකකරු හා භාණ්ඩ වැඩිදුර පරික්ෂණ කටයුතු සදහා සූරියවැව පොලිස් ස්ථානයට බාර දී තිබේ.", "URL": "https://sinhala.adaderana.lk/news.php?nid=90657", "Category": null, "Parent URL": null}