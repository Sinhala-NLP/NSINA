{"Source": "Adaderana", "Timestamp": "June 9, 2010 08:29 am", "Headline": "මතට කොමාවක්,රාජකාරියට තිත", "News Content": "රාජකාරී වේලාව තුළ මරදාන දුම්රිය ස්ථානයේ බීමතින් සිටි දුම්රිය ස්ථාන අධිකාරීවරයා ඇතුළු සේවකයින් තිදෙනෙකුගේ සේවය තාවකාලිකව අත්හිටුවා තිබේ. දුම්රිය ආරක්ෂක අංශ නිළධාරීන් විසින් සිදුකළ වැටලීමකින් අනතුරුව මෙම සේවා අත්හිටුවීම සිදුකර ඇති බව දුම්රිය දෙපාර්තමේන්තුව පවසයි. දුම්රිය ස්ථාන අධිකාරීවරයාට අමතරව දුම්රිය ස්ථානාධිපතිවරුන් දෙදෙනෙකුගේ සේවය මෙසේ අත්හිටුවා ඇති බව වාර්තා වේ. මේ සම්බන්ධයෙන් පරීක්ෂණ පැවැත්වීමට විශේෂ පරීක්ෂණ කණ්‍ඩායමක් පත්කර ඇති අතර ඔවුන් තිදෙනා වෛද්‍ය පරීක්ෂණයකටද භාජනය කර තිබේ.", "URL": "https://sinhala.adaderana.lk/news.php?nid=8899", "Category": null, "Parent URL": null}