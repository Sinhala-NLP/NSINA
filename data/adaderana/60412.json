{"Source": "Adaderana", "Timestamp": "May 23, 2016 11:43 am", "Headline": "කිතුල්ගල රථවාහන සීමා කරයි", "News Content": "හැටන්-කොළඹ මාර්ගයේ කිතුල්ගල ප්‍රදේශයේ ගිලාබැසීමේ අවදානමක් පවතින බැවින් රථ වාහන ගමනාගමනය සීමා කර තිබේ.බර වාහන ගමනාගමනය තහනම් කර ඇති බවත්,මගී බස් රථ ධාවනයේදී අදාළ ප්‍රදේශ‍ය තුළ පමණක් මගීන් හැර රියදුරුට පමණක් රථය ධාවනය කොට එම ප්‍රදේශයෙන් බැහැරවූ වහාම නැවත මගීන් පටවාගෙන යාමට උපදෙස් දී ඇති බව ජාතික ගොඩනැඟිලි පර්යේෂණද සංවිධානය පවසයි.මේ අතර ගම්පහ දිස්ත්‍රික්කයේ ජල මට්ටම පහත යමින් පවතින බැවින් අවතැන් කඳවුරුවල රැදී සිටි ජනතාව නිවෙස් වෙත යාම ආරම්භ කර ඇති බව ගම්පහ දිස්ත්‍රික් ලේකම් සුනිල් ජයලත් මහතා සඳහන් කළේය.මේ අතර පුත්තලම දිස්ත්‍රික්කයේ අවතැන් කඳවුරු සියල්ල අද දිනයේ වසා දැමිය හැකි බව එම දිස්ත්‍රික් ලේකම් එම්.එච්.එම් චිත්‍රානන්ද මහතා සඳහන් කරයි. ජල ගැලීම් හේතුවෙන් හට ගන්නා වසන්ගත රෝග මර්දනයට පියවර ගන්නා බව වසන්ගත රෝග විද්‍යා අංශයේ අධ්‍යක්ෂ විශේෂඥ වෛද්‍ය පබා පලිහවඩන මහත්මිය පවසයි.", "URL": "https://sinhala.adaderana.lk/news.php?nid=60412", "Category": null, "Parent URL": null}