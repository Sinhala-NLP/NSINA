{"Source": "Adaderana", "Timestamp": "June 6, 2013 02:01 pm", "Headline": "නිධන් හෑරූ දෙදෙනෙක් කොටුවෙති", "News Content": "නිධන් වස්තු ලබා ගැනීමේ අරමුණින් කැණීම් කටයුතු සිදුකරමින් සිටි පුද්ගලයින් දෙදෙනෙකු පොලිස් විශේෂ කාර්යය බලකා වව්නියාව කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. මයිලන්කුලම , ලුනුවැව ප්‍රදේශයේදී මෙම සැකකරුවන් අත්අඩංගුවට ගත් බව විශේෂ කාර්ය බලකාය සඳහන් කරයි. එහිදී නිධන් වස්තු කැණීම සඳහා යොදාගත් උපකරණ කිහිපයක් ද විශේෂ කාර්යය බලකාය භාරයට ගෙන ඇත. සැකකරුවන් වැඩිදුර විමර්ශන සඳහා වව්නියාව පොලිස් ස්ථානය වෙත භාරදුන් බව එම බලකාය සඳහන් කර සිටියි.", "URL": "https://sinhala.adaderana.lk/news.php?nid=34683", "Category": null, "Parent URL": null}