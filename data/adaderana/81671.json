{"Source": "Adaderana", "Timestamp": "December 17, 2017 03:06 pm", "Headline": "  තවත් අලියෙකුගේ මළ සිරුරක් හමුවෙයි", "News Content": "දින කීපයකට පෙර මිය ගිය බවට සැකකරන වන අලියෙකුගේ මළ සිරුරක් කරුවලගස්වැව - පලීගම වැව් ඉස්මත්තේ තිබියදී හමුවී ඇති බව වන ජීවී නිලධාරීන් කියයි. වයස අවුරුදු 15 ක් පමන වන මෙම වන අලියා පසුගිය කාලයේ කිසියම් රෝගී තත්ත්වයකින් පෙළෙමින් සිට ඇත. දින 05 කට පමණ පෙර වන ජීවී නිලධාරීන් මෙම සතාට ප්‍රතිකාර කිරීමක්ද සිදු කර ඇත. කරුවලගස්වැව - පලීගම ප්‍රදේශයේදී මීට වසර 02 කට පමණ පෙර දළ ඇතෙකු කිසියම් පිරිසක් විසින් වෙඩි තබා ඝාතනය කර තිබුණු අතර,පසුගිය කාලය තුළ වන අලින් කීප දෙනෙකුම මෙම ප්‍රදේශයේදී මිය ගොස් ඇත. මිය ගොස් ඇති වන අලියාගේ පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=81671", "Category": null, "Parent URL": null}