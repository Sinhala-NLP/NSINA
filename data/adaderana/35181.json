{"Source": "Adaderana", "Timestamp": "June 23, 2013 04:27 pm", "Headline": "නගරයේ මහත ගමටත් ගිහින්", "News Content": "නාගරිකව මෙන්ම ග්‍රාමීයව ද තරබාරුකම ඉහළ ගොස් ඇති බව සෞඛ්‍ය අමාත්‍යංශය පවසයි. තරබාරුකම පිළිබඳව විශේෂ සමීක්ෂණයක් සිදු කිරීම වෛද්‍ය පර්යේෂණ ආයතනය විසින් පසුගියදා ආරම්භ කරනු ලැබීය. එහිදී දිවයින පුරා සිටින තරබාරු පුද්ගලයින් පරීක්ෂාවට ලක් කිරීම සිදුකළ බව සෞඛ්‍ය අමාත්‍යංශය සඳහන් කළේය. එම සමීක්ෂණයට පුද්ගලයින් 800 දෙනෙකු පමණ සහභාගී වී ඇති අතර ඉන් සියයට 60 ත් 70 ත් අතර සංඛ්‍යාවක් කිලෝග්‍රෑම් 150ට වැඩි පුද්ගලයින් වීම විශේෂත්වයකි. ඔවුන්ගේ බර කිරීමට වෛද්‍ය පර්යේෂණ ආයතනය තුළ තිබූ තරාදි ප්‍රමාණවත් නොවූ බව ද වාර්තා වේ. අදාළ පරීක්ෂා කිරීමේදී කිලෝග්‍රෑම් 185ක් බරින් යුත් පුද්ගලයින් තිදෙනෙකු හමුවූ බව සෞඛ්‍ය අමාත්‍යංශය ප්‍රකාශ කළේය.", "URL": "https://sinhala.adaderana.lk/news.php?nid=35181", "Category": null, "Parent URL": null}