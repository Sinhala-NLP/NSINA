{"Source": "Adaderana", "Timestamp": "July 9, 2013 04:32 pm", "Headline": "විනිසුරන්ට තරග තහනම්!", "News Content": "මුදලට තරග පාවාදීමේ චෝදනා හේතුවෙන් ක්‍රිකට් විනිසුරු සාගර ගාල්ලගේට වසර 10ක තරග තහනමක්ද තරග පාවාදීමේ චෝදනා එල්ල වූ මොරිස් වින්ස්ටන්ට වසර 3ක තරග තහනමක්ද පැනවීමට ශ‍්‍රී ලංකා කි‍්‍රකට් ආයතනයේ විනය කමිටුව තීරණය කර තිබේ. එසේම කි‍්‍රකට් විනිසුරු ගාමිණී දිසානායකට දැඩි ලෙස අවවාද කිරීමටත් ඔහු තනතුරෙන් පහත හෙලීමටත් තීරණය කර ඇත. පසුගිය වසරේ ශ‍්‍රී ලංකාවේ පැවැති පන්දු වාර 20 ලෝක කුසලාන කි‍්‍රකට් තරගාවලියේ දී සහ ශ‍්‍රී ලංකා පි‍්‍රමියර් ලීග් කි‍්‍රකට් තරගාවලියේ දී මුදලට තරග පාවාදීම සම්බන්ධයෙන් මොවුන්ට එරෙහිව චෝදනා එල්ල වී තිබුණි. ශ්‍රී ලංකා ක්‍රිකට් විනිසුරුවන් සිදුකර ඇති අක්‍රමිකතාවලට අනුව ඔවුන්ට වසර 3ක සිට ඉහළට තරග තහනම් පැනවීමේ අවස්ථාව ඇති බව සඳහන්ය.", "URL": "https://sinhala.adaderana.lk/news.php?nid=35633", "Category": null, "Parent URL": null}