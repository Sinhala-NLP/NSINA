{"Source": "Adaderana", "Timestamp": "July 24, 2012 10:15 am", "Headline": "කරන්දෙණියේ දී පුද්ගලයෙකු ඝාතනය කරයි", "News Content": "ඇල්පිටිය, අම්බලන්ගොඩ ප්‍රධාන මාර්ගයේ කරන්දෙණිය ප්‍රදේශයේ දී පුද්ගලයෙකු ඝාතනය කර තිබේ. මෙලෙස ඝාතනයට ලක්වී ඇත්තේ 32 හැවිරිදි අගනකැටිය, කරන්දෙණිය ප්‍රදේශයේ පදිංචිකරුවෙකි. කිසියම් පුද්ගලයෙකු විසින් මොහුට පහර දී ඇති අතර තුවාලකරු බලපිටිය රෝහලේ ප්‍රතිකාර ලබමින් සිටිය දී ජීවිතක්ෂයට පත්ව ඇතැයි පොලීසිය පවසයි. ඝාතනයට සම්බන්ධ සැකකරු මෙතෙක් අත්අඩංගුවට ගෙන නොමැති බව පොලීසිය සඳහන් කරයි. කරන්දෙණිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26014", "Category": null, "Parent URL": null}