{"Source": "Adaderana", "Timestamp": "May 13, 2011 04:56 pm", "Headline": "දකුණු ආසියාවේ විනිශ්චයකරුවන්ගේ කලාපීය සමුළුව අද ඇරඹෙයි", "News Content": "දකුණු ආසියාතික විනිශ්චයකරුවන්ගේ කලාපීය සමුළුව අද(13) ආරම්භ විය. කොළඹ සිනමන් ග්‍රෑන්ඩ් හෝටලයේ දී මෙම සමුළුව ආරම්භ වුයේ ජනාධිපති මහින්ද රාජපක්ෂ මහතාගේ ප්‍රධානත්වයෙනි. දකුණු ආසියානු කලාපයේ මෙවැනි සමුළුවක් පැවැත්වෙන ප්‍රථම අවස්ථාව මෙය බව ජනාධිපති මාධ්‍ය අංශය පවසයි. \"ආර්ථික හා මූල්‍ය අපරාධ \" යන මැයෙන් පැවැත්වෙන මෙම සමුළුව පොදු රාජ්‍ය මණ්ඩලයීය ලේකම් කාර්යාලය විසින් සංවිධානය කර තිබේ. අගවිනිසුරු අශෝක ද සිල්වා , එක්සත් ජාතීන්ගේ ත්‍රස්ත විරෝධී අධ්‍යක්ෂ මණ්ඩලයේ නියෝජිත ට්‍රෙවෝ රාජා , මුදල් විශුද්ධිකරණය පිළිබඳ ආසියා ශාන්තිකර කලාපීය කණ්ඩායමේ ඩෙවිඩ් ෂැනොන් යන මහත්වරුන් ද මෙම සමුළුවට සහභාගී වී සිටියි.", "URL": "https://sinhala.adaderana.lk/news.php?nid=16083", "Category": null, "Parent URL": null}