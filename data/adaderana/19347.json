{"Source": "Adaderana", "Timestamp": "October 14, 2011 09:25 am", "Headline": "තැපැල්පති චෝදනා 16 ට වරදකරු බව ඔප්පු වෙයි", "News Content": "තැපැල්පතිවරයාට එරෙහිව පරීක්ෂණ පැවැත්වූ ත්‍රිපුද්ගල කමිටුව ඔහුට එරෙහිව එල්ල වූ චෝදනා 26 න් 16 ට වරදකරු බවට තහවුරු කර තිබේ. තවත් චෝදනා 5 ට තැපැල්පතිවරයා අර්ධ වශයෙන් වරදකරු වී ඇති බව තැපැල් අමාත්‍යාංශ ආරංචි මාර්ග සඳහන් කරයි. අනෙක් චෝදනා 5 න් තැපැල්පතිවරයා නිදොස් වී තිබේ. පරිපාලන කටයුතුවලදි අක්‍රමිකතා රැසක් සිදුවී ඇති බවට තැපැල්පතිවරයා චෝදනා එල්ල වූ අතර ඒ සම්බන්ධයෙන් පරීක්ෂණ පැවැත්වීමට කැබිනට් මණ්ඩලය විසින් අදාළ ත්‍රිපුද්ගල කමිටුව පත්කරනු ලැබීය. ඒ අනුව පසුගිය සතියේ දී එම ත්‍රිපුද්ගල කමිටුව සිදුකළ පරීක්ෂණ වාර්තාව තැපැල් අමාත්‍යවරයා වෙත බාරදී ඇත. අදාළ වාර්තාවේ කරුණු ඉදිරි සතියේ දී කැබිනට් මණ්ඩලය වෙත ඉදිරිපත් කිරීමට නියමිත බව වාර්තා වේ. මේ අතර තැපැල්පතිවරයාට එරෙහිව අල්ලස් හෝ දූෂණ ‍විමර්ශන කොමිසන් සභාව ද පරීක්ෂණ ආරම්භ කර තිබේ. ඊයේ(13) දිනයේ දී ඒ සඳහා සිය සංගමය සාක්ෂි ලබාදීමේ කටයුතු සිදුකළ බව ලංකා තැපැල්සේවා සංගමයේ සභාපති ජයන්ත විජේසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=19347", "Category": null, "Parent URL": null}