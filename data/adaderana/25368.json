{"Source": "Adaderana", "Timestamp": "June 27, 2012 10:05 pm", "Headline": "තෙල් නළ මාර්ගයේ අනවසර පදිංචිකරුවන්ට තාවකාලික නිවාස ලබාදී අවසන්", "News Content": "කොළඹ වරායේ සටි කොළොන්නාව දක්වා වූ තෙල් නළ මාර්ගය මත හා ඒ අවට සිටි අනවසර පදිංචිකරුවන්ට නව නිවාස ලබාදීමේ කටයුතු මේ වනවිට අවසන් කර ඇතැයි කොළොන්නාව තොග තෙල් ගබඩා පර්යන්ත සමාගමේ සභාපති මේජර් ජනරාල් එම්.ආර්.ඩබ් ද සොයිසා මහතා පවසයි. එම අනවසර පදිංචිකරුවන්ට නව නිවාස ලබාදීම සම්බන්ධව කොළොන්නාව තොග නිමා පරිශ‍්‍රයේදී අද (27) පැවැති මාධ්‍ය සාකච්ඡාවකදී සභාපතිතුමන් එසේ කීවේය. කොළඹ වරායේ සිට කොළොන්නාව දක්වාවූ පැරණි නළ පද්ධතිය වෙනුවට අලූත් නළ පද්ධතියක් ඉදිකිරීමේ ව්‍යාපෘතිය යටතේ තෙල් නළ මාර්ගයෙන් ඉවත් කෙරෙන අනවසර පදිංචිකරුවන් සඳහා නිවාස ලබාදීමට ඛනිජ තෙල් කර්මාන්ත අමාත්‍යාංශය යටතේ කොළොන්නාව තොග තෙල් ගබඩා පර්යන්ත සමාගම හා රාජ්‍ය ආරක්‍ෂක අමාත්‍යාංශය යටතේ නාගරික සංවර්ධන අධිකාරිය කටයුතු යෙදීය. තෙල් නළ මාර්ගය දෙපස මීටර් 6ක භූමි සීමාවකට ඇතුළත් වන අනවසරයෙන් පදිංචි වූ පවුල් 82ක් සිටින අතර ශී‍්‍ර ලංකා දුමිරිය දෙපාර්තමේන්තුවට අයත් ඉඩමක් නාගරික සංවර්ධන අධිකාරිය විසින් බදු ගෙන එම පවුල් 82 සඳහා මෙම තාවකාලික නිවාස ඉදිකොට ඇත. එම ඉඩම බදු ගෙන නිවාස ඉදිකිරීම සඳහා රුපියල් මිලියන 10ක මුදලක් ලංකා ඛණිජ තෙල් තොග ගබඩා පර්යන්ත සමාගම විසින් නාගරික සංවර්ධන අධිකාරියට ලබා දී ඇත. ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතාගේ උපදෙස් පරිදි ලංකා ඛණිජ තෙල් තොග ගබඩා පර්යන්ත සමාගෙමි සභාපති මේජර් ජනරාල් එමි.ආර්.ඩබ්.ද සෙයිසා මහතාගේ විශේෂ උත්සාහයෙන් ආරක්ෂක අමාත්‍යංශයේ පුර්ණ අනුග‍්‍රහය ලබාගෙන මෙම නිවාස ඉදිකිරීමට පියවර ගැනුණි. අනවසර පදිංචිකරුවන් තාවකාලික නිවාසවල පදිංචි කිරීමෙන් අනතුරුව නව නළ පද්ධතිය ඉදිකිරීමේ කටයුතු කඩිනමින් ආරමිභ කිරීමට නියමිත අතර ඒ යටතේ කොළඹ වරායේ සිට කොළොන්නාව දක්වා අඟල් 18ක ව්ශ්කම්භයෙන් යුත් නව නළ මාර්ග 2ක් ඉදිකිරීමට නියමිතය. මේ සඳහා ඇමෙරිකානු ඩොලර් මිලියන 45ක් පමණ වැය වෙතැයි ඇස්තමේන්තු කර ඇත. තෙල් නළ මාර්ගයේ ඉදිකිරීම් සඳහා වැය වන මුදල් ලංකා ඛනිජ තෙල් නීතිගත සංස්ථාවෙන් හා වෙනත් ණය පහසුකමක් යටතේ ලබා ගැනීමට නියමිතය. අනවසර පදිංචිකරුවන් ඉවත් කිරීමෙන් අනතුරුව එම භූමියේ නැවත අනවසර පුද්ගලයන් පදිංචිවීම වැළැක්වීම සඳහා විශේෂ ආරක්ෂක වැඩපිළිවෙළක් යෙදීමටද ලංකා ඛණිජ තෙල් තොග ගබඩා පර්යන්ත සමාගම පියවර ගෙන ඇත. මෙම මාධ්‍ය හමුවේදී සභාපතිතුමන් මෙසේ ද පැවසීය. \"අනවසර පුද්ගලයන් නළ මාර්ගය මත හා ඒ අවට පදිංචි වී සිටීම අලූත් නළ මාර්ග පද්ධතියක් එළීම සඳහා විශාල ප‍්‍රශ්නයක්ව තිබුණා. නළ මාර්ග එළීම සම්බන්ධව මෙම ගැටලූව පිළිබඳව මාස 06කට පමණ කාලයකට පෙර ගරු සුසිල් පේ‍්‍රමජයන්ත අමාත්‍යතුමාගේ උපදෙස් පරිදි රාජ්‍ය ආරක්‍ෂක හා නාගරික සංවර්ධන පිළිබඳ ලේකම් ගෝඨාභය රාජපක්‍ෂ මහතා සමඟ සාකච්ඡා කළා. රටට තෙල් සපයන ප‍්‍රධාන නළ පද්ධතිය අලූතින් ඉදිකිරීම ජාතික කර්තව්‍යයක් සේ සලකා නව නළ පද්ධතියක් ඉදිකිරීමේ කටයුතු සඳහා අවතීර්ණ වුණා. පැරණි නළ මාර්ගයෙන් විටින් විට තෙල් කාන්දුවීම් වුණා. මේ නිසා ආරක්‍ෂක ලේකම්තුමන් සමඟ සාකච්ඡා කොට එතුමන්ගේ සහයෝගය ද ඇතිව එම නළ මාර්ගය මත හා ඒ අවට සිටින අනවසර පදිංචිකරුවන් ඉවත් කිරීමටත් එසේ ඉවත්වන පිරිස් සඳහා නව නිවාස ලබාදීම සඳහාත් කටයුතු යෙදුවා. එහි ප්‍රතිඵලයක් ලෙස ආරක්‍ෂක ලේකම්තුමන් නාගරික සංවර්ධන අධිකාරියට ලබාදුන් උපදෙස් පරිදි අනවසර පදිංචිකරුවන් සඳහා නාගරික සංවර්ධන අධිකාරියට අයත් තොටලඟ නාගලගම ප‍්‍රදෙශ් යේ ඉඩමක තාවකාලිකව නව නිවාස 82ක් ඉදිකිරීමට පියවර ගත්තා. දැනට ඉන් නිවාස 65ක් සදා අවසන් කොට එම නිවාසවල අනවසර පවුල් පදිංචිකර වීම පසුගිය දිනවල ආරම්භ කළා. ලබන සිකුරාදා වන විට ඔවන් නව නිවාසවල පදිංචි කිරීම අවසන් කිරීමට නියමිතයි.\"", "URL": "https://sinhala.adaderana.lk/news.php?nid=25368", "Category": null, "Parent URL": null}