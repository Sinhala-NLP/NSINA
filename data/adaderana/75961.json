{"Source": "Adaderana", "Timestamp": "August 4, 2017 12:24 pm", "Headline": "යාපනයේ දී මියගිය පොලිස් නිලධාරීයාගේ බිරිඳ යළි පොලිස් සේවයට ", "News Content": "හිටපු පොලිස් නිලධාරිනියක වූ පසුගියදා යාපනය මහාධිකරණ විනිසුරුවරයාට ආක්ෂාව සපයමින් සිටියදී සිදු වූ වෙඩි තැබීමකින් මියගිය පොලිස් නිලධාරියාගේ බිරිඳ යළි පොලිස් සේවයේ පිහිටුවිම සඳහා ජාතික පොලිස් කොමිසන් සභාවේ අනුමැතිය හිමිවී තිබේ. පොලිස් නිළධාරියාගේ බිරිඳ වන කේ.ජි.පී කුමුදුණි මහත්මිය හිටපු පොලිස් නිලධාරිනියක වන අතර ඇය මීට වසර 05කට පමණ පෙර සේවයෙන් ඉවත්ව තිබූ බව සඳහන් වෙයි. කෙසේවෙතත් පවතින ආර්ථික දුෂ්කරතා හේතුවෙන් තමන් යළි සේවයේ පිහිටුවන ලෙසත් ඇය සිදු කරන ලද ඉල්ලීමක් සැලකිල්ලට ගනිමින් පොලිස්පතිවරයා ලබාදුන් නිර්දේශයට අනුව ඒ සඳහා පොලිස් කොමිසමේ අනුමැතිය ලබාදී තිබේ. අද දෙරණට අදහස් දක්වමින් ජාතික පොලිස් කොමිසන් සභාවේ ලේකම් ආරියදාස කුරේ මහතා මේ පිළිබඳ කියා සිටියේය.", "URL": "https://sinhala.adaderana.lk/news.php?nid=75961", "Category": null, "Parent URL": null}