{"Source": "Adaderana", "Timestamp": "September 2, 2010 04:50 pm", "Headline": "මෙරටට පුපුරන ද්‍රව්‍ය ගෙනඒමට තැත්කළ දෙදෙනෙකු අත්අඩංගුවට", "News Content": "ඉන්දියාවේ, තමිල්නාඩුහි සිට මුහුදු මාර්ගය ඔස්සේ ශ්‍රී ලංකාවට නීති විරෝධීව පුපුරන ද්‍රව්‍ය හා ජෙලටින් කූරු තොගයක් ගෙන ඒමට උත්සාහ කළ දෙදෙනෙකු අත්අඩංගුවට ගෙන තිබේ. මෙම සැකකරුවන් සතුව තිබී ජෙලටින් කූරු 190 ක්, ඩෙටනේටර් 102 ක් හා ෆියුස් වයර් තොගයක් හමුවූ බව ද ඉන්දීය පොලීසිය සඳහන් කර තිබේ. මෙම පුපුරන ද්‍රව්‍ය බෝට්ටුවක් මගින් නීති විරෝධීව ශ්‍රී ලංකාවට ප්‍රවාහනය කිරීමට සූදානම්ව කර තිබූ බව සැකකරුවන්ගෙන් ප්‍රශ්න කිරීමේදී ඔවුන් ප්‍රකාශ කර තිබේ.", "URL": "https://sinhala.adaderana.lk/news.php?nid=10597", "Category": null, "Parent URL": null}