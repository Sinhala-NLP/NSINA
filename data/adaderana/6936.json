{"Source": "Adaderana", "Timestamp": "February 26, 2010 02:56 am", "Headline": "එජාපයෙන් දිස්ත්‍රික් සම්මේලන", "News Content": "රටේ පවතින තත්වය පිළිබඳව ජනතාව දැනුවත් කිරීම සඳහා එක්සත් ජාතික පෙරමුණ සියලු දිස්ත්‍රික් සම්මේලන කැඳවීමට තීරණය කර තිබේ. හෙට සිට මාර්තු මස 15 වන දින දක්වා එම සමුළු පවත්වන බව එක්සත් ජාතික පක්ෂ මහලේකම් තිස්ස අත්තනායක මහතා සඳහන් කළේය. ඒ අනුව ප්‍රථම දිස්ත්‍රික් සම්මේලනය හෙට පෙරවරුවේ විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් රත්නපුරයෙන් ඇරඹීමට නියමිතය. හම්බන්තොට දිස්ත්‍රික් ‍සම්මේලනය ද හෙට පැවැත්වෙන බව තිස්ස අත්තනායක මහතා ප්‍රකාශ කළේය. එම සම්මේලන කැඳවීමෙන් අනතුරුව මැතිවරණ ප්‍රචාරක ව්‍යාපාරය ආරම්භ කරන බව ද ඔහු පැවසීය.", "URL": "https://sinhala.adaderana.lk/news.php?nid=6936", "Category": null, "Parent URL": null}