{"Source": "Adaderana", "Timestamp": "December 20, 2016 10:22 am", "Headline": "රක්ෂිතයේ පතල් හැරූ 5ක් දැලේ", "News Content": "ඔක්කම්පිටිය, නියදැල්ල, කුඹුක්කන්ඔය අසළ රක්ෂිතයේ නීති විරෝධී ලෙස පතල් කැණීමේ නිරතව සිටි පුද්ගලයින් පස් දෙනෙකු අත්අඩංගුවට ගෙන තිබේ.බුත්තල පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇත.එහිදී පතල් කැණීම සඳහා යොදාගත් උපකරණ ද පොලිස් විශේෂ කාර්ය බලකාය භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා මොණරාගල මැණික් හා ස්වර්ණාභරණ අධිකාරිය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=67194", "Category": null, "Parent URL": null}