{"Source": "Adaderana", "Timestamp": "March 21, 2010 09:41 am", "Headline": "අශීලාචාර මැතිවරණ ක්‍රමයට වෙනසක්", "News Content": "පවතින අශීලාචාර මැතිවරණ ක්‍රමය වෙනස් කිරීමට ආණ්ඩුව පියවර ගන්නා බව ලක්ෂ්මන් යාපා අබේවර්ධන අමාත්‍යවරයා පවසයි. පවතින මැතිවරණ ක්‍රමය නිසා ප්‍රදේශයේ ජනතාවට සෘජුව වග කියන මන්ත්‍රීවරයෙකු පත් නොවන බව ඔහු පෙන්වා දෙයි. මැතිවරණ කොට්ඨාස මට්ටමින් ඊ‍ට වගකිව හැකි මන්ත්‍රීවරයෙකු පත් කර ගන්නා මැතිවරණ ක්‍රමයක් හඳුන්වා දීම යු‍ගයේ අවශ්‍යතාවක් වී ඇති බව ලක්ෂමන් යාපා අබේවර්ධන අමාත්‍යවරයා කියා සිටියි. නව මැතිවරණ ක්‍රමයක් හඳුන්වා දීමට පාර්ලිමේන්තුවේ තුනෙන් දෙකක බලයක් අවශ්‍ය බව හෙතෙම පෙන්වා දෙයි. ඔහු තවදුරටත් පවසන්නේ මෙම මැතිවරණය ස්ථාවර පාර්ලිමේන්තුවක් පිහිටුවීම මඟින් ජනාධිපති මහින්ද රාජපක්ෂ මහතාට ඉදිරි වසර 6 ක කාලය තුළ දී රට තිරසාර සංවර්ධනයක් සඳහා යොමු කිරීමට හැකියාව ලැබෙන බවයි.", "URL": "https://sinhala.adaderana.lk/news.php?nid=7418", "Category": null, "Parent URL": null}