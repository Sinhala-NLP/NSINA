{"Source": "Adaderana", "Timestamp": "April 12, 2017 04:28 pm", "Headline": "මදුරු මර්දන සහයකයින්ට අද වැටුප් හිමිවෙන ලකුණු", "News Content": "බස්නාහිර පළාතට බඳවා ගත් ඩෙංගු මදුරු මර්දන සහයකයින් 500 දෙනා හට අද (12) දිනය තුළ වැටුප් ගෙවන ලෙස සෞඛ්‍ය අමාත්‍යවරයා නියෝග කර තිබේ. ඩෙංගු මර්දන සහයක නිලධාරීන්ට මෙතෙක් වැටුප් ගෙවා නොමැති බවට මාධ්‍ය මඟින් පළ වූ වාර්තා පිළිබඳ අවධානය යොමු කරමින් සෞඛ්‍ය අමාත්‍යවරයා විසින් මෙම තීරණය ගෙන ඇති බව සෞඛ්‍ය අමාත්‍යාංශය සඳහන් කරයි. ලබන මස සිට එම සේවකයින්ගේ වැටුප් ජාතික ඩෙංගු මර්දන ඒකකයෙන් ගෙවන ලෙසට දැනුම් දුන් සෞඛ්‍ය අමාත්‍යවරයා ඔවුන්ගේ ගමන් වියදම් සඳහා රුපියල් 2000ක මුදලක් ලබා දෙන ලෙසටද දැනුම් දී ඇත.", "URL": "https://sinhala.adaderana.lk/news.php?nid=72022", "Category": null, "Parent URL": null}