{"Source": "Adaderana", "Timestamp": "May 8, 2016 11:47 am", "Headline": "  තාරකා ඉබ්බන් සමග 2ක් කොටු", "News Content": "සුඛෝපභෝගී වෑන් රථයකින් තාරකා ඉබ්බන් සහ එළුවන් ප්‍රවාහනය කරමින් සිටි පුද්ගලයින් දෙදෙනෙකු පල්ලම පොලීසිය විසින් අත්අඩංගුවට ගෙන තිබේ.පල්ලම පොලීසිය විසින් සිදුකළ සෝදිසියකදී මොවුන් අත්අඩංගුවට ගෙන ඇති බව සඳහන්ය.අදාළ වෑන් රථය පරීක්ෂා කිරීමේ දී තාරකා ඉබ්බන් 25 දෙනෙකු සහ එළුවන් තිදෙනෙකු සොයාගෙන තිබේ.මෙම තාරකා ඉබ්බන් සහ එළුවන් ආඞිගම සිට කළුතර දක්වා ප්‍රවාහනය කරමින් තිබු බවට අනාවරණය වූ බව පල්ලම පොලීසිය සඳහන් කළේය.අත්අඩංගුවට ගත් සැකකරුවන් ආඞිගම, කළුතර සහ බේරුවල යන ප්‍රදේශවල පදිංචිකරුවන් වන අතර ඔවුන් ආනමඩුව දිසා අධිකරණය වෙත ඉදිරිපත් කිරීමෙන් අනතුරුව රුපියල් ලක්ෂය බැගින් වු ශරීර ඇප මත මුදාහැර තිබේ.", "URL": "https://sinhala.adaderana.lk/news.php?nid=59925", "Category": null, "Parent URL": null}