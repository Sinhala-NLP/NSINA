{"Source": "Adaderana", "Timestamp": "August 7, 2017 10:46 am", "Headline": "ඝාතන සැකකරු කටානේ දී අත්අඩංගුවට", "News Content": "කටාන දෙමංහන්දිය ප්‍රදේශයේදී උදැල්ලකින් පහරදී පුද්ගලයෙකු ඝාතනය කිරිමට සම්බන්ධ සැකකරු අත්අඩංගුවට ගෙන තිබේ. ඝාතනයට ලක්ව ඇත්තේ වත්තක මුරකරු වශයෙන් කටයුතු කළ බඩල්කුඹුර අමුණේගොඩ ප්‍රදේශයේ පදිංචිකරුවෙකු වූ 65 හැවිරිදි පුද්ගලයෙකු බව පොලීසිය පවසයි. අත්අඩංගුවට ගත් පුද්ගලයා දෙමංහන්දිය ප්‍රදේශයේ පදිංචි 32 හැවිරිදි අයෙක් බව අනාවරණය වී තිබේ. පුද්ගලික ආරවුලක් හේතුවෙන් ඝාතනය සිදුව ඇති බව කටාන පොලීසිය සඳහන් කළේය.", "URL": "https://sinhala.adaderana.lk/news.php?nid=76048", "Category": null, "Parent URL": null}