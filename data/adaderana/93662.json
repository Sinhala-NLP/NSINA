{"Source": "Adaderana", "Timestamp": "August 2, 2018 10:10 am", "Headline": " ප්‍රදේශ කිහිපයක අනතුරුවලින් පුද්ගලයින් 5 ක් මරුට", "News Content": "ප්‍රදේශ කිහිපයක සිදුවූ රිය අනතුරුවලින් පුද්ගලයින් පස් දෙනෙකු මියගොස් තිබේ. ඇඹිලිපිටිය, කිලිනොච්චිය, හලාවත, තංගල්ල සහ ජා - ඇල යන ප්‍රදේශවලින් මෙම අනතුරු වාර්තා වන බව පොලීසිය සඳහන් කළේය. ඇඹිලිපිටිය, නෝනාගම මාර්ගයේ කුට්ටිගල ප්‍රදේශයේ දී යතුරුපැදියක ගැටීමෙන් මාර්ගය හරහා ගමන් කළ 65 හැවිරිදි කාන්තාවක් මියගොස් තිබේ. කිලිනොච්චිය, පරන්තන් පුනරීන් මාර්ගයේදී මෝටර් රථයක් ඉදිරියෙන් ගමන් කළ පාපැදියක ගැටීමෙන් පාපැදිකරු මියගොස් ඇති බව සඳහන්ය. හලාවත - කොළඹ ප්‍රධාන මාර්ගයේ බණ්ඩාරවත්ත ප්‍රදේශයේදී ලොරි රථයක යතුරුපැදියක් ගැටීමෙන් 33 හැවිරිදි යතුරුපැදකරු මියගොස් තිබේ. තංගල්ල වීරකැටිය මාර්ගයේ යතුරුපැදියක් අනතුරට ලක්වීමෙන් එහි ගමන් කළ 45 හැවිරිදි කාන්තාවක් මියගොස් ඇති බව පොලීසිය සඳහන් කළේය. ජා - ඇල ප්‍රදේශයේදී මෝටර් රථයකට යටවීමෙන් යාචක පුද්ගලයෙකු මියගොස් ඇති අතර මරණකරුගේ අනන්‍යතාව මෙතෙක් තහවුරු වී නොමැති බව සඳහන්ය.", "URL": "https://sinhala.adaderana.lk/news.php?nid=93662", "Category": null, "Parent URL": null}