{"Source": "Adaderana", "Timestamp": "April 22, 2015 12:28 pm", "Headline": "පොලීසියේ 148ට උසස්වීම්", "News Content": "පොලිස් පරීක්ෂක සේවයේ නිලධාරීන් පිරිසක් ප්‍රධාන පොලිස් පරීක්ෂක තනතුරට උසස් කර තිබේ.පොලිස් පරීක්ෂක නිලධාරීන් 148 දෙනෙකු සඳහා මෙලෙස උසස් වීම් ලබා දී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.සේවා කාලය සහ කුසලතාවය පදනම් කරගනිමින් සම්මුඛ පරීක්ෂණ මණ්ඩලයක් හරහා මෙම උසස් වීම් ලබාදී ඇති බව මාධ්‍ය ප්‍රකාශකවරයා කියා සිටියේය.අදාළ උසස්වීම් මාර්තු මස 19 වැනිදා සිට බලාත්මක වන පරිදි ලබාදී ඇති බව සඳහන්ය.", "URL": "https://sinhala.adaderana.lk/news.php?nid=50809", "Category": null, "Parent URL": null}