{"Source": "Adaderana", "Timestamp": "May 1, 2018 07:27 pm", "Headline": "කුරුණෑගල දී පෞද්ගලික බස් රථයක් හා ඉන්ධන රැගත් බවුසරයක් ගැටෙයි-තරුණයෙක් මරුට", "News Content": "කුරුණෑගල - කොළඹ ප්‍රධාන මාර්ගයේ වඳුරාගල, ඇල්වත්ත ප්‍රදේශයේදී සිදුවූ අනතුරකින් තරුණයෙකු මියගොස් තිබේ. පෞද්ගලික බස් රථයක් සහ ඉන්ධන රැගත් බවුසරයක් එකිනෙක ගැටීමෙන් අනතුර සිදුව ඇති බව පොලිසිය පැවසුවේය. අනතුරින් බරපතළ තුවාල ලැබූ ඉන්ධන බවුසරයේ රියදුරු කුරුණෑගල රෝහලට ඇතුළත් කිරීමේදී මියගොස් තිබේ. මියගොස් ඇත්තේ චීන වරාය ප්‍රදේශයේ පදිංචිව සිටි 23 හැවිරිදි තරුණයෙක් බව අනාවරණ වී තිබේ. අනතුර සම්බන්ධයෙන් කුරුණෑගල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88356", "Category": null, "Parent URL": null}