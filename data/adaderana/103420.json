{"Source": "Adaderana", "Timestamp": "January 31, 2019 10:34 am", "Headline": "විපක්ෂයේ කාර්ය ගැන සුසිල්ගෙන් පැහැදිලි කිරීමක්", "News Content": "විපක්ෂය ප්‍රතිපත්ති මාලවක් ඉදිරිපත් කර එය තුළින් ආණ්ඩුවට එරහිව ජන මතයක් ගොඩනැගිය යුතුබව එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේමජයන්ත් මහතා පවසා සිටියේය. කොළඹ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඒ මහතා මේබව සඳහන් කළේය. මේ රටේ ඕනෑම ජාතික මැතිවරණයකදී තීරණාත්මක බලවේගය තරුණයන්ගේ ඡන්ද බවත් නමුත් තරුණයන්ගේ ඡන්ද ප්‍රමාණය පවා ආකර්ශණය කර ගැනීමට මෙම ආණ්ඩුව අපොහොසත් වී ඇති බවත් ඒ මහතා වැඩිදුරටත් සඳහන් කර සිටියේය. රටේ ආර්ථිකය නගා සිටුවිය යුත්තේ කෙසේද, තරුණ ගැටලු සඳහා විසඳුම් ලබා දිය යුත්තේ කෙසේද සහ ජාත්‍යන්තරයේ අපට හිමි තැන රැක ගත යුත්තේ කෙසේදැයි යන කරුණු පිළිබඳව කරුණු සළකා බලා ඒ සඳහා ප්‍රතිපත්ති රාමුවක් සැකසිය යුතු බව ඔහු පැවසීය. අපේක්ෂකයා කවුරුන් වුවද ජනතාව එකතු වන්නේ ප්‍රතිපත්ති රාමුව වටා බැවින් එවන් පිළිගත හැකි ප්‍රතිපත්ති රාමුවක් සකස් කොට ඒ වටා ජනතාව එක් රොක් කිරීමේ කාර්යය අද විපක්ෂයට පැවරී ඇති බවත් සුසිල් ප්‍රේමජයන්තත් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=103420", "Category": null, "Parent URL": null}