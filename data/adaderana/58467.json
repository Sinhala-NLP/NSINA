{"Source": "Adaderana", "Timestamp": "March 21, 2016 03:17 pm", "Headline": " හමුදා වෛද්‍ය සංගමය ස්ථාපිත වෙයි", "News Content": "ශ‍්‍රී ලංකා හමුදා ඉතිහාසයේ සන්ධිස්ථානයක් සනිටුහන් කරමින් ත‍්‍රිවිධ හමුදාවේ 400කට අධික වෛද්‍ය හා දන්ත වෛද්‍ය නිලධාරීන්ගේ සාමූහිකත්වයෙන් ශ‍්‍රි ලංකා හමුදා වෛද්‍ය සංගමය පසු ගිය දිනෙක ආරම්භ විය.මෙම සංගමය පිහිටුවිමේ දී අතුරු කමිටුවේ සාමාජිකයන් ලෙස ශ්‍රී ලංකා නාවික හමුදා නිලධාරීන් හා යුධ හමුදා නිලධාරීන් මූලිකත්වය ගෙන කටයුතු කර තිබේ.මෙහි ප‍්‍රධාන අරමුණ වන්නේ අඛණ්ඩ වෘත්තීය සංවර්ධන කටයුතු කිරීමේ පුහුණුව ලබාදිමයි. වෛද්‍ය පර්යේෂණ කටයුතු සිදු කිරීම, ප‍්‍රතිපත්ති සකස් කිරීම සහ සංවර්ධනය කිරීම, සමාජ සත්කාරක සේවා වල යෙදීම, හා මහා සාමාජිකයින් අතර අන්තර් සම්බන්ධතා ගොඩනැගීම ද මෙහි සෙසු අරමුණු වෙයි.", "URL": "https://sinhala.adaderana.lk/news.php?nid=58467", "Category": null, "Parent URL": null}