{"Source": "Adaderana", "Timestamp": "February 10, 2017 10:28 am", "Headline": " රවී හෙට පුත්තලමේ යයි ", "News Content": "මුදල් අමාත්‍ය රවී කරුණානායක මහතා හෙට(11) පුත්තලම දිස්ත්‍රික්කයේ සංචාරයක නිරතවීමට නියමිතව තිබේ. 2017 අයවැය ක්‍රියාත්මකවීමට අදාළව රාජ්‍ය නිලධාරීන් දැනුවත් කිරීම හා ප්‍රදේශයේ ව්‍යාපාරිකයින්, ධීවරයින් මෙන්ම ගොවිජනතාවට බලපා ඇති ගැටළු පිළිබඳ සාකච්ඡා කිරීම සහ ඊට ක්ෂණික විසඳුම් ලබාදීම මෙම සාංචාරයේ අරමුණ බව මුදල් අමාත්‍යංශය සඳහන් කළේය. හෙට පෙරවරු 11.00ට හලාවත, මාදප්පේ සමූපකාර උත්සව ශාලවේදී මෙම හමුව පැවැත්වීමට නියමිතව තිබේ. අමාත්‍යවරයා එදින පස්වරුවේ හලාවත ශ්‍රී විජයාරාම විහාරස්ථානයට, මුන්නේෂ්වරම් දේවාලයට සහ බිෂෙපේ මන්දිරයට ගොස් ආගමික වතාවත්වල නිතරවීමට ද නියමිත බව මුදල් අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=69409", "Category": null, "Parent URL": null}