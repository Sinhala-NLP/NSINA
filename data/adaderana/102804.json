{"Source": "Adaderana", "Timestamp": "January 22, 2019 09:24 am", "Headline": "මැතිවරණය ඉල්ලා පොහොට්ටුව අධිකරණයට යන්න සුදානම්", "News Content": "පළාත් සභා මැතිවරණය පවත්වන ලෙස ඉල්ලමින් ශ්‍රේෂ්ඨාධිකරණයේ නඩු පැවරීමට ශ්‍රී ලංකා පොදුජන පෙරමුණ තීරණය කර ඇතැයි උතුරු මැද පළාත් හිටපු ප්‍රධාන අමාත්‍ය එස්.එම්.රංජිත් මහතා පවසයි. ඒ අනුව, ඉදිරි සතිය තුළදී උතුරු මැද, ඌව සහ සබරගමුව යන පළාත්වල හිටපු ප්‍රධාන අමාත්‍යවරුන්ද සමඟින් ශ්‍රේෂ්ඨාධිකරණයේ එම නඩුව පැවරීමට මේ වන විටත් කටයුතු සූදානම් කර ඇති බව ඔහු වැඩිදුරටත් සඳහන් කළේය. පළාත් සභා 4ක මැතිවරණ රජය විසින් කල් දමා අදට අවුරුද්දයි මාස 4ක් ගතව ඇති බව හිටපු ප්‍රධාන අමාත්‍ය එස්.එම්.රංජිත් මහතා පනේවා දෙයි. එමෙන්ම අග්‍රාමත්‍ය රනිල් වික්‍රමසිංහ මහතාට රටේ ඇති ප්‍රධාන ප්‍රශ්න විසදීම සඳහා අවශ්‍යතාවක් නොමැති බවත් එතුමා සිටින්නේ නව ව්‍යවස්ථා මානසිකත්වයෙන් බව හිටපු ප්‍රධාන අමාත්‍ය එස්.එම්.රංජිත් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=102804", "Category": null, "Parent URL": null}