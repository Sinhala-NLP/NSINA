{"Source": "Adaderana", "Timestamp": "January 17, 2016 05:38 pm", "Headline": "සීමා කැඩූ ඉන්දීය ධීවරයින් තිදෙනා රිමාන්ඩ්! ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතුවල නිරතව සිටියදී අත්අඩංගුවට ගත් ඉන්දීය ධීවරයින් තිදෙනා රක්ෂිත බන්ධනාගාර ගත කර තිබේ.යාපනය කයිට්ස් මහේස්ත්‍රාත් අධිකරණය වෙත ඉදිරිපත් කළ ඔවුන් ලබන 29 වන දින දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන්ය.නාවික හමුදාවේ සහය ඇතිව මෙරට වෙරළාරක්ෂක දෙපාර්තමේන්තුව විසින් කරෙයිනගර් මුහුදු ප්‍රදේශයට වයඹ දෙසින් වු මෙරට මුහුදු සීමාවේ දී අදාළ ඉන්දීය ධීවරයින් ඊයේ අත්අඩංගුවටගෙන තිබේ.එම ඉන්දීය ධීවරයින් පැමිණි යාත්‍රාව ද එහිදි වෙරළ ආරක්ෂක නිලධාරින්ගේ භාරයට ගත් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=56418", "Category": null, "Parent URL": null}