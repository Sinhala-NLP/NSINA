{"Source": "Adaderana", "Timestamp": "March 4, 2010 07:59 am", "Headline": "පාසල් ළමුන්ට මදනමෝධක විකුණූ අයෙක් අත්අඩංගුවට", "News Content": "පාසල් ළමුන්ට ගංජා මිශ්‍රිත මදනමෝධක ගුලි අලෙවි කළ පුද්ගලයෙකු මාළිගාවත්ත ‍ප්‍රදේශයේ දී අත්අඩංගුවට ගෙන තිබේ. කොළඹ මධ්‍යම දිසා දූෂණ මර්දන ඒකකයට ලැබුණු තොරතුරකට අනුව මෙම පුද්ගලයා අත්අඩංගුවට ගෙන ඇති බව සඳහන්ය. අත්අඩංගුවට ගත් අවස්ථාවේ දී ඔහු ළඟ තිබී අලෙවි කිරීම සඳහා සූදානම් කළ ගංජා මිශ්‍රිත මදනමෝධක ගුලි 105 ක් සොයාගෙන ඇත. මෙම පුද්ගලයා රුපියල් 80 ක මුදලකට පාසල් සිසුන්ට මෙම මදනමෝධක ගුලි කාලයක සිට අලෙවි කර ඇති බව පොලිසිය පවසයි. අත්අඩංගුවට ගත් මෙම සැකකරු අද මාළිගාකන්ද මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7059", "Category": null, "Parent URL": null}