{"Source": "Adaderana", "Timestamp": "October 12, 2015 09:48 am", "Headline": "බඳින තුවක්කුවක් සමග පුද්ගලයෙක් මාට්ටු", "News Content": "අලවතුගොඩ, දෙල්ගස්ගොඩ ප්‍රදේශයේදී බඳින තුවක්කු සමග පුද්ගලයෙකු අත්අඩංගුවට ගෙන තිබේ.අලවතුගොඩ පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිසිය පැවසුවේය.එහිදී සැකකරු සතුව තිබී මෙරට නිෂ්පාදිත බඳින තුවක්කු 03 ක් පොලිසිය විසින් සොයාගෙන ඇත.අත්අඩංගුවට ගත් සැකකරු එප්පාවල ප්‍රදේශයේදී පදිංචිකරුවෙක් බව සඳහන්ය.සැකකරු අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් අලවතුගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54389", "Category": null, "Parent URL": null}