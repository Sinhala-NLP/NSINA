{"Source": "Adaderana", "Timestamp": "June 8, 2019 10:14 pm", "Headline": "තේ දළු නෙලමින් සිටි පිරිසකට බඹර ප්‍රහාරයක්", "News Content": "හැටන් පොලිස් වසමට අයත් දික්ඔය වනාජා වත්තේ තේ පඳුරක් මත බැඳ තිබු බඹර කූඩුවක් ඇවිස්සී තේ දළු නෙලමින් සිටි වතු කම්කරුවන් පිරිසකට පහරදී ඇත. මෙහිදී වතු කම්කරු කාන්තාවන් 7 දෙනෙකුට සහ වතු කම්කරුවෙකුට බඹර ප්‍රහාරය එල්ල වී ඇති බව වාර්තා වෙයි. ඔවුන් දික්ඔය මුලික රෝහලට ඇතුලත් කර ඇති බව වාර්තා වෙයි. ප්‍රහාරයෙන් තුවාල ලැබු එක් කාන්තාවකගේ තත්ත්වය බරපතළ බව දික්ඔය මුලික රෝහලේ වෛද්‍යවරුන් ප්‍රකාශ කර ඇත.", "URL": "https://sinhala.adaderana.lk/news.php?nid=111593", "Category": null, "Parent URL": null}