{"Source": "Adaderana", "Timestamp": "May 28, 2012 05:42 pm", "Headline": "ශ්‍රී ලංකාවේ පළමු වරට Carbon Neutral සහතිකය ලබාගත් සමාගම  බවට එක්ස්පෝ ලංකා Freight පත්වෙයි ", "News Content": "ශ්‍රි ලංකාවේ පළමු වරට Carbon Neutral සහතිකය ලබාගත් සමාගම බවට, ගැල් පරිවහන හා මෙහෙයුම් කර්මාන්තයේ ආසියාවේ ප්‍රමුඛයා එක්ස්පෝලංකා Freight එක්වෙයි. සී/ස එක්ස්පෝලංකා Freight සමාගම කාබන් කන්සල්ටින් සමාගම විසින් පිරිනමනු ලබන Carbon Neutral සහතිකයෙන් පිදුම් ලැබිමට පසුගියදා සමත්විය. මෙම සහතිකය ලබාගත් ලංකාවේ පළමු සමාගම, එක්ස්පෝලංකා Freight සමාගම වේ. මෙම සහතිකය ලබා ගත් ආසියාවේ පළමු ගැල් පරිවහන හා මෙහෙයුම් කටයුතුවළ නිරත සමාගම් අතරට ද එක්ස්පෝලංකා Freight සමාගම මේ අනුව එක්වනු ඇත. ශ්‍රී ලංකවේ පළමුවරට Carbon Neutral සහතිකය ලබාගැනීමට සමත් වූ සමාගම වශයෙන් ඉතා සතුටට පත්වෙන බවත්, ආසියාවේ ප්‍රමුඛ පෙළේ ගැල් පරිවහන බලකායක් වශයෙන් හා මෙරට පරහෙ වාහන ක්ෂ්‍ත්‍රයේ ප්‍රමුඛයෙකු වශයෙන් මෙලෙස ඇගයීමට ලක්වීම, විශාල ශක්තියක් බවත්, එක්ස්පෝලංකා Freight හි ප්‍රධාන විධායක නිලධාරී ජගත් පතිරණ මහතා ප්‍රiකාශ කරයි. ඔහු වැඩිදුරටත් මෙසේ සඳහන් කරයි. “අපගේ ව්‍යාපාරික කටයුතුවල දී ආයතනික සමාජ වගකීම් පිළිබඳ ඉහළ අවධානයක් අප විසින් යොමු කරනවා. ගෝලීය උෂ්ණත්වය අවම කිරීමේ කාර්යය සඳහා අප ඉහළ දායකත්වයක් සපයනවා. එසේම ආයතනික වශයෙන් පරිසරයට මුදාහරින කාබන් ප්‍රමාණය අවම කිරීම වෙනුවෙන් පියවර ගැනීමට ද අප කටයුතු කර තිබෙනවා” යම් ආයතනයක් විසින් පරිසරයට මුදාහරිනු ලබන කාබන් ඩයොක්සයිඞ් වායුව ගණනය කිරීම සිදුකරනුයේ කාබන් පා සළකුණු මගිනි (Carbon Footprint) 2011 වර්ෂය තුළ දී එක්ස්පෝලංකා Freight විසින් මෙලෙස පරිසරයට මුදාහරින කාබන් පා සළකුණු ප්‍රමාණය කැපී පෙනෙන ලෙස හිලව් කිරීමට සමත් වී තිබේ. මෙය එක්ස්පෝලංකා සමූහයේ මෙහෙයුම් තුළින් පරිසරයට වන බලපෑම අවම කිරීම වෙනුවෙන් සිදුකරන ලද දිගුකාලීන මුලපිරීමක් බවත් එසේම මෙය වගකිව යුතු ආයතනික පුරවැසියෙකු වශයෙන් පරිසර හිතකාමී අයුරින් සදාචාර සම්පන්න ලෙස ව්‍යාපාර පවත්වා ගෙන යන බවට දෙනු ලබන සහතිකයක්ද වන බවත් එක්ස්පෝලංකා හෝල්ඩිංග්ස් පී.එල්.සී. හි අලෙවිකරණ, ආයතනික සන්නිවේදන හා ආයතනික සමාජ වගකීම් අංශ ප්‍රධානී පැඞී වීරසේකර මහතා පවසයි. එක්ස්පෝලංකා Freight සමාගම, මෙරට විශාලතම ගැල් මෙහෙයුම් හා පරිවහනයේ යෙදෙන සමාගම් අතුරින් එකකි. එක්ස්පෝලංකා අප්‍රිකාව, මැදපෙරදිග, ආසියානු කලාපය හා ඉන්දියානු උපමහද්වීපය තුළ රටවල් 13ක තමන්ගේම මෙහෙයුම් කටයුතු පවත්වා ගෙන යනු ලබයි. මේ වන විට සාගර හා ගුවන් පරිවහනයේ දී ට්‍රක් රථ ප්‍රවාහනය, ගබඩා පවත්වාගෙන යාම්, රේගු නිශ්කාෂණය, වාප්පු මෙහෙයුම් ආදී යන බහු-විධ පරිවහන හා මෙහෙයුම් කටයුතු දියත් කිරීමට සමාගම කටයුතු කරයි. Carbon Consulting Company සමාගම මේ වන විට රටවල් 32 ක ක්‍රියාත්මක වේ. එහිදී Avis, BBC Worldwide, Tata Steel සහ The Westine ඇතුළු බහුජාතික සමාගම් ගණනාවක් සමග එය කටයුතු කර තිබේ. එය විසින් ලබා දෙන CarbonNeutral සහතිකය සමාගම් විසින් සිය මෙහෙයුම් කටයුතුවල දී පරිසරයට සිදුකර බලපෑම පිළිබඳ ලබා දෙන ලොව පිළිගත් සහතිකයකි. Carbon Consulting Company දකුණු ආසියානු කලාපය වෙනුවෙන් කටයුතු කරන බලයලත් ආයතනය වන්නේ Carbon Consulting Company යයි. එය සමාගම් සහතිකකරණය සම්බන්ධයෙන් අනුගමනය කළ යුතු ජාත්‍යන්තර නිර්දේශයන් දැඩිව ක්‍රියාත්මක කරනු ලබයි. එය එක්සත් රාජධානි රජය, බ්‍රිතාන්‍ය ප්‍රමිති ආයතනය හා අනෙකුත් අන්තර්ජාතික ආයතන සමග එක් වී මෙම ක්‍රියාවලිය සිදුකරනු ඇත.", "URL": "https://sinhala.adaderana.lk/news.php?nid=24583", "Category": null, "Parent URL": null}