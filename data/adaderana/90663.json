{"Source": "Adaderana", "Timestamp": "June 10, 2018 01:44 pm", "Headline": "කෘෂි කර්මාන්තයේ ප්‍රවර්ධනය උදෙසා විධිමත් වැඩපිළිවෙළක්", "News Content": "මෙරට කෘෂිකර්මාන්ත ක්ෂේත්‍රයේ ප්‍රවර්ධනය උදෙසා විධිමත් වැඩපිළිවෙළක් හඳුන්වා දෙන බව කෘෂිකර්ම අමාත්‍ය මහින්ද අමරවීර මහතා පවසයි. අමාත්‍යවරයා පෙන්වා දෙන්නේ ඒ සඳහා ගොවිජනතාව ශක්තිමත් කිරීමට සැලසුම් සකස් කර ඇති බවයි. වීරකැටිය ප්‍රදේශයේ පැවති උත්සවයකට එක්වෙමින් මහින්ද අමරවීර අමාත්‍යවරයා මෙම අදහස් පළ කළේය. මේ අතර වී මිලදී ගැනීමේ දී ගොවීන්ට සිදුවන හිරිහැර අවම කිරීම සඳහා නව වැඩපිළිවෙළක් ක්‍රියාත්මක කිරීමට සැලසුම් කර ඇති බව වී අලෙවි මණ්ඩලය පවසයි. එහි සභාපති උපාලි මොහොට්ටි මහතා සඳහන් කළේ කෘෂිකර්ම අමාත්‍යවරයාගේ උපදෙස් මත අදාළ වැඩපිළිවෙළ ක්‍රියාත්මක කරන බවයි.", "URL": "https://sinhala.adaderana.lk/news.php?nid=90663", "Category": null, "Parent URL": null}