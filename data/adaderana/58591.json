{"Source": "Adaderana", "Timestamp": "March 24, 2016 03:28 pm", "Headline": "පන්දම ගෙනා මන්ත්‍රීට කථානායකගෙන් අවවාද", "News Content": "ගම්පහ දිස්ත්‍රික් පාර්ලිමේන්තු මන්ත්‍රී සිසිර ජයකොඩි මහතා විසින් පාර්ලිමේන්තු සභා ගර්භය තුළට විදුලි පන්දමක් රැගෙන ඒමේ සිද්ධියක් සම්බන්ධයෙන් කථානායක කරූ ජයසූරිය මහතා ඔහුට අවවාද කර තිබේ.සිද්ධිය සම්බන්ධයෙන් මන්ත්‍රීවරයාගෙන් කරුණු විමසීමෙන් අනතුරුව කථානායකවරයා ඔහුට අවවාද කළ බව කථානායක මාධ්‍ය අංශය පැවසුවේය.එහිදී සිසිර ජයකොඩි මන්ත්‍රීවරයා එම සිද්ධිය සම්බන්ධයෙන් කථානායකවරයා හමුවේ සිය කනගාටුව ප්‍රකාශ කර ඇත.එමෙන්ම එවැනි සිදුවීමක් යළි ඇති නොවීමට වග බලාගන්නා බව මන්ත්‍රීවරයා එහිදී සඳහන් කළ බව කථානායක මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=58591", "Category": null, "Parent URL": null}