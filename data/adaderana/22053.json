{"Source": "Adaderana", "Timestamp": "February 12, 2012 04:06 pm", "Headline": " වානිජ මට්ටමේ වගාකරුවන්ට දිවි නැඟුමෙන් සහන දෙනවා", "News Content": "වානිජ මට්ටමින් වගාකරුවන්‍ට දිවි නැඟුම වැඩසටහන යටතේ සහන සලසන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. අක්කර දෙකාහමාරට වැඩි වගාකරුවන් සඳහා මෙම සහන ලබා දෙන බව අමාත්‍යවරයා පෙන්වා දෙයි. පොල් , පලතුරු සහ අනෙකුත් අපනයන බෝග වගාකරුවන් සඳහා මේ යටතේ සහන ලබා දීමට නියමිතය. මේ අතර ගෘහ ආර්ථික ඒකක දස ලක්ෂයේ වැඩසටහන 2012 වසරේ දී ගෘහ ආර්ථික ඒකක ලක්ෂ 25 දක්වා ඉහළ නැංවීමට පියවර ගන්නා බව ආර්ථික සංවර්ධන අමාත්‍යාංශය පවසයි. ඒ වැඩසටහන යටතේ මාර්තු මාසය ගෘහ ආර්ථික ඒකක සැලසුම් කිරීමේ මාසය ලෙස නම් කිරීමට ද ආර්ථික සංවර්ධන අමාත්‍යාංශය තීරණය කර තිබේ.", "URL": "https://sinhala.adaderana.lk/news.php?nid=22053", "Category": null, "Parent URL": null}