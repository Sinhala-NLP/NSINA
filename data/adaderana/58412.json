{"Source": "Adaderana", "Timestamp": "March 20, 2016 12:40 pm", "Headline": "කේරළ ගංජා සමඟ ඉන්දීය ධීවරයන් 2ක් කොටු", "News Content": "කේරළ ගංජා තොගයක් සමඟ ඉන්දීය ධීවරයන් දෙදෙනෙකු නාවික හමුදාව විසින් අත්අඩංගුවට ගෙන තිබේ. පේදුරුතුඩුවට උතුරු මුහුදු ප්‍රදේශයේ දී අදාළ ඉන්දීය ධීවරයින් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා සඳහන් කළේය. ඔවුන් සතුව තිබී කේරළ ගංජා කිලෝග්‍රෑම් 6කට වැඩි ප්‍රමාණයක් නාවික හමුදාව භාරයට ගෙන තිබේ. අත්අඩංගුවට ගත් ඉන්දීය ධීවරයන් වැඩිදුර පරීක්ෂණ සඳහා පේදුරුතුඩුව පොලීසිය වෙත භාරදීමට කටයුතු කළ බව නාවික හමුදා මාධ්‍ය ප්‍රකාශකවරයා පැවසුවේය. ‍", "URL": "https://sinhala.adaderana.lk/news.php?nid=58412", "Category": null, "Parent URL": null}