{"Source": "Adaderana", "Timestamp": "July 31, 2013 10:10 pm", "Headline": "ජය ශ්‍රී ලංකාවටයි", "News Content": "ශ්‍රී ලංකාව සහ දකුණු අප්‍රිකාව අතර තරග 5කින් සමන්විත එක්දින ක්‍රිකට් තරඟාවලියේ අද පැවැති අවසන් තරඟයෙන් ලකුණු 128ක විශිෂ්ඨ ජයක් ශ්‍රී ලංකා කණ්ඩායම අත්කර ගැනීමට සමත් විය. ඒ අනුව තරඟ 5න් සමන්විත වු එක්දින ක්‍රිකට් තරඟාවලියේ ජය ග්‍රී ලංකා කණ්ඩායම සතුකර ගන්නා ලදී. කොළඹ ආර් ප්‍රේමදාස ක්‍රීඩාංගණයේ පැවැති මෙම තරඟයේ කාසියේ වාසිය දිනූ ශ්‍රී ලංකා කණ්ඩායම පන්දුවාර 50 අවසානයේ කඩුලු 4ක් දැවී ලකුණු 307 ලබාගත්තේය. ඒ අනුව පිළිතුරු ඉනිම ක්‍රිඩා කළ දකුණු අප්‍රිකාණු කණ්ඩායම සියලුම ක්‍රිඩකයන් දැවී පන්දුවාර 43.5 දී ලකුණු 179ක් පමණක් ලබා ගන්නා ලදී.", "URL": "https://sinhala.adaderana.lk/news.php?nid=36269", "Category": null, "Parent URL": null}