{"Source": "Adaderana", "Timestamp": "November 27, 2016 09:32 am", "Headline": " ගාලු කතිකාව 7වන වරටත් ඇරඹෙයි", "News Content": "07 වන වරටත් පවත්වනු ලබන ගාලු කථිකාව අන්තර් ජාතික සාගරික සම්මන්ත්‍රණය හෙට කොළඹදී ආරම්භ වෙයි.ආරක්ෂක අමාත්‍යාංශය සහ ශ්‍රී ලංකා නාවික හමුදාව එක්ව මෙම අන්තර් ජාතික සාගරික සම්මන්ත්‍රණය සංවිධාන කරන බව නාවික හමුදාව සඳහන් කළේය.රටවල් 40ක සහ ජාත්‍යන්තර සංවිධාන 12ක දෙස් විදෙස් නියෝජිතයින් මෙන්ම සමුද්‍රිය ආරක්ෂක විද්වතුන් රැසක් මෙවර සම්මන්ත්‍රණය සඳහා සහභාගීවීමට නියමිතය.උපායමාර්ගික සාගරික සම්බන්ධතා වර්ධනය කර ගැනීම මෙවර තේමාව වී ඇත.කලාපීය ආරක්ෂාව සඳහා සාගර සම්පත් භාවිතය හා එහි වැදගත්කම පිළිබඳ මෙහිදී වැඩි අවධානයක් යොමු කිරීමට නියමිත අතර සාගරික ආරක්ෂාව තවදුරටත් ශක්තිමත් කර ගැනීමට මෙතුළින් අපේක්ෂා කෙරෙන බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=66455", "Category": null, "Parent URL": null}