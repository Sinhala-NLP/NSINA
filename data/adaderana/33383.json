{"Source": "Adaderana", "Timestamp": "April 19, 2013 09:53 am", "Headline": "මේ වසරට ක්‍රීඩාංගණ 25ක් අලුතින් හදනවා", "News Content": "දිස්ත්‍රීක් මට්ටමෙන් ඉදිකෙරෙන ක්‍රීඩාංගණ 25ක් මේ වසර තුළදී ඉදිකර අවසන් කරන බව ක්‍රීඩා අමාත්‍යංශය පවසයි. දැනටමත් ක්‍රීඩාංගන කිහිපයක ඉදිකිරීම් අවසන්ව ඇති බව ක්‍රීඩා අමාත්‍ය මහින්දානන්ද අලුත්ගමගේ මහතා කියයි. මීටර් 400ක ධාවන පථයක්, ගෘහස්ථ ක්‍රීඩාගාරයක්, පිහිනුම් තටාකයක්, මාධ්‍ය කුටියක් සහ විවේකාගාරයක් ඇතුළු අංග රැසකින් එම ක්‍රීඩාංගණ සමන්විත වේ. නීරෝගී ජන සමාජයක් බිහිකිරීම ඉලක්ක කර ගනිමින් අදාළ ක්‍රීඩාංගණ ඉදිකිරීම ආරම්භ කෙරුණි.", "URL": "https://sinhala.adaderana.lk/news.php?nid=33383", "Category": null, "Parent URL": null}