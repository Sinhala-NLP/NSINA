{"Source": "Adaderana", "Timestamp": "March 31, 2018 09:13 am", "Headline": "බසයෙන් බැස යද්දි එම බසයටම යට වී කාන්තාවකට බරපතළයි", "News Content": "බණ්ඩාරවෙල - ඇටම්පිටිය මාර්ගයේ බණ්ඩාරවෙල දිසා රෝහලට අසලදී (30) ඊයේ සවස ලංගම බස්රථයක ගැටී බරපතළ තුවාල ලැබු කාන්තාවක් බදුල්ල මහරෝහලට ඇතුලත් කර තිබේ. කෘෂිකර්ම කේෂ්ත්‍ර නිලධාරිනියක වන ඇය සිය කාර්යාලයේ පැවැති අවුරුදු උත්සවයකට සහභාගි වී මෙම බස් රථයෙන් නිවස බලා ගමන් කර ඇති අතර බසයෙන් බැස ඉදිරියට යනවාත් සමඟම එම බසයේ ගැටී අනතුරට ලක්ව ඇතැයි බණ්ඩාරවෙල පොලිසිය පවසයි. ඇගේ සැමියාද පසුගිය වසරේ අප්‍රේල් මාසයේ දිනක යතුරුපැදි අනතුරකින් මියගොස් ඇති අතර එකම දරුවා වන පුතා මෙවර අපොස සාමාන්‍ය පෙළ විභාගයෙන් ඒ සාමාර්ථ 9 ක් ලබා ඇතැයිද වාර්තාවෙයි. අනතුරට පත් කාන්තාව බදුල්ල මහ රෝහලේ දැඩි සත්කාර ඒකකයේ ප්‍රතිකාර ලබන අතර ඇගේ තත්ත්වය බරපතළ බව රෝහල් ප්‍රශකයෙක් පැවසීය.", "URL": "https://sinhala.adaderana.lk/news.php?nid=86642", "Category": null, "Parent URL": null}