{"Source": "Adaderana", "Timestamp": "October 15, 2014 03:25 pm", "Headline": "උතුරට යන විදේශිකයින්  යන තැන් කියන්න ඕනෑ", "News Content": "උතුරේ සංචාරය කිරීමට ‍අපේක්ෂා කරන විදේශිකයින් ඊට පෙර රාජ්‍ය ආරක්ෂක හා නාගරික සංවර්ධන අමාත්‍යංශයට සංචාරය පිළිබඳ දැනුම්දිය යුතු බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා පවසයි. ඔහු මේ බව පැවසුවේ අද (15) කොළඹදී පැවැති මාධ්‍ය හමුවකදීය. උතුරේ ජාතීන් අතර ගැටුම් ඇති වන ආකාරයට කටයුතු කරන පිරිසක් සම්බන්ධයෙන් තොරතුරු ලැබී ඇති බව එහිදී වනිගසූරිය මහතා කියා සිටියේය. ඔහු පැවසුවේ එවැනි ක්‍රියාවන් ජාතික ආරක්ෂාවට ඉමහත් තර්ජනයක් බවයි. එවැනි තත්ත්වයක් නිර්මාණයවීමට ඉඩදීමට කිසිසේත්ම හැකියාවක් නැතැයිද ඔහු කීවේය. ‍ෙම් නිසා උතු‍රු පළාතේ සංචාරය කරනවා නම් එලෙස සංචාරය කරන ප්‍රදේශ ගැන තොරතුරු ලබාදෙන ලෙසට විදේශිකයින්ගෙන් ඉල්ලා සිටින බවද ‍ඒ මහතා කියා සිටියේය.", "URL": "https://sinhala.adaderana.lk/news.php?nid=46739", "Category": null, "Parent URL": null}