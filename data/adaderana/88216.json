{"Source": "Adaderana", "Timestamp": "April 28, 2018 08:54 pm", "Headline": "පාරට විශාල ගලක් පෙරළිලා මොරවක-පැලවත්ත ප්‍රධාන මාර්ගයේ වාහන නවතියි", "News Content": "මොරවක- පැලවත්ත ප්‍රධාන මාර්ගයේ වාහන ගමනා ගමනයට වර්ෂාව හේතුවෙන් බාධා ඇතිව තිබෙන බව පොලීසිය පවසයි. නෙළුව පොලිස් වසමේ අද(28) සවස ඇති වු අධික වර්ෂාව හේතුවෙන් මැදගම ප්‍රදේශයේ දී මාර්ගයට විශාල ගලක් පෙරළීම නිසා මාර්ගය මෙලෙස සම්පූර්ණයෙන්ම අවහිර වී තිබේ. මාර්ගය යථා තත්ත්වයට පත් වෙන තුරු විකල්ප මාර්ග භාවිතා කරන්නැයි පොලීසිය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=88216", "Category": null, "Parent URL": null}