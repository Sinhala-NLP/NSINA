{"Source": "Adaderana", "Timestamp": "July 25, 2016 06:50 am", "Headline": "ජනපති අද ඒකාබද්ධය හමුවෙයි", "News Content": "ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් සහ ජනාධිපති මෛත්‍රීපාල සිරිසේන මහතා අතර විශේෂ සාකච්ඡාවක් අද පැවැත්විමට නියමිතව තිබේ.අද පස්වරුවේ ජනාධිපති නිල නිවසේ දී මෙම සාකච්ඡාව පැවැත්විමට නියමිත බව වාර්තා වේ.ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන්ට මෙම සාකච්ඡාව සඳහා ආරාධනාකර තිබේ.ජනාධිපති කාර්යාලයෙන් දුරකථන මාර්ගයෙන් අදාළ දැනුම්දීම සිදු කළ බව ඒකාබද්ධ විපක්ෂය නියෝජනය කරන මන්ත්‍රීවරුන් පවසයි.වර්තමානයේ පවතින දේශපාලන තත්ත්වය පිළිබඳව සහ ඒකාබද්ධ විපක්ෂය සංවිධානය කර ඇති පාද යාත්‍රාව පිළිබඳව මෙම සාකච්ඡාවේදී අවධානය යොමු වනු ඇති බව සඳහන්ය.", "URL": "https://sinhala.adaderana.lk/news.php?nid=62399", "Category": null, "Parent URL": null}