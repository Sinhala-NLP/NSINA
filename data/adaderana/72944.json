{"Source": "Adaderana", "Timestamp": "May 8, 2017 10:12 am", "Headline": " ජනමත විචාරණයක් පවත්වන්න යැයි රජයට යෝජනාවක්", "News Content": "පළාත් පාලන මැතිවරණය නොපවත්වන්නේනම් ජනමත විචාරණයක් පවත්වන ලෙසට රජයට යෝජනා කරන බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි.මන්ත්‍රීවරයා පෙන්වා දෙන්නේ ජනමත විචාරණයකදී ඒකාබද්ධ විපක්ෂයේ ශක්තිය පෙන්නුම් කිරීමට තමන් ඇතුළු ඒකාබද්ධ විපක්ෂය සූදානම් බවය.මේ අතර පාර්ලිමේන්තු මන්ත්‍රී පියල් නිශාන්ත මහතා පවසා සිටියේ වර්තමානය වන විට යහපාලන ආණ්ඩුව තුළ අර්බුද රැසක් හටගෙන ඇති බවයි.කෙසේ වෙතත් අමත්‍ය දයාසිරි ජයසේකර මහතා ප්‍රකාශ කළේ කුමන ආකාරයකින් හෝ පක්ෂය ආරක්ෂා කිරීම ඉතා වැදගත් බවයි.මේ අතර නව පළාත් පාලන පනත් කෙටුම්පත සඳහා පළාත් පාලන මැතිවරණය සම්බන්ධයෙන් පත් කළ අමාත්‍ය මණ්ඩල අනු කමිටුව අනුමැතිය ලබාදී තිබේ.පාර්ලිමේන්තුවට ඉදිරිපත් කිරීමේදී අදාළ පනත් කෙටුම්පතේ සඳහන් බහු ආසන සම්බන්ධයෙන් සංශෝධනයක් එක් කිරීමේ පොරොන්දුව මත එම අනුමැතිය ලබාදුන් බව කැබිනට් අනු කමිටු සාමාජික අමාත්‍ය මනෝ ගනේෂන් මහතා සඳහන් කළේය.", "URL": "https://sinhala.adaderana.lk/news.php?nid=72944", "Category": null, "Parent URL": null}