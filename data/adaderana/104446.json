{"Source": "Adaderana", "Timestamp": "February 16, 2019 10:49 am", "Headline": "20වන ව්‍යවස්ථා සංශෝධනය මගින් ආණ්ඩුව රටේ සියලු ජාතීන්ව රවට්ටනවා", "News Content": "යෝජිත 20 වන ව්‍යවස්ථා සංශෝධනය මගින් ආණ්ඩුව රටේ සියලු ජාතීන් රැවටීමට ලක් කරමින් සිටින බව විපක්ෂ නායක මහින්ද රාජපක්ෂ මහතා පවසයි. 20 වන ව්‍යවස්ථා සංශෝධනයට එරෙහිව මුස්ලිම් සිවිල් සංවිධාන එකමුතුව සමග පැවති සාකච්ඡාවකදී විපක්ෂ නායක මහින්ද රාජපක්ෂ මහතා මෙම අදහස් පල කළේය. යෝජිත 20වන ව්‍යවස්තා සංශෝධනයට එරෙහිව මුස්ලිම් සිවිල් සංවිධාන එකමුතුව ඊයේ (15) පස්වරුවේ විජේරාම නිලනිවසේදී විපක්‍ෂ නායක මහින්ද රාජපක්‍ෂ මැතිතුමාට සංදේශයක් භාරදෙන ලදී. මෙහිදී ඔවුන් අදහස් දක්වමින් පැවසුවේ සිංහල ජනතාව අතර 20වන සංශෝධනය ගැන කථිකාවක් ආරම්භවී තිබුනත් දෙමළ බස කතාකරන ජනතාව අතර එවැනි කථිකාවක් නොමැතිබවත් මුස්ලිම් දෙශපාලන නායකයින් මෙය තම ජනතාව අතරට යෑමට නොදී වසන්කරගෙන සිටිනා බවයි. සිංහල මාධ්‍ය තුල යන ප්‍රවෘත්ති දෙමළ මාධ්‍යයට පරිවර්තනය වීමෙදී හා දෙමළ මාධ්‍යයේ යන ප්‍රවෘත්ති සිංහල මධ්‍යයට පරිවර්තනය වීමේදී විශාල වෙනසක් පවතින බැවින් නිවැරදි දේ සාමාන්‍ය ජනතාවට දැනගැනීමට නොහැකි බවද එම පිරිස පවසයි. එමෙන්ම මුස්ලිම් නායකයින් පසුගිය දිනවල ප්‍රජාතන්ත්‍රවාදය වෙනුවෙන් පෙනී සිටිනවා යැයි කියමින් දේශපාලන පක්ෂයක් වෙනුවෙන් පෙනී සිටි බවද ඔවුන් ප්‍රකාශ කළේය. නමුත් මුස්ලිම් ප්‍රජාව තුල හැමදෙනාම මෙය අනුමත නොකරන අතර ඔවුන් පෙනී සිටින්නේ ජනතාවගේ අවශ්‍යතාවයන් වෙනුවෙන් නොව තම අමාත්‍ය දූර රැකගැනීමට පමණක් බවද එම සංවිධාන එකමුතුව පවසයි. මෙහිදී අදහස් දැක්වූ විපක්ෂනායක මහින්ද රාජපක්ෂ මහතා පැවසුවේ ඔවුන් ඇතැම් විට මෙය කෙටුම්පතක් පමණක් බවද තවත් විටක එය යෝජනාවලියක් පමණක් බවද පවසන බවයි. මෙමගින් දෙමළ ජනතාව මෙන්ම මුස්ලිම්, සිංහල සියලු දෙනාම රැවටීමට ලක් වන බවද විපක්ෂ නායකවරයා පෙන්වා දෙයි. විවිද බොරු ජනතාවට නොකියා ඔවුන්ගේ 20වන සංශෝධන යෝජනාවලිය ඉදිරිපත් කරන ලෙසද විපක්ෂ නායකවරයා එහිදි පැවසීය. ඔවුන්ට පාර්ලිමේන්තුව තුල බහුතරයක් නොමැති බැවින් මෙය සම්මත කරගැනීමට හැකියාවක්ද නොමැති බවත් ප්‍රජාතන්ත්‍රවාදය ගැන කතාකරන සියලු දෙනාට කාලය ඉක්මවා ඇති පළාත්සභා ඡන්දය ලබාගැනීමට කිසිම උනන්දුවක් නොමැති බවද මහින්ද රාජපක්ෂ මහතා මෙහිදී වැඩි දුරටත් පැවසීය. මම අවස්තාවට මුස්ලිම් සිවිල් සංවිධාන එකමුතුව නියෝජනය කරමින් කදුරට මුස්ලිම් කවුන්සිලය - බදුල්ල, මුස්ලිම් අයිතීන් සුරකීමේ සංවිධානය - කොළඹ, බේරුවල මුස්ලිම් තරුණ සුභසාධන සංගමය, එක්සත් සාම සංධානය - කොළඹ, අහමඩ් ෆාරුක් පදනම, කෙයා ශෙයා සංධානය, මුස්ලිම් හඬ යන සංධානවල නියෝජිතයින් පිරිසක් එක්විය.", "URL": "https://sinhala.adaderana.lk/news.php?nid=104446", "Category": null, "Parent URL": null}