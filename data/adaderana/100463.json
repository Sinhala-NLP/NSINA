{"Source": "Adaderana", "Timestamp": "December 8, 2018 06:53 pm", "Headline": "බීමත්ව කලහකාරී ලෙස හැසිරුණු පොලිස් නිළධාරීන් 2ක් අත්අඩංගුවට", "News Content": "මාතර, වැලිගම ප්‍රදේශයේ පිහිටි අවන්හලක බීමත්ව කලහකාරී ලෙස හැසිරුණු පොලිස් නිළධාරීන් දෙදෙනෙකු අත්අඩංගුවට ගෙන ඇත. රාජකාරී වේලාවෙන් අනතුරුව අවන්හලවෙත පැමිණ ඇති එම පොලිස් නිළධාරීන් දෙදෙනා, අවන්හල වෙත පැමිණි තවත් පිරිසක් සමඟ ආරවුලක් හටගෙන ඇති බව සඳහන්. මේ සම්බන්ධයෙන් අවන්හලේ හිමිකරුවන් විසින් සිදුකළ දැනුම්දීමකට අනුව පොලිස් නිළධාරීන් දෙදෙනා අත්අඩංගුවට ගෙන ඇති බව වාර්තා වේ. මොවුන් දකුණු පළාත් විශේෂ වැටලීම් ඒකකයට අනුයුක්තව සේවය කරන පොලිස් කොස්තාපල්වරුන් දෙදෙනෙකු විය. අත්අඩංගුවට ගත් පොලිස් කොස්තාපල්වරුන් දෙදෙනා අද( 08) මාතර මහේස්ත්‍රාත් අධිකරණයට ඉදිරිපත් කර ඇත.", "URL": "https://sinhala.adaderana.lk/news.php?nid=100463", "Category": null, "Parent URL": null}