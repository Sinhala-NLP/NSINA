{"Source": "Adaderana", "Timestamp": "August 26, 2013 07:07 am", "Headline": "ලොරියෙන් වැටුණු කත රෝහලේදී මරුට", "News Content": "ධාවනය වෙමින් තිබු ලොරියකින් බිමට වැටීම නිසා සිදුවු බරපතළ තුවාල හේතුවෙන් රෝහල් ගත කර සිටි කාන්තාවක් ප්‍රතිකාර ලබමින් සිටින අතර තුර මියගොස් ඇති බව මාරවිල පොලීසිය පවසයි. මියගොස් ඇත්තේ ආඩිගම - බුද්ධිප්‍රිය ගම්මානයේ පදිංචිව සිටි නිර්මලා සංජීවනී (34) නම්වු කාන්තාවක් බව අද දෙරණ වාර්තාකරු කියයි. ඉකුත් 20 වැනි දින මෙම අනතුර සිදුවී ඇති අතර කාන්තාව මිය ගොස් ඇත්තේ 25 වැනි දින බව පොලීසිය පවසයි. ඉකුත් 20 වැනි දින මාරවිල කුරුස පල්ලිය දෙස සිට වෙන්නප්පුව දෙසට ඇති මුහුදු බඩ මාර්ගයේ ධාවනය කර ඇති ලොරියක පිටුපස මිය ගොස් ඇති කාන්තාව ගමන් කරමින් සිට ඇත. එම මාර්ගයේ මුදුකටුව ප්‍රදේශයේදී මෙම කාන්තාව ලොරියෙන් බිමට වැටී බරපතළ තුවාල සිදුවී තිබේ. ඇය මාරවිල මුලික රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා ඇත. ජාතික රෝහලේ ප්‍රතිකාර ලබමින් සිටින අතර තුර ඇය ඊයේ මිය ගොස් ඇති බව පොලීසිය කියයි. අනතුරට සම්බන්ධ ලොරිය සහ එහි රියදුරු පොලීසිය විසින් අත්අඩංගුවට ගෙන ඇත. මාරවිල පොලීසියේ රථවාහන අංශය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=36897", "Category": null, "Parent URL": null}