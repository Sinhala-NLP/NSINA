{"Source": "Adaderana", "Timestamp": "October 2, 2013 06:19 pm", "Headline": "ගංජා ඇද්ද හමුදා මේජර් තවදුරටත් රිමාන්ඩ්", "News Content": "තණමල්විල සිට අනුරාධපුරය දක්වා සුඛෝපොභෝගී මෝටර් රථයකින් ගංජා ප්‍රවාහනය කරමින් සිටිය දී අත්අඩංගුවට ගත් හිටපු යුධහමුදා මේජර්වරයා තවදුරටත් රක්ෂිත බන්ධනාගාර ගත කර තිබේ. සැකකාර හිටපු මේජර්වරයා අද අනුරාධපුර මහේස්ත්‍රාත් ධම්මික හේමපාල මහතා වෙත ඉදිරිපත් කළ අවස්ථාවේ ඔහු ලබන 11 වැනිදින දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළේය. ඊට අමතරව මෙම ජාවාරමක සම්බන්ධ බවට සැකපිට අත්අඩංගුවට ගත් තවත් ව්‍යාපාරිකයෙකු ද ලබන 11 වැනි දින දක්වා රක්ෂිත බන්ධනාගාර ගත කිරීමටද මහේස්ත්‍රාත්වරයා නියෝගකර ඇත. සැකකාර හිටපු හමුදා මේජර්වරයා සහ ව්‍යාපාරිකයා විසින් දීර්ඝ කාලයක සිට තණමල්විල ප්‍රදේශයේ සිට ගංජා රැගෙනවිත් අනුරාධපුර ප්‍රදේශයේ බෙදාහැර ඇති බවට මුලික පරීක්ෂණ වලදී අනාවරණය වී ඇති බව පොලිසිය අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=37869", "Category": null, "Parent URL": null}