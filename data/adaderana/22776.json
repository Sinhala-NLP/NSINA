{"Source": "Adaderana", "Timestamp": "March 13, 2012 04:07 pm", "Headline": "වැඩ බලන උසස් අධ්‍යාපන ඇමති ලෙස නන්දිමිත්‍ර පත්කෙරෙයි", "News Content": "වැඩ බලන උසස් අධ්‍යාපන අමාත්‍යවරයා ලෙස නන්දිමිත්‍ර ඒකනායක මහතා පත්කර තිබේ. ඊයේ(12) සිට ක්‍රියාත්මක වන පරිදි ජනාධිපතිවරයා විසින් මෙම පත්කිරීම සිදු කර ඇති බව උසස් අධ්‍යාපන අමාත්‍යාංශය සඳහන් කළේය. එක්සත් රාජධානියේ පැවැත්වෙන උසස් අධ්‍යාපනය පිළිබඳ ජාත්‍යන්තර සමුළුවකට සහභාගී වීම සදහා උසස් අධ්‍යාපන අමාත්‍ය එස්.බී දිසානායක මහතා දිවයිනෙන් පිටත්ව ගොස් ඇත. ඒ අනුව දිසානායක මහතා යළි දිවයිනට පැමිණෙනතුරු නන්දිමිත්‍ර ඒකනායක මහතා වැඩබලන උසස් අධ්‍යාපන අමාත්‍යාවරයා වශයෙන් කටයුතු කරනු ඇත.", "URL": "https://sinhala.adaderana.lk/news.php?nid=22776", "Category": null, "Parent URL": null}