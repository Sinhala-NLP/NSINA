{"Source": "Adaderana", "Timestamp": "December 26, 2015 08:08 am", "Headline": "පළාත් පාලන අපේක්ෂකයින්ට නව නිර්දේශ හදුන්වාදීමේ සුදානමක්!", "News Content": "එළඹෙන පළාත් පාලන මැතිවරණයේදී අපේක්ෂකයින් සම්බන්ධයෙන් නව නිර්දේශ කිහිපයක් හදුන්වාදීමේ අවස්ථාව පවතින බව පැෆරල් සංවිධානය පවසයි. එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසන්නේ රාජ්‍ය නිලධාරින් මැතිවරණය ඉදිරිපත්විමේදී ද ඉන් ඡන්ද දායකයින්ට බලපෑමක් නොවන ආකාරයෙන් කටයුතු කිරිමේ වතාවරණයක් හදුන්වාදිය යුතු බවයි. එමෙන්ම මැතිවරණ ප්‍රචාරක කටයුතු සදහා සිදු කෙරෙන වියදම් සම්බන්ධයෙන් ද නියාමනයක් අවශ්‍ය බව හෙතෙම පෙන්වා දෙයි. මේ සම්බන්ධයෙන් පළාත් පාලන අමාත්‍යවරයා ඇතුලු අදාල අංශ දැනුවත් කළ බව ද රෝහණ හෙට්ටිආරච්චි මහතා පවසයි.", "URL": "https://sinhala.adaderana.lk/news.php?nid=55954", "Category": null, "Parent URL": null}