{"Source": "Adaderana", "Timestamp": "February 27, 2017 08:06 am", "Headline": "මානව හිමිකම්  කවුන්සිලයේ 34 වන සැසිවාරය අද", "News Content": "එක්සත් ජාතීන්ගේ සංවිධානයේ මානව හිමිකම් පිළිබද කවුන්සිලයේ 34 වන සැසිවාරය අද(27) සිට ආරම්භ වීමට නියමිතව තිබේ.එය ලබන මාර්තු මස 24 වන දින දක්වා පැවැත්වීමට නියමිතය.එහිදී ශ්‍රී ලංකාව සම්බන්ධයෙන් මානව හිමිකම් පිළිබද මහ කොමසාරිස්වරයාගේ විශේෂ වාර්තාවක් ඉදිරිපත් කිරීමට නියමිතය.එමඟින් ඉදිරිපත් කෙරෙන කරුණු පිළිබදව මෙතෙක් අනාවරණය කර නොමැති අතර ශ්‍රී ලංකාවේ ප්‍රතිසන්ධානය ඇතුළු අනෙකුත් නිර්දේශ ක්‍රියාත්මක වීම පිළිබද එම වාර්තාවෙන් කරුණු ඉදිරිපත් කෙරෙනු ඇති බව වාර්තා වේ.මීට අමතරව සුළු ජාතීන්ගේ ගැටළු පිළිබද සොයා බැලීම සඳහා මෙරටට පැමිණි විශේෂ නියෝජිතවරියගේ වාර්තාවක් ද මානව හිමිකම් කවුන්සිලයට සාකච්ඡා කිරීම සඳහා ඉදිරිපත් කර තිබේ.පසුගිය වසරේ ඔක්තෝබර් මස 10 සහ 20 අතර කාලය තුළ මෙරට සංචාරය කරමින් එම විශේෂ නියෝජිතවරිය සුළු ජාතින්ගේ ගැටළු පිළිබඳ තොරතුරු රැස් කළ අතර ඊට අදාළව කරුණු 84කින් සමන්විත වාර්තාවක් ඉදිරිපත් කර තිබේ.පසුගිය වසරේ අප්‍රේල් සහ මැයි මාසවල මෙරට සංචාරයක නිරත වු වදහිංසනය සහ අනෙකුත් කෘර අමානුෂික සැලකිළි හෝ දඞුවම් සම්බන්ධයෙන් සොයා බැලීම සඳහා පැමිණි නියෝජිතයාගේ වාර්තාවක් ද සැසිවාරයට ඉදිරිපත් කිරීමට නියමිතය. එම වාර්තාව කරුණු 122කින් සමන්විත වේ.මේ අතර සමුළුවට සහභාගීවිම සඳහා විදේශ අමාත්‍ය මංගල සමරවීර මහතා ජිනීවා නුවර ලබා පිටත්වගොස් තිබේ.විදේශ කටයුතු අමාත්‍යවරයා හෙට(28) දිනයේදි ජිනීවා මානව හිමිකම් සැසිය ඇමතීමට නියමිතය.", "URL": "https://sinhala.adaderana.lk/news.php?nid=70159", "Category": null, "Parent URL": null}