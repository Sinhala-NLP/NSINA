{"Source": "Adaderana", "Timestamp": "July 16, 2019 10:06 pm", "Headline": "කකුකුළුවන්ගෙන් විශාල විදේශ විනිමයක්", "News Content": "පොකුණු තුළ කකුකුළුවන් වගා කිරීම තුළින් විශාල විදේශ විනිමයක් ගබා ගත හැකි බව ධීවරයින් සදහන් කරයි. පුත්තලම දිස්ත්‍රික්කයේ කලපුව ආශ්‍රිතව ඇති ප්‍රදේශ වල පොකුණු තුළ කකුළුවන් වගා කිරීම සිදු කරයි. මාස 03 ක් වැනි කෙටි කාලයකදී පොකුණු තුළ වගා කරන කකුළුවන්ගෙන් ඉතාමත්ම හොද ආදායමක් ගත ගත හැකි බවද ඔවුන් කියා සිටී. කළපුවෙන් අල්ලා ගෙන අලවි කිරීමට නොහැකි තත්ත්වයේ පසුවන ග්‍රෑම් 350 ත් 400 ත් අතර බරැති කකුළුවන් ගෙනවිත් පොකුණු තුළ තැම්පත් කර මාස 03 ක කාලයක් ආහාර ලබා දී එක් සතෙක් කිලෝ ග්‍රෑම් 01 ක් දක්වා බරකට සකස් කර ගැනීම කරයි. පොකුණු තුළ ඇති කරන කකුළුවන්ට ආහාර ලෙස මාළු පමණක් ලබා දෙන බවත්,කිසිදු විටකට විදේශීය රටවල් වලින් ආනයනය කරන ආහාර ලබා නොදන බවත් ඔවුන් කියා සිටී. මාස 03 කින් පමණ අස්වැන්න නෙලා ගන්නා කකුළුවන් කිලෝ ග්‍රෑම් 01 ක් රුපියල් 4500 ක් වැනි මුදලකට විදේශීය වෙළද පලට අලවි කරන බවද ඔවුන් පවසයි. විශාල වශයෙන් විදේශ විනිමය ලබා ගත හැකි කකුළුවන් පොකුණු තුළ වගා කිරීමට රජය හෝ ජල ජීවී වගා සංවර්ධන අධිකාරිය කිසිදු සහායක් ලබා නෙදෙන බවත්,ඇතැම් විට ඔවුන් නීතිමය කටයුතු තමන්ට එරෙහිව සිදු කරන බවද කකුළු ගොවීන් කියා සිටී. දැනට කකුළුවන් වගා කරණු ලබන්නේ ඉස්සන් වගා කිරීම සදහා සකස් කර ඇති පොකුණු තුළම බවත්,කකුළුවන්ට බෝ වන විවිධ වෛරස් රෝග ඉස්සන් ව්‍යාපාරය අතරත් පැතිර යා හැකි බැවින් ඇතැම් ඉස්සන් ව්‍යාපාරිකයින්ගේ විරෝධයක් මේ සම්බන්ධයෙන් පවතින බව අප කළ විමසීමකදී ජල ජීවී වගා﻿ සංවර්ධන අධිකාරියේ පුත්තලම දිස්ත්‍රික් සහකාර අධ්‍යක්ෂක ෂාමින්ද ලක්මාල් මහතා පැවසීය. එමෙන්ම ඕනෑම ජල ජීවී වගාවක් සිදු කරන්නේ නම් ඒ සදහා බලපත්‍රයක් ලබා ගත යුතු බවත්,බලපත්‍ර ලබා නෙගෙන කුමන ජල ජීවී වගාවක් කළත් ඊට එරෙහිව නීතිමය පියවර ගැනීමට තම ආයතනය කටයුතු කරන බවද හෙතෙම කියා සිටියේය. කෙසේ වෙතත් කකුළුවන් අපනයනය කිරීම තුළින් විශාල විදේශ විනිමයක් ලබා ගත හැකි බැවින් ක්‍රමවේදයක් ඇතිව කකුළුවන් පොකුණු තුළ වගා කිරීම සදහා මේ බව විට බලපත්‍ර නිකුත් කිරීම ආරම්භ කර ඇති බවද ජල ජීවී වගා සංවර්ධන අධිකාරියේ පුත්තලම දිස්ත්‍රික් සහකාර අධ්‍යක්ෂකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=114297", "Category": null, "Parent URL": null}