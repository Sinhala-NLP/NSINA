{"Source": "Adaderana", "Timestamp": "March 6, 2013 09:06 am", "Headline": "සබරගමුවේ ඩෙංගු හිස එසවීමේ අවදානමක්", "News Content": "සබරගමුව පළාත තුළ ඩෙංගු රෝගය යළි හිස එසවීමේ අවදානමක් පවතින බව පළාත් සෞඛ්‍ය බලධාරීන් අනතුරු අඟවයි. මෙම වසරේ ගතවූ මාස 02 ඇතුළත රත්නපුර දිස්ත්‍රික්කයේ ඩෙංගු රෝගීන් 250 දෙනෙකු වාර්තා වී ඇති බව ඔවුන් පවසයි. අදාළ කාලය තුළ බලංගොඩ ප්‍රදේශයේ ඩෙංගු රෝගය වැළඳුණු එක් රෝගියෙකු මිය ගොස් ඇති බව සඳහන්ය. මේ අතර පසුගිය දෙසැම්බර් සහ ජනවාරි මාසවල දී රත්නපුර දිස්ත්‍රික්කයෙන් මොලේ උණ බවට සැකකෙරෙන රෝගීන් 58 දෙනෙකු වාර්තා වී ඇති බව සබරගමුව පළාත් සෞඛ්‍ය බලධාරීන් සඳහන් කර සිටියි. මෙම රෝගයෙන් සිදු වූ මරණ 09 ක් ද වාර්තා වන බව ඔවුන් පවසයි.", "URL": "https://sinhala.adaderana.lk/news.php?nid=32148", "Category": null, "Parent URL": null}