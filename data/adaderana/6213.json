{"Source": "Adaderana", "Timestamp": "January 24, 2010 11:02 am", "Headline": "පුනරුත්ථාපන කඳවුරු හැඳුනුම්පත් භාවිතා කළ හැකියි", "News Content": "උතුරේ අවතැන් වූ ජනතාවට ඡන්දය ප්‍රකාශ කිරීම සඳහා පුනරුත්ථාපන කඳවුරු මඟින් නිකුත් කරන ලද හැඳුනුම් පත් භාවිතා කළ හැකි බව මැතිවරණ කොමසාරිස් දයානන්ද දිශානායක මහතා පවසයි. උතුරු නැගෙනහිර අවතැන් වූ ජනතාවට ඡන්දය ප්‍රකාශ කිරීම සඳහා අවශ්‍ය සියලු පහසුකම් සලසා ඇති බවද මැතිවරණ කොමසාරිස්වරයා සඳහන් කළේය. එමෙන්ම අවතැන් වූ ජනතාව‍ගේ ඡන්ද අයිතිය තහවුරු කිරීමට අවශ්‍ය සෑම ක්‍රියා මාර්ගයක්ම ගෙන ඇති බවද ඒ මහතා වැඩිදුරටත් අවධාරණය කළේය", "URL": "https://sinhala.adaderana.lk/news.php?nid=6213", "Category": null, "Parent URL": null}