{"Source": "Adaderana", "Timestamp": "November 2, 2011 12:16 pm", "Headline": "මාර්ක්ස් හෙල්ත්කෙයාර් වෙතින් තවත් වෛද්‍ය  සැදෑවක්", "News Content": "ශී‍්‍ර ලංකාවේ සීඝ‍්‍රයෙන් ප‍්‍රගතිය කරා ගමන් කරන ඹෟෂධ සමාගමකවන, මාර්ක්ස් හෙල්ත්කෙයාර් සමාගම, දඹුල්ලේ වෛද්‍ය නිලධාරීන් සඳහා \"ගර්භනී සමයේ ප‍්‍රතිශක්තිකරණය පවත්වාගැනීමේ වැදගත්කම\"සම්බන්ධයෙන් තේමාත්මක වෛද්‍ය සැදෑවක් පසුගියදා පවත්වනු ලැබීය. මෙම විශේෂිත වෛද්‍යමය සාකච්ජාමය සැදෑව මෙහෙයවූයේ, ප‍්‍රසව හා නාරී විශේෂඥ වෛද්‍ය, අජිත් වලිසුන්දර මහතා විසින් වන අතර මෙම අවස්ථාවට විශේෂඥ වෛද්‍ය, මනිවනන් මහතා ද සහභාගී විය. සාර්ථක ගර්භනී සමයකදී ප‍්‍රතිශක්තිකරණය බොහෝ වැදගත් වන්නා සේම, එළවළු, පළතුරු, පලා හා මාළු වර්ග ආහාරයට ගැනීම මෙන්ම, ආහාර සැකසීමේ කි‍්‍රයාවලියට ලක් කළ හා කෘතිම ආහාරවලින් ගැබිණි මව්වරුන්ට ඇතිවන සංකූලතා ඉහළ යන බව මෙම තේමාත්මක වෛද්‍ය සැදෑවේදී අවධාරණය කෙරුණි. ප‍්‍රතිශක්ති වර්ධක පිළිබඳව සේම, ඖෂධ කරල් ලෙසින් ලබාගත හැකි ප‍්‍රසූතියත් සමඟ ම එරෙන ස්වභාවික රන්කිරි පිළිබඳව ද මෙහිදී සාකච්ජාවට ගැනුනු අතර, මෙම තේමාත්මක වෛද්‍ය සැදෑවට එක් වූ බොහෝ වෛද්‍යවරුන්ගේ මතය වුයේ, ස්වබාවික එළවළු, පළතුරු හා මාළු වැනි ආහාරවලින් ලැබෙන ප‍්‍රතිශක්තිකරණව වඩාත් යෝග්‍යය බවය. දඹුල්ලේ වෛද්‍යවරුන් වෙනුවෙන් සංවිධානය කළ මෙම තේමාත්මක වෛද්‍ය සැදෑව සම්බන්ධයෙන් තම අදහස් දැක් වූ මාර්ක්ස් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය, එස්. මහකලන්ද මහතා පැවසුවේ,\" මෙම හමුවට සහභාගී වූ වෛද්‍යවරුන් එකිනෙකාගේ අත්දැකීම් හා දැනුම බෙදාහදා ගැනීමෙන් ගර්භනී මව්වරුන් සඳහා වඩාත් ම යෝග්‍ය සෞඛ්‍ය පිළිවෙත් පිළිබඳව නිවැරදි නිගමනයකට පැමිණිමට මඟ පෑඳුනු බව\"කි. එමෙන්ම මෙම වෛද්‍ය සැසියට සහභාගී වූ වෛද්‍යවරුන් මෙවැන්නක් සංවිධානයකිරීමෙන් මෙරට වෛද්‍ය ක්ෂේත‍්‍රයට දැක් වූ සහයෝගය වෙනුවෙන් මාර්ක්ස් හෙල්ත්කෙයාර් සමාගම ට ස්තුතිකිරීමක් ද මෙහිදී සිදුවිය.", "URL": "https://sinhala.adaderana.lk/news.php?nid=19741", "Category": null, "Parent URL": null}