{"Source": "Adaderana", "Timestamp": "May 29, 2017 10:14 am", "Headline": "අනතුර වළක්වා ගත් ගුවන් නියමුවාට ජනපති තුති පුදයි", "News Content": "ගාල්ල, බද්දේගම ප්‍රදේශයේදී සිදුවිමට ගිය විශාල අනතුරක් වලක්වා ගත් ආපදාවට ලක් වු හෙලිකොප්ටර් යානයේ නියමුවාට ජනාධිපති මෛත්‍රිපාල සිරිසේන මහතා ප්‍රශංසාව පළ කර තිබේ. යානයේ නියමුවා වන බලගන නායක භාණුක දෙල්ගහගොඩ මහතා වෙත දුරකතන ඇමතුමක් ලබා දෙමින් ජනාධිපතිවරයා ප්‍රශංසාව පළ කළ බවයි රජයේ ප්‍රවෘත්ති දෙපාර්තමේන්තුව සඳහන් කරයි. බද්දේගම ප්‍රදේශයේ ආපදාවට ලක් වූ පිරිසකට ආහාර හා වෙනත් ද්‍රව්‍ය ප්‍රවාහනය කරමින් සිටියදී එම හෙලිකොප්ටර් යානය කාර්මික දෝෂයකට ලක්ව ඇති බව සඳහන් විය. ඒ අනුව නියමුවා සිටි යානය ආරක්ෂිතව ගොඩබැස්සවිමට කටයුතු කර ඇති අතර එහිදි යානයට අලාභහානි සිදුව තිබුණි. කෙසේ වෙතත් නියමුවා ඇතුළු කාර්යය මණ්ඩලයට කිසිදු අනතුරක් සිදු නොවූ බව ගුවන් හමුදාව ප්‍රකාශ කළේය.", "URL": "https://sinhala.adaderana.lk/news.php?nid=73704", "Category": null, "Parent URL": null}