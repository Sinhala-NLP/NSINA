{"Source": "Adaderana", "Timestamp": "June 20, 2014 03:21 pm", "Headline": "ගෝලීය සාම දර්ශකයෙන් ලංකාව  ඉදිරියට එයි", "News Content": "ගෝලීය සාම දර්ශකයේ ඉදිරියට පැමිණීමට ශ්‍රී ලංකාව සමත්ව තිබේ. පසුගිය වසරේ දී ගෝලීය සාම දර්ශකයේ 109 වන ස්ථානයේ පසුවු ශ්‍රී ලංකාව මෙම වසරේ දී 105 වන ස්ථානයට පැමිණ ඇති බව සඳහන්ය. ලොව පුරා ප්‍රචණ්ඩත්වයෙන් තොර රටවල් 162ක් මුල්කරගනිමින් මෙම දර්ශකය සෑම වසරකදීම එළිදක්වයි. ඒ ගෝලීය සාම දර්ශකයේ දෙකයි දශම දෙකයි තුනක අගයක් පෙන්නුම් කරමිනි. මෙම වර්ෂයේ ගෝලීය සාම දර්ශකයේ ප්‍රථම ස්ථානය අයිස්ලන්තයටත්, දෙවන ස්ථානය ඩෙන්මාර්කයටත්, තෙවන ස්ථානය නවසීලන්තයටත් හිමිව ඇත. එම දර්ශකයේ ඉන්දියාව 141 වන ස්ථානයේ පසුවේ. යුධ ගැටුම් නිරාකරණය, සමාජය සහ ආරක්ෂාව, අභ්‍යන්තර ගැටුම් නිරාකරණය යන කරුණු මුල් කරගනිමින් ගෝලීය සාම දර්ශකය සකස් කර ඇත.", "URL": "https://sinhala.adaderana.lk/news.php?nid=44109", "Category": null, "Parent URL": null}