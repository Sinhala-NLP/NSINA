{"Source": "Adaderana", "Timestamp": "February 9, 2019 06:20 pm", "Headline": "මුහුදු ප්‍රදේශවල සුළගේ වේගය ඉහළ යා හැකි බවට අනාවැකි", "News Content": "ඉදිරි දින කිහිපය තුළ දිවයින හරහා සහ දිවයින අවට මුහුදු ප්‍රදේශවල සුළගේ වේගය ඉහළ යා හැකි බව කාළගුණ විද්‍යා දෙපාර්තමේන්තුව පවසයි. බස්නාහිර, සබරගමුව, මධ්‍යම, දකුණ සහ ඌව පලාත් වල සවස 2න් පමණ පසුව වැසි හෝ ගිඟුරුම් සහිත වැසි ඇතිවිය හැකි බව එම දෙපාර්තමේන්තුව පවසන්නේය. මේ අතර මන්නාරම සිට කොළඹ, ගාල්ල සහ හම්බන්තොට හරහා මඩකලපුව දක්වා වෙරළට ඔබ්බෙන් වන මුහුදු ප්‍රදේශවල තැනින් තැන වැසි හෝ ගිඟුරුම් සහිත වැසි ඇතිවිය හැකි බව සඳහන්. දිවයින වටා මුහුදු ප්‍රදේශවල සුලං ඊසාන දිශාවෙන් හමන අතර සුළගේ වේගය පැයට කිලෝමීටර් 20ත් 30 ත් පමණ විය හැකි බව කාළගුණ විද්‍යා දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=103983", "Category": null, "Parent URL": null}