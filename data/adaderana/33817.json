{"Source": "Adaderana", "Timestamp": "May 5, 2013 09:26 am", "Headline": "කල්මුණේ නගරාධිපතිගේ පෞද්ගලික ලේකම්ගේ නිවසට ගල් ප්‍රහාරයක්", "News Content": "(ප්‍රහාරයෙන් නිවසේ ජනෙල් වීදුරුවකට හානි සිදුව ඇති අයුරු) කල්මුණේ මහනගර සභාවේ නගරාධිපති මීරා සහිබින්ගේ පෞද්ගලික ලේකම් එම්. ඉම්ෂදීන් මහතාගේ නිවසට ගල් ප්‍රහාරයක් එල්ල වී තිබේ. ඊයේ රාත්‍රී 9.30ට පමණ එල්ල වූ එම ගල් ප්‍රහාරයෙන් නිවසේ සිටි ලේකම්වරයා ඔහුගේ බිරිඳ හා දරුවන්ට තුවාලයක් සිදුව නැතැයි අප වාර්තාකරු පවසයි. සිද්ධිය පිළිබඳව එම අවස්ථාවේදීම කල්මුණේ පොලීසියට පැමිණිලි කර ඇත. ප්‍රහාරයෙන් නි‍වසේ ජනෙල් වීදුරුවලට හානි සිදුව ඇති බවද අප වාර්තාකරු පවසයි.", "URL": "https://sinhala.adaderana.lk/news.php?nid=33817", "Category": null, "Parent URL": null}