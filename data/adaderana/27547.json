{"Source": "Adaderana", "Timestamp": "September 19, 2012 10:07 am", "Headline": "දැන් සාමයේ ප්‍රතිලාභ භුක්ති විඳිනවා", "News Content": "යුද්ධයෙන් පීඩාවට පත්ව සිටි ජනතාව සාමයේ ප‍්‍රතිලාභ භුක්ති විඳිමින් සිටින බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. යුද්ධය අවසන් වීමෙන් පසුව පීඩාවට පත්ව සිටි ජනතාවට අවශ්‍ය පහසුකම් ලබාදී ඔවුන්ගේ මූලික අයිතීන් සුරක්ෂිත කළ බව හෙතෙම සඳහන් කරයි. එක්සත් ජාතීන්ගේ මානව හිමිකම් සඳහා වන මහ කොමසාරිස් කාර්යාලයේ නියෝජිත පිරිස හමු වූ අවස්ථාවේ දී බැසිල් රාජපක්ෂ අමාත්‍යවරයා මේ බව පවසා ඇත. යුද්ධය පැවති සමයේ දී මෙන්ම වර්තමානය් දී ද උතුරු නැ‍ගෙනහිර ජනතාවට සහ දිවයිනේ සෙසු පළාත්වල ජනතාවට කිසිදු භේදයකින් තොරව අවශ්‍ය පහසුකම් ලබා දෙන බව එහිදී වැඩිදුර‍ටත් අදහස් දැක්වූ හෙතෙම පැවසීය.", "URL": "https://sinhala.adaderana.lk/news.php?nid=27547", "Category": null, "Parent URL": null}