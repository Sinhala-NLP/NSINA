{"Source": "Adaderana", "Timestamp": "August 28, 2016 02:08 pm", "Headline": " නල්ලූර් වාර්ෂික පූජාවට සමගාමීව ජංගම උපදේශන සේවාවක් ඇරඹෙයි", "News Content": "විදේශ කටයුතු අමාත්‍යාංශය මෙහෙය වන ජංගම උපදේශන සේවාව යාපනය නල්ලූර් කෝවිල අසල දී අද(28) ආරම්භ කෙරුණි. ඒ විදේශ කටයුතු අමාත්‍ය මංගල සමරවීර මහතාගේ ප්‍රධානත්වයෙනි.නල්ලූර් කෝවිලේ වාර්ෂික පූජාවට සමගාමීව මෙම උපදේශන සේවාව ක්‍රියාත්මක වන අතර පූජාවට සහභාගී වන විදේශගත ශ්‍රී ලාංකිකයින් ඉලක්ක කරගනිමින් වැඩසටහන ක්‍රියාත්මක වන බව සඳහන්ය.මෙහිදී ලේඛන සහතික කරවා ගැනීම, විදේශයන්හි අතරමං වු ශ්‍රී ලාංකිකයින් නැවත ගෙන්වා ගැනීම, විදේශයන්හි සිදුවන උපත්, විවාහ හා මරණ පිළිබඳ තොරතුරු ලබාදීම ද්විත්ව පුරවැසිභාවය හා පුරවැසිභාවය මෙන්ම ආගමන විගමන දෙපාර්තමේන්තුව සිදුකරන කාර්යයන් පිළිබඳ දැනුවත් කිරීම සිදුවෙයි.අදාළ වැඩසටහන ලබන 31 වැනිදා දක්වා ක්‍රියාත්මක වන බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=63531", "Category": null, "Parent URL": null}