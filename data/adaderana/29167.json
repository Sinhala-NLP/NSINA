{"Source": "Adaderana", "Timestamp": "November 14, 2012 08:07 am", "Headline": "මාතලේට පැය 12 ක් වතුර නෑ", "News Content": "අද (14) පෙරවරු 6.00 සිට පස්වරු 6.00 දක්වා පැය 12 ක කාලයක් මාතලේ ප‍්‍රදේශයේ ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. මාතලේ නගරය හා ඒ අවට කොටුවේ ගෙදර, කූඹියන්ගොඩ, තැන්න, මල්වත්ත, අළුවිහාරය, පලාපත්වල සහ හුලන්ගමුව යන ප‍්‍රදේශවල ජල සැපයුම අත්හිටුවන බව එම මණ්ඩලය නිවේදනය කරයි. මාතලේ ජල පවිත‍්‍රාගාරයේ හදිසි නඩත්තු කටයුත්තක් හේතුවෙන් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය නිකුත් කළ එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=29167", "Category": null, "Parent URL": null}