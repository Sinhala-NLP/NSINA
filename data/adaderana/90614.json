{"Source": "Adaderana", "Timestamp": "June 9, 2018 11:03 am", "Headline": "වැල්ලවාය අයිස්පීල්ල කන්දේ ගින්නක් - අක්කර තිහක් විනාශයි", "News Content": "වැල්ලවාය අයිස්පීල්ල ප්‍රදේශයේ අයිස්පීල්ල කඳු රක්ෂිතයේ ඊයේ (08) රාත්‍රි සිට විශාල ගින්නක් හට ගෙන තිබේ. ඊයේ සවස් කාලයේ හට ගෙන ඇති මෙම ගින්න අද (9) උදෑසන වන විටත් පාලනය කිරීමට කිසිදු වගකිවයුතු බලධාරීයෙක් මැදිහත් නොවූ බව ප්‍රදේශවාසීන් පවසයි. ගින්න නිසා මේ වන විට රක්ෂිතයේ අක්කර තිහකට වඩා විනාශ වී ඇති අතර පවතින දැඩි සුළං තත්ත්වය නිසා ගින්න වේගයෙන් ව්‍යාපෘත වෙමින් පවතී. ගින්නට මැදි වීම නිසා රක්ෂිතයේ වන සතුන් සහ ශාක රැසක් ද විනාශ වී ඇති අතර සතුන් දඩයම් කිරීමට හෝ දර ලබා ගැනිමේ අරමුනින් කන්දට ගිනි තබන්නට ඇතැයි පොලිසිය සැකපල කරයි.", "URL": "https://sinhala.adaderana.lk/news.php?nid=90614", "Category": null, "Parent URL": null}