{"Source": "Adaderana", "Timestamp": "February 29, 2012 11:33 am", "Headline": "බුද්ධික හා ශිරාල් එජාප විනය කමිටුව හමුවට කැඳවයි", "News Content": "එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතාට එම පක්ෂයේ විනය කමිටුව හමුවේ හෙට(01) පෙනී සිටින ලෙසට දැනුම් දී තිබේ. ඒ අනුව නීතීඥ ට්‍රෙවෝ ප්‍රනාන්දු මහතාගේ ප්‍රධානත්වයෙන් හෙට පස්වරු 5 ට සිරිකොත පක්ෂ මූලස්ථානයේ දී රැස්වන විනය කමිටුව හමුවේ බුද්ධික පතිරණ මන්ත්‍රීවරයා පෙනී සිටීමට නියමිතය. මේ අතර එක්සත් ජාතික පක්ෂයේ බස්නාහිර පළාත් සභා මන්ත්‍රී ශිරාල් ලක්තිලක මහතාට ද ලබන 13 වැනිදා විනය කමිටුව හමුවේ පෙනී සිටින ලෙසට පක්ෂය විසින් දැනුම් දී ඇත. ඒ අනුව ශිරාල් ලක්තිලක මහතා, නීතීඥ වෝල්ටර් ප්‍රනාන්දු මහතාගේ ප්‍රධානත්වයෙන් රැස්වන විනය කමිටුව හමුවේ ලබන 13 වැනිදා පෙනී සිටිනු ඇත.‍ පසුගිය මැතිවරණ සමයේ බුද්ධික පතිරණ මහතාගේ සහ ශිරාල් ලක්තිලක මහතාගේ ක්‍රියාකලාපය සම්බන්ධයෙන් විනය පරීක්ෂණ පැවැත්වීමට එක්සත් ජාතික පක්ෂය තීරණය කර තිබුණි.", "URL": "https://sinhala.adaderana.lk/news.php?nid=22479", "Category": null, "Parent URL": null}