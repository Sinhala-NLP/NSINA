{"Source": "Adaderana", "Timestamp": "February 11, 2015 08:30 am", "Headline": " ඉන්දීය සංචාරයට පෙර ධීවර යාත්‍රා නිදහස් කරනවා ", "News Content": "ජනාධිපති මෛත්‍රීපාල සිරිසේන මහතාගේ ඉන්දීය සංචාරයට පෙර ශ්‍රී ලංකාව බාරයේ පවතින ඉන්දීය ධීවර යාත්‍රා නිදහස් කිරීමට පියවර ගන්නා බව ධීවර අමාත්‍ය දිලීප් වෙදආරච්චි මහතා පවසයි.ඔහු පවසන්නේ ඉන්දීයාව බාරයේ පවතින මෙරට ධීවර යාත්‍රා ද නිදහස් කර ගැනීමේ කටයුතු සිදුකෙරෙන බවයි. ජනාධිපති මෛත්‍රීපාල සිරිසේන මහතා එළබෙන 15 වැනිදා සිට 18 වැනිදා දක්වා ඉන්දියාවේ සංචාරය කිරීමට නියමිතය.ඉන්දීය අග්‍රාමාත්‍ය නරේන්ද්‍ර මෝදි මහතාගේ ඉල්ලීමකට අනුව ජනාධිපතිවරයා මෙම සංචාරයේ නිරත වන බව සඳහන්ය.", "URL": "https://sinhala.adaderana.lk/news.php?nid=49262", "Category": null, "Parent URL": null}