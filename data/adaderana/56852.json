{"Source": "Adaderana", "Timestamp": "February 2, 2016 07:15 am", "Headline": "දක්ෂිණ අධිවේගයේ පුද්ගලික බස් වර්ජනයක්", "News Content": "දක්ෂිණ අධිවේගී මාර්ගයේ ධාවනය වන පෞද්ගලික බස් රථවල සේවකයින් වර්ජනයක් ආරම්භ කර තිබේ.අද (02)පෙරවරුවේ සිට මෙම වර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය.ඒ අනුව මහරගම සිට දක්ෂිණ අධිවේගී මාර්ගයේ ගාල්ල සහ මාතර දක්වා ධාවනය වන පෞද්ගලික බස් රථවල සේවකයින් මෙම වර්ජනය ආරම්භ කර ඇති බව සඳහන්ය.දක්ෂිණ අධිවේගී මාර්ගයේ ධාවනය කිරීම සඳහා නව බස් රථ 10ට තාවකාලික මාර්ග බලපත්‍ර ලබාදීමට විරෝධය පළකරමින් මෙම වර්ජනය ආරම්භ කර ඇති බව ගැමුණු විජේරත්න මහතා සඳහන් කළේය.අදාළ මාර්ග බලපත්‍ර අවලංගු කිරීමට පියවර ගන්නා ලෙස වර්ජනයේ නිරත සේවකයින් ඉල්ලා සිටියි.", "URL": "https://sinhala.adaderana.lk/news.php?nid=56852", "Category": null, "Parent URL": null}