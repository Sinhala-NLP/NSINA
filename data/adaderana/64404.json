{"Source": "Adaderana", "Timestamp": "September 25, 2016 10:15 am", "Headline": " ධීවර සංස්ථාව ලාභ ලබන ආයතනයක් බවට පත්කර ගත හැකියි", "News Content": "ලබන වසරේ සිට ධීවර සංස්ථාව ලාභ ලබන ආයතනයක් බවට පත් කර ගත හැකි බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි.අමාත්‍යවරයා පෙන්වා දෙන්නේ මේ වන විට ධීවර සංස්ථාව විසින් සිදුවන පාඩුව අවම කරගැනීමට පියවර ගෙන ඇති බවයි.ධීවර සංස්ථාව තුළ සිටින අතිරික්ත සේවකයින් ස්වේච්ඡාවෙන් විශ්‍රාම ගැන්වීම සඳහා පසුගියදා විශේෂ වැඩපිළිවෙළක් ක්‍රියාත්මක කරනු ලැබීය.එම වැඩපිළිවෙළට අනුව මේ වන විට සේවකයින් 270කට වැඩි පිරිසක් විශ්‍රාම ගොස් ඇති බව වාර්තා වෙයි.මාසිකව ධීවර සංස්ථාව සඳහා රුපියල් මිලියල 13ක් රජය විසින් වැය කළ අතර එම ප්‍රමාණය මේ වන විට අවම කරගැනීමට හැකි වී තිබේ. එමෙන්ම ධීවර සංස්ථාව සතුව පවතින අලෙවිසැල් සංඛ්‍යාව ද කඩිනමින් ඉහළ නැංවීමට පියවර ගනිමින් සිටින බව මහින්ද අමරවීර අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=64404", "Category": null, "Parent URL": null}