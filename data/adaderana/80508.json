{"Source": "Adaderana", "Timestamp": "November 25, 2017 01:04 pm", "Headline": "ඊජිප්තුවට එල්ල වූ ප්‍රහාරය ශ්‍රී ලංකා රජය හෙලා දකියි ", "News Content": "ඊජිප්තුවේ සිනායි ප්‍රදේශයේ දේවස්ථානයක බැතිමතුන්ට එල්ල වූ ත්‍රස්ත ප්‍රහාරය ශ්‍රී ලංකා රජය දැඩි ලෙස හෙලාදැක තිබේ. යාඥාවෙහි යෙදී සිටි බැතිමතුන්ට ප්‍රහාර එල්ල කිරිම අතිශ්‍ය කෲර ක්‍රියාවක් බවයි විදේශ කටයුතු අමාත්‍යාංශය සඳහන් කළේය. සිනායි දේවස්ථානයට එල්ල වූ ප්‍රහාරය පිළිබඳව නිවේදනයක් නිකුත් කරමින් විදේශ කටයුතු අමාත්‍යාංශය මේ බව සදහන් කර තිබේ. ශ්‍රී ලංකා රජය සහ ජනතාව ප්‍රහාරයෙන් ජිවිත අහිමි වූවන්ගේ පවුල්වලට සිය බලවත් ශෝකය ප්‍රකාශ කරන අතර ඉන් තුවාල ලැබූවන්ට ඉක්මන් සුවය ප්‍රාර්ථනා කර සිටින බවයි අදාල නිවේදනයේ දැක්වේ. එමෙන්ම ත්‍රස්තවාදයේ සියළුම ස්වරූපයන්ට එරෙහිව සටන් කිරිමට අවශ්‍ය සාධනීය ක්‍රම සහ විධි සෙවීම සඳහා අත්වැල් බැඳගන්නා ලෙස ශ්‍රි ලංකා රජය ජාත්‍යන්තර ප්‍රජාවගෙන් ඉල්ලීමක් ද කරන බව එම නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=80508", "Category": null, "Parent URL": null}