{"Source": "Adaderana", "Timestamp": "January 25, 2019 11:05 am", "Headline": "සද්ධන්තයෙක්ගේ ජීවිතයක් අහිමි කලාට කතක් අත්අඩංගුවට", "News Content": "අනුරාධපුර ප්‍රදේශයේ වගාබිමක ඇඳ තිබූ විදුලි රැහැනක ගැටීමෙන් වන අලියෙකු මියගොස් තිබේ. අප වාර්තාකරු පැවසුවේ තිරප්පනේ පොලීසිය විසින් වගාබිමේ හිමිකාර කාන්තාව අත්අඩංගුවට ගෙන ඇති බවයි. ඊයේ(24) පෙරවරුවේ මෙම වන අලියා මියගොස් තිබෙනවා. එලෙස මියගොස් ඇත්තේ වයස අවුරුදු 34 ක් පමණ වන, වන අලියෙක්. ප්‍රදේශවාසීන් පවසා සිටින්නේ මෙම නිවැසියන් නීති විරෝධි කටයුතු රැසක් සිදු කරන අතර, ගවයෙක් ද විදුලි සැර වැදී මිය ගිය බවයි. වන අලියා මිය යාම සම්බන්ධයේ වගා භූමියේ හිමිකාර කාන්තාව තිරප්පනේ පොලීසිය විසින් අත්අඩංගුවට ගෙන තිබේ. අදාල කාන්තාව අද(25) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103034", "Category": null, "Parent URL": null}