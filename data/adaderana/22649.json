{"Source": "Adaderana", "Timestamp": "March 7, 2012 03:26 pm", "Headline": " දුම්රියේ ගැටුණු අයෙකුගේ මළ සිරුරක් අනුරාධපුර රෝහලේ ", "News Content": "දුම්රියක ගැටී මියගිය බවට සැක කෙරෙන පුද්ගලයෙකුගේ මළ සිරුරක් අනුරාධපුර දුම්රිය ස්ථානය වෙත භාරදී තිබේ. අදාළ පුද්ගලයාගේ මළ සිරුර වව්නියාව සිට කොටුව බලා ධාවනය වූ දුම්රියකින් රැ‍ගෙනවිත් මෙලෙස අනුරාධපුර දුම්රිය ස්ථානය වෙත භාරදී ඇති බව අනුරාධපුර‍ පොලිසිය පවසයි. අදාළ පුද්ගලයාගේ හිසට බරපතල තුවාල සිදුවී තිබීම හේතුවෙන් ඔහු කවුරුන්ද යන්න හඳුනාගැනීමට නොහැකි බව පොලිසිය සඳහන් කරයි. ඔහුගේ මළ සිරු‍ර මේ වන විට අනුරාධපුර රෝහලේ මෘත ශරීරාගාරයේ තැන්පත් කර ඇති බව වාර්තා වේ.", "URL": "https://sinhala.adaderana.lk/news.php?nid=22649", "Category": null, "Parent URL": null}