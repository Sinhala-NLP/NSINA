{"Source": "Adaderana", "Timestamp": "June 16, 2016 08:10 am", "Headline": "ගෘහ සේවයට යන්න වයස් සීමාවක්", "News Content": "ගෘහ සේවය සඳහා විදේශ ගත වන කාන්තාවන්ගේ වයස් සීමාව අඩු කිරීම පිළිබඳව ගෙනැවිත් ඇති යෝජනාව නතර කළ යුතු බව ජනතා විමුක්ති පෙරමුණ පවසයි.එම පෙරමුණේ පාර්ලිමේන්තු මන්ත්‍රි සුනිල් හඳුන්නෙත්ති මහතා සඳහන් කළේ ගෘහ සේවිකාවන් විදේශ ගත කිරීම අඩු කිරීම සඳහා රජය විසින් ප්‍රතිපත්ති සකස් කළ යුතු බවයි.කාන්තාවන් ගෘහ සේවය සඳහා විදේශ ගත වීම සඳහා අවම වයස් සීමාව වයස අවුරුදු 25ක් විය යුතු වුවද එය 22 දක්වා අඩු කිරීමට රජය යෝජනවාක් ගෙනැවිත් ඇති බව සුනිල් හඳුන්නෙත්ති මහතා පවසයි. කෙසේවෙතත් අදාළ චෝදනාව සම්බන්ධයෙන් පිළිතුරු ලබාදෙමින් විදේශ රැකියා අමාත්‍ය තලතා අතුකෝරල මහත්මිය සඳහන් කළේ අදාළ යෝජනාව ක්‍රියාත්මක කිරීමට මෙතෙක් තීරණයක් ගෙන නොමැති බවයි.", "URL": "https://sinhala.adaderana.lk/news.php?nid=61148", "Category": null, "Parent URL": null}