{"Source": "Adaderana", "Timestamp": "June 29, 2019 10:41 am", "Headline": "කැබිනට් ඇමති කෙනෙක් වුණාම මගේ යෝජනාව ස්ථීර කරගන්නවා-දිලිප් වෙදආරච්චි", "News Content": "ආපදාවකදී භාවිතයට ගැනීම සඳහා නෞකා 2ක් ලබා දෙන ලෙස කළ ඉල්ලීම කැබිනට් මණ්ඩලය ප්‍රතික්ෂේප කළ බව දිලිප් වෙදආරච්චි කැබිනට් නොවන අමාත්‍යවරයා පවසයි. කෙසේවෙතත් ධිවර යාත්‍රා සඳහා නවීන තාක්ෂණික ක්‍රම හඳුන්වාදීම මඟින් ධීවරයින්ගේ ආරක්ෂාව තහවුරු කිරීමට පියවර ගන්නා බවයි හෙතෙම පවසන්නේ. හම්බන්තොට ප්‍රදේශයේදි ධීවරයින් පිරිසක් හමුවීමෙන් අනතුරුව මාධ්‍ය වෙත අදහස් දක්වමින් දිලිප් වෙදආරච්චි රාජ්‍ය අමාත්‍යවරයා මේ බව කියා සිටියේය. තමන් කැබිනට් අමාත්‍යවරයෙක් වු විගස එම යෝජනාව සම්මත කර ගන්නා බවද අමාත්‍යවරයා පවසයි. අනෙක් සෑම රටකම ආපදාවකදී භාවිතයට ගැනීම සඳහා වෙනත් නෞකා සුදානම් කර තිබේන බවද අමාත්‍යවරයා වැඩිදුරටත් පවසයි.", "URL": "https://sinhala.adaderana.lk/news.php?nid=112990", "Category": null, "Parent URL": null}