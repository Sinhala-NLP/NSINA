{"Source": "Adaderana", "Timestamp": "February 28, 2016 01:04 pm", "Headline": "20/20 ශ්‍රී ලංකා-බංග්ලාදේශ තරගය අද ", "News Content": "ආසියානු කුසලාන පන්දුවාර 20/20 තරගාවලියේ ශ්‍රී ලංකාව සහ බංග්ලාදේශය අතර තරගය අද පැවැත්වෙයි. ශ්‍රී ලංකා වේලාවෙන් රාත්‍රී 7.30ට පමණ තරගය ආරම්භ වීමට නියමිතය.මේ අතර ඊයේ පාකිස්ථාන කණ්ඩායම සමඟ පැවති තරගයෙන් කඩුලු 5ක ජයක් හිමිකර ගැනීමට ඉන්දීය කණ්ඩායම සමත් වුණි.ප්‍රථමයෙන් පන්දුවට පහරදුන් පාකිස්ථාන කණ්ඩායමට පන්දුවාර 17යි පන්දු 03ක් අවසානයේ සියලු ක්‍රීඩකයින් දැවී ලබාගත හැකි වුයේ ලකුණු 83ක් පමණි. පන්දු යැවීමේ දී අෂීස් නෙහෙරා, ජස්ප්‍රිට් බුම්රාහ් සහ රවිචන්ද්‍රන් අෂ්වින් කඩුලු දෙක බැගින් දවාගත්තේය.අනතුරුව පිළිතුරු ඉනිම සඳහා පිටියට පිවිසි ඉන්දීය කණ්ඩායම පන්දුවාර 15යි පන්දු 03ක් අවසානයේ කඩුලු 5ක් දැවී ලකුණු 85ක් ලබාගනිමින් තරගයේ ජයග්‍රහණය වාර්තා කළේය. එහිදී විරාත් කෝලී ලකුණු 49ක් රැස්කරගත්හ.", "URL": "https://sinhala.adaderana.lk/news.php?nid=57685", "Category": null, "Parent URL": null}