{"Source": "Adaderana", "Timestamp": "November 8, 2018 01:04 pm", "Headline": "‍අලුත් පුටුවට ආපු චමල්ට GMOAවෙන් ප්‍රසාදය", "News Content": "නව සෞඛ්‍ය අමාත්‍යවරයා ලෙස චමල් රාජපක්ෂ මහතා පත් කිරීමට ගත් තීරණය පිළිබඳ ප්‍රසාදය පළ කරන බව රජයේ වෛද්‍ය නිලධාරින්ගේ සංගමය පවසයි. නව පත් කිරීම පිළිබඳ අද දෙරණ කළ විමසීමකදී එම සංගමයේ ලේකම් වෛද්‍ය හරිත අලුත්ගේ මහතා මේ බව කියා සිටියේය. මේ අතර සිය සංගමයේ සාමාජිකයින් පිරිසක් හෙට(09) දිනයේ අග්‍රාමාත්‍ය මහින්ද රාජපක්ෂ මහතා සමඟ විශේෂ සාකච්ඡාවක් පැවැත්වීමට සැලසුම් කර ඇති බව ද වෛද්‍ය හරිත අලුත්ගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98892", "Category": null, "Parent URL": null}