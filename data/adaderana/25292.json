{"Source": "Adaderana", "Timestamp": "June 25, 2012 08:21 am", "Headline": "වදුරඹ කලහකාරී තත්ත්වයකින් පොලිස් නිලධාරීන් දෙදෙනෙකුට‍ තුවාලයි", "News Content": "ගාල්ල , වදුරඹ ප්‍රදේශයේ දී ඇති වූ කලහකාරී තත්ත්වයක දී පොලිස් නිලධාරීන් දෙදෙනෙකු තුවාල ලබා තිබේ. වඳුරඹ , ගුළුගහකන්ද ප්‍රදේශයේ ථේරවාද බෞද්ධ සම්ප්‍රදායට පටහැනිව ධර්ම ප්‍රචාරයේ යෙදුණු පුද්ගලයෙකුට එරෙහිව භික්ෂූන් වහන්සේලා පිරිසක් විරෝධය පළකිරීමත් සමඟ එම ප්‍රදේශයේ නොසන්සුන්කාරී තත්ත්වයක් හට ගෙන ඇත. පසුව මෙම තත්ත්වය පාලනය කිරීම සඳහා පොලිසිය කැඳවා ඇති අතර එහි දී පොලිසිය විසින් අධි පීඩන ජල ප්‍රහාරයක් ද එල්ල ‍කර ඇති බව සඳහන්ය. මෙම අවස්ථාවේ දී පොලිස් නිලධාරීන් දෙදෙනෙකු තුවාල ලබා ඇති අතර රථ වාහන කිහිපයකට ද හානි සිදුව තිබේ. මේ වන විට මෙම ප්‍රදේශයට විශේෂ ආරක්ෂාවක් යොදවා ඇති බව වැඩබලන පොලිස් මාධ්‍ය ප්‍රකාශක පොලිස් අධිකාරි සජීව මැදවත්ත මහතා මහතා සඳහන් කරයි. කෙසේ වෙතත් මෙම සිද්ධිය සම්බන්ධයෙන් වදුරඹ පොලිසිය පුළුල් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=25292", "Category": null, "Parent URL": null}