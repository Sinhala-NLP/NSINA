{"Source": "Adaderana", "Timestamp": "May 4, 2012 03:18 pm", "Headline": " සීගිරිය තාවකාලිකව වසාදමයි", "News Content": "සීගිරියේ සිදුවු බඹර ප්‍රහාරයකින් පුද්ගලයින් අට දෙනෙකු තුවාල ලබා තිබේ. සීගිරි‍ය සිංහ කට ප්‍රදේශයේ දී මෙම බඹර ප්‍රහාරය සිදුව ඇති බව පොලිසිය පවසයි. බඹර ප්‍රහාරයට ලක් වු තුවාලකරුවන් අතර විදේශිකයෙකු ද සිටින බව පොලිසිය සඳහන් කරයි. තුවාල ලැබූවන් රෝහල්ගත කර ඇති බව වාර්තා වේ. අද පෙරවරු 11.30ට පමණ මෙය සිදුව ඇති බව සඳහන්ය. දැඩි සුළං තත්ත්වයක් හේතුවෙන් බඹර ඇවිස්සීම සිදුව ඇති අතර සීගිරියට ඇතුළුවන මාර්ගය තාවකාලිකව වසා දැමීමට ද පියවර ගත් බව පොලිසිය පවසයි.", "URL": "https://sinhala.adaderana.lk/news.php?nid=24019", "Category": null, "Parent URL": null}