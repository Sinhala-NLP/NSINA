{"Source": "Adaderana", "Timestamp": "January 14, 2019 03:22 pm", "Headline": "උතුරු පළාත් සභාව හැර සියලූ පළාත් සභා අපි ජය ගන්නවා", "News Content": "නව ආණ්ඩුක්‍රම ව්‍යවස්ථාවක් ගෙන ඒමේ වැඩපිළිවෙලට ශ්‍රී ලංකා පොදුජන සහමුලින්ම විරුද්ධ බව ශ්‍රී ලංකා පොදුජන පෙරමුනේ සභාපති මහාචාර්ය ජි. එල්. පීරිස් මහතා පවසයි. නව ආණ්ඩුක්‍රම ව්‍යවස්ථාවකට පාර්ලිමේන්තු මන්ත්‍රීවරු කිසිදු එකඟගත්වයක් නොමැති බව ඔවුන්ගේ සහභාගීත්වයෙන් පැහැදිලි වන බවද ඒ මහතා පැවසීය. වර්ථමානයේ රජය යැපෙන්නේ දෙමළ සන්ධානය මත බව ඔහු එහිදි ප්‍රකාශ කළේය. ඒ සම්බන්ධයෙන් අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා පැවසුවේ මෙම ඉදිරිපත් කර ඇති යොජීත ව්‍යවස්ථා කෙටුම්පතේ භාෂා දෙක අතර පරස්පරා පවතින බවයි. ඉංග්‍රීසි පිටපතේ තිබේන කරුණු සිංහල භාෂාවෙන් තිබෙන පිටපතේ නොමැති බවත් මන්ත්‍රීවරයා පවසයි. මෙම ව්‍යවස්ථාව කුමක්ද යන්න වග දන්නේ ජයම්පති වික්‍රමරත්න මහතා,එම්.ඒ. සුමන්තිරන් මහතා සහ අග්‍රාමාත්‍යවරයා සහ ඔහුට සහාය දෙන සීමිත පිරිස පමණක් බවද මන්ත්‍රීවරයා පැවසීය. මේ හේතුවෙන් එක්සත් ජාතික පක්ෂයේ පසු පෙල මන්ත්‍රීවරු හා අනෙකුත් කණ්ඩායම් අතර ප්‍රශ්නයක් ඇති වී තිබෙන බවද මන්ත්‍රීවරයා පැවසීය. එහිදි වැඩිදුරටත් අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා, ( \"අද දවසේ වික්‍රමසිංහ මහත්තයා රිවස් ගියර් එක දාලා. මේ වෙනකල් ආවේ හතරේ ටොප් ගියර් එකේ. දැන් කියනවා මේක යෝජනාවක් විතරයි. ඒ වුනාට මිට කළින් කිව්වේ අපි නව ව්‍යවස්ථාවක් ගේනවා. ජනතාවට සහන දෙනවා. ඔය වගේ කතා. ඇයි රිවස් ගියර් වැටුනේ. ත්‍රෛයිනිකායික මහානායක හිමිවරු විරුද්ධ වෙන නිසාද? වික්‍රමසිංහ මහත්තයා ලංකාවේ වැඩිම බොරු කියපු චේතිය රජ්ජුරුවන්ගේ වාර්තාව කඩනවා.මේ ව්‍යස්ථාව සම්මත වෙනකොට රටට ඒ තරම් බොරු කියලා තියෙයි. සුමන්තිරන් මහත්තයාට දැන් ව්‍යවස්ථා නාට්‍යයයේ අලූත් චරිතයක් බාර දිලා. සුමන්තිරන් උතුරට ඇරලා කියවනවා සිංහල ජනතාවගේ ආදරය දිනාගන්න ඕනේ කියලා. සුමන්තිරන් මහත්තයෝ සිංහල ජනතාවගේ ආදරය දිනාගන්න කළින් දෙමළ ජනතාවගේ ආදරය දිනාගන්න. අපි සිංහල, ද්‍රවිඩ, මුස්ලිම්, මැලේ සියලූ ජාතින් මේ රටේ ජිවත් වෙන්න ඕනේ. මේ අයගේ මන්ත්‍රීකම් රැකිලා තියෙන්නේ ජාතිවාදය තියෙනකල් විතරයි. සිංහල මිනිසායි - ද්‍රවිඩ මිනිසායි අත අල්ලා නොගන්නකල් මේ අය රැකෙනවා. මේ අයගේ ඡන්ද පදනම රැකෙනවා. ඒ නිසා එදා යුද්ධය නිසා එකතු කර ගන්න බැරි වුනා මේ ජනතාව අද වෙන් කරන්න එපා කියලා අපි සුමන්දිරම්ටත් සම්බන්ධන්ටත් කියනවා. ශ්‍රී ලංකා නිදහස් පක්ෂයයි පළාත් සභා ඡන්දය තියන්න දෙන්නේ නැත්තේ කියලා ආන්ඩුව නිතරම කිව්වා. දැන් ජනාධිපතිතුමා කියනවා මම රජය විදියට මැතිවරණ කොමසාරිස්ට හා නිතිපතිට කතාකරලා පළාත් සභා මැතිවරණය ඉක්මනින් පවත්වන්න කිව්වලූ. දැන් කවුද ප්‍රමාද වික්‍රමසිංහ මහත්තයෝ. කරුණාකරලා උත්තරේ දෙන්න. අපි ලැහැස්තියි පළාත් සභා ඡන්දයට. දැන් ජනාධීපතිතුමාට බෝලේ පාස් කරන්න එපා. අපි උතුරු පළාත් සභාව හැර සියලූ පළාත් සභා ජය ගන්නවා. අපේ මහ ඇමැතිවරු යටතේ පාලනය වන පළාත් සභා පිහිටුවනවා.\")", "URL": "https://sinhala.adaderana.lk/news.php?nid=102328", "Category": null, "Parent URL": null}