{"Source": "Adaderana", "Timestamp": "February 14, 2012 08:16 am", "Headline": "ධීවර ජනයාට ඉන්ධන සහන දීමට විශේෂ සාකච්ඡාවක්", "News Content": "ධීවර ජනතාවට ඉන්ධන සහන ලබාදීම සඳහා විශේෂ සාකච්ඡාවක් අද(14) පෙරවරුවේ පැවැත්වෙන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ජාතික ධීවර මහා සම්මේලනයේ ධීවර නියෝජිතයින් සමඟ අදාළ සහනාධාර ලබාදීම සම්බන්ධයෙන් මෙහිදි සාකච්ඡා කෙරෙන බව අමාත්‍යවරයා සඳහන් කරයි. අදාළ ඉන්ධන සහනාධාරය සෑම ධීවරයෙකුටම ලැබෙන පරිදි ලබාදීමට කටයුතු කරන බව රාජිත සේනාරත්න අමාත්‍යවරයා ප්‍රකාශ කළේය. මේ අතර ඉන්ධන සහනාධාරයක් ලබාදෙන ලෙස පාසල් වෑන් රථ හිමියන් ද ඉල්ලීමක් කරයි. අද දිනයේ පාසල් වෑන් රථ තුළ කළු කොඩි ප්‍රදර්ශනය කරමින් ඉන්ධන මිල ඉහළ දැමීමට එරෙහිව විරෝධය පළ කරන බව සමස්ත ලංකා අන්තර් දිස්ත්‍රික් පාසල් ළමුන් ප්‍රවාහන සේවා සංගමයේ ජාතික සංවිධායක කමල් ඉලංගරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=22092", "Category": null, "Parent URL": null}