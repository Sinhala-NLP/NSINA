{"Source": "Adaderana", "Timestamp": "July 19, 2010 08:52 am", "Headline": "එක්ස්පෝ 2010 ශ්‍රි ලංකා මණ්ඩපය විවෘත වෙයි", "News Content": "චීනයේ ෂැංහයි නුවර පැවැත්වෙන එක්ස්පෝ 2010 වාණිජ සහ සංස්කෘතික සමුළුවේ ශ්‍රි ලංකා මණ්ඩපය ඊයේ විවෘත කෙරුණි. මේ අවස්ථාවට ශ්‍රි ලංකා අග්‍රාමාත්‍ය දී.මු.ජයරත්න මහතා ද සහභාගී වී තිබේ. චීනය හා ශ්‍රි ලංකාව අතර පවතින ආර්ථික හා සංස්කෘතික කටයුතු තවදුරටත් පුළුල් කර ගැනීමට මෙම සමුළුව මඟින් හැකි වනු ඇති බව වාර්තා වේ. මේ දිනවල චීනයට ගොස් සිටින අග්‍රාමාත්‍ය දී. මු. ජයරත්න මහතා එරට රාජ්‍ය නායකයින් හමුවී දෙරට අතර ගිවිසුම් කිහිපයකට ද අත්සන් තැබීමට නියමිතය.", "URL": "https://sinhala.adaderana.lk/news.php?nid=9694", "Category": null, "Parent URL": null}