{"Source": "Adaderana", "Timestamp": "December 12, 2017 12:52 pm", "Headline": "අදත් නාම යෝජනා බාර දෙයි", "News Content": "පළාත් පාලන ආයතන 93 ක් සඳහා නාම යෝජනා බාර ගැනීම දෙවන දිනටත් අද සිදු කෙරුණි. නාම යෝජනා බාර ගැනීම ඊයේ (11) ආරම්භ වූ අතර ලබන 14 වනදා මධ්‍යහ්න 12.00 න් නාම යෝජනා බාර ගැනීම අවසන් වීමට නියමිතය. අද පෙරවරුවේ දේශපාලන පක්ෂ පළාත් පාලන ආයතන කිහිපයකට නාම යෝජනා බාර දීම සිදු කරනු ලැබීය. එක්සත් ජනතා නිදහස් සන්ධානය මහනුවර දිස්ත්‍රික්කයේ පස්භාගේ කෝරලේ ප්‍රාදේශීය සභාවට සහ නාවලපිටිය නගර සභාව සඳහා නාම යෝජනා බාර දීම අද පෙරවරුවේ සිදු කරනු ලැබුවේ අමාත්‍ය එස්.බී. දිසානායක මහතා ඇතුළු කණ්ඩායමක් විසිනි. එක්සත් ජාතික පක්ෂය වත්තල ප්‍රාදේශීය සභාවට සහ නගර සභාවට අද පෙරවරුවේ නාම යෝජන බාර දෙනු ලැබීය.", "URL": "https://sinhala.adaderana.lk/news.php?nid=81392", "Category": null, "Parent URL": null}