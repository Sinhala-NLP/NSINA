{"Source": "Adaderana", "Timestamp": "August 29, 2018 12:33 pm", "Headline": "හමුදා බ්‍රිගේඩියර්වරුන් 05කට උසස්වීම්", "News Content": "යුද හමුදාවේ බ්‍රිගේඩියර්වරුන් 05 දෙනෙකුට සහ ලුතිනන් කර්නල්වරුන් 25 දෙනෙකු හට උසස්වීම් ලබා දී තිබේ. ජනාධිපති මෛත්‍රීපාල සිරිසේන මහතාගේ උපදෙස් මත මෙම උසස්වීම් ලබා දී ඇති බව යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා සඳහන් කළේය. ඒ අනුව බ්‍රිගේඩියර්වරු 05 දෙනා මේජර් ජනරාල් නිලයට උසස් කර ඇති අතර ලුතිනන් කර්නල්වරු 25 දෙනා කර්නල් ධුරයට උසස් කර තිබේ. මේජර් ජනරාල් ධුරයට උසස් කළ නිලධාරීන් 05 දෙනා අතර ක්‍රියාන්විතයේදී ආබාධිත තත්ත්වයට පත් වූ නිලධාරීන් සිව් දෙනෙකු සිටින බව ද යුධ හමුදා මාධ්‍ය ප්‍රකාශකවරයා සඳහන් කළේය. අයි.පී.ගමගේ, එච්.ආර්.වික්‍රමසිංහ, රාජිත අම්පෙමොහොට්ටි, ඩබ්ලිව් එච්.එම්.මනතුංග යන නිලධාරීන් ක්‍රියාන්විතයේදී ආබාධිත තත්ත්වයට පත්ව ඇති බව යුධ හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා සඳහන් කළේය.", "URL": "https://sinhala.adaderana.lk/news.php?nid=95188", "Category": null, "Parent URL": null}