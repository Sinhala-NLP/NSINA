{"Source": "Adaderana", "Timestamp": "August 28, 2015 11:32 pm", "Headline": "දියවඩන නිලමේ නිලවරණය සැප්තැම්බර් 8දා!", "News Content": "මහනුවර ශ්‍රී දළදා මාළිගාවේ නව දියවඩන නිලමේ තේරීමේ නිලවරණය සැප්තැම්බර් 08 වෙනිදා පැවැත්වීමට නියමිතව ති‍බේ.දියවඩන නිලමේ ධුරය සඳහා වන නිලවරණය බෞද්ධ කටයුතු කොමසාරිස්වරයා විසින් පවත්වනු ලබන අතර මහනුවර අනගාරික ධර්මපාල මාවතේ පිහිටි මහනුවර බෞද්ධ මධ්‍යස්ථාන ශාලාවේ දී එය පැවැත්වෙයි. පූජනීය දන්ත ධාතූන් වහන්සේගේ ගිහි භාරකරුවා හා දළදා මාලිගාවේ ප්‍රධාන පරිපාලක වන මෙම ගෞරවනීය තනතුර සඳහා අපේක්ෂකයන් සිව් දෙනෙකු තරග වදිව බව වාර්තා වෙයි. වසර 10කට වරක් නව දිවඩන නිලමේවරයෙකු පත් කිරීම වෙනුවෙන් මෙවැනි නිලවරණයක් පැවත්වෙයි.", "URL": "https://sinhala.adaderana.lk/news.php?nid=53524", "Category": null, "Parent URL": null}