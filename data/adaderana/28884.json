{"Source": "Adaderana", "Timestamp": "November 4, 2012 12:42 pm", "Headline": "අම්පාර කලුවරේ!", "News Content": "බදුල්ලේ සිට අම්පාර ප්‍රදේශයට විදුලිය බෙදාහරින අධි බලැති විදුලි රැහැනක දෝෂයක් හේතුවෙන් අම්පාර දිස්ත්‍රික්කයේ ප්‍රදේශ රැසක විදුලිය බිඳ වැටීමක් සිදුව තිබේ. ඊයේ (03) පස්වරුවේ සිට අදාළ බිඳවැටීම සිදුව ඇති බව ලංකා විදුලිබල මණ්ඩලයේ සභාපති මහාචාර්ය විමලධර්ම අබේවික්‍රම මහතා සඳහන් කළේය. මේ වන විටත් අලුත්වැඩියා කටයුතු ආරම්භ කර ඇති බව විමලධර්ම අබේවික්‍රම මහතා පැවසුවේය. පස්සර සිට අම්පාරට විදුලිය ගෙන යන සම්ප්‍රේශන මාර්ගයේ අධි බලැති විදුලි රැහැනක් සම්බන්ධ වන සන්නායකයක් අසල මෙම දෝෂය හටගෙන ඇති බව වාර්තා වේ. කෙසේ වෙතත් අද රාත්‍රී වන විට විදුලි සැපයුම යථා තත්ත්වයට පත්කිරීමට බලාපොරොත්තු වන බව ලංකා විදුලිබල මණ්ඩලයේ සභාපති විමලධර්ම අබේවික්‍රම මහතා සඳහන් ක‍ළේය.", "URL": "https://sinhala.adaderana.lk/news.php?nid=28884", "Category": null, "Parent URL": null}