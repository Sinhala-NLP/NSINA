{"Source": "Adaderana", "Timestamp": "October 12, 2013 08:31 pm", "Headline": "කලිඕඩ ගඟේ වැලි ගොඩ දැමූ 2ක් දැලේ", "News Content": "අක්කරෙයිපත්තුව, පල්ලකාඩු ප්‍රදේශයේ කලිඕඩ ගඟේ නීති විරෝධී ලෙස වැලි ගොඩ දැමීමේ නිරතවු පුද්ගලයින් දෙදෙනෙකු පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. අක්කරපත්තුව මල්වත්ත කඳවුරේ නිලධාරීන්ට ලැබුණු තොරතුරකට අනුව මෙම වැටලීම සිදුකර ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී වැලි ගොඩදැමීම සඳහා යොදාගත් උපකරණ සහ ප්‍රවාහනය සඳහා යොදාගත් ට්‍රැක්ටර් රථය ද විශේෂ කාර්ය බලකාය භාරයට ගෙන ඇත. සැකකරුවන් වැඩිදුර විමර්ශන සඳහා අක්කරෙයිපත්තුව පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=38096", "Category": null, "Parent URL": null}