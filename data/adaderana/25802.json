{"Source": "Adaderana", "Timestamp": "July 15, 2012 04:55 pm", "Headline": "දිස්ත්‍රික්ක 4 ට බලපෑ තද සුළඟින් නිවාස  198 ට අර්ධ හානි", "News Content": "දිවයි‍නේ දිස්ත්‍රික්ක 4 ට බලපෑ තද සුළං තත්ත්වයක් හේතුවෙන් නිවාස 198 ට අර්ධ හානි සිදුවී ඇති බව ආපදා කළමනාකරණ මධ්‍යස්ථානය පවසයි. බදුල්ල, මොණරාගල, අනුරාධපුර හා පොළොන්නරුව දිස්ත්‍රික්වලින් මෙම හානි වාර්තා වන බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. පසුගිය දින තුනක කාලය තුළ පුර්ණ නිවාස හානි අටක් වාර්තා වන බව ප්‍රදීප් කොඩිප්පිලි මහතා ප්‍රකාශ කළේය. අදාළ ආපදා තත්ත්වයන්ගෙන් විපතට පත් පුද්ගලයින්ට සහන සේවා කටයුතු ආරම්භ කර ඇති බව ආපදා කළමනාකරණ මධ්‍යස්ථානය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25802", "Category": null, "Parent URL": null}