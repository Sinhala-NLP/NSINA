{"Source": "Adaderana", "Timestamp": "March 3, 2019 07:36 am", "Headline": "කසමෝරු ඇල්ලූ ධිවරයාට වැඩ වරදී", "News Content": "තහනම් මත්ස්‍ය විශේෂයක් වන කස මෝරුන් අල්ලා මීගමුව ධිවර වාරාය වෙත රැගෙන එමින් සිටි පුද්ගලයෙකු අත්අඩංගුවට ගෙන ඇත. නාවික හමුදාව විසින් සිදුකළ දැනුම් දීමකට අනුව වෙරළාරක්‍ෂක දෙපාර්තමේන්තුවේ සහ මීගමුව, ධීවර කාර්යාලයට අනුයුක්ත නිලධාරීන් පිරිසක් එක්ව ඊයේ (02) සිදු කළ මෙහෙයුමකින් මෙම ධිවරයා අත්අඩංගුවට ගෙන තිබේ. එහිදී ඔහු සතුව තිබූ කස මෝරුන් කිලෝ ග්‍රෑම් 242 ක්, වරල් කිලෝ ග්‍රෑම් 17 ක් සහ බහුදින ධීවර යාත්‍රාව වෙරළාරක්‍ෂක දෙපාර්තමේන්තුව භාරයට ගෙන ඇති ඇත. ඉදිරි නීතිමය කටයුතු සඳහා මීගමුව, ධීවර කාර්යාලය වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=105375", "Category": null, "Parent URL": null}