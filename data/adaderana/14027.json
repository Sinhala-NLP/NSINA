{"Source": "Adaderana", "Timestamp": "February 6, 2011 02:40 pm", "Headline": "උතුරු මැද පාසල් දින 2 ක් වසාදැමෙයි", "News Content": "උතුරු මැද පළාතේ සියලුම පාසල් හෙට(07) සහ අනිද්දා(08) දිනයේ වසා තැබීමට තීරණය කර ඇති බව උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතා පවසයි. පවතින වැසි සහිත කාලගුණික තත්ත්වය හේතුවෙන් මෙම තීරණය ගත් බව බර්ටි ප්‍රේමලාල් දිසානායක මහතා ප්‍රකාශ කරයි. මේ අතර නැගෙනහිර පළාතේ ත්‍රිකුණාමලය ,මඩකළපුව යන දිස්ත්‍රික්ක වල සියලුම පාසල් හෙට සිට දින 3ක කාලයක් වසා දැමීමට තීරණය කළ බව නැගෙනහිර පළාත් අධ්‍යාපන අමාත්‍ය විමලවීර දිසානායක මහතා ප්‍රකාශ කළේය", "URL": "https://sinhala.adaderana.lk/news.php?nid=14027", "Category": null, "Parent URL": null}