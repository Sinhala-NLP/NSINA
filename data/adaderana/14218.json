{"Source": "Adaderana", "Timestamp": "February 15, 2011 08:27 am", "Headline": "පාරිභෝගික සේවා වැටලීම් වසරකට ලක්ෂ 7ක් දක්වා ඉහළට", "News Content": "පාරිභෝගික සේවා අධිකාරිය මගින් සිදු කරන වැටලීම් සංඛ්‍යාව වාර්ෂිකව ලක්ෂ 7ක් දක්වා ඉහළ දැමීමට පියවර ගෙන තිබේ. එම වැටලීම් සඳහා සහභාගී වන විමර්ශන නිලධාරීන්ට අවශ්‍ය පහසුකම් ද ඉහළ නංවා ඇති බව සමූපකාර හා අභ්‍යන්තර වෙළඳ අමාත්‍යාංශය පවසයි. ඊට අමතරව විමර්ශන නිලධාරීන් දිරි ගැන්වීම සඳහා පාරිභෝගික සේවා අධිකාරියට එන මුදලින්10%ක මුදලක් ලබා දීමට ද තීරණය කර ඇති බව සඳහන්ය. සාධාරණ වෙළඳපළක් මෙන්ම විනය ගරුක ව්‍යාපාරික ප්‍රජාවක් බිහි කිරීමේ අරමුණින් ‍මෙය ක්‍රියාත්මක කරන බව එම අමාත්‍යාංශය පවසයි. සහල් තොග සඟවා දිවයින පුරා ව්‍යාජ සහල් හිඟයක් මවා පාමින් කූට ලෙස ලාභ ඉපැයීමට ක්‍රියා කරන ව්‍යාපාරිකයින්ට එරෙහිව නීතිය දැඩිව ක්‍රියාත්මක කිරීමට ද එම අමාත්‍යාංශය අදාළ නිලධාරීන්ට උපදෙස් ලබා දී ඇති බව සඳහන්ය. දැනටමත් එවැනි ව්‍යාපාරිකයින්ට එරෙහිව නීතීය ක්‍රියාත්මක කිරීමට පියවර ගෙන ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය කියා සිටියි.", "URL": "https://sinhala.adaderana.lk/news.php?nid=14218", "Category": null, "Parent URL": null}