{"Source": "Adaderana", "Timestamp": "August 8, 2018 10:28 am", "Headline": "ප්‍රවීණ රංගන ශිල්පී ඉන්ද්‍රජිත් නාවින්න අභාවප්‍රාප්ත වෙයි", "News Content": "ප්‍රවීණ රංගන ශිල්පියෙකු වන ඉන්ද්‍රජිත් නාවින්න මහතා ද අභාවප්‍රාප්ත වී තිබේ. අද(08) උදෑසන සිය නිවසේදී ඔහු අභාවප්‍රාප්ත වී ඇති බව වාර්තා වෙයි. මියයන විට 70 වන වියේ පසු වූ ඉන්ද්‍රජිත් නාවින්න මහතා ටෙලිනාට්‍ය රැසකට මෙන්ම චිත්‍රපට කිහිපයකට ද රංගනයෙන් දායක වී තිබේ. බැද්දේගෙදර, අඹුදරුවෝ, වන වදුලේ වසන්තය, කටු ඉඹුල ඔහු රංගනයෙන් දායක වූ ටෙලිනාට්‍ය අතරින් කිහිපයක්ය.", "URL": "https://sinhala.adaderana.lk/news.php?nid=94039", "Category": null, "Parent URL": null}