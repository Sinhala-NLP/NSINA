{"Source": "Adaderana", "Timestamp": "February 26, 2019 09:27 am", "Headline": "කඩුවෙල-බියගම මාර්ගයේ වාහන ධාවනය අද සිට සීමා වෙයි", "News Content": "කඩුවෙල පාලමේ හදිසි අළුත්වැඩියා කටයුත්තක් හේතුවෙන් කඩුවෙල - බියගම මාර්ගය රථවාහන ගමනාගමනය සඳහා අද(26) සිට ලබන මස දෙවෙනිදා දක්වා රාත්‍රී කාලයේ වසා තැබෙන බව පොලිස් මූලස්ථානය පවසයි. රාත්‍රී 10.00 සිට අළුයම 05.00 දක්වා එම මාර්ගය වසා තැබෙන බව පොලීසිය පවසයි. මේ හේතුවෙන් කඩුවෙල - බියගම මාර්ගය භාවිත කරන රියදුරන් අදාළ කාල සීමාව තුළ විකල්ප මාර්ග භාවිත කිරීමට පියවර ගන්නා ලෙස පොලීසිය දැනුම්දෙයි. විකල්ප මාර්ගයක් ලෙස අධිවේගී මාර්ගයේ ගුවන් පාලම භාවිත කළ හැකි බව ද පොලිස් මූලස්ථානය නිකුත් කළ නිවේදනයේ සඳහන්ය.", "URL": "https://sinhala.adaderana.lk/news.php?nid=105044", "Category": null, "Parent URL": null}