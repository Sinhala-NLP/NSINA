{"Source": "Adaderana", "Timestamp": "July 18, 2011 10:10 pm", "Headline": "අමාත්‍ය රෙජිනෝල්ඩ්ගේ බිරිඳ මෙලොව හැරයයි", "News Content": "සුළු අපනයන භෝග ප්‍රවර්ධන අමාත්‍ය රෙජිනෝල්ඩ් කුරේ මහතාගේ ආදරණීය බිරිඳ වන ශීලා මේරියන් කුරේ මහත්මිය හදිසියේ අභාවප්‍රාප්ත වී තිබේ. මිය යන විට 62 වන වියේ පසු වූ ඇය දියණියන් දෙදෙනෙකුගේ සහ පුතෙකුගේ දයාබර මෑණියන් වූ අතර ඇය කලක් රෝගාතුරුව සිටි බව පවුලේ ඥාතීන් සඳහන් කරයි. ඇමති බිරිඳගේ දේහය දැනට කළුතර උතුර,උග්ගල්බඩ අමාත්‍යවරයාගේ\"ගුරු ගෙදර\" නිවසේ තැන්පත් කර ඇති බවත්,දේහය පිළිබඳ අවසන් කටයුතු 20 වන බදාදා දින සවස 3.30ට කටුකුරුන්ද පිලිප් නේරු දේවස්ථානයේදී සිදුකිරීමට නියමිතව ඇති බවත් සඳහන් වේ.", "URL": "https://sinhala.adaderana.lk/news.php?nid=17487", "Category": null, "Parent URL": null}