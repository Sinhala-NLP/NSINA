{"Source": "Adaderana", "Timestamp": "September 21, 2019 09:10 am", "Headline": "නීති විරෝධී මත්පැන් පානයෙන් 06ක් මරුට", "News Content": "නීති විරෝධී මත්පැන් පානය කිරීමෙන් අනතුරුව පුද්ගලයින් හයදෙනෙක් මියයාමේ පුවතක් ඉන්දියාවෙන් වාර්තා වෙයි. නීති විරෝධී මත්පැන් පානය කිරීමත් සමග පිරිසක් මියයාමේ පුවත වාර්තා වුණේ ඉන්දියාවේ දෙහ්රාදූන් නගරයෙන්ය. මත් පැන් පානයකළ දිනයේදීම ඉන් තිදෙනෙක් මියගොස් ඇති අතර තවත් තිදෙනෙකු ඊට පසුදින මියගියේය. වසර ආරම්භයේ දී ඉන්දියාවේ උත්තරාකන්ද් ප්‍රෙද්ශයෙන්ද මෙවැනි සිද්ධියක් වාර්තා වූ අතර ඉන් පුද්ගලයින් 300දෙනෙකු මියගියේය. ඔවුන් මත්පැන් විෂවීමෙන් මියගිය බවට පසුව වාර්තා වූ අතර නීතිවිරෝධී මත්පැන් අලෙවි කළ පිරිස් නීතියේ රැහැනට කොටු කරගැනීමට පොලිසිය සමත්වුණි. කෙසේ වෙතත් තවමත් මෙවන් සිදුවීම් එරට දුෂ්කර පලාත්වල සිදුවීම විශේෂත්වයකි. දෙහ්රාදූන් සිදුවීම පිළිබද විශේෂ විමර්ශනයක් ක්‍රියාත්මක බවට පොලිසිය පවසයි. එහිදී වරදකරුවන් සොයා දඩුවම් පමුණුවන බව පොලිසිය මාධ්‍ය හමුවේ පැවසුවේය.", "URL": "https://sinhala.adaderana.lk/news.php?nid=119630", "Category": null, "Parent URL": null}