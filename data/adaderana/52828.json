{"Source": "Adaderana", "Timestamp": "July 24, 2015 03:16 pm", "Headline": "හෙට තැන් කිහිපයකට වතුර නෑ", "News Content": "හෙට (25) සෙනසුරාදා පෙ.ව 8.00 සිට 26 වන ඉරිදා දින අළුයම 5.00 දක්වා පැය 21ක කාලයක් පහත සඳහන් ප්‍රදේශ වලට ජලය සැපයුම අත්හිටුවන්නට සිදුවන බව ජල සම්පාදන හා ජලාපවාහන මණ්ඩලය නිවේදනය කරයි.කලටුවාව ජල පවිත්‍රාගාරයේ අත්‍යවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බවත්, ඒ අනුව හංවැල්ල, කළුඅග්ගල, මීපෙ, පාදුක්ක, ගොඩගම,හෝමාගම, කොට්ටාව,පන්නිපිටිය,රුක්මල්ගම, පැලැන්වත්ත,මත්තේගොඩ යන ප්‍රදේශවලට මෙම කාරණය බලපැවැත්වෙන බවත් සඳහන්ය.මීට අමතරව මහරගම,කොළඹ 08,09, සහ 10 යන ප්‍රදේශවලට අඩු පීඩනයක් යටතේ ජලය සැපයීමට සිදුවන බව මණ්ඩලය විසින් නිකුත් කළ නිවේදනයේ දැක්වෙයි.මේ හේතුවෙන් ජල පාරිභෝගිකයන්ට සිදුවන අපහසුතාවය පිළිබඳ කනගාටු වන බවත්, ජලය කල්තියා රැස්කරගන්නා ලෙස ජනතාවගෙන් ඉල්ලා සිටින බවත් ජල සම්පාදන හා ජලාපවාහන මණ්ඩලය වැඩිදුරටත් මෙම නිවේදනය මගින් කියා සිටියි.", "URL": "https://sinhala.adaderana.lk/news.php?nid=52828", "Category": null, "Parent URL": null}