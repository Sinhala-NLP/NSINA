{"Source": "Adaderana", "Timestamp": "March 10, 2012 09:45 am", "Headline": "නුවරඑළිය ෆයිනස් රක්ෂිතයක ගින්නක්", "News Content": "නුවරඑළිය ශාන්තිපුර ෆයිනස් රක්ෂිතයේ ගින්නක් හටගෙන තිබේ. අද අලුයම මෙම ගින්න හටගෙන ඇති බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන ‍හේමවර්ධන මහතා සඳහන් කළේය. ගින්න මැඩපැවැත්වීම සඳහා මේ වන විටත් නුවරඑළිය මහනගර සභාවේ ගිනි නිවන ඒකකයේ නිලධාරීන්, නුවරඑළිය පොලිසිය සහ යුද හමුදාව එක්ව කටයුතු කරමින් සිටින බව ඔහු පැවසුවේය. ගින්නෙන් රක්ෂිතයට සිදුව ඇති හානිය පිළිබඳව මෙතෙක් තහවුරු වී නොමැති බව එරන්දන හේමවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=22704", "Category": null, "Parent URL": null}