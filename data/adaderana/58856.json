{"Source": "Adaderana", "Timestamp": "April 2, 2016 01:55 pm", "Headline": "න්‍යෂ්ටික ත්‍රස්ත ප්‍රහාරයක් එල්ලවීමේ අවධානමක්", "News Content": "න්‍යෂ්ටික ත්‍රස්ත ප්‍රහාරයක් එල්ලවීමේ අවධානමක් පවතින බව අමෙරිකානු ජනාධිපති බැරැක් ඔබාමා පවසයි.ඔහු පවසන්නේ එවැනි ප්‍රහාරයකින් මුළු ලෝකයම වෙනස් කිරීමේ හැකියාවක් පවතින බවයි.න්‍යෂ්ටික ත්‍රස්ත ප්‍රහාරයක් එල්ලවීම වැළැක්වීම සඳහා ස්ථිරසාර පියවරක් ගත යුතු බව අමෙරිකානු ජනාධිපතිවරයා පවසයි.වොෂිංටනයේ පැවැති න්‍යෂ්ටික ආරක්ෂන සමුළුව අමතමින් ඔහු මේ බව ප්‍රකාශ කර ඇති බව සඳහන්ය.අයි.එස් සංවිධානය න්‍යෂ්ටික අවි දැරීම ලෝක ආරක්ෂාවට දැඩි තර්ජනයක් බව ද බැරැක් ඔබාමා එහිදී ප්‍රකාශ කර තිබේ.කෙසේ වෙතත් රුසියාව මෙම ආරක්ෂන සමුළුවට සහභාගීවීම ප්‍රතික්ෂේප කර ඇති අතර පකිස්ථානයේ සිදු වූ බෝම්බ පිපිරීම හේතුවෙන් එරට අග්‍රමාත්‍ය නවාස් සෙරිෆ් මෙම සමුළුවට සහභාගී නොවූ බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=58856", "Category": null, "Parent URL": null}