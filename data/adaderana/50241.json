{"Source": "Adaderana", "Timestamp": "March 26, 2015 02:44 pm", "Headline": "විපක්ෂනායක තනතුරට දිනේෂ් ඕනෑ - සුළු පක්ෂවලට එහෙම තීන්දු ගන්න බෑ", "News Content": "මහජන එකසත් පෙරමුණේ නායක දිනේෂ් ගුණවර්ධන මහතා විපක්ෂ නායකවරයා බවට පත් කරන ලෙස ඉල්ලා මන්ත්‍රීවරු පිරිසක් කතානායකවරයාට ලිපියක් බාරදීමට සුදානම් බව ජාතික නිදහස් පෙරමුණේ පාර්ලිමේන්තු මන්ත්‍රී වීරකුමාර දිසානායක මහතා පවසයි.මේ වන විට අදාළ ඉල්ලිම ඇතුළත් ලිපිය සඳහා අත්සන් ලබා ගැනීම සිදුකරන බවද ඒ මහතා කියයි.එසේ වුවද විපක්ෂ නායකවරයා තීරණය කිරීමේ අයිතිය සුළු දේශපාලන පක්ෂවලට නොමැති බව විජිත් විජයමුණි සොයිසා අමාත්‍යවරයා පවසයි.ජාතික ආණ්ඩුව පිහිට වුයේ ශ්‍රී ලංකා නිදහස් පක්ෂයේ අනුමැති මත බවද විජිත් විජයමුණි සොයිසා අමාත්‍යවරයා කියයි.", "URL": "https://sinhala.adaderana.lk/news.php?nid=50241", "Category": null, "Parent URL": null}