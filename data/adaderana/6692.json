{"Source": "Adaderana", "Timestamp": "February 14, 2010 02:43 pm", "Headline": "රට හරහා දිවීම අවසන්", "News Content": "21 වැනි ජාතික රට හරහා දිවීමේ තරගාවලිය අද උදෑසන පැවැත්වුණි. ක්‍රීඩා හා පොදු විනෝදාත්මක කටයුතු අමාත්‍යාංශය මෙය සංවිධානය කර තිබුණි. මෙම තරගාවලිය සඳහා දිවයිනේ පළාත් 09 නි‍යෝජනය කරමින් ක්‍රීඩක ක්‍රීඩිකාවන් 135 දෙනෙකු ඉදිරිපත් වී සිටියේය. කි‍ලෝමීටර 12 ක දුරින් යුත් පිරිමි තරගයේ ජයග්‍රහණය ඌව පළාතේ කේ.පී.ආර් සමන් කුමාර හිමි කර ගත්තේය. දෙවැනි ස්ථානය උපුල් විජිත කුමාරටත්, තෙවන ස්ථානය ශ්‍රී ලංකා මැරතන් ශූර අජිත් බණ්ඩාරටත් හිමිවිය. කාන්තා අංශයේ ජයග්‍රහණය හිමි කර ගත්තේ වයඹ පළාතේ ඩී.ඒ.එස්. සමන්මලී විසිනි. කාන්තා අංශයේ දෙවන ස්ථානය ටී.ජී අනුරාධා සහ තෙවන ස්ථානය ඩී.ඒ.ඉනෝකාට හිමිකර ගත්තේය. මෙහි ජයග්‍රාහකයින් ආසියානු රට හරහා දිවීමේ තරගාවලිය සඳහා සුදුසුකම් ලබා ගැනීම ද විශේෂයකි.", "URL": "https://sinhala.adaderana.lk/news.php?nid=6692", "Category": null, "Parent URL": null}