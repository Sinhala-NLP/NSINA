{"Source": "Adaderana", "Timestamp": "December 28, 2017 10:41 am", "Headline": "පියසේන ගමගේට රාජ්‍ය අමාත්‍යධූරයක් ", "News Content": "නිතිය සාමය හා දක්ෂිණ සංවර්ධන රාජ්‍ය අමාත්‍යවරයා ලෙස පියසේන ගමගේ මහතා දිවුරුම් දී තිබේ. අද පෙරවරුවේ ජනාධිපති නිළ නිවසේදී ජනාධිපති මෛත්‍රීපාල සිරිසේන මහතා ඉදිරියේ පියසේන ගමගේ මහතා රාජ්‍ය අමාත්‍යය දූරයේ දිවුරුම් දුන් බව ජනාධිපති මාධ්‍ය අංශය සඳහන් කළේය. එක්සත් ජනතා නිදහස් සන්ධානය නියෝජනය කරමින් ගාල්ල දිස්ත්‍රික්කයෙන් පාර්ලිමේන්තුවට තේරීපත්වූ ගීතා කුමාරසිංහ මහත්මියගේ මන්ත්‍රීධුරය ද්විත්ව පුරවැසිභාවය හේතුවෙන් අහිමි වීමත් සමඟ පියසේන ගමගේ මහතාට පාර්ලිමේන්තුවට තේරීපත්වීමේ අවස්ථාව උදා විය. ඒ අනුව ඔහු ගාල්ල දිස්ත්‍රික් පාර්ලිමේන්තු මන්ත්‍රීවරයෙකු ලෙස පසුගිය නොවැම්බර් මස 10 වනදා දිවුරුම් දෙනු ලැබීය. පියසේන ගමගේ මහතා මීට පෙරද අමාත්‍ය ධුරවල සහ නියෝජ්‍ය අමාත්‍ය ධුරවල කටයුතු කර තිබේ.", "URL": "https://sinhala.adaderana.lk/news.php?nid=82184", "Category": null, "Parent URL": null}