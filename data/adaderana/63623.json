{"Source": "Adaderana", "Timestamp": "August 31, 2016 08:41 am", "Headline": "යාත්‍රාවක් පෙරළෙයි -  සරණාගතයින් 6500 දිවි බේරෙයි", "News Content": "සරණාගතයින් රැගත් යාත්‍රාවක් පෙරළීයාමෙන් විපතට පත් පුද්ගලයින් 6500 දෙනෙකු බේරාගැනීමට ඉතාලි වෙරළාරක්ෂක අංශ සමත්ව තිබේ.එක් වරකදී විශාලම පිරිසක් මුදාගත් මෑත කාලයේ ප්‍රථම අවස්ථාව මෙය බව විදෙස් මාධ්‍ය වාර්තා කර ඇත.ලිබියාවට ආසන්න මුහුදු තීරයේ සිට පැමිණෙමින් සිටි සරණාගතයින් රැගත් යාත්‍රාවක් මෙලෙස පෙරළිගොස් ඇති බව සඳහන්ය.මෙම මුදාගැනීමේ මෙහෙයුම සඳහා ඉතාලි වෙරළාරක්ෂක අංශය විසින් සම්බන්ධීකාරකවරුන් 40 දෙනෙකුගේ සහය ලබාගෙන ඇත.සරණාගතයින් ප්‍රකාශ කර ඇත්තේ සෝමාලියාව, එරිත්‍රියාව වැනි රට වල සිට තමන් පැමිණි බවයි.පසුගිය ඉරිදා දිනයේදී ද ඉතාලි වෙරළාරක්ෂක අංශ විසින් 1100ක පමණ පිරිසක් මුදාගෙන තිබුණි.", "URL": "https://sinhala.adaderana.lk/news.php?nid=63623", "Category": null, "Parent URL": null}