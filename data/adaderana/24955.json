{"Source": "Adaderana", "Timestamp": "June 12, 2012 08:41 am", "Headline": "පදක්කම් සටහනේ පෙරමුණ ගැනීමට චීනය සමත් වෙයි", "News Content": "15 වන ආසියානු කනිෂ්ඨ මළල ක්‍රීඩා තරගාවලියේ තෙවන දිනය නිමා වන විට ද පදක්කම් සටහනේ පෙරමුණ ගැනීමට චීනය සමත් වී තිබේ. ඊයේ (11) දිනය නිමා වන විට රන් පදක්කම් 10 ක් , රීදි පදක්කම් 5 ක් සහ ලෝකඩ පදක්කමක් දිනා ගැනීමට චීනය සමත් විය. චීන තායිපේ කණ්ඩායම රන් පදක්කම් 6 ක් , රීදි පදක්කම් තුනක් සහ ලෝකඩ පදක්කම් 4 ක් හිමිකර ගනිමින් දෙවන ස්ථානයේ රැඳී සිටියි. රන්පදක්කම් 4 ක් සහ ලෝකඩ පදක්කමක් හිමිකරගනිමින් කටාර් රාජ්‍යය පදක්කම් සටහනේ තෙවන ස්ථානය හිමිකරගෙන ඇත. ශ්‍රී ලංකාව ද ඊයේ දිනයේ දී ලෝකඩ පදක්කම් දෙකක් හිමිකර ගැනීමට සමත් විය. මීටර් 110 කඩුලු මතින් දිවීමේ තරගයෙන් විරාජ් රන්දෙනිය සහ මීටර් 3,000 බාධක දිවීමේ තරගයෙන් ආර්.ඊ.සි.ජයමිනි එම පදක්කම් හිමිකර ගැනීමට සමත්විය. ඒ අනුව ශ්‍රී ලංකාව මේ වන විට රන් පදක්කම් දෙකක්, රීදි පදක්කමක් සහ ලෝකඩ පදක්කම් දෙකක් හිමිකරගෙන ඇත.", "URL": "https://sinhala.adaderana.lk/news.php?nid=24955", "Category": null, "Parent URL": null}