{"Source": "Adaderana", "Timestamp": "September 7, 2019 10:18 am", "Headline": "කාබුල් නුවර ප්‍රහාරයක්-12ක් මරුට", "News Content": "ඇෆ්ගනිස්ථානයේ කාබුල් නුවර සිදුවු බෝම්බ ප්‍රහාරයකින් එක්සත් ජනපද සේවා හමුදා සාමාජිකයෙකු ඇතුළු පුද්ගලයින් 12 දෙනෙකු මියගොස් ඇත. මියගිය අය අතර රුමේනියානු හමුදා සෙබළෙකුද වන බව විදෙස් මාධ්‍ය වාර්තා කළේය. එම ප්‍රහාරය තලෙයිබාන් සංවිධානය විසින් සිදුකරන්නට ඇතිබවට සැක පළ කෙරෙයි. මියගිය එක්සත් ජනපද හමුදා සේවා සාමාජිකයා 2017 වසරේ සිට ඇෆ්ගනිස්ථානයේ ආරක්ෂක කටයුතුවල නිරත වී සිට ඇති බව වාර්තා වෙයි.", "URL": "https://sinhala.adaderana.lk/news.php?nid=118496", "Category": null, "Parent URL": null}