{"Source": "Adaderana", "Timestamp": "January 11, 2010 08:45 am", "Headline": "නිරීක්ෂණයට කණ්ඩායම් දෙකක් ලංකාවට", "News Content": "ජනාධිපතිවරණ නීරීක්ෂණ කටයුතු සදහා විදේශීය නිරික්ෂණ කණ්ඩායම් දෙකක් ලබන සතියේ දිවයිනට පැමිණීමට නියමිත බව මැතිවරණ මහලේකම් කාර්යාලය පවසයි. එහි ප්‍රකාශ‍කයෙකු සදහන් කරන පරිදි පොදු රාජ්‍ය මණ්ඩලයීය ලේකම් කාර්යාල‍යේ සහ අසියානු මැතිවරණ අධිකාරීන්ගේ සංගමයේ නියෝජිතයන් පිරිසක් මීට සහභාගි වේ. මැතිවරණ කොමසාරිස් දයානන්ද දිශානායක මහතාගේ ආරාධනයකට අනුව ඔවුන් මෙරටට පැමිණීමට නියමිතය. කෙසේ වුවද ය‍ුරෝපා සංගමය සහ එක්සත් ජාතීන්ගේ සංගමය නියෝජනය කරමින් නීරීක්ෂකයන් නොපැමිණෙන බව පසුගියදා වාර්තා විය. මේ අතර හැදුනුම්පත් නොමැති ඡන්ද දායකයන්ට සිය ඉල්ලුම් පත් භාර දීම සදහා සියලු ග්‍රාම නිලධාරීන් අද හෙට සහ අනිද්දා දිනවල තම කාර්යාලවල රැදි සිටිය යුතු බවට මැතිවරණ ‍ෙකාමසාරිස්වරයා උපදෙස් ලබා දී තිබේ.", "URL": "https://sinhala.adaderana.lk/news.php?nid=6003", "Category": null, "Parent URL": null}