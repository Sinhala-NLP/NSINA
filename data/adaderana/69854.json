{"Source": "Adaderana", "Timestamp": "February 20, 2017 07:51 am", "Headline": "ඉන්දීය විදේශ ලේකම් ජනපති හමුවෙයි", "News Content": "නිල සංචාරයක් සඳහා දිවයිනට පැමිණ සිටින ඉන්දීය විදේශ ලේකම් ආචාර්ය එස්. ජයශංකර් මහතා අද ජනාධිපති මෛත්‍රීපාල සිරිසේන මහතා මුණගැසීමට නියමිතව තිබේ.අද පෙරවරුවේ ජනාධිපති කාර්යාලයේදී අදාළ සාකච්ඡාව පැවැත්වෙන බව වාර්තා වේ.තෙදින නිල සංචාරයක් සදහා ඉන්දීය විදේශ ලේකම්වරයා පසුගිය සෙනසුරාදා දිනයේ දිවයිනට පැමිණියේය.ඒ අනුව ඉන්දීය විදේශ ලේකම්වරයා අද දිනයේ විදේශ අමාත්‍ය මංගල සමරවීර මහතා ද මුණගැසීමට නියමිතය.ඉන් අනතුරුව ඉන්දීය විදේශ ලේකම් ආචාර්ය එස්. ජයශංකර් මහතා අග්‍රාමාත්‍ය රනිල් වික්‍රමසිංහ මහතා මුණගැසී සාකච්ඡා කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=69854", "Category": null, "Parent URL": null}