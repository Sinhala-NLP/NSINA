{"Source": "Adaderana", "Timestamp": "November 30, 2018 10:07 am", "Headline": "හෙරොයින් සමඟ තිදෙනෙක් හසු වෙයි ", "News Content": "හෙරොයින් විකිනීමේ යෙදී සිටි පුද්ගලයෙක් සහ හෙරොයින් ලඟ තබාගත් තරුණයන් දෙදෙනෙක් හෙරොයින් මිලිග්‍රෑම් 4018ක් සමඟ ඌව වෙල්ලස්ස විශ්ව විද්‍යාලයට නුදුරු බදුල්ල, ජයගම දී අත්අඩංගුවට ගත් බව බදුල්ල පොලීසිය පැවසීය. ඊයේ(29) රාත්‍රී අත්අඩංගුවට ගත් මෙම සැකකරුවන් අවුරුදු 28,22 සහ 23 යන වයස් කාණ්ඩවල පසුවන අය වන බව අද දෙරණ වාර්තාකරු පැවසීය. මෙම හොරොයින් කොළඹින් ගෙන්වා බෙදා හරින බවට පරීක්ෂණ වලදී අනාවරණය වූ බව පොලීසිය පැවසීය. අදාල හොරොයින් වල වටිනාකම ලක්ෂ 3 පමණ වන බවද පොලීසිය පැවසීය. බදුල්ල පොලිස් අධිකාරි වසන්ත කන්දේවත්ත මහතාගේ උපදෙස් මත බදුල්ල මූලස්ථාන ප්‍රධාන පොලිස් පරීක්ෂක රෝහණ වනිගසේකර මහතාගේ මෙහෙවීම යටතේ රථවාහන අංශයේ ස්ථානාධිපති උප පොලිස් පරීක්ෂක දීපාල් ජයතුංග මහතාගේ මෙහෙයවීම යටතේ මෙම සෝදිසිය සිදුකර තිබිණි.", "URL": "https://sinhala.adaderana.lk/news.php?nid=100045", "Category": null, "Parent URL": null}