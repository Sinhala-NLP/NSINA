{"Source": "Adaderana", "Timestamp": "September 6, 2015 12:38 pm", "Headline": "මහින්ද ආවා නම් අහිංසකයින් ගණනක් ම‍‍ැරෙන්න තිබුණා", "News Content": "මහින්ද රාජපක්ෂ හිටපු ජනපති යළි බලයට ඒමේ වෑයම සාර්ථක වූයේ නම් අහිංසකයින් ගණනාවක් මියයාමට තිබූ බව චන්ද්‍රිකා බණ්ඩාරනායක හිටපු ජනපතිනිය පවසයි.ඉන්දියාවේ නවදිල්ලහි පැවැති හින්දු - බෞද්ධ සමුළුවකට සහභාගීවීමට ගිය චන්ද්‍රිකා බණ්ඩාරනායක මහත්මිය මාධ්‍යවේදීන් පිරිසක් අමතමින් මේ බව ප්‍රකාශ කළ බව එරට මාධ්‍ය වාර්තා අනාවරණය කරයි.වත්මන් ආණ්ඩුව සමග රැඳි සිටින තමාට ප්‍රධාන අපේක්‍ෂා තුනක් ඇති බවද හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය එහිදී පවසා තිබේ.හමුදා රඳවා සිටින ඉඩම් යළි අත්පත් කර ගැනීම, අතුරුදන් වු දෙමළ ජාතිකයන් පිළිබඳ පරික්‍ෂණ පැවැත්වීම සහ අවතැන්වුවන් යළි පදිංචි කිරීම එම අරමුණු බව ඇය පවසා ඇත.මේ අතර ජනවාරි මස 08 වැනිදා පැවති ජනාධිපතිවරණයට පෙර වත්මන් ජනාධිපති මෛත‍්‍රීපාල සිරිසේන මහතා සමග අදහස් හුවමාරු කර ගත්තේ වයිබර් ඇප් තාක්ෂණය ඔස්සේ බව ද ඇය එහිදී පවසා තිබේ.වයිබර් ඇප් ලෙස හැඳින්වෙන්නේ ස්මාර්ට් දුරකථනවල ඇති සන්නිවේදන පහසුකමකි.වයිබර් මගින් සිදුකෙරෙන දුරකථන සංවාද අවහිර කිරීමට හෝ රහසි ගතව සවන්දීමට එවක ශ‍්‍රී ලංකා ආණ්ඩුව නොදැන සිටි බව චන්ද්‍රිකා බණ්ඩාරනායක මහත්මිය පවසා ඇත.", "URL": "https://sinhala.adaderana.lk/news.php?nid=53687", "Category": null, "Parent URL": null}