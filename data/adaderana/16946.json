{"Source": "Adaderana", "Timestamp": "June 23, 2011 09:04 am", "Headline": "මදුරුවන්ට එරෙහි පනතේ සංශෝධනයක් ", "News Content": "මදුරුවන් බෝවීම වැළැක්වීම සඳහා හඳුන්වා දී ඇති විශේෂ පනත් කෙටුම්පත සංශෝධනය කිරීමට කටයුතු යොදා තිබේ. සෞඛ්‍ය අමාත්‍යවරයාගේ උපදෙස් මත නීති විශාරදයන්ගෙන් සමන්විත කණ්ඩායමක් මේ සම්බන්ධයෙන් අවධානය යොමු කරමින් සිටියි. මේ යට‍තේ මදුරුවන් බෝවන ස්ථාන හඳුනාගෙන ඒවා වැටලීම සඳහා තිබෙන බලතල පුළුල් කිරීම මෙම නව සංශෝධන තුළින් අපේක්ෂා කෙරෙයි. එමෙන්ම ඩෙංගු මර්දනය සඳහා නව ප්‍රතිපාදන සැලසීමද මෙම සංශෝධන තුළින් සිදුකිරීමට නියමිත අතර ඉදිරි මාස දෙකක කාලය තුළ අදාළ සංශෝධන අමාත්‍ය මණ්ඩලයට යොමුකිරීමට නියමිතය. අමාත්‍ය මණ්ඩල අනුමැතිය ලැබීමෙන් පසු මදුරුවන් බෝවීම වැළැක්වීම සඳහා වන සංශෝධන කෙටුම්පත පාර්ලිමේන්තුවට ඉදිරිපත් කෙරෙනු ඇත.", "URL": "https://sinhala.adaderana.lk/news.php?nid=16946", "Category": null, "Parent URL": null}