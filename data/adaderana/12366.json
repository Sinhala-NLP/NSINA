{"Source": "Adaderana", "Timestamp": "November 24, 2010 09:50 am", "Headline": "බිත්තියේ ගැටුණු යතුරුපැදිකරු එතැනමයි", "News Content": "කුරුණෑගල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. කුරුණෑගල - පුත්තලම ප්‍රධාන මාර්ගයේ මාස්පොත විහාරස්ථානය අසළ දී යතුරු පැදියක් මාර්ගයෙන් ඉවතට පැන වෙළඳසැලක බිත්තියක ගැටීමෙන් අනතුර සිදු වී ඇති බව සඳහන් වේ. යතුරු පැදිකරු අනතුර වූ ස්ථානයේ දීම මිය ගොස් ඇති බව පොලිසිය පවසයි. ඔහු බංගදෙණිය ප්‍රදේශයේ පදිංචි 25 හැවිරිදි පුද්ගයෙකි. අනතුරින් යතුරුපැදියේ ගමන් ගත් තවත් පුද්ගලයෙකු තුවාල ලබා කුරුණෑගල රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=12366", "Category": null, "Parent URL": null}