{"Source": "Adaderana", "Timestamp": "November 6, 2011 09:21 am", "Headline": "හදිසි අනතුරු නිවාරණයට සතියක්", "News Content": "හදිසි අනතුරු නිවාරණය කිරීමේ සතියක් නම් කිරීමට සෞඛ්‍ය අමාත්‍යාංශය තීරණය කර තිබේ. මේ මස 14 වැනි දින සිට 20 වැනි දින දක්වා කාලය තුළ එය ක්‍රියාත්මකය. සෞඛ්‍ය අධ්‍යාපන කාර්යාංශයේ ප්‍රජා වෛද්‍ය විශේෂඥ උත්පලා අමරසිංහ මහත්මිය අද දෙරණට කියා සිටියේ වැඩිම මාර්ග අනතුරු සංඛ්‍යාවකට මුහුණ දී ඇත්තේ තරුණ වයසේ පසු වන්නන් බවයි. මාර්ගයේ ගමන් කරන්නන් අතරින් වැඩිම අනතුරු සංඛ්‍යාවකට මුහුණ දී ඇත්තේ වයස්ගත වු පුද්ගලයන් බව වෛද්‍ය උත්පලා අමරසිංහ මහත්මිය සඳහන් කළාය. අධික වේගය,සංඥා නොතකා හැරීම ආදී හේතු සාධක ගණනාවක් මාර්ග අනතුරු ඉහළ යාමට බලපා ඇති බවත්,තම ජීවිතය මෙන්ම අන් අයගේ ජීවිතයද රැකගත යුතු බව තරයේ සිහියට ගෙන මාර්ග අනතුරු අවමකර ගැනීමට සියලුදෙනාම පාහේ සහයවිය යුතු බව ඇය අවධාරණය කළාය.", "URL": "https://sinhala.adaderana.lk/news.php?nid=19811", "Category": null, "Parent URL": null}