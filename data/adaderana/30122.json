{"Source": "Adaderana", "Timestamp": "December 21, 2012 09:38 am", "Headline": "යාපනය ශික්ෂණ ‍රෝහලේ වෛද්‍යවරු වර්ජනයක", "News Content": "යාපනය ශික්ෂණ ‍රෝහලේ වෛද්‍යවරුන් වර්ජනයක් ආරම්භ කර තිබේ. රෝහලේ විශේෂඥ වෛද්‍යවරයෙකුට ඊයේ (20) රාත්‍රී සිදුකළ පහරදීමකට විරෝධය පළ කිරීම සඳහා වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවින් ද සොයිසා මහතා සඳහන් කළේය. පහරකෑමට ලක්වූ අදාළ වෛද්‍යවරයා ශල්‍ය කර්මයකට ලක්කර ඇති අතර ඔහු යාපනය ශික්ෂණ රෝහලේ ප්‍රතිකාර ලබමින් සිටියි. පහරදීමට සම්බන්ධ පුද්ගලයන් අත්අඩංගුවට ගැනීමට පියවර ගන්නා ලෙස රජයේ ‍වෛද්‍ය නිලධාරීන්ගේ සංගමය පොලීසියෙන් ඉල්ලීමක් කරයි.", "URL": "https://sinhala.adaderana.lk/news.php?nid=30122", "Category": null, "Parent URL": null}