{"Source": "Adaderana", "Timestamp": "March 4, 2010 02:01 pm", "Headline": "ජනපති දිවුරුම් දීම නොවැම්බර් 18 ", "News Content": "ජනාධිපති මහින්ද රාජපක්ෂ මහතා නොවැම්බර් මස 18වන දින නිල වශයෙන් සිය දෙවන ධූර කාලය සඳහා දිවුරුම් දෙන බව අමාත්‍ය ජී. එල්. පීරිස් මහතා පවසයි. ජනාධිපති මහින්ද රාජපක්ෂ මහතා ‍දෙවන ධුර කාලය සඳහා දිවුරුම් දීම සිදුවන විට රටේ සංවර්ධනය සඳහා අවශ්‍ය සියලුම නීති, විධිවිධාන සම්පාදනය කොට අවසන් කිරීමට රජය බලාපොරොත්තු වන බව අමාත්‍යවරයා සඳහන් කරයි. අප්‍රේල් 22 වැනිදා සිට නොවැම්බර් 18 වැනිදා දක්වා කාලය තුළ මේ සඳහා ක්‍රියාත්මක වන බව අද‍ පෙරවරුවේ පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් ජී.එල්.පීරිස් අමාත්‍යවරයා තවදුරටත් ප්‍රකාශ ‍කළේය. ඊට අදාළ මූලික කටයුතු දැනටමත් සිදුකෙරෙමින් පවතින බව ද හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=7070", "Category": null, "Parent URL": null}