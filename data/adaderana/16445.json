{"Source": "Adaderana", "Timestamp": "May 31, 2011 03:32 pm", "Headline": "ලක්ෂපාන වාන් දොරටු ඇරෙයි -අවධානයෙන් සිටින්න", "News Content": "ලක්ෂපාන ජලාශයේ වාන් දොරටු ඉදිරි පැය කිහිපය තුළ විවෘත කිරීමට නියමිත බව නුවරඑළිය දිස්ත්‍රික් ආපදා කළමනාකරණ ඒකකය පවසයි. ඒ පිළිබඳ අවධානයෙන් සිටින ලෙස ජනතාවට දැනුම් දෙන බව එහි සම්බන්ධීකාරක එරන්දන හේමවර්ධන මහතා පැවසුවේය. ලක්ෂපාන ජලාශයේ පහළ ප්‍රදේශයේ සිට පොල්පිටිය දක්වා ප්‍රදේශවල සිටින ජනතාව මේ සම්බන්ධයෙන් වැඩි අවධානයකින් පසුවිය යුතු බව හේමවර්ධන මහතා සඳහන් කළේය. කෙ‍සේවෙතත් මෙම තත්ත්වය ගංවතුර තත්ත්වයක් දක්වා වර්ධනය නොවනු ඇති බව ඔහු පෙන්වාදෙයි.", "URL": "https://sinhala.adaderana.lk/news.php?nid=16445", "Category": null, "Parent URL": null}