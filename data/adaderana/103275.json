{"Source": "Adaderana", "Timestamp": "January 29, 2019 01:21 pm", "Headline": "බගවන්තලාවේ වතු නිවාස පෙළක ගින්නක්-නිවාස 12ක් විනාශයි", "News Content": "බගවන්තලාව පොලිස් වසමට අයත් රොබ්ගිල් වතුයායේ බොනකොට් කොටසේ වතු නිවාස පේළියක හට ගත් ගින්නකින් වතු නිවාස 12ක් සම්පුර්ණයෙන්ම ගිනිගෙන විනාශ වි ඇති බව බගවන්තලාව පොලීසිය පැවසීය. අද(29) පෙරුවරු 11.45 ට පමණ මෙම ගින්න හටගෙන ඇති බව අද දෙරණ වාර්තාකරු පවසයි. ගින්න හට ගන්නා අවස්තාවේ එහි පදිංචි වතු කම්කරුවන් රැකියාවල නිරතව සිටි නිසා ගින්න සිඝ්‍රයෙන් පැතිර ගොස් ඇති බව බගවන්තලාව පොලීසිය සඳහන් කළේය. ගින්නෙන් වතු කම්කරුවන්ට අයත් පෞද්ගලික බඩු බාහිරාදිය හා ඔහුන්ට අයත් අත්‍යවශය ලියකියවිලි ද ගින්නෙන් විනාශ වී ඇති බව වාර්තා වෙයි. පැතිර යමින් තිබු ගින්න වතු කම්කරුවන් පිරිසක් එක්වි පාලනය කිරීමට සමත් වි ඇති අතර ගින්න පාලනය කිරීමට හැටන් දික්ඔය නගර සභාවේ ගිනි නිවන ඒකකයද සහයෝගය පසුව ලැබි ඇති බව අප වාර්තාකරු පැවසීය. ගින්නෙන් කිසිවෙතුටත් අනතුරක් සිදු වි නොමැති අතර ගින්නෙන් පවුල් 12 කට අයත් සමාජිකයන් 42 දෙදෙනෙකු අවතැන් වි ඇති බව වාර්තා වෙයි. ගින්නෙන් අවතැන් වුවන් එම වතුයායේ හින්දු කෝවිලක තාවකාලිකව නතර කිරීමට වතු පාලන අධිකාරි පියවර ගෙන ඇති අතර ඔහුන්ට අවශ්‍ය අවශ්‍ය පහසුකම් ලබාදීමට වතු පාලන අධිකාරිය පියවර ගෙන ඇත. ගින්නට හේතුව මෙතෙක් අනාවරණය වි නොමැති අතර ගින්නෙන් සිදු වු අලාභයද මෙතෙක් තක්සේරු කර නොමැති බව ගින්න පිළිබඳව පරික්ෂණ පවත්වන බගවන්තලාව පොලීසිය පැවසීය.", "URL": "https://sinhala.adaderana.lk/news.php?nid=103275", "Category": null, "Parent URL": null}