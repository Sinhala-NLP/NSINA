{"Source": "Adaderana", "Timestamp": "March 3, 2014 07:53 am", "Headline": "මැ.කො. සහ පක්ෂ ලේකම්වරු අතර සාකච්ඡාවක් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ කොමසාරිස්වරයා සහ පක්ෂ ලේකම්වරුන් අතර විශේෂ සාකච්ඡාවක් පැවැත්වීමට නියමිතව ති‍බේ. හෙට(04) පෙරවරු 10.00 ට මැතිවරණ මහ ලේකම් කාර්යාලයේ දි මෙම සාකච්ඡාව පැවැත්වෙන බව වාර්තා වෙයි. දැනට ලැබි ඇති පැමිණිලි සම්බන්ධයෙන් සමාලෝචනය කිරිම මෙම සාකච්ඡාවේ එක් අරමුණක් බව මැතිවරණ දෙපාර්තමේන්තු ජ්‍යෙෂ්ඨ නිලධාරියෙකු සඳහන් කළේය. එමෙන්ම ඡන්ද ගණන් කිරිම පිළිබඳවත් මෙහිදි දීර්ඝ වශයෙන් සාකච්ඡා කිරිමට නියමිත බව වාර්තා වෙයි. විශේෂයෙන්ම මනාප ඡන්ද ගණනය කිරිමේ දි ඇති වන ගැටලු නිරාකරණය කරගැනීම සම්බන්ධයෙන් මෙම සාකච්ඡාවේ දි මැතිවරණ කොමසාරිස්වරයා පක්ෂ ලේකම්වරු දැනුවත් කිරිමට නියමිත බව මැතිවරණ දෙපාර්තමේන්තු ආරංචි මාර්ග සඳහන් කළේය. මේ අතර හෙට(04) පස්වරු 02.00ට මැතිවරණ කොමසාරිස්වරයා, දිස්ත්‍රික් තේරීම්භාර නිලධාරිවරුන් සහ නියෝජ්‍ය සහ සහකාර මැතිවරණ කොමසාරිස්වරුන් අතර සාකච්ඡාවක් පැවැත්වීමට නියමිතය.", "URL": "https://sinhala.adaderana.lk/news.php?nid=41493", "Category": null, "Parent URL": null}