{"Source": "Adaderana", "Timestamp": "May 16, 2015 12:58 pm", "Headline": "නායයෑමේ ස්ථාන ආරක්ෂා කරන්න විශේෂ වැඩපිළිවෙළක් ", "News Content": "මහනුවර, මහිංගණය ප්‍රධාන මාර්ගයේ නායයෑම් අවදානම සහිත ස්ථාන ආරක්ෂා කරගැනීමේ වැඩසටහනක් ජාතික ගොඩනැගිලි පර්යේෂණ සංවිධානය ආරම්භ කර තිබේ.එම සංවිධානයේ නායයෑම් අධ්‍යයන අංශයේ ප්‍රධානී ආර්. එම්. එස්. බණ්ඩාර මහතා සඳහන් කළේ එම මාර්ගයේ ස්ථාන 18 ක් නායයෑම් අවධානම සහිත ස්ථාන ලෙස හඳුනාගෙන ඇති බවයි.අදාළ ස්ථානවල සිදුවන නායයෑම් අවම කරගැනීම සඳහා ගතහැකි ආරක්ෂිත ක්‍රම ක්‍රියාත්මක කිරීම මෙම වැඩපිළිවෙළ යටතේ සිදුකරන බව ආර්. එම්. එස්. බණ්ඩාර මහතා සඳහන් කළේය.මේ අතර මහනුවර දිස්ත්‍රික්කයේ නායයෑම් අවදානම සහිත පාසල් 18 කද නායයෑම් අවම කිරීමේ වැඩපිළිවෙළක් ආරම්භ කර තිබේ.මේ වන විටත් පාසල් කිහිපයක මෙම වැඩසටහන ක්‍රියාත්මක වන බව නායයෑම් සේවා අධ්‍යක්ෂ ආර්. එම්. එස්. බණ්ඩාර මහතා සඳහන් කළේය.අදාළ පාසල් පිළිබඳව දීර්ඝකාලිනව සිදුකළ පර්යේෂණ වලින් අනතුරුව මෙම නායයෑම් අවම කිරීමේ පියවර ගෙන ති‍බේ.", "URL": "https://sinhala.adaderana.lk/news.php?nid=51372", "Category": null, "Parent URL": null}