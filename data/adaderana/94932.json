{"Source": "Adaderana", "Timestamp": "August 24, 2018 10:18 am", "Headline": "විශේෂ මහාධිකරණයට ඉදිරිපත් කළ ගාමිණී සෙනරත්ට ඇප", "News Content": "ඉකුත් රජය සමයේ ලිට්‍රෝ ගෑස් සමාගමට අයත් රුපියල් මිලියන 500ක මුදලක් සාවද්‍ය ලෙස පරිහරණය කළේ යැයි චෝදනා එල්ල වී සිටින හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් ඇතුළු විත්තිකරුවන් 4 දෙනෙකුට අද(24) කොළඹ ත්‍රිපුද්ගල විශේෂ මහාධිකරණ විනිසුරු මඩුල්ල හමුවේ අධි චෝදනා පත්‍ර භාරදීමෙන් අනතුරුව ඔවුන් ඇප මත මුදාහැරීමට නියම කළේය. මෙම නඩුව කොළඹ ත්‍රිපුද්ගල මහාධිකරණ විනිසුරු මඩුල්ලේ විනිසුරුවරුන් වන සම්පත් අභයකෝන්, සම්පත් විජයරත්න චම්පා ජානකී රාජරත්න යන විනිසුරු මඩුල්ල හමුවේ කැඳවනු ලැබීය. ඒ අනුව එක් එක් විත්තිකරු රුපියල් ලක්ෂයක මුදල් ඇප හා රුපියල් ලක්ෂ 10 බැගින්වූ ශරීර ඇප දෙකක් මත මුදා හැරීමට නියම කළ අධිකරණය ඔවුන්ගේ විදේශ ගමන් තහනම් කරනු ලැබීය. විත්තිකරුවන්ගේ විදේශ ගමන් බලපත්‍රය අධිකරණය වෙත භාරදිය යුතු බවටද තවත් නියෝගයක් නිකුත් කෙරුණි. නීතිපතිවරයා වෙනුවෙන් පෙනී සිටි රජයේ නියෝජ්‍ය සොලිසිටර් ජනරාල් තුසිත් මුදලිගේ මහතා අධිකරණය හමුවේ කියා සිටියේ මෙම නඩුවට අදාළ ලේඛන කාලයක් තුළ විත්තිය වෙත ලබාදීමට තමන් කටයුතු කරන බවයි. ඒ අනුව නඩුව නැවත සැප්තැම්බර් මස 19 වනදා කැඳවීමට නියම කළ මහාධිකරණ විනිසුරු මඩුල්ල එදිනට විභාග කරන දිනය නියම කරන බවයි කියා සිටියේය. මෙහිදී ප්‍රකාශයක් සිදු කළ ත්‍රිපුද්ගල මහාධිකරණ විනිසුරු මඩුල්ලේ සභාපති විනිසුරු සම්පත් අබේකෝන් මහතා මෙම නඩුව දිනපතා විභාගයට ගන්නා බව කියා සිටියේය. මෙය විශේෂ අරමුණක් ඉටුකර ගැනීම සඳහා ස්ථාපිත කළ අධිකරණයක් බවත් විනිසුරුවරුන්ටද කටයුතු කිරීමට සිදුව තිබෙන්නේ නීතිමය රාමුව තුළ පමණක් බවත් විනිසුරු සම්පත් අබේකෝන් මහතා වැඩිදුරටත් ප්‍රකාශ කළේය. බරපතළ මූල්‍ය වංචා පිළිබඳ කිරීම සඳහා පත්කර තිබෙන කොළඹ ත්‍රිපුද්ගල විශේෂ මහාධිකරණ විනිසුරු මඩුල්ල හමුවේ කැඳවනු ලබන පළමුවන නඩුව මෙයයි. මෙම නඩුවේ සාක්ෂිකරුවන් ලෙස පුද්ගලයින් 61 ක් දෙනෙකු නම් කර ඇති අතර සාක්ෂි ලේඛන වශයෙන් ලේඛන 92 ක් ද ඉදිරිපත්", "URL": "https://sinhala.adaderana.lk/news.php?nid=94932", "Category": null, "Parent URL": null}