{"Source": "Adaderana", "Timestamp": "December 17, 2016 10:22 am", "Headline": " විකිරණ තාක්ෂණවේදීන් වර්ජනයකට සැරසෙයි", "News Content": "මෙම මස 21 සහ 22 යන දෙදින තුළ දකුණු පළාතේ සියලුම රජයේ රෝහල්වල සංකේත වැඩවර්ජනයක් ක්‍රියාත්මක කරන බව රජයේ විකිරණ විද්‍යාල තාක්ෂණවේදීන්ගේ සංගමය පවසයි.දකුණු පළාත් සෞඛ්‍ය සේවා අධ්‍යක්ෂවරයාගේ අවිධිමත් ස්ථාන මාරු ක්‍රියාවලියට විරෝධය පළ කරමින් මෙම සංකේත වැඩවර්ජනය ක්‍රියාත්මක කරන බව එහි ප්‍රධාන ලේකම් ධර්මකීර්ති ඈපා මහතා සඳහන් කළේය.මෙම සංකේත වැඩවර්ජනයට ද සෞඛ්‍ය බලධාරීන් අවනත නොවුණහොත් ඉදිරියේදී දීපව්‍යාප්ත වැඩවර්ජනයක් ක්‍රියාත්මක කිරීමට පියවර ගන්නා බව ඔහු සඳහන් කළේය.", "URL": "https://sinhala.adaderana.lk/news.php?nid=67092", "Category": null, "Parent URL": null}