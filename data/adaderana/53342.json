{"Source": "Adaderana", "Timestamp": "August 19, 2015 05:07 pm", "Headline": "පුද්ගලයෙකු පැහැරගත් 9ක් මාට්ටු", "News Content": "කිලිනොච්චිය ප්‍රදේශයේ දී පුද්ගලයෙකු පැහැරගෙන යාමේ චෝදනාව මත සැකකරුවන් 9දෙනෙකු අත්අඩංගුවට ගෙන තිබේ.“ඒ -32“ මාර්ගයේ පුනරීන් දෙස සිට මන්නාරම දෙසට ගමන්ගත් ඩිෆෙන්ඩර් රථයක් 19 කණුව අසල දී පරීක්ෂා කළ අවස්ථාවේ අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පැහැර ගැනීමට ලක්වු පුද්ගලයා ද එම අවස්ථාවේ ඩිෆෙන්ඩර් රථය තුළ සිට ඇති අතර ඔහුගෙන් මේ සම්බන්ධයෙන් ප්‍රකාශ ලබාගැනීමට පියවරගෙන ඇතැයි සඳහන්ය.සිදුකරන ලද මූලික විමර්ශනවලදී අනාවරණය වී ඇත්තේ පැහැරගැනීමට ලක් වු පුද්ගලයා කේරළ ගංජා ලබාදෙන බවට රුපියල් ලක්ෂ තුනක මුදලක් සැකකරුවන්ගෙන් ලබාගෙන ඇති බවයි.එම ගංජා ලබානොදීම හේතුවෙන් මෙලෙස පැහැරගෙන ගිය බව අත්අඩංගුවට ගත් සැකකරුවන් 9 දෙනා පොලීසියට ප්‍රකාශ කර ඇත. මේ සම්බන්ධයෙන් මුලන්කාවිල් පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=53342", "Category": null, "Parent URL": null}