{"Source": "Adaderana", "Timestamp": "July 22, 2019 08:57 am", "Headline": "අද හවසට තැපැල් ගැටළු ගැන අගමැති එක්ක සාකච්ඡාවක්", "News Content": "තැපැල් සේවකයින්ගේ ගැටලුව සම්බන්ධයෙන් අද පස්වරු 4.00ට අග්‍රාමාත්‍යවරයාගේ ප්‍රධානත්වයෙන් සාකච්ඡාවක් පැවැත්වීමට නියමිත බව තැපැල් හා මුස්ලිම් ආගමික කටයුතු අමාත්‍ය එම්.එච්.ඒ.හලීම් මහතා සඳහන් කළේය. ඉල්ලීම් කිහිපයක් මුල් කරගනිමින් ඊයේ (21) මධ්‍යම රාත්‍රීයේ සිට තැපැල් වෘත්තිය සමිති ආරම්භ කළ වර්ජනය මේ වනවිට ක්‍රියාත්මක වේ. ඒ අනුව මෙම වෘත්තීය සමිති ක්‍රියාමාර්ගය අද (22) මධ්‍යම රාත්‍රිය දක්වා ක්‍රියාත්මක කෙරෙන බව තැපැල් හා විදුලි සංදේශ නිළධාරීන්ගේ සංගමයේ ප්‍රධාන ලේකම් එච්.කේ කාරියවසම් මහතා සඳහන් කළේය. මේ අතර තැපැල් සේවකයින්ගේ ගැටළුව සම්බන්ධයෙන් අද පස්වරු 4.00ට අග්‍රාමාත්‍යවරයාගේ ප්‍රධානත්වයෙන් සාච්ඡාවක් පැවැත්වීමට නියමිත බවයි තැපැල් හා මුස්ලිම් ආගමික කටයුතු අමාත්‍ය එම්.එච්.ඒ.හලීම් මහතා සඳහන් කළේය. ගැටලු පිළිබඳව ඉදිරිපත් කර ඇති කැබිනට් පත්‍රිකාව පසුගිය කැබිනට් රැස්වීමේ දී මුදල් අමාත්‍යවරයාගේ නොපැමිණීම හේතුවෙන් සාකච්ඡාවට ගත නොහැකි වු බවත් තැපැල් සේවක ගැටලු පිළිබඳව හොඳාකාරවම තමන් වටහාගෙන ඇති බවත් හලීම් මහතා ප්‍රකාශ කළේය.", "URL": "https://sinhala.adaderana.lk/news.php?nid=114689", "Category": null, "Parent URL": null}