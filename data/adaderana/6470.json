{"Source": "Adaderana", "Timestamp": "February 4, 2010 04:41 pm", "Headline": "ජනාධිපතිවරණය දූෂිත නැතැයි පිළිගන්න බෑ- ජවිපෙ", "News Content": "ජනාධිපතිවරණය දූෂිත නොවන බවට මැතිවරණ කොමසාරිස්වරයා සිදුකරන ප්‍රකාශය පිළිගත නොහැකි බව ජනතා විමුක්ති පෙරමුණ පවසයි. මැතිවරණ කොමසාරිස්වරයා ‍එවැනි ප්‍රකාශ සිදුකරන්නේ කිසියම් බලපෑමක් මත බව එම පක්ෂයේ ප්‍රධාන ‍ෙල්කම් ටිල්වින් සිල්වා මහතා පවසයි. ජනාධිපතිවරණය සාධාරණ මැතිවරණයක් නොවන බවට පිළිගත හැකි සාධක පවතින බව ද ටිල්වින් සිල්වා මහතා සඳහන් කරයි. අද පෙරවරුවේ පැවති මාධ්‍ය හමුවකට සහභාගී වෙමින් ඔහු මේ බව ප්‍රකාශ කළේය. එහෙත් ජනාධිපතිවරණය දූෂිත බවට ඇතැම් පාර්ශව නගන චෝදනා පදනම් විරහිත බව මැතිවරණ කොමසාරිස් දයානන්ද දිශානායක මහතා ඊයේ මාධ්‍ය හමුවකට සහභාගී වෙමින් ප්‍රකාශ ක‍ෙළ්ය. මේ පිළිබද යම් කිසි පාර්ශවයකට චෝදනාවක් ඇත්නම් ඒ සදහා අධිකරණය හමුවට යා හැකි බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=6470", "Category": null, "Parent URL": null}