{"Source": "Adaderana", "Timestamp": "May 11, 2012 10:22 am", "Headline": "ද්‍රවිඩ ජනතාවට  ඊළමක් ඕනේ නෑ", "News Content": "ශ්‍රී ලංකාවේ ජීවත්වන දෙමළ ජනතාවට ද්‍රවිඩ ඊළම් රාජ්‍යයක් අවශ්‍ය නොවන බව ඉන්දීය පාර්ලිමේන්තුවේ විපක්ෂ නායිකා සුෂ්මා ස්වරාජ් මහත්මිය පවසයි. ශ්‍රී ලංකාවේ ද්‍රවිඩ ජාතික සන්ධානයේ නායක ආර්.සම්බන්ධන් මහතා ඉල්ලා සිටින්නේ ද්‍රවිඩ ජනතාවටත් සිංහල ජනතාවට මෙන් සමාන අයිතිවාසිකම් ලබාදෙන ලෙස පමණක් බව තමිල්නාඩුවේ මදුරෙයිහි පැවති භාරතීය ජනතා නිදහස් පක්ෂ මහ සමුළුවේදී සුෂ්මා ස්වරාජ් මහත්මිය ප්‍රකාශ කර තිබේ. කෙසේවෙතත් මෙලෙස ද්‍රවිඩ ඊළමක් ඉල්ලා සිටින්නේ ඉන්දියාවේ ජීවත්වන දේශපාලකයින් කිහිපදෙනෙක් පමණක් බවත්, සැබැවින්ම ශ්‍රී ලාංකික ‍ද්‍රවිඩ ජනතාවට ද්‍රව්ඩ ඊළමක් අවශ්‍ය නොවන බවත් ඇය මෙහිදී පවසා ඇතැයි ඉන්දීය මාධ්‍ය වාර්තා කරයි. එමෙන්ම තමන් ඇතුළු ඉන්දීය පාර්ලිමේන්තු නියෙජිත කණ්ඩායමක් ශ්‍රී ලංකාවට පැමිණියේ ද්‍රවිඩ ජනතාවගේ ගැටළු පිළිබඳව විමසා බැලීමට බවද එම මහත්මිය මෙහිදී වැඩිදුරටත් සදහන් කර ඇත‍.", "URL": "https://sinhala.adaderana.lk/news.php?nid=24171", "Category": null, "Parent URL": null}