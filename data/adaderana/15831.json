{"Source": "Adaderana", "Timestamp": "May 2, 2011 10:29 am", "Headline": "රත්නසිරි යයි -රජීව් එයි", "News Content": "රජය හා ද්‍රවිඩ ජාතික සන්ධානය අතර සාකච්ඡා පවත්වන රජයේ නියෝජිත කමිටුවේ ප්‍රධානියා ලෙස ශ්‍රී ලංකා ලිබරල් පක්ෂයේ නායක, පාර්ලිමේන්තු මන්ත්‍රී රජීව් විජේසිංහ මහතා පත්කර ඇති බව ද්‍රවිඩ ජාතික සන්ධානයේ මාධ්‍ය ප්‍රකාශක, පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් මහතා පවසයි. මෙතෙක් එම කමිටුවේ ප්‍රධානත්වය දැරූ යහ පාලනය හා යටිතල පහසුකම් පිළිබඳ ජ්‍යෙෂ්ඨ අමාත්‍ය රත්නසිරි වික්‍රමනායක මහතා අදාළ තනතුරෙන් ඉල්ලා අස්වූ බැවින් මෙම නව පත්කිරීම සිදුකර ඇති බව තමන්ට දැනුම් දී ඇති බව ඔහු සඳහන් කළේය. බැංකි මූන්ගේ කමිටු වාර්තාවට ද්‍රවිඩ ජාතික සන්ධානය සහය පළකිරීම නිසා ඊට විරෝධය පාමින් ජ්‍යෙෂ්ඨ අමාත්‍ය රත්නසිරි වික්‍රමනායක මහතා මෙම කමිටුවෙන් ඉල්ලා අස්වූ බව වාර්තා විය.", "URL": "https://sinhala.adaderana.lk/news.php?nid=15831", "Category": null, "Parent URL": null}