{"Source": "Adaderana", "Timestamp": "January 16, 2019 07:05 pm", "Headline": "මාස 5ක් වැසුණ ගලහ රෝහල යළි ඇරෙයි", "News Content": "මාස පහක කාලයක සිට වසා දමා තිබූ ගලහ ප්‍රාදේශීය රෝහල අද යළි විවෘත කෙරුණා. ඒ,රෝහල වසා දැමීමත් සමග ප්‍රෙද්ශවාසීන් පත්ව ඇති දුෂ්කරතාවය පිළිබඳ අද දෙරණ කළ අනාවරණයෙන් පසුවයි. ගලහ ප්‍රාදේශීය රෝහලට ඇතුළත් කළ දරුවෙකු මියයාම නිසා ප්‍රදේශවාසින් රෝහල් පරිශ්‍රය තුළ ප්‍රකෝපකාරී ලෙස හැසිරීමත් සමග එම රෝහල වසා දැමුණේ මීට මාස 5කට පමණ පෙරදීයි. රෝහල වැසීයාමෙන් ප්‍රදේශවාසී ජනතාව මුහුණ පා සිටි දුෂ්කරතාව පිළිබඳව අද දෙරණ පසුගිය 12වනදා රටට අනාවරණ කළේය. එම අනාවරණයෙන් පසුව මධ්‍යම පළාත් ආණ්ඩුකාර මෛත්‍රී ගුණරත්න මහතා එදින රාත්‍රියේම ගලහ ප්‍රාදේශීය රෝහල වෙත ගොස් ජනතාව හමුවූ අතර අද දිනයේදී යළි රෝහල විවෘත කිරීමටද පියවර ගත්තේය.", "URL": "https://sinhala.adaderana.lk/news.php?nid=102468", "Category": null, "Parent URL": null}