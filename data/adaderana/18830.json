{"Source": "Adaderana", "Timestamp": "September 19, 2011 03:20 pm", "Headline": "ස්වයං රැකියාහි නිරතවන්නන් 500 දෙනෙකුට වෑන්", "News Content": "ස්වයං රැකියාවන්හි නිරත වන්නන් 500 දෙනෙකු සඳහා වෑන් රථ ලබා දීමේ වැඩපිළිවෙළක් ආරම්භ කර ඇති බව ස්වයං රැකියා නියුක්තිකයින්ගේ සමිතිය පවසයි. මේ සඳහා පුද්ගලයන් 500 දෙනෙකු තෝරා ගෙන ඇති බව එම සමිතියේ ප්‍රධාන ලේකම් චානක හෙට්ටිආරච්චි මහතා සඳහන් කළේය. මේ වන විට ඔවුන්ගෙන් 250 දෙනෙකු සඳහා වෑන් රථ ලබා දී තිබේ. ස්වයං රැකියා සඳහා අදාළ වෑන් රථ ඉල්ලා සිටින 2500 දෙනෙකු පමණ ලියාපදිංචි වී සිටියි. ඔවුන්ට ද ඉදිරියේ දී වෑන් රථ ලබා දීමට පියවර ගන්නා බව චානක හෙට්ටිආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=18830", "Category": null, "Parent URL": null}