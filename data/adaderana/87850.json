{"Source": "Adaderana", "Timestamp": "April 23, 2018 07:52 am", "Headline": "දුම්රියක් කාර්මික දෝෂයකට ලක්වෙයි - දුම්රිය ධාවනයට බාධා", "News Content": "පොල්ගහවෙල සහ අලව්ව දුම්රිය ස්ථාන අතර දී දුම්රියක් කාර්මික දෝෂයකට ලක්විම හේතුවෙන් ප්‍රධාන දුම්රිය මාර්ගයේ දුම්රිය ධාවන කටයුතුවලට බාධා එල්ල වී තිබේ. උදෑසන 05.30ට පොල්ගහවෙල දුම්රිය ස්ථානයෙන් ගමන් ආරම්භ කර රත්මලාන දක්වා ගමන් කරන සීඝ්‍රගාමි දුම්රියක් වලකුඹූර දුම්රිය ස්ථානයේදී කාර්මික දෝෂයකට ලක්ව ඇති බව වාර්තා වෙයි. මේ හේතුවෙන් ප්‍රධාන මාර්ගයේ ධාවය වන සියලු දුම්රිය ප්‍රමාද වන බව දුම්රිය ප්‍රධාන පාලක මැදිරිය සඳහන් කළේය. කෙසේවෙතත් කාර්මික දෝෂයට ලක් වූ දුම්රිය යථා තත්ත්වයට පත් කිරිම සඳහා නිළධාරින් කණ්ඩායමක් මේ වන විටත් යොදවා ඇති බව ද දුම්රිය ප්‍රධාන පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=87850", "Category": null, "Parent URL": null}