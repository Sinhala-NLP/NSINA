{"Source": "Adaderana", "Timestamp": "January 19, 2018 04:04 pm", "Headline": "වව්නියාවේ රිය අනතුරකින් දෙදෙනෙකුට බරපතළයි", "News Content": "වව්නියාව නොච්චිමොට්ටේ ප්‍රදේශයේ දී අද (19) දින පස්වරු 2.00 ට පමණ සිදුවූ රිය අනතුරකින් දෙදෙනෙකු බරපතළ ලෙස තුවාල ලබා වව්නියාව මහ රෝහලට ඇතුලත් කොට තිබේ. යතුරු පැදියක් වාහන පටවාගෙන යන තට්ටු ලොරියක ගැටීමෙන් මෙම නතුර සිදුව තිබේ. යතුරු පැදියේ ගමන් කළ දෙදෙනාම මේ අනතුරෙන් තුවාල ලබා ඇති අතර යතුරු පැදිය පදවාගෙන ගිය පුද්ගලයා රෝහල් ගත කරන විටත් සිහිසුන්ව සිටි බව ප්‍රදේශවාසීන් කියා සිටියි. වව්නියාව ඕමන්ත පොලීසිය සිද්ධිය පිළිබඳව පරීක්ෂණ පවත්වයි.", "URL": "https://sinhala.adaderana.lk/news.php?nid=83232", "Category": null, "Parent URL": null}