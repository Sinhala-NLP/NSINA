{"Source": "Adaderana", "Timestamp": "April 24, 2018 12:14 pm", "Headline": "   වෑවල මුහුදට සුද්දා බිලි", "News Content": "හික්කඩුව, වෑවල ප්‍රදේශයේ මුහුදේ දිය නාමින් සිටි විදෙස් ජාතිකයෙකු දියේ ගිළී මියගොස් තිබේ. රළ පහරකට හසුව ගසාගෙන ගොස් ඇති එම පුද්ගලයා බරපතළ තත්ත්වයෙන් කරාපිටිය රෝහලට ඇතුළත් කර ඇති අතර එහිදී ඔහු මියගොස් ඇති බව පොලීසිය සඳහන් කළේය. මියගොස් ඇත්තේ බෙලරුස් ජාතික 31 හැවිරිදි පුද්ගලයෙකි. සිද්ධිය සම්බන්ධයෙන් හික්කඩුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87937", "Category": null, "Parent URL": null}