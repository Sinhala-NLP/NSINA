{"Source": "Adaderana", "Timestamp": "June 30, 2010 11:11 am", "Headline": "කථානායකගෙන් ආචාර්ය මර්වින්ට අවවාදයක්", "News Content": "ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී සුනිල් හඳුන්නෙත්ති මහතා\"අපි වෙනුවෙන් අපි\"අරමුදල සමබන්ධයෙන් අද පාර්ලිමේන්තුවේදී ප්‍රශ්න කරන විටදී ඊට බාධා කරමින් හැසිරුණු මහා මාර්ග නියෝජ්‍ය අමාත්‍ය ආචාර්ය මර්වින් සිල්වා මහතාට කථානායකවරයා විසින් අවවාද කර තිබේ. හදුන්නෙත්ති මන්ත්‍රීවරයාගේ කතාවට බාධා කිරීම නිසා\"මේ විදිහට හැසිරුණොත් පාර්ලිමේන්තුවේ සභා ගර්භයෙන් පිටමං කරන්නට සිදුවන බව\"කථානායකවරයා පවසා ඇත. \"ඔබතුමා කියනවානම් මං වාඩිවෙන්නම්\"කියමින් මර්වින් සිල්වා මහතා කථානායකවරයාට අවනත වී නිහඬව අසුන්ගත් බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=9300", "Category": null, "Parent URL": null}