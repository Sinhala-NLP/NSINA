{"Source": "Adaderana", "Timestamp": "September 7, 2018 07:05 am", "Headline": "සිංගප්පූරු ගිවිසුම ගැන රතන හිමිට සැකයක්", "News Content": "සිංගප්පූරු ගිවිසුම අත්සන් කළ ස්වභාවයෙන් යහපාලන ආණ්ඩුවේ ප්‍රජාතන්ත්‍ර විරෝධි බව පෙන්වා ඇතැයි පාර්ලිමේන්තු මන්ත්‍රී පූජ්‍ය අතුරලියේ රතන හිමි පවසයි. උන්වහන්සේ පෙන්වා දෙන්නේ අදාළ ගිවිසුම කැබිනට් මණ්ඩලයේ සම්මත වූ බවට සිදු කරන ප්‍රකාශ පිළිබඳ සැකයක් පවතින බවයි. රට සුරකින ජන පවුර සංවිධානය කැඳවා තිබූ මාධ්‍ය හමුවකට එක්වෙමින් පූජ්‍ය අතුරලියේ රතන හිමි මේ බව ප්‍රකාශ කළේය. එම අවස්ථාවට එක්වෙමින් අදහස් දැක්වූ වෛද්‍ය හරිත අලුත්ගේ මහතා ප්‍රකාශ කළේ ලබන 20 වනදා ජනාධිපතිවරයා වෙත පෙත්සමක් බාරදෙන බවයි.", "URL": "https://sinhala.adaderana.lk/news.php?nid=95682", "Category": null, "Parent URL": null}