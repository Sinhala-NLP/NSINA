{"Source": "Adaderana", "Timestamp": "September 19, 2017 01:37 pm", "Headline": "ජල නිෂ්පාදනයෙන් සියයට 27ක් වතුරේ-පාරිභෝගිකයාට රු7.70ක අලාභයක්", "News Content": "ජලය කාන්දු වීම, නීත්‍යානුකූල නොවන අන්දමින් ජලය ලබා ගැනීම, ජල සම්බන්ධතා දේශපාලන අවශ්‍යතාමත නොමිලේ ලබා දීම හා ජල සම්පාදන හා ජලාපවාහන මණ්ඩලයේ පරිපාලන ගැටළු හේතුවෙන් ජලසම්පාදන මණ්ඩලයට සමස්ථ ජල නිෂ්පාදනයෙන් සියයට 27ක කිසිදු ආදායමක් නොලැබෙන බව විගණකාධිපති දෙපාර්තමේන්තුව විසින් සිදුකර ලද නිරීක්ෂණයක දී අනාවරණය වී ඇත.උද්ගත වී ඇති තත්ත්වය යටතේ ආදායම් නොලබන එක් ජල ඒකකයක් වෙනුවෙන් පාරිභෝගිකයකුට අතිරේක පිරිවැයක් ලෙස රු. 7.70ක මුදලක් දැරීමට සිදු වී ඇති බවද එම නිරීක්ෂණයේදී හෙළි වී ඇත.අදාළ ප්‍රතිශතය අඩුකර ගැනීම සඳහා විදේශාධාර ව්‍යපෘති 6ක් යටතේ රුපියල් මිලියන 3100ක් මණ්ඩලය විසින් වැය කර තිබුණද ආදායම් නොලබන ජල ප්‍රතිශතයේ කිිසිදු අඩුවීමක් සිදු වී නොතිබුණු බවද සනාථ වී තිබේ.", "URL": "https://sinhala.adaderana.lk/news.php?nid=77746", "Category": null, "Parent URL": null}