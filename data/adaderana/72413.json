{"Source": "Adaderana", "Timestamp": "April 24, 2017 10:58 am", "Headline": "ප්‍රංශ ජනාධිපතිවරණයේ ප්‍රතිඵල ලබා ගැනීමට දෙවන වටයේ ඡන්ද විමසීමක්", "News Content": "ප්‍රංශ ජනාධිපතිවරණයේ ප්‍රතිඵල ලබා ගැනීම සඳහා දෙවන වටයේ ඡන්ද විමසීමකට යාමට සිදුව තිබේ. දැනට සියයට 96ක පමණ ඡන්ද ප්‍රතිශතයක් ගණනය කර ප්‍රතිඵල නිකුත් කර ඇති බව වාර්තා වේ. එම ප්‍රතිඵලවලට අනුව කිසිදු අපේක්ෂකයෙකුට සියයට 50ක ඡන්ද ප්‍රතිශතයක් ලබා ගැනීමට හැකි වී නැත. මේ හේතුවෙන් මැයි මස 07 වනදා දෙවන වටයේ ඡන්ද විමසීම සිදු කිරිමට නියමිතය. නිකුත් කර ඇති ප්‍රතිඵලවලට අනුව එමානුවල් මැක්රසන් සහ මෙරින් ලී පෙන් දෙවන වටය සඳහා සුදුසුකම් ලබනු ඇති බව වාර්තා වේ. මැක්‍රැන් සියයට 23.9ක ඡන්ද ප්‍රතිශතයක්ද ලී පෙන් සියයට 21.4ක ඡන්ද ප්‍රතිශතයක් ද ලබා ගෙන තිබේ.", "URL": "https://sinhala.adaderana.lk/news.php?nid=72413", "Category": null, "Parent URL": null}