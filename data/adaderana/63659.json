{"Source": "Adaderana", "Timestamp": "September 1, 2016 08:46 am", "Headline": "දෙතැනක මරණ 2ක්", "News Content": "හලාවත, කොළඹ මාර්ගයේ කටුනේරිය ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ.මොහු කහ ඉරක් මතින් ගමන් කරමින් සිටියදී මාර්ගයේ ගමන් කළ මෝටර් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පුද්ගලයා මාරවිල මූලික රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ කටුනේරිය, බෑන්කඩ හංදිය ප්‍රදේශයේ පදිංචිව සිටි 52 හැවිරිදි පුද්ගලයෙකි.අනතුර සිදුකළ මෝටර් රථ රියදුරු රථයද සමඟ පළා ගොස් ඇති අතර ඔහු අත්අඩංගුවට ගැනීම සඳහා මාරවිල පොලීසිය විසින් විමර්ශන සිදුකරයි.මේ අතර වත්තල, ඇවරියවත්ත ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.වත්තල දෙසට ධාවනය වූ යතුරුපැදියක් පැදිකරුට පාලනය කරගත නොහැකිව පෙරළීගොස් ඉදිරියෙන් පැමිණි ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු රාගම රෝහලට ඇතුළත් කිරීමේදී මියගොස් තිබේ.මියගොස් ඇත්තේ කැළණිය, වනවාසල ප්‍රදේශයේ පදිංචිව සිටි 58 හැවිරිදි පුද්ගලයෙකි.මෘත ශරීරය රාගම රෝහලේ තැන්පත් කර ඇති අතර පශ්චාත් මරණ පරීක්ෂණය අද(01) දින සිදුකිරීමට නියමිතය.", "URL": "https://sinhala.adaderana.lk/news.php?nid=63659", "Category": null, "Parent URL": null}