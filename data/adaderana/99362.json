{"Source": "Adaderana", "Timestamp": "November 17, 2018 01:28 pm", "Headline": "අතුරුදන් වූ සබ්මැරීනයේ කොටස් හමුවෙයි", "News Content": "පසුගිය වසරේදී අතුරුදන් වූ ආජන්ටිනාවට අයත් සබ්මැරීනයේ කොටස් හමුවී තිබේ. ආජන්ටිනා නාවික හමුදාව පවසා ඇත්තේ අත්ලාන්තික් මුහුදේ මීටර් 800ක් පමණ ගැඹුරු ප්‍රදේශයක තිබී එම කොටස් හමුවී ඇති බවයි. පසුගිය වසරේ නොවැම්බර් මස 15 වන දින “සැන් ජුවාන්” නැමැති අදාළ සබ්මැරීනය කාර්යමණ්ඩලය 44 දෙනෙකු ද සමඟ ආජන්ටිනා මුහුදට කිලෝ මීටර 430ක් දුරින් වූ මුහුදු ප්‍රදේශයකදී අනතුරට පත්ව අතුරුදන් විය. අතුරුදන්වීමෙන් සති දෙකකට පමණ පසු සබ්මැරීනය සෙවීමේ කටයුතු ආජන්ටිනා නාවික හමුදාව විසින් නවතා දැමීමට තීරණය කර තිබුණි. කෙසේවෙතත් අමෙරිකානු නිරීක්ෂණ ආයතනයක් විසින් අදාළ සබ්මැරීනයේ සුන්බුන් සොයාගැනීමෙන් අනතුරුව එය අතුරුදන් වූ “සැන් ජුවාන්” සබ්මැරීනයේ කොටස් බවට ආජන්ටිනා නාවික හමුදාව විසින් සනාථ කර තිබේ.", "URL": "https://sinhala.adaderana.lk/news.php?nid=99362", "Category": null, "Parent URL": null}