{"Source": "Adaderana", "Timestamp": "July 1, 2012 03:52 pm", "Headline": "මෝටර් රථ ධාවන තරගයෙන් එක් අයෙක් මරුට-දෙදෙනකුට තුවාලයි", "News Content": "මීගමුව , කොච්චිකඩේ ඕවිටියාවත්ත ප්‍රදේශයේ මෝටර් රථ ධාවන තරගයක් අතර තුර සිදුවු අනතුරකින් පුද්ගලයෙකු මියගොස් තිබේ. එම අනතුරින් තවත් පුද්ගලයින් දෙදෙනෙකු තුවාල ලබා ඇති බව කොච්චිකඩේ පොලිසිය සඳහන් කරයි. තුවාල ලැබූවන් ප්‍රතිකාර සඳහා මීගමුව රෝහලට ඇතුළත් කර තිබේ. කොච්චිකඩේ , ඕවිටියාවත්ත ප්‍රදේශයේ මෙම මෝටර් රථ ධාවන තරගය අද දිනය පුරා පවත්වා ඇති අතර එහිදි ජීප් රථයක් ධාවන පථයෙන් ඉවත් කිරීමට යාමේ දී මෙම අනතුර සිදුවී ඇති බව පොලිසිය කියා සිටියි.", "URL": "https://sinhala.adaderana.lk/news.php?nid=25458", "Category": null, "Parent URL": null}