{"Source": "Adaderana", "Timestamp": "August 17, 2011 02:05 pm", "Headline": "සිමෙන්ති සාම්පල ගැන ජාත්‍යන්තර මට්ටමින් පරීක්ෂණ", "News Content": "මෙරට අලෙවි කෙරෙන සියලුම සිමෙන්ති වර්ගවල සාම්පල ජාත්‍යන්තර විද්‍යාගාර පරීක්ෂණ සඳහා යොමු කරන ලෙස අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පාරිභෝගික සේවා අධිකාරියට නියෝග කර තිබේ. මෙරට සිදුකෙරෙන පරීක්ෂණවලට අමතර වශයෙන් ජාත්‍යන්තර ස්වාධීන ආයතනයක සහතිකය ලබාගැනීම සඳහා මෙම නියෝගය සිදුකළ බව අමාත්‍යවරයා අද දෙරණට සඳහන් කළේය. මිල ඉහළ නංවා ගැනීමේ අරමුණින් ඇතැම් සමාගම් ඉදිරිපත් කරන චෝදනා සඳහා මෙමගින් විසදුමක් ලැබෙනු ඇති බවට ජොන්ස්ටන්ප්‍රනාන්දු අමාත්‍යවරයා පවසයි. සිමෙන්ති මිල ඉහළ නැංවීම සඳහා මේ අවස්ථාවේ කිසිදු අවශ්‍යතාවක් නොමැති බව අමාත්‍යවරයා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=18134", "Category": null, "Parent URL": null}