{"Source": "Adaderana", "Timestamp": "February 27, 2017 10:18 am", "Headline": "පුරාවස්තු සෙවූ 10ක් අල්ලයි ", "News Content": "මොණරාගල, දෙමෝදර, කන්දකැටිය රක්ෂිතයේ පුරාවස්තු ලබා ගැනීමේ අරමුණින් කැණීම් සිදු කළ පුද්ගලයින් 10 දෙනෙකු අත්අඩංගුවට ගෙන තිබේ.ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව මොණරාගල පොලීසිය පැවසුවේය.එහිදී ඔවුන් සතුව තිබී කැණීම් උපකරණ සහ පූජා භාණ්ඩ කිහිපයක් ද පොලීසිය භාරයට ගෙන තිබේ.සැකකරුවන් තිස්සමහාරාමය, ලුණුගම්වෙහෙර, මාළිගාවිල, අම්බලන්තොට සහ සෙවනගල යන ප්‍රදේශවල පදිංචි අවුරුදු 27ත් 60ත් අතර වයසේ පසුවන්නන් බව පොලීසිය සඳහන් කළේය.ඔවුන් අද මොණරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර මොණරාගල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70167", "Category": null, "Parent URL": null}