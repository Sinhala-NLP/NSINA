{"Source": "Adaderana", "Timestamp": "February 13, 2012 10:33 am", "Headline": "අකුරල මුහුදේ අතුරුදහන් වූ තරුණයාගේ මළ සිරුර හමුවෙයි", "News Content": "අම්බලන්ගොඩ, අකුරල මුහුදු වෙරළේ දිය නාමින් සිටියදී අතුරුදහන් වූ 18 හැවිරිදි තරුණයාගේ මළ සිරුර අද (13) උදෑසන 7.00 ට පමණ සොයා ගෙන තිබේ. ප්‍රදේශවාසී පිහිනුම්කරුවකු විසින් මෙම මළ සිරුර සොයාගෙන ඇති බව අද දෙරණ වර්තාකරු සඳහන් ක‍ළේ ය. මියගිය තරුණයා ප්‍රදේශවාසින්ගේ විරෝධතාව නොතකා තවත් පුද්ලයන් 13 දෙනකු සමග ඊයේ (12) සවස 3.30 පමණ අකුරල මුහුදු වෙරළේ දිය නාමින් සිටියදි දිය වැලකට හසුව අතුරුදහන් වී තිබේ. ඊයේ දිනයේ දී දක්ෂිණ නාවුක හමුදාව හා ප්‍රදේශයේ පිහිනුම්කරුවන් එක්ව මළ සිරුර සෙවිමට මෙහෙයුම් සිදු කෙරුණි. බලපිටිය මහේස්ත්‍රත්වරයා විසින් මෘත දේහය සම්බන්ධයෙන් මූලීක පරීක්ෂණ සිදුකිරීමට නියමිතව ඇති බව ද අද දෙරණ වාර්තාකරු ප්‍රකාශ කළේය. මෙසේ මරණයට පත්ව ඇති තරුණයා බොරලැස්ගමුව, රත්තනපිටිය ප්‍රදේශයේ පදිංචිව සිටි අයෙකු වන බව ද සඳහන්ය.", "URL": "https://sinhala.adaderana.lk/news.php?nid=22067", "Category": null, "Parent URL": null}