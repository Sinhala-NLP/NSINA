{"Source": "Adaderana", "Timestamp": "March 21, 2017 12:20 pm", "Headline": "පුරවැසි මෙහෙයුම වැඩසටහන අද මුලතිව්වල පැවැත්වෙයි ", "News Content": "මාර්තු 12 ව්‍යාපාරය මඟින් ආරම්භ කර ඇති පුරවැසි මෙහෙයුම වැඩසටහන අද(21) මුලතිව් දිස්ත්‍රීක්කය කේන්ද්‍ර කර ගනිමින් පැවැත්වේ. සුපිරිසිදු දේශපාලනඥයන්ට නාමයෝජනා ලබා දෙන ලෙසට බලපෑම් කරමින් දිවයින පුරා පවත්වන මෙම වැඩසටහන මේ වන විට දිස්ත්‍රීක්ක 8ක් තුළ ක්‍රියාත්මක කර අවසන් බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. පුරවැසි මෙහෙයුම් වැඩසටහන සඳහා සම්බන්ධ වීමට කැමති ජනතාවට 0112 514 441 හෝ 0112 514 442 යන දුරකථන අංක අමතා තොරතුරු ලබාගත හැකි බව ද රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=71169", "Category": null, "Parent URL": null}