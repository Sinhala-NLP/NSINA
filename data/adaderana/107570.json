{"Source": "Adaderana", "Timestamp": "April 7, 2019 03:47 pm", "Headline": "ගෑස් සිලින්ඩර් 1200ක් සමඟ කන්ටේනරයක් දක්ෂිණ අධිවේගියේ පෙරළෙයි", "News Content": "දක්ෂිණ අධිවේගී මාර්ගයේ කිලෝමීටර් 28 දොඩංගොඩ ප්‍රෙද්ශයේදී කොළඹ සිට ගාල්ල දක්වා ගෑස් සිලින්ඩර් 1200 ක් ප්‍රවාහනය කරමින් තිබූ විශාල කන්ටේනර් මාර්ගයෙන් ඉවතට ධාවනය වී අද (07) අළුයම අනතුරක් සිදු විය. අනතුරින් දක්ෂිණ අධිවේගී මාර්ගයේ මීටර් 12 ක දුරක් ආවරණය වන පරිදි ඉදිකර තිබූ ආරක්ෂක කණු 11 කට හානි සිදුව ඇත. කන්ටේනර් රථයේ රියදුරුට නින්ද යාමෙන් මෙම අනතුර සිදුවන්නට ඇති බවට සැක කෙරේ. අනතුරෙන් රියදුරුට හානියක් සිදුව නොමැති බව වාර්තා විය.", "URL": "https://sinhala.adaderana.lk/news.php?nid=107570", "Category": null, "Parent URL": null}