{"Source": "Adaderana", "Timestamp": "August 5, 2019 07:19 am", "Headline": "වැල්ලවත්තේ ඇති වු ගැටුමෙන් පොලිස් නිලධාරින් ඇතුළුව 6ක් රෝහලට", "News Content": "වැල්ලවත්ත ප්‍රදේශයේ ලක්මුතු සෙවන නිවාස සංකීරණයේ පිරිසක් හා පුද්ගලික කොන්ත්‍රාක් සමාගමක පිරිසක් අතර හට ගත් ගැටුම පොලීසිය සහ ආරක්ෂක අංශ මැදිහත්ව මේ වන විට සමථයකට පත් කර ඇත. ගැටුම් හෙතුවෙන් එම දෙපාර්ශවයේ පුද්ගලයින් තිදෙනෙකු සහ පොලිස් නිලධාරීන් තිදෙනෙකු සුළු තුවාල ලබා කොළඹ ජාතික රෝහලට හා කළුබෝවිල රෝහලට ඇතිලත් කර ඇති බව පොලීසිය දන්වයි. සිද්ධිය සම්බන්ධයෙන් මේ වන විට එක් පුද්ගලයෙකු අත්අඩංගුවට ගෙන තිබේ. බීමත්ව ඇති වු ආරවුලක් මත මෙම ගැටුම හටගෙන ඇති බවට තොරතුරු අනාවරණය වි ඇත. වැල්ලවත්ත පොලීසිය වැඩිදුර විමර්ශන සිදු කරයි. ඊයේ (04) රාත්‍රී 10 45ට පවමණ මෙම ගැටුම හට ගෙන ඇති අතර මෙම තත්ත්වය පාලනය කිරීම සඳහා පොලසීය මෙන්ම පොලිස් විශේෂ කාර්ය බලකාය සහ කැරලි මර්ධන එකකයද කැඳවා තිබිණි.", "URL": "https://sinhala.adaderana.lk/news.php?nid=115741", "Category": null, "Parent URL": null}