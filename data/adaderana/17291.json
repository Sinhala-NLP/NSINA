{"Source": "Adaderana", "Timestamp": "July 9, 2011 04:31 pm", "Headline": "ඉන්දීය අත්අඩංගුවේ සිටි මෙරට ධීවරයින් දස දෙනෙකුට දඩ", "News Content": "ඉන්දීය අත්අඩංගුවේ පසුවූ ශ්‍රී ලාංකික ධීවරයින් දස දෙනෙකුට එරට අධිකරණයක් මගින් දඩ නියම කර තිබේ. විශාකාපට්නම් අධිකරණයක් මගින් ධීවරයින්ට දඩ නියම කර මුදා හැර ඇති බව ධීවර දෙපාර්තමේන්තුවේ සහකාර අධ්‍යක්ෂ ලාල් ද සිල්වා මහතා සඳහන් කළේය. පසුගිය අප්‍රේල් මාසයේ දී හලාවත හා දෙවුන්දර ප්‍රදේශවලින් මුහුදු ගිය ධීවරයින් දස දෙනෙකුට එරෙහිව මෙසේ දඩ නියම වී ඇත. එම ධීවරයින් සමග ධීවර යාත්‍රා දෙකක් ද මුදා හැරීමට විශාකාපට්නම් අධිකරණය පියවර‍ ගෙන ඇත.", "URL": "https://sinhala.adaderana.lk/news.php?nid=17291", "Category": null, "Parent URL": null}