{"Source": "Adaderana", "Timestamp": "September 29, 2014 04:01 pm", "Headline": "ගල්කිස්සේදී තිස්තුන් ලක්ෂයක් කොල්ලකයි ", "News Content": "ගල්කිස්ස ප්‍රදේශයේ පෞද්ගලික විද්‍යාලයකට අයත් රුපියල් ලක්ෂ තිස් තුනක මුදලක් කිසියම් පිරිසක් විසින් කොල්ලකා තිබේ. අද(29) පෙරවරු 11.00 ට පමණ අදාළ කොල්ලකෑම සිදුවී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. රුපියල් 33,868,50 ක මුදලක් තොගයක් අදාළ පාසලේ විධායක නිලධාරියෙකු විසින් බැංකුවේ තැන්පත් කිරීමට යෑමේදී ත්‍රීරෝද රථයකින් පැමිණි පුද්ගලයින් දෙදෙනෙකු විසින් මුදල් තොගය කොල්ලකා පළාගොස් ති‍බේ. සැකකරුවන් පිළිබඳව මෙතෙක් තොරතුරු අනාවරණය වී නොමැති බව පොලීසිය පවසයි. ගල්කිස්ස පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=46399", "Category": null, "Parent URL": null}