{"Source": "Adaderana", "Timestamp": "December 19, 2018 08:25 am", "Headline": "වැවේ මල් අතර සැඟව අවසන් හුස්ම පොඳ හෙළුෑ සද්ධන්ත ජීවිතයක්", "News Content": "දඹුල්ල ප්‍රාදේශිය ලේකම් කොට්ඨාශයේ පිහිටි ඇල්ල වැවේ ගිලී වන අලියෙකු මිය ගොස් ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ දඹුල්ල මහදමන රක්ෂිතයේ සැරිසැරූ උස අඩි අටයි අඟල් එකොලහක් පමණ වන වයස අවුරුදු 35 පමණ වන අලියෙකු බව වනජීවි නිලධාරීන් පවසයි. ඇල්ල වැවේ ධීවර කටයුතුවල නිරතව සිටි ධීවරයින් පිරිසක් විසින් වැවේ මැද මිය ගොස් සිටි මෙම වන අලියා දැක තිබේ. පසුව මෙම ධීවරයින් පිරිස විසින් වෙහෙරගල වනජීවි කාර්යාලයේ නිලධාරීන්ව දැණුවත් කර ඇත. පසුව මෙම වන අලියා ගොඩ ගැනීමේ කටයුතු ආරම්භ කළේය. පැය 6ක මෙහෙයුමනික් අනතුරු මෙම වන අලියා ගොඩ ගෙන තිබේ. මිය ගිය වන අලියාගේ පශ්චාත් මරණ පරික්ෂණය ගිරිතලේ වනජීවි පශු වෛද්‍ය ඒකකය විසින් සිදුකරයි.", "URL": "https://sinhala.adaderana.lk/news.php?nid=100954", "Category": null, "Parent URL": null}