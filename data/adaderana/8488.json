{"Source": "Adaderana", "Timestamp": "May 19, 2010 08:52 am", "Headline": "විශේෂඥයින් ගමටත්", "News Content": "නගරයට පමණක් සීමා වී තිබු විශේෂඥ වෛද්‍ය සේවාව දුෂ්කර ගම්මාන වෙත ලබාදීමේ වැඩසටහනක් සෞඛ්‍ය අමාත්‍යාංශය විසින් ආරම්භ කර තිබේ. සෞඛ්‍ය අමාත්‍ය මෛත්‍රීපාල සි‍රිසේන මහතාගේ සංකල්පයක් මත මෙම පියවර ගෙන ඇති බව සෞඛ්‍ය අමාත්‍යාංශය නිවේදනය කරයි. මෙහි සමාරම්භක වැඩසටහන පසුගියදා පොළොන්නරුව වැලිකන්ද මහ විද්‍යාලයේදී සෞඛ්‍ය අමාත්‍ය මෛත්‍රීපාල සිරිසේන මහතා අතින් ආරම්භ කෙරුණි. එහිදී විශේෂඥ වෛද්‍යවරුන් 25කට අධික පිරිසකගේ සහභාගීත්වයෙන් සෞඛ්‍ය සායන වැඩසටහනක් ක්‍රියාත්මක කරනු ලැබීය. මෙම වැඩසටහන දීපව්‍යාප්තව මාසිකව පැවැත්වීමට කටයුතු යොදා ඇති බව එම අවස්ථාවට එක්වෙමින් සෞඛ්‍ය අමාත්‍යවරයා පැවසුවේය.", "URL": "https://sinhala.adaderana.lk/news.php?nid=8488", "Category": null, "Parent URL": null}