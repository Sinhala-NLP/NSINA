{"Source": "Adaderana", "Timestamp": "March 28, 2018 09:31 am", "Headline": "ත්‍රීරෝද රථයක් ලොරියක පිටුපස ගැටී 4ක් රෝහලේ", "News Content": "ගාල්ල ගල්දූව ප්‍රදේශයේ අද(28) අලුයම සිදු වූ අනතුරකින් ත්‍රි රෝද රථයක ගමන් කළ සිව් දෙනෙකු තුවාල ලබා තිබේ. තුවාලකරුවන් මේ වන විට බලපිටිය මූලික රෝහලේ ප්‍රතිකාර ලබව බව වාර්තා වෙයි. ගාල්ල කොළඹ ප්‍රධාන මාර්ගයේ අම්බලන්ගොඩ ගල්දූව ප්‍රදේශයේ දී මෙම අනතුර සිදුව තිබුණි. මෙලෙස අනතුරට ලක්වුණේ අම්බලන්ගොඩ සිට ගාල්ල දක්වා ධාවනය වූ ත්‍රි රෝද රථයක් කොළඹ සිට මීටියාගොඩ දක්වා ධාවනය වූ ලොරි රථයක පිටුපස ගැටීමෙනි. ලොරි රථයේ සත්ව ආහාර ප්‍රවාහනය කරමින් තිබි ඇති අතර රියදුරු විවේක ගැනීම සඳහා රථය මාර්ගය අසල නවතා තිබූ අතරතුර ත්‍රි රෝද රථය ලොරි රථයේ ගැටී තිබේ. අනතුරෙන් ත්‍රි රෝද රථයේ රියදුරු සහ එහි ගමන්ගත් තිදෙනෙකු තුවාල ලබා බලපිටිය මූලික රෝහලට ඇතුළත් කෙරුණි. ත්‍රි රෝද රථයේ රියදුරුට නින්ද යාම සහ අධික වේගය නිසා අනතුර සිදුවන්නට ඇති බව පොලිසිය සඳහන් කළේය. සිද්ධිය සම්බන්ධයෙන් අම්බලන්ගොඩ පොලිසිය වැඩිදුර පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=86481", "Category": null, "Parent URL": null}