{"Source": "Adaderana", "Timestamp": "August 19, 2014 02:56 pm", "Headline": "හිත හොඳ දොස්තර ඝාතනයේ සැකකරු ළඟ මත්කුඩු", "News Content": "කරන්දෙණිය හිත හොඳ දොස්තර ඝාතනය සම්බන්ධයෙන් සැකපිට ගාල්ල බන්ධනාගාරයේ රඳවා සිටින රැඳවියෙක් සතුව තිබී හෙරොයින් කුඩු මිලි ග‍්‍රෑම් 2500ක් සොයා ගැනීමට සමත්ව තිබේ. අද (19) උදෑසන බන්ධනාගාර නිලධාරීන් විසින් බන්ධනාගාරය තුළ සිදු කළ විශේෂ සෝදියක දී ඒවා සොයාගෙන ඇත. සැකපිට රඳවා තිබූ රැඳවියා සතුව තිබී අත්අඩංගුවට ගත් මත්කුඩු ගාල්ල පොලිසිය වෙත බාර දී තිබේ. අදාළ රැඳවියාට මත් කුඩු ලැබුණේ කෙසේද යන්න පිළිබඳව ගාල්ල පොලිසිය හා බන්ධනාගාරය එක්ව දීර්ඝ වශයෙන් පරීක්ෂණ සිදුකරයි. අදාළ පුද්ගලයා මත්කුඩු ළඟ තබා ගැනීමේ චෝදනාව යටතේ අද ගාල්ල මහ්ස්ත‍්‍රාත් වෙත ඉදිරිපත් කිරීමට නියමිතය. 2011 සැප්තැම්බර් මස 29 වෙනි දින කරන්දෙණියේ හිත හොඳ දොස්තර නමින් ප‍්‍රසිද්ධව සිටි වෛද්‍යවරයා මරා දැමීමේ සිද්ධියට සැකකාර පුද්ගලයා ගාල්ල අධිකරණය මගින් බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=45462", "Category": null, "Parent URL": null}