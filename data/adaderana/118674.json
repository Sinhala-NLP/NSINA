{"Source": "Adaderana", "Timestamp": "September 9, 2019 04:01 pm", "Headline": "අජිත් පී පෙරේරා ලිඛිත කරුණු දක්වයි", "News Content": "විනය කඩකිරීමේ චෝදනා එල්ල වී ඇති කැබිනට් නොවන අමාත්‍ය අජිත් පී පෙරේරා මහතා එක්සත් ජාතික පක්ෂ මූලස්ථානය වෙත ලිඛිත කරුණු දැක්වීමක් සිදුකර තිබේ. අද (09) පෙරවරුවේ අමාත්‍යවරයා විසින් එම පක්ෂයේ පරිපාලන අධ්‍යක්ෂවරයා වෙත කරුණු දක්වා ඇති බව වාර්තා වේ. පක්ෂයේ විනය නීති රීති උල්ලංඝණය කිරීම සහ නායකත්වය විවේචනය කිරීම සම්බන්ධයෙන් කැබිනට් නොවන අමාත්‍ය සුජීව සේනසිංහ මහතාටද චෝදනා එල්ල වී ඇත. එහෙත් ඔහු මෙතෙක් ඒ සම්බන්ධයෙන් කරුණු දැක්වීමට ඉදිරිපත් වී නැත.", "URL": "https://sinhala.adaderana.lk/news.php?nid=118674", "Category": null, "Parent URL": null}