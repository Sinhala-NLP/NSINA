{"Source": "Adaderana", "Timestamp": "October 30, 2017 09:03 am", "Headline": "දුම්රිය හරස් මාර්ගයේ සිදුවු අනතුරින් කතුන් 2ක් මරුට-12ට තුවාල", "News Content": "මීටියාගොඩ, දළුවතුමුල්ල දුම්රිය හරස් මාර්ගයේ සිදු වූ අනතුරකින් කාන්තාවන් දෙදෙනෙකු මියගොස් තවත් 12 දෙනෙකු තුවාල ලබා තිබේ. ඊයේ(29) රාත්‍රී 09.20ට පමණ මෙම අනතුර සිදුව ඇති බව පොලිස් මූලස්ථානය සඳහන් කළේය. දළුවතුමුල්ල දුම්රිය ගේට්ටු වසා තිබියදී වෑන් රථයක් අනාරක්ෂිත ලෙස දුම්රිය හරස් මාර්ගයට ඇතුළත් කර තිබේ. එහිදී ගාල්ල සිට අළුත්ගම බලා ධාවනය වූ දුම්රිය එංජිමක් අදාල වෑන් රථයේ පිටුපස කොටසේ ගැටී ඇති බව සඳහන් වෙයි. අනතුරින් හිමිනමක් ඇතුළු කාන්තාවන් 14 දෙනෙකු තුවාල ලබා බලපිටිය රෝහලට ඇතුළත් කර තිබේ. එහිදී ප්‍රතිකාර ලබමින් සිටි කාන්තාවන් දෙදෙනෙකු මියගොස් ඇති අතර ඔවුන් දළුවතුමුල්ල ප්‍රදේශයේම පදිංචිකරුවන් බව සඳහන් වෙයි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර මීටියාගොඩ පොලීසිය මේ සම්බන්ධයෙන් වැඩිදුර විමර්ශනව සිදු කරනු ලබයි.", "URL": "https://sinhala.adaderana.lk/news.php?nid=79291", "Category": null, "Parent URL": null}