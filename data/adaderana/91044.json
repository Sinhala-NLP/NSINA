{"Source": "Adaderana", "Timestamp": "June 18, 2018 10:54 am", "Headline": "අලි පැටියාගේ සුව දුක්  බලන්න තෙවරප්පෙරුම යයි", "News Content": "කොඳු ඇට පෙළක ආබාධයක් හේතුවෙන් රෝගී තත්ත්වයට පත්ව කරුවලගස්වැව - කුඩා මැදවච්චිය ප්‍රදේශයේ වත්තක වැටී සිටියදී හමුවී මේ වන විට තබ්බෝව වැව් තාවුල්ලට රැගෙන විත් ප්‍රතිකාර කරන වන අලි පැටවාගේ සුව දුන් විමසා බැලීම සඳහා වන ජීවී නියෝජ්‍ය අමාත්‍ය පාලිත තෙවරප්පෙරුම මහතා පැමිණි බව අද දෙරණ වාර්තාකරු පවසයි. පසුගිය 12 වැනිදා මෙම වන අලි පැටවාව ගම්වාසීන් විසින් දැක ඒ බව වන ජීවී නිලධාරීන්ට දැණවත් කර ඇති බව අප වාර්තාකරු සඳහන් කළේය . පසුව වන අලි පැටවාට ප්‍රතිකාර කිරීම සඳහා අලි පැටවා තබ්බෝව වැව් තාවුල්ලට ගෙන ඒමට වනජීවී නිලධාරීන් කටයුතු කරනු ලැබුවේය. එම අවස්ථාවේදී ද වන ජීවී නියෝජ්‍ය ඇමතිවරයා පැමිණ අදළා නිලධාරීන්ට අවශ්‍ය උපදෙස් ලබා දීම තිබේ. අඩි 04 ක් පමණ උසැති වයස අවුරුදු 03 ක් පමණ වන මෙම වන අලි පැටවා කිසියම් කොඳු ඇට ආබාධයකින් පෙළෙන බව වන ජීවී නිලධාරීන් සදහන් කරයි. වැව් තාවුල්ලේ රදවා සිටින වන අලි පැටවාව ගොඩට ගැනීම සඳහා වන ජීවී නියෝජ්‍ය අමාත්‍ය පාලිත තෙවරප්පෙරුම මහතා වන ජීවී නිලධාරීන්ට සහාය දක්වන ආකාරයක්ද දක්නට ලැබුණි. අනුරාධපුර වන ජීවී කාර්යාලයේ පශු වෛද්‍ය නිලධාරීන් විසින් වන අලි පැටවාට ප්‍රතිකාර කිරීම දිගටම සිදු කරන බව කරුවලගස්වැව අඩවි වන සත්ත්ව ආරක්ෂක එම්.ඥාණරත්න මහතා පැවසීය.", "URL": "https://sinhala.adaderana.lk/news.php?nid=91044", "Category": null, "Parent URL": null}