{"Source": "Adaderana", "Timestamp": "April 20, 2011 08:32 am", "Headline": "හොර පොහොර මිටි 248 ක් දැලේ", "News Content": "ව්‍යාජ ලෙස සකස් කරමින් තිබූ පොහොර ‍මිටි තොගයක් ප්‍රවාහනය කරමින් සිටි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. ලොරි රථයකින් මෙම පො‍හොර තොගය ප්‍රවාහනය කරමින් තිබිය දී පොලිස් භාරයට ගෙන ඇති බව සඳහන්වේ. ව්‍යාජ ලෙස සකස් කළ පොහොර මිටි 248ක් එහි දී සොයා ගත් බව පොලිසිය කියා සිටියි. වැලිකන්ද ත්‍රිකෝණමඩුව ප්‍රදේශයේ දී අදාළ පොහොර තොගය සමඟ සැකකරුවන් දෙදෙනා අත්අඩංගුවට ගෙන තිබේ. සැකකරුවන් අද(20) පොළෙන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15579", "Category": null, "Parent URL": null}