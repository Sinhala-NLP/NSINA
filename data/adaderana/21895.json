{"Source": "Adaderana", "Timestamp": "February 5, 2012 04:31 pm", "Headline": "හිරුණිකා මහජන පක්ෂයෙන් දේශපාලනයට ඇවිත්", "News Content": "තමා ශ්‍රී ලංකා මහජන පක්ෂයේ සාමාජිකත්වය ලබාගැනීමට තීරණය කළ බව ඝාතනයට ලක්වූ භාරත ලක්ෂ්මන් ප්‍රේමචන්ද්‍ර මහතාගේ දියණිය හිරුණිකා ප්‍රේමචන්ද්‍ර මෙනවිය පවසයි. තමා ශ්‍රී ලංකා මහජන පක්ෂයේ 28 වැනි සංවත්සරික උත්සවයේදී පක්ෂ සාමාජිකත්වය ලබාගත් බව ඇය අද දෙරණට කියා සිටියාය. පක්ෂය විසින් තමාගෙන් කරන ලද ඉල්ලීමකට අනුව ශ්‍රී ලංකා මහජන පක්ෂයේ සාමාජිකත්වය ලබාගැනීමට ක්‍රියා කළ බව ඇය සඳහන් කළාය. කෙසේ වෙතත් ඇය පසුගිය සතියේ ශ්‍රී ලංකා මහජන පක‍ෂ නියෝජිතයින් සමග දීර්ඝ ලෙස සාකච්ඡා පවත්වා ඇති බවට දේශපාලන ආරංචි මාර්ග විසින් අනාවරණය කර තිබිණි.", "URL": "https://sinhala.adaderana.lk/news.php?nid=21895", "Category": null, "Parent URL": null}