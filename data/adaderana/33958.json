{"Source": "Adaderana", "Timestamp": "May 10, 2013 09:02 am", "Headline": " වෙදුන්ගේ සන්නිවේදන අයිතියට වෙදුන් හරස්වෙයි", "News Content": "ලියාපදිංචි සහ සහකාර වෛද්‍යවරුන්ට සන්නිවේදන දීමනා ලබා දීමට තමන් විරුද්ධ වන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ ප්‍රකාශක වෛද්‍ය නවීන් ද සොයිසා මහතා ඊයේ පැවති මාධ්‍ය හමුවකදී මේ සම්බන්ධයෙන් අදහස් පළ කළේය. සන්නිවේදන දීමනා ලබා දෙන ලෙස ඉල්ලමින් ලියාපදිංචි සහ සහකාර වෛද්‍යවරුන් පසුගිය සදුදා සිට දෙදින වැඩ වර්ජනයක නිරතවූ අතර තවදුරටත් අකුරට වැඩ කිරීමේ වෘත්තීය ක්‍රියාමාර්ගයක නිරත වේ. ලියාපදිංචි සහ සහකාර වෛද්‍ය නිලධාරීන්ගේ සංගමයේ ලේකම් මහින්ද ලියනගේ මහතා කියා සිටියේ සන්නිවේදන දීමනාවෙන් සියයට 50 ක් ලබා දීමට සෞඛ්‍ය අමාත්‍යංශය එකඟවූ බවයි.", "URL": "https://sinhala.adaderana.lk/news.php?nid=33958", "Category": null, "Parent URL": null}