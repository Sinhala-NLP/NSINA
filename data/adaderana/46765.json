{"Source": "Adaderana", "Timestamp": "October 16, 2014 04:17 pm", "Headline": "ජනපති හෙට මහානාම විදුහලට එයි", "News Content": "කොළඹ මහානාම විද්‍යාලයේ පැවැත්වෙන වාර්ෂික ත්‍යාග ප්‍රධානෝත්සවය ජනාධිපති මහින්ද රාජපක්ෂ මහතාගේ ප්‍රධානත්වයෙන් හෙට (17) එම විද්‍යාලයේදී පැවැත්වීමට කටයුතු යොදා තිබේ. මෙම උත්සවය හෙට පෙරවරු 10ට ආරම්භ වීමට නියමිතය. ඒ සඳහා ජනාධිපතිවරයා ඇතුළුව, අධ්‍යාපන ඇමති බන්දුල ගුණවර්ධන, ඌව පළාත් සභාවේ මහ ඇමති ශෂීන්ද්‍ර රාජපක්ෂ ඒ මහතාගේ සොහොයුරු ශමීන්ද්‍ර රාජපක්ෂ, විදුලි සංදේශ නියාමන කොමිසමේ අධ්‍යක්ෂ අනූෂ පැල්පිට, ඇතුළු විද්‍යාලයේ ආදි ශීෂ්‍ය සංගමයේ විශාල පිරිසක් ඊට සහභාගි වීමට නියමිතව තිබේ. එසේම මහානාම විදුහලේ වත්මන් විදුහල්පති බ්‍රෙවේ කර්නල් ප්‍රසන්න උපශාන්ත මහතා ඇතුළු ආචාර්ය මණ්ඩලය, සිසුන් හා මව්පියන් ද සහභාගි වීමට නියමිතය.", "URL": "https://sinhala.adaderana.lk/news.php?nid=46765", "Category": null, "Parent URL": null}