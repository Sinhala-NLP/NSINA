{"Source": "Adaderana", "Timestamp": "April 17, 2011 11:14 am", "Headline": " පියා එක්ක වෛරයෙන් ළදරුවෙකු ඝාතනය කරලා", "News Content": "පුස්සැල්ලාව, පාරදෙන ප්‍රදේශයේ ලැයිම් නිවසක දී ළදරුවෙකු ඝාතනයට ලක්ව තිබේ. ඊයේ රාත්‍රීයේ දරුවාගේ පියා සමග ආරවුලක් ඇති කරගත් පිරිසක් මෙම ඝාතනය සිදුකර ඇති බව පොලිසිය පවසයි. මෙම පිරිස අදාළ පුද්ගලයාගේ නිවසට පැමිණ දරුවා ඝාතනය කර ඇති බව සඳහන්වේ. ඝාතනයට ලක්ව ඇත්තේ මාස එක හමාරක පමණ කුඩා‍ දරුවෙකි. සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන ඇති අතර ඔවුන් අද නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=15519", "Category": null, "Parent URL": null}