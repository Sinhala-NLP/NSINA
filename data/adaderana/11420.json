{"Source": "Adaderana", "Timestamp": "October 11, 2010 11:40 am", "Headline": "රත්වත්තේට එරෙහි නඩුව 18 සිට විභාගයට ගැනෙයි", "News Content": "වත්කම් හෙළිදරව් කිරීමට අපොහොසත් වීමේ චෝදනාව මත හිටපු ආරක්ෂක නියෝජ්‍ය ඇමති අනුරුද්ධ රත්වත්තේ මහතාට එරෙහිව පවරා ඇති නඩුව මේ මස 18 වනදා සිට විභාග කිරීමට කොළඹ මහා‍ධිකරණය අද(11) නියෝග කර තිබේ. අධිකරණය නිකුත් කර තිබූ නොතීසියකට අනුව අනුරුද්ධ රත්වත්තේ මහතා අද අධිකරණය හමුවේ පෙනී සිටියේය. මෙම නඩුව විභාග කිරීමට පෙර තමන්ට ලිඛිත දේශන ඉදිරිපත් කිරීමට අවශ්‍ය බව ඔහු වෙනුවෙන් පෙනී සිටි නීතීඥවරුන් එහි දී සඳහන් කළේය. එම කරුණු සලකා බැලූ කොළඹ මහාධිකරණ විනිසුරු සුනිල් රාජපක්ෂ මහතා අදාළ නඩුව 18 වනදා සිට විභාග කිරීමට නියෝග කළේය. රුපියල් කෝටි 3කට ආසන්න වත්කම් උපයා ගත් ආකාරය හෙළිදරව් කිරීමට ‍අපොහොසත් වීම හේතුවෙන් අල්ලස් කොමිසම මගින් අනුරුද්ධ රත්වත්තේ මහතාට ‍එරෙහිව නඩු පවරා තිබේ.", "URL": "https://sinhala.adaderana.lk/news.php?nid=11420", "Category": null, "Parent URL": null}