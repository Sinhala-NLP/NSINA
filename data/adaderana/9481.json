{"Source": "Adaderana", "Timestamp": "July 8, 2010 06:31 pm", "Headline": "ඉ- රාජ්‍ය ප්‍රතිපත්තිය විධිමත් කෙරෙයි", "News Content": "රාජ්‍ය අංශයේ තොරතුරු තාක්ෂණ ප්‍රතිපත්තිය ක්‍රියාවට නැංවීම සදහා විධිමත් වැඩපිළිවෙලක් සකස් කෙරේ . මෙහි ප්‍රථම පියවර ලෙස අදාළ ප්‍රතිපත්තිය පිළිබදව සියලු අමාත්‍යාංශ ලේකම්වරුන් සමග සෘජුව අදහස් හුවමාරු කර ගැනීමට බලාපොරොත්තු වන බව ජනාධිපති ලේකම් ලලිත් වීරතුංග මහතා ප්‍රකාශ කරයි. ඒ අනුව රාජ්‍ය අංශයේ තොරතුරු තාක්ෂණ ප්‍රතිපත්තිය පිළිබද පුළුල් ලෙස කරුණු සාකච්ජා කිරීම සදහා සියලුම අමාත්‍යාංශ ලේකම්වරුන් මුණ ගැසීමට ජනාධිපති ලේකම්තුමා පියවර ගෙන තිබේ . එහි ප්‍රථම හමුව මෙම ජුලි මස 10 දා කොළඹදී පැවැත්වෙන අතර තොරතුරු තාක්ෂණ ප්‍රතිපත්තිය ක්‍රියාවට නැංවීම පිළිබද ප්‍රායෝගික කරුණු මෙහිදී සාකච්ජා කිරීමට නියමිතය. ඉ- රාජ්‍ය ප්‍රතිපත්තිය පිළිබදව දැනුවත් කිරීමේ ජාතික සම්මන්ත්‍රණ මාලාව යටතේ මෙය පැවැත්වෙන අතර ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) විසින් සංවිධානය කර තිබේ.", "URL": "https://sinhala.adaderana.lk/news.php?nid=9481", "Category": null, "Parent URL": null}