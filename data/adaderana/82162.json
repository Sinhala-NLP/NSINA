{"Source": "Adaderana", "Timestamp": "December 27, 2017 09:18 pm", "Headline": "සංගීත සංදර්ශනය බලලා එද්දි අයෙක් ඝාතනය කරලා ", "News Content": "දෙනියාය නගරයේ පැවති සංගීත සංදර්ශනයක් නරඹා නැවත නිවසට පැමිණෙමින් සිටි පුද්ගලයෙකු ඝාතනයට ලක්ව තබේ. තියුණු ආයුධයකින් පහරදී බරපතල තුවාල ලැබූ ඔහු දෙනියාය රෝහලට ඇතුලත් කිරීමෙන් පසු මියගොස් ඇති බව පොලිසිය පැවසීය. ඝාතනය ලක්ව ඇත්තේ දෙනියාය, ගංගොඩ කොලවෙනිගම ප්‍රදේශයේ පදිංචිව සිටි 32 හැවිරිදි අයෙක් බව සදහන්ය. ඝාතනයට සම්බන්ධ සැකකරු මේ වන විට හඳුනාගෙන ඇති අතර ඔහු අත්අඩංගුවට ගැනීම සඳහා දෙනියාය පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=82162", "Category": null, "Parent URL": null}