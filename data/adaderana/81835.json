{"Source": "Adaderana", "Timestamp": "December 20, 2017 01:50 pm", "Headline": "හෙරොයින් සමඟ කතක් අත්අඩංගුවට", "News Content": "හෙරොයින් ලඟ තබාගත් කාන්තාවක් වැල්ලම්පිටිය, සේදවත්ත ප්‍රදේශයේදී අත්අඩංගුවට ගෙන තිබේ. වැල්ලවත්ත දිසා දූෂණ මර්දන ඒකකයට ලද තොරතුරක් මත සේදවත්ත ප්‍රදේශයේ නිවසක් පරීක්ෂා කිරීමේදී අදාල කාන්තාව හෙරොයින් සමඟ අත්අඩංගුවට ගෙන ඇති බව සඳහන්ය. වැල්ලවත්ත දිසා දූෂණ මර්දන ඒකකයේ නිලධාරීන් විසින් අදාල කාන්තාව සතුව තිබූ හෙරොයින් ග්‍රෑම් 40 යි මිලි ග්‍රෑම් 360 ක් සොයාගෙන තිබේ. සැකකාර කාන්තාව 39 වන වියේ පසුවන වන අතර ඇය මාළිඟාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=81835", "Category": null, "Parent URL": null}