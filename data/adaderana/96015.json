{"Source": "Adaderana", "Timestamp": "September 13, 2018 06:42 am", "Headline": "ඉන්ධන නලයේ කාන්දු වූ තෙල් ඉවත් කිරීම නතර කරයි", "News Content": "මුතුරාජවෙල තෙල් ගබඩා සංකීර්ණය වෙත ඉන්ධන ගෙන යන නලයෙන් කාන්දු වූ තෙල් වෙරළ තීරයෙන් ඉවත් කිරීමේ කටයුතු නතර කර තිබේ. සමෘද්ධීය පරිසර ආරක්ෂණ අධිකාරියේ සාමාන්‍යාධිකාරී ආචාර්යය ටර්නි ප්‍රදීප් කුමාර මහතා සදහන් කලේ ඊයේ දිනයේ එම කටයුතු නතර කිරීමට පියවර ගත් බවයි. පසුගිය සෙනසුරාදා පෙරවරුවේ අදාළ නලයෙන් කාන්දු වූ තෙල් දික්ඕවිට සිට උස්වැටකෙයියාව දක්වා වූ වෙරළ තීරයේ විසිරී ගොස් තිබිණි. නාවික හමුදාව, වෙරලාරක්ෂක දෙපාර්තමේන්තුව සහ සමුද්‍රීය පරිසර ආරක්ෂණ අධිකාරීය එක්ව වෙරලට ගොඩගසා තිබූ තෙල් ඉවත් කිරීමේ කටයුතු සිදුකළ අතර සියයට 80ක් පමණ වෙරළ තීරය මේ වන විට පිරිසුදු කර තිබේ. තවදුරටත් වෙරළතීරයේ තෙල් ඉවත් කිරීමේ කටයුතු අඛණ්ඩව සිදුකිරීමේ අවශ්‍යතාවක් නොමැති බැවින් එම කටයුතු නතර කිරීමට පියවර ගත් බවයි ටර්නි ප්‍රදීප්කුමාර මහතා සදහන් කළේය. කෙසේවෙතත් අදාළ ප්‍රදේශයේ වෙරළ තීරය සම්පූර්ණයෙන් යථාතත්වයට පත්වීමට තවත් සතියක පමණ කාලයක් ගතවනු ඇත . මේ වන විට එම මුහුදු ප්‍රදේශයේ ධීවර කටයුතු වළ නිරතවීමට ගැටලුවක් නොමැති අතර සාමාන්‍යයෙන් එම මුහුදු ප්‍රදේශය තිබූ පරිදි යථා තත්වයට පත්වීමට නම් තවත් වසර 04කට අධික කාලයක් ගතවනු ඇති බවයි සමුද්‍රීය පරිසර ආරක්ෂණ අධිකාරියේ සාමාන්‍යාධිකාරී ටර්නි ප්‍රදීප්කුමාර මහතා සඳහන් කළේය..", "URL": "https://sinhala.adaderana.lk/news.php?nid=96015", "Category": null, "Parent URL": null}