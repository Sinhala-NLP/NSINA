{"Source": "Adaderana", "Timestamp": "February 26, 2012 08:56 am", "Headline": "අච්චු විඳින්නන් සහ රිමාන්ඩ් රැඳවියන් එකට හිටියොත් ගැටුම් වැඩියි", "News Content": "බන්ධනාගාර රැඳවියන් එකම කඳවුරු තුළට ඇතුළත් කිරීම එම බන්ධනාගාර තුළ ගැටුම් ඇති වීමේ ප්‍රධාන හේතුවක් ලෙස හඳුනාගෙන ඇතැයි බන්ධනාගාර කොමසාරිස් ජනරාල් පී.ඩබ්ලිව්.කොඩිප්පිලි මහතා පවසයි. ඔහු පෙන්වා දෙන්නේ එම තත්ත්වයට පිළියම් වශයෙන් අච්චු විඳින සහ රිමාන්ඩ් භාරයේ සිටින රැඳවියන් වෙන්කොට තැබීම සඳහා අවශ්‍ය පහසුකම් සහිත බන්ධනාගාර ස්ථාපිත කිරිමේ කටයුතු කඩිනමින් ක්‍රියාත්මක වන බවයි. අච්චු විඳින සහ රිමාන්ඩ් භාරයේ සිටින රැඳවියන්ට බන්ධනාගාරය තුළ පවත්නා පහසුකම් වෙනස් නිසා මේ දෙපාර්ශවයම එක්ව හිඳිද්දී එකිනෙකා එකී පහසුකම් ලබාගැනීමේදී ගැටලුකාරී තත්ත්වයක් උද්ගත වන බවයි. බන්ධනාගාර තුළ මත්කුඩු භාවිතය වැළැක්වීමට ගෙන ඇති පියවර සම්බන්ධයෙන් අද දෙරණ බන්ධනාගාර කොමසාරිස්වරයාගෙන් කළ විමසීමේදී ඔහු කියා සිටියේ මේවන විට තත්ත්වය ‍සමහන් කර ඇති බවයි. කෙසේවුව ද ඇතැම් රැඳවියන් සඳහා බන්ධනාගාර නිලධාරීන් සහය දක්වන බවට ලැබී ඇති තොරතුරු සම්බන්ධයෙන් ගෙන ඇති ක්‍රියාමාර්ග පිළිබඳ බන්ධනාගාර කොමසාරිස් ජනරාල් පී.ඩබ්ලිව්.කොඩිප්පිලි මහතා පෙන්වා දුන්නේය.", "URL": "https://sinhala.adaderana.lk/news.php?nid=22393", "Category": null, "Parent URL": null}