{"Source": "Adaderana", "Timestamp": "April 25, 2018 11:03 am", "Headline": "ප්‍රාණ ඇපකරුවන් මුදා ගැනීම හා විරෝධතා පාලනය ගැන ආරක්ෂක අභ්‍යාස මාලාවක්", "News Content": "පිලිපීන ආරක්ෂක අංශ විසින් ආරක්ෂක අභ්‍යාස මාලාවක් පවත්වා තිබේ. එය පැවැත්වෙන්නේ පිලිපීනයට අයත් බොරකේ දූපතේදීයි. ආරක්ෂක අභ්‍යාස මාලාව සඳහා පොලිස් නිලධාරීන්, හමුදා සෙබළුන්, නාවික භටයින් සහ වෙරළාරක්ෂක අංශ සාමාජිකයින් එක්ව සිටියි. විරෝධතා පාලනය කිරීම සහ ප්‍රාණ ඇපකරුවන් මුදා ගැනීම සම්බන්ධයෙන් එහිදී පුහුණුවීම් සිදු කෙරෙන බව සඳහන් වෙයි. තර්ජනවලට මුහුණ දීමට ආරක්ෂක අංශවලට ඇති හැකියාව එමඟින් ප්‍රදර්ශනය කිරීමට අපේක්ෂා කෙරෙයි. මෙම අභ්‍යාස මාලාව පැවැත්වෙන දූපත සංචාරකයින්ට මාස හයක් කාලයක් සඳහා වසා දැමීමටද නියමිතයි.", "URL": "https://sinhala.adaderana.lk/news.php?nid=87994", "Category": null, "Parent URL": null}