{"Source": "Adaderana", "Timestamp": "March 19, 2012 11:28 am", "Headline": " ව්‍යාපෘති කළමනාකරණ කලාපීය ජාත්‍යන්තර සමුළුව- අප්‍රේල් මස 27-29", "News Content": "2012 ව්‍යාපෘති කළමනාකරණ කලාපීය ජාත්‍යන්තර සමුළුව- අප්‍රේල් මස 27දා සිට 29දා දක්වා ශ්‍රී ලංකාවේදී පැවැත්වේ. ව්‍යාපෘති කළමනාකරණයේ යහ භාවිතයන් තුළින් රටේ ජාතික සංවර්ධනයට දායකවීම සහ ව්‍යාපෘති කළමනාකරුවන්ට ව්‍යාපෘති තුළින් සාර්ථක ප්‍රතිඵල අත්කර ගැනිමට මග පෙන්වීම මෙම සමුළුව පැවැත්වීමේ අරමුණු අතර වේ. ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය මෙම සමුළුවේ ජාතික අනුග්‍රාහකයා වශයෙන් කටයුතු කරයි. \"යහ ව්‍යාපෘති කළමණාකරණ භාවිතයන් සමග ජාතික සංවර්ධනය වේගවත් කරමු\"යන්න මෙවර සමුඵවේ තේමාව වේ. ව්‍යාපෘති කළමනාකරණ ජාත්‍යන්තර සංවිධානයේ අධ්‍යක්‍ෂ එවුජීන් බොන්ඩ්ස් මහතා සමුළුවේ ප්‍රධාන අමුත්තා වශයෙන් සහභාගි වේ. මෙම සමුළුවට සමගාමීව 2012 ජාතික ව්‍යාපාර කළමනාකරණ විශිෂ්ටතා සම්මාන උළෙල ද පැවැත්වෙන අතර විවිධ ක්ෂේත්‍රයන්ගේ ව්‍යපෘති කළමනාකරණ වෘත්තිකයන් ඇගයීම වෙනුවෙන් මෙවැනි සම්මාන උළෙලක් මෙරටදී පැවැත්වෙන්නේ ප්‍රථම වරටය. ව්‍යපෘති කළමනාකරණ ආයතනය ලොවපුරා රටවල් 185 කට වැඩි ගණනක ස්ථාපිත සාමාජිකයින් 90000 කට අධික පිරිසකගෙන් සමන්විත ලොව විශාලතම වෘත්තීය සාමාජික ආයතනයන්ගෙන් එකකි. ව්‍යපෘති කළමනාකරණ ආයතන කොළඹ ශාඛාව මෙම සමුඵව සංවිධානය කර තිබේ.", "URL": "https://sinhala.adaderana.lk/news.php?nid=22895", "Category": null, "Parent URL": null}