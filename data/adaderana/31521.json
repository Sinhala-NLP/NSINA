{"Source": "Adaderana", "Timestamp": "February 11, 2013 08:33 am", "Headline": "පොදුරාජ්‍ය මණ්ඩලයීය මහලේකම්වරයා පැමිණෙයි", "News Content": "දිවයිනට පැමිණි පොදු රාජ්‍ය මණ්ඩලයීය මහලේකම් කමලේෂ් ෂර්මා මහතා ජනාධිපතිවරයා, කතානායකවරයා සහ විදේශ කටයුතු අමාත්‍යවරයා සමග සාකච්ඡා කිරීමට නියමිතව තිබේ. තෙදින නිල සංචාරයක් සඳහා පොදු රාජ්‍ය මණ්ඩලයීය මහලේකම් කමලේෂ් ෂර්මා මහතා ඊයේ රාත්‍රී දිවයිනට පැමිණීයේය. මේ වසරේ නොවැම්බර් මාසයේදී පැවැත්වීමට නියමිත පොදු රාජ්‍ය මණ්ඩලයීය සමුළුව සම්බන්ධයෙන් ශ්‍රී ලංකා බලධාරීන් සමඟ සාකච්ඡා කිරීම මහලේකම්වරයාගේ අරමුණ වී තිබේ. ශ්‍රී ලංකාවට පැමිණි පොදු රාජ්‍ය මණ්ඩලයීය මහලේකම්වරයා සමුළුව පැවැත්වීම සම්බන්ධයෙන් ගත යුතු මූලික කරුණු සම්බන්ධයෙන් සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=31521", "Category": null, "Parent URL": null}