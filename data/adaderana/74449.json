{"Source": "Adaderana", "Timestamp": "June 22, 2017 08:08 am", "Headline": " 2020දී ලංකාව බිම් බෝම්බවලින් තොර රටක්", "News Content": "2020 වසර වන විට ලංකාව බිම් බෝම්බ වලින් තොර රටක් බවට පත් කිරීමට බලාපොරොත්තු වන බව පුනුරුත්තාපන හා නැවත පදිංචිකිරීම් අමාත්‍ය ඩී.එම් ස්වාමිනාදන් මහතා පවසයි.අමාත්‍යවරයා පෙන්වා දෙන්නේ උතුරු නැගෙනහිර පළාත් වල තවත් වර්ග කිලෝමීටර 26ක බිම් ‍බෝම්බ ඉවත් කිරීමට නියමිත බවයි.මඩකළපුව දිස්ත්‍රික්කයේ බිම් බෝම්බ ආපදා නොමැති දිස්ත්‍රික්කයක් බවට ප්‍රකාශයට පත් කිරීමේ අවස්ථාවට එක්වෙමින් ඩී.එම් ස්වාමිනාදන් අමාත්‍යවරයා මෙම අදහස් පළ කළේය.යුධ සමයේ මෙරට වල දමා තිබූ බ්ම් බෝම්බ වලින් දොලොස් ලක්ෂ 76,898ක් මේ වන විට ඉවත් කර තිබේ.බිම් බෝම්බ ඉවත් කිරීම සඳහා රජය මිලියන 4000ක් වැය කර ඇති අතර විදෙස් ආයතන මිලියන 10,000ක් වැය කර ඇති බව වාර්තා වෙයි.බිම් බෝම්බ ඉවත් කිරීමේ කටයුතු සඳහා අමෙරිකාව, ජපානය, කැනඩාව, එංගලන්තය, ඔස්ට්‍රේලියාව, ඉන්දියාව, නොර්වේ, ජර්මනිය, ස්විට්සර්ලන්තය, චීනය සහ රුසියාව යන රටවල් සහය පළ කර තිබේ.", "URL": "https://sinhala.adaderana.lk/news.php?nid=74449", "Category": null, "Parent URL": null}