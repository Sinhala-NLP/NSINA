{"Source": "Adaderana", "Timestamp": "February 28, 2016 05:17 pm", "Headline": "ජාතිවාදී ගැටුමක් ඇති වීමට ඉඩ තබන්නේ නෑ", "News Content": "යළි රට තුළ ජාතිවාදී ගැටුමක් ඇති වීමට ඉඩ නොතබන බව ජනතා විමුක්ති පෙරමුණ පවසයි. ජනතා විමුක්ති පෙරමුණේ නායක අනුර කුමාර දිසානායක මහතා පෙන්වා දෙන්නේ ඇතැම් පිරිස් යළිත් රට තුළ ජාතිවාදී ගැටුම් ඇති කිරිමට උත්සාහ දරමින් සිටින බවයි. පටු දේශපාලන අරමුණු වෙනුවෙන් රට යළිත් වරක් ආපස්සට ගෙන යාමට ඉඩනොතබන බව ඔහු පවසයි. කොළඹ සුගතදාස ගෘහස්ථ ක්‍රීඩාංගණයේ පැවති සමාජවාදී තරුණ සංගමයේ තුන්වන ජාතික සමුළුවට එක්වෙමින් අනුර කුමාර දිසානායක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=57694", "Category": null, "Parent URL": null}