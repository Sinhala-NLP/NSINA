{"Source": "Adaderana", "Timestamp": "October 30, 2018 07:29 pm", "Headline": "රනිල්ගේ අගමැති ධුරය අහිමිවීම ගැන ගම්මන්පිල පැහැදිළි කරයි", "News Content": "ආණ්ඩුක්‍රම ව්‍යවස්ථාවේ සිංහල සහ ඉංග්‍රීසී පිටපත් අතර බරපතළ පරස්පරතාවක් ඇති බවත් , රනිල් වික්‍රමසිංහ මහතාට අගමැති ධුරය අහිමිවීම වලංගු ව්‍යවස්ථාව අනුව නීත්‍යානූකූලයව සිදු වූවක් බවත් පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. අද(30) කොළඹ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. රනිල් වික්‍රමසිංහ මහතා අග්‍රාමාත්‍ය ධුරයෙන් ඉවත් කිරීම ව්‍යවස්ථා විරෝධි ක්‍රියාවක් නම් ඊට එරෙහිව නීතිමය ක්‍රියාමාර්ග ගැනීමේ හැකියාව ඔහුට පවතින බව පාර්ලිමේන්තු මන්ත්‍රීවරයා පෙන්වා දෙයි.", "URL": "https://sinhala.adaderana.lk/news.php?nid=98464", "Category": null, "Parent URL": null}