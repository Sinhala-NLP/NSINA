{"Source": "Adaderana", "Timestamp": "January 31, 2016 01:29 pm", "Headline": "දේශසීමා හරහා මත්ද්‍රව්‍ය ජාවාරම්කළ ලාංකිකයා 14 වසරකට ඇතුළේ!", "News Content": "මත්ද්‍රව්‍ය ජාවාරමේ නිරත වු ශ්‍රී ලාංකිකයෙකු ඇතුළු පුද්ගලයින් දෙදෙනෙකුට ඉන්දීය අධිකරණයක් විසින් වසර 14ක සිරදඬුවමක් නියමකර තිබේ.ඉන්දියාව තුළට මත්ද්‍රව්‍ය ජාවාරම් කිරීම සම්බන්ධයෙන් චෙන්නායි බුද්ධි අංශ නිලධාරීන් විසින් 2012 වසරේ ජුලි මාසයේ දී මෙම සැකකරුවන් දෙදෙනා අත්අඩංගුවට ගෙන තිබු බව සඳහන්ය.එහිදී ඔවුන් සතුව තිබී හෙරොයින් කිලෝග්‍රෑම් 4කට ආසන්න ප්‍රමාණයක් සහ විදෙස් මුදල් තොගයක් සොයාගෙන තිබුණි.අදාළ සැකකරුවන් දෙදෙනා ව්‍යාජ නම් වලින් සහ ව්‍යාජ හැඳුනුම්පත් භාවිත කරමින් ජාත්‍යන්තර දේශසීමා හරහා ඉන්දියාවට මත්ද්‍රව්‍ය ජාවාරම් කර ඇති බවට සිදුකළ පරීක්ෂණවල දී අනාවරණය වී තිබේ.සැකකරුවන් සම්බන්ධයෙන් සිදුකළ දීර්ඝ නඩු විභාගයකින් අනතුරුව එරට අධිකරණයක් විසින් ඔවුන්ට වසර 14ක සිරදඞුවමක් සහ එක් අයෙකුට ඉන්දීය රුපියල් එක් ලක්ෂ 40,000 බැගින් දඩයක් නියම කර ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=56812", "Category": null, "Parent URL": null}