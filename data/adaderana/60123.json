{"Source": "Adaderana", "Timestamp": "May 13, 2016 04:27 pm", "Headline": "නැවතුණු ව්‍යාපෘති කඩිනමින්", "News Content": "විවිධ ගැටලු හේතුවෙන් නවතා තිබු ආයෝජන ව්‍යාපෘති කඩිනමින් ක්‍රියාත්මක කිරීමට අවශ්‍ය පියවර ගන්නා බව ජාත්‍යන්තර වෙළෙඳ කටයුතු පිළිබඳ රාජ්‍ය අමාත්‍යාංශය පවසයි.එම අමාත්‍යාංශය සඳහන් කළේ සංවර්ධන උපාය මාර්ග හා ජාත්‍යන්තර වෙළෙඳ අමාත්‍ය මලික් සමරවික්‍රම මහතාගේ අදහසකට අනුව එය ක්‍රියාත්මක කරන බවයි.ඒ අනුව ආයෝජන සංසදයක් මගින් එම ගැටලු සඳහා කඩිනම් විසඳුම් ලබාදීමට නියමිත බව වෙළෙඳ රාජ්‍ය අමාත්‍යාංශය පැවසුවේය. රාජ්‍ය ආයතන හා පලාත් ආයතන නිලධාරීන් එකම ස්ථානයකට කැඳවා මතු වී තිබෙන ගැටලු විසඳා එම ව්‍යාපෘති ක්‍රියාත්මක කිරීමට අවශ්‍ය කටයුතු එම සංසදය හරහා සිදුකිරීමට නියමිතය.සංචාරක, කෘෂිකර්ම, කර්මාන්ත, විදුලිබල හා යටිතල පහසුකම් ආදී විවිධ ක්ෂේත්‍ර ගණනාවක ව්‍යාපෘති මෙම සංසදය සඳහා ඉදිරිපත්ව ඇති බව ජාත්‍යන්තර වෙළෙඳ රාජ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=60123", "Category": null, "Parent URL": null}