{"Source": "Adaderana", "Timestamp": "January 25, 2012 09:06 pm", "Headline": " ක්‍රිකට් කළමනාකාරිත්වය අලුත්වෙයි", "News Content": "ශ්‍රී ලංකා ක්‍රිකට් කණ්ඩායමේ නව කළමනාකාරවරයා ලෙස හිටපු ටෙස්ට් ක්‍රිකට් ක්‍රීඩක චරිත් සේනානායක මහතා පත්කර තිබේ. අද සවස මේ සඳහා ක්‍රීඩා අමාත්‍ය මහින්දානන්ද අලුත්ගමගේ මහතාගේ අනුමැතිය හිමිවූ බව ක්‍රිකට් පාලක මණ්ඩල සභාපති උපාලි ධර්මදාස මහතා අද දෙරණට කියා සිටියේය. අනුර තෙන්නකෝන් මහතා මේ දක්වා කණ්ඩායමේ කළමනාකාරවරයා ලෙස කටයුතු කළ අතර එළඹෙන තුන් කොන් තරගාවලියේ සිට චරිත් සේනානායක මහතා සිය ධූරයේ කටයුතු ආරම්භ කරනු ඇත. කොළඹ ආනන්ද විද්‍යාලයේ ආදි ශිෂ්‍යයකු වන චරිත් සේනානායක මිට පෙර ශ්‍රී ලංකා ක්‍රිකට් ආයතනයේ අලෙවි කළමනාකරු ලෙස ද කටයුතු කර තිබේ.", "URL": "https://sinhala.adaderana.lk/news.php?nid=21643", "Category": null, "Parent URL": null}