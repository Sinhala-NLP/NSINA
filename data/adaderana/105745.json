{"Source": "Adaderana", "Timestamp": "March 9, 2019 07:53 am", "Headline": "බෝර 12ක් සමඟ 2ක් අත්අඩංගුවට", "News Content": "මෙරට නිෂ්පාදනය කරන ලද බෝර 12 ගිනි අවියක් සමඟ සැකකරුවෙකු අත්අඩංගුවට ගෙන ඇත. ඊයේ (08) සවස 5.00ට පමණ බෝගහකුඹුර පොලිස් වසමේ අළුගොල්ල පල්ලිය අසලදී බෝගහකුඹුර පොලිස් ස්ථානයේ නිලධාරීන්ට ලද තොරතුරකට අනුව මෙම වැටලීම සිදුකර තිබේ. එහිදී මෙරට නිෂ්පාදිත බෝර 12 ගිනි අවියක් රැගෙන ත්‍රිරෝද රථයකින් ගමන් කරමින් සිටි සැකකරුවන් දෙදෙනෙකු අත්අඩංගුවට ගෙන ඇති අතර තවත් එක් සැකකරුවෙකු වැටලීම සිදු කරන අවස්ථාවේදී පලා ගොස් ඇත. අත්අඩංගුවට ගත් සැකකරුවන් අවුරුදු 29 හා 37 යන වයස් වල පසුවන ගලේවෙල හා පුහුල්පොළ ප්‍රදේශවල පදිංචිකරුවන් වේ. සැකකරුවන් අද (09) දින වැලිමඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය. පලාගිය සැකකරු අත්අඩංගුවට ගැනීම සඳහා බෝගහකුඹුර පොලීසිය වැඩිදුර පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=105745", "Category": null, "Parent URL": null}