{"Source": "Adaderana", "Timestamp": "September 15, 2016 08:30 am", "Headline": " නුගවෙල ප්‍රාථමිකයේ ස.විදුහල්පති අල්ලස් දැලේ", "News Content": "නුගවෙල ආදර්ශ ප්‍රාථමික විද්‍යාලයේ සහකාර විදුහල්පතිවරයා අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබේ.එම කොමිෂන් සභාවේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා කියා සිටියේ රුපියල් 15,000 ක මුදලක් අල්ලස් වශයෙන් ලබාගන්නා අවස්ථාවේදී මොහු අත්අඩංගුවට ගෙන ඇති බවයි.නුගවෙල ආදර්ශ ප්‍රාථමික විද්‍යාලයේ පළමු වසරට ළමයෙකු ඇතුළත් කරගැනීම සඳහා මෙම අල්ලස් මුදල ලබාගෙන තිබේ.අදාළ සැකකරු විසින් රුපියල් 35,000ක මුදලක් අල්ලස් ලෙස ඉල්ලා ඇති අතර මීට පෙර අවස්ථාවකදී එයින් රුපියල් 20,000ක මුදලක් ලබාගෙන ඇති බව අල්ලස් කොමිසම සඳහන් කරයි.අදාළ සහකාර විදුහල්පතිවරයා සම්බන්ධයෙන් වැඩිදුර විමර්ශන ක්‍රියාත්මක අතර ඔහු මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=64098", "Category": null, "Parent URL": null}