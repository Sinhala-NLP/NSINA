{"Source": "Adaderana", "Timestamp": "October 23, 2012 03:34 pm", "Headline": "වැලි ලොරියක් පෙරළී අයෙක් මරුට 2 ට තුවාල", "News Content": "මහනුවර, රංගල කිරිවානාපිටිය ප්‍රදේශයේ දී සිදුවු අනතුරකින් පුද්ගලයෙකු මියගොස් තවත් දෙදෙනෙකු තුවාල ලබා තිබේ. වැලි පැටවු ලොරි රථයක් අඩි 150 ක පමණ ප්‍රපාතයකට පෙරළීමෙන් අනතුර සිදුව ඇති බව සඳහන්ය. අනතුරින් තුවාල ලැබූවන් නාරම්පනාව ග්‍රාමීය රෝහලට ඇතුළත් කර ඇති අතර පසුව වැඩිදුර ප්‍රතිකාර සඳහා මහනුවර මහ රෝහලට මාරු කර යවා තිබේ. සිද්ධිය සම්බන්ධයෙන් රංගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28554", "Category": null, "Parent URL": null}