{"Source": "Adaderana", "Timestamp": "April 1, 2010 12:35 pm", "Headline": "ආහාර විෂ වී 303 ක් රෝහලේ", "News Content": "මහියංගණ ප්‍රදේශයේ ඇඟළුම් කර්මාන්තශාලාවක සේවය කළ සේවිකාවන් පිරිසක් ආහාර විෂවීමක් හේතුවෙන් රෝහල් ගතකර කර තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේ ආහාර විෂවීම හේතුවෙන් සේවිකාවන් 303 දෙනෙකු මේ වන විට මහියංගණ රෝහලට ඇතුළත් කර ඇති බවයි. ඊයේ දහවල් ආහාරය ගැනීමෙන් අනතුරුව මොවුන් රෝගාතුර වී ඇති බව වාර්තා වෙයි. උදරාබාධ, ක්ලාන්තය වැනි රෝග ලක්ෂණ පෙන්නුම් කළ ද ඔවුන්ගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළේය. මේ සම්බන්ධයෙන් ප්‍රදේශයේ මහජන සෞඛ්‍ය පරීක්ෂකවරයා සහ මහියංගණය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=7606", "Category": null, "Parent URL": null}