{"Source": "Adaderana", "Timestamp": "April 12, 2011 03:36 pm", "Headline": "අවුරුදු නිවාඩුවටත් සේවා සැපයීමට ලංවිම හා ලෙකෝ සූදානම් ", "News Content": "එළඹෙන උත්සව සමයේ පාරිභෝගික අවශ්‍යතා වෙනුවෙන් සේවා සැපයීමට‍ විශේෂ වැඩපිළිවෙළක් සකස් කර ඇතැයි විදුලි බල හා බලශක්ති අමාත්‍යාංශය පවසයි. ලංකා විදුලි බල මණ්ඩලය සහ ලෙකෝ සමාගම අලුත් අවුරුදු නිවාඩු දිනයන් හී ද අත්‍යවශ්‍ය සේවා සහ නඩත්තු කටයුතු වෙනුවෙන් සේවයේ නිරත වන බව එම අමාත්‍යාංශය ප්‍රකාශ කරයි. ඒ අනුව ලංකා විදුලි බල මණ්ඩලය සේවා සපයන ප්‍රදේශ වල සිදු වන විදුලිය බිඳ වැටීම් වල දී දුරකථන අංක 1987 ඇමතීමෙන් දැනුම් දිය හැකි බව එම අමාත්‍යාංශය සඳහන් කරයි. ලෙකෝ ආයතනය සේවා සපයන ප්‍රදේශ වල විදුලිය බිඳ වැටීම් පිළිබඳ දුරකථන අංක 1910 සඳහා පැමිණිලි ඉදිරිපත් කළ යුතුය. ඒ අනුව උත්සව සමයේ දී ජනතාවට අපහසුවක් නොවන ලෙස සේවා සැපයීමට විදුලි බල මණ්ඩල සහ ලෙකෝ ආයතන සේවකයින් කැප වී කටයුතු කරන බව විදුලි බල හා බලශක්ති අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=15433", "Category": null, "Parent URL": null}