{"Source": "Adaderana", "Timestamp": "July 24, 2019 04:25 pm", "Headline": "රජයේ දිශානතිය තීන්දු කරන්නේ NGO-සුදත්ත හිමි", "News Content": "වත්මන් රජය හසුරුවන්නේ රජ්‍ය නොවන සංවිධාන බව පූජ්‍ය මාගල්කන්දේ සුදත්ත හිමියන් පවසයි. අද (24) උදෑසන උන්වහන්සේ ශ්‍රී දළදා වහන්සේ වැඳ පුදා ගැනීම සඳහා මහනුවර ශ්‍රී දළදා මළිගාවට වැඩමකර සිටියේය. එම අවස්තාවේදි මාධ්‍ය වෙත අදහස් දක්වමින් උන්වහන්සේ මේ බව ප්‍රකාශ කළේය. ඒ සම්බන්ධයෙන් වැඩිදුර අදහස් දැක්වු උන්වහන්සේ පැවසුවේ වත්මන් රජයේ දිශානතිය තීන්දු කරන්නේ රාජ්‍ය නොවන සංවිධාන විසින් බවයි. රුහුණු කතරගම මහා දේවාලයට ඇතෙකු පූජා කිරීමට අග්‍රාමාත්‍ය රනිල් වික්‍රමසිංහ මහතා විසින් පසුගිය දිනක කටයුතු කළ නමුත් රාජ්‍ය නොවන සංවිධානවල නියෝජිතවරියන් කිහිපදෙක් සහ හිමිනමක් අරලියගහ මන්දිරයට පැමිණ එයට විරෝධය පල කිරීමත් සමඟ අදාල ඇතා පූජා කිරීම නතර කර දමා ඇති බව උන් වහන්සේ පවසයි. මෙම පිරිසගේ විරෝධයට යට වී අග්‍රාමාත්‍යවරයා විසින් රුහුණු කතරගම මහා දේවාලයට ඇතා පූජාකිරීම නවතා දැමුවේ නම් එය සිදු නොකරණ ලෙසද උන් වහන්සේ පවසයි. එසේ වුවහොත් රටේ තිබෙන සංස්කෘතිය,සභ්‍යත්වය,ආගම දහම සහ සිරිත් විරිත් පවා විනාශ වන බව උන්වහන්නේ අවධාරණය කළේය.", "URL": "https://sinhala.adaderana.lk/news.php?nid=114909", "Category": null, "Parent URL": null}