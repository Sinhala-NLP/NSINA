{"Source": "Adaderana", "Timestamp": "November 27, 2016 02:07 pm", "Headline": "රනිල් - මහින්ද ශෝක වෙයි", "News Content": "කියුබාවේ හිටපු නායක ෆිදෙල් කස්ත්‍රෝගේ අභාවය සම්බන්ධයෙන් අග්‍රාමාත්‍ය රනිල් වික්‍රමසිංහ මහතා මෙන්ම හිටපු ජනපති මහින්ද රාජපක්ෂ මහතාද ශෝක පණිවුඩ නිකුත් කර තිබේ.ඒවා පහත පරිදිය.ශෝක පණිවුඩයවිසිවන සියවසෙහි ලොව කැපී පෙනුණු චරිත අතරින් පිදෙල් කැස්ත්‍රෝ වෙත හිමි වන්නේ ප්‍රමුඛස්ථානයකි. එතුමා නොබැ¼දි ජාතීන්ගේ ව්‍යාපාරයේ පුරෝගාමී පුරුෂෝත්තමයෙකි. දේශපාලන වශයෙන් එක්සත් ජාතික පක්‍ෂයේ අප සහ එතුමා අනුගමනය කළේ වෙනස් ප්‍රතිපත්තීන් වුව ද, එතුමන්ගේ සමාජ ප්‍රතිපත්තීන් සැම විටම අපගේ අගැයීමට ලක් විය. විශේෂයෙන් ම නිවාස, අධ්‍යාපන හා සෞඛ්‍ය ආදී ක්ෂේත්‍රයන් හරහා එතුමන් සිදු කළ ප්‍රතිසංස්කරණ හා විප්ලවීය සැලසුම් ඔස්සේ අපට අධ්‍යයනය කිරීමට බොහෝ කරුණු තිබිණි.ජේ. ආර්. ජයවර්ධන මැතිතුමා සහ කැස්ත්‍රෝ තුමන් අතර පැවතියේ ඉතා සමීප පෞද්ගලික මිත්‍රත්වයකි. සෑම මාසයකම ඉස්තරම්ම ලංකා තේ එකතුවක් ජයවර්ධන මැතිතුමා විසින් කැස්ත්‍රෝ තුමන් වෙත යැවුණු අතර, අගනා හවානා සුරුට්ටු පෙට්ටියක් එතුමා වෙතින් ජයවර්ධන මැතිතුමා වෙත මාසිකව පිරිනැමිණි. ජීවිතය පුරා තම ප්‍රතිපත්ති වෙනුවෙන් අභීතව පෙනී සිටි කැස්ත්‍රෝ තුමන් ඇන්ගෝලාව නිදහස් කර ගැනීමේ දී හා දකුණු අප්‍රිකා නිදහස් අරගලයේ දී ලබා දුන් දායකත්වය කෘතවේදීව සිහිපත් කිරීමට ද, 1959 වසරේ සිට ශ්‍රී ලංකාව සමග තානාපති සබඳතා පවත්වමින්, අප වෙත ජාත්‍යන්තර තලයේ ලබා දුන් සහයෝගය අගය කිරීමට ද, මෙය අවස්ථාව කර ගනිමි.රනිල් වික්‍රමසිංහඅග්‍රාමාත්‍යඅතිගරු රවුල් කැස්ත්‍රෝ,කියුබාවේ ජනාධිපති, ජනාධිපති මන්දිරය,හවානා නගරය, කියුබාව.මැතිතුමනි, කියුබානු විප්ලවයේ නායක, සමාජවාදී කියුබාවේ නිර්මාතෘ සහ අපේ යුගයේ ශ්‍රේෂ්ඨතම නායකයෙකු වූ ෆිදෙල් කැස්ත්‍රෝ මහතාගේ අභාවය ගැන අපි මහත්සේ කණගාටු වෙමු. මේ සම්බන්ධයෙන් අපගේ සංවේගය ඔහුගේ සොහොයුරා මෙන්ම දේශපාලන අනුප්‍රාප්තිකයාද වන ඔබටත්, කියුබානු ජනතාවටත් ප්‍රකාශකර සිටීමට කැමැත්තෙමි. ෆිදෙල් කැස්ත්‍රෝ මහතාගේ අභාවය යුගයක අවසානය සනිටුහන් කරයි. ඔහු නායකත්වය දුන් කියුබානු විප්ලවය ලොව පුරා තරුණයන්ගේ ආකාර්ශණය දිනාගත් දේශපාලන සංසිද්ධියක් විය. ෆිදෙල් කැස්ත්‍රෝමහතා ලොවට කියාදුන් වැදගත්ම දේශපාලන පාඩමක් වූයේ අධිපතිවාදී මහා බලවතුන් හමුවේ වුවත්, කුඩා රටක් තම සෛරීත්වයත්, ස්වාධීනත්වයත් රැකගෙන ඉදිරියට යන්නේ කෙසේද යන්නයි. ඔහු පිළිබඳ මතකය අපට ඉදිරියටත් ආදර්ශයක් වෙනු ඇත. මීට හිතවත්, මහින්ද රාජපක්‍ෂ (පා.ම)ශ්‍රී ලංකාවේ හිටපු ජනාධිපති", "URL": "https://sinhala.adaderana.lk/news.php?nid=66463", "Category": null, "Parent URL": null}