{"Source": "Adaderana", "Timestamp": "August 21, 2018 06:43 pm", "Headline": "චන්ද්‍රිකාට-මහින්දට නැවත ජනාධිපතිවරණයකට ඉදිරිපත් වෙන්න බාධාවක් නෑ", "News Content": "ආණ්ඩුක්‍රම ව්‍යවස්ථාව සංශෝධනය කර නොමැති බවත් ප්‍රතියෝජනය පමණක් සිදු කර ඇති බවත් පාර්ලිමේන්තු මන්ත්‍රී චන්දිම වීරක්කොඩි මහතා පවසයි. ඒ නිසා හිටපු ජනාධිපතිවරුන් වන චන්ද්‍රිකා බණ්ඩාරනායක මහත්මියට හා මහින්ද රාජපක්ෂ මහතාට ඉදිරි මැතිවරණයකට ඉදිරිපත් වීමට කිසිදු බාධාවක් නොමැති බව මන්ත්‍රීවරයා සඳහන් කරයි. මන්ත්‍රීවරයා මේ බව පවසා සිටියේ, නුවරඑළිය ප්‍රදේශයේ (20) සංචාරයක නිරතව සිටියදි මාධ්‍ය වෙත අදහස් දක්වමින්ය. එහිදි වැඩි දුරටත් අදහස් දක්වමින් මෙසේද පැවසිය. “ජනාධිපති ධුරයට නැවත තරඟ වැදීම සම්බන්ධව තමයි මේ ප්‍රශ්නය මතුවෙලා තියෙන්නේ.ජනාධිපති 1978 ව්‍යවස්ථාවට අනුව පුර්ණ විධායක බලතල තියෙන ජනාධිපතිවරයෙක් පත්විය. 19 වන ව්‍යවස්ථාවේ දී මොකද අපි කළේ, ඒ අදාල 30 වගන්තිය සම්පුර්ණයෙන්ම ඉවත් කරලා ප්‍රතියෝජනය කරලා නව වගන්තියක් ඇතුළත් කරනු ලැබුවා. එහි සඳහන් වෙන්නේ ජවාධිපතිවරයා ආණ්ඩුවේ නායකයා,රජයේ නායකයා,සේනාධි නායකයා.අවුරුදු 5 ක කාලයකට නිලය දරනවා. එතකොට දැනට ජිවත්වෙලා ඉන්න චන්ද්‍රිකා කුමාරනතුංග මැතිණිය,මහින්ද රාජපක්ෂ මැතිතුමා දැරුවේ 1978 ආණ්ඩුක්‍රම ව්‍යවස්ථාවේ ජනාධිපති ධුරය. ඒ ජනාධිපතිවරයට බලය තිබුනා අග්‍රවිනිශ්චකාරනරයා,විනිශ්චකාරවරු,නිතිපති, පොලිස්පති ඇතුළු ඒ නිලධාරින් පත් කරන්න. ඒ ජනාධිපතිවරයා ආණ්ඩුක්‍රම ව්‍යවස්ථාවට අනුව පාර්ලිමේන්තුවට වග කිවයුතු නෑ.ඒ ජනාධිපතිවරයට අගමැති ඉවත් කරන්න.අගමැති විමසන්නැතිව ඇමති ඉවත් කිරිමට බලය තිබුනා. වර්ථමාන ජනාධිපතිවරයට ඒ බලය නෑ. ඒ ජනාධිපතිවරයට පාර්ලිමේන්තුව විසිර විමට බලයක් තිබුනා.මේ ජනාධිපතිවරයට අවුරුදු හතරහාමාරක් යනකල් ඒ බලය නෑ.ඒ ජනාධීපතිවරයට ජනාධිපති ස්වාධින කොමිසන් තිබුනේ නෑ.“", "URL": "https://sinhala.adaderana.lk/news.php?nid=94785", "Category": null, "Parent URL": null}