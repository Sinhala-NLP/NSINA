{"Source": "Adaderana", "Timestamp": "August 13, 2017 04:38 pm", "Headline": " ගිනි අවියක් අත්අඩංගුවට-සැකකරුවන් පලා යයි", "News Content": "අංකය මකා දමන ලද බෝර 12 ගිනි අවියක් සහ එයට යොදන ජීව පතුරමක් අත්අඩංගුවට ගෙන ඇති බව කල්පිටිය පොලීසිය පවසයි. කල්පිටිය - කුඩාව මාර්ගයේ කඩොල් කැලෑව ආසන්නයේදී මෙම අත්අඩංගුවට ගැනීම සිදු කර ඇත.කිසියම් පිරිසක් පැමිණ කඩොල් කැලෑවේ සිටින වන සතුන් දඩයම් කරන බවට වූ තොරතුරක් කල්පිටිය පොලීසියේ නිලධාරීන්ට ලැබී ඇති අතර ඒ අනුව අදාළ ස්ථානය සම්බන්ධයෙන් විමර්ශනය කිරීමට පොලිස් නිලධාරීන් යන අවස්ථාවේදී එහි සිටි තිදෙනෙකු යතුරු පැදිවලක නැගී පලා ගොස් ඇති බව සඳහන්ය.නමුත් ඔවුන් විසින් රැගෙන ආ බව කියන ගිනි අවිය එම ස්ථානයේ දමා ගොස් තිබියදී පොලීසිය විසින් සොයා ගෙන ඇත.මෙම ගිනි අවිය කාට අයත් එකක්ද යන්න මෙතෙක් අනාවරණය වී නැත.කඩොල් කැලෑව තුළ ජීවත් වන පක්ෂීන් සහ කුඩා සතුන් දඩයම් කිරීම සඳහා මෙම පිරිස පැමිණෙන්ට ඇති බවට පොලීසිය සැක පළ කරයි.කල්පිටිය පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=76254", "Category": null, "Parent URL": null}