{"Source": "Adaderana", "Timestamp": "June 7, 2018 09:21 pm", "Headline": "හැටන් ප්‍රධාන මාර්ගයේ ස්ථාන කිහිපයකම පස් කඳු කඩා වැටෙයි", "News Content": "මධ්‍යම කඳුකරයේ බටහිර බැවුම් ප්‍රදේශවලට ඇද හැලෙන වර්ෂාවත් සමඟ ගිනිගත්හේන හින්දු කොවිල අසල ප්‍රධාන මාර්ගයට පස් කන්දක් කඩා වැටී ඇති බව ගිනිගත්හේන පොලීසිය පවසයි. මේ අතර හැටන් කොළඹ ප්‍රධාන මාර්ගයේ දියගල ප්‍රදේශයේ ප්‍රධාන මාර්ගයට පස් කන්දක් කඩා වැටීම නිසා එම මාර්ගයේ ගමනා ගමන කටයුතු වලටදස බාධා ඇතිව තිබේ. අද (07) පස්වරු 5 ට පමණ මාර්ගය වෙතට පස් කඳු කඩා වැටී ඇති බව පොලීසිය සඳහන් කරයි. මාර්ගයට කඩා වැටුණු පස් කඳු ඉවත් කිරීමේ කටයතු මේ වන විට ආරම්භ කර ඇති බව ගිනිගත්හේන පොලීසිය කියා පැවසීය.", "URL": "https://sinhala.adaderana.lk/news.php?nid=90537", "Category": null, "Parent URL": null}