{"Source": "Adaderana", "Timestamp": "September 6, 2014 12:47 pm", "Headline": "මැතිවරණ නීති කැඩූ 25ක් අත්අඩංගුවේ ", "News Content": "ඌව පළාත් සභා මැතිවරණයේ මැතිවරණ ප්‍රචණ්ඩ ක්‍රියා සම්බන්ධයෙන් පුද්ගලයින් 25 දෙනෙකු අත්අඩංගුවට ගෙන ඇති බව පොලිස් මැතිවරණ ලේකම් කාර්යාලය පවසයි. මේ වන විට එම කාර්යාලයට පැමිණිලි 48ක් ලැබී ඇති බව සඳහන් වෙයි. ඉන් පැමිණිලි 11ක් එක්සත් ජනතා නිදහස් සන්ධානය විසින් ද එක්සත් ජාතික පක්ෂය විසින් පැමිණිලි 11ක් ද ජනතා විමුක්ති පෙරමුණ විසින් පැමිණිලි 20ක් ද ප්‍රජාතන්ත්‍රවාදි පක්ෂය විසින් පැමිණිලි 2ක් ද ඉදිරිපත් කර ඇති බව පොලිස් මැතිවරණ ලේකම් කාර්යාලය සඳහන් කර සිටියේය. මේ අතර බදුල්ල පොලිස් කොට්ඨාශයෙන් හතර දෙනෙකු, බණ්ඩාරවෙළ පොලිස් කොට්ඨාශයෙන් හත් දෙනෙකු, මොණරාගල පොලිස් කොට්ඨාශයෙන් 12 දෙනෙකු, තංගල්ල පොලිස් කොට්ඨාශයෙන් දෙදෙනෙකු ද අත්අඩංගුවට ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=45873", "Category": null, "Parent URL": null}