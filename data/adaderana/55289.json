{"Source": "Adaderana", "Timestamp": "November 24, 2015 09:23 am", "Headline": " අය වැය සහනය නොදෙන වෙළඳුන් ගැන 1977ට කියන්න", "News Content": "මෙවර අය වැයෙන් අඩුකරනු ලැබු අත්‍යාවශ්‍ය භාණ්ඩ වැඩි මිලට අලෙවිකරන වෙළෙඳුන් සොයා පාරිභෝගික අධිකාරිය වැටලීම් ආරම්භ කර තිබේ.පසුගිය 20 වන දින ඉදිරිපත් කරනු ලැබු අයවැය මගින් අත්‍යාවශ්‍ය භාණ්ඩ 11ක මිල ගණන් පහත දමනු ලැබුවේය.එදින මධ්‍යම රාත්‍රියේ සිට අදාළ මිල සංශෝධනයන් ක්‍රියාත්මක විය යුතු බව මුදල් අමාත්‍යාංශය සඳහන් කළේය.එහෙත් මේ වන විට අයවැයෙන් ලබාදුන් සහන පාරිභෝගිකයන්ට නොලැබෙන බව සඳහන්ය.ඒ පිළිබඳව අද දිනයේ සිට දිවයිනපුරා විශේෂ පරීක්ෂා කිරීමේ වැඩපිළිවෙළක් ක්‍රියාත්මක කිරීමට පාරිභෝගික අධිකාරිය තීරණය කර තිබේ.පාරිභෝගික අධිකාරිය ඉල්ලා සිටින්නේ වැඩි මිලට භාණ්ඩ අලෙවිකරන වෙළෙඳුන් පිළිබඳ තොරතුරු 1977 දුරකථන අංකයට හෝ පාරිභෝගික අධිකාරියට කඩිනමින් දැනුම්දෙන ලෙසයි.", "URL": "https://sinhala.adaderana.lk/news.php?nid=55289", "Category": null, "Parent URL": null}