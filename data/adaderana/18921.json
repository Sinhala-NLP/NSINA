{"Source": "Adaderana", "Timestamp": "September 23, 2011 04:56 pm", "Headline": "නිවාසවලින් භාණ්ඩ සොරාගත් සැකකරුවෙක් අත්අඩංගුවට", "News Content": "මාතර ප්‍රදේශයේ නිවාසවලින් භාණ්ඩ සොරාගත් බවට සැක කෙරෙන පුද්ගලයෙකු මාතර පොලිසියේ අපරාධ අංශයේ නිලධාරීන් විසින් අත්අඩංගුවට ගෙන තිබේ. සැකකරුගෙන් සිදුකළ ප්‍රශ්න කිරීම්වලදී සොරාගත් භාණ්ඩ රැසක් ද සොයා ගැනීමට හැකි වු බව පොලිසිය පවසයි. යතුරු පැදියක්, මැණික් ගාල් 16, රත්‍රං මුදු, කරාබු ඇතුළු භාණ්ඩ ඒ අතර වන බව පොලිසිය සඳහන් කරයි. මෙම සැකකරු අද(23) දිනයේ මාතර මහේස්ත්‍රාත්වරයා වෙත ඉදිරිපත් කිරීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=18921", "Category": null, "Parent URL": null}