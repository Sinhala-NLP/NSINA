{"Source": "Adaderana", "Timestamp": "July 14, 2017 03:24 pm", "Headline": " GMOA-අමාත්‍යංශ ලේකම් සාකච්ඡා ධනාත්මකයි", "News Content": "රජයේ වෛද්‍ය නිලධාරීන්ගේ සංගමය සහ සෞඛ්‍ය අමාත්‍යංශ ලේකම්වරයා අතර සාකච්ඡාවක් පවත්වා තිබේ.සෞඛ්‍ය අමාත්‍යංශයේදී පැවැති මෙම සාකච්ඡාව ඉතා සුහදශීලි සහ ධනාත්මක සාකච්ඡාවක් වූ බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ මහතා පැවසුවේය.වෛද්‍යවරුන්ට මෙන්ම පොදුවේ සෞඛ්‍ය සේවාවට බලපාන ගැටළු කිහිපයක් මෙහිදී සෞඛ්‍ය ලේකම්වරයාගේ අවධානයට යොමු කර වූ බව වෛද්‍ය හරිත අලුත්ගේ මහතා සඳහන් කළේය.එම ගැටළු සඳහා ගතහැකි උපරිම පියවර ගැනීමට කටයුතු කරන බව සෞඛ්‍ය ලේකම්වරයා සඳහන් කළ බව ඔහු පැවසුවේය.ඉදිරියේදී වෛද්‍යවරුන්ටත්, රෝගීන්ටත්, පොදුවේ සෞඛ්‍ය ක්ෂේත්‍රයටත් බලපාන ගැටළුවවලට පොදු එකඟතා යටතේ සහයෝගයෙන් විසඳුම් ලබාදීමට සෞඛ්‍ය ලේකම්වරයා දැක්වූ ධනාත්මක ප්‍රවේශය අගය කරන බව ද වෛද්‍ය හරිත අලුත්ගේ මහතා කියා සිටියේය. මේ අතර සයිටම් ගැටළුව සඳහා රජයේ වෛද්‍ය සංගමය ද එකඟ වූ විසඳුමකට එළඹ ඇති බැවින් තවදුරටත් විශ්වවිද්‍යාල සිසුන් උද්ඝෝෂණ සිදු කිරීම අර්ථයක් නොමැති බව විශ්වවිද්‍යාල අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා පවසයි.රාජගිරිය ප්‍රදේශයේ ගුවන් පාළමේ ඉදිකිරීම් නිරීක්ෂණය කිරීමේ අවස්ථාවට සහභාගීවීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=75243", "Category": null, "Parent URL": null}