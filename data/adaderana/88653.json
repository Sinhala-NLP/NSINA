{"Source": "Adaderana", "Timestamp": "May 7, 2018 07:07 am", "Headline": " නව අමාත්‍යවරුන්ගේ විෂයපතයන් ගැසට් කරන්න මේ සතිය තුළදී  මුද්‍රණාලයට දෙනවා", "News Content": "නව අමාත්‍යවරුන්ගේ අමාත්‍යංශ විෂයපතයන් ගැසට් කිරීම සඳහා මෙම සතිය තුළදී රජයේ මුද්‍රණාලය වෙත ලබාදීමට හැකි වනු ඇති බව රජය පවසයි. අද දෙරණ කළ විමසීමකට පිළිතුරු දෙමින් ජනාධිපති ලේකම් ඔස්ටින් ප්‍රනාන්දු මහතා සඳහන් කළේ එම කටයුතු මේ වන විට සිදු කෙරෙමින් පවතින බවයි. පසුගිය දින කිහිපය රජයේ නිවාඩු දින බැවින් එළඹෙන දින වල එම විෂපතයන් සකස් කිරීමේ කටයුතු සිදු කිරීමට කටයුතු කරන බව ද ඔහු සඳහන් කළේය. නව අමාත්‍යංශ සඳහා විෂයපතයන් සකස් කිරීම සඳහා වෙනමම කණ්ඩායමක් පත් කර ඇති බව ලේකම්වරයා වැඩිදුරටත් සඳහන් කළේය. කෙසේවෙතත් විෂයපතයන් සකස් කිරීමෙන් අනතුරුව එය ගැසට් කිරීම සඳහා ඉතා ඉක්මනින් රජයේ මුද්‍රණාලය වෙත බාරදීමට හැකි බව ද ජනාධිපති ලේකම් ඔස්ටින් ප්‍රනාන්දු මහතා පැවසුවේය.", "URL": "https://sinhala.adaderana.lk/news.php?nid=88653", "Category": null, "Parent URL": null}