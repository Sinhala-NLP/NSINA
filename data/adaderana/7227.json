{"Source": "Adaderana", "Timestamp": "March 12, 2010 03:19 pm", "Headline": "බිංගිරිය දිසා රෝහලේ වැඩ වර්ජනයක්", "News Content": "බිංගිරිය දිසා රෝහලේ කාර්ය මණ්ඩලය වැඩ වර්ජනයක් ආරම්භ කර තිබේ. අද පෙරවරුවේ සිට ඔවුන් මෙම වර්ජනයේ නිරතව සිටින බව සඳහන්ය. රෝහලේ සුළු සේවිකාවකට සහ සේවකයෙකුට ගිලන් රථ රියදුරෙකු විසින් පහරදීමේ සිද්ධියකට විරෝධය දක්වමින් ‍මොවුන් මෙම වර්ජනය දියත් කර ඇත. මීට දින දෙකකට පෙර ගිලන් රථ රියදුරා විසින් සිදුකළ පහරදීම හේතුවෙන් සුළු සේවිකාව තුවාල ලබා රෝහලේ ප්‍රතිකාර ලබයි. මේ සම්බන්ධයෙන් අද දෙරණ කළ විමසීමකදී වයඹ පළාත් සෞඛ්‍ය සේවා අධ්‍යක්ෂ ආර්.එම්.එස්.රත්නායක මහතා කියා සිටියේ පහරදීම සිදුකළ ගිලන් රථ රියදුරා කඩිනමින් වෙනත් ස්ථානයකට අනුයුක්ත කිරීමට පියවර ගන්නා බවය.", "URL": "https://sinhala.adaderana.lk/news.php?nid=7227", "Category": null, "Parent URL": null}