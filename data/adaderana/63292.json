{"Source": "Adaderana", "Timestamp": "August 21, 2016 11:44 am", "Headline": "  සහතික මිලක් නැත්නම් පාරට බහින්න සූදානම්", "News Content": "දේශීය ලොකු ලූනු සඳහා රුපියල් සියයක සහතික මිලක් ලබාදීමට රජය කටයුතු නොකළහොත් විරෝධතාවක නිරත වන බව සමස්ත ලංකා ගොවිජන සම්මේලනය පවසයි.එහි ජාතික සංවිධායක නාමල් කරුණාරත්න මහතා පවසන්නේ පවතින දුෂ්කරතා හමුවේ මේ වන විට දේශීය ලොකු ලූනු ගොවීන් සිය වගා කටයුතු වලින් බැහැරවෙමින් පවතින බවයි.සීගිරිය ප්‍රදේශයේ ගොවීන් දැනුම්වත් කිරීමේ අවස්ථාවකට එක්වෙමින් නාමල් නාමල් කරුණාරත්න මහතා මේ බව කියා සිටියේය.", "URL": "https://sinhala.adaderana.lk/news.php?nid=63292", "Category": null, "Parent URL": null}