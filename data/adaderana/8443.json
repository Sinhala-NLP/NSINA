{"Source": "Adaderana", "Timestamp": "May 17, 2010 07:43 am", "Headline": "තෙල් පිරිපහදුවේ නවීකරණ කඩිනමින්", "News Content": "සපුගස්කන්ද තෙල් පිරිපහදුවේ නවීකරණ කටයුතු කඩිනම් කිරීමට අදාළ පාර්ශව දැනුවත් කර පියවර ගන්නා බව ඉරාන ජනාධිපති ආචාර්ය මෙහෙමුද් අහමිඩිනිජාඩ් මහතා පවසයි. ජනාධිපති මහින්ද රාජපක්ෂ මහතා ඉරාන ජනාධිපති කාර්යාල‍යේදී හමුවු අවස්ථාවේදී එරට ජනාධිපතිවරයා මේ බව ප්‍රකාශ කළේය. \"ජි-15\" සමුළුවට සහභාගී වීම සඳහා ඉරානයේ ටෙහෙරාන් නුවරට ගොස් සිටින ජනාධිපති මහින්ද රාජපක්ෂ මහතා සහ ඉරාන ජනාධිපතිවරයා අතර කරුණු රැසක් සම්බන්ධයෙන් සාකච්ඡා කර ඇති බව සඳහන්ය. ඉරාන රජයේ ආධාර මත ක්‍රියාත්මක වන උමා ඔය ව්‍යාපෘතිය මෙන්ම ගම් දහසකට විදුලිය ලබාදීමේ ව්‍යාපෘති වල ප්‍රගතිය සම්බන්ධයෙන් දෙරටේ නායකයන් අතර සාකච්ඡා පැවති බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=8443", "Category": null, "Parent URL": null}