{"Source": "Adaderana", "Timestamp": "May 2, 2011 02:49 pm", "Headline": "ජනසෙවණින් උතුරේ අවතැන් වූ ජනයාට නිවාස ඉදිකිරීම් මේ මස ඇ‍රඹෙයි", "News Content": "උතුරේ අවතැන් වූ ජනතාව සඳහා නිවාස ණය සහනාධාර පදනම යටතේ නිවාස ඉදිකිරීම් මේ මස ආරම්භ කරන බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය පවසයි. එම අමාත්‍යාංශය යටතේ ක්‍රියාත්මක වන ජනසෙවණ නිවාස වැඩපිළිවෙළ යටතේ මෙය ක්‍රියාත්මක වේ. අදාළ වැඩසටහන සදහා නිවාසලාභියෙකුට ජාතික නිවාස සංවර්ධන අධිකාරිය මඟින් රුපියල් ලක්ෂ 2ක ණය මුදලක් ලබා දෙන අතර නැවත පදිංචි කිරීමේ අමාත්‍යාංශය රුපියල් ලක්ෂයක ආධාර මුදලක් ලබා දෙනු ලබයි. උතුරේ සියලු දිස්ත්‍රික්ක වල මෙම නිවාස වැඩපිළිවෙළ ක්‍රියාත්මක වන අතර එහි පළමු අදියර යටතේ මුලතිව් සහ කිලිනොච්චි දිස්ත්‍රික්කයන් තුළ නිවාස ඉදිකිරීම් ආරම්භ කරන බව ජාතික නිවාස සංවර්ධන අධිකාරිය පවසයි.", "URL": "https://sinhala.adaderana.lk/news.php?nid=15838", "Category": null, "Parent URL": null}