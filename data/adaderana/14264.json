{"Source": "Adaderana", "Timestamp": "February 16, 2011 04:15 pm", "Headline": "විජය හිටියනම් දුක්වෙනවා-බලවත්ම ත්‍රස්තවාදය තාම තියෙනවා", "News Content": "දිවංගත විජය කුමාරතුංග මහතා අද සිටියේ නම් පවත්නා තත්ත්වය පිළිබඳ නිසැකවම දුක්වන බව හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මැතිනිය පවසයි. සිය සැමියා රාජ්‍ය ත්‍රස්තවාදයට සේම ජ.වි.පෙ ත්‍රස්තවාදයටද එක සේ විරුද්ධ වූ බව ඇය කියා සිටියේ අදට(16) යෙදුණු විජය කුමාරතුංග මහතාගේ 23 වන ගුණානුස්මරණ උළෙල වෙනුවෙන්කටුනායක ,සීදුව 18 කණුව මංසන්ධියේ පැවති චාම් උත්සව අවස්ථාවකට සහභාගී වෙමිනි. සිය සැමියා මෙන්ම තමා එක්ව රටේ යහපත වෙනුවෙන් කළ කී බොහෝ දේ අද වන විට ආපස්සට හරවා ඇතැයි හිටපු ජනාධිපතිනිය චෝදනා කළාය. සැමියා සිරබත් කමින් සිටියදී විඳි වධ වේදනා පිළිබඳ තමාට හොඳින් මතක ඇති බවත්,තවත් සිංහල ත්‍රස්තවාදයක් විසින් සැමියා කුරිරු ලෙස†ඝාතනය කළ බවත් ඇය මෙහිදී සිහිපත් කළාය. අද වන විට සියලු ත්‍රස්තවාදයන් තුරන් කර දැමූ බව හඬ නගා කියූවද එක්තරා ත්‍රස්තවාදයක් තාමත් ක්‍රියාත්මකව ඇති බවත්,එය බලවත්ම ත්‍රස්තවාදය බව අමතක නොකළ යුතු බවත්හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මැතිනිය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=14264", "Category": null, "Parent URL": null}