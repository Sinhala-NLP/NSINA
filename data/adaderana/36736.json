{"Source": "Adaderana", "Timestamp": "August 19, 2013 08:39 am", "Headline": "අපරාධකරුවෙක් පොලිස් දැලේ ", "News Content": "අපරාධ ගණනාවකට සම්බන්ධ පුද්ගලයෙකු වීරකැටිය, වෑකදවල උතුර ප්‍රදේශයේ දී අත්අඩංගුවට ගෙන තිබේ. වීරකැටිය පොලීසියට ලද තොරතුරක් මත සිදුකළ සෝදිසියකදී සැකකරු අත්අඩංගුවට ගෙන ඇති බව සඳහන් වෙයි. සැකකරු විසින් වළදමා තිබු බෝම්බයක් ද පොලීසිය විසින් සොයාගෙන තිබේ. ඔහු 28 හැවිරිදි වළස්මුල්ල ප්‍රදේශයේ පදිංචිකරුවෙක් වන අතර අද(19) වළස්මුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36736", "Category": null, "Parent URL": null}