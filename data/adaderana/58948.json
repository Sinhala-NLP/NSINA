{"Source": "Adaderana", "Timestamp": "April 4, 2016 09:56 pm", "Headline": " උතුරු මැද පළාත් සෞඛ්‍ය රියදුරන් වර්ජනයක", "News Content": "උතුරු මැද පළාත් සෞඛ්‍ය දෙපාර්තමේන්තුවේ රියදුරන් සංකේත වැඩවර්ජනයක නිරත වී තිබේ.සිය සේවාව දෙපාර්තමේන්තු ගත සේවාවක් ලෙස ස්ථාපිත කරන ලෙස ඉල්ලමින් ඔවුන් එම වැඩවර්ජනයේ නිරත වූ බව අද දෙරණ වාර්තාකරු පැවසුවේය.මේ සම්බන්ධයෙන් රජයේ කළමනාකරණ දෙපාර්තමේන්තුව අනුමැතිය ලබාදී තිබුණ ද උතුරු මැද පළාත් ප්‍රධාන ලේකම්වරයා එම අනුමැතියට අනුව කටයුතු නොකරන බව ඔවුන් චෝදනා කරයි.ඉල්ලීම් සඳහා කඩිනමින් යහපත් ප්‍රතිචාරයක් නොලදහොත් අඛන්ඩ වැඩවර්ජනයක් සඳහා යොමුවීමට ද කටයුතු කරන බව එම රියදුරන් පවසයි. මෙම වැඩවර්ජනය හේතුවෙන් රෝහල්වල ගිලන් රථවලින් රෝගීන් ප්‍රවාහනය කිරීම ඇතුළු කටයුතු අඩාල වී ඇති අතර රෝහල් කාර්යය මණ්ඩලය ද දැඩි අපහසුතාවයට පත්ව ඇති බව වාර්තා වෙයි.", "URL": "https://sinhala.adaderana.lk/news.php?nid=58948", "Category": null, "Parent URL": null}