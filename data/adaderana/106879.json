{"Source": "Adaderana", "Timestamp": "March 28, 2019 10:10 am", "Headline": "බන්ධනාගාර නියාමකවරුන් 1164ක් බඳවා ගන්න තීරණයක්", "News Content": "බන්ධනාගාර නියාමකවරුන් බඳවා ගැනීම සඳහා අයදුම්පත් කැඳවීමට බන්ධනාගාර දෙපාර්තමේන්තුව තීරණය කර තිබේ. ඒ අනුව නව බන්ධනාගාර නියාමකවරුන් 1164 දෙනෙකු බඳවා ගැනීමට නියමිතයි. ඊට අදාළ ගැසට් පත්‍රය හෙට(28) දිනයේ නිකුත් කරන බව බන්ධනාගාර දෙපාර්තමේන්තුව සඳහන් කළේය. බන්ධනාගාර නියාමකවරුන්ට අමතරව ජේලවරුන් 79 දෙනෙකු ද බඳවා ගැනීමට නියමිතව තිබේ. අප්‍රේල් මස 22 වන දින දක්වා මෙම තනතුර සඳහා අය දුම්පත් භාරගැනිම සිදු කරන බව බන්ධනාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=106879", "Category": null, "Parent URL": null}