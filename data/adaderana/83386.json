{"Source": "Adaderana", "Timestamp": "January 23, 2018 12:29 pm", "Headline": "  ජය ශ්‍රී ලංකා කණ්ඩායමටයි", "News Content": "19 න් පහල ලෝක කුසලාන ක්‍රිකට් තරඟාවලියේ 09 වන ස්ථානය සඳහා පැවති තරඟයකින් ශ්‍රී ලංකා කණ්ඩායම ජයග්‍රහණය කර තිබේ. කෙන්යා 19 න් පහල කණ්ඩායම සමඟ පැවති එම තරඟය ලකුණු 311 කින් ජය ගැනීමට ශ්‍රී ලංකා 19 න් පහල කණ්ඩායම සමත්ව ඇත. ශ්‍රී ලංකා කණ්ඩායම නියමිත පන්දුවාර 50 තුළ කඩුලු 04 ක් දැවී ලකුණු 419 ක් ලබා ගැනීමට සමත්ව ඇති අතර පිළිතුරු ලෙස කෙන්යානු කණ්ඩායමට පන්දුවාර 35 ක් තුළ සියලු දෙනා දැවී ලබා ගැනීමට හැකි වී ඇත්තේ ලකුණු 108 ක් පමණි.", "URL": "https://sinhala.adaderana.lk/news.php?nid=83386", "Category": null, "Parent URL": null}