{"Source": "Adaderana", "Timestamp": "August 14, 2019 01:01 pm", "Headline": "පෙරහැර සරසන අලි ඇතුන්ට තෙල් සාත්තුවක්", "News Content": "ඇසළ පෙරහැර සමයේ දී හීලෑ කරනු ලැබූ අලි ඇතුන් සඳහා දේශීය වෛද්‍යවරුන් ‘තෙල් සාත්තුව‘ ඇතුළු දේශීය ප්‍රතිකාර සිදු කිරීමේ අවස්ථාවට මධ්‍යම පළාත් ආණ්ඩුකාරවර රජිත් කීර්ති තෙන්නකෝන් මහතා, විෂ්ණු දේවාලයේ බස්නායක නිලමේ මහේන්ද්‍ර රත්වත්ත මහතා ඇතුළු පිරිසක් සහභාගි වී තිබේ. විවිධ ආබාධ සහිත සහ ප්‍රතිකාර අවශ්‍ය අලි ඇතුන් සදහා දේශීය හා බටහිර වෛද්‍ය ප්‍රතිකාර ලබාදීම ඇසළ පෙරහැර සමයේ දී වාර්ෂික සිදු කරන කටයුත්තකි. පේරාදෙණිය විශ්වවිද්‍යාලයේ පශු වෛද්‍ය පිඨයේ අධ්‍යාපනය ලබන සිසුන් සදහා ප්‍රායෝගික පුහුණුව ලබාදීම ද, ඇසළ පෙරහැර සමයේ දී සිදුවෙයි.", "URL": "https://sinhala.adaderana.lk/news.php?nid=116512", "Category": null, "Parent URL": null}