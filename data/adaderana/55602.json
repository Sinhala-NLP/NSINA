{"Source": "Adaderana", "Timestamp": "December 8, 2015 04:49 pm", "Headline": "කොළඹ මාර්ග රැසක ධාවනයට බාධා", "News Content": "දිවයිනේ ප්‍රදේශ රැසකට මේ වන විට අධික වර්ෂාපතනයක් පවතින බව වාර්තා වේ.බස්නාහිර, දකුණ, මධ්‍යම, උතුරු මැද ප්‍රදේශවලට මෙම වර්ෂාපතනය දැඩිව බලපා ඇතැයි සඳහන්ය.විශේෂයෙන්ම කොළඹ ප්‍රදේශයට මේ වන විට ඇද හැලෙන වර්ෂාපතනය හේතුවෙන් තදාසන්න ප්‍රදේශ රැසක මාර්ග ජලයෙන් යටවී ඇති බව අද දෙරණ ප්‍රාදේශීය වාර්තාකරුවන් පැවසීය.මේ නිසා බම්බලපිටිය තුම්මුල්ල, ආශ්‍රිතව මේවන විට දැඩි රථවාහන තදබයක් හටගෙන ඇත.මේ අතර කාලගුණ විද්‍යා දෙපාර්තමේන්තුව පවසන්නේ අද සන්ධ්‍යා කාලයේ හෝ රාත්‍රී කාලයේ මිලිමීටර් 150ට අධික වර්ෂාපතනයක් බලාපොරොත්තු විය හැකි බවයි.මේ අතර අධික වර්ෂාපතනය හේතුවෙන් ගාල්ල දිස්ත්‍රික්කයේ මාර්ග කිහිපයක් ජලයෙන් යටවී ඇති අතර වාහන ගමනාගමනයට බාධා එල්ල වී ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=55602", "Category": null, "Parent URL": null}