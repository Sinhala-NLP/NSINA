{"Source": "Adaderana", "Timestamp": "December 14, 2011 10:47 am", "Headline": "  ප්ලාස්ටික් කූඩ ගැන ජනපති සමග සාකච්ඡා", "News Content": "එළවළු හා පලතුරු ප්‍රවාහනයට ප්ලාස්ටික් කූඩ භාවිතයට ගෙන ඇති ක්‍රියා මාර්ගය පිළිබඳ සාකච්ඡා කිරීම සඳහා කිසි‍වෙකුත් තමාගෙන් ඉල්ලීමක් කර නැති බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. විරෝධය පානවුන් ඒ පිළිබඳ සාකච්ඡා කිරීමට හෝ නොපැමිණීම පිළිබඳ තමන් කනගාටුවට පත්වන බව හෙතෙම අද පාර්ලිමේන්තුවේදී කියා සිටියේය. ගොවීන් හෝ වෙළඳුන් තමාගෙන් ඉල්ලීමක් කරනු ලැබුවහොත් පවත්නා ගැටලු පිළිබඳ සාකච්ඡා කිරීමටත්,එමගින් විසඳුමකට ඒමටත් ක්‍රියා කරන බව ඔහු සඳහන් කළේය. කෙසේ වෙතත් මේ පිළිබඳ වෙළඳ සංගම් නියෝජිතයින්,ගොවි සමිති නියෝජිතයින් අරලියගහ මන්දිරයේදී අද සවස ජනාධිපතිවරයා සමග සාකච්ඡාවක් පවත්වන බවත්,ඉදිරි ක්‍රියා මාර්ග පිළිබඳ එහිදී තීරණයකට ඒමට අදහස් කරන බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20677", "Category": null, "Parent URL": null}