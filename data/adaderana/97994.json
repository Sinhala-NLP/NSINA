{"Source": "Adaderana", "Timestamp": "October 21, 2018 10:25 am", "Headline": "උඩරට දුම්රිය කොට උඩ", "News Content": "දුම්රිය පීලිපැනීමක් හේතුවෙන් උඩරට දුම්රිය මාර්ගයේ දුම්රිය ධාවනයට බාධා එල්ල වී තිබේ. අද(21) උදෑසන 6.30ට පමණ රදැල්ල ප්‍රදේශයේ දී සේවා දුම්රියක් මෙලෙස පීලිපැනීමට ලක්ව ඇති බව දුම්රිය ප්‍රධාන පාලක මැදිරිය සඳහන් කළේය. පීලිපැනීමට ලක් වූ මැදිරි පීලිගත කිරීමේ කටයුතු මේ වන විට සිදුකෙරෙන බව සඳහන් වෙයි. මේ අතර පළුගස්වැව සහ ගල්ඔය අතර ප්‍රදේශයේ දී වන අලියෙකු දුම්රියක ගැටීම හේතුවෙන් බාධා එල්ල වී තිබු මඩකලපුව දුම්රිය මාර්ගයේ ධාවන කටයුතු මේ වන විට යථා තත්ත්වයට පත් කර ඇති බව ද දුම්රිය ප්‍රධාන පාලක මැදිරිය පවසයි.", "URL": "https://sinhala.adaderana.lk/news.php?nid=97994", "Category": null, "Parent URL": null}