{"Source": "Adaderana", "Timestamp": "November 13, 2013 04:39 pm", "Headline": "සිරිකොත ඉදිරිපිට නොසන්සුන්", "News Content": "එක්සත් ජාතික පක්ෂයේ සිරිකොත පක්ෂ මූලස්ථානය ඉදිරිපිට පිරිසක් විරෝධතා දැක්වීමත් සමග මේ වන විට නොසන්සුන්තාවක් හටගෙන තිබේ. අද (13) පස්වරුවේ එහි “මානව හිමිකම් සමුළුවක්“පැවැත්වීමට කටයුතු සූදානම් කර තිබුණු අතර අතුරුදහන්වූවන්ගේ පවුල් කිහිපයක ඥාතීන් පිරිසක්ද මෙම අවස්ථාවට සහභාගීව සිටින බව අද දෙරණ වාර්තාකරු කියා සිටියි. කෙසේ වෙතත් සිරිකොත ඉදිරිපිට උද්ඝෝෂණයේ නිරත පිරිස් එම සමුළුවට සහභාගීවීම සඳහා විපක්ෂ නායක රනිල් වික්‍රමසිංහ මහතා පැමිණෙද්දී ඔහුගේ වාහනයට ප්‍රහාර එල්ල කර ඇති බව කියැවෙයි. එම සිදුවීමත් සමග එක්සත් ජාතික පාක්ෂිකයන් හා විරෝධතාකරුවන් අතර යම් ගැටුම්කාරී තත්ත්වයක් වර්ධනයවී ඇති බව අප වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=38814", "Category": null, "Parent URL": null}