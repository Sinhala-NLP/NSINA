{"Source": "Adaderana", "Timestamp": "July 17, 2018 09:16 am", "Headline": "මත්ද්‍රව්‍ය ජාවාරම්කරුවන්ට දැඩි දඬුවම් ලබා දෙනවා", "News Content": "මත්ද්‍රව්‍ය ජාවාරම්කරුවන්ට ඉදිරියේදී දැඩි දඬුවම් පමුණුවන බව රාජ්‍ය පරිපාලන හා කළමනාකරණ සහ නීතිය හා සාමය පිළිබඳ නියෝජ්‍ය අමාත්‍ය නලින් බණ්ඩාර මහතා පවසයි. මාධ්‍යවේදින් නැගු ප්‍රශ්නවලට පිළිතුරු දෙමින් අමාත්‍යවරයා මේ බව සඳහන් කළේය. මේ අතර මහා පරිමාණ මූල්‍ය වංචා සහ දුෂණ සිද්ධි සම්බන්ධයෙන් වන නඩු විභාග කිරීම සඳහා ස්ථාපිත කෙරුණු විශේෂ මහාධිකරණ පළමු අධිකරණ පිහිටුවීමේ කටයුතු මෙම මස අවසාන වන විට ආරම්භ කරන බව නියෝජ්‍ය අමාත්‍යවරයා පෙන්වා දෙයි. එක්සත් ජාතික පක්ෂ පාර්ලිමේන්තු මන්ත්‍රී කණ්ඩායම් රැස්වීම ඊයේ(16) සවස අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අරලිගහ මන්දිරයේදී පැවැත්වුණි.", "URL": "https://sinhala.adaderana.lk/news.php?nid=92683", "Category": null, "Parent URL": null}