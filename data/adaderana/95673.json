{"Source": "Adaderana", "Timestamp": "September 6, 2018 08:35 pm", "Headline": "ලංකාවට අලුතින් පත්ව ආ රාජ්‍ය තාන්ත‍්‍රිකයින්", "News Content": "මෙරටට අලුතින් පත්ව ආ රාජ්‍ය තාන්ති‍්‍රකයෝ සිව් දෙනෙක් අද (06) පෙරවරුවේ කොටුව ජනාධිපති මන්දිරයේ දී ජනාධිපති මෛතී‍්‍රපාල සිරිසේන මහතා වෙත සිය අක්තපත‍්‍ර බාර දුන්හ. ස්විට්සර්ලන්තය, මැලේසියාව, ගෝතමාලාව සහ සැම්බියා රාජ්‍ය සඳහා මෙලෙස නව තානාපතිවරු සහ මහකොමසාරිස්වරු පත්ව සිටී. ඔවුන්ගේ නම් පහත පරිදි වේ. 01- Mr. Hanspeter Mock – Ambassador of Switzerland 02- Mr. Tan Yang Thai – High Commissioner of Malaysia 03- Mr. Geovani Rene Castillo – Ambassador of Guatemala 04- Ms. Judith Kangoma Kapijimpanga – High Commissioner of the Republic Zambia මෙහිදී නව රාජ්‍ය තාන්ති‍්‍රකයින් ඇමතූ ජනාධිපතිතුමා සඳහන් කළේ ඉහළ ජාත්‍යන්තර සහයෝගයක් සමඟ සංවර්ධනයේත්, සංහිඳියාවේත් අරමුණු ජයග‍්‍රහණය කිරීම සඳහා ශ‍්‍රී ලංකාව යන ගමනේදී නව රාජ්‍ය තාන්ති‍්‍රකයින් ද ඊට උපරිම සහය ලබාදෙනු ඇතැයි තමා විශ්වාස කරන බවයි.", "URL": "https://sinhala.adaderana.lk/news.php?nid=95673", "Category": null, "Parent URL": null}