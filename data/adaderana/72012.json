{"Source": "Adaderana", "Timestamp": "April 12, 2017 12:28 pm", "Headline": "ඩී.එන්.ඒ බලා ඖෂධ නියම කිරීමේ වැඩපිළිවෙළක්", "News Content": "රෝගීන්ගේ ඩී.එන්.ඒ පරීක්ෂා කර බලා ඒ අනුව ඖෂධ නියම කිරීමේ වැඩපිළිවෙළක් ක්‍රියාත්මක කිරීමට තමන් අනුමැතිය ලබා දුන් බව සෞඛ්‍ය අමාත්‍ය රාජිත සේනාරත්න මහතා පවසයි. අමෙරිකාවේ විශේෂඥ වෛද්‍යවරුන් පිරිසක් සිදුකරන ලද පර්යේෂණයක ප්‍රගතිය මත රජයේ රෝහල්වල එය ක්‍රියාත්මක කිරීමට අනුමැතිය ලබා දුන් බව සෞඛ්‍ය අමාත්‍යවරයා සඳහන් කළේය. ඒ අනුව පිළිකා රෝගීන් සඳහා මෙම ප්‍රතිකාර ක්‍රමය පළමුව ආරම්භ කිරීමට නියමිත බවද රාජිත සේනාරත්න මහතා කියා සිටියේය.", "URL": "https://sinhala.adaderana.lk/news.php?nid=72012", "Category": null, "Parent URL": null}