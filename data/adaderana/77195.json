{"Source": "Adaderana", "Timestamp": "September 6, 2017 01:02 pm", "Headline": "අර්ජුන් ඇලෝසියස්ට නොතීසි ", "News Content": "ප්‍රකාශයක් ලබා දීමට සඳහා කොමිසම හමුවේ පෙනී සිටින ලෙස අර්ජුන් ඇලෝසියස්ට නොතීසි නිකුත් කර තිබේ. ඒ අනුව අදාළ නිලධාරීන් ඒ බව දැනුම් දීමට ඇලෝසියස් මහතාගේ නිවසට හා කාර්යාලයට ගියද ඔහු එහි නොසිටි බව කොමිසම හමුවේ සඳහන් කෙරිණි. මේ සම්බන්ධයෙන් ඇලෝසියස් මහතාට දැනුම් දීමට ඔහුගේ නීතිඥවරුන්ට දන්වා ඇති බව ද වාර්තා වෙයි. කෙසේ වෙතත් අර්ජුන් ඇලෝසියස් මහතාට ද්විත්ව පුරවැසිභාවය තිබෙන බවත් එයට අදාළ විදේශ ගමන් බලපත්‍රවල අදාළ තොරතුරු බැඳුම්කර කොමිසමට බාර දෙන ලෙසත් මෙහිදී දැනුම් දී තිබේ.", "URL": "https://sinhala.adaderana.lk/news.php?nid=77195", "Category": null, "Parent URL": null}