{"Source": "Adaderana", "Timestamp": "October 5, 2013 08:16 am", "Headline": "බත්තරමුල්ල - රාජගිරිය වාහන ධාවනයට සීමා ", "News Content": "අද රාත්‍රි 9.00 සිට හෙට උදෑසන 5.00 දක්වා රාජගිරිය සහ බත්තරමුල්ල අතර මාර්ගයේ රථවාහන ගමනා ගමනයට සීමා පනවන බව පොලීසිය පවසයි. රාජගිරිය සහ බත්තරමුල්ල දක්වා මාර්ගය මංතීරු 03 කින් සමන්විතය. ඒ අනුව අදාළ කාලය තුළ එම මාර්ගයේ මංතීරු 02 ක පමණක් රථවාහන ගමනාගමනය සිදුකෙරෙන බව සඳහන්ය. එම මාර්ගයේ පොල්දුව පාලමේ සිදුකෙරෙන අලුත්වැඩියා කටයුත්තක් හේතුවෙන් මෙලෙස රථවාහන ගමනා ගමනය සීමා කරන බව පොලිසිය පවසයි.", "URL": "https://sinhala.adaderana.lk/news.php?nid=37922", "Category": null, "Parent URL": null}