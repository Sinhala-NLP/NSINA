{"Source": "Adaderana", "Timestamp": "January 26, 2013 11:48 am", "Headline": "පුද්ගල ජාවාරම ගැන කතා කරන්න ඔස්ට්‍රේලියාවෙන් එයි", "News Content": "ඔස්ට්‍රේලියානු නියෝජ්‍ය විපක්ෂනායිකා ජුලී බිෂොප් ඇතුළු නියෝජිතයින් පිරිසක් ශ්‍රී ලංකාවේ සංචාරයක් ආරම්භ කිරීමට නියමිතව තිබේ. නීති විරෝධි අයුරින් ශ්‍රී ලාංකිකයින් ඔස්ට්‍රේලියාවට ඇතුළුවීම ගැන සාකච්ඡා කිරීම ඔවුන්ගේ අපේක්ෂාව වේ. ඒ අනුව එකී සංචාරය හෙට ආරම්භ කිරීමට නියමිත අතර ඒ සඳහා එරට ලිබරල් පක්ෂයේ නියෝජිතයින් පිරිසක් ද එක්වනු ඇති බව විදෙස් මාධ්‍ය වාර්තා කරයි. එම සංචාරයේදී ඔවුන් පුද්ගල ජාවාරම සම්බන්ධයෙන් ශ්‍රී ලංකා රජයේ ‍මෙන්ම විපක්ෂයේ ඉහළ පෙළේ නියෝජිතයින් සමග සාකච්ඡා කිරීමට බලාපොරොත්තු වන බව එකී වාර්තාවල දැක්වෙයි. එසේම ඔවුන් යාපනයේ ද සංචාරය කිරීමට නියමිත අතර එහිදී ද්‍රවිඩ නායකයින් සමග සාකච්ඡා කිරීමට නියමිතව ඇත.", "URL": "https://sinhala.adaderana.lk/news.php?nid=31084", "Category": null, "Parent URL": null}