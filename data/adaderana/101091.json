{"Source": "Adaderana", "Timestamp": "December 21, 2018 11:26 am", "Headline": "පතල් අනතුරකින් 5ක් ජීවිතක්ෂයට", "News Content": "චෙක් රාජ්‍යයේ පතල් අනතුරකින් සේවකයන් පස්දෙනෙක් මියගොස් ඇත. ඉන් කිහිපදෙනෙක් අතුරුදන්ව ඇති අතර විපතට පත් පිරිස් සොයා මෙහෙයුම් තවදුරටත් ක්‍රියාත්මකය. චෙක් ජනරජයේ ගල් අඟුරු පතලක සිදුවූ පිපිරීමකින් පතල් කම්කරුවන් පස්දෙනෙක් මියගොස් තවත් අටදෙනෙක් අතුරුදන්ව ඇති බවට වාර්තා වෙයි. මීතෙන් වායුව කාන්දු වීම හේතුවෙන් අදාළ පිපිරීම සිදුව ඇති බවද වැඩිදුරටත් සඳහන්ය. සිදුවීමෙන් තවත් පිරිසක් තුවාල ලබා ඇති අතර භූගත සේවා ස්ථානයක අදාළ පිපිරීම සිදුව තිබීමද විශේෂත්වයකි. මේ හේතුවෙන් අතුරුදන්වූවන් සෙවීමේ කටයුතු වලට බාධා එල්ල වී ඇති බවද සඳහන්ය. අතුරැදන්වූවන් සෙවීමේ කටයුතු තවදුරටත් ක්‍රියාත්මක අතර මරණ සංඛ්‍යාව ඉහළ යාහැකි බවටද විදෙස් වාර්තා පෙන්වා දෙයි.", "URL": "https://sinhala.adaderana.lk/news.php?nid=101091", "Category": null, "Parent URL": null}