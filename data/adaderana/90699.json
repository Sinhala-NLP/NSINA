{"Source": "Adaderana", "Timestamp": "June 11, 2018 08:52 am", "Headline": "ඇඟළුම් හලක් ගිනි ගනියි", "News Content": "කළුතර, දොඩංගොඩ හංදියේ දෙමහල් ගොඩනැඟිල්ලක ගින්නක් හටගෙන ඇති බව අද දෙරණ වාර්තාකරු පවසයි. ගොඩනැඟිල්ලේ පවත්වාගෙන යනු ලැබු ඇඟළුම් කර්මාන්ත ශාලාවක අද(11) අලුයම 5.15ට පමණ මෙම ගින්න හටගෙන ඇති බව පොලීසිය සඳහන් කළේය. දොඩංගොඩ පොලීසිය සහ කළුතර ගිනි නිවන ඒකකය එක්ව ගින්න මැඩපවත්වා තිබේ. ගින්න හට ගැනීමට හේතුව මෙතෙක් අනාවරණය වී නොමැති අතර සිදුවූ අලාභයද තක්සේරු කර නොමැති බව පොලීසිය සඳහන් කළේය. මෙම ගොඩනැඟිල්ල බස්නාහිර පළාත් සභා මන්ත්‍රී ජගත් විතාන මහතාට අයත් ගොඩනැගිල්ලකි. සිද්ධිය සම්බන්ධයෙන් දොඩංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90699", "Category": null, "Parent URL": null}