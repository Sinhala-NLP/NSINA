{"Source": "Adaderana", "Timestamp": "May 23, 2016 09:38 am", "Headline": " සාගල නිරීක්ෂණ චාරිකාවක", "News Content": "නායයාම් සහ ගංවතුර තත්ත්වය හේතුවෙන් ක්‍රියාවට නංවා ඇති ආපදා කළමණාකරණ මධ්‍යස්ථානයේ මෙහෙයුම් ඒකකයේ කටයුතු පිළිබඳ සොයා බැලීම සඳහා නීතිය, සාමය සහ දක්ෂිණ සංවර්ධන අමාත්‍ය සාගල රත්නායක මහතා එහි ගොස් තිබේ.එම අවස්ථාවට ආපදා කළමනාකරණ අමාත්‍ය අනුර ප්‍රියදර්ශන යාපා මහතා ද එක්ව ඇති බව සඳහන්ය.මෙහෙයුම් ඒකකය වෙත ගිය අමාත්‍යවරුන් දෙදෙනා නිලධාරීන් සමග සුහද කතාබහක නිරත වී ඇති අතර ඔවුන් සිදු කරන සේවය පිළිබඳව ස්තූතිය පළ කර තිබේ.මේ අතර සාගල රත්නායක අමාත්‍යවරයා ශ්‍රී ලංකා නාවික හමුදාව මගින් ක්‍රියාත්මක කරනු ලබන නාවික හමුදාවේ ආපදා කළමණාකරන මෙහෙයුම් මැදිරියේ නිරීක්ෂණ චාරිකාවකට ද එක්ව තිබේ.", "URL": "https://sinhala.adaderana.lk/news.php?nid=60406", "Category": null, "Parent URL": null}