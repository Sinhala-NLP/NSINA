{"Source": "Adaderana", "Timestamp": "May 22, 2015 04:42 pm", "Headline": "ලේබල් මාරුකර වෙළඳපළට එවන්න හැදූ මාළු ටින් 42,000ක් පානදුරින් මාට්ටු", "News Content": "මුද්‍රිත ලේබල් මාරුකර වෙළඳපළට නිකුත් කිරීමට සුදානම් කර තිබු ටින් මාළු තොගයක් පාරිභෝගික කටයුතු පිළිබඳ අධිකාරිය විසින් පානදුර, සෙල්වත්ත ප්‍රදේශයෙන් සොයාගෙන තිබේ.පානදුර උතුර පොලිසියට ලැබුණු තොරතුරකට අනුව සිදුකළ වැටලීමකදී නිවසක ගබඩා කර තිබු මාළු ටින් 42,000ක තොගයක් සොයා ගත් බව පාරභෝගික අධිකාරිය පවසයි. වැටලීම සිදුකරන විටත් එම ටින් මාළු වල මුද්‍රිත ලේබල් මාරුකරමින් සිටි බව එම අධිකාරිය කියයි.සොයාගත් ටින් මාළු තොගයේ වටිනාකම රුපියල් ලක්ෂ 80,000ක් පමණ වන බව පැවසේ. අදාළ ගබඩාව අයත් සමාගමට එරෙහිව නඩු පැවරීමට කටයුතු කරන බව පාරිභෝගික කටයුතු පිළිබඳ අධිකාරියේ සභාපති රූමි මර්ෂුක් මහතා සඳහන් කළේය.", "URL": "https://sinhala.adaderana.lk/news.php?nid=51515", "Category": null, "Parent URL": null}