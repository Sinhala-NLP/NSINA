{"Source": "Adaderana", "Timestamp": "August 17, 2016 01:12 pm", "Headline": " ඉන්ධන නෞකාවක් ඉන්දුනීසියානු මුහුදු සීමාවේ දී අතුරුදන්", "News Content": "මලයාසියාවට අයත් ඉන්ධන නෞකාවක් ඉන්දුනීසියානු මුහුදු සීමාවේ දී අතුරුදන්ව තිබේ.නිවේදනයක් නිකුත් කරමින් මලයාසියානු එම්.එම්.ඊ.ඒ. ඒජන්සිය මේ බව ප්‍රකාශ කර ඇති බව විදෙස් මාධ්‍ය වාර්තා කරයි.ඩීසල් ලීටර් ලක්ෂ 9ක් රැගත් නෞකාවක් මෙලෙස අතුරුදන්ව තිබේ.පසුගිය සඳුදා දිනයේ මලයාසියාවේ තන්ජුන්ග් පෙලිපස් වරායේ සිට එම නෞකාව පැමිණ ඇති බව වාර්තා වෙයි.අදාළ නෞකාව සමග පැවති සම්බන්ධතා පුලාව් බිලින්ටන් දූපත ආසන්නයේ දී බිඳ වැටී ඇති බව ඉන්දුනීසියාව පවසයි.පසුගිය ජුනි මාසයේදී ද මුහුදු කොල්ලකරුවන් විසින් අත්පත් කරගනු ලැබු මලයාසියානු ඉන්ධන නෞකාවක තෙල් වෙනත් නැවකට ලබාගැනීමෙන් පසුව එම නෞකාව මුදාහරිනු ලැබීය.", "URL": "https://sinhala.adaderana.lk/news.php?nid=63154", "Category": null, "Parent URL": null}