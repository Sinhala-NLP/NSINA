{"Source": "Adaderana", "Timestamp": "October 30, 2012 09:07 am", "Headline": "වැඩි වැඩියෙන් කිරි දොවන්න ගොවීන්ට  ගුණාත්මක තෘණ බෙදයි", "News Content": "ජාතික සත්ව ආහාර දිනය අදට (30) යෙදී තිබේ. මේ යටතේ දේශීය දියර කිරි නිෂ්පාදනය ඉහළ නැංවීම සහ ගුණාත්මක තෘණ වගාව ඉහළ නැංවීම සඳහා කිරිගොවීන් යොමු කරවීමට පියවර ගෙන ඇති බව පශු සම්පත් හා ග්‍රාමීය කර්මාන්ත අමාත්‍යාංශය පවසයි. දිවයිනේ තෝරාගත් ගොවීන් 9180 දෙනෙකු සඳහා තෘණ පඳුරු ලක්ෂ 46ක් නොමිලේ ලබාදීමට ද අමාත්‍යාංශය පියවර ගෙන තිබේ. කිරිදෙනුන්ගේ පෝෂණ මට්ටම ඉහළ නංවා ලබාගත හැකි දියර කිරි ප්‍රමාණය ප්‍රවර්ධනය කිරීම වැඩපිළිවෙළේ අරමුණයි. ජාතික සත්ත්ව ආහාර දින ප්‍රධාන සැමරුම් උත්සවය විෂය භාර අමාත්‍ය ආරුමුගම් තොන්ඩමන් මහතාගේ ප්‍රධානත්වයෙන් අද (30) කොළඹදී පැවැත්වේ.", "URL": "https://sinhala.adaderana.lk/news.php?nid=28735", "Category": null, "Parent URL": null}