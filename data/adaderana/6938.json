{"Source": "Adaderana", "Timestamp": "February 26, 2010 03:22 am", "Headline": "මන්නාරමින් බිම් බෝම්බ 3 ක්", "News Content": "මන්නාරම කල්පාඩු මාර්ගයේ දෙවන කි‍ලෝමීටර කණුව අසළ කැළෑ බද ප්‍රදේශයක වල දමා තිබූ යුධ ටැංකි නාශක බිම් බෝම්බ 3 ක් පොලිසිය විසින් සොයා ගෙන තිබේ. එම බෝම්බ කිලෝග්‍රෑම් 15 ක් සහ 16 ප්‍රමාණයේ ඒවා බව මන්නාරම පොලිසිය පවසයි. යුද හමුදා බෝම්බ නිශ්ක්‍රීය අංශයේ නිලධාරීන් විසින් එම බෝම්බ නිශ්‍ක්‍රීය කර ඇත. මේ අතර ත්‍රිකුණාමලය කඩකරච්චේන ප්‍රදේශයේ වළ දමා තිබූ ටී 56 ගිනි අවියක් සොයා ගැනීමට ත්‍රිකුණාමලය දිසා බුද්ධි ඒකකය සමත් ව ඇති බව සඳහන්ය.", "URL": "https://sinhala.adaderana.lk/news.php?nid=6938", "Category": null, "Parent URL": null}