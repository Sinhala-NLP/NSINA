{"Source": "Adaderana", "Timestamp": "April 30, 2019 07:38 pm", "Headline": "සියෝන් දේවස්ථානයට බොම්බකරු ආව හැටි", "News Content": "මඩකලපුව සියෝන් දේවස්ථානයට මරාගෙන මැරෙන ප්‍රහාරය එල්ල කළ බෝම්බකරු එදින අලුයම මුස්ලිම් දේවස්ථානයක් ඉදිරිපිට රැදී සිටින අවස්ථාවේ පොලිස් ජීප් රියක් එම ස්ථානයට පැමිණෙන ආකාරය ජාත්‍යන්තර මාධ්‍ය වාර්තා කර තිබුණි. එම දර්ශනවල දැක්වුණේ, පොලිස් ජීප් රථයෙන් පැමිණෙන නිලධාරීන් එහි සිටම දේවස්ථානය දෙසට විදුලි පන්දම එල්ල කරන ආකාරයයි. පාස්කු ඉරුදින මඩකලපුව සියෝන් දේවස්ථානයට ප්‍රහාරය එල්ල කිරීම සඳහා බෝම්බකරු එදින අළුයම 3.10ට පමණ මෙම ත්‍රීරෝද රථයෙන් මඩකලපුවේ පිහිටි දේවස්ථානයක් වෙත පැමිණ ඇත. එලෙස පැමිණෙන බෝම්බකරු ඉස්ලාමීය දේවස්ථානය ඉදිරියෙන් ත්‍රීරෝද රථයෙන් බසින්නේ අළුයම 3.18ට. එහිදී ඉස්ලාමීය දේවස්ථානයේ ගේට්ටුව වසා දමා තිබීම නිසා බෝම්බකරු ඔබමොබ ඇවිද ඇවිද සින අයුරු දක්නට ලැබේ. අළුයම 4.42ට පමණ එම ස්ථානයට පොලිස් රථයක් පැමිණ විදුලි පන්දමක් මුස්ලිම් දේවස්ථානයේ ගේට්ටුව දෙසට යොමුකළද එහි බෝම්බකරු සිටින අයුරු දැකගත නොහැකි වූ බව ස්කයි නිව්ස් පුවත්සේවය වාර්තාකර තිබුණේ. අනතුරුව එම රථය අදාල ස්ථානයෙන් පිටව ගිය පසු අළුයම 5.25ට පමණ බෝම්බකරු සිය ජංගම දුරකථනය භාවිත කරමින් ඔබමොබ ගමන්කරමින් සිටියි. පැය දෙකහමාරකට අධික කාලයක් ඉස්ලාම් දේවස්ථනයේ ගේට්ටුව අසල රැඳී සිටින බෝම්බකරු පසුව අළුයම 5.41ට දේවස්ථානය තුළ සිටින පුද්ගලයෙකු පැමිණ ප්‍රධාන ගේට්ටුව විවිර කළ පසු දේවස්ථාන තුළට පිවිසෙයි. අනතුරුව අළුයම 5.46ට පමණ බෝම්බකරු සිය ජංගම දුරකථනයෙන් ඇමතුමක් ලබාගෙන දේවස්ථානය තුළින් ගමන් කරන අයුරු දක්නට ලැබේ. ඉන්පසු අළුයම 5.58ට පමණ ඔහු දේවස්ථානය තුළ සිටින තවත් පුද්ගලයෙකු සමග කතාබහකරනු ඇති. අළුයම 6.05ට බෝම්බකරු දේවස්ථානයේ සිටින බැතිමතුන් පිරිසක් සමග ආගමිකවතාවත්වල නිරතවන අයුරුද දක්නට තිබේ. පසුව ඔහු අළුයම 6.18ට එම ස්ථානයෙන් නැගිට යන ආකාරය දර්ශන වල ඇ.. අනතුරුව අළුයම 6.20ට පමණ ඉස්ලාම් දේවස්ථානයේ තවත් ස්ථානයක හුදකලාව යාඥාකරමින් සිටියේ දැඩි නොසන්සුන්කාරී ස්වාභාවයකින්. පසුව ඔහු පෙරවරු 8.12ට පමණ දේවස්ථානයෙන් පිටව යනවා. මේ ඔහු තවත් සීසීටීවී කැමරාවක පෙරවරු 8.20ට පමණ දිස්වූ අකාරයද දක්ට තිබේ. නැවත වරක් පෙරවරු 8.52ට පමණ පමණ ඉස්ලාම් දේවස්ථානය වෙත බෝම්බකරු පැමිණෙන්නේ හැඳ සිටි ටීෂර්ටයද මාරුකර දමමින්. විනාඩි 40ට පමණ පසු බෝම්බකරු යළිත් වතාවක් ඉස්ලාම් දේවස්ථානයෙන් පිටව යන්නේ පෙරවරු 9.33ට. ඔහු පෙරවරු 9.34ට දේවස්ථාන භූමියෙන් පිටතට පැමිණියා. බෝම්බකරු සියෝන් දේවස්ථානය වෙත ගමන්ගන්නා ආකාරය ද දර්ශන වල දැක ගත හැකි විය.", "URL": "https://sinhala.adaderana.lk/news.php?nid=108978", "Category": null, "Parent URL": null}