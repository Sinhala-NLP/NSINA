{"Source": "Adaderana", "Timestamp": "October 12, 2015 07:04 am", "Headline": "අ.පො.ස(උ/පෙ)ප්‍රායෝගික පරීක්ෂණ ඇරඹෙයි", "News Content": "අධ්‍යයන යන පොදු සහතික පත්‍ර (උ/පෙ) විභාගයේ ප්‍රායෝගික පරික්ෂණ අද සිට ආරම්භ වේ.විභාග දෙපාර්තමේන්තුව කියා සිටියේ ගෘහ විද්‍යාව, නර්තනය, පෙරදිග සහ අපරදිග සංගීතය යන විෂයන්ට අදාළ ප්‍රායෝගික පරීක්ෂණ අද දිනයේදී පැවැත්වෙන බවයි.කෙසේ වෙතත් නාට්‍ය හා රංග කලාව විෂයට අදාළ ප්‍රායෝගික පරීක්ෂණ ලබන 16 වනදා පැවැත්වෙන බව ද විභාග දෙපාර්තමේන්තුව සඳහන් කරයි.අදාළ විෂයන් සදහා ඉදිරිපත් වන ළමුන් සංඛ්‍යාව අනුව ප්‍රායෝගික පරීක්ෂණ පැවැත්වෙන දින ගණන වෙනස්විය හැකි බව එම දෙපාර්තමේන්තුව කියා සිටියි.පාසල් අයදුම්කරුවන් සඳහා අදාළ විභාග ප්‍රවේශ පත්‍ර විදුහල්පතිවරයාගෙන් ලබා ගත හැකි අතර පෞද්ගලික අයදුම්කරුවන් සදහා වන විභාග ප්‍රවේශ පත්‍ර තැපැල් මගින් යොමු කර ඇති බව විභාග දෙපාර්තමේන්තුව සඳහන් කරයි.මේ පිළිබඳ වැඩිදුර තොරතුරු 011 2 78 42 08 , 011 2 78 45 37 හෝ 011 31 88 350 යන දුරකතන අංකවලින් ලබා ගත හැකි බව විභාග දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=54382", "Category": null, "Parent URL": null}