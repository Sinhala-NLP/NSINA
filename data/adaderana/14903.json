{"Source": "Adaderana", "Timestamp": "March 17, 2011 03:45 pm", "Headline": "බේරුවල ඡන්ද අපේක්ෂකයෙකුට ප්‍රහාරයක්", "News Content": "බේරුවල නගර සභාව සඳහා තරග වදින අපේක්ෂකයෙකුගේ නිවසට පැමිණි කිසියම් පිරිසක් විසින් එම අපේක්ෂකයා සහ ඔහුගේ මවට පහරදීමේ සිද්ධියක් වාර්තා වී ඇති බව පොලිසිය පවසයි. එම නගර සභාව සඳහා තරගවදින එක්සත් ජාතික පක්ෂ අපේක්ෂකයකු මෙසේ පහරකෑමට ලක්ව ඇති බව සඳහන්ය. සුළු තුවාල ලබා තිබූ එම අපේක්ෂකයා සහ ඔහුගේ මව කළුතර, නාගොඩ මහ රෝහලට ඇතුළත් කර ඇති බව ද පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=14903", "Category": null, "Parent URL": null}