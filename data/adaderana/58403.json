{"Source": "Adaderana", "Timestamp": "March 20, 2016 09:41 am", "Headline": "විදුලිසැර වැදී මරුට", "News Content": "විදුලිසැර වැදීමෙන් එරාවූර් ප්‍රදේශයේදී පුද්ගලයෙකු මියගොස් තිබේ.අලුතින් ඉදිකරන ලද ළිඳක් තුළ විදුලි මෝටරයක් භාවිතයෙන් වැලි සහ ජලය ඉවත් කරමින් සිටි පුද්ගලයෙකුට මෙලෙස විදුලිසැර වැදී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.අදාළ පුද්ගලයා එරාවුර් රෝහලට ඇතුළත් කිරීමේ දී මියගොස් ඇති අතර මියගොස් ඇත්තේ එරාවූර් ප්‍රදේශයේ පදිංචි 31 හැවිරිදි පුද්ගලයෙකි.පශ්චාත් මරණ පරීක්ෂණය සිදුකිරීමෙන් අනතුරුව මෘත ශරීරය ඥාතීන්ට භාරදීමට පියවර ගෙන තිබේ.", "URL": "https://sinhala.adaderana.lk/news.php?nid=58403", "Category": null, "Parent URL": null}