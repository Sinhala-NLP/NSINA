{"Source": "Adaderana", "Timestamp": "May 20, 2012 09:30 am", "Headline": "සැමියා බිරිඳට පහරදී මරාදමලා", "News Content": "මීටියාගොඩ, මැදගොඩ ප්‍රදේශයේ දී කාන්තාවක් ඝාතනය කර තිබේ. පවුල් ආරවුලක් දුරදිග යාමෙන් අදාළ කාන්තාවගේ ස්වාමිපුරුෂයා විසින් සිදුකළ පහරදීමක දී මෙම ඝාතනය සිදුව ඇති බවට අනාවරණය වී ඇති බව පොලිසිය පවසයි. පහරදීමෙන් තුවාල ලැබූ කාන්තාව බලපිටිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. මෙලෙස ඝාතනයට ලක්ව ඇත්තේ 27 හැවිරිදි කාන්තාවකි. සැකකරු අත්අඩංගුවට ගෙන ඇති අතර ඔහු අද(20) බලපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=24381", "Category": null, "Parent URL": null}