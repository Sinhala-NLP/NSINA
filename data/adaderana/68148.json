{"Source": "Adaderana", "Timestamp": "January 15, 2017 03:21 pm", "Headline": "ගවමස් විකුණු අයෙක් අත්අඩංගුවට ", "News Content": "බලපත්‍ර නොමැතිව තලවකැලේ ප්‍රදේශයේ පවත්වාගෙන ගිය ගවමස් අලෙවිසැලක් වටලා පුද්ගලයෙකු පොලිස් විශේෂ කාර්යය බලකා මඟීන් අත්අඩංගුවට ගෙන තිබේ. තලවකැලේ කඳවුරේ නිලධාරීන්ට ලද තොරතුරක් මත අදාළ වැටලීම සිදුකර තිබේ. තලවකැලේ නව බස්නැවතුම්පල ඉදිරිපිට පවත්වාගෙන ගිය ගවමස් අලෙවිසැලේ තිබී ගවමස් කිලෝග්‍රෑම් 12කට වැඩි ප්‍රමාණයක් එහිදී පොලිස් විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරු සහ ගවමස් තොගය වැඩිදුර විමර්ශන සඳහා තලවකැලේ පොලීසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68148", "Category": null, "Parent URL": null}