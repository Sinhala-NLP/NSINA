{"Source": "Adaderana", "Timestamp": "December 31, 2016 02:21 pm", "Headline": " ව්‍යාජ නෝට්ටු සමග 1ක් අල්ලයි", "News Content": "ව්‍යාජ මුදල් නෝට්ටු තොගයක් සමග පුද්ගලයෙකු හිගුරාන නගරයේදී අත්අඩංගුවට ගෙන තිබේ.අම්පාර පොලීසියේ අපරාධ විමර්ශන අංශය වෙත ආපන ශාලාවක හිමිකරුවෙකු විසින් කළ දැනුම්දීමකට අනුව අදාළ පුද්ගලයා අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබූ ලැප්ටොප් පරිඝණයක් සහ මුද්‍රණ යන්ත්‍රයක් පොලිසිය බාරයට ගෙන තිබේ.සැකකරු අම්පාර ප්‍රදේශයේ පදිංචි 48 හැවිරිදි පුද්ගලයෙකි.ඔහු අම්පාර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ජනවාරි මස 04 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=67552", "Category": null, "Parent URL": null}