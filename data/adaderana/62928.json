{"Source": "Adaderana", "Timestamp": "August 10, 2016 10:26 am", "Headline": "විග්නේෂ්වරන්ගෙන් අමුතු යෝජනාවක්", "News Content": "පුනරුත්ථාපනය ලැබූ හිටපු එල්. ටී. ටී. ඊ සාමාජිකයින්ට විෂ එන්නත් ශරීර ගතකර ඇත්ද යන්න පිළිබඳව පරීක්ෂණයක් කළ යුතු බවට වන යෝජනාවක් උතුරු පළාත් ප්‍රධාන අමාත්‍ය සී.වී විග්නේෂවරන් මහතා විසින් පළාත් සභාවට ඉදිරිපත් කර තිබේ.ජාත්‍යන්තර වෛද්‍යවරුන්ගේ සහභාගීත්වයෙන් එම පරීක්ෂණය සිදුකළ යුතු බව ප්‍රධාන අමාත්‍යවරයා සිය යෝජනාව ඉදිරිපත් කරමින් ප්‍රකාශ කර ඇත.මුලතිව් දිස්ත්‍රික් පළාත් සභා මන්ත්‍රී ටී.රවීහරන් මහතා විසින් සකස් කළ යෝජනාව ප්‍රධාන අමාත්‍ය සී.වී විග්නේෂ්වරන් මහතා විසින් මෙලෙස උතුරු පළාත් සභාවට ඉදිරිපත් කර ඇති බව සඳහන්ය.පුනරුත්ථාපනය ලැබූ හිටපු එල්.ටී. ටී. ඊ සාමාජිකයින් විශාල පිරිසක් මේ වන විට හඳුනානොගත් රෝගයකින් පෙළෙන අතර සාමාජිකයින් 107 දෙනෙකු හඳුනානොගත් රෝගයකින් ජීවිතක්ෂයට පත්ව ඇති බව ටී. රවීහරන් මන්ත්‍රීවරයා පවසයි.එම හිටපු එල්. ටී. ටී. ඊ සාමාජිකයින්ට විෂ එන්නත් ශරීර ගත කර ඇති බවට දෙමළ ජනතාව විසින් සිදුකරන චෝදනා සැළකිල්ලට ගනිමින් ඒ සම්බන්ධයෙන් පරීක්ෂණයක් සිදුකළ යුතු බවට යෝජනාවක් පළාත් සභාවට ඉදිරිපත් කිරීමට පියවර ගත් බව ඔහු වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=62928", "Category": null, "Parent URL": null}