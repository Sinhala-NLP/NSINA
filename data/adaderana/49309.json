{"Source": "Adaderana", "Timestamp": "February 12, 2015 04:05 pm", "Headline": "පඩි වැඩි කළත් හිතට අසතුටුයි!", "News Content": "වත්මන් රජය ඉදිරිපත් කළ අතුරු අයවැය හරහා රාජ්‍ය සේවකයින් සඳහා යෝජනා කෙරුණු වැටුප් වැඩිවීම දීමනාවක් ලෙස ලබාදීම සම්බන්ධයෙන් රාජ්‍ය, අර්ධ රාජ්‍ය හා පෞද්ගලයික අංශයේ වෘත්තිය සමිති එකමුතුව විරෝධය පළකරයි.දීමනා වැඩිකිරිම තුළින් රාජ්‍ය සේවකයාට ණය, අතිකාල දීමනා, විශ්‍රාම වැටුප් ආදියේ සහන රැසක් අහිමිවන බව එහි කැඳවුම්කරු සමන් රත්නප්‍රිය මහතා පෙන්වාදෙයි.2006 වසරේ සිට මේ දක්වා රාජ්‍ය සේවකයිනගේ මුලික වැටුප් වැඩිකර නොමැති බව ඔහු පවසයි. වත්මන් රජයෙන් වැටුප් වැඩිවිමක් අපේක්ෂා කළද එය දීමනාවක් ලෙස ලබා දීම පිළිබඳ විරෝධය පළ කරන බව රාජ්‍ය, අර්ධ රාජ්‍ය හා පෞද්ගලයික අංශයේ වෘත්තිය සමිති එකමුතුවේ කැඳවුම්කරු සමන් රත්නප්‍රිය මහතා සඳහන් කරයි.", "URL": "https://sinhala.adaderana.lk/news.php?nid=49309", "Category": null, "Parent URL": null}