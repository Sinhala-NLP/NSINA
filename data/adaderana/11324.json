{"Source": "Adaderana", "Timestamp": "October 7, 2010 08:04 am", "Headline": "පාන් පිටි මිල ඉහළ දැමීමට එරෙහිව ක්‍රියා කළ යුතුයි", "News Content": "අත්තනෝමතික ලෙස පාන් පිටි මිල ඉහළ දැමීමට අදාළ සමාගම් වලට ඉඩ ලබානොදිය යුතු බවට ජාතික නිදහස් පෙරමුණ පවසයි. අත්‍යාවශ්‍ය භාණ්ඩයක් ලෙස නම්කොට ඇති පාන් පිටිවල මිල ඉහළ දැමීම සම්බන්ධයෙන් පාරිභෝගික අධිකාරියෙන් හෝ අදාළ අමාත්‍යාංශයෙන් අනුමැතිය පාවා ලබා දී නොමැති බව නිවේදනයක් නිකුත් කරමින් එම පක්ෂය සඳහන් කරයි. මේ හේතුවෙන් පාන් පිටි සමාගම් වලට එරෙහිව යම් ක්‍රියාමාර්ගයක් ගැනීමට රජය පියවර ගත යුතු බව ජාතික නිදහස් පෙරමුණ අවධාරණය කරයි.", "URL": "https://sinhala.adaderana.lk/news.php?nid=11324", "Category": null, "Parent URL": null}