{"Source": "Adaderana", "Timestamp": "December 12, 2016 07:39 am", "Headline": "නවසීලන්තයට-ඉතාලියට නව අගමැතිවරුන් පත්කෙරෙයි", "News Content": "නවසීලන්තයේ නව අග්‍රාමාත්‍යවරයා ලෙස බිල් ඉංගිලිෂ් මහතා පත් කර ති‍බේ. නවසීලන්තයේ පාලක පක්ෂය වන ජාතික පක්ෂය නිල වශයෙන් ඒ පිළිබඳව දැනුම් දී ඇති බව විදෙස් මාධ්‍ය වාර්තා ක‍ළේය. නවසීලන්තයේ හිටපු අග්‍රාමාත්‍ය ජෝන් කී මහතාගේ ඉල්ලා අස්වීමෙන් පුරප්පාඩු වූ අග්‍රාමාත්‍ය ධූරය සඳහා නියෝජ්‍ය අග්‍රාමාත්‍යවරයා මෙන්ම මුදල් අමාත්‍යවරයාව සිටි බිල් ඉංගිලිෂ් මහතා මෙ‍සේ පත් කර ති‍බේ. ඒ අනුව නවසීලන්තයේ නව අග්‍රාමාත්‍යවරයා අද (12) දිනයේ දිවුරුම්දීමට නියමිතය. මේ අතර ඉතාලියේ නව අග්‍රාමාත්‍යවරයා ලෙස පෝලෝ ජෙන්ටිලෝනි පත් කර ති‍‍බේ. ඉතාලියේ හිටපු අග්‍රාමාත්‍ය මාටියෝ රෙන්සි පසුගියදා සිය ධූරයෙන් ඉල්ලා අස්වූ අතර අදාළ තනතුර සඳහා එරට විදේශ කටයුතු අමාත්‍යවරයාව සිටි පෝලෝ ජෙන්ටිලෝනි පත් කර ඇති බව වාර්තා ‍වේ.", "URL": "https://sinhala.adaderana.lk/news.php?nid=66945", "Category": null, "Parent URL": null}