{"Source": "Adaderana", "Timestamp": "July 1, 2015 04:25 pm", "Headline": "උතුරුමැද කම්කරුවන් 6ක් රිමාන්ඩ්", "News Content": "උතුරුමැද පළාත් මාර්ග සංවර්ධන අධිකාරියේ කම්කරුවන් 06 දෙනෙකු රක්ෂිත බන්ධනාගාර ගත කර තබේ.උතුරුමැද පළාත් සභා ගොඩනැගිලි සංකීර්ණයට අයුතු ලෙස ඇතුළු වී ජල කරාමයක් කඩා ජලය සපයන ප්‍රධාන ජල සැපයුම අක්‍රීය කිරිමේ චෝදනාව මත ඔවුන් අත්අඩංගුවට ගෙන අධිකරණය වෙත ඉදිරිපත් කර තිබුණි. ඒ අනුව සැකකරුවන් අද දිනයේ අනුරාධපුර වැඩබලන මහේස්ත්‍රාත් අමරසේන හෙට්ටිගේ මහතා හමුවට ඉදිරිපත් කරන ලදී.මෙහිදී සැකකරුවන් අධිකරණයට ඉදිරිපත් කරමින් අනුරාධපුර පොලිසිය පැවසුවේ අදාළ සිද්ධිය සම්බන්ධයෙන් සිදුකෙරෙන විමර්ශන කටයුතු අවසන්ව නොමැති බවයි.මේ හේතුවෙන් ඔවුන් රක්ෂිත බන්ධනාගාර ගත කරන ලෙස පොලිසිය අධිකරණයෙන් ඉල්ලීමක් කරන ලදී.ඒ අනුව සැකකරුවන් ලබන 03 වන දින දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කර තිබේ.", "URL": "https://sinhala.adaderana.lk/news.php?nid=52370", "Category": null, "Parent URL": null}