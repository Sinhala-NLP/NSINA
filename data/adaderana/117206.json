{"Source": "Adaderana", "Timestamp": "August 22, 2019 01:30 pm", "Headline": "කාසීයේ වාසිය සිංහයින්ට", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරයේ කාසිය වාසිය දිනා ගැනීමට ශ්‍රී ලංකා කණ්ඩායම සමවත්ව තිබේ. ඒ අනුව කාසිය වාසිය දිනා ගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. තරගය කොළඹ පී.සරා ඕවල් ක්‍රිඩාංගණයේදී තව සුළු මොහොතකින් ආරම්භවීමට නියමිතව ඇත. මෙම තරගය ආරම්භයට පෙර අද උදෑසන වර්ෂාවෙන්ද බාධා එල්ල විය. ආබාධයකට ලක්ව සිටි ශ්‍රී ලංකා කණ්ඩායමේ දග පන්දු යවන ක්‍රිඩක දිල්රුවන් පෙරේරා අද තරඟය සඳහා සහභාගී වනු ඇති බව වාර්තා වෙයි. නවසීලන්ත කණ්ඩායමේ ද පන්දු යැවිමේ යම් වෙනසක් සිදු කෙරෙනු ඇති බව ක්‍රිකට් විචාරකයින් පෙන්වා දෙයි. දෙරට අතර පැවැති පළමු ටෙස්ට් ක්‍රිකට් තරඟය කඩුලු 06කින් ජය ගැනිම ශ්‍රී ලංකා කණ්ඩායම සමත් වුණි.", "URL": "https://sinhala.adaderana.lk/news.php?nid=117206", "Category": null, "Parent URL": null}