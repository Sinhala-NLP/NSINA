{"Source": "Adaderana", "Timestamp": "November 27, 2017 11:16 am", "Headline": "දෙවන තරඟයේ සිව් වන දිනය අදයි", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ සිව් වන දිනය අදයි. මේ වන විට සිය දෙවන ඉනිම සඳහා පන්දුවට පහර දෙමින් සිටින ශ්‍රී ලංකා කණ්ඩායම මීට ටික වේලාවකට පෙර කඩුලු 04ක් බිදවැටී ලකුණු 71ක් ලබා සිටියි. නොදැවී පන්දුවට පහර දෙමින් සිටින නායක දිනේෂ් චන්දිමාල් ලකුණූ 17ක් සහ නිරෝෂන් දික්වැල්ල ලකුණු 02ක් ලබා සිටියි. ඒ අනුව ශ්‍රී ලංකා කණ්ඩායම කඩුලු 06ක් අතැතිව ඉන්දීය කණ්ඩායමට වඩා ලකුණු 333ක් පිටුපසින් පසුවෙයි. මෙම තරඟයේ ප්‍රථම ඉනිම සඳහා ශ්‍රී ලංකා කණ්ඩායම සියලු ක්‍රීඩකයින් දැවී ලකුණු 205ක් ලබා ගත් අතර ඊට පිළිතුරු ලෙස ඉන්දීය කණ්ඩායම කඩුලු 06ක් දැවී ලකුණු 610ක් ලබා ගත්තේය.", "URL": "https://sinhala.adaderana.lk/news.php?nid=80608", "Category": null, "Parent URL": null}