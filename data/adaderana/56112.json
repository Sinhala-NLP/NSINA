{"Source": "Adaderana", "Timestamp": "January 3, 2016 12:29 pm", "Headline": "ක්‍රිකට් උන්නතිය උදෙසා ක්‍රියාත්මක වෙනවා!", "News Content": "ශ්‍රී ලංකා ක්‍රිකට් ක්‍රීඩාවේ දියුණුවට අවශ්‍ය සියලු සහය සහ වගකීම තමන් විසින් දක්වන බව ශ්‍රී ලංකා ක්‍රිකට් ආයතනයේ නව සභාපති තිලංග සුමතිපාල මහතා පවසයි.ශ්‍රී ලංකා ක්‍රිකට් ආයතනයේ නිලවරණය දේශපාලනීකරණ තොරව පැවැත්වීම සඳහා සියලුම සහයෝගය ලබාදුන් ජනාධිපති මෛත්‍රීපාල සිරිසේන මහතාට සහ ක්‍රීඩා අමාත්‍ය දයාසිරි ජයසේකර මහතාට ගෞරවණීය ස්තූතිය පුද කරන බවද ඒ මහතා සඳහන් කර සිටියේය.ඒ මහතා මේ බව සඳහන් කර සිටියේ ක්‍රිකට් නිලවරණයෙන් පසු අද පැවැත්වූ මාධ්‍ය සාකච්ඡාව අමතමින්ය.එසේම තමන් ඇතුළු නිලධාරී මඩුල්ල තෝරා පත්කර ගැනීම සඳහා ඡන්දය දුන් සහ නොදුන් සියලු දෙනාට තමන් ස්තූතී වන්ත වන බවත්, ඉදිරියේදී සියලුම පාර්ශව සමඟින් වැඩ කිරීමට තමන් කටයුතු කරන බවත්, හෙතෙම පෙන්වා දුන්නේය.තවද ක්‍රිකට් ක්‍රීඩාවේ උන්නතිය උදේසා ඉදිරියට වැඩ කටයුතු සිදුකරන බවත්, තමන් ඇතුළු කණ්ඩායමේ වගකීම ක්‍රිකට් ක්‍රීඩාව ඉහළම තලයකට ගෙනඒම බවත් සුමතිපාල මහතා එහිදී අවධාරණය කළේය.", "URL": "https://sinhala.adaderana.lk/news.php?nid=56112", "Category": null, "Parent URL": null}