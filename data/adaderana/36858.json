{"Source": "Adaderana", "Timestamp": "August 24, 2013 09:24 am", "Headline": "මාළු මරන්න ගිය ධීවරයා අතුරුදහන්", "News Content": "තලෙයිමන්නාරම, ඌරුමලේ නාවික හමුදා කඳවුර අසල ප්‍රදේශයෙන් ධීවර කටයුතු සඳහා මුහුදු ගිය ධීවරයෙකු අතුරුදන් වීම සම්බන්ධයෙන් තලෙයිමන්නාරම පොලීසිය විමර්ශන ආරම්භ කර තිබේ. පසුගිය 22 දින තවත් පුද්ගලයෙකු සමඟ ධීවර කටයුතු සඳහා මුහුදු ගොස් සිය ස්වාමියා නැවත නොපැමිණි බව ඔහුගේ භාර්යාව විසින් පොලීසියට පැමිණිලි කර ඇත. මේ වන විට පේසාලේ රෝහලේ නේවාසිකව ප්‍රතිකාර ලබන අතුරුදන් වු පුද්ගලයා සමඟ මුහුදු ගිය අනිත් පුද්ගලයාගෙන් පොලීසිය ප්‍රශ්න කිරිම් සිදුකර තිබේ. එහිදී ඔහු පවසා ඇත්තේ බෝට්ටුව අනතුරට ලක්වී පෙරළී ගිය බවත් එම අවස්ථාවේ ඔවුන් දෙදෙනා ගොඩබිම දෙසට පිහිනා ඒමේ දී අනිත් පුද්ගලයා දියරළකට හසුවී අතුරුදන් වු බවත්ය.", "URL": "https://sinhala.adaderana.lk/news.php?nid=36858", "Category": null, "Parent URL": null}