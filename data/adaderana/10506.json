{"Source": "Adaderana", "Timestamp": "August 29, 2010 12:48 pm", "Headline": "සුදුස්සන් තේරීමේ තරගයෙන් ලංකාවට තෙවන තැන ", "News Content": "2010 ලෝක කුසලාන රග්බි තරගාවලිය සඳහා ආසියානු කලාපීය සුදුස්සන් තේරීමේ තරගාවලියේ දී ශ්‍රී ලංකාවට තෙවැනි ස්ථානය හිමි වී තිබේ. තායිලන්තයේ බැංකොක් නුවර දී රටවල් 8 ක සභාගීත්වයෙන් මෙම තරගාවලිය පැවැත්විණි. ශ්‍රී ලංකාව සහ කොරියාව අතර පැවති තරගයෙන් කොරියානු පිල පරාජය කොට පහසු ජයක් වාර්තා කිරීමට ශ්‍රී ලංකා කණ්ඩායමට හැකිවිය. එහෙත් ජපානය සමඟ පැවති තරගයේ දී ශ්‍රී ලංකාව පරාජයට පත්විය. මෙම තරගාවලියේ අවසන් තරගය ඊයේ බැංකොක් නගරයේ දී පැවැත් වූ අතර එහි දී ශ්‍රී ලංකාව සමග තායිලන්ත කණ්ඩායම තරග වැදුණි. එහි දී ලකුණු 29 ට 23 ක් ලෙස තායිලන්ත කණ්ඩායම පරාජය කරමින් තෙවැනි ස්ථානයට පත් වීමට ශ්‍රී ලංකා කණ්ඩායමට හැකි වී තිබේ. තරගාවලියේ පළමු ස්ථානය ජපානය හිමි කර ගත් අතර හොංකොං කණ්ඩායම දෙවන ස්ථානය හිමි කර ගනු ලැබීය.", "URL": "https://sinhala.adaderana.lk/news.php?nid=10506", "Category": null, "Parent URL": null}