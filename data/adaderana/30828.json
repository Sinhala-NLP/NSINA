{"Source": "Adaderana", "Timestamp": "January 17, 2013 11:31 am", "Headline": " දෝෂාභියෝගය ගැන අමෙරිකාව නොසෑහෙයි", "News Content": "දෝෂාභියෝගයෙහි අවසන් නිගමනය පිළිබඳ තමන් සෑහීමකට පත්නොවන බව අමෙරිකා එක්සත් ජනපදය පවසයි. ප්‍රජාතන්ත්‍රවාදය ආරක්ෂා කිරීම සම්බන්ධයෙන් ‍ශ්‍රී ලංකා රජය ලබාදී ඇති කරුණු දැක්වීම පිළිබඳව එසේ සෑහීමකට පත්විය නොහැකි බව අමෙරිකා එක්සත් ජනපදයේ රාජ්‍ය දෙපාර්තමේන්තුවේ මාධ්‍ය ප්‍රකාශිකා වික්ටෝරියා නූලන් මහත්මිය සඳහන් කරයි. ඊයේ (16) දිනයේ පැවති දෛනික මාධ්‍ය හමුවේ දී ඇය මේ බව පෙන්වා දී තිබේ. මේ අතර 2012 වසරේ දී අමෙරිකා එක්සත් ජනපදය විසින් ශ්‍රී ලංකාවට අමෙරිකානු ඩොලර් මිලියන 27 ක් ආධාර වශයෙන් ලබාදී ඇත. එසේම මේ වසරේ දී ශ්‍රී ලංකා රජය විසින් අමෙරිකානු ඩොලර් මිලියන 16.5 ක මුදලක් ආධාර වශයෙන් ඉල්ලා ඇතැයි ද සඳහන්ය. කෙසේ වෙතත් ශ්‍රී ලංකා රජයට අමෙරිකාව විසින් ලබාදෙනු ලබන ආධාරවලට මෙය බලපාන අන්දම පිළිබඳ නිෂ්චිතව ප්‍රකාශ කළ නොහැකි බව ඇය එහිදී වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=30828", "Category": null, "Parent URL": null}