{"Source": "Adaderana", "Timestamp": "March 31, 2015 04:58 pm", "Headline": "උතුරු පළාත් සභාවේ අමාත්‍යංශ ලේකම්වරුන්ට ස්ථාන මාරු", "News Content": "උතුරු පළාත් සභාවේ අමාත්‍යාංශ ලේකම්වරුන්ට වහාම ක්‍රියාත්මක වන පරිදි ස්ථාන මාරුවීම් ලබා දී තිබේ.උතුරු පළාත් ප්‍රධාන අමාත්‍ය කාර්යාලය පැවසුවේ ඒ අනුව උතුරු පළාත් ප්‍රධාන අමාත්‍ය කාර්යාල ලේකම්, සෞඛ්‍ය අමාත්‍යාංශ ලේකම්, අධ්‍යාපන අමාත්‍යාංශ ලේකම් සහ ධීවර කටයුතු අමාත්‍යාංශ ලේකම්වරුන්ට මෙලෙස ස්ථාන මාරුවීම් ලබාදී ඇති බවයි.සේවා අවශ්‍යතා මත අදාළ ස්ථාන මාරුවීම් ලබාදී ඇති බව උතුරු පළාත් ප්‍රධාන අමාත්‍ය කාර්යාලය සඳහන් කළේය.ඒ අනුව හෙට සිට අදාළ ස්ථාන මාරුවීම් ක්‍රියාත්මක වන බව වාර්තා වේ. එමෙන්ම පළාත් සභාව යටතේ ක්‍රියාත්මක වන ඇතැම් දෙපාර්තමේන්තු නිලධාරීන්ට ද පළාත් ප්‍රධාන අමාත්‍යවරයාගේ නිර්දේශ යටතේ හෙට සිට ක්‍රියාත්මක වන පරිදි ස්ථාන මාරුවීම් ලබා දී ඇති බව ද උතුරු පළාත් ප්‍රධාන අමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=50349", "Category": null, "Parent URL": null}