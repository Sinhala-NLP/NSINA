{"Source": "Adaderana", "Timestamp": "October 30, 2014 02:15 pm", "Headline": "කොළඹට හෙට වතුර නැහැ", "News Content": "හෙට(31) දිනයේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. මට්ටක්කුලිය, මෝදර, මුතුවැල්ල, මාදම්පිටිය, මහවත්ත, කොටහේන, ග්‍රෑන්ඩ්පාස්, බ්ලුමැන්ඩල් පාර, ජෝර්ජ් ආර් ද සිල්වා මාවත සහ ඊට සම්බන්ධ සියළු අතුරු මාර්ගවලට මෙලෙස ජල සැපයුම අත්හිටුවන බව එම මණ්ඩලය සඳහන් කළේය. හෙට රාත්‍රී 09.00 සිට පසුදින රාත්‍රී 09.00 තෙක් පැය 24 ක කාලයක් ජල සැපයුම අත්හිටුවීමට නියමිතය. මහ කොළඹ ජල පුනරුත්තාපන ව්‍යාපෘතිය යටතේ සිදු කෙරෙන නව ජලනල එළීමක් හේතුවෙන් මෙලෙස ජල සැපයුම අත්හිටුවන බව සඳහන් වෙයි.", "URL": "https://sinhala.adaderana.lk/news.php?nid=47066", "Category": null, "Parent URL": null}