{"Source": "Adaderana", "Timestamp": "December 11, 2016 04:24 pm", "Headline": " මෙරට ධීවරයින් 29ක් අත්අඩංගුවට ගනියි", "News Content": "තහනම් ආම්පන්න යොදාගනිමින් ධීවර කටයුතුවල නිරතව සිටි මෙරට ධීවරයින් 29 දෙනෙකු නාවික හමුදාව විසින් අත්අඩංගුවට ගෙන තිබේ. සිලාවතුර මුහුදු ප්‍රදේශයේ දී මොවුන් අත්අඩංගුවට ගත් බව නාවික හමුදාව සඳහන් කළේය. එහිදී ඩිංගි යාත්‍රා 6ක්, දැල් 6ක්, කිමිදීම සඳහා යොදාගන්නා මුහුණු ආවරණ 5ක්, පාවරල් යුගල් 10 ක් ඇතුළු උපකරණ කිහිපයක් සොයාගෙන තිබේ. අත්අඩංගුවට ගත් ධීවරයින් සහ භාණ්ඩ ඉදිරි පරීක්ෂණ කටයුතු සඳහා මන්නාරම ධීවර පරීක්ෂක කාර්යාලය වෙත බාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=66936", "Category": null, "Parent URL": null}