{"Source": "Adaderana", "Timestamp": "February 1, 2016 04:12 pm", "Headline": " ගුවන් හමුදාවේ මාණ්ඩලික ප්‍රධානි පුටුව අලුත්වෙයි", "News Content": "ශ්‍රී ලංකා ගුවන් හමුදාවේ නව මාණ්ඩලික ප්‍රධානි තනතුර සඳහා එයාර් වයිස් මාර්ෂල් සී.ආර් ගුරුසිංහ මහතා පත්කර තිබේ.ගුවන් හමුදා මාධ්‍ය අංශය විසින් නිවේදනය කර ඇත්තේ ජනාධිපති මෛත්‍රීපාල සිරිසේන මහතා විසින් මෙම පත්කිරීම කර ඇති බවයි.පකිස්ථානු ගුවන් හමුදා ගුවන් යුද කොලීජියේ උපාධිධරයෙකු වන එයාර් වයිස් මාර්ෂල් ගුරුසිංහ මහතා මීට පෙරාතුව වව්නියාව ගුවන් හමුදා කඳවුරේ මූලස්ථාන අණදෙන නිලධාරියා වශයෙන්ද,රත්මලාන හා කටුනායක අණදෙන නිලධාරියා වශයෙන්ද, උතුරේ ගුවන් ආඥාපති වශයෙන්ද කටයුතු කර තිබේ.1981 පෙබරවාරි මස 12 වන දින කැඩෙට් නිලධාරියෙකු වශයෙන් ගුවන් හමුදා සේවයට එක්වන ඔහු 2012 වසරේදී ගුවන් හමුදා මූලස්ථානයේ මෙහෙයුම් කාර්ය මණ්ඩල ප්‍රධානියා ලෙස හා සිවිල් ඉංජිනේරු අධ්‍යක්ෂවරයා ලෙස උසස්වීම් ලබයි.ඔහු ඉස්ලාම්බාද්හි ජාතික ආරක්ෂක විශ්වවිද්‍යාලයෙන් විද්‍යා හා ආරක්ෂක උපක්‍රම පිළිබඳ උපාධියක්ද දිනා ඇත්තෙකි.", "URL": "https://sinhala.adaderana.lk/news.php?nid=56846", "Category": null, "Parent URL": null}