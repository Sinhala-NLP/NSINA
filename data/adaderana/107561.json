{"Source": "Adaderana", "Timestamp": "April 7, 2019 01:04 pm", "Headline": "බලපත්‍ර රහිත ගිනි අවියක් සමඟ අයෙක් අත්අඩංගුවට", "News Content": "කන්දකැටිය පොලිස් වසමට අයත් මහකැලේ කහගොල්ලඅරාව ගම්මානයේ අද (07) උදෑසන සිදුකළ හදිසි වැටලීමකදී නිවසක සඟවා තිබූ බලපත්‍ර රහිත මෙරට නිෂ්පාදිත බෙහෙත් කොටන වර්ගයේ ගිනි අවියක් සමඟ සැකකරුවෙක් අත්අඩංගුවට ගෙන ඇත. අත්අඩංගුවට පත්ව ඇත්තේ කන්දකැටිය මහකැලේ කහගොල්ලඅරාව පදිංචි අවුරුදු 58ක පුද්ගලයෙකි. කන්දකැටිය පොලීසිය වෙත ලද තොරතුරකට අනුව බදුල්ල කොට්ඨාශය බාර පොලිස් අධිකාරීවරයාගේ උපදෙස්මත කන්දකැටිය මෙම අත්අඩංගුවට ගැනීම සිදු කොට ඇති බව අද දෙරණ වාර්තාකරු සඳහන් කරයි. අත්අඩංගුවට ගත් පුද්ගලයා හෙට (07) දින බදුල්ල උසාවිය වෙත ඉදිරිපත්කිරීමට නියමි අතර කන්දකැටිය පොලීසිය සිද්ධිය පිළිබඳ වැඩිදුර පරීක්ෂණ පවත්වන බව වාර්තා වෙයි.", "URL": "https://sinhala.adaderana.lk/news.php?nid=107561", "Category": null, "Parent URL": null}