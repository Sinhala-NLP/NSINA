{"Source": "Adaderana", "Timestamp": "February 14, 2017 11:59 am", "Headline": "අනතුරින් විශ්වවිද්‍යාල සිසුවා අවසන් ගමන් යයි", "News Content": "පොළොන්නරුව - මඩකලපුව ප්‍රධාන මාර්ගයේ වැලිකන්ද ප්‍රදේශයේ දී සිදුවු රිය අනතුරකින් විශ්ව විද්‍යාල සිසුවෙකු මියගොස් තිබේ.ලොරි රථයක් හා යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතල තුවාල ලැබු යතුරුපැදිකරු වැලිකන්ද රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පොළොන්නරුව රෝහලට ඇතුළත් කිරීමේ දී මියගොස් තිබේ.මියගොස් ඇත්තේ අග්නිදිග විශ්ව විද්‍යාලයේ අධ්‍යයන කටයුතු සිදුකළ මාතලේ ප්‍රදේශයේ පදිංචිව සිටි 24 හැවිරිදි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වැලිකන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69608", "Category": null, "Parent URL": null}