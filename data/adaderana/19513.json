{"Source": "Adaderana", "Timestamp": "October 22, 2011 08:13 am", "Headline": "පුපුරණ ද්‍රව්‍ය තොගයක් සමග අයෙක් අත්අඩංගුවේ", "News Content": "මාන්කුලම් ප්‍රදේශයේ තිබී පුපුරණ ද්‍රව්‍ය තොගයක් ආරක්ෂක අංශ විසින් සොයාගෙන තිබේ. මාන්කුලම්, මල්ලාවි ප්‍රදේශයේ මෙම පුපුරණ ද්‍රව්‍ය තොගය සමග පුද්ගලයෙකු අත්අඩංගුවට ගෙන ඇති බව සඳහන්වේ. ටී.එන්.ටී වර්ගයේ අධිබලැති පුපුරණ ද්‍රව්‍ය කිලෝග්‍රෑම් 4 යි ග්‍රෑම් 251 ක් එහිදී සොයා‍ගෙන ඇති බව පොලිසිය පවසයි. මල්ලාවි යුද හමුදා කඳවුරේ නිලධාරීන් කණ්ඩායමක් විසින් අදාළ පුද්ගලයා අත්අඩංගුවට ගෙන තිබේ. සැකකරු මුලතිවු මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19513", "Category": null, "Parent URL": null}