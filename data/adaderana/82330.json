{"Source": "Adaderana", "Timestamp": "January 1, 2018 11:15 am", "Headline": " බාල වයස්කාර දරුවා සේවයේ යොදවලා - 2ක් අත්අඩංගුවට", "News Content": "බණ්ඩාරගම ප්‍රදේශයේ වෙළෙඳසැලක බාල වයස්කාර ළමයෙකු සේවයේ යෙදවීම සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. බාල වයස්කාර පිරිමි ළමයෙකු සේවයේ යොදවා ඇති බවට 119 පොලිස් හදිසි ඇමතුම් අංකයට ලද තොරතුරක් මත සිදු කළ විමර්ශනයකදී අදාළ සැකකරුවන් අත්අඩංගුවට ගෙන ඇති බව පොලීසිය පැවසුවේය. මෙලෙස අත්අඩංගුවට ගෙන ඇත්තේ දරුවාගේ ඥාති පුද්ගලයෙකු සහ ළමයා සේවය කළ වෙළඳසැලේ හිමිකරු බව සඳහන්ය. මෙලෙස සේවයේ යොදවා ඇත්තේ බද්දේගොඩ, බණ්ඩාරගම ප්‍රදේශයේම පදිංචි අවුරුදු 10ක් වයසැති පිරිමි දරුවෙකි. අත්අඩංගුවට ගත් සැකකරුවන් හොරණ මහේස්ත්‍රාත් අධිකරණයට ඉදිරිපත් කිරීමට නියමිත අතර බණ්ඩාරගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82330", "Category": null, "Parent URL": null}