{"Source": "Adaderana", "Timestamp": "April 5, 2017 10:12 am", "Headline": "ලංකාවට සංචාරය කරන්න එපා යැයි කටාර් ජාතිකයින්ගෙන් ඉල්ලීමක්", "News Content": "කටාර් විදේශ අමාත්‍යාංශය විසින් කටාර් ජාතිකයින්හට ශ්‍රී ලංකාව වෙත සංචාරය කිරීමෙන් වැළකී සිටින ලෙස පවසා තිබේ. ඒ ලංකාවේ දැනට පවතින එච්.වන්.එන්.වන් රෝගී තත්ත්වය හේතුවෙනි. කටාර් විදේශ අමාත්‍යාංශය විසින් ඊයේ (4) මේ බව පවසා ඇති බව විදෙස් මාධ්‍ය අවධාරණය කරයි. එමෙන්ම තමන්ට ශ්‍රී ලංකාව වෙත යාමට අත්‍යවශ්‍ය නම් පමණක් ලංකාවට යන ලෙස එම අමාත්‍යාංශය කටාර් ජාතිකයන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=71747", "Category": null, "Parent URL": null}