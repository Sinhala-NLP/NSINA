{"Source": "Adaderana", "Timestamp": "December 21, 2016 09:22 am", "Headline": "දූෂිත වැඩනිසා ආණ්ඩුත්  ඉවරයි - නායකයෝත් ඉවරයි", "News Content": "පළාත් පාලන මහජන නියෝජිතයින්ගේ දූෂිත ක්‍රියාකලාප හේතුවෙන් පැවති ආණ්ඩු මෙන්ම නායකයින් ද අප්‍රසාදයට පත් වූ බව ජනාධිපති මෛත්‍රිපාල සිරිසේන මහතා පවසයි.ඔහු පවසන්නේ විධායක ජනාධිපතිධූරය හැරුණු විට වැඩි විධායක බලයක් හිමි වන කණ්ඩායමක් වන්නේ පළාත් පාලන ආයතන ප්‍රධානීන් බවයි.එම බලය ජනතා යහපත වෙනුවෙන්ම යෙදවිය යුතු බව ජනාධිපතිවරයා පෙන්වාදෙයි.පළාත් පාලන ආයතන යහපාලනයේ කේන්ද්‍රස්ථානය බවට පත් විය යුතු බව හෙතෙම කියයි.දේශපාලකයින්ගේ මෙන්ම රාජ්‍ය නිළධාරීන්ගේ වගකීම වන්නේ ජනතා ප්‍රශ්න සොයාගොස් ඊට විසදුම් ලබාදීම බව හෙතෙම පවසයි.ඊයේ පස්වරුවේ පැවති “ස්වර්ණ පුරවර“ සම්මාන උළෙල අමතමින් ජනාධිපති මෛත්‍රිපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=67215", "Category": null, "Parent URL": null}