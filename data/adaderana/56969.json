{"Source": "Adaderana", "Timestamp": "February 6, 2016 02:26 pm", "Headline": "කතක් සියදිවි නසාගනී", "News Content": "තලවකැලේ, ඉහළ කොත්මලේ ධර්මලිංගම් ශාලාව ආසන්නයේදී කොත්මලේ ජලාශයට පැන කාන්තාවක සියදිවි හානි කරගෙන තිබේ.අදාළ කාන්තාව ජලාශයට පනින අවස්ථාවේදී කාන්තාවන් දෙදෙනෙකු විසින් එය දැක ඇති බවට අනාවරණය වූ බව පොලීසිය පවසයි.සියදිවි හානිකර ගත් කාන්තාව කවුරුන්ද යන්න සම්බන්ධයෙන් මෙතෙක් අනාවරණය වී නොමැති අතර ඇය අවුරුදු 35 ත් 40 ත් අතර වයසේ පසුවන බවට සැකපළ කරයි.මෘතශරිරය මේ වන විට නුවරඑළිය රෝහලේ තැන්පත් කර ඇති අතර තලවකැලේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56969", "Category": null, "Parent URL": null}