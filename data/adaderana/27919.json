{"Source": "Adaderana", "Timestamp": "October 1, 2012 06:33 pm", "Headline": "ආචාර්යවරුන්ට බෙදන්නෙත් එකම හැන්දෙන්", "News Content": "ආණ්ඩුව විශ්ව විද්‍යාල ආචාර්යවරුන්ට ද බෙදන්නේ එකම හැන්දෙන් යැයි එක්සත් ජාතික පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසයි. බඩු මිල වැඩිකර සමාන්‍ය ජනතාව පිඩාවට පත්කරන ආකාරයෙන්ම ආණ්ඩුව උගතුන්ට, බුද්ධිමතුන්ට සලකන්නේ යැයි කොළඹදී අද (01) පැවැති මාධ්‍ය හමුවකදී ඔහු පෙන්වාදුන්නේය. ආචාර්යවරුන්ගේ ගැටලුව තවදුරටත් දිග්ගස්සමින් රජය ලැජ්ජා සහගත ආකාරයට ක්‍රියාකරන බවත් ප්‍රශ්නවලට උත්තර නොදී අවලාද නගමින් ඒවා යට ගසන බවත් ඔහු පැවසුවේය. \"ක්ෂිතිජයට ඉහළින් ලෝකය දකින දරුවන්\", \"හොඳම දේ දරුවන්ට\" යැයි පැවසු රජය අධ්‍යාපන ක්ෂේත්‍රයේ අර්බුද රැසක් මේ වන විට නිර්මාණය කර ඇතැයි පෙන්වාදුන්නේය. කෙසේ වෙතත් වත්මන් රජය බලයට ගෙන ඒමට සහයදුන් සරසවි ආචාර්යවරුන්ට සාමාන්‍ය ජනතාව පීඩාවට පත්කරන ආකාරයෙන්ම සලකන බව පැහැදිලි යැයි ගයන්ත කරුණාතිලක මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=27919", "Category": null, "Parent URL": null}