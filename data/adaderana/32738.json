{"Source": "Adaderana", "Timestamp": "March 25, 2013 06:32 pm", "Headline": "ඩී.එම්.කේ. මොනවාද කළේ?", "News Content": "ඩි.එම්.කේ.පක්ෂය හෝ තමිල්නාඩු රජය ශ්‍රි ලංකාවේ දෙමළ ජනතාවගේ යහපත වෙනුවෙන් කිසිදු ක්‍රියාමාර්ගයක් ගෙන නොමැති බව ආරක්ෂක හා නාගරික සංවර්ධන අමාත්‍යාංශයේ ලේකම් ගෝඨාභය රාජපක්ෂ මහතා පවසයි. තමිල්නාඩු දේශපාලනඥයින් මෙරට දෙමළ ජනතාව පිළිබඳ සැළකිලිමත් වන්නේ නම් මෙරට මුහුදු සීමාව තුළ නීති විරෝධීව සිදුකෙරෙන ධීවර කර්මාන්තය නවතා දැමිය යුතු බව ඔහු පෙන්වාදෙයි. ශ්‍රී ලංකා මුහුදු සීමාවට පැමිණෙන ධීවර බෝට්ටු දහස් ගණනක් තමිල්නාඩු දේශපාලනඥයන්ට සහය දක්වන ව්‍යාපාරිකයන්ගේ බව ද අද (25) ගාල්ල ප්‍රදේශයේ පැවති උත්සවයකට එක්වෙමින් ආරක්ෂක ලේකම්වරයා පැවසීය. ගෝඨාභය රාජපක්ෂ මහතා එහිදි වැඩිදුරටත් ප්‍රකාශ කළේ දේශපාලනඥයන්, රාජ්‍ය නොවන සංවිධාන සහ අන්තර්ජාතික මාධ්‍ය ආයතන ඇතුළු කණ්ඩායම් එල්.ටි.ටි.ඊ. සංවිධානය වෙනුවෙන් තවදුරටත් පෙනී සිටින බවයි.", "URL": "https://sinhala.adaderana.lk/news.php?nid=32738", "Category": null, "Parent URL": null}