{"Source": "Adaderana", "Timestamp": "January 20, 2018 11:28 am", "Headline": "හෙරොයින් සමඟ පුද්ගලයින් 2 ක් අත්අඩංගුවට ", "News Content": "මෝදර සහ කොම්පඤ්ඤවිදිය යන ප්‍රදේශවලදී හෙරොයින් සමඟ පුද්ගලයින් දෙදෙනෙකු අත්අඩංගුවට ගෙන තිබේ. මෝදර පොලිස් ස්ථානයේ නිළධාරින්ට ලද තොරතුරක් මත සිදු කළ වැටලීමකදී හෙරොයින් ග්‍රෑම් 05යි මිලි ග්‍රෑම් 200ක් සමග 35 හැවිරිදි පුද්ගලයෙකු අත්අඩංගුවට ගත් බව පොලිසිය පැවසීය. මේ අතර කොම්පඤ්ඤවිදිය ප්‍රදේශයේදී සිදු කළ වැටලීමකදී හෙරොයින් ග්‍රෑම් 02 මිලිග්‍රෑම් 490ක් සමග 51 හැවිරිදි පුද්ගලයෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් අද මාලිගාකන්ද සහ කොටුව යන මහේස්ත්‍රාත් අධිකරණ වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=83261", "Category": null, "Parent URL": null}