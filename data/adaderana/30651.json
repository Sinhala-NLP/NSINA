{"Source": "Adaderana", "Timestamp": "January 10, 2013 04:06 pm", "Headline": "දින නියමයක් නැතිව පාසල් 3 ක් වැසෙයි", "News Content": "පවතින ආපදා තත්ත්වය හේතුවෙන් පූජාපිටිය ප්‍රදේශයේ පාසල් 3 ක් දින නියමයක් නොමැතිව වසා දැමීමට පියවර ගෙන තිබේ. ඊයේ (09) දිනයේ සිට පවතින අඛණ්ඩ වර්ෂාපතනය හේතුවෙන් අවදානමට ලක්ව ඇති පාසල් 3 ක් මෙලෙස වසා දැමීමට පියවර ගත් බව පූජාපිටිය ප්‍රාදේශිය සභාවේ සභාපති අනුර මඩලුස්ස මහතා සඳහන් කළේය. ඒ අනුව මොලගොඩ පියදස්සී විද්‍යාලය, ගල්කන්ද කණිෂ්ඨ විද්‍යාලය සහ ගල්හින්න මුස්ලිම් විද්‍යාලය වසා දැමීමට පියවර ගත් බව හෙතෙම සඳහන් කළේය. ජාතික ගොඩනැගිලි පර්යේෂණ ආයතනයේ නිර්දේශ මත මෙම පියවර ගත් බව ප්‍රාදේශිය සභාවේ සභාපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=30651", "Category": null, "Parent URL": null}