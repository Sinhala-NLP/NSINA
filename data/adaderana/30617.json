{"Source": "Adaderana", "Timestamp": "January 9, 2013 02:20 pm", "Headline": "10 - 11 නීතීඥ සංගමය වැඩ නෑ", "News Content": "හෙට සහ අනිද්දා (10-11) යන දින වල දිවයින පුරා සියලුම නීතීඥවරුන් අධිකරණ කටයුතු වලින් ඉවත් වීමට තීරණය කර ඇති බව ශ‍්‍රී ලංකා නීතීඥ සංගමය පවසයි. හෙට සහ අනිද්දා දින වල අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගය පාර්ලිමේන්තුවේ විවාදයට ගැනීමට විරෝධය පළ මීට හේතුව බව එම සංගමය කියා සිටියි. අදාළ දෝෂාභියෝගය සම්බන්ධයෙන් ශ්‍රේෂ්ඨාධිකරණය විසින් මේ වන විටත් තීන්දුවක් ලබා දී ඇති බව ශ‍්‍රී ලංකා නීතීඥ සංගමය සිහිපත් කරයි. එම තීන්දුව නොසලකා හරිමින් පාර්ලිමේන්තු විවාදයක් පැවැත්වීම පිළිබඳ දැඩි විරෝධය පළ කරන බව ශ‍්‍රී ලංකා නීතීඥ සංගමය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=30617", "Category": null, "Parent URL": null}