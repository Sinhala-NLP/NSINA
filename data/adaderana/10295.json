{"Source": "Adaderana", "Timestamp": "August 17, 2010 05:38 pm", "Headline": "කරුණා අම්මාන්, පිල්ලෙයාන් එල්.ටී.ටී.ඊය පැරදවීමට සහය දුන්නා", "News Content": "එල්. ටී. ටී. ඊ සංවිධානයට එක්ව කටයුතු කළ කරුණා අම්මාන්, පිල්ලෙයාන් හා කුමරන් පද්මනාදන් වැනි පුද්ගලයින් එල්.ටී.ටී.ඊ ය පරාජය කිරීම සඳහා රජයට සහය ලබාදුන් බව ද ආරක්ෂක ලේකම් ගෝඨාභය රාජපක්ෂ මහතා පවසයි. 2005 වසරේ දී වඩාත් ශක්තිමත් වූ එල්.ටී.ටී.ඊ සංවිධානය ජාති භේදයකින් තොරව සිය ත්‍රස්තවාදය ක්‍රියාත්මක කළ බව ඔහු සඳහන් කළේය. ලක්ෂ්මන් කදිරගාමර් කේන්ද්‍ර‍යේ දී උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කෙ‍මිසම සිව්වන දිනටත් අද රැස් වූ අවස්ථාවේ එම කොමිසම හමුවේ සාක්ෂි ලබාදෙමින් ආරක්ෂක ලේකම් ගෝඨාභය රාජපක්ෂ මහතා මෙම අදහස් පළ කළේය. එල්.ටී.ටී.ඊ සංවිධානය යනු ලෝකයේ දරුණුතම ත්‍රස්තවාදී සංවිධානයක් බව එහිදී ඔහු සඳහන් කළේය. මරාගෙන මැරෙන බෝම්බ නිෂ්පාදනය කරමින් මෙරට නායකයින් මෙන්ම සිවිල් ජනතාව ද ඝාතනය කිරීමට ඔවුන් කටයුතු කළ බවත් ගෝඨාභය රාජපක්ෂ මහතා පෙන්වා දුන්නේය.", "URL": "https://sinhala.adaderana.lk/news.php?nid=10295", "Category": null, "Parent URL": null}