{"Source": "Adaderana", "Timestamp": "July 27, 2011 02:28 pm", "Headline": "විභාග ප්‍රවේශ පත්‍ර නොදී ඉන්න විදුහල්පතිවරුන්ට බලයක් නෑ", "News Content": "කිසිදු හේතුවක් නිසා අ.පො.ස ( උ/පෙ)සිසුන්ගේ විභාග ප්‍රවේශ පත්‍ර ලබා නොදීමට හෝ ප්‍රමාද කිරීමට විදුහල්පතිවරුන්ට හැකියාවක් නැතැයි විභාග කොමසාරිස් ජෙනරාල් අනුර එදිරිසිංහ මහතා පවසයි. පාසලේ පහසුකම් ගාස්තු නොගෙවීම,පැමිණීම අඩුවිම ආදී හේතූන් නිසා විභාග ප්‍රවේශ පත්‍ර ලබා නොදීමට නීත්‍යනුකූල අයිතියක් නැති බවත්,එවැනි සිදුවීම් සිදුවුවහොත් ඒ පිළිබඳ නොපමාව දැනුම්දිය යුතු බවත් කොමසාරිස් ජනරාල්වරයා සඳහන් කරයි. 2011 අ.පො.ස ( උ/පෙ)විභාගය සඳහා මේවන විට සියලු කටයුතු සූදානම් බවත්,විභාග ප්‍රවේශ පත්‍ර වල යම් ගැටලුවත් ඇත්නම් අගෝස්තු මස 01 වන දිනට පෙර විදුහල්පතිවරුන් මාර්ගයෙන් කොට්ඨාස අධ්‍යාපන අධ්‍යක්ෂවරුන් හරහා ඒ බව දැනුම්දිය යුතු බවත් අනුර එදිරිසිංහ මහතා පෙන්වාදෙයි. අද (27) කොළඹ පැවති මාධ්‍ය හමුවකට සහභාගී වෙමින් විභාග කොමසාරිස් ජනරාල්වරයා මෙම කරුණු අනාවරණය කළේය.", "URL": "https://sinhala.adaderana.lk/news.php?nid=17672", "Category": null, "Parent URL": null}