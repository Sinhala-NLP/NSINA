{"Source": "Adaderana", "Timestamp": "July 18, 2010 01:04 pm", "Headline": "මුහුදේ නෑමට ගිය රුසියානු ජාතිකයෙක් අතුරුදහන්", "News Content": "අලුත්ගම, මොරගල්ල ප්‍රදේශයේ මුහුදේ දිය නෑමට ගිය රුසියානු ජාතිකයෙක් මුහුදේ ගසා ගෙන ගොස් අතුරුදහන් වී තිබේ. ඊයේ පස්වරුවේ මෙම රුසියානු ජාතිකයා මුහුදේ දිය නෑමට ගොස් ඇති බව පොලිසිය පවසයි. ඇලෙක්සැ‍න්ඩ්‍රා සොලික් වන මොහු අලුත්ගම ‍ප්‍රදේශයේ හෝටලයක නවාතැන් ගෙන සිට ඇති බව වාර්තා වේ. අතුරුදහන් වූ රුසියානු ජාතිකයා සොයා නාවික හමුදා කිමිදුම්කරුවන් ද යොදා ඇති බව පොලිසිය පවසයි.", "URL": "https://sinhala.adaderana.lk/news.php?nid=9678", "Category": null, "Parent URL": null}