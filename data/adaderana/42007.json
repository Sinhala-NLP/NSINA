{"Source": "Adaderana", "Timestamp": "March 23, 2014 04:50 pm", "Headline": " කොළඹ පීඨ දෙකක් වැසෙයි", "News Content": "කොළඹ විශ්වවිද්‍යාලයේ ශාස්ත්‍ර පීඨය හා අධ්‍යාපන පීඨය දින නියමයක් නොමැතිව වසාදමා ඇති බව එම විශ්වවිද්‍යාලයේ උපකුලපති,ආචාර්ය කුමාර හිරිඹුරේගම මහතා පවසයි. අද දිනයේ සිට ක්‍රියාත්මක වන පරිදි එම පීඨ වල අධ්‍යයන කටයුතු තාවකාලිකව නතර කිරිමට පියවර ගත් බවත්, යළි ආරම්භ කරන දිනයක් නැවත දැනුම්දෙන බවත් හෙතෙම කියා සිටියි. මේ වසර සඳහා නවක සිසුන් ලියාපදිංචි කිරිමේදි ඇතිවු අර්බුදකාරි තත්ත්වයක් මෙම තීරණයට හේතු වී තිබේ. කොළඹ විශ්ව විද්‍යාලයේ ශාස්ත්‍ර පිඨය සහ අධ්‍යපාන පීඨය සඳහා සුදුසුකම් ලැබු සිසුන් ලියාපදිංචි කිරිම අද දිනයේ සිදුකරනු ලැබූ අතර එහිදී නේවාසිකාගාර ගාස්තුව ඉහළ දමා ඇති බව පවසමින් ශාස්ත්‍ර පිඨයේ අධ්‍යාපනය ලබන විශ්වවිද්‍යාල සිසුන් පිරිසක් කලහාකාරි ලෙස හැසිරි තිබේ. මෙම තත්ත්වය පාලනය කිරිම සඳහා මෙලෙස විශ්වවිද්‍යාල අධ්‍යයන කටයුතු නැවත දැනුම්දෙන තුරු නතර කිරිමට පියවර ගත් බව උපකුලපති ආචාර්ය කුමාර හිරිපුරේගම මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=42007", "Category": null, "Parent URL": null}