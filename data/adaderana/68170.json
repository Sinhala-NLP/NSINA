{"Source": "Adaderana", "Timestamp": "January 16, 2017 11:50 am", "Headline": "තේ ඉඩම් ලියාපදිංචියට අයදුම්පත්‍ර නිකුත් කිරීමේ කාලය අවසන්!", "News Content": "දිවයින පුරා පිහිටි තේ ඉඩම් ලියාපදිංචි කිරිමේ වැඩසටහන සඳහා අයදුම්පත්‍ර හය ලක්ෂ 20,000ක් පමණ නිකුත් කර ඇති බව තේ සංවර්ධන මණ්ඩලය පවසයි. සියලු ග්‍රාම නිලධාරී කොට්ඨාස ආවරණය වන පරිදි අදාළ වැඩසටහන ක්‍රියාත්මක කළ අතර ඊයේ (15) දිනයේදී අයදුම්පත්‍ර නිකුත් කිරීමේ කාලසීමාව අවසන් වූ බව තේ කොමසාරිස් ජයන්ත එදිරිසිංහ මහතා පැවසීය. අදාළ අයදුම්පත්‍ර පදනම් කර ගනිමින් අවසන් වාර්තාවක් සකස් කොට එම දත්ත පරිගණක ගත කිරීමට සැලසුම් කර ඇති බව ඒ මහතා සඳහන් කළේය. එම වාර්තා සෑම ග්‍රාම නිලධාරීවරයෙකුටම ලබාදීමට නියමිත අතර ඉන් අනතුරුව තේ ඉඩම්වල ඵලදායිතාවය පිළිබඳ අවශ්‍ය පියවර ගැනීමට සැලසුම් කර ඇති බව ජයන්ත එදිරිසිංහ මහතා වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=68170", "Category": null, "Parent URL": null}