{"Source": "Adaderana", "Timestamp": "December 21, 2012 03:44 pm", "Headline": "බොරු ඩොලර් සමග විදේශිකයින් දෙදෙනෙක් දැලේ", "News Content": "ව්‍යාජ අමෙරිකානු ඩොලර් මුදල් නෝට්ටු තොගයක් ළඟ තබාගත් විදේශීය ජාතිකයින් දෙදෙනෙකු කොළඹ දී අත්අඩංගුවට ගෙන තිබේ. මෝටර් රථයකින් ගමන් කරමින් සිටිය දී මොවුන් පොලිස් විශේෂ කාර්යය බලකා නිලධාරින් විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් ක‍ළේය. අත්අඩංගුවට ගත් සැකකරුවන් දෙදෙනා අතර විදේශීය කාන්තාවක් ද වන බව පොලීසිය පවසයි. ඔවුන් සතුව තිබී ව්‍යාජ අමෙරිකානු ඩොලර් සියයේ නෝට්ටු 451ක්, ව්‍යාජ ඩොලර් මුද්‍රණය සඳහා සකස් කර තිබු කඩදාසි 420,200 ක් සහ තවත් විදෙස් මුදල් තොගයක් පොලීසිය විසින් සොයාගෙන තිබේ. සැකකරුවන් සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30133", "Category": null, "Parent URL": null}