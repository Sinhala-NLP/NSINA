{"Source": "Adaderana", "Timestamp": "April 20, 2013 02:55 pm", "Headline": "සති 3ක් අතුරුදහන්වී සිටි තරුණයාගේ සිරුර මහකනදරා වැවේ", "News Content": "මිහින්තලය මහකනදරාව වැවේ තිබී අභිරහස් ලෙස මියගිය තරුණයෙකුගේ මළ සිරුරක් සොයාගෙන තිබේ. මිහින්තලේ පොලීසියට ලද තොරතුරක් මත සිදු කළ පරීක්ෂණයකින් මෙම මළ සිරුර සොයාගෙන ඇති බව සඳහන්ය. මෙලෙස මියගොස් ඇත්තේ 29 හැවිරිදි ත්‍රිකුණාමලය පාරේ මිහින්තලේ ප්‍රදේශයේ පදිංචිකරුවෙකු බව පොලීසිය පැවසුවේය. මියගිය පුද්ගලයා පසුගිය මාර්තු මස 30 වන දින සිට අතුරුදන්ව ඇති බවට පොලීසිය සිදුකළ විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=33423", "Category": null, "Parent URL": null}