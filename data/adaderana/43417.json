{"Source": "Adaderana", "Timestamp": "May 23, 2014 01:39 pm", "Headline": "නිධන් සෙවූවන්ට මාංචු", "News Content": "දඹගල්ල, උඩඅරාව - බදුලුවෙළ ප්‍රදේශයේ පුරාවස්තු ගැනීමේ අදහසින් කැණීම් කටයුතු සිදු කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. ප්‍රදේශයේ ඉඩමක පිහිටි ගල් තලාවක කැණීම් කටයුතු සිදුකරමින් සිටියදී සැකකරුවන් අත්අඩංගුවට ගත් බව පොලීසිය පැවසුවේය. එහිදී කැණීම් කටයුතු සඳහා යොදා ගත් පුපුරණ ද්‍රව්‍ය ඇතුළු උපකරණ කිහිපයක් පොලිස් බාරයට ගෙන ඇත. සැකකරුවන් උඩඅරාව, බදුලුවෙළ ප්‍රදේශයේ පදිංචිකරුවන් වන අතර ඔවුන් මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43417", "Category": null, "Parent URL": null}