{"Source": "Adaderana", "Timestamp": "October 17, 2016 02:44 pm", "Headline": " මහවැලි ජලයෙන් විදුලිය නිපදනවා - කප්පාදුව අඩුකරන්න බලනවා", "News Content": "අද සිට ක්‍රියාත්මක වන දිවා කාලයේදී පැය දෙකහමාරක හා රාත්‍රී පැයක විදුලි කප්පාදුව අවම කර ගැනීමට හැකිවෙතැයි විශ්වාසය පළ කරන බව විදුලිබල හා පුනර්ජනනීය බලශක්ති ඇමති රංජිත් සියඹලාපිටිය මහතා පවසයි.නොරොච්චෝලේ බිඳ වැටීම නිසා මහවැලි ජලාශවලින් ජලය ලබාගෙන විදුලිය නිෂ්පාදනය කිරීමට අවශ්‍ය කටයුතු සැලසීම ඊට හේතුව බව හෙතෙම කියයි.අදාළ ජලාශවල ජලය ලබා ගැනීම සඳහා මහවැලි සංවර්ධන හා පරිසර අමාත්‍යංශය සමග සාකච්ඡාවක් කළ බවත්, එය සාර්ථක බවත්, ඒ අනූව විදුලි කප්පාදුව අවම කිරීමට හැකිවෙනු ඇතැයි ඒ මහතා මාධ්‍ය වෙත නිකුත් කළ හඬ පටයක සඳහන්ය.කප්පාදුව අවම කරන වේලාව කඩිනමින් දැනුම්දීමට හැකිවෙතැයි ද අමාත්‍යවරයා එහිදී විශ්වාසය පළ කළේය.", "URL": "https://sinhala.adaderana.lk/news.php?nid=65124", "Category": null, "Parent URL": null}