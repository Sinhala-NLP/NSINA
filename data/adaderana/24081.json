{"Source": "Adaderana", "Timestamp": "May 7, 2012 04:47 pm", "Headline": "සරසවි ආචාර්යවරුන්ගෙන් ජනතාව දැනුවත් කිරීමේ වැඩපිළිවෙළක්", "News Content": "ජාතික ආදායමෙන් සැලකිය යුතු ප්‍රතිශතයක් අධ්‍යාපනය සදහා වෙන්කර ගැනීමේ අවශ්‍යතාව පිළිබඳ ජනතාව දැනුවත් කිරීමේ වැඩපිළිවෙළක් ක්‍රියාත්මක කරන බව විශ්ව විද්‍යාල ආචාර්යවරුන් පවසයි. ලෝකයේ අනෙකුත් රටවල් සමඟ සන්සන්දනය කිරීමේ දී ශ්‍රී ලංකාවේ අධ්‍යාපනය සඳහා වෙන්කරන ප්‍රතිපාදන අවම මට්ටමක පවතින බව විශ්ව විද්‍යාල ආචාර්යවරුන්ගේ සමිති සම්මේලනයේ ප්‍රකාශක ආචාර්ය මහීම් මෙන්ඩිස් මහතා සඳහන් කරයි. මෙරට ජාතික ආදායමෙන් 1 . 8% ක් අධ්‍යාපනය සදහා වෙන් කෙරෙයි. ඉතියෝපියාවේ එම අගය 4 . 5% ක් වන අතර බංග්ලාදේශයේ ජාතික ආදයමෙන් 13% ක් අධ්‍යාපනය සඳහා වෙන් කෙරෙන බව මහීම් මෙන්ඩිස් මහතා පෙන්වා දෙයි. ජාතික ආදායමෙන් වැඩි කොටසක් අධ්‍යාපනය සඳහා වෙන්කර ගැනීම වෙනුවෙන් පසුගිය මාසයේ විශ්ව විද්‍යාල ආචාර්යවරුන් උද්ඝෝෂණ ව්‍යාපාරයක ද නිරත විය.", "URL": "https://sinhala.adaderana.lk/news.php?nid=24081", "Category": null, "Parent URL": null}