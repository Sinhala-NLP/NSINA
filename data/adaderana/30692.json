{"Source": "Adaderana", "Timestamp": "January 12, 2013 08:58 am", "Headline": " සැඩපහරට ගසාගෙන යයි", "News Content": "පස්සර, වරදාපොළ ප‍්‍රදේශයේදී සැඩපහරට හසුව ගසාගෙන ගිය පුද්ගල මළ සිරුරක් පොලීසිය විසින් සොයාගෙන තිබේ. වරදාපොළ මැණික් ග‍ඟේ ගම්වෙල කොහුව අසළින් එගොඩවීමට ගිය පුද්ගලයෙකු සැඩපහරට හසුව ගසාගෙන ගොස් තිබුණි. මියගොස් ඇත්තේ වරදාවෙල ගම්වෙල ප‍්‍රදේශයේ පදිංචිව සිටි 52 හැවිරිදි පුද්ගලයෙකි. පෙරේදා රාත‍්‍රී 7.00 ට පමණ මෙම පුද්ගලයා සැඩපහරට හසුව අතුරුදන්ව ඇති අතර ඔහුගේ මෘත ශරීරය ඊයේ පස්වරුවේ සොයාගෙන තිබේ.", "URL": "https://sinhala.adaderana.lk/news.php?nid=30692", "Category": null, "Parent URL": null}