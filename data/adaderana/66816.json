{"Source": "Adaderana", "Timestamp": "December 7, 2016 01:18 pm", "Headline": "මිනුවන්ගොඩ සිව්හැවිරිදි  දරුවෙකු ළිඳකට වැටී මියයයි", "News Content": "මිනුවන්ගොඩ, මැඩෑමුල්ල ප්‍රදේශයේ ළිඳකට වැටී කුඩා දරුවෙකු මියගොස් තිබේ.නිවස අසළ තිබූ ළිඳකට වැටී ඇති එම දරුවා මිනුවන්ගොඩ රෝහලට ඇතුළත් කිරීමේ දී මියගොස් ඇති බව පොලීසිය පැවසුවේය.මියගොස් ඇත්තේ මැඩෑමුල්ල ප්‍රදේශයේ පදිංචිව සිටි සිව් හැවිරිදි දරුවෙකි.මෘත ශරීරය මිනුවන්ගොඩ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.සිද්ධිය සම්බන්ධයෙන් මිනුවන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66816", "Category": null, "Parent URL": null}