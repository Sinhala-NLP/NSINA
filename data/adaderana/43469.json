{"Source": "Adaderana", "Timestamp": "May 26, 2014 06:52 am", "Headline": " මිතුරන් සමග නෑමට ගිය ගමන අවසන් ගමනෙන් කෙලවරවෙලා", "News Content": "මිතුරන් පිරිසක් සමග දැදුරුඔයේ දිය නෑමට ගිය තරුණයෙකු දියේ ගිළී මිය ගොස් ඇති බව හලාවත පොලීසිය කියයි. මිය ගොස් ඇත්තේ වෙන්නප්පුව,ලුණුවිල -ගාලවත්ත ජනපදයේ පදිංචිව සිටි ගල්හින්න මුදලිගේ සාලීන්ද ප්‍රදීප් කුරේරා (අවු:24) නම්වූ තරුණයෙකි. ඊයේ (25)සවස 5.00 ට පමණ මෙම අනතුර සිදුවී ඇති බව පොලීසිය පවසයි. මිය ගොස් ඇති තරුණයා හලාවත - මානුවන්ගම,අත්තනගහකටුව ප්‍රදේශයේ ඥාති නිවසකට ගොස් ඇත. පසුව තවත් කීප දෙනෙකු සමග ඔහු දිය නෑම සදහා දැදුරුඔයට ගොස් ඇති බවත්,දිය නාමින් සිටින අතර තුර මෙම තරුණයා දියේ ගිළී අතුරුදහන් වී ඇති බවත් කියැවෙයි. දියේ ගිළී අතුරුදහන්වූ තරුණයා ප්‍රදේශවාසීන් විසින් සොයා ගෙන එම අවස්ථාවේදීම හලාවත මහා රෝහල වෙත ගෙන ආවත් ඒ වන විටත් ඔහු මිය ගොස් සිට ඇත. පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=43469", "Category": null, "Parent URL": null}