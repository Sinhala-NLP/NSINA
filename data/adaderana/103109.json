{"Source": "Adaderana", "Timestamp": "January 26, 2019 11:13 am", "Headline": "නිදන් හොරුන්ගේ ගොදුරක් වු මිල කළ නොහැකි පිළිම", "News Content": "ත්‍රිපිටකය ග්‍රාන්තාරූඩ කිරිමට තල්පත් ලබාගත් මාතලේ ඇටිපොල ඓතිහාසික තල්ගහගොඩ රජමහ විහාරස්ථානයේ විහාරගේ දොර කඩා ඇතුලු වු පිරිසක් විසින් එහි තිබු පිළිම 05ක් විනාශ කර නිඳන් ලබා ගැනිමට උත්සහ කර ඇතැයි යටවත්ත පොලිසිය පවසයි. ක්‍රිස්තුපුර්ව 1 වන සතවර්ෂයට අයත් මෙම විහාරස්ථානයේ ලෙන් 9ක් තුල භික්ෂුන් වහන්සේලා වැඩ සිටි බවත් එම යුගයේ දෙමල බසින් සෙල්ලිපි පවතින රජමහා විහාරස්ථානයක්වන මෙම විහාරයේ මිල කළ නොහැකි පිළිම රැසක් නිදන් හොරුන් අතින් විනාශ වි තිබේ. යටවත්ත හා මාතලේ පොලිසිය විසින් අදාළ සිදුවිම පිලිබඳ සිදු කරන ලද පරීක්ෂණවලදි සිද්ධියට අදාළ බවට සැක කෙරෙන මාතලේ අලුවිහාරේ හා උකුවෙල ප්‍රදේශයන්හි පදිංචි සැකකරුවන් තිදෙනෙකු අත්අඩංගුවට ගෙන වැඩිදුර පරික්ෂණ පවත්වනු ලබයි. එම විහාරස්ථානයේ භාර කර ස්වාමින් වහන්සේවන අලුවිහාර විහාරස්ථානයේ විහාරාධිපති ආචාර්ය ඉනාමළුවේ නන්දරතන හිම සදහන් කළේ ජනාධිපති මෛත්‍රීපාල සිරිසේන මහතාගේ අදහසකට අනුව ත්‍රිපිටකය ජාතික උරුමයක් බවට පත්කර මාසයක් යන්නටත් පෙර මේ සිදුවු විනාශය මෙතකැයි කියා කිව නොහැකියි. මෙම ප්‍රතිමා ක්‍රිස්තුපුරුව 1 වැනි සියවසට අයත් පිළිම වේ. එම පිළිම යළි ප්‍රතිසංස්කරණය කළ නොහැකි අන්දමට අමානුසික ලෙස විනශකර නිදන් ලබා ගැනිමට තැත්කළ පුද්ගලයින් අත්අඩංගුවට ගෙන නිසි දඩුවම් දීම රජයේ වගකිමක් බව උන් වහන්සේ පවසයි. මෙවැනි පුරාවිද්‍යාත්මක වටිනාකම් ඇති ස්ථාන ආරක්ෂා කිරිමට රජය මිට වඩා මැදිහත්විය යුතු යැයි ද විහාරාධිපති ආචාර්ය ඉනාමළුවේ නන්දරතන හිම සදහන් කළේය.", "URL": "https://sinhala.adaderana.lk/news.php?nid=103109", "Category": null, "Parent URL": null}