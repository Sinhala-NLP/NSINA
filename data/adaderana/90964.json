{"Source": "Adaderana", "Timestamp": "June 16, 2018 09:42 am", "Headline": "ගෝන මස් 20Kg සමඟ පුද්ගලයෙක්  අත්අඩංගුවට", "News Content": "වැල්ලවාය කුඩාඔය පොලිස් බල ප්‍රදේශයේ ඇතිලිවැව ප්‍රදේශයේ කුඩාඔය පොලීසිය විසින් සිදු කළ හදිසි වැටලීමකදී ගෝන මස් අලෙවි කරමින් සිටි පුද්ගලයකු අත්අඩංගුවට ගෙන ඇති බව අද දෙරණ වාර්තාකරු පැවසීය. අත්අඩංගුවට ගත් පුද්ගලයා සතුව තිබී අලෙවි කිරීමට සුදානම් කර තිබූ ගෝන මස් කිලෝග්‍රෑම් විස්සක්ද පොලිස් බාරයට ගෙන ඇති බව අප වාර්තාකරු සඳහන් කළේය. සැකකරු වෙහෙරයාය ඇතිලිවැව ප්‍රදේශයේ වෙලඳසැලක් අසල ඉතා සූක්ෂම ලෙස මෙම ජාවාරම දීර්ඝකාලයක සිට පවත්වාගෙන ගොස් ඇති බවට මූලික පොලිස් පරීක්ෂණ වලින් අනාවරණය වී තිබේ. අත්අඩංගුවට ගත් සැකකරු වෙහෙරයාය ප්‍රදේශයේ පදිංචි හතලිස් තුන් හැවිරිදි පුද්ගලයකු වන අතර සැකකරු අද (16) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=90964", "Category": null, "Parent URL": null}