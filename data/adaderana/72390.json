{"Source": "Adaderana", "Timestamp": "April 23, 2017 03:11 pm", "Headline": " රත්හඳුන් කිලෝග්‍රෑම් 511ක් සමඟ 1ක් අල්ලයි", "News Content": "ඉන්දියාවේ සිට මෙරටට යාත්‍රාවකින් ප්‍රවාහනය කරමින් තිබු රත්හඳුන් තොගයක් සමඟ සැකකරුවෙකු නාවික හමුදාව විසින් අත්අඩංගුවට ගෙන තිබේ. නාවික හමුදාවට ලැබුණු තොරතුරකට අනුව වයඹ නාවික විදානයට අයත් නාවිකයින් පිරිසක් විසින් කල්පිටිය ආනවාසල ප්‍රදේශයේ දී සිදුකළ සෝදිසි කිරීමකදී මෙම රත්හඳුන් තොගය සමඟ සැකකරු අත්අඩංගුවට ගෙන ඇති බව සඳහන්ය.ඉන්දියාවේ සිට මෙරටට ඩිංගි යාත්‍රාවක් මඟින් ප්‍රවාහනය කරමින් තිබු අධික වටිනාකමකින් යුතු රත්හඳුන් කිලෝග්‍රෑම් 511ක් එහිදී සොයාගෙන තිබේ. අත්අඩංගුවට ගත් සැකකරු සහ රත් හඳුන් තොගය සින්නපාඩු රේගු උප නිවාරණ කාර්යාලය වෙත බාරදීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=72390", "Category": null, "Parent URL": null}