{"Source": "Adaderana", "Timestamp": "January 12, 2013 02:05 pm", "Headline": "කැස්බෑ රහ බලන්නත් පෙර මාට්ටු", "News Content": "යාපනය ඉලවාලි ප‍්‍රදේශයේ දී කැස්බෑවන් දෙදෙනකු මස් පිණිස සඟවා ගෙන සිටි පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකායේ යාපනය කඳවුරේ නිලධාරීන් කණ්ඩායමක් විසින් අදාළ සැකකරු අත්අඩංගුවට ගෙන ඇති බව සඳහන්ය. මෙහිදි මස් පිණිස සඟවාගෙන සිටි කිලෝග‍්‍රෑම් 30 ක් බැගින් බර වූ කැස්බෑවන් දෙදෙනා ද පොලිස් විශේෂ කාර්ය බලකා භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා ඉලවාලි පොලිස්ථානයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=30704", "Category": null, "Parent URL": null}