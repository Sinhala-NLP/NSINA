{"Source": "Adaderana", "Timestamp": "July 25, 2015 08:27 pm", "Headline": "මැතිවරණ නීති උල්ලංඝණය කළ 123ක් අත්අඩංගුවේ ", "News Content": "මැතිවරණ නීති උල්ලංඝණය කිරිමේ සිදුවීම් සම්බන්ධයෙන් පුද්ගලයින් 123 දෙනෙකු අත්අඩංගුවට ගෙන ඇති බව පොලිස් මුලස්ථානයේ මැතිවරණ පැමිණිලි ඒකකය පවසයි.එම ඒකකය සඳහන් කළේ මැතිවරණ නීති උල්ලංඝණය කිරිම් සම්බන්ධයෙන් පැමිණිලි 54 ක් ලැබී ඇති බවයි.මේ අතර මැතිවරණ නීති උල්ලංඝණය කිරිමේ සිදුවීම් සම්බන්ධයෙන් පැමිණිලි 541ක් ලැබී ඇති බව මැතිවරණ දෙපාර්තමේන්තුවේ මැතිවරණ පැමිණිලි ඒකකය පවසයි.පැමිණිලි ඒකකය සඳහන් කළේ ඉන් වැඩිම පැමිණිලි ප්‍රමාණයක් පත්වීම් සහ උසස්වීම් සම්බන්ධයෙන් වන පැමිණිලි බවත්, එම පැමිණිලි සංඛ්‍යාව 145 ක් වන බවත්ය.ඊට අමතරව පෝස්ටර් ඇලවීම, ප්‍රතිලාභ ලබාදීම සහ දේපළ අයථා පරිහරණය සම්බන්ධයෙන් ද පැමිණිලි ලැබී ඇති බව එම ඒකකය සඳහන් කළේය.මැතිවරණය නීති උල්ලංඝණය කිරිම සම්බන්ධයෙන් වැඩිම පැමිණිලි ප්‍රමාණයක් ලැබී ඇත්තේ කොළඹ දිස්ත්‍රික්කයෙන් වන අතර එම පැමිණිලි සංඛ්‍යාව 86 ක් බව සඳහන්ය.බදුල්ල දිස්ත්‍රික්කයෙන් පැමිණිලි 42 ක් සහ හම්බන්තොට දිස්ත්‍රික්කයෙන් පැමිණිලි 29 ක් මේ වන විට ලැබී ඇති බව මැතිවරණ දෙපාර්තමේන්තුවේ මැතිවරණ පැමිණිලි ඒකකය සඳහන් කළේය. මේ අතර මැතිවරණ නීති උල්ලංඝණය කිරිම් සම්බන්ධයෙන් පැමිණිලි 398 ක් ලැබි ඇති බව පැෆ්රල් සංවිධානය පවසයි.", "URL": "https://sinhala.adaderana.lk/news.php?nid=52847", "Category": null, "Parent URL": null}