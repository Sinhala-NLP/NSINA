{"Source": "Adaderana", "Timestamp": "August 8, 2018 09:15 am", "Headline": "කඩවත නගරයේ වෙළඳ සැල් කිහිපයක හට ගත් ගින්න නිවයි", "News Content": "කඩවත නගරයේ වෙඳසැල් කිහිපයක හට ගත් හදිසි ගින්න මේ වන විට මැඩ පවත්වා ඇති බව අද දෙරණ වාර්තාකරු පවසයි. ඊයේ(07) රාත්‍රී 10ට පමණ මෙම ගින්න හටගෙන ඇති අතර පසුව කඩවත පොලීසිය, ප්‍රදේශවාසීන්ගේ සහ ගිනි නිවීමේ ඒකකයේ සහාය ඇතිව ගින්න මැඩ පවත්වා ඇති බව වාර්තා වෙයි. ගින්නට හසුවු වෙඳසැල් කිහිපය සම්පුර්ණයෙන් විනාශ වී ඇති බව අප වාර්තාකරු සඳහන් කළේය. ගින්න හේතුවෙන් ඊයේ රත්‍රීයේ කොළඹ-නුවර ප්‍රධාන මාර්ගයේ දැඩි රථ වාහන තදබදයක් ගට ගත් බව අප වාර්තාකරු පැවසීය. ගින්නෙන් දේපළ හානි සිදුව ඇති අතර ගින්නට හේතුව මෙතෙක් අනාවරණ වී නොමැති බව කඩවත පොලීසිය පවසයි. සිද්ධිය සම්බන්ධයෙන් කඩවත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94036", "Category": null, "Parent URL": null}