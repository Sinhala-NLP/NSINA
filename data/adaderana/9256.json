{"Source": "Adaderana", "Timestamp": "June 28, 2010 10:24 am", "Headline": "මළ සිරුරක් මුහුදට විසිකළ සැකකරුවන් ගැන පරීක්ෂණ ", "News Content": "තොඩුවාව පල්ලියපාඩුව ප්‍රදේශයේ මුහුදට මළසිරුරක් විසිකර යාමේ සිද්ධිය සම්බන්ධයෙන් අත්අඩංගුවට ගත් සැකකරුවන් පිළිබඳ පරීක්ෂණ ආරම්භ කර ඇතැයි මුන්දලම‍ පොලිසිය පවසයි. ඊයේ පස්වරුවේ කැබ් රථයකින් පැමිණ තොඩුවාව මුහුදට මළසිරුරක් විසිකර දමා පලා යන අවස්ථාවේදී පොලිසිය විසින් පුද්ගලයන් තිදෙනෙකු අත්අඩංගුවට ගනු ලැබීය. ඔවුන් අත්අඩංගුවට ගන්නා අවස්ථාවේදී කැබ් රථය තුළ තිබු ස්වයංක්‍රීය පිස්තෝලයක් ඇතුළු උපකරණ කිහිපයක් ද පොලිසිය භාර‍යට ගෙන ඇත. කැබ් රථයේ සිටි සැකකරුවෙකු අපරාධ පරීක්ෂණ දෙපාර්තමේන්තුවේ නිලධාරියෙකු බව පොලිසියට පවසා ඇතැයි වාර්තා විය. දැනට සිදුකර ඇති පරීක්ෂණ වලදී හෙළිව ඇත්තේ අදාළ පුද්ගලයා කිසියම් ස්ථානයකදී හෝ කැබ් රථය තුළදී ඝාතනය කර ‍මුහුදු වෙරළට විසිකර දමන්නට ඇති බවය.", "URL": "https://sinhala.adaderana.lk/news.php?nid=9256", "Category": null, "Parent URL": null}