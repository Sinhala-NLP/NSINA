{"Source": "Adaderana", "Timestamp": "March 1, 2017 12:57 pm", "Headline": "රන්ජන්ට මරණ තර්ජන", "News Content": "දිවුලපිටිය ප්‍රාදේශීය සංවර්ධන කමිටු රැස්වීම අතර තුර එක්සත් ජනතා නිදහස් සන්ධාන පාර්ලිමේන්තු මන්ත්‍රී ඉන්දික අනුරුද්ධ මහතා තමාට මරණ තර්ජන එල්ල කළ බව පවසමින් නියෝජ්‍ය අමාත්‍ය රන්ජන් රාමනායක මහතා පොලීසියට පැමිණිල්ලක් ඉදිරිපත් කර තිබේ. දිවුලපිටිය ප්‍රාදේශීය සංවර්ධන කමිටු රැස්වීම ඊයේ(28) පැවති අතර එම අවස්ථාව සදහා නියෝජ්ය‍ අමාත්‍ය රන්ජන් රාමනායක, පාර්ලිමේන්තු මන්ත්රී ඉන්දික අනුරුද්ධ සහ දිවුලපිටිය ප්‍රාදේශීය ලේකම්වරිය මෙන්ම ප්‍රදේශයේ දේශපාලන නියෝජිතයින් ඇතුළු පිරිසක් එක්ව සිටියේය.එම අවස්ථාවේ පස් ජාවාරම සම්බන්ධයෙන් නියෝජ්‍ය අමාත්‍ය. රන්ජන් රාමනායක මහතා සහ ඉන්දික අනුරුද්ධ මන්ත්‍රීවරයා අතර බහින්බස් වීමක් ඇති වු අතර එය ගැටුමක් දක්වා දුරදිග ගිය අතර අවට සිටි පිරිස ගැටුම්කාරී තත්ත්වය පාලනය කිරීමට කටයුතු කළේය. එම අවස්ථාවේ තමන් ඝාතනය කරන බවට ඉන්දික අනුරුද්ධ මන්ත්‍රීවරයා තර්ජනය කළ බැවින් මතු ආරක්ෂාව සඳහා මිරිහාන පොලීසිය වෙත පැමිණිල්ලක් ඉදිරිපත් කිරීමට පියවර ගත් බව නියෝජ්‍ය අමාත්‍ය රන්ජන් රාමනායක මහතා පැවසුවේය.", "URL": "https://sinhala.adaderana.lk/news.php?nid=70271", "Category": null, "Parent URL": null}