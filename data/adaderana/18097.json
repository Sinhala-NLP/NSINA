{"Source": "Adaderana", "Timestamp": "August 16, 2011 08:20 am", "Headline": "යක්කල රිය අනතුරකින් තිදෙනෙක් මරුට", "News Content": "යක්කල, මහවිට ප්‍රදේශයේ සිදුවු රිය අනතුරකින් පුද්ගලයින් තිදෙනෙකු ජිවිතක්ෂයට පත්වී තිබේ. අද(16) උදෑසන පහට පමණ මෙම අනතුර සිදුවී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. වෑන් රථයක් සහ මෝටර් රථයක් එකිනෙක ගැටීමෙන් මෙම අනතුර සිදුවී ඇත. මියගිය අය අතර කාන්තාවක් ද සිටින බව පොලිසිය ප්‍රකාශ කරයි. ගම්පහ පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18097", "Category": null, "Parent URL": null}