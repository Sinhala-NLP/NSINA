{"Source": "Adaderana", "Timestamp": "October 11, 2010 12:17 pm", "Headline": "13 වනදා සුනාමි පෙරහුරු අභ්‍යාසයක් ‍", "News Content": "ඔක්තොම්බර් 13 වැනිදාට යෙදෙන ලෝක ආපදා ‍දිනය හේතුවෙන් සුනාමි පෙරහුරු අභ්‍යාසයක් ‍පැවැත්වීමට ආපදා කළමනාකරණ මධ්‍යස්ථානය කටයුතු යොදා තිබේ. සියලුම වෙරළබඩ දිස්ත්‍රික් ආවරණය වන පරිදි අදාළ සුනාමි පෙරහුරු අභ්‍යාසය පවත්වන බව එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය. ඔක්තොම්බර් 13 වැනිදා පස්වරු 3ට මෙම ‍සුනාමි පෙරහුරු අභ්‍යාසය පවත්වන බවත් ජනතාව ඒ සම්බන්ධයෙන් කලබල නොවිය යුතු බවත් ඔහු කියා සිටියේය. ඒ සම්බන්ධයෙන් ඉදිරි දින කිහිපය තුළ ජනතාව දැනුවත් කිරීමට ද ආපදා කළමනාකරණ මධ්‍යස්ථානය කටයුතු යොදා තිබේ.", "URL": "https://sinhala.adaderana.lk/news.php?nid=11421", "Category": null, "Parent URL": null}