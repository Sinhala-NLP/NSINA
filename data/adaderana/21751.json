{"Source": "Adaderana", "Timestamp": "January 30, 2012 05:43 pm", "Headline": " රජයේ වෛද්‍ය නිලධාරීන්ගෙන් යළිත් සංකේත වැඩවර්ජනයක්", "News Content": "රජයේ වෛද්‍ය නිලධාරීන්ගේ සංගමය විසින් හෙට දිනයේ හෝමාගම,අවිස්සාවේල්ල,කොළඹ ප්‍රාදේශීය රෝහල්වල සංකේත වැඩවර්ජනයක් දියත්කිරීමට තීරණය කර තිබේ. රජයේ වෛද්‍ය නිලධාරීන්ට රජය විසින් ලබාදීමට තීරණය කර ඇති සන්නිවේදන දීමනාව මෙතෙක් ලබාදීමට කටයුතු කර නොතිබීමත්,ඒ සම්බන්ධයෙන් බස්නාහිර පළාත් සෞඛ්‍ය අධිකාරිය දක්වනු ලබන මන්දෝත්සාහි පිළිවෙතත් හේතුවෙන් ඊට විරෝධයපෑම මෙම වර්ජනයේ එක් අරමුණක් බව රජයේ වෛද්‍ය නිලධාරීන්ගේ සංගමයේ මෙහෙයුම් කමිටු සාමාජික වෛද්‍ය නලින්ද සොයිසා මහතා අද දෙරණට කියා සිටියේය. හංවැල්ල ප්‍රදේශයේ රජයේ වෛද්‍යවරයකුට ප්‍රාදේශීය දේශපාලනඥයකු විසින් කරන ලද අකටයුත්තකට විරෝධයපෑම මෙම සංකේත වර්ජනයේ තවත් අරමුණක් බව ඔහු සඳහන් කළේය.", "URL": "https://sinhala.adaderana.lk/news.php?nid=21751", "Category": null, "Parent URL": null}