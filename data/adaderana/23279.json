{"Source": "Adaderana", "Timestamp": "April 4, 2012 09:41 am", "Headline": "පෞද්ගලික බස් රිය ත්‍රී රෝද රථයේ ගැටී අයෙක් මරුට-තිදෙනකුට තුවාලයි", "News Content": "නාවලපිටිය , ගම්පොල ප්‍රධාන මාර්ගයේ නාවලපිටිය ප්‍රදේශයේ සිදු වූ රිය අනතුරකින් කාන්තාවක ජීවිතක්ෂයට පත්ව තිබේ. පෞද්ගලික බස් රථයක් ත්‍රී රෝද රථයක ගැටීමෙන් මෙම අනතුර සිදුව ඇති බව පොලිසිය ප්‍රකාශ කර සිටියි. අනතුරින් තුවාල ලැබූ ත්‍රී රෝද රථයේ ගමන් කළ සිව් දෙනෙකු නාවලපිටිය රෝහලට ඇතුළත් කර ඇත. එයින් බරපතළ තත්ත්වයේ පසු වූ තිදෙනෙකු මහනුවර රෝහලට මාරු කර යැවුණු අතර එයින් එක් කාන්තාවක මෙලෙස ජීවිතක්ෂයට පත්ව ඇති බව පොලිසිය සදහන් කර සිටියි. මෙසේ මිය ගොස් ඇත්තේ නාවලපිටිය ප්‍රදේශයේ පදිංචිව සිටි 74 හැවිරිදි කාන්තාවක බව පොලීසිය වැඩිදුරටත් කියා සිටියි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=23279", "Category": null, "Parent URL": null}