{"Source": "Adaderana", "Timestamp": "November 1, 2011 08:53 am", "Headline": "කොරියානු රැකියා පිළිබඳ තොරතුරු විදේශ සේවා නියුක්ති කාර්යාංශයෙන් පමණයි", "News Content": "කොරියානු රැකියා සම්බන්ධයෙන් තොරතුරු සිය කාර්යාංශයෙන් පමණක් ලබා ගන්නා ලෙස විදේශ සේවා නියුක්ති කාර්යාංශය පවසයි. එම කාර්යාංශයේ නියෝජ්‍ය සාමාන්‍යාධිකාරි මංගල රන්දෙනිය මහතා කියා සිටියේ ඇතැම් වංචනික පුද්ගලයින් කොරියානු රැකියා සම්බන්ධයෙන් අසත්‍යය තොරතුරු ලබාදෙමින් සිටින බවයි. පසුගියදා පැවති කොරියානු භාෂා ප්‍රවීණතා විභාගය සමත් වු පුද්ගලයින් අනුගමනය කළ යුතු ඉදිරි ක්‍රියාමාර්ග විදේශ සේවා කාර්යාංශයේ වෙබ් අඩවියේ පළ කර ඇත. ඒ අනුව අදාළ ක්‍රියා මාර්ග ගන්නා ලෙස විභාගය සමත් වු පුද්ගලයින්ගෙන් විදේශ සේවා නියුක්ති කාර්යාංශය ඉල්ලීමක් කරයි.", "URL": "https://sinhala.adaderana.lk/news.php?nid=19707", "Category": null, "Parent URL": null}