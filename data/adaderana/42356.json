{"Source": "Adaderana", "Timestamp": "April 7, 2014 07:13 am", "Headline": " ප්‍රජාතන්ත්‍රවාදී පක්ෂයේ මන්ත්‍රීලා අද දිවුරුම් දෙන්න සූදානම්", "News Content": "බස්නාහිර සහ දකුණු පළාත් සභා මැතිවරණයේ ප්‍රජාතන්ත්‍රවාදි පක්ෂයෙන් තේරී පත්වුණු මන්ත්‍රීවරුන් දිවුරුම් දීම අද සිදු කෙරෙයි. ඒ කෝට්ටේ ප්‍රදේශයේ පිහිටි ප්‍රජාතන්ත්‍රවාදි පක්ෂ මූලස්ථානයේදීය. මෙවර බස්නාහිර සහ දකුණු පළාත් සභාවට ප්‍රජාතන්ත්‍රවාදි පක්ෂයෙන් තරග කළ මන්ත්‍රීවරුන් 12දෙනෙකු තේරී පත්ව සිටියි. ගම්පහ දිස්ත්‍රීක්කයෙන් මන්ත්‍රීවරුන් 04දෙනෙකු, කොළඹ දිස්ත්‍රීක්කයෙන් මන්ත්‍රීවරුන් 03දෙනෙකු, ගාල්ල සහ කළුතර දිස්ත්‍රීක්ක වලින් මන්ත්‍රීවරුන් දෙදෙනෙකු සහ මාතර දිස්ත්‍රීක්කයෙන් එක් මන්ත්‍රීවරයෙකු බැගින් මෙලෙස තේරී පත්විය. ඒ අනුව මෙම මන්ත්‍රීවරුන් ප්‍රජාතන්ත්‍රවාදි පක්ෂයේ නායක සරත් ෆොන්සේකා මහතා ඉදිරියේ දිවුරුම් දීමට නියමිතය.", "URL": "https://sinhala.adaderana.lk/news.php?nid=42356", "Category": null, "Parent URL": null}