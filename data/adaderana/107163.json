{"Source": "Adaderana", "Timestamp": "April 1, 2019 04:58 pm", "Headline": "කුඩා ජල විදුලි බලාගාර තැනීමට අයඳුම්පත් යොමු කිරීමේ කිසිඳු සීමාවක් නෑ", "News Content": "ඇල දොල ගංගා ආදියේ ජලය උපයෝගි කරගනෙ කුඩා පරිමාණයේ ජල විදුලි බලාගාර තැනීම සඳහා අයඳුම්පත් යොමු කිරිමට කිසිඳු සීමාවක් පනවා නොමැති බව ශ්‍රි ලංකා සුනිත්‍ය බල ශක්ති අධිකාරිය පවසයි. ඒ සඳහා අයඳුම්පත් භාර නොගන්නා බවට පැතිර යන ප්‍රචාර අසත්‍ය බව ශ්‍රි ලංකා සුනිත්‍ය බල ශක්ති අධිකාරියේ අධ්‍යක්ෂ ජනරාල් රංජිත් සේපාල මහතා සඳහන් කළේය. ඔහු පවසන්නේ මේ වනවිට රත්නපුර ,කෑගල්ල,නුවර එළිය ඇතුළු තෙත්කලාපීය කඳුකර ප්‍රදේශ ආශ්‍රිතව කුඩා පරිමාණ ජල විදුලි බලාගාර සැලකිය යුතු ප්‍රමාණයක් ඉදිකර ඇති බවයි. කුඩා පරිමාණ විදුලි බලාගාර ඉදිකිරීමට සුදුසු පාරිසරික පසුබිම් හා අවශ්‍ය සම්පත් සපුරා ඇත්නම් ඕනෑම පාර්ශවයකට තම අයඳුම්පත ශ්‍රි ලංකා සුනිත්‍ය බලශක්ති අධිකාරියට යොමුකිරීමට හැකි බව රංජිත් සේපාල මහතා වැඩිදුරටත් සඳහන් කළේය. කෙසේවෙතත් පසුගිය වසර කිහිපය තුළ මෙරට ජල පෝෂක ප්‍රදේශ විනාශ කරමින් ඉදිකර ඇති කුඩා විදුලි බලාගාර හේතුවෙන් ප්‍රධාන ජලාශ වලට ජලය සැපයිම අවහිර වී තිබීම පවතින විදුලි අර්බුදයට ද හේතු වී ඇති බව ශ්‍රි ලංකා පරිසර හා සොබාදහම් අධ්‍යයන මධ්‍යස්ථානය පවසයි.", "URL": "https://sinhala.adaderana.lk/news.php?nid=107163", "Category": null, "Parent URL": null}