{"Source": "Adaderana", "Timestamp": "December 20, 2012 06:30 pm", "Headline": "ජාතිය ‍ගොඩනැඟීම ප්‍රශංසනීයයි- ඉන්දීය හමුදාපති කියයි", "News Content": "පශ්චාත් යුධ සමයේදී ශ්‍රී ලංකාවේ ජාතිය ‍ගොඩ නැගීමේ ක්‍රියාවලිය ප්‍රශංසනීය බව ඉන්දීය යුධ හමුදාපති ජෙනරාල් බික්‍රම් සිං මහතා මහතා පවසයි. එම ක්‍රියාවලිය සඳහා ශ්‍රී ලංකා යුධ හමුදාව ලබා දුන් දායකත්වය ද ඉහළ බව ඔහු සඳහන් කරයි. ශ්‍රී ලංකාවේ සංචාරයක නිරත ඉන්දීය යුධ හමුදාපතිවරයා මෙරට යුධ හමුදාපති ලුතිනන් ජෙනරාල් ජගත් ජයසූරිය මහතා හමුවූ අවස්ථාවේදී මේ බව ප්‍රකාශ කර තිබේ. එම හමුවේදී දෙරට අතර හමුදා සහයෝගීතාව තවදුරටත් වර්ධනය කර ගැනීම පිළිබඳව ද අවධානය යොමුව ඇති බව සඳහන්ය. ශ්‍රී ලංකා හමුදා නිලධාරීන් සඳහා ඉන්දියාවේ දැනට ලබා දෙන පුහුණුවීම් වලට අමතරව තවත් පුහුණුවීම් ලබාදීම පිළිබඳව මෙහිදී අවධානය යොමුව තිබේ.", "URL": "https://sinhala.adaderana.lk/news.php?nid=30111", "Category": null, "Parent URL": null}