{"Source": "Adaderana", "Timestamp": "March 26, 2014 05:47 pm", "Headline": " කැලණිය සිසුන් 14 දෙනෙකු රිමාන්ඩ්", "News Content": "අධිකරණ නියෝග නොතකා විරෝධතා පා ගමනක යෙදුණු කැලණිය විශ්ව විද්‍යාලයේ මහා ශිෂ්‍ය සංගමයේ සිසුන් 14 දෙනෙකු රිමාන්ඩ් ගත කර තිබේ. මොවුන් ඉකුත් 19 වන දින අධිකරණයේ පෙනීසිටින ලෙස නොතීසි නිකුත් කර තිබුණද එකී නියෝග නොතකා කොළඹ-නුවර මාර්ගයේ කොළඹ, කොටුව දක්වා විරෝධතා පාගමනක නිරතවී තිබුණි. කෙසේ වෙතත් අදාළ සිසු පිරිස අද (26)මහර මහේස්ත්‍රාත් අධිකරණයට බාරවීමෙන් පසු ඇප කොන්දේසි සම්පූර්ණ කිරීමට අපොහොසත්වීම නිසා රිමාන්ඩ්ගත කර ඇත. අදාළ ඇප කොන්දේසි සම්පූර්ණ කරන ඕනම අවස්ථාවක සිසුන්ට ඇප පිට නිදහස්විය හැකි බව අද දෙරණ අධිකරණ වාර්තාකරු කියා සිටියි.", "URL": "https://sinhala.adaderana.lk/news.php?nid=42087", "Category": null, "Parent URL": null}