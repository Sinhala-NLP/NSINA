{"Source": "Adaderana", "Timestamp": "June 21, 2010 08:37 am", "Headline": "අම්පාර කුඹරු වලට හඳුනා නොගත් රෝගයක්", "News Content": "අම්පාර දිස්ත්‍රික්කයේ යල කන්නයේ වගා කළ කුඹුරු අක්කර 700 ක් පමණ විනාශ වීමේ අවදානමකට ලක්ව ඇතැයි වාර්තා වේ. හඳුනා නොගත් රෝගයක් වී වගාවට වැළඳී තිබීම මීට හේතුව වී ඇත. අස්වැන්න නෙලීමට තවත් සති 3 ක පමණ කාලයක් තිබියදී මෙම රෝගය වැළඳීම හේතුවෙන් තමන් දැඩි දුෂ්කරත‍ාවට පත්ව ඇති බව ගොවීන් පෙන්වාදෙයි. දිවයිනේ වී වගාව විශාල වශයෙන් සිදුකෙ‍රෙන අම්පාර දිස්ත්‍රික්කයේ මෙම රෝගය පැතිරයාම වැළැක්වීමට කඩිනම් පියවර ගත යුතු බව ගොවීන් පවසයි. මේ අතර ගන්නොරුව කෘෂිකර්ම පර්යේෂණ මධ්‍යස්ථානයේ නිලධාරීන් අදාළ රෝග සම්බන්ධයෙන් සොයාබැලීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=9128", "Category": null, "Parent URL": null}