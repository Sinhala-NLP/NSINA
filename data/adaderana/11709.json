{"Source": "Adaderana", "Timestamp": "October 24, 2010 05:32 pm", "Headline": "පුද්ගලික බස්වල නොමිලේ ගමන් බෑ", "News Content": "කිසිදු පුද්ගලයෙකුට පෞද්ගලික බස් රථවල නොමිලේ ගමන් කිරීමේ පහසුකම් ලබා නොදෙන බව ලංකා පෞද්ගලික බස් හිමියන්ගේ සංගමය පවසයි. නියාමන ආයතන මගින් හිතුමතේ නිදහස් ගමන් බලපත්‍ර නිකුත් කිරීම නිසා මෙම පියවර ගත් බව එහි සභාපති ගැමුණු විජේරත්න මහතා කියා සිටියි. නිදහස් ගමන් බලපත්‍ර සඳහා විධිමත් වැඩපිළිවෙළක් ක්‍රියාත්මක කළ යුතු බව අද කොළඹ පැවති මාධ්‍ය හමුවකදී කරුණු දැක්වමින් හෙතෙම සඳහන් කළේය. මේ අතර ඉදිරි වසරේ සිට ලංගම සහ පෞද්ගලික බස් රථ පරිපාලනමය වශයෙන් ඒකාබද්ධ කළ යුතු බවට ‍වු යෝජනාවක් ඉදිරිපත් කර ඇති බව ද ඔහු වැඩිදුරටත් කිය සිටියේය.", "URL": "https://sinhala.adaderana.lk/news.php?nid=11709", "Category": null, "Parent URL": null}