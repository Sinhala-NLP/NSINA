{"Source": "Adaderana", "Timestamp": "December 23, 2018 08:27 am", "Headline": "කොළඹ ගමන කුණු කානුවෙන් නතර වෙයි", "News Content": "පුත්තලම සිට කොළඹ දක්වා ගමන් කරමින් තිබු පුද්ගලික මගී ප්‍රවාහන බස් රථයක් තිල්අඩිය ප්‍රදේශයේදී අද (23) අළුයම මාර්ගයෙන් ඉවතට පැන ඇල මාර්ගයකට වැටිමෙන් බස් රථයට විශාල හානි සිදුව ඇත. බස් රථය පුත්තලම ප්‍රධාන බස් නැවතුමේ සිට කොළඹ දක්වා ගමන් කරමින් සිටියදි මෙම අනතුර සිදුව තිබේ. අනතුර සිදුවන අවස්ථාවේ බස් රථයේ රියදුරා සහ කොන්දොස්තර වරයා පමනක් සිට ඇති බවත් මගීන් කිසිවකුත් නොසිටි බවත් වාර්තා වේ. තිල් අඩිය නගරයේ අල් ජීද්දා ඇලට මෙසේ බස් රථය රියදුරාට පාලනය කර ගැනිමට නොහැකිව ඇද වැටි ඇති අතර බස් රථයට හානි සිදුව ඇති බවද පුත්තලම මුලස්ථාන පොලිසිය පවසයි.", "URL": "https://sinhala.adaderana.lk/news.php?nid=101175", "Category": null, "Parent URL": null}