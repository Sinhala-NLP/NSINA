{"Source": "Adaderana", "Timestamp": "December 13, 2012 04:17 pm", "Headline": "යතුරු පැදියෙන් ගංජා ප්‍රවාහනය කළ තිදෙනෙක් අත්අඩංගුවට", "News Content": "යතුරු පැදියකින් ගංජා ප්‍රවාහනය කරමින් සිටි පුද්ගලයින් ‍තිදෙනෙකු උඩවලව ප්‍රදේශයේ දී අත්අඩංගුවට ගෙන තිබේ. විශේෂ කාර්යය බලකා උඩවලව කඳවුරේ නිලධාරීන් කණ්ඩායමක් විසින් අත්අඩංගුවට ගත් සැකකරුවන් සතුව තිබී ‍ගංජා කිලෝ ග්‍රෑම් එකයි ග්‍රෑම් 360 ක ප්‍රමාණයක් සොයා ගෙන ඇති බව සඳහන්ය. අත්අඩංගුවට ගත් සැකකරුවන් උඩවලව සහ මොරටුව ප්‍රදේශවල පදිංචිකරුවන් බව විශේෂ කාර්යය බලකාය සඳහන් ක‍‍ළේය. ඔවුන් වැඩිදුර විමර්ශන සඳහා උඩවලව පොලිස් ස්ථානය වෙත භාරදී ඇත.", "URL": "https://sinhala.adaderana.lk/news.php?nid=29933", "Category": null, "Parent URL": null}