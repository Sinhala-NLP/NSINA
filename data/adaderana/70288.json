{"Source": "Adaderana", "Timestamp": "March 1, 2017 05:55 pm", "Headline": "රත්තොට අනතුරක්- 5ට තුවාලයි - 1 ක් මරුට", "News Content": "රත්තොට, රිවස්ටන් ප්‍රදේශයේ දී වෑන් රථයක් ප්‍රපාතයකට පෙරළීමෙන් සිදුවු අනතුරකින් එක් අයෙකු මියගොස් තවත් 5 දෙනෙකු තුවාල ලබා ඇති බව වාර්තා වෙයි. අනතුරෙන් වෑන් රථයේ රියදුරු ඇතුළු එහි ගමන්ගත් පුද්ගලයින් තුවාල ලබා රත්තොට රෝහලට ඇතුළත් කිරීමෙන් පසු එක් අයෙකු මෙලෙස මියගොස් ඇති බව පොලීසිය සඳහන් කළේය. මියගොස් ඇත්තේ මාතර අපරැක්ක ප්‍රදේශයේ පදිංචිව සිටි 36 හැවිරිදි පුද්ගලයෙක්ය. තුවාල ලැබූවන් වැඩිදුර ප්‍රතිකාර සඳහා මාතලේ රෝහලට මාරුකර යවා ඇති අතර රත්තොට පොලීසිය මේ සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=70288", "Category": null, "Parent URL": null}