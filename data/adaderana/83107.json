{"Source": "Adaderana", "Timestamp": "January 17, 2018 11:48 am", "Headline": "වැඩ බැරි ටාසන්ලා අතීතයට දෙස් තියනවා", "News Content": "වත්මන් ආණ්ඩුව යටතේ රටේ කිසිදු ප්‍රගතියක් ඇති නොවන බවට ජාතික නිදහස් පෙරමුණේ නායක විමල් වීරවංශ මහතා චෝදනා කරයි. බිංගිරිය ප්‍රදේශයේ පැවති ජනහමුවකට එක්වෙමින් ඔහු මේ බව සඳහන් කළේය. ආණ්ඩුව විසින් මේ වන තෙක් කිසිදු ප්‍රගතිශීලි වැඩපිළිවෙලක් සිදු කර නැති බවත්, අද ආණ්ඩුවේ සිටින්නේ අතිතයට දෙස් දෙවොල් දෙන වැඩ බැරි ටාසන්ලා වැනි පිරිසක් බවත් විමල් වීරවංශ මහතා පවසයි. එමෙන්ම මෙරට කාන්තාවන් කිසිවෙකු “බොන්න දියව්“යනුවෙන් පෙළපාලි නොගිය බවත් පවසා සිටි විමල් වීරවංශ මහතා වැඩිදුරටත් කියා සිටියේ, ජනාධිපතිවරයා විසින් මුදල් අමාත්‍යාංශය විසින් නිකුත් කළ මත්පැන් අලෙවිසැල් සම්බන්ධ හා අනෙකුත් නිවේදනයන් අවලංගු කර ඇතත් එය ක්‍රියාත්මක වෙදැයි සැකයක් පවතින බවයි.", "URL": "https://sinhala.adaderana.lk/news.php?nid=83107", "Category": null, "Parent URL": null}