{"Source": "Adaderana", "Timestamp": "August 31, 2019 09:13 am", "Headline": "STF මෙහෙයුමකින් පේදුරුතුඩුවේ තිබී යුද උපකරණ තොගයක් සොයාගනී", "News Content": "පේදුරුතුඩුව, තුඩත්තන ප්‍රදේශයේදී වළදමා තිබී යුද උපකරණ තොඟයක් සොයාගෙන තිබේ. පොලිස් විශේෂ කාර්යය බලකායේ යාපනය කඳවුරේ නිළධාරින් පිරිසක් සිදු කළ වැටලීමකදී අදාල යුධ උපකරණ තොඟය සොයාගෙන ඇති බවයි වාර්තා වෙයි. එහිදී පැති බෝම්බයක්, මිලිමිටර් 60 මෝටාර් උණ්ඩ 04ක්, මිලිමිටර් 40 ග්‍රේනට් ලොන්චර් උණ්ඩ 12ක් සහ පැරා ලයිට් 03ක් සොයාගෙන තිබේ. අදාළ යුධ උපකරණ යුධ සමයේ වලදමා ඇති බවට සැකපල කරන බව සඳහන්ය. එම උපකරණ වැඩිදුර විමර්ශන කටයුතු සදහා පේදුරුතුඩුව පොලිස් ස්ථානයට භාරදී තිබේ.", "URL": "https://sinhala.adaderana.lk/news.php?nid=117914", "Category": null, "Parent URL": null}