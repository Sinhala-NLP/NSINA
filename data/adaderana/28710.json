{"Source": "Adaderana", "Timestamp": "October 29, 2012 11:01 am", "Headline": " හොර නෝට්ටු නිසා සන්සුන්ගම නොසන්සුන් ", "News Content": "ව්‍යාජ මුදල් නොට්ටු තොගයක් සමග සැකකරුවන් දෙදෙනෙකු අත්අඩංගුවට ගෙන තිබේ. හිගුරක්ගොඩ, කවුඩුල්ල, සන්සුන්ගම ප්‍රදේශයේදී සැකකරුවන් අත්අඩංගුවට ගෙන ඇත. සැකකරුවන් සතුව රුපියල් දහසේ, රුපියල් විස්ස සහ රුපියල් දහය යන වටිනාකමිවලින් යුත් මුදල් නෝට්‍ටු තිබු බව පොලීසිය පැවසුවේය. ඒවා‍යේ වටිනාකම රුපියල් විසිදහසක් පමණ වන බවට ගණන් බලා තිබේ. අත්අඩංගුවට ගත් සැකකරුවන් නාවලපිටිය සහ කිරිමැටිය ප්‍රදේශවල පදිංචිකරුවන් බව ද පොලීසිය සඳහන් කළේය.", "URL": "https://sinhala.adaderana.lk/news.php?nid=28710", "Category": null, "Parent URL": null}