{"Source": "Adaderana", "Timestamp": "March 6, 2014 10:14 am", "Headline": "පුටුව අහිමි වූ හිටපු සභාපතිගෙන් පෙත්සමක් ", "News Content": "නැගෙනහිර, වලිකාමම් ප්‍රාදේශිය සභාවේ සභාපතිවරයා ඔහුගේ තනතුර අහිමි කිරීමට එරෙහිව අභියාචනාධිකරණය හමුවේ පෙත්සමක් ගොනු කර තිබේ. එම සභාවේ 2014 වසරේ අයවැය පරාජය විම හේතුවෙන් ඔහුගේ සභාපති ධූරය අහෝසි කිරිමට එරෙහිව මෙම පෙත්සම ගොනු කර ඇති බව අද දෙරණ අධිකරණ වාර්තාකරු සඳහන් කළේය. උතුරු පළාත් ප්‍රධාන අමාත්‍ය සි.වි. විග්නේෂ්වරම් එම ප්‍රදේශයේ පළාත් පාලන කොමසාරිස්වරයා සහ ප්‍රාදේශිය සභාවේ ලේකම් ඇතුළු 07දෙනෙකු මෙම පෙත්සමෙන් වගඋත්තරකරුවන් ලෙස නම් කර තිබේ. 2014 වසරේ නැගෙනහිර වලිකාමම් ප්‍රාදේශිය සභාවට ඉදිරිපත් කළ අයවැය දෙවරක් පරාජය වීමෙන් පසු තමාව සභාපති ධූරයෙන් ඉවත් කළ බවට ලේකම්වරයා දැනුම් දුන්නද තමා ඉන් ඉවත් නොවු බව පෙත්සම්කරු පෙන්වා දෙයි. අදාළ තනතුරෙන් ඉවත් කිරිම සම්බන්ධයෙන් ගැසට් පත්‍රයක් ද නිකුත් කර ඇති අතර සභාපති ධූරයේ පුරප්පාඩුවක් නොමැති බැවින් එම ගැසට් පත්‍රය අවලංගු කරන ලෙසත් පෙත්සම්කරු අභියාචනාධිකරණයෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=41580", "Category": null, "Parent URL": null}