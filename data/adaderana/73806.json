{"Source": "Adaderana", "Timestamp": "June 1, 2017 01:36 pm", "Headline": "මාතරදී යාත්‍රාවක් පෙරළී අතුරුදන් වූ එකම පවුලේ තිදෙනාගේ සිරුරු හමුවෙයි", "News Content": "මාතර අත්තුඩාව ප්‍රදේශයේදී තෙප්පමක් පෙරළීමෙන් සිදුවූ අනතුරකින් එකම පවුලේ තිදෙනෙකු මියගොස් තිබේ.අත්තුඩාව ප්‍රදේශයේ අඩි 07ක් පමණ ජලය පිරී පවතින අවස්ථාවේ ඔවුන් තෙප්පමක් ආධාරයෙන් ගමන් කර ඇති බව නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා සඳහන් කළේය.අනතුරට ලක්ව ඇත්තේ එකම පවුලේ 30 හැවිරිදි මව, 38 හැවිරිදි වියේ පසුවූ පියා සහ 14 හැවිරිදි පුතෙකු බව සඳහන්ය.ඔවුන්ගේ මෘත ශරීර මේ වන විට මාතර මහ රෝහලේ තබා ඇති බව චමින්ද වලාකුළුගේ මහතා පැවසුවේය.ගං වතුරෙන් ආපදාවට පත් ප්‍රදේශ වල ජලය බැසයමින් පවතින මෙම අවස්ථාවේ අනතුරුදායී ලෙස යාත්‍රා මගින් ගමන් කිරීමෙන් වලකින ලෙස නාවික හමුදා මාධ්‍ය ප්‍රකාශකවරයා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=73806", "Category": null, "Parent URL": null}