{"Source": "Adaderana", "Timestamp": "May 26, 2019 12:16 pm", "Headline": "සිසේරියන් සැත්කම් කළ වෛද්‍යවරයා ගැන හොයන කමිටුවේ මූලික වාර්තාව හෙට", "News Content": "අත්අඩංගුවේ පසුවන කුරුණෑගල ශික්ෂණ රෝහලේ වෛද්‍යවරයා සම්බන්ධයෙන් හෙට (27) දිනයේ රැස්වන විධායක කමිටුවේ දී අවධානය යොමුකිරීමට බලාපොරොත්තු වන බව රජයේ වෛද්‍ය නිලධාරීන්ගේ සංගමය පවසා සිටියි. එහි සහකාර ලේකම් වෛද්‍ය නවීන් ද සොයිසා මහතා සඳහන් කළේ අදාළ වෛද්‍යවරයා සම්බන්ධයෙන් සොයා බැලීමට විශේෂ පරීක්ෂණ කමිටුවක් මේ වන විට පත් කර ඇති බවයි. එම කමිටුවේ මූලික වාර්තාව හෙට දිනයේ විධායක කමිටුවට ඉදිරිපත් කිරීමට නියමිත බව වෛද්‍ය නවීන් ද සොයිසා මහතා සඳහන් කළේය.", "URL": "https://sinhala.adaderana.lk/news.php?nid=110702", "Category": null, "Parent URL": null}