{"Source": "Adaderana", "Timestamp": "May 6, 2011 01:07 pm", "Headline": "කන්කසන්තුරේ වරාය ඉන්දීය ආධා‍ර යටතේ සංවර්ධනය වෙයි", "News Content": "යාපනය අර්ධද්වීපයේ කන්කසන්තුරේ වරාය ඉන්දීය ආධා‍ර යටතේ සංවර්ධනය කිරීමට රජය තීරණය කර තිබේ. මේ සඳහා කැබිනට් අනුමැතිය හිමිව ඇති අතර ඉන්දියාව හා ශ්‍රී ලංකාව අතර අවබෝධතා ගිවිසුමකට ද අත්සන් තැබිමට නියමිතය. කන්කසන්තුරේ වරාය සංවර්ධන ව්‍යාපෘතිය අදියර දෙකක් යටතේ ක්‍රියාත්මක කිරීමට සැලසුම් කර ඇත. එම වරාය සංවර්ධනය කිරීමෙන් යුද්ධයෙන් පසු උතුරු පළාතේ ආර්ථික සහ සමාජීය තත්ත්වයන් වර්ධනයට හේතුවනු ඇති බව රජය පවසයි.", "URL": "https://sinhala.adaderana.lk/news.php?nid=15924", "Category": null, "Parent URL": null}