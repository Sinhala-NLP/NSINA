{"Source": "Adaderana", "Timestamp": "February 19, 2016 10:05 am", "Headline": "ගිනි අවි 2ක් සමඟ 1ක් කොටු", "News Content": "ඇල්ල, ඉලුක්පැලැස්ස, බල්ලකෙටුව ප්‍රදේශයේදී නීතිවිරෝධි ගිනි අවියක් සමඟ පුද්ගලයෙකු අත්අඩංගුවට ගෙන තිබේ.ඇල්ල පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි.එහිදී සැකකරු සතුව තිබී විදේශ රටක නිෂ්පාදිත බෝර 12 ගිනි අවියක් සමඟ මෙරට නිෂ්පාදිත ගිනි අවියක් පොලිස් භාරයට ගෙන තිබේ.සැකකරු 53 හැවිරිදි එම ප්‍රදේශයේම පදිංචි අයෙක් බව සඳහන්ය.ඔහු අද(19) බණ්ඩාරවෙළ මහේස්ත්‍රාත් අධිකරණයට ඉදිරිපත් කිරිමට නියමිතව ඇත.", "URL": "https://sinhala.adaderana.lk/news.php?nid=57366", "Category": null, "Parent URL": null}