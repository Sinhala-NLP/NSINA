{"Source": "Adaderana", "Timestamp": "November 16, 2017 12:25 am", "Headline": "මංගල අභියෝග ජය ගත්තා-මේක සාධාරණ අයවැයක්", "News Content": "රටේ සියලු සමාජ තීරුවලට සධාරණය ඉටු වන අයවැයක් ඉදිරිපත් කර ඇතැයි වාරිමාර්ග හා ජල සම්පත් කළමනාකරණ අමාත්‍ය විජිත් විජයමුණි සොයිසා මහතා පවසයි. විසර්ජන පනත් කෙටුම්පත 2018 ( පස්වැනි වෙන් කළ දිනය ) (15) පාර්ලිමේන්තුවේ දී විවාදයට ගැනුණු අතර දෙවැනිවර කියවීමේ විවාදයට එක්වෙමින් අමාත්‍යවරයා මේ බව ප්‍රකාශ කර සිටියේ ය. “ මෙම අයවැය ඉතාම කාලෝචිත අයවැයක් . මේ රටේ සියලු සමාජ තීරුවලට සධාරණය ඉටු වන අයවැයක් ඉදිරිපත් කළා. තිරසාර සංවර්ධනයක් වෙනුන් කාර්යභාරයක් ඉටුකළා. ලෝකයේ රටවල් පරිසර හිතකාමී ලෙසයි සංවර්ධන ප්‍රතිපත්ති සකස් කරන්නේ. මේ අයවැය විද්‍යාණුකූලව සකස් කර තිබෙනවා.මුදල් අමාත්‍යවරයා සෑම අභියෝගයක්ම බාර ගත්තා. මේ රටේ ගොවි ජනතාවට ජලය දෙන්න යාං ඔය වැඩපිළිවෙළ අවසන් වෙමින් පවතිනවා. මොරාණ ව්‍යාපෘතියේ කටයුතු කරනවා. සෑම වාරි වේල්ලක්ම ශක්තිමත් කරන්න කටයුතු කර තිබෙනවා.භූගත ජලය කළමනාකරණය කරනවා වගේම සංරක්ෂණය කරනවා. ජනතාගේ අවශ්‍යතාවයන් වෙනුවෙන් අවශ්‍ය මුදල් අයවැයෙන් ලබාදී තිබෙන බවද අමාත්‍යවරයා පැවසී ය.“", "URL": "https://sinhala.adaderana.lk/news.php?nid=79985", "Category": null, "Parent URL": null}