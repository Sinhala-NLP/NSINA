{"Source": "Adaderana", "Timestamp": "June 28, 2018 02:23 pm", "Headline": "මෝසම් වර්ෂාවත් සමඟ ජල ගැලීම් තත්ත්වයක්", "News Content": "මෝසම් වර්ෂාවත් සමඟ උතුරු ඉන්දියාවේ ප්‍රදේශ රැසක ජල ගැලීම් වාර්තා වෙයි. මේ හේතුවෙන් ජන ජීවිතයට දැඩි බාධා එල්ලවී ඇති බව විදෙස් වාර්තා සඳහන් කළේය. මෝසම් වර්ෂාව ඇදහැලීමත් සමඟ උතුරු ඉන්දියාවේ ගංගා රැසක් පිටාර මට්ටමට පැමිණ තිබේ. මේ හේතුවෙන් ප්‍රදේශ රැසක ජල ගැලීම් තත්ත්වයක් හටගෙන ඇති අතර මහාමාර්ග රැසක්ද ජලයෙන් යටවී ඇති ආකාරය දක්නට ලැබෙන බව විදෙස් මාධ්‍ය වාර්තා සඳහන් කරයි. පවතින තත්ත්වය හේතුවෙන් ජනජීවිතයට දැඩි බාධා එල්ලවී ඇති බවත් විදෙස් වාර්තාවල පෙවන්වා දෙයි. මේ අතර එරට කාලගුණ වාර්තා සඳහන් කළේ ඉදිරියේදී අදාළ ප්‍රදේශ වලට ගිගිරුම් සහිත වර්ෂාපතනයක් අපේක්ෂා කරන බවයි.", "URL": "https://sinhala.adaderana.lk/news.php?nid=91638", "Category": null, "Parent URL": null}