{"Source": "Adaderana", "Timestamp": "February 8, 2012 01:49 pm", "Headline": "කොම්බාවිල්හි පවුල් 207 ක් යළි පදිංචි කරයි", "News Content": "මුලතිවු දිස්ත්‍රික්කයේ බිම් බෝම්බ ඉවත් කෙරුණු කොම්බාවිල් ගම්මානයේ පවුල් 207 ක් යළි පදිංචි කර තිබේ. යළි පදිංචි කළ වැසියන්ට තාවකාලික නිවාස ඉදිකරගැනීම සඳහා අවශ්‍ය සහනාධාර ලබාදී ඇති බව නැවත පදිංචි කිරීමේ අමාත්‍ය ගුණරත්න වීරකෝන් මහතා පවසයි. සෙට්ටිකුලම් ප්‍රදේශයේ කදිරගාමර් සහන ගම්මානයේ සහ ආනන්ද කුමාරස්වාමි සහන ගම්මානයේ වසර 2 ½ ක් තිස්සේ පුද්ගලයින් 7000 ක් පමණ රඳවා සිටින බව ඔහු පෙන්වාදුන්නේය. එසේ රැඳීසිටින පවුල් අතරින් පවුල් 207 ක් අර්ථ ස්ථිර නිවාසවල පදිංචි කරන බව අමාත්‍යවරයා සඳහන් කළේය. සියලුම පවුල් මෙම වසර අවසන් වන විට නැවත පදිංචි කරවීමට කටයුතු කරන බව ද ඒ මහතා අවධාරණය කර සිටියේය.", "URL": "https://sinhala.adaderana.lk/news.php?nid=21961", "Category": null, "Parent URL": null}