{"Source": "Adaderana", "Timestamp": "November 16, 2017 03:47 pm", "Headline": "වල් අලි රංචුවක් නිසා පොල් වගාවක් විනාසයි", "News Content": "වවුනියාව, ඕමන්ත,පුදියෙවිලර් සින්නකුලම ගම්මානයට ඊයේ (15) රාත‍්‍රියේ වල් අලි රංචුවක් පැමිණ ගම්මානයේ පොල් වගාවක් විනාශ කොට ඇති බව ගම්වාසීන් පවසයි. ගම්මානයට ඇතුළු වූ වල් අලි රංචුව ගම්මානයේ පොල් වගාවක පොල් ගස් 30 ක් පමණ විනාශ කොට ඇති බව ගම්වාසීන් පැවසීය. පොල් ගෙඩි සැදීමට ආසන්නව තිබු පොල් ගස් පවා වල් අලි පෙරළා දමා ඇති අතර, තමන් වසර ගණනාවක් දුක් මහන්සියෙන් සාදා ගත් පොල් වගාව සම්පූර්ණයෙන්ම වල් අලි විනාශ කොට ඇති බව පොල් වගාවේ හිමිකරුවන් පැවසීය. වල් අලි ගම්මානයේ කිසිඳු වගාවක් සිදුකර ගැනීමට අවස්ථාවක් නොදෙන අතර, ගොවිතැන මත ජිවත්වන ගම්වාසීන්ගේ සියළු වගාවන් ගම්වාසීන් විනාශ කරන බවද ගම්වාසීන් පැවසූහ.", "URL": "https://sinhala.adaderana.lk/news.php?nid=80013", "Category": null, "Parent URL": null}