{"Source": "Adaderana", "Timestamp": "June 27, 2019 07:32 pm", "Headline": "දෙරණ-ලක්ස් ෆිල්ම් අවෝර්ඩ්ස් 2019 සම්මාන උලෙළ හෙටයි", "News Content": "ලාංකීය සිනමාවේ හෙට දවස උදෙසා ටී.වී.දෙරණ විසින් අඛණ්ඩව පවත්වනු ලබන දෙරණ - ලක්ස් ෆිල්ම් අවෝර්ඩ්ස් 2019 සම්මාන උලෙළ හෙට රාත්‍රියේ නෙළුම් පොකුණ රඟහලේදී අති උත්කර්ශවත් ලෙස පැවැත්වීමට සියලු කටයුතු සූදානම්. ශ්‍රී ලාංකේය සිනමා ක්ෂේත්‍රයේ උන්නතිය වෙනුවෙන් ටී.වී.දෙරණ සංවිධාන කරන දෙරණ - ලක්ස් සිනමා සම්මාන උළෙල මෙවර පැවැත්වෙන්නේ හත් වන වරටයි. 2018 වසරේ තිරගත වූ චිත්‍රපට සඳහා මෙවර සම්මාන ප්‍රදානය සිදු වන අතර සම්මාන සදහා අයැදුම් කර තිබූ එම චිත්‍රපට විනිශ්චය කරනු ලබන්නේ ප්‍රවීන විනිශ්චය මණ්ඩලයක් විසින්. විනිශ්චය මණ්ඩලයේ අධීක්ෂණය යටතේ සම්මාන 18 ක් සහ ප්‍රේක්ෂක මනාපය මත සම්මාන 07 ක් වශයෙන් කාණ්ඩ 02 ක් යටතේ සම්මාන ප්‍රදානය සිදු කෙරෙයි. කලාකරුවන් ඇතුළු සම්භාවනීය ආරාධිත අමුත්තන් විශාල පිරිසකගේ සහභාගීත්වයෙන් හෙට (28) රාත්‍රි 9.30ට සම්මාන ප්‍රදානෝත්සය නෙළුම් පොකුණ රඟහලේදී පැවැත්වීමට නියමිතයි. එය ටී.වී.දෙරණ ඔස්සේ රාත්‍රි 9.30 සිට විකාශය වනු ඇති. සම්මාන රාත්‍රියේ පෙර පුහුණු වීම් නෙළුම් පොකුණ රඟහලේදී අද (27) දවස පුරා පැවැත් විය.", "URL": "https://sinhala.adaderana.lk/news.php?nid=112896", "Category": null, "Parent URL": null}