{"Source": "Adaderana", "Timestamp": "December 15, 2011 09:44 am", "Headline": "විස මත්පැන් බී ඉන්දියාවේ 50 දෙනෙකු මරුට", "News Content": "විස සහිත මත්පැන් වර්ගයක් පානය කිරීමෙන් ඉන්දියාවේ පුද්ගලයින් 50 දෙනෙකු ජීවීතක්ෂයට පත්වී තිබේ. ඉන්දියාවේ බටහිර බෙන්ගාල් ප්‍රදේශයෙන් මෙම සිදුවීම වාර්තා වේ. මෙහි දී තවත් පුද්ගලයින් සිය‍දෙනෙකු පමණ රෝගාතුරව රෝහල් ගත කර ඇති බව ඉන්දීය මාධ්‍ය වාර්තා කරයි. ඉන් 70 දෙනෙකුගේ පමණ තත්ත්වය බරපතල බව වාර්තා වේ. බටහිර බෙන්ගාල් ප්‍රදේශයේ මග්රහත්, උස්ති යන ප්‍රදේශවල පුද්ගලයින් පිරිසක් මෙලෙස රෝගාතුර වී තිබේ. මෙම විස සහිත මත්පැන් අලෙවි කළ පුද්ගලයින් සිව්දෙනෙකු එරට පොලිසිය විසින් අත්අඩංගුවට ගෙන ඇති බව වාර්තා වේ. මීට පෙර ද අවස්ථා කිහිපයක දී මෙලෙස විස සහිත මත්පැන් පානය කිරීමෙන් ඉන්දියාවේ ප්‍රදේශ කිහිපයක ජීවිත හානි සිදුව තිබේ.", "URL": "https://sinhala.adaderana.lk/news.php?nid=20696", "Category": null, "Parent URL": null}