{"Source": "Adaderana", "Timestamp": "October 15, 2017 02:00 pm", "Headline": " මේවා සහගහන අපරාධ", "News Content": "හම්බන්තොට විරෝධතාව සම්බන්ධයෙන් අත්අඩංගුවට ගෙන රක්ෂිත බන්ධනා ගාර ගත කර සිටින නාමල් රාජපක්ෂ මහතා ඇතුළු පිරිසගේ සුවදුක් විමසීම සඳහා හිටපු ජනාධිපති මහින්ද රාජපක්ෂ මහතා අද (15) දින පෙරවරුවේ තංගල්ල බන්ධනාගාරයට ගොස් තිබේ.මෙහිදී මාධ්‍යට අදහස් දැක්වූ හිටපු ජනාධිපති මහින්ද රාජපක්ෂ මහතා,''මේ රටේ සම්පත් විකුණන එකට විරෝධය පාපු අය අද සිරගත කරලා තියෙනවා, මේ විකුණන්න හදන්නේ වරාය ගුවන්තොටුපොළ. මේ රටේ මහජනයාට අයිතියක් තියෙනවා මේවට විරුද්ධව නැගී සිටින්න. ජේ ආර් ජයවර්ධන ජනාධිපතිවරයාගේ කාලයේදීවත් මේවට විරුද්ධව සටන්කලා කියලා අත්අඩංගුවට ගත්තේ නෑ.මේ රටේ ආරක්ෂාව තියෙන්නේ මේ උඩු ගුවන තුළ. ඒකත් විකුණනවානම් මේ රටේ ආරක්ෂාවට එක තර්ජනයක්. දැන් මේ රටේ අහස පොළව දෙකම ලබාදීමට මේ රජය කටයුතු කරනවා. අද උතුරේ නීතියක් නෑ. උතුරේ නීතිය උතුරට ඕන විදියට. ඡන්දය ගන්න ඕන නිසා ඕනෑම දෙයක් කරන්න දීලා බලාගෙන ඉන්නවා. මේක තමයි නිදහස කියන්නේ. මේ හිරගතකරලා ඉන්නේ අහිංසක මිනිස්සු. මුස්ලිම් ළමයින් ඉන්නවා. අහිංසක අම්මලා ඉන්නවා. මේවා සහගහන අපරාධ “ යැයි මහින්ද රාජපක්ෂ මහතා කියා සිටියේය.", "URL": "https://sinhala.adaderana.lk/news.php?nid=78742", "Category": null, "Parent URL": null}