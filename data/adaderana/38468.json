{"Source": "Adaderana", "Timestamp": "October 29, 2013 03:21 pm", "Headline": "රාගම රෝහලට ආඝාත ප්‍රතිකාර ඒකකයක්", "News Content": "අදට යෙදී ඇති ලෝක ආඝාත දිනයට සමගාමීව රාගම ශික්ෂණ රෝහලේ නව ආඝාත ප්‍රතිකාර ඒකකයක් විවෘත කර තිබේ. සෞඛ්‍ය අමාත්‍ය මෛත්‍රිපාල සිරිසේන මහතාගේ ප්‍රධානත්වයෙන් එම ඒකකය විවෘත කළ බව සෞඛ්‍ය අමාත්‍යාංශය සඳහන් කළේය. නව ආඝාත ප්‍රතිකාර ඒකකය ඉදිකිරීම වෙනුවෙන් සෞඛ්‍ය අමාත්‍යාංශය වැය කර ඇති මුදල රුපියල් මිලියන 10කි. විවෘත කිරීමේ අවස්ථාවට සහභාගී වෙමින් සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කළේ වර්තමානයේ බෝනොවන රෝග බහුල වශයෙන් ඉහළ ගොස් ඇති බවයි. විශේෂයෙන් ආඝාතය වැනි රෝග තත්ත්වයන් සම්බන්ධයෙන් මහජනතාව දැනුත් කිරීමේ වැඩපිළිවෙළක් අවශ්‍ය බව අමාත්‍යවරයා එහිදී අවධාරණය කර ඇත.", "URL": "https://sinhala.adaderana.lk/news.php?nid=38468", "Category": null, "Parent URL": null}