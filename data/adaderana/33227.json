{"Source": "Adaderana", "Timestamp": "April 12, 2013 04:08 pm", "Headline": " ක්‍රිකට් වාර්ෂික සමුළුවේ තැන වෙනස්", "News Content": "ශ්‍රී ලංකා ක්‍රිකට් ආයතනයේ පවත්වන්නට නියමිතව තිබුණු වාර්ෂික මහ සමුළුව බණ්ඩාරනායක අනුස්මරණ සම්මන්ත්‍රණ ශාලාවේදී පවත්වන්නට තීරණය කර තිබේ. ඒ අනුව අප්‍රේල් මස 16 වන දින පෙ.ව 10.30 ට බණ්ඩාරනායක අනුස්මරණ සම්මන්ත්‍රණ ශාලාවේදී ක්‍රිකට් සමුළුව ආරම්භවන බව ශ්‍රී ලංකා ක්‍රිකට් ආයතනය නිවේදනය කරයි. එහෙත් සමුළුවට දින 5 ක් තිබියදී අදාළ ස්ථානය වෙනස් කිරීමට ක්‍රිකට් බලධාරීන් විසින් තීරණය කිරීමට විරෝධය පා කොළඹ දිස්ත්‍රීක් ක්‍රිකට් සංගමය අද (12) ක්‍රීඩා අමාත්‍යංශයේ අධ්‍යක්ෂ ජනරාල්වරියට ලිපියක් බාරදී තිබේ. සමුළුව පැවැත්වෙන ස්ථානය හා වේලාව අධ්‍යක්ෂ ජනරාල් විසින් තීරණය කළ යුතුව තිබියදී මෙම තීරණය ගෙන ඇත්තේ අමාත්‍යංශ ලේකම් විසින් බව කොළඹ දිස්ත්‍රීක් ක්‍රිකට් සංගමයේ සභාපති මොහාන්ද සිල්වා මහතා පවසයි.", "URL": "https://sinhala.adaderana.lk/news.php?nid=33227", "Category": null, "Parent URL": null}