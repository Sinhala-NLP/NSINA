{"Source": "Adaderana", "Timestamp": "November 21, 2016 04:56 pm", "Headline": " අජිත් නිවාඩ් කබ්රාල් FCID එයි", "News Content": "හිටපු මහ බැංකු අධිපති අජිත් නිවාඩ් කබ්රාල් මහතා පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ.පොලිස් මූල්‍ය අපරාධ විමර්ශන කොට්ඨාසය සිදු කළ දැනුම්දීමක් අනුව හිටපු මහ බැංකු අධිපතිවරයා එම කොට්ඨාසය වෙත පැමිණ ඇති බව සඳහන්ය.පොදු රාජ්‍ය මණ්ඩලයීය ක්‍රීඩා උළෙල සඳහා සත්කාරකත්වය ලබා ගැනීමට සමාගමක් පිහිටුවා එහි මුදල් අව භාවිත කිරීමේ සිද්ධියකට අදාළව අජිත් නිවාඩ් කබ්රාල් මහතාගෙන් පොලිස් මූල්‍ය අපරාධ විමර්ශන කොට්ඨාසය ප්‍රකාශ ලබාගෙන තිබේ.ඒ අනුව අදාළ මුදල් අවභාවිත කිරීමේ සිද්ධිය සම්බන්ධයෙන් පැය දෙකක පමණ කාලයක් හිටපු මහ බැංකු අධිපතිවරයාගෙන් ප්‍රකාශ සටහන් කර ගත් බව පොලිස් මුල්‍ය අපරාධ විමර්ශන කොට්ඨාසය පැවසුවේය.", "URL": "https://sinhala.adaderana.lk/news.php?nid=66270", "Category": null, "Parent URL": null}