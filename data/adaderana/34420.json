{"Source": "Adaderana", "Timestamp": "May 27, 2013 08:54 am", "Headline": "එක්කෝ ජනපති නැතිනම් ගෝඨාභය ගන්න ඕනෑ", "News Content": "බුද්ධ ශාසන අමාත්‍යංශය ජනාධිපති මහින්ද රාජපක්ෂ මහතා යටතට හෝ ආරක්ෂක ලේකම් ගෝඨාභය රාජපක්ෂ මහතා යටතට පත් කළ යුතු බව බොදුබල සේනා සංවිධානය පවසයි. බුද්ධ ශාසන අමාත්‍යංශයේ වත්මන් ක්‍රියා කලාපය සම්බන්ධයෙන් බරපතල ගැටලු පවතින බව එම සංවිධානයේ ප්‍රධාන ලේකම් පූජ්‍ය ගලබොඩඅත්තේ ඥානසාර හිමියන් පැවසීය. කොළඹදී ඊයේ පස්වරුවේ පැවති මාධ්‍ය හමුවකට සහභාගි වෙමින් උන්වහන්සේ මේ බව කීවේය.", "URL": "https://sinhala.adaderana.lk/news.php?nid=34420", "Category": null, "Parent URL": null}