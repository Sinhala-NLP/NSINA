{"Source": "Adaderana", "Timestamp": "June 30, 2017 11:59 am", "Headline": "සරුංගලය 8 හැවිරිදි දරුවාට මරු කැඳවයි ", "News Content": "ගලේවෙල - කොස්ගහහින්න ප්‍රදේශයේදී සරුංගල් යවමින් සිටි ළමයෙකු වගා ළිඳකට වැටී මියගොස් තිබේ.ඊයේ(30) පස්වරුවේ තවත් ළමුන් පිරිසක් සමග සරුංගල් යවමින් සිටි අවස්ථාවේ එම ළමයා ළිඳට වැටී ඇති බව සඳහන්ය.අසල්වාසීන් විසින් ළමයා ළිදෙන් ගොඩට ගෙන රෝහල්ගත කර ඇති අතර ඒ වන විටත් ඔහු මියගොස් සිටි බව වාර්තා වෙයි.මියගොස් ඇත්තේ 08 හැවිරිදි පිරිමි දරුවෙකි.", "URL": "https://sinhala.adaderana.lk/news.php?nid=74719", "Category": null, "Parent URL": null}