{"Source": "Adaderana", "Timestamp": "July 7, 2018 11:15 pm", "Headline": "Derana fair and lovely star city 20 20 ජයග්‍රහණය දිනක්ෂි සහ ශනුද්‍රිට", "News Content": "දෙරණ ෆෙයාරන් ලව්ලි ස්ටාර් සිටි ටුවෙන්ටි ටුවෙන්ටි අවසන් මහා තරගයේ ශූරතාවය දිනා ගැනීමට දිනක්ෂි ප්‍රියසාද් සහ ශනුද්‍රි ප්‍රියසාද් සමත් විය. ශ්‍රී ලාංකේය ටෙලිවිෂනයේ රියලිටි වැඩසටහන් අතර ප්‍රමුඛයා ලෙස දෙරණ රූපවාහිනිය ඉදිරිපත් කළ එම වැඩසටහන් මාලාවේ අවසන් මහා තරගය ඊයේ (07) රාත්‍රී මහරගම තරුණ සේවා සභා ශ්‍රවණාගාරයේ දී උත්කර්ෂවත්ව පැවැත් විණි. මාස 06ක පමණ කාලයක් පැවති මූලික වටයේ තරග සඳහා නර්ථන, ගායන, රංගන දක්ෂතා ඉදිරිපත් කරමින් කණ්ඩායම් යුගල 20ක් සහභාගි විය. එහිදි කණ්ඩායම් තුනක් අවසන් මහා තරගයට සුදුසුකම් ලැබු අතර රොමේෂ් සහ තීක්ෂණ තෙවන ස්ථානයත් අශාන්ති සහ රන්දීර් දෙවන ස්ථානයත් දිනාගත්තේය. විනිශ්චය මණ්ඩලයේ සියයට 40ක ලකුණු ප්‍රතිශතයක් ද ප්‍රේක්ශක මනාපය මත සෙසු ලකුණු 60ක ප්‍රතිශතය ද ගණනය කිරීමෙන් පසු ජයග්‍රාහකයින් තෝරා පත් කරගනු ලැබීය.", "URL": "https://sinhala.adaderana.lk/news.php?nid=92166", "Category": null, "Parent URL": null}