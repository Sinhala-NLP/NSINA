{"Source": "Adaderana", "Timestamp": "January 25, 2019 04:30 pm", "Headline": "අමෙරිකාවේ බෝට්ටු ප්‍රදර්ශනයක් ", "News Content": "බෝට්ටු වෙනුවෙන්ම වෙන් කරනු ලැබූ ප්‍රදර්ශනයක් අමෙරිකාවේදී පැවැත්වුණි. 2019 වසර සඳහා වන වාර්ෂික නිව්යෝර්ක් බෝට්ටු ප්‍රදර්ශනය අමෙරිකාවේදී ආරම්භ වුණි. ඊට වර්ග 350කට අයත් බෝට්ටු එක්කර තිබූ බවට විදෙස් වාර්තා වල සඳහන් වෙයි. ඒ සඳහා බෝට්ටු නිර්මාණ රැසක් එක්කර තිබූ අතර, ප්‍රදර්ශනය නැරඹීමට පැමිණි පිරිසෙන් බහුතරය ධීවර ප්‍රජාව සහ ඒ ආශ්‍රිත වෘත්තීන්වල නිරත පිරිස බවට සඳහන්ය. ප්‍රදර්ශනය සඳහා බෝට්ටු වර්ග 350 ක් එක් කර තිබූ අතර සුඛෝපභෝගී යාත්‍රා, ක්‍රීඩා යාත්‍රා ඇතුලු සෑම වර්ගයේම බෝට්ටු මේ සඳහා එක් කිරීමට සංවිධායකයන් කටයුතු යොදා තිබුණි. මෙම ප්‍රදර්ශනය මඟින් බෝට්ටු නිෂ්පාදකයන්ට අති සාර්ථක මූල්‍ය වාසි අත්පත් කර දෙන බව සංවිධායකයන් පෙන්වා දෙයි. පසුගිය වසරේදී පමණක් බෝට්ටු තුන්ලක්ෂයකට අධික ප්‍රමාණයක් විකුණාගැනීමට හැකිවූ බවද මේ ඔවුන් වැඩිදුරටත් සදහන් කළේය. වාර්ෂික නිව්යෝර්ක් බෝට්ටු ප්‍රදර්ශනය 1905 වසර දක්වා දිගු ඉතිහාසයකට උරුමකම් කියයි. මෙවර ප්‍රදර්ශනය ලබන ඉරිදායින් අවසන් වීමට නියමිතය.", "URL": "https://sinhala.adaderana.lk/news.php?nid=103069", "Category": null, "Parent URL": null}