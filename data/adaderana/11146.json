{"Source": "Adaderana", "Timestamp": "September 28, 2010 09:51 am", "Headline": "ජල විදුලිය නිපැයුමේ ඉහළ යාමක් ", "News Content": "මෙරට ජල විදුලි බල නිෂ්පාදනයේ වර්ධනයක් හට ගෙන තිබේ. ශ්‍රී ලංකා මහ බැංකු වාර්තාව පෙන්වා දෙන පරිදි මේ වසරේ ජනවාරි සිට ජූලි දක්වා කාලය තුළ මෙරට නිෂ්පාදනය කෙරුණු ජල විදුලි බල ධාරීතාව ගිගා වොට් පැය 2353 කි. 2009 වසරේ අදාළ කාල සීමාව තුළ නිෂ්පාදනය කර ඇත්තේ ගිගා වොට් 1666 ක් පමණි. පසුගිය කාලයේ කුඩා පරිමාණයේ ජල විදුලි බලාගාර වැඩි වශයෙන් ස්ථාපිත වී තිබීම මෙම වර්ධනයට හේතුව බව මහ බැංකුව පෙන්වා දෙයි. මේ වන විට ජල විදුලිය උත්පාදනය නිරත පුද්ගලික ආයතන සංඛ්‍යාව 358ක් බව ද වාර්තා වේ. 2009 වසරේ එම කේෂ්ත්‍රයේ නිරතව සිටි පුද්ගලික ආයතන සංඛ්‍යාව 314ක් බව ද මහ බැංකු වාර්තාව වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=11146", "Category": null, "Parent URL": null}