{"Source": "Adaderana", "Timestamp": "November 26, 2014 09:05 am", "Headline": "සිය බිළිඳාට වස පොවා පියාත් මැරෙන්න හදලා ", "News Content": "මඩු, කච්චනාමරදමඩු ප්‍රදේශයේ දී තම බිළිඳාට වස පොවා පියත් වස පානය කර සියදිවි හානි කරගැනීමට උත්සාහ කර තිබේ. විෂ ශරීරගත වු බිළිඳා‍ ප්‍රතිකාර සඳහා පෙරියපන්ඩි, විරිච්චාන් රෝහලට ඇතුළත් කර ඇති අතර එහිදී ඔහු මියගොස් ඇති බව පොලිසිය සඳහන් කළේය. මියගොස් ඇත්තේ වයස අවුරුදු එකහමාරක් වයසැති බිළිඳෙකු බව සඳහන්ය. වස පානය කළ පියා පෙරියපන්ඩි, විරිච්චාන් රෝහලට ඇතුළත් කර ඇති අතර ඔහු වැඩිදුර ප්‍රතිකාර සඳහා මන්නාරම රෝහලට ඇතුළත් කර තිබේ. මියගිය බිළිඳාගේ මව ද මාස කිහිපයකට පෙර වස පානය කර සියදිවි හානි කර ගෙන ඇති අතර මේ හේතුවෙන් ඇතිවු සිත්තැවුලක් මත මෙම ඝාතනය සිදුව ඇති බව පොලිසිය පැවසුවේය. සිද්ධිය සම්බන්ධයෙන් මඩු පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47607", "Category": null, "Parent URL": null}