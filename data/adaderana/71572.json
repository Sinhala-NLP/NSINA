{"Source": "Adaderana", "Timestamp": "March 31, 2017 01:07 pm", "Headline": "රාජ්‍යතාන්ත්‍රික ගැටුමක්-මැලේසියානුවන් සිය රටට පැමිණෙයි", "News Content": "රාජ්‍යතාන්ත්‍රික ගැටුමක් හේතුවෙන් උතුරු කොරියාවේ රඳවාගෙන සිටි මැලේසියානු ජාතිකයින් 09 දෙනෙකු සිය රටට පැමිණ තිබේ. අද (31) උදෑසන එම පිරිස ක්වාලාලාම්පූර් ගුවන් තොටුපල වෙත පැමිණි අවස්ථාවේ ඔවුන්ගේ ඥාතීන් සහ මැලේසියානු විදේශ අමාත්‍යවරයා ගුවන් තොටුපල වෙත පැමිණි සිටි බව වාර්තා වෙයි. උතුරු කොරියානු නායකයාගේ ඥාතී සහෝදරයාගේ ඝාතනය සම්බන්ධයෙන් දෙරට අතර අර්බුදකාරී තත්ත්වයක් පැනනැගුණු අතර අදාළ මෘත දේහය උතුරු කොරියාවට භාරදීමට මැලේසියාව එකඟතාව පළ කිරීමත් සමග අර්බුදය සාමාන්‍ය අතට පත්ව තිබේ. මැලේසියාවේ රැඳී සිටින උතුරු කොරියානුවන්ට ද රටින් පිටවයාම සඳහා පනවා තිබූ තහනම ඉවත් කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=71572", "Category": null, "Parent URL": null}