{"Source": "Adaderana", "Timestamp": "October 28, 2010 10:09 am", "Headline": "වාර්තාව ක්‍රියාවට නැංවීම ගැන කමිටුවක් පත්කිරීමට කැබිනට් අනුමැතිය හිමිවෙයි", "News Content": "උගත් පාඩම් හා ප්‍රතිසන්ධාන පිළිබඳ කොමිසමේ නිර්දේශ ක්‍රියාත්මක කිරීම සඳහා උපදේශක කමිටුවක් පත්කිරීමට කැබිනට් අනුමැතිය හිමි වී තිබේ. උගත් පාඩම් හා ප්‍රතිසංධාන පිළිබඳ කොමිසම මේ වන විට අතුරු වාර්තාවක් නිකුත් කර ඇති බව ජනමාධ්‍ය අමාත්‍ය කෙහෙළිය රඹුක්වැල්ල මහතා ප්‍රකාශ කළේය. අද(28) කොළඹ දී පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් අමාත්‍යවරයා මේ අදහස් පළ කළේය. ජනාධිපති මහින්ද රාජපක්ෂ මහතා අදාළ කැබිනට් යෝජනාව ඉදිරිපත් කළ බව කෙහෙළිය රඹුක්වැල්ල අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=11783", "Category": null, "Parent URL": null}