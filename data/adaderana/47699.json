{"Source": "Adaderana", "Timestamp": "November 30, 2014 12:26 pm", "Headline": "මස්කෙළියේදී  බඹර ප්‍රහාරයක් ", "News Content": "මස්කෙළිය, ගාඩ්මෝර් වතුයාය ප්‍රදේශයේ දී පුද්ගලයින් තිදෙනෙකු බඹර ප්‍රහාරයකට ලක්ව තිබේ. ගාඩ්මෝර් ප්‍රදේශයේ නායයෑම් අවදානම් ඇති ස්ථාන පරීක්ෂා කිරීමට ගිය ජාතික ගොඩනැගිලි පර්යේෂණ ආයතනයේ නිලධාරීන් තිදෙනෙකුට මෙලෙස බඹර ප්‍රහාරයට ලක්ව ඇති බවයි වාර්තා වෙයි. බඹරුන් ඇනීමෙන් තුවාල ලැබු එක් නිලධාරියෙකු මස්කෙළිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා නුවරඑළිය මූලික රෝහල වෙත මාරු කර යවා තිබේ. අනෙකුත් නිලධාරීන් දෙදෙනා සුළු තුවාල ලබා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=47699", "Category": null, "Parent URL": null}