{"Source": "Adaderana", "Timestamp": "March 17, 2013 10:05 am", "Headline": "2016දී දුප්පතුන් නැතිලු!", "News Content": "2016 වසර වන විට දිළිඳුකමින් තොර ශ්‍රී ලංකාවක් ගොඩනගන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. දිවිනැගුම සංවර්ධන වැඩසටහන යටතේ සිදුකරන සංවර්ධන වැඩපිළිවෙළට අනුව දිළිඳුකම තුරන් කිරීමට කටයුතු කරන බව අමාත්‍යවරයා පෙන්වාදෙයි. ශ්‍රී ලංකාවේ ග්‍රාමසේවා වසම්වලින් තෝරාගත් දිළිඳු පවුල් ලක්ෂ හතක් සංවර්ධනය කිරීමට මේ වන විටත් සැලසුම් කර ඇති බව බැසිල් රාජපක්ෂ අමාත්‍යවරයා පවසයි. මහරගම තරුණ සේවා සභා ශ්‍රවණාගාරයේ පැවති ගොවිජන සේවා සංවර්ධන දෙපාර්තමේන්තුවේ නිලධාරී‍ෙග් රැස්වීමක් අමතමින් අමාත්‍යවරයා මේ බව පැවසීය. එහිදි බැසිල් රාජපක්ෂ මහතා වැඩිදුරටත් සඳහන් කළේ දිවයින පුරා පිහිටි ගොවිජන සේවා මධ්‍යස්ථාන 577ක් අංග සම්පූර්ණ අයුරින් නවීකරණය කිරීමට ද පියවර ගන්නා බවයි.", "URL": "https://sinhala.adaderana.lk/news.php?nid=32489", "Category": null, "Parent URL": null}