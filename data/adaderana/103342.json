{"Source": "Adaderana", "Timestamp": "January 30, 2019 12:09 pm", "Headline": "නෙල්ලි කඩන්න කැළේ ගිය දෙදරු පියා විදුලි රැහැනක පැටලී මරුට", "News Content": "කොස්ලන්ද, කැලිපනාවල මහතැන්න, කැළයේ වන සතුන් දඩයම් කිරීම සඳහා අටවන ලද විදුලි රැහැනක පැටලී, විදුලි සැරවැදී නෙල්ලි කැඩීමට ගිය පුද්ගලයෙක් මරණයට පත්ව ඇති බව කොස්ලන්ද පොලීසිය පවසයි. ඊයේ(29) දා සවස සිදුවූ මෙම සිද්ධියෙන් මියගොස් ඇත්තේ කොස්ලන්ද මහතැන්න පදිංචිව සිටි කොඩිකාර ආරච්චිගේ මුණසිංහ 48 හැවිරිදි දෙදරුපියෙකි. මෙලෙස මියගොස් ඇති පුද්ගලයා හේන් ගොවිතැනින් හා කම්කරු වෘත්තියෙන් ජීවත්වූ වෙකු බව මූලික විමර්ශන වලදී අනාවරණය වී ඇති බව පොලිසිය පවසයි. සිද්ධිය සම්බන්ධයෙන් කොස්ලන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=103342", "Category": null, "Parent URL": null}