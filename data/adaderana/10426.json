{"Source": "Adaderana", "Timestamp": "August 25, 2010 09:38 am", "Headline": "ජෝර්දානයට ශ්‍රී ලාංකිකයින් ආයෙමත් යවනවා ", "News Content": "ජෝර්දානයේ රැකියා සඳහා ශ්‍රී ලාංකිකයින් යැවීම අත්හිටුවීමට ගෙන ඇති තීරණය ඉවත් කිරීමට ශ්‍රී ලංකාව එකඟ වී තිබේ. ජොර්දානයේ ශ්‍රී ලංකා තානාපති කාර්යාලය එරට බලධාරීන් සමග සිදු කළ සාකච්ඡාවකින් අනතුරුව මෙම එකඟතාවට එළඹ ඇති බව ජෝර්දාන මාධ්‍ය වාර්තා කරයි. ජෝර්දානයේ සේවය කරන ශ්‍රී ලාංකික ශ්‍රමිකයින්ට වැටුප් ගෙවීම් නිසි පරිදි සිදු ‍නොවන බවට පළ වූ වාර්තා අනුව ජෝර්දානයට ශ්‍රමිකයින් යැවීම තාවකාලිකව අත්හිටුවීමට ශ්‍රී ලංකා රජය වසින් තීරණය කෙරුණි. එසේ වුවද පවත්වන ලද සාකච්ඡා වලින් අනතුරුව ජොර්දානයේ සේවය කරන ශ්‍රී ලංකා ශ්‍රමිකයෙකුට ඩොලර් 200 බැගින් මාසික වැටුප් ලෙස ලබාදෙන බවට පොරොන්දු වෙමින් අද දිනයේ ජෝර්දානයේ ‍ශ්‍රීලංකා තානාපති කාර්යාලය සමග ගිවිසුමකට එළඹීමට නියමිතව ඇති බව ගෘහස්ත සහායක බඳවාගැනීම් ඒජන්සි සංවිධානය සඳහන් කරයි.", "URL": "https://sinhala.adaderana.lk/news.php?nid=10426", "Category": null, "Parent URL": null}