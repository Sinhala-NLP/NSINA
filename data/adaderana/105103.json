{"Source": "Adaderana", "Timestamp": "February 27, 2019 05:49 am", "Headline": "මහවැලි අධිකාරියේ නිලධාරියෙක් අල්ලස් ගද්දි මාට්ටු", "News Content": "රුපියල් පන්දහසක අල්ලස් මුදලක් ලබා ගැනීමට යාමේදී මහවැලි අධිකාරියේ අඟුණකොළපෑලැස්ස මුරවැසිහේන කාර්යාලයේ ඒකක කළමණාකාරවරයා අල්ලස් හෝ දූෂණ විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ මහවැලි අධිකාරියට අයත් අඟුණකොළපෑලැස්ස මුරවැසිහේන කාර්යාලයේ ඒකක කළමණාකාරවරයා ලෙස සේවය කරමින් සිටි පුද්ගලයෙකි. රුපියල් පන්දහසක අල්ලස් මුදලක් ලබා ගැනීමට යාමේදී මොහු ඊයේ (26) පස්වරුවේදී අත්අඩංගුවට ගෙන තිබිණි. අත්අඩංගුවට ගත් ඒකක කළමණාකාරවරයා වැඩිදුර පරීක්ෂණ සඳහා අඟුණකොළපෑලැස්ස පොලිස් ස්ථානයට බාර දී තිබිණි.", "URL": "https://sinhala.adaderana.lk/news.php?nid=105103", "Category": null, "Parent URL": null}