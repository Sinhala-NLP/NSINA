{"Source": "Adaderana", "Timestamp": "December 3, 2017 03:26 pm", "Headline": "හිටිහැටියේ අතුරුදහන්වූ කරණවෑමියාගේ මළ සිරුර කැලෑවක් මැදින් හමුවෙයි ", "News Content": "මන්නාරම මඩු පලාතේ ආන්දන්කුලම ප්‍රදේශයෙන් පසුගිය නොවැම්බර් 02 වෙනිදා සිට අතුරුදහන් වූ පුද්ගලයෙකුගේ මළ සිරුර මඩු ප්‍රදේශයේ කැලෑවක තිබී 02 දා පොලීසිය විසින් සොයාගෙන තිබේ. අන්තෝනිපිල්ලේ නිල්ලයාස් නැමති තිස් අට හැවිරිදි මෙම පුද්ගලයා වෘත්තිය වශයෙන් කරණවෑමි රැකියාවේ නිරතව සිට ඇති අතර ඔහුගේ මරණයට හේතුව මෙතෙක් හෙළි වී නොමැත. මන්නාරම මඩු පොලීසිය සදහන් කරන්නේ බොහෝදුරට මෙය සියදිවි හානි කර ගැනීමක් විය හැකි බවයි. මලසිරුර මුරුන්කන් රෝහල වෙත රැගෙන ගොස් ඇති අතර මඩු පොලීසිය සිද්ධිය පිළිබදව පරීක්ෂණ පවතවයි.", "URL": "https://sinhala.adaderana.lk/news.php?nid=80979", "Category": null, "Parent URL": null}