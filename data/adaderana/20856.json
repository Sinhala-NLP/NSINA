{"Source": "Adaderana", "Timestamp": "December 21, 2011 08:44 pm", "Headline": "2012 අයවැය වැඩි ඡන්ද 98 න් සම්මතයි", "News Content": "අද(21) පාර්ලිමේන්තුවේ දී 2012 අයවැය තෙවනවර කියවීම වැඩි ඡන්ද 98 න් සම්මත වී තිබේ. 2012 අයවැය තෙවනවර කියවීමට අදාළ සහ අවසන් ඡන්ද විමසීම අද පස්වරුවේ පැවැත්විණි. අයවැයට පක්ෂව පාර්ලිමේන්තු මන්ත්‍රීවරුන්ගේ ඡන්ද 158 ක් ද විපක්ෂව ඡන්ද 60 ක් ද හිමිව ඇත. නොවැම්බර් මස 21 වන දින ජනාධිපති මහින්ද රාජපක්ෂ මහතා විසින් 2012 අයවැය පාර්ලිමේන්තුවට ඉදිරිපත් කළේය. 2012 අයවැය දෙවනවර කියවීම වැඩි ඡන්ද 91 කින් සභා සම්මත විය.", "URL": "https://sinhala.adaderana.lk/news.php?nid=20856", "Category": null, "Parent URL": null}