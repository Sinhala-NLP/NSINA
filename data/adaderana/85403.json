{"Source": "Adaderana", "Timestamp": "March 9, 2018 11:05 am", "Headline": "සුදීරගම අනතුරකින් පුද්ගලයෙකු මරුට", "News Content": "කුරුණෑගල - පුත්තලම මාර්ගයේ සුදීරගම ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. මෝටර් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සදහන් කළේය. අනතුරෙන් බරපතළ තුවාල ලැබු යතුරුපැදියේ පැදිකරු නිකවැරටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ පුත්තලම, අට්ටවිල්ලුව ප්‍රදේශයේ පදිංචිව සිටි 44 හැවිරිදි අයෙකි. අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර කොටවෙහෙර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85403", "Category": null, "Parent URL": null}