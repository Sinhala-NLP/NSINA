{"Source": "Adaderana", "Timestamp": "August 29, 2012 01:38 pm", "Headline": "සරසවි සිසු පෙළපාලියට කඳුළු ගෑස් ", "News Content": "විශ්ව විද්‍යාල සිසුන්ගේ උද්ඝෝෂණයට හා විරෝධතා පෙළපාළියට මීට සුළු මොහොතකට පෙර පොලීසිය විසින් කඳුළු ගෑස් ප්‍රහාරයක් සමඟ ජල ප්‍රහාරයක් එල්ල කර තිබේ. කොළඹ-කොටුව දුම්රියපොළ ඉදිරිපිට අන්තර් විශ්ව විද්‍යාල ශිෂ්‍ය බලමණ්ඩලය විසින් පවත්වනු ලබන විරෝධතා පෙළපාළියක් හේතුවෙන් කොටුව ඕල්‍කට් මාවත ද වසාදැමිණි. ආණ්ඩුවේ මර්දනකාරී ක්‍රියාමාර්ග කිහිපයකට විරෝධය පළ කිරීමේ අරමුණෙන් කොළඹ කොටුව දුම්රියපළ ඉදිරිපිට සිට ජනාධිපති මන්දිරය දක්වා මෙම විරෝධතා පෙළපාලිය ගමන් කිරීමට අදහස් කළ බව අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු සංජීව බණ්ඩාර මහතා මීට පෙර සඳහන් කළේය. කෙසේ වෙතත් අතරමගදී පොලීසිය විසින් මෙම විරෝධතා පෙළපාළියට කඳුළු ගෑස් හා ජල ප්‍රහාරයක් එල්ල කරන්න‍ට කටයුතු කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=26981", "Category": null, "Parent URL": null}