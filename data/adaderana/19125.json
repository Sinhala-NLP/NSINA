{"Source": "Adaderana", "Timestamp": "October 4, 2011 09:07 am", "Headline": "බැග්ඩෑඩ් නුවරට ප්‍රහාරයක් -නවදෙනෙකු මරුට", "News Content": "ඉරාකයේ බැග්ඩෑඩ් අගනුවර ආසන්නයේ රජයේ ගොඩනැගිල්ලකට එල්ල වු ප්‍රහාරයකින් පුද්ගලයින් නවදෙනෙකු ජිවිතක්ෂයට පත්වී තිබේ. බටහිර ඉරාකයේ අල් බග්ඩඩි ප්‍රදේශයේ ගොඩනැගිල්ලකට මෙම ප්‍රහාරය එල්ල වී ඇති බව විදෙස් මාධ්‍ය වාර්තා කරයි. කැරලිකරුවන් විසින් මෙම ප්‍රහාරය එල්ල කර ඇති අතර එහිදි ප්‍රහාරය සඳහා පැමිණි කැරළිකරුවන් හයදෙනෙකුද මියගොස් ඇත. ඉන් දෙදෙනෙකු මරාගෙන මැරෙන බෝම්බ කරුවන් බව වාර්තා වේ. පොලිස් නිල ඇඳුමෙන් සැරසී මෙම ප්‍රහාරය දියත් කර ඇති අතර එහිදි ඉරාක පොලිසිය ද කැරලිකරුවන්ට වෙඩි තබා තිබේ. පසුව කැරළිකරුවන් විසින් පොලිස් නිලධාරීන් දෙදෙනෙකු ඇතුළු පුද්ගලයින් තිදෙනෙකු පැහැරගෙන ඇති බව වාර්තා වේ.", "URL": "https://sinhala.adaderana.lk/news.php?nid=19125", "Category": null, "Parent URL": null}