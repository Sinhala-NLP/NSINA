{"Source": "Adaderana", "Timestamp": "April 27, 2014 07:58 am", "Headline": "ජාතික වැටුප් ප්‍රතිපත්තියක් සකස් කිරීමට මහජන අදහස් තවදුරටත් ", "News Content": "ජාතික වැටුප් ප්‍රතිපත්තියක් සකස් කිරීමට අදාළව මහජන අදහස් ඉදිරිපත් කිරීම සඳහා ජාතික වැටුප් කොමිසම තවදුරටත් අවස්ථාව ලබාදී තිබේ. කොළඹ, බණ්ඩාරනායක අන්තර්ජාතික සම්මන්ත්‍රණ ශාලා පරිශ්‍රයේ පිහිටුවා ඇති අදාළ කොමිසම වෙත මේ මස 30 වන දින දක්වා මහජනතාවට අදහස් හා යෝජනා ඉදිරිපත් කළ හැකියි. සාමාජිකයන් 21 දෙනෙකුගෙන් සමන්විතව පසුගිය වසරේ දී පත් කෙරුණු ජාතික වැටුප් කොමිසම මගින් රාජ්‍ය සේවය, රාජ්‍ය සංස්ථා සහ ව්‍යවස්ථාපිත ආයතන සඳහා වඩාත් යෝග්‍ය වැටුප් ප්‍රතිපත්තියක් හඳුන්වා දීමට නියමිතය. රාජ්‍ය හා පෞද්ගලික අංශවල පවතින වැටුප් පරතරය වෙනස් කිරීම ඇතුළු කරුණු රැසක් සම්බන්ධයෙන් මෙහිදි අවධානය යොමුවන බව කොමිසම පවසයි. දැනටමත් මහජන අදහස් හා යෝජනා රැසක් ඉදිරිපත්ව ඇති අතර ඒවා සැලකිල්ලට ගනිමින් ඉදිරි අයවැයට පෙර නව වැටුප් ප්‍රතිපත්තියක් සකස් කිරීම කොමිසමට පැවරී තිබේ.", "URL": "https://sinhala.adaderana.lk/news.php?nid=42811", "Category": null, "Parent URL": null}