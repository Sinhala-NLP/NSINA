{"Source": "Adaderana", "Timestamp": "March 19, 2016 03:50 pm", "Headline": "අනතුරින් 1ක් මරුට", "News Content": "පැල්මඩුල්ල - ඇඹිලිපිටිය මාර්ගයේ කිලෝමිටර් 05 සහ 06 අතර ප්‍රදේශයේදි සිදු වූ රිය අනතුරකින් යතුරුපැදිකරුවෙක් මියගොස් තිබේ.නවතා තිබූ ලොරි රථයක අදාළ යතුරුපැදිය ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය.අනතුරෙන් බරපතළ තුවාල ලැබූ යතුරුපැදිකරු කහවත්ත රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කහවත්ත, ඇල්ලෙගෙවත්ත ප්‍රදේශයේ පදිංචිව සිටි 56 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=58385", "Category": null, "Parent URL": null}