{"Source": "Adaderana", "Timestamp": "January 18, 2013 07:50 am", "Headline": "1 වසරට සිසුන් ඇතුළත් කිරීම අද", "News Content": "2013 වසර සඳහා පළමු ශ්‍රේණියට සිසුන් ඇතුළත් කර ගැනීම අද (18) සිදුවෙයි. ඒ පිළිබඳ ජාතික උත්සවය ත්‍රිකුණාමලය විද්‍යාලෝක රාජකීය විද්‍යාලයේ දී අධ්‍යාපන අමාත්‍ය බන්දුල ගුණවර්ධන මහතාගේ ප්‍රධානත්වයෙන් පැවැත්වීමට නියමිතය. පළමු ශ්‍රේණියට ළමුන් තුන්ලක්ෂ පනස් දහසක් පමණ මේ වසරේ දී ඇතුළත්වීමට නියමිතව ඇත. මේ අතර තෝරාගත් පාසල්වල සිසුන්ට නොමිලේ දිවා ආහාරය ලබාදීමේ වැඩපිළිවෙළක් ද අද ආරම්භ වේ.", "URL": "https://sinhala.adaderana.lk/news.php?nid=30845", "Category": null, "Parent URL": null}