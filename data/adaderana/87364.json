{"Source": "Adaderana", "Timestamp": "April 12, 2018 06:22 pm", "Headline": "ප්‍රමාණවත් පරිදි දුම්රිය ප්‍රවාහන පහසුකම් නැතුව ජනතාව අසරණ වෙයි", "News Content": "ප්‍රමාණවත් පරිදි දුම්රිය ප්‍රවාහන පහසුකම් නොමැති වීම හේතුවෙන් ගම් බිම් බලා යාමට සූදානමින් සිටි ජනතාව දැඩි දුෂ්කරතාවයට පත්ව තිබේ. කොළඹ කොටුව දුම්රිය ස්ථානයේ සිට ගමන් කිරීමට නියමිතව සිටි ජනතාව මේ හේතුවෙන් දැඩි දුෂ්කරතාවයට පත්ව සිටි බවයි අද දෙරණ වාර්තාකරු පැවසීය. ජනතාව පවසන්නේ ප්‍රමාණවත් පරිදි අමතර දුම්රිය ගමන් වාර ක්‍රියාත්මක කරන බව පැවසුවද එය ප්‍රමාණවත් වී නොමැති බවයි. මේ හේතුවෙන් තමන් දැඩි දුෂ්කරතාවට පත්ව සිටින බව ඔවුන් පෙන්වා දෙයි. මේ සම්බන්ධයෙන් අද දෙරණ කොටුව දුම්රිය ස්ථානාධිකාරී පියල් විජේසිරි මහතාගෙන් කළ විමසීමකදී ඔහු පැවසුවේ අමතර දුම්රිය ප්‍රමාණයක් ධාවනයට යොදා ඇති නමුත් සමස්ථයක් ලෙස ප්‍රමාණවත් දුම්රිය සේවාවක් පවත්වාගෙන යාමට නොහැකි වීම කණගාටුවට කරුණක් බවයි.", "URL": "https://sinhala.adaderana.lk/news.php?nid=87364", "Category": null, "Parent URL": null}