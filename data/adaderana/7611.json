{"Source": "Adaderana", "Timestamp": "April 1, 2010 05:09 pm", "Headline": "පෙට්ටියේ ඇතුළු පැත්තට ස්ටිකරයක්", "News Content": "මෙවර පාර්ලිමේන්තු මැතිවරණයේ දී ඡන්ද පෙට්ටිවල ඇතුල් පැත්තේ ස්ටිකරයක් ඇලවීම සඳහා මැතිවරණ කොමසාරිස්වරයා පියවර ගෙන තිබේ. පක්ෂ ලේකම්වරුන් විසින් කරන ලද ඉල්ලීමක් සලකා බැලීමෙන් අනතුරුව මැතිවරණ කොමසාරිස් දයානන්ද දිශානායක මහතා ඒ සඳහා එකඟත්වය පළ කර ඇති බව සඳහන් වේ. ඒ අනුව මැතිවරණය පැවැත්වෙන දින උදෑසන ඡන්ද පෙට්ටි මුද්‍රා තැබීමට පෙර ඡන්ද පොළ නියෝජිතයින්ට එම පෙට්ටිය පරීක්ෂා කර අදාළ පක්ෂයේ ස්ටිකර ඇලවීමේ හැකියාව පවතිනු ඇත. ඡන්ද විමසීම අවසන් වීමෙන් පසු ඡන්ද පෙට්ටි මුද්‍රා කොට ගණන් කිරීමේ මධ්‍යස්ථානයට ගෙන යාමට පෙර ද ස්ටිකරයක් ඇලවීමට අදාළ නියෝජිතයින්ට අවස්ථාව ලබාදීමට නියමිත බව සඳහන් වේ.", "URL": "https://sinhala.adaderana.lk/news.php?nid=7611", "Category": null, "Parent URL": null}