{"Source": "Adaderana", "Timestamp": "October 18, 2012 08:07 am", "Headline": "පටු දේශපාලන වාසි නිසා ගැටුම් නිර්මාණය කරන්න හදනවා", "News Content": "පටු දේශපාලන වාසි බලාපොරොත්තු වන ඇතැම් කණ්ඩායම් විධායකයට සහ අධිකරණය අතර ගැටුම් නිර්මාණය කිරීමට උත්සහ දරමින් සිටින බව රාජ්‍ය පාරිපාලන හා ස්වදේශීය කටයුතු අමාත්‍ය ඩබිලිව්.ඩී.ජේ. සෙනවිරත්න මහතා පවසයි. රට අස්ථාවර කිරීමට අසත්‍ය ප්‍රචාර ගෙන යන මෙවැනි ‍පිරිස් පිළිබඳ ජනතාව කල්පනාකාරීව සිටිය විය යුතු බව අමාත්‍යවරයා සඳහන් කළේය. රත්නපුර, හොලිපිටිය ප්‍රජාශාලාව විවෘත කිරීමේ උත්සව අවස්ථාවට එක්වෙමින් අමාත්‍යවරයා මෙම අදහස් පළ කර සිටියේය. අධිකරණයේ උත්තරීතරභාවයට හෝ ස්වාධීනත්වයට විධායකය කිසිවිටකත් හරස් වී නොමැති බව මෙහිදී වැඩිදුරටත් අදහස් දැක්වූ අමාත්‍යවරයා සඳහන් කළේය. ව්‍යාවස්ථාදායකය, විධායකය, අධිකරණය යන අංශ තුනම ජනතා සුභසිද්ධිය වෙනුවෙන් පෙනී සිටින බව ඩබ්ලිව්.ඩී.ජේ. සෙනවිරත්න මහතා පැවසීය.", "URL": "https://sinhala.adaderana.lk/news.php?nid=28379", "Category": null, "Parent URL": null}