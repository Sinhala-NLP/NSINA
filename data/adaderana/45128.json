{"Source": "Adaderana", "Timestamp": "August 5, 2014 07:43 am", "Headline": "උසස් පෙළ විභාගය අදයි", "News Content": "අධ්‍යයන පොදු සහතික පත්‍ර උසස් පෙළ විභාගය අද(05) පෙරවරු 8.30ට ආරම්භවීමට නියමිතව තිබේ. උසස් පෙළ විභාගය අගෝස්තු මස 29 වැනිදින දක්වා පැවැත්වීමට නියමිතය. දිවයින පුරා විභාග මධ්‍යස්ථාන 2,120කදී උසස් පෙළ විභාගය පැවැත්වීමට නියමිත අතර ඒ සඳහා අපේක්ෂකයින් දෙලක්ෂ 96, 313 පෙනී සිටින බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය. විභාගයේ සංවිධාන කටයුතු සඳහා 21,000කට ආසන්න පිරිසක් යොදවා ඇති අතර සම්බන්ධීකරණ මධ්‍යස්ථාන 295ක් දිවයින පුරා පැය 24තුළම ක්‍රියාත්මක කෙරෙන බව ඔහු පැවසුවේය. මෙවර උසස් පෙළ විභාගයේ දී විභාග වංචා සම්බන්ධයෙන් දැඩිව නීතිය ක්‍රියාත්මක කරන බවයි විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේ.", "URL": "https://sinhala.adaderana.lk/news.php?nid=45128", "Category": null, "Parent URL": null}