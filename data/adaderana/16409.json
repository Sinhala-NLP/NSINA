{"Source": "Adaderana", "Timestamp": "May 30, 2011 10:29 am", "Headline": " එතෙර රැකියා පෙන්වා එක් ලක්ෂ හැත්තෑ පන්දහසකට විදලා", "News Content": "විදේශ රැකියා ලබාදෙන බව පවසා මුදල් වංචා කළ බව කියන පුද්ගලයෙකු පල්ලම පොලිසිය විසින් අත්අඩංගුවට ගෙන තිබේ. ආනමඩුව , පල්ලම සහ බිංගිරිය යන ප්‍රදේශවල පුද්ගලයින් අට දෙනෙකුගෙන් අදාළ සැකකරු රුපියල් එක් ලක්ෂ 75,000ක පමණ මුදලක් ලබාගෙන ඇති බවට පොලිසියට පැමිණිලි ලැබී තිබුණි. සැකකරු ආඬිගම, මදවක්කුලම ප්‍රදේශයේ පදිංචිකරුවෙකු වන අතර ඔහු විවිධ පුද්ගලයන් විදෙස් රටවල සිට එවන මුදල් ද වංචා කර තිබේ. මේ අතර ඔස්ට්‍රේලියාවේ රැකියාවක් ලබාදෙන බව පවසා රුපියල් හාර ලක්ෂ 22,000ක පමණ මුදලක් වංචා කළ බවට ලැබුණු පැමිණිල්ලක් මත මරදාන ප්‍රදේශයේ රැකියා නියෝජිත ආයතනයක් සම්බන්ධයෙන් පරීක්ෂණ ආරම්භ කර ඇති බව හලාවත පොලිසිය කියා සිටියි.", "URL": "https://sinhala.adaderana.lk/news.php?nid=16409", "Category": null, "Parent URL": null}