{"Source": "Adaderana", "Timestamp": "April 2, 2014 08:49 am", "Headline": "යතුරු පැදි අනතුරකින් පුද්ගලයෙක් මරුට ", "News Content": "අම්බලන්තොට, මැඩිල්ල මාර්ගයේ සිදුවු යතුරුපැදි අනතුරකින් පුද්ගලයෙකු මියගොස් තිබේ. මැඩිල්ල දෙස සිට ධාවනය වු යතුරුපැදියක් ඊට ප්‍රති විරුද්ධ දෙසින් පැමිණි යතුරුපැදියක ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් එක් යතුරුපැදිකරුවෙක් මියගොස් ඇති අතර අනෙක් යතුරුපැදියේ ගමන් කළ යතුරුපැදිකරු, ඔහුගේ බිරිද සහ සිව් හැවිරිදි කුඩා දැරියද බරපතළ තුවාල ලබා හම්බන්තොට රෝහලේ ප්‍රතිකාර ලබයි. අනතුරෙන් මියගොස් ඇත්තේ 77 හැවිරිදි අම්බලන්තොට, මැඩිල්ල, බැරගම ප්‍ර දේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=42242", "Category": null, "Parent URL": null}