{"Source": "Adaderana", "Timestamp": "October 14, 2018 10:17 pm", "Headline": "මිලියන ගණනක වංචාවක් ගැන ඩී.වී.උපුල්ගෙන් හෙළිදරව්වක්", "News Content": "දකුණු පළාත් ධීවර අමාත්‍ය එච්.ඩබ්ලිව් ගුණසේන මහතා කූට ලේඛන සකස් කරමින් පළාත් සභාවේ මුදල් රුපියල් මිලියන දහයක් වංචාකර ඇති බව පළාත් සභා මන්ත්‍රී ඩී.වී.උපුල් මහතා පවසයි. මන්ත්‍රීවරයා මේ බව සඳහන් කළේ අද(14) තංගල්ලේදී පැවැති මාධ්‍ය සාකච්ඡාවකට සහභාගී වෙමිනි. එහිදී අදහස් දැක්වූ අමාත්‍යවරයා මෙසේද පැවසීය. “දකුණු පළාත් සභාවේ රැස්වීමකදී දකුණු පළාත් සභාවේ කෙරුණු කූට ලේකන මඟින් රුපියල් මිලියන දහයක් වංචා කළ ඇමතිවරයෙක් ගැන ප්‍රකාශයක් කළ. නමුත් ප්‍රධාන ඇමතිවරයා සම්බන්ධ වෙලා ඒක මාධ්‍යවේදීන්ට කියලා ප්‍රචාරය වෙන එක නැවැත්තුවා. මම මේ ගැන පලාත් සබාවේ ධීවර අමාත්‍යංශයේ ලේකම්ගෙන් තොරතුරු දැනගැනීමේ පනත යටතේ ඉල්ලලා තියෙනවා. අදට දින 21ක් වෙලා තියෙනවා. මම එය ලබා දීල නැහැ. නමුත් මගේ ළග තොරතුරු තියෙනවා. තොරතුරු දැනගැනීමේ පනත යටතේ නොදුන්නත් මම එය හෙලි කරනවා . දකුණු පළාත් සභාව තුල විශාල මුදල් අවභාවිතයක් සිදු වෙලා තියෙනවා. කූට ලේඛන සකස් කරමින් විශාල මුදල් සම්භාරයක් ප්‍රධාන ඇමතිතුමා ප්‍රධාන සමහර ඇමතිවරු විනාශ කරමින් ඉන්නවා. මේ ආණ්ඩුවෙන් අලුත් උසාවියක් හදල තියෙනවා. ඔබතුමාලා වංචා කරන්න. ඒ උසාවියේම තියලා දඩුවම් දෙන්න අපි බලාපොරොත්තුවෙන් ඉන්නවා. ඒ ඇමතිවරයා තමයි දකුණු පළාත් සභාවේ ධීවර අමාත්‍ය එච්.ඩබ්ලිව් ගුණසේන. කූට ලේඛන සකස් කරමින් මිලියන දහයක් වංචා කරල තියෙනවා. අරගෙන තියෙන්නේ මොන දෙයකටද කියන එක කිව්වොත් නීතියෙන් ගැටළුවක් වෙනවා.", "URL": "https://sinhala.adaderana.lk/news.php?nid=97687", "Category": null, "Parent URL": null}