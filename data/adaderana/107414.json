{"Source": "Adaderana", "Timestamp": "April 5, 2019 08:06 am", "Headline": "රිය අනතුරු 2ක් නිසා මග නැවතුණු ජීවිත 2ක්", "News Content": "කෑගල්ල සහ ආණමඩුව ප්‍රදේශවලදී සිදුවු රිය අනතුරු 2කින් පුද්ගලයින් දෙදෙනෙකු මියගොස් ඇත. රඹුක්කන කරඬුපන මාර්ගයේ රන්දෙණිය ප්‍රදේශයේදී ලොරි රථයක් සහත්‍රිරෝද රථයක් මුහුණට මුහුණ ගැටීමෙන් අනතුරක් සිදුව තිබුණි. අනතුරින් බරපතල තුවාල ලැබු ත්‍රීරෝද රථ රියදුරු කෑගල්ල රෝහලට ඇතුළත් කිරීමේදී මියගොස් ඇති බව පොලීසිය පැවසුවේය. මියගිය පුද්ගලයා වාඩුවාදෙණිය ප්‍රදේශයේ පදිංචිව සිටි 36 හැවිරිදි පුද්ගලයෙකු බව සඳහන්ය. මේ අතර ආණමඩුව ගල්ගමුව මාර්ගයේ වඩක්කරවැව ප්‍රදේශයේ මෝටර් රථයක පදිකයෙකු ගැටීමෙන් අනතුරක් සිදුව ඇත. අනතුරින් බරපතල තුවාල ලැබු ඔහු ආණමඩුව රෝහලට ඇතුළත් කිරීමෙන් පසු මියගොස් ඇති බව වාර්තා වෙයි. මියගිය පුද්ගලයා වඩක්කරවැව ප්‍රදේශයේ පදිංචි 38 හැවිරිදි පුද්ගලයෙකු බව සඳහන්ය.", "URL": "https://sinhala.adaderana.lk/news.php?nid=107414", "Category": null, "Parent URL": null}