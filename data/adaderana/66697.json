{"Source": "Adaderana", "Timestamp": "December 4, 2016 12:01 pm", "Headline": "   දේව මංගල්‍යයට සහභාගිවෙන්න තමිල්නාඩු ධීවරයින්ට ඉඩ දිය යුතුයි", "News Content": "ලබන 7 වැනිදා පැවැත්වෙන කච්චතිව් ශාන්ත අන්තෝනි දේවස්ථානයේ මංගල්‍යය සඳහා සහභාගීවීමට තමිල්නාඩු ධීවරයින්ට ඉඩ ලබාදිය යුතු බව ඉන්දීය පී.එම්.කේ.පක්ෂය ප්‍රකාශ කර තිබේ.අන්තෝනි දේවස්ථානය ලාංකික ජනතාව විසින් ඉදිකළ ද කච්චතිව් දූපත දීර්ඝ කාලයක් තමිල්නාඩු ධීවරයන්ගේ පාලනය යටතේ පැවති බව එම පක්ෂයේ නායක එස්.රාමදෝස් නිවේදනයක් නිකුත් කරමින් පවසා තිබේ.ශ්‍රී ලංකාව සහ ඉන්දියාව අතර ඇති කරගත් එකඟතාවන්ට අනුව තමිල්නාඩු රාමනාදපුරම් ධීවරයන්ට කච්චතිව් දූපතේ ශාන්ත අන්තෝනි දේවස්ථානයේ උත්සව සඳහා සහභාගී වීමට ඉඩ ලබාදිය යුතු බව ඔහු අදාළ නිවේදනය මඟින් පෙන්වා දී තිබේ.මාර්තු මාසයේ පැවැත්වෙන උත්සවය පමණක් නොව වෙනත් මාසවල පැවැත්වෙන උත්සව සඳහා ද ඔවුන්ට සහභාගී විය හැකි බව පි.එම්.කේ. පක්ෂයේ නායක එස්.රාමදෝස් වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=66697", "Category": null, "Parent URL": null}