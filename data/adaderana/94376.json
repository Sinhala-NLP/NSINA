{"Source": "Adaderana", "Timestamp": "August 14, 2018 11:31 am", "Headline": "ශ්‍රී ලංකා - දකුණු අප්‍රිකා නැඟී එන කණ්ඩායම් අතර නිල නොවන අවසන් තරඟය අද", "News Content": "ශ්‍රී ලංකා - දකුණු අප්‍රිකා නැඟී එන කණ්ඩායම් අතර නිල නොවන එක්දින ක්‍රිකට් තරඟාවලියේ තෙවන සහ අවසන් තරඟය කොළඹ එස්.එස්.සී. ක්‍රීඩාංගණයේදී මේ වන විට පැවැත්වේ. තරඟයේ කාසියේ වාසිය දිනූ දකුණු අප්‍රිකා නැඟී එන කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර පන්දුවාර 06 ක් අවසානයේ එක් කඩුල්ලක් දැවී ඔවුන් ලබා සිටි ලකුණු සංඛ්‍යාව 31 කි. පන්දු යැවීමේදී ශෙහාන් මදුෂංක එක් කඩුල්ලක් බිඳ හෙළීය. නැඟී එන කණ්ඩායම් අතර තරඟ 03 කින් සමන්විත එක්දින තරඟාවලිය දෙකට බින්දුවක් ලෙස ජය ගැනීමට ශ්‍රී ලංකා කණ්ඩායම මේ වන විටත් සමත්ව තිබේ.", "URL": "https://sinhala.adaderana.lk/news.php?nid=94376", "Category": null, "Parent URL": null}