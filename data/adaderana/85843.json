{"Source": "Adaderana", "Timestamp": "March 17, 2018 11:50 am", "Headline": "රිය අනතුරකින් පුද්ගලයින් දෙදෙනෙක් මරුට", "News Content": "පේදුරුතුඩුව - යාපනය ප්‍රධාන මාර්ගයේ අච්වුවේලි ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ. යතුරුපැදියක් ටිපර් රථයක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු අච්චුවේලි රෝහලට සහ පසුපැදිකරු කෝපායි රෝහලට ඇතුළත් කිරිමෙන් පසු දෙදෙනාම මියගොස් තිබේ. මියගොස් ඇත්තේ භාරතවීදි, පත්තමේනී ප්‍රදේශයේ පදිංචිව සිටි 35 හැවිරිදි පුද්ගලයින් දෙදෙනෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර අච්චුවේලි පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85843", "Category": null, "Parent URL": null}