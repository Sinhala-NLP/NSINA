{"Source": "Adaderana", "Timestamp": "April 25, 2016 03:27 pm", "Headline": "බිලිඳෙකු ප්‍රසූත කර ඝාතනය කරලා", "News Content": "බිලි‍ඳෙකු ප්‍රසූත කර ඝාතනය කළ බවට සැකපිට කාන්තාවක අත්අඩංගුවට ගෙන තිබේ.කිරිදිවල පොලීසිය සිදු කළ විමර්ශනයකදී සැකකාර කාන්තාව අත්අඩංගුවට ගත් බව පොලීසිය පවසයි.අදාළ කාන්තාවට ලේ වහනය වීමක් හේතුවෙන් ඊයේ(24) වතුපිටිවල රෝහලට ඇතුළත් වී තිබේ.එහිදී සිදු කළ පරීක්ෂණවලදි ඇය දරුවෙකු ප්‍රසූත කර ඇති බවට අනාවරණය වී තිබේ.ඒ අනුව පොලීසිය සිදු කළ වැඩිදුර විමර්ශනවලදී අදාළ කාන්තාව විසින් බිළිදා ප්‍රසූත කර රෙදි කැබැල්ලකින් ඔතා වැසිකිලිවලට දමා ඇති බව අනාවරණය වූ බව පොලීසිය පවසයි.", "URL": "https://sinhala.adaderana.lk/news.php?nid=59482", "Category": null, "Parent URL": null}