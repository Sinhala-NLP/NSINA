{"Source": "Adaderana", "Timestamp": "August 6, 2018 05:49 pm", "Headline": "වෛද්‍යවරුන්ගෙන් අඛණ්ඩ වැඩවර්ජනයක පෙරනිමිත්තක්", "News Content": "වෛද්‍ය සභාව විසුරුවාහැරීම සඳහා රජය ගැසට් නිවේදනයක් නිකුත් කළහොත් එම මොහොතේ සිට දීපව්‍යාප්ත අඛණ්ඩ වැඩ වර්ජනයක නිරත වන බව රජයේ වෛද්‍ය නිලධාරීගේ සංගමය පවසයි. කොළඹ අද(06) පැවති මාධ්‍ය හමුවකට සහභාගීවෙමින් එම සංගමයේ නියෝජිතයින් මේ බව සඳහන් කළේය. සෞඛ්‍ය අමාත්‍යවරයා විසින් ඉදිරි කාලය තුළදී විසුරුවා වෛද්‍ය සභාව හැරීමේ උත්සහයක නිරත වන බවත් මේ පිළිබඳ ජනාධිපතිවරයා දැනුවත් කළ බවත් රජයේ වෛද්‍ය නිලධාරීගේ සංගමය පෙන්වා දෙයි. මේ හේතුවෙන් සෞඛ්‍ය ක්ෂේත්‍රයට ජනාධිපතිවරයා මැදිහත් විය යුතුම කාලයක් බව ඔවුන් පවසයි. මේ අතර අප රටේ සෞඛ්‍ය ක්ෂේත්‍රය විදේස් රටකට විකිණීමේ කුමන්ත්‍රණය පරාජය කිරීමට රජයේ වෛද්‍ය නිලධාරීගේ සංගමය සුදානම් බව එම සංගමය වැඩිදුරටත් පැවසීය.", "URL": "https://sinhala.adaderana.lk/news.php?nid=93945", "Category": null, "Parent URL": null}