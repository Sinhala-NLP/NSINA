{"Source": "Adaderana", "Timestamp": "June 12, 2014 11:34 am", "Headline": "ශ්‍රී ලාංකිකයා‍ට ඉන්දීය ධීවරයින් පිහිටවෙයි", "News Content": "තමිල්නාඩු ,රාමේෂ්වරම් වෙරළාසන්න මුහුද ප්‍රදේශයේදී දියේ ගිළෙමින් සිටි ශ්‍රී ලාංකිකයෙකු රාමේෂ්වරම් ධීවරයින් විසින් බේරාගෙන තිබේ. රාමේෂ්වරම් වෙරළේ සිට මිටර් 200ක් පමණ නුදුරු මුහුදු ප්‍ර‍දේශයේ දියේ ගිළෙමින් සිටියදී මෙම ශ්‍රි ලාංකිකයා බේරාගෙන ඇති බව ඉන්දිය මාධ්‍ය වාර්තා කරන්නේය. ඔහු කිලිනොච්චි ප්‍රදේශයේ පදිංචිව සිටි 23 හැවිරිදි අයෙකු බව සඳහන්ය. මෙම බේරාගත් පුද්ගලයා පසුව ඉන්දිය ධිවරයින් විසින් එරට කියු පොලිසිය වෙත භාර දී ඇත‍. අදාළ පුද්ගලයා සරණාගත භාවය ලබාගැනීම සඳහා මීට වසරකට පමණ පෙර තමිල්නාඩුවට පැමිණ ඇති බව කියු පොලිසිය විසින් සිදුකළ ප්‍රශ්න කිරිමේ දී අනාවරණය වී තිබේ. පසුව ඔහු චෙන්නායි හි උතන්ඩි ප්‍රදේශයේ රැඳී සිටියදී එහි ධිවරයින් පිරිසක් සමග බෝට්ටු සවාරියක ගොස් ඇති අතර එහිදී ඔහුව දූපතක රඳවා සෙසු පැමිණ ඇත. එම ධිවරයින් නැවත නොපැමීණීම හේතුවෙන් බලාපොරොත්තු වූ සුන් වූ අදාළ ලාංකිකයා පිහිනා ගොඩබිමට පැමිණෙමින් සිටියදී රාමේෂ්වරම් ධිවරයින් පිරිස විසින් ඔහුව බේරාගෙන ඇත.", "URL": "https://sinhala.adaderana.lk/news.php?nid=43915", "Category": null, "Parent URL": null}