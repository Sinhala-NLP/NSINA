{"Source": "Adaderana", "Timestamp": "May 8, 2017 03:47 pm", "Headline": " කෙරවලපිටියයේ පුද්ගල අතුරුදන්වීමක් ගැන සැකකරන 3ක් අල්ලයි", "News Content": "කෙරවලපිටිය ප්‍රදේශයේදී පුද්ගලයෙකු අතුරුදන්වීම සම්බන්ධයෙන් ඔහුගේ බිරිද ඇතුළු පවුලේ තිදෙනෙකු අත්අඩංගුවට ගෙන තිබේ.සිද්ධිය සම්බන්ධයෙන් සිදු කරන ලද පොලිස් විමර්ශනවලදි අනාවරණය වූ තොරතුරු මත අදාළ පුද්ගලයාගේ බිරිඳ, දියණිය සහ දියණියගේ සැමියා මෙලෙස අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.වත්තල, කෙරවලපිටිය ප්‍රදේශයේ පදිංචිව සිටි 65 හැවිරිදි පුද්ගලයෙකු අතුරුදන් වූ බවට වාර්තා වූ අතර පොලිසිය සිදු කරන ලද විමර්ශනවලදි අනාවරණය වි ඇත්තේ එම පුද්ගලයා ඝාතනය කර ඇති බවය.ඒ අනුව පදිංචි නිවස හැරදමා ගොස් සිටියදි අත්අඩංගුවට ගත් අතුරුදන්වූ බව කියන පුද්ගලයාගේ බිරිද ඇතුළු පවුලේ තිදෙනාගෙන් පොලීසිය දිර්ඝ ලෙස ප්‍රශ්න කිරිම් සිදු කරන බව වාර්තා වේ.විමර්ශනයේ ප්‍රගතිය අධිකරණයට වාර්තා කිරීමෙන් අනතුරුව සිද්ධිය පිළිබඳ වැඩිදුර විමර්ශන පැවැත්වීමට වත්තල පොලීසිය කටයුතු කරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=72965", "Category": null, "Parent URL": null}