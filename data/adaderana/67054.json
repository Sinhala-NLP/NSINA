{"Source": "Adaderana", "Timestamp": "December 15, 2016 02:46 pm", "Headline": "මෙවර සා.පෙළ ලියන 12ක් උණ රෝහලේ!", "News Content": "මෙවර සාමාන්‍ය පෙළ විභාගයට පෙනී සිටින ඩෙංගු රෝගය වැළඳුණු සිසු සිසුවියන් 12 දෙනෙකු අයි.ඩී.එච් උණ රෝහලේ ප්‍රතිකාර ලබන බව සෞඛ්‍ය අමාත්‍යංශය පවසයි.ඔවුන් සඳහා එම රෝහලෙ විභාග මධ්‍යස්ථානයක් ද ස්ථාපිත කර ඇති අතර වෛද්‍යවරුන් එම සිසු සිසුවියන්ගේ සෞඛ්‍ය තත්ත්වය පිළිබඳ අඛණ්ඩ නිරීක්ෂණයක නිරත වන බව එම අමාත්‍යංශය කියයි.මේ අතර සෞඛ්‍ය අමාත්‍යංශය විසින් පසුගිය සඳුදා ආරම්භ කළ දීපව්‍යාප්ත ඩෙංගු මදුරු මර්දන වැඩසටහන තවදුරටත් ක්‍රියාත්මක වෙයි.පසුගිය තෙදින තුළ පරිශ්‍ර 77,728ක් පරික්ෂාවට ලක් කර ඇති අතර මදුරු කීටයින් සහිත පරිශ්‍ර 1140ක් සොයාගැනුණු බව ජාතික ඩෙංගු මර්දන ඒකකය පවසයි.එහිදී මදුරු කීටයින් බෝවන පරිදි පරිශ්‍ර පවත්වාගෙන ගිය පුද්ගලයින් 2882ට නොතිසි නිකුත් කිරීමටත් තවත් පුද්ගලයින් 616 දෙනෙකුට නඩු පැවරිමටත් පියවරගෙන ඇත.ජාතික ඩෙංගු මර්දන ඒකකයේ සමස්ත වාර්තාවට අනුව මදුරු කීටයින් සහිත පරිශ්‍ර වැඩි වශයෙන් සොයාගෙන ඇත්තේ නිවාස ආශ්‍රිතව බව ද සඳහන්ය.", "URL": "https://sinhala.adaderana.lk/news.php?nid=67054", "Category": null, "Parent URL": null}