{"Source": "Adaderana", "Timestamp": "January 7, 2014 02:15 pm", "Headline": "පලස්තීනයේ මහින්ද රාජපක්ෂ  වෘත්තීය අභ්‍යාස මධ්‍යස්ථානය ජනපති විවෘත කරයි", "News Content": "පලස්තීන බෙටුනියා නගරයේ ස්ථාපිත මහින්ද රාජපක්ෂ වෘත්තීය අභ්‍යාස මධ්‍යස්ථානය ජනාධිපතිවරයා විසින් විවෘත කර තිබේ. පලස්තීනයේ නිල සංචාරයක නිරත වු ජනාධිපති මහින්ද රාජපක්ෂ මහතා ඊයේ දිනයේ එම මධ්‍යස්ථානය විවෘත කළ බව ජනාධිපති මාධ්‍ය අංශය සඳහන් කළේය. එම අවස්ථාවට පලස්තීන විදේශ අමාත්‍ය රියාද් අල් මලිකි, බෙටුනියා පුරපති රිබි ඩබ්ලිව් දෝලා සහ රමල්ලා ආණ්ඩුකාර ආචාර්ය ලයිලා ගම්මි යන මහත්වරුන් ද එක්ව සිටි බව සඳහන්ය. මෙම වෘත්තීය අභ්‍යාස මධ්‍යස්ථානය සඳහා අරමුදල් සම්පාදනය කිරීම ශ්‍රි ලංකා රජය විසින් සිදුකරනු ලබන අතර බෙටුනියා මහ නගර සභා පුස්තකාලය ද පොත් සහ පරිගණක පරිත්‍යාගයක් ද ශ්‍රී ලංකා රජය විසින් සිදුකර ඇත.", "URL": "https://sinhala.adaderana.lk/news.php?nid=40164", "Category": null, "Parent URL": null}