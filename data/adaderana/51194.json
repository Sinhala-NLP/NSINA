{"Source": "Adaderana", "Timestamp": "May 8, 2015 04:55 pm", "Headline": "නව අස්ගිරි නායක හිමි ලෙස ගලගම අත්තදස්සි හිමියන් පත්වෙයි", "News Content": "සියම් නිකායේ අස්ගිරි පාර්ශ්වයේ නව මහ නායක ලෙස පූජ්‍ය ගලගම අත්තදස්සී මහා නා හිමියන් අස්ගිරි කාරක සංඝ සභාව විසින් අද තෝරාගෙන තිබේ. මහා නායක පදවිය සඳහා වෙනත් හිමි නමක් ඉදිරිපත් නොවීම නිසා අත්තදස්සී හිමියන් ඒකමතිකව පත් කර ගත් බව අස්ගිරි කාරක සංඝ සභාව පවසයි.ඒ අනූව අස්ගිරි පාර්ශවයේ 21 වැනි මහනාහිමි ලෙස උන්වහන්සේ තේරී පත්ව තිබේ.අස්ගිරි මහා විහාර පාර්ශවයේ මහනායක පදවිය හෙබ වු අතිපූජ්‍ය උඩුගම ශ්‍රී බුද්ධ රක්ඛිත මහනාහිමිගේ අපවත් විමෙන් එම පදවිය හිස්වුණි.", "URL": "https://sinhala.adaderana.lk/news.php?nid=51194", "Category": null, "Parent URL": null}