{"Source": "Adaderana", "Timestamp": "October 16, 2011 08:02 am", "Headline": "ප්‍රා.සභාපති සෞඛ්‍ය පරීක්ෂකට පහරදීලා", "News Content": "හලාවත ප්‍රාදේශීය සභාවේ සෞඛ්‍ය පරීක්ෂක නිලධාරියෙකුට එම ප්‍රාදේශීය සභාවේ සභාපතිවරයා විසින් පහර දී තිබේ. ඊයේ පස්වරුවේ සභාපතිවරායගේ නිවසේ දී මෙම පහර දීම් සිදු කළ බව පහර කෑමට ලක් වූ නිලධාරියා සඳහන් කළේය. ඔහු මේ වන විට හලාවත දිස්ත්‍රික් රෝහලේ ප්‍රතිකාර ලබමින් සිටියි. රජයේ නිවාඩු දින වල රාජකාරී කිරීම සම්බන්ධයෙන් ඇති වූ ගැටලුවක් පහර දීමට හේතු වී ඇති බව අනාවරණය වී ඇත.. මේ සම්බන්ධයෙන් මාදම්පේ පොලිසිය විසින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=19384", "Category": null, "Parent URL": null}