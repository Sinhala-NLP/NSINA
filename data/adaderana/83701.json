{"Source": "Adaderana", "Timestamp": "January 28, 2018 10:15 pm", "Headline": " රවී අත්අඩංගුවට ගැනීම මෛත්‍රීට ගැටළුවක් වෙන්න බෑ-ජිල්බෝල ගහනවා වගේ ආණ්ඩු හදන්නත් බෑ ", "News Content": "හිටපු මුදල් අමාත්‍යවරයා අත්අඩංගුවට ගැනීම ජනපතිට ගැටළුවක් විය නොහැකි බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(28) කොළඹදී පැවති මාධ්‍ය හමුවකට එක් වෙමින් ඒ මහතා මේ බව කියා සිටියේය. ඩී.ඒ. රාජපක්ෂ මහතාගේ ස්මාරකයක් හැදුවා යැයි පවසමින් රට බේරා ගැනීමට අනුපමේය මෙහෙයක් සිදු කළ ගෝඨාභය රාජපක්ෂ මහතා අත්අඩංගුවට ගැනීමට සියලු උත්සහයන් ගන්නා බවද, මහ දවල් මහ බැංකුව කොල්ල කෑ සියල්ලන් රට තුළ නිදහසේ සිටින බවද ඒ මහතා පැවසීය. එමෙන්ම ඊයේ දිනයේ ජනාධිපති මෛත්‍රීපාලසිරිසේන මහතා සිදු කළ ප්‍රකාශය සම්බන්ධයෙන් මාධ්‍යවේදීන් යොමු කළ ප්‍රශ්නයකට පිළිතුරු දෙමින් ඒ මහතා කියා සිටියේ පොඩි ළමුන් ජිල් බෝල ගහනවා වගේ ආණ්ඩු ගොඩනැගිය නොහැකි බවයි. ජනාධිපතිවරයාට සියල්ලන් එකතුවී නව ආණ්ඩුවක් ගොඩ නැඟීමේ මොළය පෑදී ඇත්තේ ළඟකදී බවද ඒ මහතා කියා සිටියේය.", "URL": "https://sinhala.adaderana.lk/news.php?nid=83701", "Category": null, "Parent URL": null}