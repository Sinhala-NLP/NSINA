{"Source": "Adaderana", "Timestamp": "March 27, 2012 11:00 am", "Headline": "ජනාධිපති හෝ කැලණියේ විහාරාධිපති හිමියන් කීවොත් මං යනවා", "News Content": "ජනාධිපතිවරයා හැරුණු විට කැලණිය රජ මහා විහාරයේ විහාරාධිපති,මහාචාර්ය,පූජ්‍ය කොල්ලුපිටියේ මහින්ද සංඝරක්ඛිත හිමියන් තමාට කැලණියෙන් පිටව යන ලෙස පැවසුවොත් තමා කැලණිය හැරදා යන්න සූදානම් බව මහජන සබඳතා හා මහජන කටයුතු අමාත්‍ය,ආචාර්ය මර්වින් සිල්වා මහතා පවසයි. අද පෙරවරුවේ කැලණිය රජ මහා විහාරයේ පැවති ආගමික පූජා මාලාවකට සහභාගී වෙමින් විහාරාධිපති හිමියන් බැහැදුටු මොහොතේ අමාත්‍යවරයා මේ බව සඳහන් කළේය. කෙසේ වෙතත් මේ වන විට කැලණිය ප්‍රදේශයට නව සංවිධායකවරයෙකු පත්වන බවට කිසිවෙකු විසින් කැලණියේ තැනින් තැන පොස්ටර් අලවා ඇති බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=23102", "Category": null, "Parent URL": null}