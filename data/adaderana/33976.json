{"Source": "Adaderana", "Timestamp": "May 10, 2013 04:12 pm", "Headline": "පිටරැටියන්ට එහෙමයි සලකන්නේ!", "News Content": "විශ්ව විද්‍යාල අධ්‍යාපනය පෞද්ගලීකරණ කිරීම සඳහා ආණ්ඩුව පියවර ගනිමින් සිටින බව අන්තර් විශ්ව විද්‍යාල ශිෂ්‍ය බල මණ්ඩලය පවසයි. විදේශීය සිසුන් සඳහා වැඩි පහසුකම් ලබාදෙමින් ඔවුන් මෙරට විශ්ව විද්‍යාල සඳහා බඳවා ගැනීමට පියවර ගෙන ඇති බව එහි කැදවුම්කරු සංජිව බණ්ඩාර මහතා කියයි. මීට දෙවසරකට පමණ පෙර සියයට 0.5ක් වූ මෙරට විශ්ව විද්‍යාලවල විදේශ ශිෂ්‍ය ප්‍රතිශතය සියයට 05 දක්වා ඉහළ නැංවීමට උසස් අධ්‍යාපන අමාත්‍යංශය පියවර ගෙන ඇති බව ද හෙතෙම කියා සිටියි. මෙරට විශ්ව විද්‍යාල සිසුන්ගේ පහසුකම් කප්පාදු කරමින් සිටින ආණ්ඩුව විදේශීය සිසුන්ට පහසුකම් සැලසීම කණගාටුවට කරුණක් බව සංජීව බණ්ඩාර මහතා පවසයි.", "URL": "https://sinhala.adaderana.lk/news.php?nid=33976", "Category": null, "Parent URL": null}