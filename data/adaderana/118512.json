{"Source": "Adaderana", "Timestamp": "September 7, 2019 12:57 pm", "Headline": "රනිල්-සජිත් හෙට සාකච්ඡාවක්", "News Content": "ජනාධිපතිවරණ අපේක්ෂකත්වය සම්බන්ධයෙන් අග්‍රාමාත්‍ය රනිල් වික්‍රමසිංහ මහතා සහ අමාත්‍ය සජිත් ප්‍රේමදාස මහතා අතර සාකච්ඡාවක් හෙට (08) පැවැත්වෙයි. හෙට උදෑසන 09ට අරලිය ගහ මන්දිරයේදී මෙම සාක්ච්ඡාව පැවැත්වෙන බව පාර්ලිමේන්තු මන්ත්‍රී හේෂා විතානගේ මහතා සඳහන් කලේය. එළඹෙන ජනාධිපතිවරණය සඳහා අග්‍රාමාත්‍ය රනිල් වික්‍රමසිංහමහතා අපේක්ෂකයෙක් ලෙස ඉදිරිපත් වන බවට සිදුකළ ප්‍රකාශයත් සමඟ මේ වන විට දේශපාලන ක්ෂේත්‍රයේ කිසියම් කථා බහට ලක්ව ඇත. එක්සත් ජාතික පක්ෂ අපේක්ෂකයා ලෙස අමාත්‍ය සජිත් ප්‍රේමදාසමහතා ඉදිරිපත් විය යුතු බවට පක්ෂයේ ජ්‍යෙෂ්ඨයින් මෙන්ම අපේකෂකයින්ද මේ වනවිට විවිධ අදහස් පළ කරමින් සිටියි. මෙවැනි තත්ත්වයක් තුළ එක්සත් ජාතික පක්ෂ අපේක්ෂකයා ලෙස අග්‍රාමාත්‍ය රනිල් වික්‍රමසිංහ මහතා ජනාධිපතිවරණ අපෙක්ෂකයා ලෙස ඉදිරිපත් වන බව ප්‍රකාශයට පත් වීමත් සමඟ එක්සත් ජාතික පක්ෂය තුළද විවිධ මතගැටුම් හටගෙන ඇති බව දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=118512", "Category": null, "Parent URL": null}