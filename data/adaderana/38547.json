{"Source": "Adaderana", "Timestamp": "November 2, 2013 09:42 am", "Headline": "සුළඟ නිවාස 7ට හානි කරයි", "News Content": "හදිසියේ හමා ගිය සුළඟකින් තබ්බෝව - තේවනුරුව සහ වනාතවිල්ලුව - මයිලන්කුලම ප්‍රදේශ වල නිවාස 07කට හානි සිදුවී ඇති බව පුත්තලම ආපදා කළමනාකරණ ඒකකය පවසයි. ඊයේ සවස 6.00 ට පමණ මෙම සුළඟ හටගෙන ඇති බව අප වාර්තාකරු කියයි. මෙම සුළඟින් තබ්බෝව - තේවනූරුව ප්‍රදේශයේ නිවාස 03 කට හානි සිදුවී ඇත. ඉන් එක් නිවාසයක් සම්පුර්ණයෙන්ම විනාශ වී ඇති බව ආපදා කළමනාකරණ ඒකකය සඳහන් කරයි. වනාතවිල්ලුව - මයිලන්කුලම ප්‍රදේශයේ නිවාස 04 ට මෙම සුළඟින් හානි සිදුවී ඇත. නිවාස වලට හානි සිදුවී ඇතත් කිසිවෙකුට තුවාල හෝ ජීවිත හානි සිදුවු බවක් වාර්තා නොවන බවද ආපදා කළමනාකරණ ඒකකය සඳහන් කරයි.", "URL": "https://sinhala.adaderana.lk/news.php?nid=38547", "Category": null, "Parent URL": null}