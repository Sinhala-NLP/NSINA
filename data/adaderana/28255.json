{"Source": "Adaderana", "Timestamp": "October 13, 2012 03:58 pm", "Headline": "බසයේ ගැටුණු කත මරුට", "News Content": "ඇඹ්ලිපිටිය, නෝනගම මාර්ගයේ පලුගස්ඕවිට ප‍්‍රදේශයේ දී සිදුවූ රිය අනතුරකින් කාන්තාවක් මියගොස් තිබේ. මාර්ගයේ ගමන් කරමින් සිටි කාන්තාව ඇඹිලිපිටියේ සිට හම්බන්තොට බලා ධාවනය වූ බස් රථයක ගැටීමෙන් අනතුර සිදුවී ඇති බව සඳහන්ය. අනතුරින් මියගොස් ඇත්තේ 70 හැවිරිදි කාන්තාවක් බව අම්බලන්තොට පොලීසිය පැවසුවේය. මෘත ශරීරය මේවන විට අම්බලන්තොට රෝහලේ තැන්පත් කර ඇති අතර, සිද්ධිය සම්බන්ධයෙන් අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28255", "Category": null, "Parent URL": null}