{"Source": "Adaderana", "Timestamp": "June 26, 2011 09:55 am", "Headline": "නකල්ස් කඳුවැටියේ ගින්න තවදුරටත් පැතිරෙයි", "News Content": "නකල්ස් කඳුවැටියේ විශාල ගින්නක් පැතිර යමින් පවතින බව අද දෙරණ වාර්තාකරු පවසයි. උඩුදුම්බර පොලිසිය ප්‍රකාශ කර සිටියේ ඊයේ රාත්‍රියේ සිට හුන්නස්ගිරිය සහ උඩුදුම්බර ප්‍රදේශ වල ‍රක්ෂිත තුළ මෙම ගින්න පැතිර යමින් පවතින බවයි. උඩුදුම්බර පොලිසිය සහ වන සංරක්ෂණ නිලධාරීන්ගේ සහය ඇතිව ගින්න නිවීමේ කටයුතු ආරම්භ කර තිබේ. ගින්න පැතිර ඇති ප්‍රදේශය තද බෑවුම් ප්‍රදේශයක් බැවින් ගින්න මැඩපැවැත්වීමට අපහසු වී ඇති බව උඩුදුම්බර පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=17012", "Category": null, "Parent URL": null}