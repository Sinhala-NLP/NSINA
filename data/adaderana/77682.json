{"Source": "Adaderana", "Timestamp": "September 18, 2017 10:09 am", "Headline": "  වීරකුමාර දිසානායකට වරෙන්තු", "News Content": "අධිකරණය හමුවේ පෙනී නොසිටීම හේතුවෙන් ජාතික නිදහස් පෙරමුණේ පාර්ලිමේන්තු මන්ත්‍රී වීරකුමාර දිසානායක මහතා අත්අඩංගුවට ගැනීමට වරෙන්තු නිකුත් කර තිබේ.කොළඹ මහේස්ත්‍රාත් අධිකරණය විසින් අද(18) දිනයේ මෙම නියෝගය ලබා දුන් බව අද දෙරණ වාර්තාකරු පවසයි.ඒ, ජානිපෙ නායක විමල් විරවංශ මහතා ඇතුළු 7 දෙනෙකුට එරෙහිව පනවා ඇති නඩුවට වීරකුමාර දිසානායක මන්ත්‍රීවරයා අද දිනයේ පෙනී නොසිටීම හේතුවෙනි.ඒ ජගත් මානව හිමිකම් මහකොමසාරිස්වරයාගේ ශ්‍රී ලංකා සංචාරයට එරෙහිව මහජනයාට හිරහැර වන පරිදි කොළඹ බෞද්ධාලෝක මාවතේදී උද්ඝෝෂණයක් පැවැත්වීම යන චෝදනව යටතේ පාර්ලිමේන්තු මන්ත්‍රී විමල් වීරවංශ මහතා ඇතුළු හත්දෙනෙකුට එරෙහිව නඩු පවරා ඇත.එමෙන්ම නිසි බලපත්‍ර නොමැතිව ශබ්ද විකාශන යන්ත්‍ර භාවිත කරමින් මාර්ගවල රථ ධාවනයට බාධා පමුණුවමින් අදාළ උද්ඝෝෂණය පැවැත්වූ බවට පොලීසිය චෝදනා එල්ල කර තිබුණි.", "URL": "https://sinhala.adaderana.lk/news.php?nid=77682", "Category": null, "Parent URL": null}