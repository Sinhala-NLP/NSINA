{"Source": "Adaderana", "Timestamp": "August 31, 2018 11:22 am", "Headline": "පළාත් සභා ක්‍රමයේ සුළු වෙනසක් කරනවා නම් පිළිගන්න සූදානම්", "News Content": "එකම රටක් වෙනුවෙන් දෙමළ ජනතාවගේ එකඟතාවක් මෙතෙක් නොමැති බව දෙමල ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා පවසයි. ඔහු පවසන්නේ දෙමළ ජනතාව එක මගකට ගැනීම නව ව්‍යවස්ථාව ඔස්සේ සිදුකළයුතු බවයි. ආණ්ඩුක්‍රම ව්‍යවස්ථාව සහ 20 වැනි සංශෝධනය පිළිබඳව ගාල්ලේ පැවති සම්මන්ත්‍රණයකට එක්වෙමින් මන්ත්‍රීවරයා මේ බව සඳහන් කළේය. සුළු ජාතීන්ගේ අදහස්වලට ඉඩ නොදුන් නිසා යුද්ධයක් නිර්මාණය වූ බවද ඒ මහතා ප්‍රකාශ කළේය. රටට ෆෙඩරල් ක්‍රමයක් අවශ්‍ය නොවන බවත් දැනට පවතින පළාත් සභා ක්‍රමයේ සුළු වෙනසක් සිදු කරන්නේ නම් එය පිළිගැනීමට අපගේ ජනතාව සුදානම් බව පාර්ලිමේන්තු මන්ත්‍රී එම්.ඒ. සුමන්තිරන් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95290", "Category": null, "Parent URL": null}