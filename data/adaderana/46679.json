{"Source": "Adaderana", "Timestamp": "October 13, 2014 08:23 am", "Headline": "යාල්දේවිගේ දෙවන ගමන අද අරඹයි ", "News Content": "යුද්ධය අවසන්වීමෙන් අනතුරුව කොළඹ කොටුව සිට කිලිනොච්චිය බලා ධාවනය වෙමින් තිබු යාල්දේවි දුම්රිය අද(13) සිය සුපුරුදු නිවහන වන යාපනය දුම්රිය ස්ථානය වෙත ගමන් කිරීමට නියමිතව තිබේ. වසර 24කට පසුව යාල්දේවි දුම්රිය යාපනය දුම්රිය ස්ථානය වෙත ගමන් අරඹන ප්‍රථම අවස්ථාව මෙයයි. මේ අතර අද උදෑසන 10. 30ට ජනාධිපති මහින්ද රාජපක්ෂ මහතාගේ ප්‍රධානත්වයෙන් යාපනය දුම්රිය ස්ථානය විවෘත කිරිමට නියමිත අතර ජනාධිපතිවරයා පලෙයි සිට යාල්දේවි දුම්රියෙන් යාපනය දුම්රිය ස්ථානය වෙත පැමිණීමට නියමිතය. යාපනය දුම්රිය මාර්ගය විවෘත කිරිමෙන් අනතුරව හෙට(14) දිනයේ සිට ජනතාව ට දුම්රියෙන් ගමන් කිරිමට අවස්ථාව සැලසෙන බව දුම්රිය ගමනාගමන අධිකාරි එල්.ඒ.ආර් රත්නායක මහතා සඳහන් කළේය.", "URL": "https://sinhala.adaderana.lk/news.php?nid=46679", "Category": null, "Parent URL": null}