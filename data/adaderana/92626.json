{"Source": "Adaderana", "Timestamp": "July 15, 2018 08:05 pm", "Headline": "ආර්ථිකයේ පසුබෑමකට හේතුව රනිල් කියයි", "News Content": "වර්ෂාව අඩුවීම ආර්ථික පසුබෑමකට හේතු වී ඇති බවත් යළි එම තත්ත්වය වෙනස් කිරීම සඳහා රජය වැඩපිළිවෙලක් දියත් කර ඇති බවත් අග්‍රාමාත්‍ය රනිල් වික්‍රමසිංහ මහතා පවසයි. අද(15) පෙරවරුවේ නිකවැරටිය ප්‍රෙද්ශයේ පැවැති උත්සවයට එක්වෙමින් අග්‍රාමාත්‍යවරයා මේබව ප්‍රකාශ කළේය. මෙරට ආර්ථිකය සියයට 30කින් පමණ පසුබෑමකට ලක්ව ඇති බව අග්‍රාමාත්‍ය රනිල් වික්‍රමසිංහ මහතා පෙන්වා දෙයි. මේ අතර අග්‍රාමාත්‍යවරයා පෙන්වා දෙන්නේ ග්‍රාමීය ආර්ථිකය බරපතළ ලෙස කඩා වැටීමකට ලක්ව ඇති බවයි. එම උත්සවයට එක්වු මුදල් හා ජනමාධ්‍ය අමාත්‍ය මංගල සමරවීර මහතා සදහන් කළේ මිනිසුන් ජීවත් කරවන යුද්ධය මේ වන විට රජය ආරම්භ කර ඇති බවයි. ගම්පෙරළිය වැඩසටහනේ සමාරම්භක උළෙල අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් නිකවැරටිය කණුකැටිය මුඩත්තව වැව අසලදී පැවැත්වුණි. හඳුනාගත් ග්‍රාමීය ප්‍රදේශ දියුණු කිරීම මෙම වැඩපිළිවෙලේ අරමුණයි.", "URL": "https://sinhala.adaderana.lk/news.php?nid=92626", "Category": null, "Parent URL": null}