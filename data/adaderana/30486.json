{"Source": "Adaderana", "Timestamp": "January 4, 2013 12:14 pm", "Headline": "   ඉංග‍්‍රීසි භාෂා ව්‍යාපෘතියේ ඉහළම ලකුණු ගත් සිසුන්ට IOC  සම්මාන ", "News Content": "ඡායා රු - ලංකා IOC PLC කළමනාකාර අධ්‍යක්‍ෂ සුබෝධ් දක්වාලේ මහතා අවසන් විභාගයේදි විශිෂ්ට දස්කම් දැක් වූ සිසුවෙකුට සහතිකයක් ප‍්‍රදානය කරයි. ලංකා IOC “තරුණ සිසුන්ට ඉංග‍්‍රීසි” ව්‍යාපෘතියේ ඉහලම ලකුණු ලබා ගත් ත‍්‍රිකුණාමලය දිස්ත‍්‍රික්කයේ චීන වරායේ නාලන්ද මහා විද්‍යාලයේ සහ චීන වරායේ දෙමළ විද්‍යාලයේ සිසුන්ට නොබෝදා සම්මාන ප‍්‍රදානය කළේය. මෙම අවස්ථාවට නැගෙනහිර පළාත් අධ්‍යාපන අමාත්‍යාංශයේ ලේකම් එන්.ඒ.ඒ. පුෂ්පකුමාර සහ ලංකා IOC PLC කළමනාකාර අධ්‍යක්‍ෂ සුබෝධ් දක්වාලේ යන මහත්වරු සහ තවත් විශේෂ ආරාධිතයෝ කිහිප දෙනෙක් සහභාගි වූහ. මෙහිදී කථා කළ ලංකා IOC PLC කළමනාකාර අධ්‍යක්‍ෂක සුබෝධ් දක්වාලේ මහතා පැවසුවේ ”මෙම ව්‍යාපෘතිය අප ශ‍්‍රී ලංකාවේ අරඹා ඇති ආයතනික සමාජ වගකීම් වැඩසටහන් මාලාවේ එකකි. ඔවුන් කුමන රටකට අයත් වූවත් ළමයින් රටක් සතු සම්පතක් මෙන්ම ජාතියක අනාගත අපේක්‍ෂාවයි. මෙම අදහස පෙරදැරිව අපගේ ආයතනික සමාජ වගකීම් වැඩසටහන යටතේ විවිධාකාරයෙන් ළමයින් සඳහා වන වැඩසටහන්වල යෙදීමටත් ඉගෙනීම් කටයුතුවලදී පාසැල් ළමුන් දිරිගැන්වීමටත් අපි උත්සාහ දරමු.” 06 සිට 11 දක්වා ශ්‍රේණිවල ඉගෙනුම ලබන පිරිමි සහ ගැහැණු ළමයි 140 දෙනෙක් මෙම මාස 09 ව්‍යාපෘතිය යටතේ ඉංග‍්‍රීසි ඉගෙන ගැනීමේ නිරත වූහ. වාචික සහ ලිඛිත දෙඅංශය ඇතුළත් මෙම පාඨමාලාවේ කාලය පැය 54 කි. මෙම ව්‍යාපෘතියෙන් ග‍්‍රාමීය පාසල් ළමයින්ට සන්නිවේදන මාධ්‍යයක් ලෙස ක‍්‍රමානුකූලව ඉංග‍්‍රීසි ඉගෙන ගැනීමේ අවස්ථාව ලැබෙයි. මෙම සිසුන්ට ඔවුන් වැඩෙන විට චතුර ලෙස විශ්වාසයෙන් ඉංග‍්‍රීසි කථා කිරීමේ හැකියාව ප‍්‍රගුණ කිරීමේ අරමුණින් ශබ්දය සහ සම්ප‍්‍රදායි ක‍්‍රම භාවිත කරමින් මෙම වැඩසටහන සාර්ථකව පවත්වා ගෙන යනු ලැබේ. කථාව, ලිවීම, කියවීම සහ සවන්දීම යන භාෂා නිපුණතා හතර ආවරණය කිරීම පිණිස ලංකා IOC PLC කොස්මොපොලිටන් ලර්නින් ඇකඩමියේ සේවය ලබා ගෙන ඇත. මෙම ව්‍යාපෘතියෙන් පූර්ණ ඵල නෙලා ගැනීමට හැකිවන පරිදි සියලූම ළමයින් නොවරදවා මෙම ඉංග‍්‍රීසි පංතිවලට සහභාගි කරවීමට අදාළ පාසල්වල විදුහල්පතිවරු වගබලා ගනිති.", "URL": "https://sinhala.adaderana.lk/news.php?nid=30486", "Category": null, "Parent URL": null}