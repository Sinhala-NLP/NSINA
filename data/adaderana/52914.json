{"Source": "Adaderana", "Timestamp": "July 29, 2015 08:06 am", "Headline": "ගුවනින් යන්න ගිය ඉබ්බන් හා කකුළුවන් තොගයක් දැලේ", "News Content": "නීති විරෝධී ලෙස රටින් පිටකිරීමට සූදානම් වූ ඉබ්බන් හා කකුළුවන් තොගයක් කටුනායක ගුවන්තොටුපළ රේගුව විසින් සිය භාරයට ගෙන තිබේ.ගුවන් ගමන් මලු පර්යන්තයේ තිබී මෙම ඉබ්බන් සහ කකුළුවන් රඳවා සිටි ගමන් මලු 07ක් සොයාගත් බව රේගු මාධ්‍ය ප්‍රකාශක ලෙස්ලි ගාමිණී මහතා පැවසුවේය.කිලෝ ග්‍රෑම් 200ක පමණ බරකින් යුත් මෙම ගමන් මලු තුළ ජීවී ඉබ්බන් සහ කකුළුවන් සිට ඇති බව සඳහන්ය.යක්කල ප්‍රදේශයේ කර්මාන්තශාලාවක ලිපිනයක් යටතේ මෙම සතුන් රටින් පිට කිරීමට සූදානම් කර තිබූ බව ලෙස්ලි ගාමිණී මහතා කියා සිටියේය.මෙම සතුන්ගේ වටිනාකම රුපියල් හාරලක්ෂ 5,879 ක් බවට ගණන් බලා තිබේ.මෙම සතුන් යූ.එල් 318 දරණ ගුවන් යානයෙන් මැලේසියාවේ ක්වාලාලම්පූර් බලා පිටත් කර යැවීමට සූදානම් කර තිබූ බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.ගුවන්තොටුපළ රේගුවේ සංස්කෘතික සහ ජාතික උරුමයන් සුරැකීමේ ඒකකයේ නිළධාරීන් පිරිසක් විසින් මෙම වැටලීම සිදුකර ඇති බව කියැවෙයි.", "URL": "https://sinhala.adaderana.lk/news.php?nid=52914", "Category": null, "Parent URL": null}