{"Source": "Adaderana", "Timestamp": "March 1, 2019 12:06 pm", "Headline": "ඇෆ්ගනිස්ථාන ක්‍රීඩකයින් 3ක් 20/20 පළමු ක්‍රීඩකයින් දසදෙනා අතරට", "News Content": "පන්දුවාර විස්සයි විස්ස ශ්‍රේණිගත කිරීම්වලට අනුව ඇෆ්ගනිස්ථාන ක්‍රීඩකයින් තිදෙනෙකු පළමු ක්‍රීඩකයින් දසදෙනා අතරට නම් කර ඇත. රශීඩ් ඛාන් පන්දු යවන්නන්ගේ ශ්‍රේණිගත කිරීම්වල පළමු ස්ථානයටත් හස්‍රටුල්ලා සාසායි පිතිකරු ශ්‍රේණිගත කිරීම්වල හත්වන ස්ථානයටත්, මොහොමඩ් නාබි තුන් ඉරියව් ක්‍රීඩකයින්ගේ ශ්‍රේණිගත කිරීම්වල තුන්වන ස්ථානයටත් පත්ව ඇත. නවසීලන්තයේ කොලින් මුන්රෝ පන්දුවාර විස්සයි විස්ස පිතිකරු ශ්‍රේණිගත කිරීම්වල පළමු ස්ථානයේ පසුවෙයි. තුන් ඉරියව් ක්‍රීඩකයින්ගේ පළමු ස්ථානය ඔස්ට්‍රේලියාවේ ග්ලේන් මැක්ස්වෙල්ට හිමි වී ඇති අතර ශ්‍රී ලංකාවේ තිසර පෙරේරා හයවන ස්ථානයට පත්ව සිටියි.", "URL": "https://sinhala.adaderana.lk/news.php?nid=105270", "Category": null, "Parent URL": null}