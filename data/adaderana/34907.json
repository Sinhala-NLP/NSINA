{"Source": "Adaderana", "Timestamp": "June 14, 2013 10:42 am", "Headline": " දිවුලපිටියේ ‍ගෙවල් බින්ද දෙදෙනෙක් දැලේ", "News Content": "දිවුලපිටිය ප්‍රදේශයේ නිවෙස්වල සිදුකළ සොරකම් සම්බන්ධයෙන් සැකපිට පුද්ගලයන් දෙදෙනෙකු අත්අඩංගුවට ගෙන තිබේ. සැකකරුවන් විසින් සොරකම් කරන ලද රන් ආභරණ සහ පරිගණක යන්ත්‍ර ඇතුළු උපකරණ තොගයක් සිය භාරයට ගත් බව දිවුලපිටිය පොලිසිය පවසයි. සැකකරුවන්ගෙන් සිදුකළ ප්‍රශ්න කිරීම්වලදී ගිරිඋල්ල, වරකාපොළ සහ මිනුවන්ගොඩ යන ප්‍රදේශවල සිදුකළ අපරාධ කිහිපයක් සම්බන්ධයෙන් ද තොරතුරු අනාවරණය වී තිබේ. සැකකරුවන් අද (14) මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34907", "Category": null, "Parent URL": null}