{"Source": "Adaderana", "Timestamp": "September 21, 2016 03:58 pm", "Headline": "සාගල පොලිස් කූඩුවලට කැමරා සවිකරන්න යයි", "News Content": "දිවයිනේ සියලු පොලිස් ස්ථානවල සිරමැදිරි ආවරණය වන පරිදි ආරක්ෂිත කැමරා සවිකිරීමට අදාළ කටයුතු සකස් කිරීමට පියවර ගන්නා ලෙස නීතිය, සාමය හා දක්ෂිණ සංවර්ධන අමාත්‍ය සාගල රත්නායක මහතා අමාත්‍යංශ ලේකම්වරයාට උපදෙස් ලබාදී තිබේ.සියලු පොලිස් ස්ථානවල සිරමැදිරි ආවරණය වන පරිදි ආරක්ෂිත කැමරා පද්ධති සවිකරමින් පැය 24 පුරාම එම සිරමැදිරි නිරීක්ෂණය කිරිමට තීරණය වී ඇත.ඒ අනුව ඊට අදාළ පහසුකම් ස්ථාපනය කිරීම සඳහා සැලසුම් ඇතුළත් වාර්තාවක් තමන් වෙත ලබාදෙන ලෙස සාගල රත්නායක අමාත්‍යවරයා, ලේකම්වරයා වෙත දැනුම් දී තිබේ.", "URL": "https://sinhala.adaderana.lk/news.php?nid=64301", "Category": null, "Parent URL": null}