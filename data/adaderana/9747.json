{"Source": "Adaderana", "Timestamp": "July 21, 2010 10:02 am", "Headline": "ඉන්දීය අත්අඩංගුවේ සිටින ධීවරයින් 12 ක් අද මවිබිමට", "News Content": "ඉන්දීය අත්අඩංගුවේ පසුවන ශ්‍රී ලාංකික ධීවරයින් 12 දෙනෙකු අද දිනයේ දී මෙරටට ගෙන්වා ගැනීමට කටයුතු යොදා ඇතැයි ධීවර හා ජලජ සම්පත් අමාත්‍යාංශය පවසයි. මෙම ධීවරයින් පිරිස ගුවන් මගින් මෙරටට ගෙන්වා ගැනීමට නියමිත බව එම අමාත්‍යාංශය සඳහන් කරයි. පසුගිය පෙබරවාරි මාසයේ දී සහ මාර්තු මාසයේ දී ඉන්දීය අත්අඩංගුවට පත්වූ ධීවර යාත්‍රා 3ක සිටි ධීවරයින් 15 දෙනෙකු අතරින් 12 දෙනෙකුට මෙලෙස නිදහස හිමිවී තිබේ. ඉතිරි තිදෙනා අධිකරණමය කටයුතු වෙනුවෙන් රඳවා ගෙන ඇති බව වාර්තා වේ. තවදුරටත් ඉන්දීය අත්අඩංගුවේ සිටින ධීවරයින් 32 ‍දෙනෙකු නිදහස් කරගැනීම සඳහා ලබන මස ඉන්දියාව බලා පිටත්ව යාමට නියමිත බව ධීවර හා ජලජ සම්පත් අමාත්‍ය ‍රාජිත ‍සේනාරත්න මහතා කියා සිටියි.", "URL": "https://sinhala.adaderana.lk/news.php?nid=9747", "Category": null, "Parent URL": null}