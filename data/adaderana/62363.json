{"Source": "Adaderana", "Timestamp": "July 23, 2016 09:02 pm", "Headline": "  ලාංකික ධීවරයින් 3ක් අත්අඩංගුවට ", "News Content": "නීතිවිරෝධී ලෙස ධීවර කටයුතුවල නිරත වූ ලාංකික ධීවරයින් තිදෙනෙකු අත්අඩංගුවට ගෙන තිබේ.මන්නාරම නාවික හමුදා කඳවුරේ නිලධාරීන් පිරිසක් විසින් සිදු කළ වැටලීමකදී එම ධීවරයින් පිරිස අත්අඩංගුවට ගත් බව නාවික හමුදාව පැවසුවේය.මන්නාරම, සවුත්බාර් ප්‍රදේශයට ඔබ්බෙන් වූ මුහුදු ප්‍රදේශයේදී අදාළ ධීවරයින් පිරිස අත්අඩංගුවට ගත් බව සඳහන්ය.එහිදී මසුන් ඇල්ලීම සඳහා යොදාගත් තහනම් දැල් කිහිපයක් නාවික හමුදා බාරයට ගෙන තිබේ.අත්අඩංගුවට ගත් ධිවරයින් සහ උපකරණ වැඩිදුර විමර්ශන සදහා මන්නාරම සහකාර ධිවර අධ්‍යක්ෂ කාර්යාලය වෙත භාරදුන් බවයි නාවික හමුදාව සදහන් කළේ.", "URL": "https://sinhala.adaderana.lk/news.php?nid=62363", "Category": null, "Parent URL": null}