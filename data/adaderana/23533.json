{"Source": "Adaderana", "Timestamp": "April 15, 2012 05:00 pm", "Headline": "හෙලගම්පුර ගම්මානයට වන අලි ප්‍රහාරයක්", "News Content": "අම්පාර, දමන, හෙලගම්පුර ගම්මානයට වන අලි ප්‍රහාරයක් එල්ල වී තිබේ. නිරන්තරයෙන් තම ගම්මානයට මෙලෙස වන අලි ප්‍රහාර එල්ල වන බව හෙලගම්පුර ගම්මානයේ ජනතාව පවසයි. මෙම වන අලි රංචුව ගම්මානයේ නිවාස 05 ට පමණ හානී සිදුකර ඇත. එක්ගල්ඔය රක්ෂිත මායිමේ පිහිටි තම ගම්මානයට අලි වැටක් ලබාදෙන ලෙස බලධාරීන්ගෙන් ඉල්ලීම් කළ ද මෙතෙක් එය ඉටුවී නොමැති බව ගම්වාසීන් පෙන්වා දෙයි.", "URL": "https://sinhala.adaderana.lk/news.php?nid=23533", "Category": null, "Parent URL": null}