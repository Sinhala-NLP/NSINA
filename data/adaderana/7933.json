{"Source": "Adaderana", "Timestamp": "April 22, 2010 08:10 am", "Headline": "නැගෙනහිර සරසවි ත්‍රිකුණාමල මණ්ඩපය වසා දමයි", "News Content": "නැගෙනහිර විශ්වවිද්‍යාලයේ ත්‍රිකුණාමල මණ්ඩපය දින නියමයක් නොමැතිව වසා දමා තිබේ. පාලන අධිකාරිය සහ සිසුන් පිරිසක් අතර ඇතිවූ ගැටුමක් මීට ‍ෙහ්තු වී ඇති බව සඳහන්ය. ඒ අනුව නේවාසිකාගාරවල සිටින සිසුන්ට ද ඉන් ඉවත්වන ලෙසට දැනුම් දී ඇති බව එම විශ්වවිද්‍යාලයේ ප්‍රකාශකයෙකු ප්‍රකාශ කළේය. කෙසේවුව ද එම මණ්ඩපය වසා දැමීමට විරෝධය පළ කරමින් ඊයේ සිසුන් උද්ඝෝෂණයක ද නිරත වූ බව වාර්තා වේ.", "URL": "https://sinhala.adaderana.lk/news.php?nid=7933", "Category": null, "Parent URL": null}