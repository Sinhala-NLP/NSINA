{"Source": "Adaderana", "Timestamp": "April 14, 2011 03:15 pm", "Headline": "පාරිභෝගික නීතී කඩ කළ වෙළඳසැල් 1400 ක් වටලයි ", "News Content": "අප්‍රේල් මාසයේ ගත වූ දින කිහිපය තුළ සිදු කළ වැටලීම් වලින් පාරිභෝගික නීතී කඩ කළ වෙළඳසැල් 1400 ක් වැටලීමට හැකි වූ බව පාරිභෝගික සේවා අධිකාරිය පවසයි. සහතික මිල ඉක්මවා භාණ්ඩ අළෙවි කළ වෙළඳසැල් 700 ට‍ ‍එරෙහිව නීතී මගින් කටයුතු කිරීමට හැකි වූ බව එම අධිකාරියේ සභාපති රුමි මර්ෂුක් මහතා සඳහන් කළේය. මීට අමතරව කල් ඉකුත් වූ භාණ්ඩ අලෙවි කළ වෙළඳසැල් 300 ක් සහ මිල ප්‍රදර්ශනය නොකළ වෙළඳසැල් 400 ක් වැටලූ බව ද ඔහු පවසයි. ඉදිරි සතිය තුළත් මෙම වැටලීම් අඛණ්ඩව සිදු කරන බව රුමි මර්ෂුක් මහතා ප්‍රකාශ කළේය.", "URL": "https://sinhala.adaderana.lk/news.php?nid=15471", "Category": null, "Parent URL": null}