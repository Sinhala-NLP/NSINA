{"Source": "Adaderana", "Timestamp": "May 12, 2013 05:08 pm", "Headline": "මඩුල්ලේ සැරිසරූ වනඅලියා රක්ෂිතයට යවයි", "News Content": "මඩුල්ල ප්‍රදේශයේ සැරිසැරූ වන අලියා නිර්වින්දනය කර අල්ලා රක්ෂිත ප්‍රදේශයකට මුදා හැරීමට වන ජීවී නිලධාරීන් පියවර ගෙන තිබේ. එම වන අලියාගේ සෞඛ්‍ය තත්ත්වය අයහපත් බැවින් ප්‍රතිකාර ලබාදීමෙන් අනතුරුව රක්ෂිතයට මුදා හැරීමට වනජීවී නිලධාරීන් තීරණය කර ඇත. මේ අතර මෙම වන අලියා බැලීමට වන ජීවී සම්පත් සංරක්ෂණ අමාත්‍ය ගාමිණි විජිත් විජයමුණි සොයිසා මහතා ද මඩුල්ල හෑන්තියාව ප්‍රදේශයට අද දහවල් පැමිණි බව අද දෙරණ වාර්තාකරු පැවසීය. වනඅලි ගම්වැදීමට ප්‍රධාන හේතුව රක්ෂිත විනාශ කිරීම සහ කැලෑ ප්‍රදේශවල සිදුවන නොයෙකුත් ජාවාරම් බව එහිදී අමාත්‍යවරයා සඳහන් කර ඇත.", "URL": "https://sinhala.adaderana.lk/news.php?nid=34033", "Category": null, "Parent URL": null}