{"Source": "Adaderana", "Timestamp": "November 21, 2011 11:15 am", "Headline": "තැපැල් වෘත්තීය ක්‍රියාමාර්ගය අත්හිටුවයි", "News Content": "තැපැල්පතිවරයා ඉවත් කරන ලෙස ඉල්ලමින් වෘත්තීය සමිති ආරම්භ කර ඇති වෘත්තීය ක්‍රියාමාර්ගය අවසන් කර තිබේ. අද(21) පෙරවරුවේ විෂයභාර අමාත්‍ය ජීවන් කුමාරතුංග මහතා සහ වෘත්තීය සමිති නියෝජිතයින් අතර පැවති හමුවේ දී ඊට අදාළ එකඟතාවන්ට පැමිණ ඇති බව වාර්තා වේ. තැපැල් සේවකයින්ගේ වර්ජනය හේතුවෙන් මධ්‍යම තැපැල් හුවමාරුව තුළ ලිපි ලක්ෂ 17 ක් පමණ ගොඩගැසී තිබුණි. මේ හේතුවෙන් අත්‍යවශ්‍ය කටයුතුවලට අදාළ ලිපි රැසක් ද බෙදා හැරීම ඇනහිට තිබූ බව වාර්තා විය. කෙසේ වුවද අද දහවල් සිට සුපුරුදු පරිදි යළි සේවාවන් ආරම්භ කිරීමට තැපැල් සේවකයින් තීරණය කර තිබේ.", "URL": "https://sinhala.adaderana.lk/news.php?nid=20146", "Category": null, "Parent URL": null}