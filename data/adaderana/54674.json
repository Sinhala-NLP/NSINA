{"Source": "Adaderana", "Timestamp": "October 26, 2015 10:18 am", "Headline": "වතුර වළක නාන්න ගිය සිසුවා මරුට", "News Content": "මඩකළපුව, තිරිප්පන්තුරේ ප්‍රදේශයේ වතුර වළක දිය නැමට ගිය සිසුවෙකු දියේ ගිළී මියගොස් තිබේ.සිසුන් තිදෙනෙකු ඊයේ පස්වරුවේ අදාළ වතුර වළේ දිය නෑමට ගොස් ඇති අතර එහිදී එක් සිසුවෙකු දියේ ගිළි ඇති බව පොලිසිය පැවසුවේය.දියේ ගිළීමෙන් අසාධ්‍ය තත්ත්වයේ පසුවූ සිසුවා මඩකළපුව රෝහලට ඇතුළත් කිරිමේදී මියගොස් ඇත.මියගොස් ඇත්තේ 16 හැවිරිදි ජයන්තිපුර ප්‍රදේශයේ පදිංචිව සිටි සිසුවෙකි.පශ්චාත් මරණ පරීක්ෂණය අද සිදු කිරීමට නියමිත අතර මඩකළපුව පොලිසිය මේ සම්බන්ධයෙන් වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=54674", "Category": null, "Parent URL": null}