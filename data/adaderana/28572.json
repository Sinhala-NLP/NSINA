{"Source": "Adaderana", "Timestamp": "October 24, 2012 10:24 am", "Headline": "කතුන් 28 ගේ පැමිණිලි නිසා වංචාකරුවෙක් දැලේ ", "News Content": "මූල්‍ය වංචාවක් සම්බන්ධයෙන් පුද්ගලයෙකු අත්අඩංගුවට ගෙන තිබේ. වත්තේගම, උඩුරාවන ප‍්‍රදේශයේ ණය දෙන සමිතියක් පිහිටුවා හාරලක්ෂ තිස්හතර දහසක මුදලක් වංචා කිරීම සම්බන්ධයෙන් අදාළ පුද්ගලයා අත්අඩංගුවට ගත් බව පොලීසිය පැවසුවේය. අදාළ මුල්‍ය වංචාව සම්බන්ධයෙන් කාන්තාවන් 28 දෙනෙකුගෙන් පැමිණිලි ලැබී ඇති බව සඳහන්ය. මෙලෙස අත්අඩංගුවට ගෙන ඇත්තේ මඩවල ප‍්‍රදේශයේ පදිංචිකරුවෙකි. සැකකරු තෙල්දෙණිය මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන මස පළමු වැනිදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=28572", "Category": null, "Parent URL": null}