{"Source": "Adaderana", "Timestamp": "December 2, 2013 03:22 pm", "Headline": "සන්ධාන මන්ත්‍රී කමල් ඇතුළු 5ක් 5තෙක් රිමාන්ඩ්", "News Content": "පහරදීමේ සිද්ධියක් සම්බන්ධයෙන් අත්අඩංගුවට ගත් වයඹ පළාත් සභාවේ එක්සත් ජනතා නිදහස් සන්ධාන මන්ත‍්‍රී කමල් ඉන්දික ඇතුළු 5 දෙනෙකු ලබන 5 දක්වා රිමාන්ඩ් කර තිබේ. කුරුණෑගල ගොකරැල්ල, කදුලව ප‍්‍රදේශයේදී පසුගිය (22) සිදුවූ රිය අනතුරකින් පසුව, දෙපාර්ශවයක් අතර ඇති වූ බහින් බස්වීමක් දුරදිග යාම හේතුවෙන් මෙම ගැටුම හටගෙන තිබුණි. පළාත් සභා මන්ත‍්‍රීවරයා ගමන් ගත් කැබ් රථය ටිපර් රථයක ගැටීමෙන් අනතුරුව දෙපාර්ශවය අතර මෙම ගැටුම ඇති විය. ගැටුමෙන් පළාත් සභා මන්ත‍්‍රීවරයාගේ කැබ් රථයේ ගමන් ගත් 4 දෙනෙකු ද තුවාල ලබා රෝහල් ගත කෙරිණ. එසේම ටිපර් රථයේ රියදුරු සහ එහි ගමන් ගත් පුද්ගලයින් දෙදෙනෙකු ද ගැටුමෙන් තුවාල ලබා කුරුණෑගල ශික්ෂණ රෝහලට ඇතුළත් කෙරුණු අතර මෙම සිද්ධිය සම්බන්ධයෙන් මන්ත්‍රීවරයා ඇතුළු 5 දෙනෙකු අත්අඩංගුවට ගෙන කුරුණෑගල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 5 දක්වා රිමාන්ඩ් කර ඇත.", "URL": "https://sinhala.adaderana.lk/news.php?nid=39272", "Category": null, "Parent URL": null}