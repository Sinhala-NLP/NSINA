{"Source": "Adaderana", "Timestamp": "July 27, 2011 04:22 pm", "Headline": "නිධන් හාරා වරද පිළිගනියි-දඩය රුපියල් දස ලක්ෂයයි", "News Content": "නීතිවිරෝධී ලෙස පුරාවිද්‍යා භූමියකට ඇතුළු වී නිධන් හෑරූ බවට එල්ල වූ චෝදනා සම්බන්ධයෙන් වරද පිළිගත් විත්තිකරුවන් සිව්දෙනෙකුට රුපියල් දස ලක්ෂයක දඩ නියම කර තිබේ. අනුරාධපුර ප්‍රධාන මහේස්ත්‍රාත් හා අතිරේක දිසා විනිසුරු දර්ශිකා විමලසිරි මෙනවිය විසින් අද(27) මෙම නියෝගය ලබා දී ඇත. විත්තිකරුවෙකුට රුපියල් දෙලක්ෂ 50,000 බැගින් දඩ නියම වූ අතර එම මුදල් ගෙවීම පැහැර හැරියහොත් මාස 6 බැගින් බරපතල වැඩ සහිත සිරදඩුවම් ද නියම කෙරුණි. අනුරාධපුර, පරසන්ගස්වැව, රත්මලේ ප්‍රදේශයේ පුරාවිද්‍යා භූමියක නිධන් හාරමින් සිටිය දී පසුගිය ජුනි මස 4 වැනිදා අනුරාධපුර පොලිසිය විසින් සැකකරුවන් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=17677", "Category": null, "Parent URL": null}