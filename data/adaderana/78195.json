{"Source": "Adaderana", "Timestamp": "October 1, 2017 08:04 am", "Headline": " චාමර ඇතුළු පිරිසගේ තරග තහනම ඉවතට", "News Content": "චාමර සිල්වා සහ අනෙකුත් ක්‍රිකට් ක්‍රීඩකයින් සඳහා පණවා තිබූ තරග තහනම අභියාචන පරීක්ෂණයේ ප්‍රතිඵල ලැබෙන තෙක් අත්හිටවූ බව ශ්‍රී ලංකා ක්‍රිකට් ආයතනය පවසයි. මෙම ක්‍රීඩකයින්ට ක්‍රීඩා කළ හැක්කේ දේශීය තරග පමණි. පානදුර ක්‍රීඩා සමාජය සහ කළුතර කාය වර්ධන කවය අතර ක්‍රිකට් තරගයකදී අක්‍රමිකතා සිදුවූ බවට ඔවුන්ට එරෙහිව චෝදනා එල්ල වී තිබුණි. එම චෝදනා සම්බන්ධයෙන් විමර්ශන සිදුකළ පරීක්ෂණ කමිටුවක් මඟින් චාමර සිල්වා ඇතුළු ක්‍රීඩකයින්ට වසර දෙකක තරග තහනමක් පැනවීමට මීට පෙර තීරණය කළේය.", "URL": "https://sinhala.adaderana.lk/news.php?nid=78195", "Category": null, "Parent URL": null}