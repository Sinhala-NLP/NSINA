{"Source": "Adaderana", "Timestamp": "September 4, 2018 05:15 pm", "Headline": "සතෙන් සතේ එකතු කරලා හෙට බස්වල දඩ ගෙවනවා", "News Content": "අවසර ලත් මාර්ගය හැර වෙනත් මාර්ගයක බස් රථ ධාවනය කළහොත් බස් රථය ධාවනය සඳහා ලබා දී ඇති මාර්ග බලපත්‍රය අවලංගු කරන බවට ප්‍රවාහන අධිකාරි ප්‍රධානියා විසින් කළ ඇති නිවේදනය නිතී විරෝධි බව ඒකාබද්ධ විපක්ෂය පවසයි. ඒකාබද්ධ විපක්ෂ විසින් අද(04) පෙරවරුවේ කැඳවා තිබු මාධ්‍ය හමුවකදි පාර්ලිමේන්තු මන්ත්‍රි ප්‍රසන්න රණතුංග මහතා මේ බව පැවසීය. බස් රථයක් අවසර නොමැතිව වෙනත් මාර්ගයක ධාවනය කලහොත් කළ හැක්කේ දඩයක් වශයෙන් රුපියල් 1000ක මුදලක් අය කිරිම පමණක් බවද මන්ත්‍රීවරයා එහිදි පැවසීය. එහිද අදහස් දැක්වු පාර්ලිමේන්තු මන්ත්‍රි දිනෙෂ් ගුණවර්ධන මහතා පැවසුවේ හෙට (05) දිනයේ තම පක්ෂය විසින් කොළඹ නගරයේ මුදල් ගෙවා වෙන් කර තිබු ක්‍රිඩාංගන මේ වන විට එම ඉල්ලුම් කිරිම් අවලංගු කර ඇති බවයි. ජනතාවට තිබේන අයිතිය එවැනි බොළඳ නීති වලින් නැති කරන්න බැරි බවද මන්ත්‍රීවරයා පැවසීය. අවශ්‍ය වුවහොත් හෙට පූර්ණ බලය යොදන බවට පොලිස්පති පූජිත් ජයසුන්දර මහතා කළ ප්‍රකාශය සම්බන්ධයෙන්ද ප්‍රසන්න රණතුංග මන්ත්‍රී එහිදි පිළිතුරු ලබා දුන්නේ. ඔහු පැවසුවේ පොලිස් බලයට වඩා ජන බලය ප්‍රබල බවය. එම මාධ්‍ය හමුවට එක්වු පාර්ලිමේන්තු මන්ත්‍රී ඩලස් අලහප්පෙරුම මහතාද අදහස් පල කළේය.", "URL": "https://sinhala.adaderana.lk/news.php?nid=95534", "Category": null, "Parent URL": null}