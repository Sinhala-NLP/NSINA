{"Source": "Adaderana", "Timestamp": "May 12, 2011 08:36 pm", "Headline": "සම්බුද්ධත්ව ජයන්තිය උදෙසා එජාපයෙන් සීල ව්‍යාපාරයක්", "News Content": "2600 වැනි සම්බුද්ධත්ව ජයන්තිය නිමිත්තෙන් එක්සත් ජාතික පක්ෂය සීල ව්‍යාපාරයක් සංවිධාන කරන බව එම පක්ෂයේ නියෝජ්‍ය නායක කරූ ජයසූරිය මහතා පවසයි. ‍ විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් මෙය සංවිධානය කරන බව ඔහු සඳහන් කරයි. ‍ මෙම සීල ව්‍යාපාරයට පක්ෂයේ පාර්ලිමේන්තු මන්ත්‍රීවරුන් ද සහභාගී වන බව කරූ ජයසූරිය මන්ත්‍රීවරයා කියා සිටියි. ‍ සිරිකොත පක්ෂ මූලස්ථානයේ දී මෙම සීල ව්‍යාපාරය පැවැත්වීමට නියමිතය.", "URL": "https://sinhala.adaderana.lk/news.php?nid=16062", "Category": null, "Parent URL": null}