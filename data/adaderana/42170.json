{"Source": "Adaderana", "Timestamp": "March 30, 2014 04:45 am", "Headline": "හම්බන්තොට ජය සන්ධානයටයි-මන්ත්‍රී ධූර 8 යි - එජාපයට 4 යි- ජ.වි.පෙට 2 යි!", "News Content": "හම්බන්තොට දිස්ත්‍රීක්කයේ සමස්ත ඡන්ද ප්‍රතිඵලය අනුව එක්සත් ජනතා නිදහස් සන්ධානය ලැබූ ඡන්ද සංඛ්‍යාව 1,74,687 ක්ද, එක්සත් ජාතික පක්ෂය ලැබූ ඡන්ද සංඛ්‍යාව 79,829ක්ද, ජනතා විමුක්ති පෙරමුණ ලැබූ ඡන්ද සංඛ්‍යාව 39,345 ක්ද, ප්‍රජාතන්ත්‍රවාදී පක්ෂය ලැබූ ඡන්ද සංඛ්‍යාව 9,547 ක්ද වේ. ඒ අනුව මෙවර පළාත් සභා මැතිවරණයේ පාලක සන්ධාන පක්ෂයට මන්ත්‍රී ධූර 8 ක්ද, එ.ජා.පයට මන්ත්‍රීධූර 4ක්ද, ජ.වි.පෙට මන්ත්‍රී ධූර 2ක්ද හිමිවී තිබේ. 2009 වසරේ හිමිව තිබුණේ එ.ජා.නි.පයට මන්ත්‍රී ධූර 8 ක්, එ.ජා.පයට මන්ත්‍රී ධූර 3 ක් හා ජ.වි.පෙට මන්ත්‍රී ධූර 1ක් පමණි. එහෙත් වර්ධනයවූ ජන අනුපාතය සමග දිස්ත්‍රීක්කයේ එතෙක් පැවති මුළු මන්ත්‍රී ධූර සංඛ්‍යාව 12 සිට 14 දක්වා වැඩිවීමට සාපේක්ෂව එ.ජා.පය හා ජ.වි.පෙ මන්ත්‍රීධූර 1 බැගින් වර්ධනය කර ගෙන ඇති බව කිව හැකිය. කෙසේ වෙතත් මැතිවරණ කොට්ඨාස අනුව ඡන්ද ප්‍රතිඵල බෙදී ගොස් තිබුණේ පහත පරිදිය. හම්බන්තොට දිස්ත්‍රීක්කයේ බෙලිඅත්ත මැතිවරණ කොට්ඨාසයේ මැතිවරණ ප්‍රතිඵල අනුව එ.ජ.නි.ස ඡන්ද 32,393 ක්ද,එ.ජා.පය ඡන්ද 9457 ක්ද, ජ.වි.පෙ ඡන්ද 5521ක්ද, ප්‍ර.ප 2173 ක්ද ලබාගෙන තිබේ. හම්බන්තොට දිස්ත්‍රීක්කයේ මුල්කිරිගල මැතිවරණ කොට්ඨාසයේ ප්‍රතිඵල අනුව එ.ජ.නි.ස ඡන්ද 37,464 ක්ද, එ.ජා.ප ඡන්ද 15,607 ක්ද, ජ.වි.පෙ 6,334 ක්ද, ප්‍ර.ප 1,825 ක්ද ලබාගෙන තිබේ. එසේම තිස්සමහාරාම මැතිවරණ කොට්ඨාසයේ මැතිවරණ ප්‍රතිඵල සලකා බලනවිට එ.ජා.නි.සයට ඡන්ද 54,731 ක්ද,එ.ජා.පයට 35,294 ක්ද, ජ.වි.පෙට 13,665 ක්ද, ප්‍ර.පට 1,551 ක්ද ලැබී ඇත. මෙම දිස්ත්‍රීක්කයේ තංගල්ල මැතිවරණ කොට්ඨාසයේ එ.ජ.නි.ස ලැබූ ඡන්ද සංඛ්‍යාව 42,572 ක්ද,එ.ජා.ප ලැබූ ඡන්ද සංඛ්‍යාව 17,510 ක්ද, ජ.වි.පෙ 12,385 ක්ද, ප්‍ර.ප 3055 ක්ද වේ. එසේම හම්බන්තොට දිස්ත්‍රීක්කයේ තැපැල් ඡන්ද ප්‍රතිඵලය අනුව එ.ජ.නි.ස ලබාගත් ඡන්ද සංඛ්‍යාව 7527 ක්ද ,එ.ජා.ප 1761 ක්ද, ජ.වි.පෙ 1440 ක්ද,ප්‍ර.ප 943ක්ද වී තිබේ.", "URL": "https://sinhala.adaderana.lk/news.php?nid=42170", "Category": null, "Parent URL": null}