{"Source": "Adaderana", "Timestamp": "December 12, 2011 12:55 pm", "Headline": "නෙළුම් පොකුණ මාවතක් නම් කරයි", "News Content": "කොළඹ හෝර්ටන් වටරවුමේ සිට මහජන පුස්තකාල වටරවුම දක්වා මාර්ගය නෙළුම් පොකුණ මාවත ලෙස නම් කිරීමට රජය තීරණය කර තිබේ. ඊට අමතරව මාකස් ප්‍රනාන්දු මාවතේ සිට නෙළුම් පොකුණ රංග ශාලාව දක්වා වූ ප්‍රදේශය නෙළුම් පොකුණ චතුරශ්‍රය ලෙස නම් කිරීමට ද නියමිතය. චීනයේ පරිත්‍යාගයක් ලෙස රුපියල් බිලියන 3 ක් පමණ වැය කරමින් ඉදිකළ නෙළුම් පොකුණ රංග ශාලාව 15 වැනිදා පස්වරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් විවෘත කෙරෙයි. එදින පෙරවරුවේ අදාළ මාර්ග නම් කිරීම සිදුවනු ඇත. මේ අතර නෙළුම් පොකුණ රංග ශාලාව පිළිබඳ තොරතුරු ඇතුළත් වෙබ් අඩවියක් අද(12) පෙරවරුවේ ජනාධිපති මහින්ද රාජපක්ෂ මහතා විසින් විවෘත කළේය.", "URL": "https://sinhala.adaderana.lk/news.php?nid=20630", "Category": null, "Parent URL": null}