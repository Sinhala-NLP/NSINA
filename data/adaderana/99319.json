{"Source": "Adaderana", "Timestamp": "November 16, 2018 02:40 pm", "Headline": " සිරකරුවන් දෙන්නෙක් තවත් සිරකරුවෙකුට කළ අපරාධයක්", "News Content": "අගුනුකොලපැලැස්ස බන්ධනාගාරය තුලදී මරණ දණ්ඩනය නියම වී සිටි සිරකරුවන් දෙදෙනෙකු එක්ව තවත් මරණ දණ්ඩනය හිමිවී සිටි සිරකරුවෙකු කළුගලකින් ගසා ඝාතනය කර තිබේ. මෙම ඝාතනය අද(16) දහවල් 12.30ට පමණ සිදුකර ඇති අතර මෙසේ ඝාතනයට ලක්ව ඇත්තේ හෝකන්දර ප්‍රදේශයේ මිනිස් ඝාතනයක් සම්බන්ධයෙන් වරදකරු වී මරණ දණ්ඩනය නියම වී සිටි මේනක සංජීව නමැති 39හැවිරිදි පුද්ගලයෙකු වේ. මෙම ඝාතනය සිදුකල දෙදෙනාද මරණ දණ්ඩනය නියම වී සිටි නිමල් හා මෙන්ඩිස් යන අය බව බන්ධනාගාර නිලධාරියෙකු පවසා සිටියේය. මේ සම්බන්ධයෙන් අගුනුකොලපලැස්ස පොලීසිය හා එක්ව පොලීස් පරීක්ෂණයක්ද සිදුකරමින් තිබේ.", "URL": "https://sinhala.adaderana.lk/news.php?nid=99319", "Category": null, "Parent URL": null}