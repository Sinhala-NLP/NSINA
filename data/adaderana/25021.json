{"Source": "Adaderana", "Timestamp": "June 14, 2012 01:29 pm", "Headline": "මානව හිමිකම් කාර්යාලය හා එක්ව වැඩ කරන්නැයි මූන් ශ්‍රී ලංකාවට කියයි", "News Content": "මානව හිමිකම් පිළිබඳ එක්සත් ජාතීන්ගේ මහ කොමසාරිස් කාර්යාලය සමග සහයෝගයෙන් යුතුව උගත් පාඩම් හා ප්‍රතිසන්ධානය පිළිබඳ ජනාධිපති කොමිසන් සභා වාර්තාවේ නිර්දේශයන් ක්‍රියාවට නැවීම සඳහා ශ්‍රී ලංකාව උනන්දු කරවන බව එක්සත් ජාතීන්ගේ සංවිධානයේ මහලේකම් බැංකි මූන් මහතා සඳහන් කර තිබේ. එමෙන්ම උගත් පාඩම් හා ප්‍රතිසන්ධාන්ධානය පිළිබඳ ජනාධීපති ‍කොමිසන් සභා‍ වාර්තාවේ නිර්දේශ ක්‍රියාවට නැංවීම සම්බන්ධව එක්සත් ජාතීන්ගේ මානව හිමිකම් කවුන්සිල සැසිවාරයේ දී සම්මත වූ යෝජනාව පිළිබඳව ද එක්සත් ජාතීන්ගේ ආරක්ෂක කවුන්සිලය වෙත වාර්තාවක් නිකුත් කරමින් මහලේකම්වරයා සිය ප්‍රසාදය පළකර ඇත. මානව සුබසාධන කටයුතු පිළිබඳ ක්‍රියාකාරීන්ට ශ්‍රී ලංකාවේ උතුරු පළාතේ සිදුකරන සිය කටයුතු වෙනුවෙන් තවදුරටත් ආරක්ෂක අංශවල අනුමැතිය අවශ්‍ය නොවීම පිළිබඳව බැංකි මූන් මහතා එම වාර්තාවෙන් සිය ප්‍රසාදය පළකර තිබේ. මානව හිමිකම් පිළිබඳ එක්සත් ජාතීන්ගේ මහ කොමසාරිස් නවනීදම් පිල්ලෙයි මහත්මිය මානව හිමිකම් පිළිබඳ එක්සත් ජාතීන්ගේ මහ කොමසාරිස් කාර්යාලයේ ප්‍රධානත්වය දරයි.", "URL": "https://sinhala.adaderana.lk/news.php?nid=25021", "Category": null, "Parent URL": null}