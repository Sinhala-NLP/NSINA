{"Source": "Adaderana", "Timestamp": "June 30, 2018 10:08 am", "Headline": "බංගලා පාරෙන් හෙරොයින් සහ මත්පෙති සමඟ පුද්ගලයින් 2 ක් අත්අඩංගුවට", "News Content": "ගල්කිස්ස, රත්මලාන, බංගලා පාර ප්‍රදේශයේදී හෙරොයින් සහ මත්පෙති තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. පානදුර වලාන මධ්‍යම දුෂණ මර්දන ප්‍රහාරක ඒකකයේ නිලධාරින්ට ලද තොරතුරක් මත සිදු කළ වැටලීමකදි සැකකරුන් අත්අඩංගුවට ගත් බව පොලිසිය පැවසීය. එහිදී හෙරොයින් ග්‍රෑම් 06යි මිලිග්‍රෑම් 540ක්, ගංජා අඩංගු දුම්වැටි 07ක්, හඳුනා නොගත් මත්පෙති 57ක් සහ මත් කරල් 59ක් සැකකරුවන් සතුව තිබී පොලීසිය විසින් සොයාගෙන තිබේ. සැකකරුවන් 21 හැවිරිදි සහ 26 හැවිරිදි රත්මලාන ප්‍රදේශයේ පදිංචි පුද්ගලයින් දෙදෙනෙකි. අත්අඩංගුවට ගත් සැකකරුවන් ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිත බව ගල්කිස්ස පොලීසිය සඳහන් කළේය.", "URL": "https://sinhala.adaderana.lk/news.php?nid=91727", "Category": null, "Parent URL": null}