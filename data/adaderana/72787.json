{"Source": "Adaderana", "Timestamp": "May 3, 2017 06:16 pm", "Headline": "ප්‍රිමියර් ලීග් තරඟාවලියේ පෙරමුණ මුම්බායි ඉන්දියන්ස් කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ මේ වන විට ප්‍රසාද ලකුණු පුවරුවේ පෙරමුණ ගැනීමට මුම්බායි ඉන්දියන්ස් කණ්ඩායම සමත්ව තිබේ. එම කණ්ඩායම තරඟ 10කට සහභාගී වී තරඟ 8ක් ජයගෙන ප්‍රසාද ලකුණු 16ක් ලබාගනිමින් ලකුණු පුවරුවේ ඉදිරියෙන් පසු වෙයි. දෙවන ස්ථානය හිමිව ඇත්තේ කොල්කටා නයිට්රයිඩරස් කණ්ඩායමටයි. ඔවුන් තරඟ 10කට සහභාගී වී තරඟ 7ක් ජයගෙන ඇති අතර ප්‍රසාද ලකුණු 14ක් ලබා සිටියි. එමෙන්ම තෙවන ස්ථානය හිමිකරගෙන ඇත්තේ ප්‍රසාද ලකුණු 13ක් හිමිකරගෙන ඇති සන්රයිසස් හයිද්‍රාබාද් කණ්ඩායමයි.", "URL": "https://sinhala.adaderana.lk/news.php?nid=72787", "Category": null, "Parent URL": null}