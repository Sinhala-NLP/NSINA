{"Source": "Adaderana", "Timestamp": "July 26, 2011 09:54 am", "Headline": "බලපත්‍ර රහිතව දැව ගෙනගිය කොස්තාපල් අත්අඩංගුවට", "News Content": "බලපත්‍ර රහිතව දැව ප්‍රවාහනය කරමින් සිටි පොලිස් කොස්තාපල්වරයෙකු තෙල්දෙනිය පොලිසිය විසින් අත්අඩංගුවට ගෙන තිබේ. මහනුවර, කටුගස්තොට ප්‍රදේශයේ සිට ලොරි රථයකින් මෙම දැව තොගය ප්‍රවාහනය කරමින් සිට ඇති බව තෙල්දෙනිය පොලිසිය ප්‍රකාශ කරයි. අත්අඩංගුවට ‍ගත් පොලිස් කොස්තාපල්වරයා බදුල්ල පොලිස් කොට්ඨාසයට අයත් මහියංගණය පොලිසියට අනුබද්ධව සේවය කළ නිලධාරියෙකු බව වාර්තා වේ. නීති විරෝධී ලෙස ප්‍රවාහනය කරමින් තිබූ දැව තොගය ද පොලිසිය භාරයට ගෙන ඇත. තෙල්දෙනිය පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව මහනුවර කොට්ඨාසය භාර ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=17640", "Category": null, "Parent URL": null}