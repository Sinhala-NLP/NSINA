{"Source": "Adaderana", "Timestamp": "September 17, 2018 11:24 am", "Headline": "තවත් දුම්රිය අනතුරක්-විදේශිකයින් දෙදෙනෙකුට බරපතළයි", "News Content": "කළුතර,කුඩාවස්කඩු සංචාරක ප්‍රදේශයේ දී කාර් රථයක් දුම්රිය ගැටීමෙන් එම කාර් රථයේ සිටි සංචාරකයින් දෙදනා බරපතළ තුවාල ලබා රෝහල් ගත කළ බව අද දෙරණ වාර්තාකරු පවසයි. අද(17) උදෑසන 10.45 ට පමණ මෙම අනතුර සිදුව ඇති බව අප වාර්තාකරු සඳහන් කරයි. වව්නියාව සිට මාතර බලා ධාවනය වු රජරට රැජින ශිඝ්‍රගාමී දුම්රියේ මෙම කාර් රථය ගැටීමෙන් අනතුර සිදුව ඇති බවයි. අනතුරින් බරපතළ තුවාල ලැබූව සංචාරකයින් දෙදනා කළුතර පෞද්ගලික රෝහලට ඇතුළත් කොට ඇති බව වාර්තා වෙයි. මෙලෙස අනතුරට ලක්ව ඇත්තේ රුසියන් ජාතික කාන්තාවක් හා ලෙබනන් ජාතිකයෙක් බව අනාවරණය වී තිබේ. සිද්ධිය සම්බන්ධයෙන් කළුතර උතුර පොලීසිය වැඩිදුර පරීක්ෂණ මෙහෙයවයි. (ඡායාරූප-තරිදු දිල්හාන්)", "URL": "https://sinhala.adaderana.lk/news.php?nid=96210", "Category": null, "Parent URL": null}