{"Source": "Adaderana", "Timestamp": "August 20, 2019 04:54 pm", "Headline": "සිහි ගැන්වු ගුවන් ගමන", "News Content": "යුරෝපයේ පළමු මගී ප්‍රවාහන ගුවන් ගමන සිහිගැන්වීමේ උත්සවයක් රුසියාවේදී පැවැත් විය. ඒ රටවල් රැසක ප්‍රවීණ ගුවන් නියමුවන් ගේ සහභාගිත්වයෙන්. යුරෝපය මතින් පළමුවරට මගී ප්‍රවාහන ගුවන්යානාවක් පියාසර කරවීමේ සියවැනි සංවත්සර වෙනුවෙන් පසුගියදා රුසියාවේදී උත්සවයක් පැවැත්විය. ඒ වෙනුවෙන්, සැහැල්ලු ගුවන්යානා 50කට ආසන්න ප්‍රමාණයක් යොදාගත් ගුවන් සරඹ සංදර්ශනයක් පැවැත්වුණේ රුසියාවේ කලිනින්ගාඩ් නගරයේදී යි. යුරෝපයේ පැරැණිතම ගුවන්තොටුපොළක් වන ඩේවූ හි පැවැති ගුවන් සංදර්ශනයට එක්වීම සදහා ජර්මනිය, ස්වීඩනය, පෝලන්තය, ස්විට්සර්ලන්තය ඇතුලු යුරෝපා රටවල ප්‍රවීණ ගුවන් නියමුවන් එක්ව සිටියා. එහිදී ඔවුන්ගේ පියාසර කුසලතා විදහා දැක්වුණු අතර එකිනෙකා සමගින් කතාබහක නිරතවීමේ අවස්ථාවත් එම නියමුවන්ට හිමිවිය. යුරෝපයේ පළමු මගී ප්‍රවාහන ගමන ජර්මනියේ බර්ලින් ගුවන්තොටුපොළින් ආරම්භ වී එවක රුසියාවේ කොනිග්ස්බර්ග් හි ඩේවූ ගුවන්තොටුපොළ වෙත ගොඩබස්වනු ලැබීය. ඒ 1919 වසරේදීයි. එය ඉතාමත් අඩු වේගයකින් ගමන් කළ යානාවක් වූ නමුත් සිය ඉලක්කය ළඟා කරගැනීමට සමත් වූ සාර්ථක යානාවක් බව එහි නියමුවන් පවසයි. පැමිණ සිටි පිරිසට එහි තිබූ ගුවන්යානා අසළ රැදෙමින් හා ඒ මත ගොඩවෙමින් ඡායාරූප ලබාගැනීමේ අවස්ථාවද හිමිවීම විශේෂත්වයක්.", "URL": "https://sinhala.adaderana.lk/news.php?nid=117034", "Category": null, "Parent URL": null}