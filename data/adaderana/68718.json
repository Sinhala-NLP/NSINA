{"Source": "Adaderana", "Timestamp": "January 28, 2017 12:38 am", "Headline": "සේවා නගරයේ වැඩ ඇරඹේ", "News Content": "මේ රටේ තරුණ තරුණියන්ට හොඳ රැකියා අවස්ථා ලබාදීමට මෙන්ම හොඳ අනාගතයක් උදා කර දීම මේ රට ද්වීපයෙන් මහද්වීපයක් බවට පත් කරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ බව පැවසුවේ අද (27) පෙරවරුවේදී මුතුරාජවල කර්මාන්ත කලාපය තුළ සේවා නගරයේ පළමු අදියර ආරම්භ කිරීමේ උත්සවයට එක් වෙමිනි. මෙහිදී අග්‍රාමාත්‍යවරයා තවදුරටත් පැවසුවේ, මම මෙම ස්ථානයට පැමිණෙන විට මෙහි පිවිසුමේ දේවිපයෙන් මහාද්විපයටෙ ලෙස සදහන් කර තිබුණා. මේ රටේ තරුණ තරුණියන්ට හොඳ රැකියා අවස්ථා ලබාදෙමින් අනාගතය දියුණු කරමින් අප මේ රට මහාද්විපයක් බවට පත් කරනවා. පාඨලි චම්පික අමාත්‍යතුමා පැවසු පරිදි අප මේ රට ඉන්දියන් සාගරයේ කේන්ද්‍රස්ථානය බවට පත් කරනවා. යුද්ධයෙන් අනතුරුව ප්‍රථම වතාවට අප විශාල සංවර්ධන ව්‍යාපෘති ආරම්භ කරමින් සිටින්නේ සංවර්ධනය වෙමින් පවතින තත්වයේ සිට සංවර්ධනය වූ රටක් බවට පත්වීමටයි. ඉතිහාසයේ ආසියාව සහ ඉන්දියන් සාගරය ධනවත්ම කලාප වූ අවස්ථාවේ එහි කේන්ද්‍රස්ථානය බවට පත්වූයේ ශ්‍රී ලංකාවයි. රුවල් ඔරු මගින් පැමිණ එක් වරායක නැංගුරම්ලා අනෙක් වරායට බඩු භාණ්ඩ ප්‍රවාහනය කරන විට අනුරාධපුර, මහන්තොට, ත්‍රිකුණාමලය,තිරියාය, හලාවත වැනි වරායන් සියල්ල දියුණුවට පත්වුණා. එය අපේ ස්වර්ණමය යුගයයි. නැවතත් ආසියාව දියුණුවට පත්වෙමින් තිබෙනවා. එහි එක් අන්තයක තිබෙන්නේ ඩුබායි නගරයයි. තවත් අන්තයක සිංගප්පූරුව පිහිටා තිබෙනවා. ඔවුන් නාවුක, ගුවන් සහ වෙළෙ¼දාම් අංශයන්ගෙන් දියුණුවට පත්ව තිබෙනවා. සමහරු එහි රැකියා සදහා පිටත්ව යනවා. තවත් පුද්ගලයන් ආදායම් මාර්ග උපයාගැනීම සදහා එම නගර බලා පිටත්ව යනවා. ඒ එහි විශාල දියුණුවක් ඇති වී තිබෙන නිසයි. මේ වන විට විශාල සංවර්ධනයක් මුළු ආසියාවේම සිදුවෙමින් පවතිනවා. ආසියාවේ සීඝ්‍රයෙන්ම සංවර්ධනය වන කලාපය ඉන්දියන් සාගරය ආශි්‍රත කලාපයයි. එසේ නම් ඉන්දියන් සාගරයේ අප රට පිහිටා තිබීමේ වාසිය ලබාගැනීමටයි අප කටයුතු කරන්නේ. ඒ සදහා විශාල වැඩසටහනක් අප ක්‍රියාවට නන්වනවා. යුද්ධය හේතුවෙන් අපට අහිමිවූ කාලය අප නැවත ලබාගත යුතුයි. මේ රටේ තරුණ තරුණියන්ට හොඳ අනාගතයක් ලබා දිය යුතුයි. බාල, තරුණ, මහලූ සියළු දෙනාගේම සාක්කුවල , බැංකු ගිණුම්වල යහමින් මුදල් තිබිය යුතුයි. සම්පූර්ණ නවීකරණයකට අප ලක්විය යුතුයි. එයයි අපේ බලාපොරොත්තුව. ඒ සඳහා නාවික, ගුවන් සහ ව්‍යාපාරික අංශවල ආයෝජනයන් අප ගෙන ආ යුතුයි. යුරෝපය, චීනය, ඉන්දියාව ආදි රටවල් සමග අප අත්සන් කිරීමට සූදානම් වන නිදහස් වෙළෙඳ ගිවිසුම් හරහා ව්‍යාපාරිකයන්ට මෙහි පැමිණ කර්මාන්ත ශාලා ආරම්භ කරමින් භාණ්ඩ අපනයනය කිරීමට හැකියාව ලැබෙනවා. මේ සදහා විශාල වැඩකොටසක් අප සිදු කරනවා. කොළඹවරාය, හම්බන්තොට වරාය සහ ත්‍රිකුණාමල වරාය දියුණු කිරීමටත් අප පියවර ගන්නවා. බෙංගාල බොක්ක ආශි්‍රත රටවල් දියුණුවන විට වාණිජ වරායක් ලෙස ත්‍රිකුණාමල වරායට විශාල ඉල්ලූමක් ඇති වෙනවා. එමෙන්ම මහනුවර, කොළඹ, හම්බන්තොට ප්‍රදේශ එකට එකතු කරමින් නිරිත දිග සංවර්ධන කලාපය ඇති කරනවා. ගුවන් තොටුපල දෙකක් සහ වරාය දෙකක් එම නිරිත දිග සංවර්ධන කාලපයට අයත් වෙනවා. ඒ අතරතුරයි අප වෙළෙඳ කලාප ඇති කරන්නේ. ඒ සියලූ දේ සදහා විශාල මුදලක් අවශ්‍ය වනවා. ඒ මුදල සම්පූර්ණයෙන්ම ලංකාවෙන් ලබාදිය නොහැකියි. අපට ඒ ශක්තිය නැහැ. අද අපට 2026 වන තුරුම විශාල ණය ප්‍රමාණයක් ගෙවීමට තිබෙනවා. ණය ගෙවීමට සහ මෙම සංවර්ධන කටයුතු සිදු කිරීමටත් ප්‍රමාණවත් මුදල් රටේ නැහැ. ඒ සදහා මුදල් යෙදවුවහොත් අධ්‍යාපනය, සෞඛ්‍ය සහ සමාජීය වැඩකටයුතු සදහා රජයට මුදල් නොමැති වනවා. එසේනම් මේ සංවර්ධන කටයුතු සිදුකිරීමට පෞද්ගලික ආයෝජකයින් අවශ්‍යයි. ලංකාවේ හේමාස්, ජීඒසී වැනි සමාගම් එසේ ආයෝජනය කරනවා. නමුත් ලංකාවේ සියළු සමාගම් ආයෝජන කළත් අපට අවශ්‍ය දියුණුව කරා ළඟාවීමට ප්‍රමාණවත් නොවන බව මා සිතනවා. එම නිසා විදේශ ආයෝජනත් අපට අවශ්‍යයි. විදේශ ආයෝජකයන් බොහෝ විට පැමිණෙන්නේ යුරෝපය ඇතුළුව ජපානය, ඉන්දියාව, චීනය, කොරියාව, සිංගප්පූරුව ආදි රටවලින්. අප එම ආයෝජන ලබාගත යුතුයි. එමෙන්ම ඒ සඳහා අවශ්‍ය දැනුම සහ විදේශ වෙළෙඳපොළට ඇතුලත් වීමේ හැකියාවත් අප ලබාගත යුතුයි. ඒවා උපයෝගි කර ගනිමින් මේ රටේ තරුණ තරුණියන්ට රැකියා ලක්ෂ දහයක් බිහිකිරීමට ඔවුන්ගේ ආදායම් මට්ටම දියුණු කිරීමට රට විශාල සංවර්ධනයක් කරා ගෙන යාමට අප බලාපොරොත්තු වෙනවා. සංවර්ධනය නවීකරණය විය යුතුයි. 21 වන ශත වර්ෂයේ තුන්වන දශකය වන විට නවීකරණය සිදුවිය යුතුයි. මේ සියල්ල අප සිදු කරන්නේ එක් බලාපොරොත්තුවකින්. ඒ වඩා හොඳ ජීවිතයක් මේ රටේ ජනතාවට, තරුණ තරුණියන්ට ලබා දීමයි. සංවර්ධනය වෙමින් පවතින රට සංවර්ධනය වූ රටක් බවට පත්වන්නේ කුමන කාලයේදැයි ඊළඟ වසර 05 තුල අපට පැවසිය හැකියි. මේ කාර්යය සඳහා සියළු දෙනා එකතු වූ ආණ්ඩුවක් තුළ සිදුකිරීමට අප තීරණය කළා. 1977 වසරේ මා පාර්ලිමේන්තුවට පැමිණෙන විට පැවතියේ ජේ. ආර්. ජයවර්ධන මහතාගේ ආණ්ඩුවයි. එම ආණ්ඩුවට පාර්ලිමේන්තුවේ හයෙන් පහක බලයක් හිමිවී තිබුණා. සංවර්ධනය සඳහා නීති ගෙන ඒමට සහ විවෘත ආර්ථිකයක් ඇති කිරිමට එම ආණ්ඩුවට විශාල බලයක් තිබුණා. නමුත් අද තිබෙන්නේ අනුපාත ක්‍රමයක්. හයෙන් පහක් නොව පාර්ලිමේන්තුව තුල තුනෙන් දෙකක බලයක් හෝ ලබා ගැනීමට නොහැකි තත්වයක් අද තිබෙනවා. එමෙන්ම ඕනෑම රටක ආණ්ඩු පක්ෂය වැඩ කටයුතු කරන විට විපක්ෂය ඊට විරුද්ධ වෙනවා. එහිදි ප්‍රධාන පක්ෂ දෙක සහ අනෙක් පක්ෂ ගණනාවක් එකතු වූ විට මේ රට දියුණු කිරීමට එය විශාල ශක්තියක්. ඊළඟ මැතිවරණයේදී ප්‍රධාන පක්ෂ වෙනම වෙනම තරඟ කළත් ප්‍රතිපත්ති වෙනස් නොවන බව ජනතාව දැන් දන්නවා. ශක්තිය තිබෙන්නේ එතනයි. මෙතන මුදල් ආයෝජනය කළ විට එළඹෙන අවුරුදු 15 - 20 දක්වාම තමන්ට වාසියක් ඇති බව ඔවුන් දන්නවා. එම ක්‍රමවේදය ඉන්දියාවේ පවතිනවා. ඔවුන්ගේ පක්ෂ මාරු වුවත් ප්‍රතිපත්ති වෙනස් වන්නේ නැහැ. අප ඉදිරියට යාමට නම් එම ක්‍රමයට අනුගත විය යුතුයි. අප එම සංවර්ධන වැඩපිළිවෙල දැන් ආරම්භ කර අවසන්. මීට පෙර මෙම සංවර්ධන වැඩ කටයුතු ආරම්භ නොකළේ මන්දැයි සමහරුන් අපෙන් විමසනවා. අපට ණය බර පිළිබදව අවධානය යොමු කිරීමට සිදුවී තිබුණා. දැන් එම සංවර්ධන වැඩකටයුතු අප ආරම්භ කර තිබෙනවා. අප මෙම සීඝ්‍ර සංවර්ධනය ඉදිරියට ගෙන යනවා. මෛත්‍රිපාල සිරිසේන මහතා පොදු අපේක්ෂකයා ලෙසත් ශ්‍රී ලංකා නිදහස් පක්ෂයේ නායකයා ලෙසත් ජනාධිපතිවරයා ලෙසත්, අප ආණ්ඩුව ඇති කර ගත්තා. මේ වැඩකටයුතු සදහා අප සියළු දෙනාගේ සහයෝගයෙන් පාඨළි චම්පික ඇමතිතුමාට මේ වගකීම බාරදුන්නා. බස්නාහිර පළාත නාගරික, අර්ධ නාගරික සහ ග්‍රාමීය ලෙසයි පිහිටා තිබෙන්නේ. නවීකරණය සහ පහසුකම් වෙත අවධානය යොමු කරන විට ලොව හොඳම පහසුකම් අතින් කොළඹනගරය පසුවන්නේ පහළම ස්ථානයකයි. කොළඹනිවාස ප්‍රශ්නය තවමත් තිබෙනවා. ජල ගැටළු තිබෙනවා. එසේනම් අප අවධානය යොමු කරන්නේ ලංකාව ඉන්දියන් සාගරයේ කේන්ද්‍රස්ථානය බවට පත්කිරීමටයි. එම අවස්ථාවේදී විශේෂයෙන්ම බස්නාහිර පළාත ලක්ෂ අසුපහකට වැඩි පිරිසක් ජීවත්වන ඉන්දියන් සාගරයේ ප්‍රධානම නාගරික ස්ථානයක් බවට පත්කිරීමේ වගකීම පාඨලි චම්පික ඇමතිතුමාට බාරදී තිබෙනවා.එවිට ලංකාවට දකුණු ඉන්දියාව ඇතුළු සියලූ රටවල්වලින් මිනිසුන් පැමිණේවි. එවිට රට දියුණුවට පත්වේවි. එම වගකීම ඇමතිතුමා මේ වන විට බාරගෙන තිබෙනවා. ව්‍යාපෘති ගණනාවක් ආරම්භ කරමින් ඒ වෙනුවෙන් ඔවුන් ක්‍රියාකරමින් සිටිනවා. නගරයක් නිර්මාණය කිරීම සදහා වසර 25 – 30ක් පමණ ගතවෙනවා. ඒ සදහා හොඳ පදනමක් තිබිය යුතුයි. අප ඇමතිතුමාට බාරදී ඇත්තේ එම පදනම ඇතිකිරීමේ වගකීමයි. හේමාස්, ජීඒසී, වැනි සමාගම් අද සිදුකරන මෙම ආයෝජන හරහා රටට සහ ජනතාවටත් එම සමාගම්වලටත් වාසියක් සිදුවන බව මට විශ්වාසයි. එමනිසා මෙම ව්‍යාපෘතියට මම සුභ ප්‍රාර්ථනා කරනවා.", "URL": "https://sinhala.adaderana.lk/news.php?nid=68718", "Category": null, "Parent URL": null}