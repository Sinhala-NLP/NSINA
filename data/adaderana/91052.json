{"Source": "Adaderana", "Timestamp": "June 18, 2018 12:47 pm", "Headline": "කන්කසන්තුරේ වරායේ නවතා තිබූ නැවක් ගිනි ගනියි", "News Content": "යාපනය,කන්කසන්තුරය,මයිලිටි ධිවර වරායේ පැවති පැරණි නැවත් අද(18) අළුයම ගිනි ගැනීමට ලක්ව ඇති බව කන්කසන්තුරය පොලීසිය පවසයි. පොලීසිය පැවසූවේ නැවේ භාණ්ඩ කිසිවක් නොතිබු අතර කාර්මික දෝෂයකට ලක්ව අදාළ නැවත මයිලිටි වරායේ පැවති බවයි. කාලයක් පුරා නැව වරායේ තිබි ඇති අතර අද අළුයම ගිනි ගැනීමට ලක්ව ඇති බවද පොලිසිය පැවසීය. පොලීසිය පැවසූවේ ගින්නට හේතුව මෙතෙක් අනාවරණය වි නොමැති අතර, HIND M නමැති ලාංකික ව්‍යාපාරිකයෙකුට අයිති නැවත එලෙස ගිනි ගැනීමට ලක්ව ඇති බවයි. අදාළ නැව වසරක පමණ කාලයක් කාර්මික දෝෂයකට ලක්ව මුහුදේ වැලිපර අතර නැවති තිබි ඇති අතර, මීට පෙර නැව ඉන්දියාවේ සිට ලංකාව දක්වා සිමෙන්ති ප්‍රවාහනය කොට ඇති බවට අනාවරණය වි ඇති බවද පොලීසිය සඳහන් කළේය. යාපනය මහ නගර සභා ගිනි නිවන භටයින් හා නාවික හමුදා ගිනි නිවන කණ්ඩායම් එක්ව ගින්න නිවා දැමීමට කටයුතු කොට ඇති බවද පොලීසිය පැවසීය. සිද්ධිය සම්බන්ධයෙන් කන්කසන්තුරය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=91052", "Category": null, "Parent URL": null}