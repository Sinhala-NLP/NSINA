{"Source": "Adaderana", "Timestamp": "November 24, 2015 01:17 pm", "Headline": "අක්ෂි රෝගීන්ට අතදෙන්න පා ගමනක්", "News Content": "අක්ෂි රෝගවලින් පීඩාවිඳින රෝගීන්ට අරමුදල් රැස්කිරීමේ අරමුණින් පාගමනක් සංවිධානය කර ඇති බව රජයේ ප්‍රවෘත්ති දෙපාර්තමේන්තුව පවසයි.එම දෙපාර්තමේන්තුව සඳහන් කළේ සෞඛ්‍ය අමාත්‍යාංශයේ විෂන් 20/20 වැඩසටහන මගින් එම පාගමන සංවිධානය කර ඇති බවයි.ඒ අනුව එම පාගමන ලබන 26 වන දින මඩකළපුවෙන් ආරම්භ වී එය කොළඹ ජාතික අක්ෂි රෝහල දක්වා පැමිණීමට නියමිතය.“ ඇසේ පෙනුම රැකගැනීම සඳහා ඇවිදිමු“ යන්න මෙම පාගමනේ තේමාව වී තිබේ. මේ වන විට ඇසේ සුද රෝගය හේතුවෙන් එක් ලක්ෂ 60,000ක පමණ පිරිසක් පීඩා විඳින බව වාර්තා වේ.", "URL": "https://sinhala.adaderana.lk/news.php?nid=55295", "Category": null, "Parent URL": null}