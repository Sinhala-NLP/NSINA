{"Source": "Adaderana", "Timestamp": "November 2, 2018 06:16 pm", "Headline": "බහුතරය පෙන්වීම අත්‍යාවශ්‍ය නෑ-ශ්‍රීලනිපය කියයි", "News Content": "ජනාධිපතිවරයා විසින් මහින්ද රාජපක්ෂ මහතා අගමැතිවරයා ලෙස පත් කිරීම ව්‍යවස්ථානුකූලව සිදු කර ඇති බවට ඉන්දීය සහ බ්‍රිතාන්‍ය මහ කොමසාරිස්වරුන් හමුවී ප්‍රකාශ කළ බව ශ්‍රී ලංකා නිදහස් පක්ෂය පවසයි. ශ්‍රී ලංකා නිදහස් පක්ෂ මූලස්ථානයේ අද(02) පැවති මාධ්‍ය හමුවට එක්වෙමින් එහි නියෝජිතයින් මේ බව සඳහන් කළේය. දේශපාලන වාතාවරණය සුභවාදී ලෙස විසදන බව එම මාධ්‍ය හමුවේදී නිමල් සිරිපාල ද සිල්වා අමාත්‍යවරයා පෙන්වා දෙයි. පවතින දේශපාලන වාතාවරණය තුළ සාමකාමීව හැසිරීමට දෙපාර්ශවයේම පිරිසක් වගබලා ගත යුතු බව එහිදී නිමල් සිරිපාල ද සිල්වා අමාත්‍යවරයා වැඩිදුරටත් කියා සිටියේය. මේ අතර පාර්ලිමේන්තුව තුළ බහුතරය පෙන්වීම අත්‍යාවශ්‍ය කාරණයක් නොනවන බව මහින්ද සමරසිංහ අමාත්‍යවරයා පවසයි. මේ අතර කෙහෙලිය රඹුක්වැල්ල මන්ත්‍රීවරයා අද පැවැති මාධ්‍ය හමුවකදී පැවැසුවේ එක්සත් ජාතික පක්ෂයේ තවත් පිරිසක් වත්මන් අග්‍රාමාත්‍යවරයාට සහය දැක්වීමට එකතු වන බවයි.", "URL": "https://sinhala.adaderana.lk/news.php?nid=98607", "Category": null, "Parent URL": null}