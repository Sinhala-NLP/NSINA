{"Source": "Adaderana", "Timestamp": "November 25, 2011 01:21 pm", "Headline": "27 දා සිට දකුණු අධීවේගී මාර්ගයේ බස් ධාවනය ඇරඹෙයි", "News Content": "ලබන 27 වැනි දින සිට දක්ෂිණ අධිවේගී මාර්ගයේ පොදු ප්‍රවාහන බස් රථ ධාවනය සඳහා කටයුතු කරන බව ලංකා ගමනාගමන මණ්ඩලය පවසයි. දක්ෂිණ අධිවේගී මාර්ගයේ ධාවනය සඳහා සුදුසු බස් රථ මේ වන විටත් දිවයිනට ගෙන්වා ඇති බව එම මණ්ඩලයේ සභාපති එම්.ඩි.බන්දුසේන මහතා සඳහන් කරයි. කොට්ටාවේ සිට ගාල්ල දක්වා එක් මගියෙකුගෙන් රුපියල් 380 ක මුදලක් අය කරන බව ද බන්දුසේන මහතා වැඩිදුරටත් කියා සිටියේය. බස් රථ 02 ක් ධාවනය කිරීම සඳහා අවසර ලබා දී ඇති බව ද ඒ මහතා පෙන්වාදුන්නේය. අධිවේගී මාර්ගයක ධාවනය සඳහා අවශ්‍ය නිර්නායකයන්ට අනුගත වූ බස් රථ 02 ක් මෙසේ ගෙන්වා ඇති බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=20255", "Category": null, "Parent URL": null}