{"Source": "Adaderana", "Timestamp": "May 24, 2011 12:08 pm", "Headline": "වැල්ලවායේදී ලොරි 2 ක් ගැටෙයි -දෙදෙනෙක් මරුට ", "News Content": "තණමල්විල, වැල්ලවාය ප්‍රධාන මාර්ගයේ තෙලුල්ල ප්‍රදේශයේ සිදු වූ රිය අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. ලොරි රථ දෙකක් එකිනෙක ගැටීමෙන් මෙම අනතුර සිදු වී ඇති බව වැල්ලවාය පොලිසිය ප්‍රකාශ කරනු ලැබීය. අද(24) අලුයම සිදු වූ මෙම අනතුරින් ලොරි රථ දෙකේ රියදුරන් ‍ජීවිතක්ෂයට පත් වී ඇත. අනතුරින් තවත් පුද්ගලයෙකු තුවාල ලබා ප්‍රතිකාර සඳහා තණමල්විල රෝහලට ඇතුළත් කර ඇති බව වැල්ලවාය පොලිසිය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=16294", "Category": null, "Parent URL": null}