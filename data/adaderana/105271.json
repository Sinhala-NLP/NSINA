{"Source": "Adaderana", "Timestamp": "March 1, 2019 12:12 pm", "Headline": "පාකිස්තාන-ශ්‍රී ලංකා දෘශ්‍යාබාධිත තරගයේ ජය පාකිස්තානට", "News Content": "පාකිස්තාන දෘශ්‍යාබාධිත කණ්ඩායම සහ ශ්‍රී ලංකා දෘශ්‍යාබාධිත කණ්ඩායම අතර පැවැති දෙවන 20යි 20 ක්‍රිකට් තරගය ලකුණු 83කින් ජය ගැනීමට පාකිස්තාන දෘශ්‍යාබාධිත කණ්ඩායම සමත් වුණි. ඒ අනුව දෙරට අතර පැවැත්වෙන 20යි 20 තරගාවලිය තවත් එක් තරගයක් ඉතිරිව තිබියදී 2ට 0ක් ලෙස ජය ගැනීමට පාකිස්තාන කණ්ඩායම සමත් වුණි. තරගයේ ප්‍රථමයෙන් පන්දුවට පහරදුන් පාකිස්තාන දෘශ්‍යාබාධිත කණ්ඩායම නියමිත පන්දුවාර 20 අවසානයේදී කඩුලු 2ක් දැවී ලකුණු 294ක් රැස් කළේය. පාකිස්තාන දෘශ්‍යාබාධිත කණ්ඩායම වෙනුවෙන් නසීර් අලි නොදැවී ලකුණූ 125ක් රැස් කිරීමට සමත් වුණි. ලකුණු 295ක ඉලක්කය හඹායාමට පිටියට පිවිසි ශ්‍රී ලංකා දෘශ්‍යාබාධිත කණ්ඩායමට නියමිත පන්දුවාර 20 අවසානයේදී කඩුලු 2ක් දැවී රැස් කර ගැනීමට හැකි වුණේ ලකුණු 211ක් පමණකි. ශ්‍රී ලංකා දෘශ්‍යාබාධිත කණ්ඩායම වෙනුවෙන් අජිත් සිල්වා නොදැවී ලකුණූ 108ක් රැස් කළේය. ඒ අනුව තරග 3කින් සමන්විත විස්සයි විස්ස තරගාවලිය තරග 2ට 0ක් ලෙස මේ වන විට ජය ගැනීමට පාකිස්තාන දෘශ්‍යාබාධිත කණ්ඩායම සමත් වී ඇත.", "URL": "https://sinhala.adaderana.lk/news.php?nid=105271", "Category": null, "Parent URL": null}