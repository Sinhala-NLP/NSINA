{"Source": "Adaderana", "Timestamp": "June 9, 2012 09:17 am", "Headline": "විකිණීමට ගෙන ගිය ගංජා තොගයක් සමග සැකකරුවෙකු කොටුවෙයි", "News Content": "අලෙවි කිරීම සඳහා ගෙන යමින් තිබූ ගංජා තොගයක් වනාතවිල්ලුව පොලිසිය විසින් සිය භාරයට ගෙන තිබේ. වනාතවිල්ලුව, පුත්තලම මාර්ගයේ වට්ටකන්දල ප්‍රදේශයේ සිදුකළ වැටලීමකදී එම ගංජා තොගය සොයාගෙන ඇත. පුත්තලමේ සිට වනාතවිල්ලුව දක්වා ගමන් කරන බස් රථයක ගංජා පාර්සලයක් රැගෙන පුද්ගලයෙකු පැමිණෙන බවට ලද තොරතුරක් මත මෙම වැටලීම සිදුකර ඇති බව සඳහන්ය. ගංජා තොගය සමග අදාළ පුද්ගලයා ද අත්අඩංගුවට ගෙන තිබේ. සැකකරු අද(09) පුත්තලම දිසාඅධිකරණය වෙත ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=24876", "Category": null, "Parent URL": null}