{"Source": "Adaderana", "Timestamp": "September 26, 2017 10:29 am", "Headline": "මංතීරු නීතිය කඩකරන අය බලන්න සිවිල් ආරක්ෂ බලකා නිලධාරීන් එයි", "News Content": "ප්‍රමුඛතා මංතීරු නීතිය කඩකරන රියදුරන් හඳුනා ගැනිම සඳහා සිවිල් ආරක්ෂක බලකා නිලධාරින් යෙදවිමට තීරණය කර තිබේ. මංතීරු නීතිය කඩකරන රියදුරන් හඳුනා ගැනිමට යොදවා ඇති පොලිස් නිළධාරින්ට සහය ලබාදීමේ අරමුණින් මෙම පියවර ගැනිමට තීරණය කළ බව මහගනර හා බස්නාහිර සංවර්ධන අමාත්‍යාංයශයේ අතිරේක ලේකම් මාධව වෛද්‍ය රත්න මහතා සඳහන් කළේය. ප්‍රමුඛතා මංතීරු නීතිය මේ වන විට අදියර 03ක් අවසන් කර ඇති අතර ඉන් ගාලු පාර තුළ මංතීරු නීතිය සාර්ථකව ක්‍රියාත්මක වන බව අතිරේක ලේකම්වරයා සඳහන් කර සිටියේය. එහි සිව්වන අදියර මරදාන හා බොරැල්ල නගර කේන්ද්‍ර කර ගනිමින් නොවැම්බර් මාසයේදී ක්‍රියාත්මක කිරිමට ද සැලසුම් කර තිබේ. එමෙන්ම ප්‍රමුඛතා මංතීරු සඳහා සුඛෝපබෝගී බස් රථ යෙදවිමට ඉදිරියේදී කටයුතු යොදා ඇති බව මාධව වෛද්‍ය රත්න මහතා සඳහන් කළේය. මාර්ග තදබදය අවම කිරිම ප්‍රමුඛතා මංතීරු නීතිය ක්‍රියාත්මක කිරිමේ ප්‍රධානම අරමුණ බව මහගනර හා බස්නාහිර සංවර්ධන අමාත්‍යාංශයේ අතිරේක ලේකම් මාධව වෛද්‍ය රත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=78018", "Category": null, "Parent URL": null}