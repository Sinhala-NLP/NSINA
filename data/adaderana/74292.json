{"Source": "Adaderana", "Timestamp": "June 17, 2017 06:56 am", "Headline": "මුහුදුබඩ මාර්ගයේ දුම්රිය ගමනාගමනයට බාධා", "News Content": "මුහුදුබඩ දුම්රිය මාර්ගයේ දුම්රිය ගමනාගමනයට බාධා පැමිණ තිබේ.කළුතර සහ පයාගල දුම්රිය ස්ථාන අතර ඉන්ධන ප්‍රවාහන දුම්රියක් කාර්මික දෝෂයකට ලක්ව නැවතීම හේතුවෙන් මෙම බාධාව පැමිණ ඇති බව දුම්රිය පාලක මැදිරිය පවසයි.ගාල්ල දෙස සිට පැමිණෙන දුම්රිය, පයාගල දක්වා සීමා කර ඇති අතර කොළඹ කොටුවේ සිට ධාවනය කෙරෙන දුම්රිය කළුතර දක්වා සීමා කර ඇති බව එම පාලක මැදිරිය කියා සිටියි.කෙසේ වෙතත් පයාගල සහ කළුතර දුම්රිය ස්ථාන අතර බස් රථ යොදවා දුම්රිය මගීන් ප්‍රවාහනය කිරීමට කටයුතු කර ඇති බව දුම්රිය පාලක මැදිරිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=74292", "Category": null, "Parent URL": null}