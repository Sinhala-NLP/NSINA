{"Source": "Adaderana", "Timestamp": "August 17, 2010 09:26 am", "Headline": "උතුරේ වැසියන්ගෙන් පැමිණිලි 4763 ක් ", "News Content": "උතුරු ප්‍රදේශයේ වැසියන්ගෙන් පසුගිය වසරේ මැයි මාසයේ සිට මේ දක්වා ශ්‍රී ලංකා මානව හිමිකම් කොමිසන් සභාව වෙත පැමිණිලි 4763 ක් ලැබී තිබේ. වව්නියාව, මන්නාරම හා යාපනය යන දිස්ත්‍රක්ක වල පිහිටි මානව හිමිකම් කොමිසන් සභාවේ කාර්යාල වෙත මෙම පැමිණිලි ලැබී ඇති බව සඳහන්ය. එම ‍ලැබුණු පැමිණිලි වලින් 3000 ක් පමණ පුද්ගල අතුරුදහන් වීම් සම්බන්ධ පැමිණිලි බව ශ්‍රී ලංකා මානව හිමිකම් කොමිසන් සභාවේ නිලධාරියෙකු සදහන් කළේය. බලහත්කාරයෙන් රඳවාගෙන සිටීම සහ අත්අඩංගුවට ගෙන තිබීම වැනි කරුණු සම්බන්ධයෙන් ද තවත් පැමිණිලි රැසක් ලැබී තිබේ.", "URL": "https://sinhala.adaderana.lk/news.php?nid=10278", "Category": null, "Parent URL": null}