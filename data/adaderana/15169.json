{"Source": "Adaderana", "Timestamp": "March 30, 2011 12:59 pm", "Headline": "මඩු අභය භූමියේ මහා පරිමාණ දැව ජාවාරමක්..!", "News Content": "මඩු අභයභූමියේ රජයේ රක්ෂිත ප්‍රදේශයක පවත්වාගෙන ගිය මහාපරිමාණ දැව ජාවාරමක් හෙළි කර ගැනීමට වනජීවි නිලධාරීන් සමත්ව තිබේ. වැටලීම සිදු කළ අවස්ථාවේ අදාළ ප්‍රදේශයේ තිබී කපා දමා තිබූ බුරුත සහ පලු ගස් 200කට වැඩි ප්‍රමාණයක් සොයා ගත් බව වනජීවී නිලධාරීන් පවසයි. සිද්ධිය සම්බන්ධයෙන් එක් අයෙකු අත්අඩංගුවට ගෙන ඇති අතර තවත් පුද්ගලයෙකු පළා ගොස් තිබේ. ගැටුම් පැවති සමයේ ත්‍රස්තවාදීන් විසින් අදාළ ප්‍රදේශයේ බිම් බෝම්බ වළලා ඇති බව නිවේදනය කර ඇති බවත් ඒ නිසාම ‍සාමාන්‍ය ජනතාව මෙම ප්‍රදේශයට ඇතුළු නොවන බවත් වාර්තාවේ. ඒ අනුව කාලයක පටන් ජාවාරම් කරුවන් විසින් එම ප්‍රදේශයේ මෙම ජාවාරම නිදැල්ලේ කර ගෙන ඇති බව වන ජීවී නිලධාරීන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=15169", "Category": null, "Parent URL": null}