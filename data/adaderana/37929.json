{"Source": "Adaderana", "Timestamp": "October 5, 2013 11:33 am", "Headline": "19 හැවිරිදි තරුණයා 14 හැවිරිදි සිසුවිය සමග පවුල්කාලා!", "News Content": "වයස අවුරුදු 14 ක පාසල් සිසුවියක් මව්පිය භාරකාරත්වයෙන් පැහැර ගෙන ගොස් ඇය සම අඹු - සැමි ඇසුරක් සිදු කළ බව කියන 19 හැවිරිදි තරුණයෙකු අත්අඩංගුවට ගෙන ඇති බව කරුවගලස්වැව පොලීසිය පවසයි. පැහැර ගැනීමට ලක්ව ඇත්තේ තබ්බෝව - තේවනුරුව පදිංචිව සිටි දැරියක් බව අප වාර්තාකරු කියයි. අපහරණයට ලක්වු බව කියන දැරිය පාසල් යමින් සිටියදී ප්‍රදේශයේ තරුණයෙකු සමග ප්‍රේම සම්බන්ධතාවයක් ආරම්භ කර ඇත. එම සම්බන්ධතාවයේ ප්‍රතිඵලයක් ලෙස පසුගිය සැප්තැම්බර් මස 25 වැනි දින සැකකරු දැරිය ඇයගේ මව්පියන්ට හොර රහසේ පැහැර ගෙන ගොස් ඇති බව අප වාර්තාකරු පවසයි. පසුව දෙදෙනාම පුත්තලම - සිරම්බිඅඩිය ප්‍රදේශයේ නිවසක නැවතී අඹු - සැමියන් ලෙස ජීවත් වී ඇත. බාලවයස්කාර දැරියක් තරුණයෙකු සමග අඹු - සැමියන් ලෙස ජීවත් වන බවට ළමා හා කාන්තා කාර්යංශයට තොරතුරු ලැබී තිබේ. ඒ අනුව කරුවගලස්වැව පොලීසිය විසින් දෙදෙනාම අත්අඩංගුවට ගෙන ඇත. කරුවගලගස්වැව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=37929", "Category": null, "Parent URL": null}