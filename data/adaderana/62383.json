{"Source": "Adaderana", "Timestamp": "July 24, 2016 01:55 pm", "Headline": "ගින්නෙන් අක්කර 20,000ක් විනාශයි ", "News Content": "කැලිෆෝනියාවේ උතුරු ලොස් ඇන්ජලීස් කඳු පෙළක හටගත් ගින්න ශීඝ්‍රයෙන් පැතිර යාම හේතුවෙන් සිය ගණනක පිරිසකට තම පදිංචි ස්ථානවලින් ඉවත් වීමට සිදුව තිබේ.ගින්න අක්කර 20,000ක පමණ භූමි ප්‍රදේශයක පැතිර ගොස් ඇති බව විදෙස් මාධ්‍ය වාර්තා කළේය.මේ හේතුවෙන් ඒ අවට පදිංචි පුද්ගලයින් 300කට වැඩි පිරිසක් ආරක්ෂිත ස්ථාන කරා යොමුකරවීමට කැලිෆෝනියා බලධාරීන් පියවර ගෙන තිබේ.ගින්න මැඩපැවැත්වීම සඳහා ගිනි නිවන භටයින් 900ක පමණ පිරිසක් යොදවා ඇති අතර එම කටයුතු සඳහා ගුවන් යානා ද යෙදවීමට කටයුතු කර ඇති බව සඳහන්ය.ගින්න හේතුවෙන් ලොස් ඇන්ජලීස්හි නිවාස 45000ක් පමණ අවදානම් තත්ත්වයේ පවතින බව බලධාරීන් පවසයි.", "URL": "https://sinhala.adaderana.lk/news.php?nid=62383", "Category": null, "Parent URL": null}