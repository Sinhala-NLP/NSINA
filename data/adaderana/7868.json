{"Source": "Adaderana", "Timestamp": "April 18, 2010 05:09 pm", "Headline": "නාවලපිටියේ ප්‍රචණ්ඩත්වය උග්‍රයි", "News Content": "නාවලපිටිය ප්‍රදේශය ප්‍රජාතන්ත්‍රවාදය නොමැති ප්‍රචණ්ඩත්වයෙන් බහුල ප්‍රදේශයක් බවට පත් කර ඇති බව එක්සත් ජාතික පක්ෂයේ දයාසිරි ජයසේකර මහතා පවසයි. මේ වන විට එම ප්‍රදේශයේ ඡන්ද දායකයකුට නිදහසේ ඡන්දය ප්‍රකාශ කළ නොහැති වාතාවරණයක් උද්ගත වී ඇති බව ඔහු කියා සිටියි. නිදහසේ දේශපාලනය කිරීමට ඇති අයිතිය අහෝසි කර ඇති ප්‍රදේශයක් බවට නාවලපිටිය පත් කර ඇති බව දයාසිරි‍ ජයසේකර මහතා පෙන්වා‍ දෙයි. මෙවැනි තත්ත්වයක් උද්ගතව ඇත්තේ මනාප පොරයේ ප්‍රතිඵලයක් ලෙස බව ද හෙතෙම කියා සිටියි. නාවලපිටිය ප්‍රදේශයේ පැවති ජනහමුවක් අමතමින් ඔහු මේ බව ප්‍රකාශ කළේය.", "URL": "https://sinhala.adaderana.lk/news.php?nid=7868", "Category": null, "Parent URL": null}