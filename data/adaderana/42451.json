{"Source": "Adaderana", "Timestamp": "April 11, 2014 07:48 am", "Headline": " දුම්රියක් මග හිටියි-ගමනාගමනය ඇණහිටියි", "News Content": "අඹේපුස්ස-මීරිගම අතර බෝතලේ ප්‍රදේශයේදී දුම්රියක් කාර්මික දෝෂයකට ලක්වීම නිසා ප්‍රධාන මාර්ගයේ දුම්රිය ධාවන කටයුතුවලට බාධා එල්ලවී ඇති බව දුම්රිය දෙපාර්තමේන්තුව පවසයි. අද (11) අළුයම 5.45 ට පමණ මෙලෙස දුම්රියක් කාර්මික දෝෂයකට ලක්ව තිබේ. ඒ අනුව එම මාර්ගයේ ධාවනය කෙරෙන සියලුම දුම්රියවලට නිසි පරිදි ධාවනය කිරීමට බාධා එල්ලවී ඇති අතර තත්ත්වය හැකි ඉක්මනින් යථා තත්ත්වයට පත්කරන බව දුම්රිය දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=42451", "Category": null, "Parent URL": null}