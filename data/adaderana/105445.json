{"Source": "Adaderana", "Timestamp": "March 4, 2019 10:56 am", "Headline": "අනතුරකින් කෘෂිකර්ම නිලධාරියෙක්ට දිවි අහිමි වෙයි", "News Content": "අනුරාධපුර - පුත්තලම මාර්ගයේ නොච්චියාගම පොළ හංදිය ප්‍රදේශයේදී කුඩා ලොරි රථයක් සහ යතුරුපැදියක් ගැටී අනතුරක් සිදුව ඇති බව අද දෙරණ වාර්තාකරු පවසයි. ඊයේ(03) උදෑසන මෙම අනතුර සිදුව ඇති අතර අනතුරින් බරපතළ තුවාල ලැබු යතුරු පැදිකරු නොචිචියාගම රෝහලට ඇතුළත් කිරීමේදී මියගොස් ඇති බව වාර්තා වෙයි. අනුරාධපුර සිට පුත්තලම දෙසට ධාවනය වූ කුඩා ලොරි රථය වේගය පාලන කරගත නොහැකිව මාර්ගයේ නවතා තිබූ මෝටර් රථයක සහ යතුරු පැදියක ගැටීමෙන් පසු මාර්ගයෙන් ඉවතට පැන තිබේ. මියගිය පුද්ගලයා නොච්චායාගම කෘෂිකර්ම දෙපාර්තමෙන්තුවේ නිලධාරීයෙක් වන අතර ඔහු 48 හැවිරිදි නොචිචියාගම ප්‍රදේශයේ පදිංචි එක් දරු පියෙකි. අදාළ අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර අද(04) තඹුත්තේගම මහේස්ත්‍රාත් අධිතරණයට ඉදිරිපත් කිරීමට නියමිතයි. සිද්ධිය සම්බන්ධයෙන් නොච්චායාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105445", "Category": null, "Parent URL": null}