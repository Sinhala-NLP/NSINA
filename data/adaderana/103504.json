{"Source": "Adaderana", "Timestamp": "February 1, 2019 12:12 pm", "Headline": "ජනපතිට සහාය පළකරමින් වෙනුසියුලා ඉන්ධන සමාගම් සේවකයින් වීථි බසියි", "News Content": "වෙනිසියුලාවේ ඉන්ධන සමාගම් සේවකයන් ජනාධිපතිවරයාට සහය පළකරමින් වීථි බැස ඇත. ජනාධිපති නිකලස් මදුරෝට සහාය පළකරමින් එරට රජයේ ඉන්ධන සමාගම් සේවකයන් වීථි බැස ඇත. රටේ ඉන්ධන සම්පත සොරාගැනීම අමෙරිකාවේ අපේක්ෂාව බව මේ පිරිස්වල මතය බව විදෙස් වාර්තා සඳහන් කර සිටියි. විරෝධතා හේතුවෙන් කරාකස් අගනුවර ජන ජීවිතය මුලුමනින්ම පාහේ අඩාල වූ අතර ඉන්ධන කර්මාන්තයට අත තැබීමට උත්සාහ නොකරන ලෙසින් මේ විරෝධතාකරුවන් අමෙරිකාවට අනතුරු අගවා තිබුණි. මදුරෝ ඉවත්කිරීමට අමෙරිකාව ප්‍රමුඛ බටහිර රටවල් කුමන්ත්‍රණ ක්‍රියාත්මක කරන බවත්, විපක්ෂ නායක ජුවාන් ගුවයිඩෝ අමෙරිකාවට ගැති රූකඩයක් පමණක් බවත් මේ පිරිස් වැඩිදුරටත් පවසා ඇත. වෙනිසියුලාවේ සමස්ත ආර්ථිකය රදා පවතින්නේ ඉන්ධන කර්මාන්තය මතය. එරට සමස්ත ආදායම සැලකූ කල ඉන් සෑම ඩොලර් 10කින් 9ක්ම ඉන්ධන අලෙවියෙන් උපයාගැනීම ඊට හේතුවයි. රටේ පවතින අස්ථාවරත්ව නිසා කර්මාන්තය දැඩි අර්බුදයකට මුහුණදී ඇති බවත්, ඒවායේ පාලනය තමන් අතට පත්කරගැනීමට අමෙරිකාව දැඩි වෙහෙසක් දරන බවත් විරෝධතාකරුවන් තර්ජනය කර සිටින බවද විදෙස් වාර්තා සඳහන් කර සිටියි.", "URL": "https://sinhala.adaderana.lk/news.php?nid=103504", "Category": null, "Parent URL": null}