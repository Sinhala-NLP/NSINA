{"Source": "Adaderana", "Timestamp": "October 13, 2012 04:32 pm", "Headline": "දෙමටගොඩින් කසළ තේ මතුවෙයි", "News Content": "අපනයනය සඳහා සූදානම් කර තිබූ කසළ තේ තොගයක් සමග පුද්ගලයෙකු දෙමටගොඩ ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ රාජගිරිය කඳවුරේ නිලධාරීන් කණ්ඩායමක් විසින් සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. දෙමටගොඩ, ආරාම පෙදෙසේ තේ ගබඩාවක් තුළ මෙම කසළ තේ තොගය ගබඩා කර තිබූ බව විශේෂ කාර්යය බලකාය සඳහන් කළේය. අත්අඩංගුවට ගත් සැකකරු වැඩිදුර විමර්ශන සඳහා දෙමටගොඩ පොලිස්ථානයට භාර දි තිබේ.", "URL": "https://sinhala.adaderana.lk/news.php?nid=28257", "Category": null, "Parent URL": null}