{"Source": "Adaderana", "Timestamp": "May 7, 2011 11:40 am", "Headline": "සිරකරුවන් දෙදෙනෙක් දුරකථනයෙන් කප්පම් ඉල්ලලා -පරීක්ෂණ ඇරඹෙයි", "News Content": "බන්ධනාගාර රැඳවියන් දෙදෙනෙකු විසින් දුරකථන මාර්ගයෙන් විවිධ පුද්ගලයින්ට තර්ජනය කර කප්පම් ලබාගැනීමේ සිද්ධියක් සම්බන්ධයෙන් රහස් පොලිසිය පරීක්ෂණ ආරම්භ කර තිබේ. අදාළ කප්පම් සිද්ධිය සම්බන්ධයෙන් බැංකු ගිණුම් දෙකක් පිළිබඳ වාර්තා කැඳවීමට තීරණය කර ඇති බව ඒ සම්බන්ධයෙන් පරීක්ෂණ සිදුකරන රහස් පොලිසිය කොළඹ මහේස්ත්‍රාත් අධිකරණයට දැනුම් දී ඇත. අදාළ තර්ජනාත්මක දුරකතන ඇමතුම් වැලිකඩ බන්ධනාගාරයේ සිටින රැඳවියන් දෙදෙනෙකු විසින් ලබාදී ඇති බවට කරුණු හෙළි වී ඇති බව 2009 වසරේ රහස් පොලිසියට ලැබුණු තොරතුරක් මත මේ දක්වා අදාළ පරීක්ෂණ සිදුකරමින් සිටින අතර රහස් පොලිසිය අධිකරණයට වාර්තාවක් ඉදිරිපත් කරමින් සඳහන් ක‍රනු ලැබීය. ඉදිරිපත් වූ කරුණු සලකා බැලූ කොළඹ අතිරේක මහේස්ත්‍රාත් ප්‍රහර්ෂා රණසිංහ මහත්මිය මේ පිළිබඳ වැඩිදුර පරීක්ෂණ පවත්වා වාර්තාවක් ඉදිරිපත් කරන ලෙස රහස් පොලිසියට නියෝග කර තිබේ.", "URL": "https://sinhala.adaderana.lk/news.php?nid=15945", "Category": null, "Parent URL": null}