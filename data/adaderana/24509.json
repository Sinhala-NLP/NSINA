{"Source": "Adaderana", "Timestamp": "May 25, 2012 09:52 am", "Headline": "රනිල් අද නවසීලන්තයට යයි", "News Content": "විපක්ෂ නායක රනිල් වික්‍රමසිංහ මහතා අන්තර්ජාතික ප්‍රජාතාන්ත්‍රිකයින්ගේ සංගමයේ විධායක සමුළුවට සහභාගී වීම සඳහා අද(25) දිවයිනෙන් පිටත්ව යාමට නියමිතය. අද දහවල් විපක්ෂ නායකවරයා නවසීලන්තය බලා පිටත්ව යන බව එක්සත් ජාතික පක්ෂය නිවේදනයක් නිකුත් කරමින් සඳහන් කරයි. නවසීලන්තයේ වෙලින්ටන් නගරයේ පැවැත්වෙන මෙම සමුළුව නවසීලන්ත ජාතික පක්ෂය විසින් සංවිධානය කර තිබේ. ආසියානු ශාන්තිකර කලාපීය ප්‍රජාතාන්ත්‍රිකයින්ගේ සංගමයේ සභාපතිත්වය දරනු ලබන්නේ ද රනිල් වික්‍රමසිංහ මහතාය. රනිල් වික්‍රමසිංහ මහතා දිවයිනෙන් බැහැර සිටින කාලය තුළ විපක්ෂ නායක ධුරයේ වැඩබැලීම සඳහා ජෝන් අමරතුංග මන්ත්‍රීවරයා පත්කර තිබේ.", "URL": "https://sinhala.adaderana.lk/news.php?nid=24509", "Category": null, "Parent URL": null}