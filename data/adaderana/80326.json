{"Source": "Adaderana", "Timestamp": "November 21, 2017 08:38 pm", "Headline": "ලක්ෂ තුන හමාරක ගංජා ඇද්ද කොල්ලාට වැඩ වරදී ", "News Content": "මුලතිව් සිට කොළඹ දක්වා රුපියල් ලක්ෂ තුනක් පමණ වටිනා කේරළ ගංජා කිලෝග්‍රෑම් දෙකක් රැගෙනයමින් සිටි පුද්ගලයකු වව්නියාව බස් නැවතුම්පොළේදී අත්අඩංගුවට ගත් බව වව්නියාව, පොලීසිය පවසයි. පොලීසිය පැවසූවේ ලද තොරතුරක් මත සිදුකළ වැටලීමකදී සැකකරු විසින් ගමන් මල්ලේ සඟවා තිබූ කේරළ ගංජා අත්අඩංගුවට ගත් බවයි. සැකකරු මුලතිව් ප‍්‍රදේශයේ ජාවාරම්කරුවකුගෙන් කේරළ ගංජා මිලදී ගෙන කොළඹට රැගෙන යන බවට තොරතුරු අනාවරණය වූ බවද පොලීසිය පැවසීය. අත්අඩංගුවට ගත් පුදුකුඩිඉරිප්පු ප‍්‍රදේශයේ පදිංචි 29 හැවිරිදි සැකකරු හා කේරළ ගංජා තොඟය වව්නියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80326", "Category": null, "Parent URL": null}