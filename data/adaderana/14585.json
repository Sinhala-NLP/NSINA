{"Source": "Adaderana", "Timestamp": "March 3, 2011 01:24 pm", "Headline": "මොනාත් පෙරේරා බලඝණ නායක ධුරයට උසස් කෙරෙයි", "News Content": "පසුගියදා යක්කල ප්‍රදේශ‍යට ඉහළ අහසේ සිදුවු කෆීර් අනතුරින් මියගිය බලපන්ති ලුතිනන් මොනාත් පෙරේරා බලඝණ නායක ධුරයට උසස් කර ඇති බව ගුවන් හමුදා මාධ්‍ය ප්‍රකාශකවරයා පවසයි. ගුවන් හමුදාවට අයත් කෆීර් යානා දෙකක් එකිනෙක ගැටීමෙන් සිදුවූ අනතුරින් බලඝණ නායක වජිර ජයකොඩි මහතා දිවිගලවා ගැනීමට සමත්වූ අතර බලපන්ති ලුතිනන් මොනාත් පෙරේරා මහතා අනතුරේ දී මරණයට පත්විය. පසුගිය මාර්තු 01 වනදා පෙරවරුවේ පෙරහුරුවක් අතරතුර මෙම අනතුර සිදුව ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩි විජේසූරිය මහතා පැවසුවේය. කෙසේ වුවත් අදාළ අනතුර සම්බන්ධයෙන් පුළුල් පරීක්ෂණයක් පැවැත්වෙන අතර එහි වාර්තාව තවත් සති දෙකකින් පමණ ලබාදීමට හැකිවනු ඇති බව ද ගුවන් හමුදා මාධ්‍ය ප්‍රකාශකවරයා ඊයේ(02) ප්‍රකාශ කළේය.", "URL": "https://sinhala.adaderana.lk/news.php?nid=14585", "Category": null, "Parent URL": null}