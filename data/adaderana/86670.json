{"Source": "Adaderana", "Timestamp": "March 31, 2018 04:25 pm", "Headline": " සිව් දෙනෙකුට මරු කැඳවූ ගිං ගඟේ ඛේදවාචකය", "News Content": "ගාල්ල, හිනිඳුම,නුගගල මාවත ප්‍රදේශයේ ගිං ගඟේ නෑමට ගිය කාන්තාවක් ඇතුලු ගැහුණු ළමුන් තිදෙනෙකු දියේ ගිලි ජිවිතක්ෂයට පත්ව තිබේ. අද (31) පස්වරු 02.00ට පමණ මොවුන් ගිං ගඟේ දියනෑමට පැමිණි ඇති අතර එම අවස්ථාවේදී දියේ ගිලි මියගොස් ඇති බව පොලිසිය සඳහන් කළේය. මියගිය කාන්තාව සහ ගැහැණු ළමුන් තිදෙනාගෙන් එක් අයෙකු මව සහ දියණිය වන අතර අනෙක් ගැහැණු ළමුන් තිදෙනා එම දියණියගේ මිතුරියන් බව සඳහන්ය. මියගිය කාන්තාව 39 හැවිරිදි වියේ පසුවන අතර මියගිය ගැහැණු ළමුන් තිදෙනා 14 හැවිරිදි වියේ පසුවන බව පොලිසිය සඳහන් කළේය. මියගිය පිරිසගේ මළ සිරුරු මේ වන විට හිනිඳුම රෝහලේ තැන්පත් කර තිබේ. සිද්ධිය සම්බන්ධයෙන් හිනිදුම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86670", "Category": null, "Parent URL": null}