{"Source": "Adaderana", "Timestamp": "November 13, 2013 01:08 pm", "Headline": "කසළ තේ තොගයක් සමඟ අයෙක් කොටු ", "News Content": "කිත්තම්පහුව - වැල්ලම්පිටිය ප්‍රදේශයේ දී මිනිස් පරිභෝජනයට නුසුදුසු කසළ තේ තොගයක් ගබඩාකර තිබු පුද්ගලයෙකු පොලිස් විශේෂ කාර්ය බලකා බුද්ධි අංශ නිලධාරීන් කණ්ඩායමක් විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරු සතුව තිබී කසළ තේ කිලෝග්‍රෑම් 38,000 ක්, විද්‍යුත් තරාදි 02ක්, ඇතුළු උපකරණ කිහිපයක් පොලිස් විශේෂ කාර්ය බලකා නිලධාරීන් භාරයට ගෙන ඇති බව සඳහන් වෙයි. සැකකරු වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=38807", "Category": null, "Parent URL": null}