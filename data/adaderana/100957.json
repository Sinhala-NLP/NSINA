{"Source": "Adaderana", "Timestamp": "December 19, 2018 09:01 am", "Headline": "අවුරුදු එක හමාරක පුංචි මල් කැකුළකට අත තැබු සීයා අත්අඩංගුවට", "News Content": "වයස අවුරුදු එක හමාරක දැරියක අපහරණය කළැයි එම දැරියගේ සීයා පූජාපිටිය පොලීසිය මඟින් අත්අඩංගුවට ගෙන තිබේ. පූජාපිටිය පොලිස් බල ප්‍රදේශයේ සිට වෙනත් ප්‍රදේශයකින් විවාහ වී සිටි කාන්තාවක ඇයගේ සැමියාගේ ගම් ප්‍රදේශයේ පදිංචිව සිට ඇති අතර සැමියා විදේශ ගත විමෙන් පසුව පසු ගිය දිනෙක ඇය සිය දියණියද සමඟ පූජාපිටිය ප්‍රදේශයේ පිහිටි සිය නිවසට පැමිණ තිබේ. එලෙස පැමිණ නිවසේ සිටින අතර පසුගිය ඉරිදා සිට මෙම කුඩා දැරිය සීයා විසින් රැගෙන ගොස් ඇති බවට ඇය විසින් පොලීසිය වෙත පැමිණිල්ලක් කරනු ලැබ තිබේ. එම පැමිණිල්ල අනුව පරීක්ෂණ පැවැත්වූ පූජාපිටිය පොලීසිය එම සැකකරුගේ ගම් ප්‍රදේශයට ගොස් එම දැරියගේ සීයා මෙමපොලීසිය මඟින් අත්අඩංගුවට ගෙන ඇති අතර දැරියද සොයා ගෙන තිබේ. වයස අවුරුදු එක හමාරක් වන මෙම දැරිය වෛද්‍ය පරීක්ෂණයක් සඳහා සිය මව සමඟ මහනුවර මහ රෝහලට ඇතුලත් කර ඇති බව පොලීසිය පවසයි. අත්අඩංගුවට ගත් සැකකරු අද (19) ගලගෙදර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ. පූජාපිටිය පොලිස් ස්ථානාධිපති පොලිස් පරීක්ෂක කුලරත්න මහතාගේ උපදෙස් මත පොලිස් පරීක්ෂක මහින්ද රාජපක්ෂ, උප පොලිස් පරීක්ෂක දයාරත්න, කාන්තා පොලිස් නිළධාරිණි තනූජා පො.කො. 45711 දිසානායක යන මහත්වරුන් මේ සම්බන්ධයෙන් වැඩි දුර පරීක්ෂණ පවත්වති.", "URL": "https://sinhala.adaderana.lk/news.php?nid=100957", "Category": null, "Parent URL": null}