{"Source": "Adaderana", "Timestamp": "April 26, 2014 11:28 am", "Headline": "එජාපය එන්නේ නැතිලු!", "News Content": "පොදුරාජ්‍ය මණ්ඩලයීය රටවල සංස්කෘතික විවිධත්වය සැමරීම වෙනුවෙන් අද දිනයේ අරලියගහ මන්දිරයේ දී පැවැත්වෙන උත්සවය වර්ජනය කිරීමට තීරණය කළ බව එක්සත් ජාතික පක්ෂය පවසයි. සිංහළ හා හින්දු අලුත් අවුරුද්දට සමගාමීව පොදු රාජ්‍ය මණ්ඩලයීය රටවල සංස්කෘතික විවිධත්වය සැමරීම සඳහා වන උත්සවය අද අරලියගහ මන්දිරයේ දී පැවැත්වීමට තීරණය කර ඇත. කෙසේ වෙතත් මෙම උත්සවය සඳහා සහභාගි නොවන ලෙස සියලුම පාර්ලිමේන්තු මන්ත්‍රිවරුන්ට එක්සත් ජාතික පක්ෂ නායකත්ව මණ්ඩලය විසින් දැනුම් දී ඇති බව එක්සත් ජාතික පක්ෂය නිකුත් කළ නිවේදනයක සඳහන්ය. වත්මන් ආණ්ඩුව පොදුරාජ්‍ය මණ්ඩලයීය පිළිගත් ප්‍රතිපත්ති උල්ලංඝණය කරමින් කටයුතු කිරිම හේතුවෙන් මෙම තීරණය ගත් බව එම නිවේදනයේ වැඩිදුරටත් සඳහන් වේ‍.", "URL": "https://sinhala.adaderana.lk/news.php?nid=42800", "Category": null, "Parent URL": null}