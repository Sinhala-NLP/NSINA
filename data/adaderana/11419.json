{"Source": "Adaderana", "Timestamp": "October 11, 2010 11:17 am", "Headline": "මාතලේ පාන් බේකරි වැසී යාමේ අවදානමක්", "News Content": "මාතලේ දිස්ත්‍රික්කයේ පාන් බේකරි 145ක් පමණ වැසි යාමේ අවදානමක් ඇති බව මාතලේ දිස්ත්‍රික් බේකරි හිමියන්ගේ සංගමය පවසයි. පාන් ගෙඩියක මිල ඉහළ යාම හේතුවෙන් පාන් පරිභෝජන පහත වැටීම මීට හේතු වී ඇති බව සංගමයේ ලේකම් ඒ. එම්. එම්. ෆවුමීන් මහතා සඳහන් කරයි. මේ වන විට පාන් අලෙවිය 70% න් පමණ පහත වැටී ඇති බව ඔහු පවසයි. මාතලේ දිස්ත්‍රික්කයේ පවුල් 2000 ක් පමණ බේකරි කර්මාන්තය ආශ්‍රිතව යැපෙන බව සඳහන්ය.", "URL": "https://sinhala.adaderana.lk/news.php?nid=11419", "Category": null, "Parent URL": null}