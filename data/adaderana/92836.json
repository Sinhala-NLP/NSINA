{"Source": "Adaderana", "Timestamp": "July 19, 2018 12:26 pm", "Headline": "දොම්පේ පෞද්ගලික ඇඟළුම් ආයතනයක ගින්නක්", "News Content": "දොම්පේ, ලන්සියාහේන ප්‍රදේශයේ පෞද්ගලික ඇඟලුම් කර්මාන්ත ශාලවකට අයත් ගබඩාවේ ගින්නක් හටගෙන ඇති බව අද දෙරණ වාර්තාකරු පැවසීය. ඊයේ(18) සවස හටගත් ගින්න හොරණ සහ ගම්පහ ගිනි නිවන ඒකකය මඟින් මේ වන විට නිවා දමා ඇති බව පොලීසිය සඳහන් කළේය. අනතුරුව ගින්න මැඩ පැවැත්වීම සඳහා හොරණ, ගම්පහ, ගිනි නිවීම් ඒකක මෙන්ම ප්‍රදේශවාසීන් සහ පොලීසියද පැමිණියේය. මෙහි නිමි ඇඳුම්, රෙදි පිළි, ඇඳුම් මැසීමට ගන්නා අමුද්‍රව්‍ය ගබඩාකර තිබී තිබේ.‍ ගින්නෙන් සිදුවු හානිය මෙතෙක් ගණනය කර ගෙන නොමැති අතර විදුලි කාන්ඳුවක් හේතුවෙන් මෙම ගින්න හටගෙන ඇති බව පොලීසිය සැක පළ කරයි. සිද්ධිය සම්බන්ධයෙන් දොම්පේ පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=92836", "Category": null, "Parent URL": null}