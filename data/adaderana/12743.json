{"Source": "Adaderana", "Timestamp": "December 10, 2010 08:46 am", "Headline": "පැරා ආසියාතික ක්‍රීඩා උළෙල 12 වැනිදා ඇරඹෙයි", "News Content": "ආබාධිත ක්‍රීඩක ක්‍රීඩිකාවන් සහභාගී වන පැරා ආසියාතික ක්‍රීඩා උළෙල එළඹෙන 12 වැනිදා චීනයේ ගුවැන්ෂු නුවර දී ආරම්භ වේ. කලාපයේ රටවල් 45 න් ක්‍රීඩක ක්‍රීඩිකාවන් පන්දහසක් මෙම ක්‍රීඩා උළෙලට සහභාගී වීමට නියමිතය. ක්‍රීඩා උළෙල සඳහා ක්‍රීඩා ඉසව් 18 ක් ඇතුළත් වන අතර ඉන් ඉසව් 9ක් සඳහා ශ්‍රී ලංකාව ද ක්‍රීඩක ක්‍රීඩිකාවන් 80 දෙනෙකු ඉදිරිපත් කර ඇති බව ආබාධිතයින්ගේ ක්‍රීඩා පිළිබඳ ජාතික සම්මේලනය පවසයි. ඒ සඳහා සහභාගී වීමට නියමිත ක්‍රීඩක ක්‍රීඩිකාවන් පිරිස අද(10) දිවයිනෙන් පිටත්ව යාමට නියමිත බව එම සම්මේලනය සඳහන් කරයි. පැරා ආසියාතික ක්‍රීඩා උළෙල එළඹෙන 12 වැනිදා සිට 19වැනිදා දක්වා පැවැත්වේ.", "URL": "https://sinhala.adaderana.lk/news.php?nid=12743", "Category": null, "Parent URL": null}