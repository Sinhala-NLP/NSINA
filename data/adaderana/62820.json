{"Source": "Adaderana", "Timestamp": "August 6, 2016 04:30 pm", "Headline": "මෛත්‍රීගෙන් සුබපැතුම්!", "News Content": "17 වසරකට පසුව ඔස්ට්‍රේලියාවට එරෙහිව ටෙස්ට් තරඟාවලි ජයග්‍රහණයක් ලබාගත් ශ්‍රී ලංකා ක්‍රිකට් කණ්ඩායමට ජනාධිපති මෛත්‍රිපාල සිරිසේන මහතා සිය සුබපැතුම් එක්කර තිබේ. සිය ට්විටර් ගිණුමේ සටහනක් තබමින් ජනාධිපතිවරයා මෙම සුබපැතුම් එක්කර ඇති බව සඳහන්ය. එහිදී ජනාධිපතිවරයා පෙන්වා දී ඇත්තේ මෙම ජයග්‍රහණය ඓතිහාසික ජයග්‍රහණයක් බවයි.මේ අතර හිටපු ක්‍රිකට් ක්‍රීඩක කුමාර් සංගක්කාරද සිය ට්විටර් ගිණුමේ සටහනක් තබමින් මෙම ජයග්‍රහණයට සුබපැතුම් එක්කර තිබේ.", "URL": "https://sinhala.adaderana.lk/news.php?nid=62820", "Category": null, "Parent URL": null}