{"Source": "Adaderana", "Timestamp": "October 24, 2016 06:12 pm", "Headline": "ඖෂධ සමාගම් ඖෂධ හිඟයක් ඇති කරන්න පුළුවන්", "News Content": "ඖෂධ සමාගම් ඖෂධ හිඟයක් ඇති කිරී‍මේ වුවමනා‍වෙන් කටයුතු කිරීමට ඉඩ ඇති බව ජාතික වෘත්තීය සමිති පෙරමුණේ සභාපති සමන් රත්නප්‍රිය මහතා පවසයි.ඒ මහතා මේ බව කියා සිටියේ අද (24) කොළඹ දී පැවති මාධ්‍ය හමුවකට එක්වෙමිනි.එහිදී ඔහු මෙසේද සඳහන් කළේය.ජාතික ඖෂධ ප්‍රතිපත්තියක් ‍ගෙන ඒ‍මේ අරමුණු කිහිපයක් පැවතුණා. ඒ තමා රටට අවශ්‍ය ඖෂධ ‍මොනවද කියලා තීරණය කරන එක, අත්‍යවශ්‍ය ඖෂධ විතරක් රට ඇතුළට ‍ගෙන්වීම, ඖෂධ ගබඩාකරණය නිවැරදි විදිහට කිරීම සහ ඖෂධවල මිල අඩු කරලා ජනතාවට දැරිය හැකි මිලට ඖෂධ ලබා දීම කියන කාරණා. මේවා අතරින් සමහර කරුණු ඉටු වුණත් මිල අඩු වීම කියන කාරණය ඉටු වු‍‍ණේ නෑ.ඇයි මිල අඩු කරන්න බැරි කියලා අපි දිගින් දිගටම ‍නිලධාරින්‍ ‍ගෙන් ප්‍රශ්න කළා. ‍මොකද ජනතාවට දැ‍නෙන‍්‍‍‍නෙ ඖෂධ මිල අඩු වීම කියන කාරණය.‍‍පසුගිය දවසක සෞඛ්‍ය අමාත්‍යවරයා‍‍‍‍‍‍‍ගේ සහ ‍‍සෞඛ්‍ය අමාත්‍යංශ‍යේ මැදිහත් වීම මත නිකුත් කළ ගැස‍ට් නි‍වේදන‍යේ ඖෂධ 48ක මිල අඩු කළ යුතු බව සඳහන් ‍වෙනවා. ඒත් ඖෂධ සමාගම්, එම සමාගම් අයිති ආණ්ඩු ප්‍රශ්නයක් ඇති කරන්න උත්සාහ ගන්නවා. ඔවුන් පිරිසක් අමාත්‍යවරයා‍‍‍‍‍‍‍ හම්බුණා. ජාතික ඖෂධ නියාමන අධිකාරි‍යේ සභාපති හම්බුණා. ‍‍සෞඛ්‍ය ‍‍ලේකම් හම්බුණා. එයාලා කියන්‍‍නේ ‍මේ මිලට දුන්‍‍නොත් ලාභය අඩු වෙනවා ඒ නිසා ඒ මිලට ‍‍දෙන්න බැහැ කියලා. ඖෂධ සමාගම් කරන්‍‍‍‍නේ අඩු මිලට නිෂ්පාදනය කරන ඖෂධ වැඩි මිලට විකුණලා පරම්පරා ගණනකට බිලියන ගණනක ධනය උපයන එක. ඔවුන් වැඩ කරන්‍‍නේ ලාභය ගැන මිසක් ජනතාව ගැන හිතලා ‍නෙ‍මෙයි.ඖෂධ සමාගම් ඖෂධ හිඟයක් ඇති කිරී‍මේ වුවමනා‍වෙන් කටයුතු කරන්න ඉඩ ති‍යෙනවා. රජ‍‍යේ ඔසුසල් මිල අඩු කරලා ‍දෙනවා. ඒත් ‍‍පෞද්ගලික ආයතන වැඩි මිලට ඖෂධ විකුණනවා. මෙ‍හෙම දිගින් දිගටම ක‍ළොත් සෞඛ්‍ය ‍‍අමාත්‍යංශ‍යට අපි කියනවා මේවාට වැටලීම් කරන්න කියලා.", "URL": "https://sinhala.adaderana.lk/news.php?nid=65371", "Category": null, "Parent URL": null}