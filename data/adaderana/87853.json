{"Source": "Adaderana", "Timestamp": "April 23, 2018 08:56 am", "Headline": "දිස්ත්‍රික් ලේකම් කාර්යාලයේ නිලධාරිනියකගේ නිවසින් ලක්ෂ ගණනක රන් භාණ්ඩ සොරා ගත් කත කොටුවෙයි", "News Content": "බදුල්ල දිස්ත්‍රික් ලේකම් කාර්යාලයේ නිලධාරිනියකගේ නිවසෙන් රුපියල් එක් ලක්ෂ පහලොස් දහසක් (115,000) ක් වටිනා ස්වර්ණාභරණ සොරා ගත් කාන්තාවක් අත්ඩංගුවට ගත් බව බදුල්ල පොලීසිය පවසයි. ඇය එම නිවසේ මෙහෙකාරියක සේ සේවය කර ඇති අතර නිවෙස් හිමි කාන්තාවට ඇතිවු සැකය මත පොලීසියට කරන ලද පැමිණිල්ලට අනුව මෙම මෙහෙකාරිය ඊයේ (22)අත්ඩංගුවට ගත් බව පොලිසිය සඳහන් කරයි. ඇගෙන් ප්‍රශ්න කිරිමේදි ඇය විසින් සොරකම් කරන ලද ස්වර්ණාභරණ බදුල්ලේ පුද්ගලික බැංකුවටකට හා උකස් ආයතනයක තබා මුදල් ලබාගත් කුවිතාන්සි හමුවු බව පොලීසිය කියයි. අධිකරණයට කරුණු වාර්තා කිරිමෙන් පසු එම ස්වර්ණාභරණ එම ආයතනවලින් ලබා ගැනීමට කටයුතු කරන බව පොලීසිය සඳහන් කරයි. 48 හැවිරිදි සැකකාරිය බදුල්ලේම පදිංචිකාරියක් බවද පොලිසිය සඳහන් කරයි. බදුල්ල පොලිස් අධිකාරී ධම්මික වීරසේකර හා බදුල්ල මූලස්ථාන ප්‍රධාන පොලිස් පරීක්ෂක විපුල තෙන්නකෝන් යන මහත්වරුන්ගේ උපදෙස් මත අපරාධ විමර්ශන අංශයේ ස්ථානාධිපති පොලිස්පරික්ෂක එරික් රෝහිත මහතාගේ මෙහෙයවීමෙන් වැඩිදුර පරික්ෂණ පැවැත් වෙයි.", "URL": "https://sinhala.adaderana.lk/news.php?nid=87853", "Category": null, "Parent URL": null}