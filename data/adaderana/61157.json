{"Source": "Adaderana", "Timestamp": "June 16, 2016 12:12 pm", "Headline": " යෝෂිතට ඇප!", "News Content": "ගල්කිස්ස, මිහිදු මාවතේ ඉඩමක අයිතිය සම්බන්ධයෙන් ගල්කිස්ස මහේස්ත්‍රාත් අධිකරණයේ පෙනී සිටි හිටපු ජනපති මහින්ද රාජපක්ෂ මහතාගේ පුත්‍රයෙකු වන යෝෂිත රාජපක්ෂට අධිකරණය ඇප ලබාදී තිබේ.ඒ අනූව රුපියල් ලක්ෂ 10 බැගින් වූ ශරීර ඇප තුනක් මත ඔහු මුදා හැරීමට ගල්කිස්ස මහේස්ත්‍රාත් මොහොමඩ් සාබ්දීන් මහතා අද (16) නියෝග කර ඇත.පසුගියදා ලබාදුන් නොතීසියක් මත යෝෂිත රාජපක්ෂ අද අධිකරණයේ පෙනී සිටි අතර නඩු විභාගය ලබන අගෝස්තු 11 වැනිදා දක්වා කල් තැබිණ.", "URL": "https://sinhala.adaderana.lk/news.php?nid=61157", "Category": null, "Parent URL": null}