{"Source": "Adaderana", "Timestamp": "February 5, 2012 11:33 am", "Headline": "මහා පරිමාණයෙන් තණමල්විල මල් වික්ක දෙදෙනා අද අධිකරණයට", "News Content": "දෙහිවල පොලිස් ස්ථානයට ලද තොරතුරක් මත දෙහිවල බෙල්ලන්තර හංදිය ප‍්‍රදේශයේදි මහා පරිමාණ ගංජා ජාවාරමක යෙදි සිටින පුද්ගලයින් දෙදෙනෙකු අත්අඩංගුවට ගැනීමට පොලීසියට හැකිවී තිබේ. එහිදී අදාළ සැකකරුවන් දෙදෙනා සමග ගංජා කිලෝ 04 ක් හා ගංජා ප‍්‍රවාහනය සදහා යොදා ගත් කැබ් රථයක් ද අත්අඩංගුවට ගත් බව පොලීසිය පවසයි. අත්අඩංගුවට ගත් සැකකරුවන් ඕපනායක හා අවිස්සාවේල්ල ප‍්‍රදේශයේ පදිංචිකරුවන් බවට හඳුනාගෙන තිබේ. සැකකරුවන් හා අත්අඩංගුවට ගත් කැබ් රථය අද දින ගල්කිස්ස මහේස්ත‍්‍රාත් අධිකරණය වෙත ඉදිරිපත් කිරිමට නියමිතය. දෙහිවල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=21889", "Category": null, "Parent URL": null}