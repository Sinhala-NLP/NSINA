{"Source": "Adaderana", "Timestamp": "November 7, 2012 12:52 pm", "Headline": "මානව හිමිකම් ගැන කතා කරන්න නවනීදන් පිල්ලේ ලංකාවට එයි!", "News Content": "එක්සත් ජාතීන්ගේ මානව හිමිකම් පිළිබඳ මහකොමසාරිස් නවනීදන් පිල්ලේ ලබන ජනවාරි මාසයේදී ශ‍්‍රී ලංකාවේ සංචාරය කිරීමට නියමිත බව ඉන්දීය මාධ්‍ය වාර්තාකර තිබේ. ඉන්දියාවේ ද්‍රවිඩ මුන්නේත‍්‍රම් කලහම් පක්ෂයේ නියෝජිතයන් දෙදෙනෙක් නවනීදන් පිල්ලේ හමුවූ අවස්ථාවේ දී ඇය මේ බව පවසා ඇති බව ඉන්දීය මාධ්‍ය වාර්තා සඳහන් කරයි. ශ‍්‍රී ලංකාවේ මානව හිමිකම් කඩවීම් පිළිබඳ සාකච්ජා කිරීම සඳහා අදාළ නියෝජිතයින් දෙදෙනා නවනීදන් පිල්ලේ මහත්මිය හමුවී ඇති බව සඳහන්ය. කෙසේ වෙතත් ලබන ජනවාරි මාසයේ දී තමන් ශ‍්‍රී ලංකාවේ සංචාරය කරන බවත්, එම සංචාරයේ දී ශ‍්‍රී ලංකාවේ මානව හිමිකම් පිළිබඳ සාකච්ජා කිරීමට බලාපොරොත්තු වන බවත් ඇය පවසා ඇතැයි එම වාර්තා අනාවරණය කරයි.", "URL": "https://sinhala.adaderana.lk/news.php?nid=28987", "Category": null, "Parent URL": null}