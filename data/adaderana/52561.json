{"Source": "Adaderana", "Timestamp": "July 10, 2015 03:32 pm", "Headline": " කරූ නාමයෝජනා එපා කියයි", "News Content": "එක්සත් ජනතා නිදහස් සන්ධානයෙන් රත්නපුර දිස්ත්‍රීක්කයෙන් මැතිවරණය සඳහා තරඟ කිරීමට ලැබුණු නාමයෝජනා ප්‍රතික්ෂේප කිරීමට කරුණාරත්න පරණවිතාන මහතා තීරණය කර ඇතැයි වාර්තා වේ.ප්‍රතිපත්තිමය හේතුවක් මත හෙතෙම මෙම තීරණය ගෙන ඇතැයි දේශපාලන ආරංචි මාර්ග සඳහන් කරයි.කරුණාරත්න පරණවිතාන මහතා ශ්‍රීලනිපයේ රත්නපුර දිස්ත්‍රීක් සංවිධායකවරයා ලෙස කලක් කටයුතු කළ අතර පසුව කැනඩා‍වේ ටොරොන්ටෝහි ශ්‍රී ලංකා කොන්සල් ජනරාල්වරයා ලෙසද කටයුතු කළේය.ඉකුත් රාජපක්ෂ පාලනය නිමා කොට යහපාලනයක් ස්ථාපිත කිරීම සඳහා මෛත්‍රීපාල සිරිසේන ජනාධිපතිවරයාට තම පූර්ණ සහයෝගය ලබාදුන් පරණවිතාන මහතා මේවන විට ජනමාධ්‍ය අමාත්‍යංශයේ ලේකම්වරයා ලෙස කටයුතු කරයි.", "URL": "https://sinhala.adaderana.lk/news.php?nid=52561", "Category": null, "Parent URL": null}