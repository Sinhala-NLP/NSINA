{"Source": "Adaderana", "Timestamp": "September 11, 2019 09:39 am", "Headline": "කසල කිලෝ 18000 ක් STF මෙහෙයුමකින් වත්තල දී අල්ලයි", "News Content": "මිනිස් පරිභෝජනයට නුසුදුසු කසල තේ කිලෝ ග්‍රෑම් 18000ක් සමඟ සැකකරුවෙකු වත්තල ප්‍රදේශයේදී අත්අඩංගුවට ගෙන තිබේ. ඒ පොලිස් විශේෂ කාර්ය බලකා සංවිධානාත්මක අපරාධ මර්දන ඒකකයේ නිලධාරින් සිදුකළ වැටලීමකදියී. ඊයේ(10) පස්වරු 4.30ට පමණ පොලිස් විශේෂ කාර්ය බලකා සංවිධානාත්මක අපරාධ මර්දන ඒකකයේ නිලධාරින් විසින් වත්තල ශ්‍රී වික්‍රම මාවත ප්‍රදේශයේ පිහිටි පුද්ගලික සමාගමකට අයත් ගබඩාවක් වටලනු ලැබීය. එහිදි මිනිස් මිනිස් පරිභෝජනයට නුසුදුසු කසල තේ කිලෝ ග්‍රෑම් 18000ක් සහ තරාදි 2ක් සමඟ සැකකරුවෙකු අත්අඩංගුවට ගෙන තිබේ. අත්අඩංගුවට ගත් ගබඩාව භාර සැකකරු 50 හැවිරිදි වියේ පසුවන වෙලම්බොඩ ප්‍රදේශයේ පදිංචිකරුවෙක්. සැකකරු වතත්ල පොලිසියට භාර දී ඇති අතර ඔහුට ඇප බැඳුම්කරයක් මත අධිකරණයේ පෙනී සිටින දන්වා මුදා හැර තිබේ. සිද්ධිය සම්බන්ධයෙන් අද(11) දින වැලිසර මහේස්ත්‍රාත් අධිකරණට කරුණු වාර්තා කිරීසට නියමිතයි. වත්තල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=118830", "Category": null, "Parent URL": null}