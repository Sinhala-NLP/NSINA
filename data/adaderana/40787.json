{"Source": "Adaderana", "Timestamp": "January 31, 2014 03:34 pm", "Headline": "සුඩාන බාධාව ඉවත් කරයි", "News Content": "දකුණු සුඩානයට ශ්‍රමිකයින් යැවීම සඳහා පනවා තිබු තාවකාලික තහනම ඉවත් කර තිබේ. විදේශ සේවා නියුක්ති කාර්යාංශය පවසන්නේ දකුණු සූඩාන රජය සහ කැරලිකරුවන් අතර පැවති ගැටුම්කාරී තත්ත්වය හේතුවෙන් එරටට ශ්‍රමිකයින් පිටත් කර හැරීම තාවකාලිකව නවතා තිබු බවයි. මේ වන විට දකුණු සුඩානය තුළ සාමකාමී වාතාවරණයක් ගොඩනැගීම හේතුවෙන් ශ්‍රී ලාංකික ශ්‍රමිකයින්ට එරට රැකියා සඳහා යාමට හෙට සිට අවසර ලබාදෙන බව ශ්‍රී ලංකා විදේශ සේවා නියුක්ති කාර්යාංශය සඳහන් කළේය. කෙසේ වෙතත් දකුණු සූඩානයේ යළිත් ගැටුම්කාරී තත්ත්වයක් ඇති වුවහොත් ඒ පිළිබඳ නිරන්තර අවධානයෙන් පසු වන බව ද කාර්යාංශය කියා සිටියි.", "URL": "https://sinhala.adaderana.lk/news.php?nid=40787", "Category": null, "Parent URL": null}