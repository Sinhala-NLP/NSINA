{"Source": "Adaderana", "Timestamp": "June 9, 2013 07:14 pm", "Headline": "ලංකාව 138න් නවතියි", "News Content": "චැම්පියන්ස් ලීග් ක්‍රිකට් තරගාවලියේ නවසීලන්තයට එරෙහිව පැවැත්වෙන තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම ලකුණු 138ට සීමා විය. එහිදී කුමාර් සංගක්කාර ලකුණු 68ක් ලබා ගත් අතර සෙසු පිතිකරුවන් අඩු ලකුණු සංඛ්‍යාවකට දැවී ගියේය. එංගලන්තයේ කාඩිෆ් හී පැවැත්වෙන මෙම තරගයේ කාසියේ වාසිය හිමිකරගත් ඇන්ජලෝ මැතිව්ස් පළමුවෙන් පන්දුවට පහරදීමට තීරණය කළත් පළමු පන්දුවෙන්ම කුසල් ජනිත් පෙරේරා නවසීලන්ත කණ්ඩායම දවා ගැනීමට සමත් විය. එතැන් සිට කඩුලු එකින් එක බිඳ හෙළමින් නවසීලන්ත ක්‍රීඩකයින් ශ්‍රී ලංකා කණ්ඩායම විශාල ලකුණු සංඛ්‍යාවක් කරායාම සඳහා තබා තිබූ බලාපොරොත්තු පන්දුවාර 37.5කදී නැතිකර දමන්නට සමත්විණ. ශ්‍රී ලංකා කණ්ඩායම වෙනුවෙන් කුමාර් සංගක්කාර ලබාගත් ලකුණු 68 හැරුණු විට තිලකරත්න ඩිල්ෂාන් ලකුණු 20ක්, තිසර පෙරේරා ලකුණු 15ක්, ලබා ගැනීමට සමත් වූහ. සෙසු පිතිකරුවන් සියලු දෙනාට ලකුණු 10 සීමාවවත් ඉක්මවා යාමට නොහැකි විය. පන්දු යැවීමේදී නවසීලන්ත කණ්ඩායමේ මිචෙල් මැක්ලෙන්ගන් ලකුණු 43ට කඩුලු 4ක් බිඳ හෙළන ලදී.", "URL": "https://sinhala.adaderana.lk/news.php?nid=34776", "Category": null, "Parent URL": null}