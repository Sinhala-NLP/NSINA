{"Source": "Adaderana", "Timestamp": "August 22, 2017 02:55 pm", "Headline": "සිරියාවේ සිවිල් වැසියන් 42 ක් මිය යයි?", "News Content": "සිරියාවේ රකා ප්‍රදේශයට එල්ල වූ ගුවන් ප්‍රහාරවලින් සිවිල් වැසියන් 42 දෙනෙකු මියගොස් ඇති බව මානව හිමිකම් ක්‍රියාකාරීන් පවසයි. අමෙරිකානු ඒකාබද්ධ හමුදා විසින් මෙම ගුවන් ප්‍රහාර එල්ල කර ඇති බව ඔවුන් පවසයි. ප්‍රහාරයෙන් මියගිය පිරිස අතර කුඩා ළමුන් 19 දෙනෙකු සහ කාන්තාවන් 12 දෙනෙකු වන බව සඳහන් වෙයි. රකා ප්‍රදේශයේ අයි.එස්. සටන්කාමීන් ඉලක්ක කර ගනිමින් අමෙරිකානු ඒකාබද්ධ හමුදා සිදු කරන ගුවන් ප්‍රහාරවලදී සිවිල් වැසියන් විශාල වශයෙන් මිය යන බව මානව හිමිකම් ක්‍රියාකාරීන් පෙන්වා දෙයි.", "URL": "https://sinhala.adaderana.lk/news.php?nid=76558", "Category": null, "Parent URL": null}