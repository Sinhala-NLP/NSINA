{"Source": "Adaderana", "Timestamp": "February 16, 2017 06:35 pm", "Headline": "ව්‍යවස්ථා සම්පාදක අනුකමිටු 6 න් ඒකාබද්ධ විපක්ෂය ඉවතට ", "News Content": "ආණ්ඩුක්‍රම ව්‍යවස්ථා සම්පාදක අනුකමිටු හයෙන් ඒකාබද්ධ විපක්ෂය ඉවත් වීමට තීරණය කළ බව පාර්ලිමේන්ත්‍ර මන්ත්‍රී බන්දුල ගුණවර්ධන මහතා පැවසීය. අද (16) පැවති ඒකාබද්ධ විපක්ෂයේ මාධ්‍ය හමුව අමතමින් මන්ත්‍රීවරයා මේ බව පවසා සිටියේ ය. තමා සභාපතීත්වය දැරූ මුදල් පිළිබඳ අනුකාරක සභාව හැර අනෙකුත් අනුකාරක කමිටු විසින් ෆෙඩරල් යෝජනා සහිත යෝජනාවක් සකස් කරමින් ඇති බවත් තම පක්ෂය සත්භාවයෙන් ඉටු කළ කිසිදු කරුණක් පිළිබඳ ඇගයීමක් මෙහිදී සිදු නොවු බවත් බන්දුල ගුණවර්ධන මහතා පැවසීය. ඉතා පැහැදිලි ලෙසම ඒකාබද්ධ විපක්ෂය රටේ ඒකීයභාවය හා භෟමික අඛණ්ඩතාවයට හානි වන කිසිදු ආණ්ඩුක්‍රම ව්‍යවස්ථාවකට එකඟ නොවන බව රටේ මහජනයාට දැනුම් දී ඇති බවත් එසේ තිබිය දී ඉතා සුළු පිරිසගේ ජාතිවාදී යොජනා අනුව නැවත වරක් රටේ ජනවර්ග අතර ගැටුම් ඇති වෙන ආණ්ඩුක්‍රම ව්‍යවස්ථාවන් කිසිවිටකත් එකඟ නොවන බව ද මන්ත්‍රීවරයා මෙහිදී කියා සිටියේ ය.", "URL": "https://sinhala.adaderana.lk/news.php?nid=69724", "Category": null, "Parent URL": null}