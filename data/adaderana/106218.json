{"Source": "Adaderana", "Timestamp": "March 17, 2019 02:24 pm", "Headline": "වල දමා තිබු හෂීස් තොගයක් මන්නාරමෙන් මතු වෙයි", "News Content": "මන්නාරම හුනෛයිස් නගර් ප්‍රදේශයේ තිබී හෂීස් මත්ද්‍රව්‍ය කිලෝ ග්‍රෑම් එකක තොගයක් නාවික හමුදාව විසින් සොයාගෙන තිබේ. ප්‍රදේශයේ පාමුර සංචාරයක නිරත වූ වයඹ නාවික විදානයට අනුයුක්ත නාවිකයින් පිරිසක් විසින් වළදමා තිබූ මෙම මත්ද්‍රව්‍ය තොගය සොයාගෙන ඇති බව නාවික හමුදාව සඳහන් කළේය. සිද්ධියට අදාළ සැකකරුවන් අත්අඩංගුවට ගෙන නොමැති අතර මත්ද්‍රව්‍ය ඉදිරි නීතිමය කටයුතු සදහා පොලිස් මත්ද්‍රව්‍ය නාශක කාර්යාංශය වෙත භාර දී තිබේ.", "URL": "https://sinhala.adaderana.lk/news.php?nid=106218", "Category": null, "Parent URL": null}