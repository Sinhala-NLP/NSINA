{"Source": "Adaderana", "Timestamp": "June 23, 2017 11:28 am", "Headline": " වත්මන් පරපුර යළි ආගමික ස්ථාන වෙත සමීප කළ යුතුයි", "News Content": "අනෙකුත් ආගමික දර්ශනයන්ට හිමි ස්ථානය සුරක්ෂිත කරමින් බෞද්ධ ආගමික පරිසරයක් තුළ යහපත් සමාජයක් ගොඩනැගීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා ප්‍රකාශ කරන්නේ සමාජයේ බොහෝ පීඩාකාරී ගැටළුවලට ආගමික දර්ශනය තුළ විසඳුම් තිබෙන බවයි.එබැවින් යහපත් සමාජයක් ගොඩනැගීමේ කාර්යයේදී වත්මන් පරපුර යළි ආගමික ස්ථාන වෙත සමීප කිරීමේ අවශ්‍යතාව ජනාධිපති මෛත්‍රීපාල සිරිසේන මහතා පෙන්වා දී තිබේ.ජනාධිපතිවරයා මේ බව ප්‍රකාශ කළේ පොළොන්නරුව, ලක්ෂඋයන, වේළුවන විවේකාරාම විහාරස්ථානයේ නව සංඝාවාසය සගසතු කොට පූජා කිරීම වෙනුවෙන් ඊයේ (22) පස්වරුවේ පැවැති උත්සවයේදීය.විහාරාධිපති පූජ්‍ය මාපාකඩවැව රතනලංකාර හිමි ඇතුළු මහා සංඝරත්නය සහ දේශපාලනඥයින් පිරිසක් ද එම අවස්ථාවට සහභාගී වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=74485", "Category": null, "Parent URL": null}