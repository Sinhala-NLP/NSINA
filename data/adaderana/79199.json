{"Source": "Adaderana", "Timestamp": "October 27, 2017 03:48 pm", "Headline": "විශ්වවිද්‍යාල ප්‍රමිතියට කිරිඇල්ලගෙන් අලුත් පනතක්", "News Content": "මෙරට විශ්වවිද්‍යාලවල ප්‍රමිතිය සම්බන්ධයෙන් නව පනතක් හඳුන්වාදීමට කටයුතු කරන බව උසස් අධ්‍යාපන අමාත්‍ය ලක්ෂ්මන් කිරිඇල්ල මහතා පවසයි. ලෝක බැංකු ආධාර යටතේ ඊට අදාළ කටයුතු සිදුකරන බව අමාත්‍යවරයා පවසයි. ආයුර්වේද හා පාරම්පරික වෛද්‍ය ක්‍රම පිළිබඳ කොළඹ පැවති ජාත්‍යන්තර සමුළුවට එක්වෙමින් අමාත්‍ය ලක්ෂ්මන් කිරිඇල්ල මහතා මෙම අදහස් පළ කළේය. ලබන වසරේ දී නව වෛද්‍ය පීඨ තුනක් ආරම්භ කිරීමට පියවර ගන්නා බව ද ලක්ෂ්මන් කිරිඇල්ල අමාත්‍යවරයා එහිදී කියා සිටියේය.", "URL": "https://sinhala.adaderana.lk/news.php?nid=79199", "Category": null, "Parent URL": null}