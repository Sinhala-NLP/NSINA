{"Source": "Adaderana", "Timestamp": "September 6, 2017 09:12 pm", "Headline": "අමාත්‍යවරුන්ගේ ප‍්‍රකාශයන් පක්ෂයේ නිල මතය නෙමේ ", "News Content": "එක්සත් ජාතික පක්ෂ අමාත්‍යවරුන් සිදුකරන විවිධ ප‍්‍රකාශ පක්ෂයේ නිල ප‍්‍රකාශ නොවන බව එක්සත් ජාතික පක්ෂ මහ ලේකම් අමාත්‍ය කබීර් හෂීම් මහතා පවසයි. පසුගියදා අමාත්‍ය සරත් ෆොන්සේකා මහතා හිටපු හමුදාපති ජනරාල් ජගත් ජයසූරිය මහතා සම්බන්ධයෙන් සිදු කළ ප‍්‍රකාශයක් පිළිබඳව මාධ්‍යවේදීන් යොමු කළ ප‍්‍රශ්නවලට පිළිතුරු දෙමින් සිරිකොත පක්ෂ මූලස්ථානයේ පැවති මාධ්‍ය හමුවකදී අමාත්‍යවරයා මෙම අදහස් පළ කළේය. මේ අතර අද(07) පැවති කැබිනට් රැස්වීමෙන් අනතුරුව මාධ්‍යවේදීන් යොමු කළ ප‍්‍රශ්නවලට පිළිතුරු දෙමින් අමාත්‍ය සරත් ෆොන්සේකා මහතා පවසා සිටියේ හමුදාවට අපකීර්තිය ගෙන දුන් නිලධාරීන් අතර හිටපු හමුදාපති ජනරාල් ජගත් ජයසූරිය මහතා ද සිටින බවයි. මේ අතර ශ්‍රේෂ්ඨාධිකරණයේ විභාග වන නඩුවකට සහභාගී වීම සඳහා පැමිණි සිටි පාර්ලිමේන්තු මන්ත‍්‍රී නාමල් රාජපක්ෂ මහතාගෙන් ද මාධ්‍යවේදීන් අමාත්‍ය සරත් ෆොන්සේකා මහතා සම්බන්ධයෙන් විමසා සිටියේය.", "URL": "https://sinhala.adaderana.lk/news.php?nid=77213", "Category": null, "Parent URL": null}