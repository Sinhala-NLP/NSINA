{"Source": "Adaderana", "Timestamp": "December 20, 2012 11:26 pm", "Headline": "නීතීඥවරු හෙට උද්ඝෝෂණයක", "News Content": "නීතීඥ සංගමය හෙට (21) පෙරවරු 9.00 අලුත්කඩේ උසාවි සංකීර්ණය අසල දී උද්ඝෝෂණයක් පැවැත්වීමට නියමිතය. ශ්‍රී ලංකා නීතීඥ සංගමයේ සභාපති ජනාධිපති නීතීඥ විජයදාස රාජපක්ෂ මහතාට සහ ජ්‍යේෂ්ඨ නීතීඥ ගුණරත්න වන්නිනායක මහතාට තර්ජනය කිරීමේ සිදුවීමට එරෙහිව මෙම උද්ඝෝෂණය පැවැත්වෙනු ඇති. හෙට දිනයේ දී පැවැත්වීමට කටයුතු යොදා තිබෙන මෙම උද්ඝෝෂණයට දිවයින පුරා සිටින සියලුම නීතීඥයින් නියෝජනය කරමින් නීතීඥයින් සහභාගී වන බව වාර්තා වේ.", "URL": "https://sinhala.adaderana.lk/news.php?nid=30112", "Category": null, "Parent URL": null}