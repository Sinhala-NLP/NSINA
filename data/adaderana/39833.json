{"Source": "Adaderana", "Timestamp": "December 24, 2013 04:36 pm", "Headline": "සහනාධාර පොහොර විකුණු ව්‍යාපාරිකයා අත්අඩංගුවේ ", "News Content": "සහනාධාර පොහොර වැඩි මිලට අලෙවි කරමින් සිටි ව්‍යාපාරිකයෙකු රත්නපුර දිස්ත්‍රික් පාරිභෝගික අධිකාරියේ නිලධාරින් කණ්ඩායමක් විසින් අත්අඩංගුවට ගෙන තිබේ. රත්නපුර කිරි ඇල්ල නගරයේ පොහොර අලෙවි ස‍්ථානයක් සම්බන්ධයෙන් සිදුකළ සෝදිසියකදී සැකකරු අත්අඩංගුවට ගැනීමට හැකිවී ඇති බව සඳහන් වෙයි. රජය විසින් සහනාධාර ලෙස වී ගොවින්ට ලබා දෙන රුපියල් 350 යූරියා පොහොර රුපියල් 1500ක මිලකට අදාළ ව්‍යාපාරිකයා විසින් අලෙවි කර ඇති බව වාර්තා වෙයි. සැකකරු රත්නපුර අතිරේක මහේස්ත්‍රාත්වරයා හමුවේ වරද පිළිගෙන ඇති අතර එහිදි රුපියල් 5000ක දඩ මුදලක් නියම කර මුදා හැර තිබේ.", "URL": "https://sinhala.adaderana.lk/news.php?nid=39833", "Category": null, "Parent URL": null}