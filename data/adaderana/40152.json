{"Source": "Adaderana", "Timestamp": "January 7, 2014 08:58 am", "Headline": "ළමා හිංසනයට එරෙහි ජාතික සැමරුම් දිනය අදයි ", "News Content": "ළමා හිංසනයට එරෙහි ජාතික දින සැමරුම් උත්සවය අද(07) දිනයේ පැවැත්වීමට ළමා සංවර්ධන හා කාන්තා කටයුතු අමාත්‍යාංශය තීරණය කර තිබේ. මීට සමගාමීව දැනුවත් කිරීමේ වැඩසටහනක් ලෙස පාසල් සිසු සිසුවියන් 1500කගේ පමණ සහභාගීත්වයෙන් නිදහස් චතුරස්‍රයේදී පාගමනක් ද සංවිධානය කර ඇති බව සඳහන් වෙයි. දරුවන් අපයෝජකයින්ගෙන් ආරක්ෂා කරගනිමින් දරුවන් සතු අයිතිවාසිකම් සුරක්ෂිත කරදීම අරමුණු කරගනිමින් මෙම වැඩසටහන් සංවිධානය කරන බව ළමා සංවර්ධන හා කාන්තා කටයුතු අමාත්‍ය තිස්ස කරලියැද්ද මහතා සඳහන් කළේය. මේ අතර ළමා අපචාරයන් සහ ළමා හිංසනයන් සම්බන්ධයෙන් ඇති නීති රීතිවල පවතින අඩුපාඩු සංශෝධනය කිරීමට ද මේ වසරේ පියවර ගන්නා බව තිස්ස කරලියැද්ද අමාත්‍යවරයා වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=40152", "Category": null, "Parent URL": null}