{"Source": "Adaderana", "Timestamp": "July 22, 2012 08:29 am", "Headline": "තවත් මාර්ග 100 ට ඒකාබද්ධ කාලසටහන්", "News Content": "බස්නාහිර පළාතේ තෝරාගත් තවත් මාර්ග සියයක ඒකාබද්ධ කාලසටහන් ක්‍රියාත්මක කිරීම ඉදිරි මාසයේ දී ආරම්භ කරන බව බස්නාහිර පළාත් ප්‍රවාහන අමාත්‍ය උපාලි කොඩිකාර මහතා පවසයි. කොළඹ, ගම්පහ සහ කළුතර දිස්ත්‍රික්කවල තෝරා ගත් මාර්ග 70 ක පමණ මේ වන විට ඒකාබද්ධ කාලසටහන් සාර්ථකව ක්‍රියාත්මක වන බව අද දෙරණ කළ විමසීමකදී උපාලි කොඩිකාර මහතා සඳහන් කළේය. අදාළ කාලසටහන් සම්බන්ධව ලංකා ගමනාගමන මණ්ඩලය ද විශාල සහයෝගයක් ලබාදෙන බව ද අද දෙරණ වෙත අදහස් දැක්වූ ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=25958", "Category": null, "Parent URL": null}