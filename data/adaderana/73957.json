{"Source": "Adaderana", "Timestamp": "June 6, 2017 12:45 pm", "Headline": "නාමල් ඇතුළු 3කට ඇප", "News Content": "මුදල් විශුද්ධීකරණය සම්බන්ධයෙන් වන නඩුවකට අදාලව පාර්ලිමේන්තු මන්ත්‍රී නාමල් රාජපක්ෂ මහතා ඇතුළු තිදෙනෙකුට මහාධිකරණය විසින් ඇප ලබා දී තිබේ. මහාධිකරණයේ පෙර ඇප නියෝගයක් අනුව කොළඹ මහේස්ත්‍රාත් අධිකරණය විසින් මෙලෙස ඇප ලබාදුන් බව අද දෙරණ අධිකරණ වාර්තාකරු සඳහන් කළේය. පාර්ලිමේන්තු මන්ත්‍රී නාමල් රාජපක්ෂ මහතාට අයත් සමාගමක් තවත් සමාගමක් සමඟ සිදුකළ ගනුදෙනුවකදී රුපියල් මිලියන 30ක මුදලක් අනිසි ලෙස ඉපැයීමෙන් මුදල් විශුද්ධීකරණ වැරදි සිදුකර ඇති බව ද නාමල් රාජපක්ෂ මහතා ඇතුළු විත්තිකරුවන්ට එරෙහිව අධිකරණයේ නඩු පවරා ඇති බව සඳහන් වෙයි.", "URL": "https://sinhala.adaderana.lk/news.php?nid=73957", "Category": null, "Parent URL": null}