{"Source": "Adaderana", "Timestamp": "May 1, 2019 09:08 am", "Headline": "අනතුරකින් පුද්ගලයින් දෙදෙනෙක් මරුට", "News Content": "අඹේපුස්ස-ත්‍රීකුණාමලය මාර්ගයේ ගල්මැටියාව ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. කැබ් රථයක් හා ටිපර් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු කැබ් රථයේ රියදුරු ඇතුළු පුද්ගලයින් පස් දෙනෙකු කන්තලේ රෝහලට ඇතුළත් කිරීමේ දී කැබ් රථ රියදුරු සහ තවත් අයෙකු මියගොස් තිබේ. මියගොස් ඇත්තේ සීදුව ප්‍රදේශයේ පදිංචිව සිටි 27 හැවිරිදි සහ 23 හැවිරිදි පුද්ගලයින් දෙදෙනෙකි. අනතුර සම්බන්ධයෙන් තඹලගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=109001", "Category": null, "Parent URL": null}