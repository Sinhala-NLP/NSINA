{"Source": "Adaderana", "Timestamp": "May 13, 2012 08:13 am", "Headline": "එළිමහන් සිරකඳවුර සංචාරකයින්ට ඇරෙයි", "News Content": "වීරවිල එළිමහන් සිරකඳවුර සංචාරක මධ්‍යස්ථානයක් බවට පත් කිරීමට සැලසුම් කර තිබේ. පුනරුත්ථාපන හා බන්ධනාගාර ප්‍රතිංස්කරණ අමාත්‍යාංශයේ ලේකම් ඒ.දිසානායක මහතා කියා සිටියේ අක්කර 160කින් පමණ යුත් එම බන්ධනාගාරයේ කොටසක් දෙස් විදෙස් සංචාරකයින් සඳහා වෙන්කරන බවයි. එහි කටයුතු සම්බන්ධයෙන් සොයා බැලීමට අද දිනයේ විෂය භාර අමාත්‍ය චන්ද්‍රසිරි ගජධීර මහතා ද වීරවිල බන්ධනාගාරයේ නිරීක්ෂණ චාරිකාවක නිරත වන බව ද දිසානායක මහතා අද දෙරණට කියා සිටියේය. මේ අතර අක්මීමන ප්‍රදේශයේ ස්ථාපිත කිරීමට නියමිත ගාල්ල බන්ධනාගාරයේ කටයුතු සම්බන්ධයෙන් සොයා බැලීමට ද අමාත්‍යවරයා ඇතුළු පිරිස ඊයේ අක්මීමන ප්‍රදේශයේ නිරීක්ෂණ චාරිකාවක නිරතවූ සඳහන් වේ.", "URL": "https://sinhala.adaderana.lk/news.php?nid=24202", "Category": null, "Parent URL": null}