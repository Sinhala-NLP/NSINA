{"Source": "Adaderana", "Timestamp": "August 21, 2016 12:29 pm", "Headline": "   ධීවර ගැටළු සාකච්ඡා කරන්න ඉන්දියා යන්න සූදානම්!", "News Content": "ඉන්දු - ශ්‍රී ලංකා ධීවර ගැටළුව සම්බන්ධයෙන් සාකච්ඡා කිරීම සඳහා මෙරට ධීවර නියෝජිතයින් පිරිසක් ලබන 25 වන දින ඉන්දියාවේ සංචාරයක නිරත වීමට නියමිතව තිබේ. ධීවර හා ජලජ සම්පත් සංවර්ධන අමාත්‍යාංශය සඳහන් කළේ ධීවර නියෝජිතයින් 12 දෙනෙකුගෙන් යුත් කණ්ඩායමක් මෙම සංචාරය සඳහා සහභාගී වීමට නියමිත බවයි.උතුරු සහ දකුණු ධීවරයින් නියෝජනය කරමින් මෙම නියෝජිත පිරිස තෝරාගෙන ඇති අතර ඉන්දු ලංකා ධීවර ගැටළුව පිළිබඳව ඉන්දීය බලධාරීන් සමග මොවුන් සාකච්ඡා කිරීමට සැලසුම් කර තිබේ.ඉන්දු ලංකා ධීවර ගැටළුව සම්බන්ධයෙන් සාකච්ඡා කිරීම සඳහා සැප්තැම්බර් මාසයේ දී ධීවර අමාත්‍ය මහින්ද අමරවීර මහතා සහ විදේශ කටයුතු අමාත්‍ය මංගල සමරවීර මහතා ද ඉන්දියාවේ සංචාරයක නිරත වීමට නියමිතය.", "URL": "https://sinhala.adaderana.lk/news.php?nid=63295", "Category": null, "Parent URL": null}