{"Source": "Adaderana", "Timestamp": "April 11, 2018 12:02 pm", "Headline": "ගාල්ලට ආපු සුළ‍ඟේ තරම මෙන්න", "News Content": "ගාල්ල - නෙළුව මහකන්ද ප්‍රදේශයට වැස්සත් සමඟ බලපෑ සුළඟ හේතුවෙන් ප්‍රදේශයේ තේ කර්මාන්තශාලවකට සහ අවට නිවාස කිහිපයකට හානි සිදුවී ඇතැයි ආපදා කළමනාකරණ ඒකකය පවසයි. ඊයේ (09) සවස 2.30 පමණ ඇතිවු මෙම තත්ත්වය ආඩාරදෙණිය තේ කම්හල් සමුහයේ ප්‍රධාන කාර්යාලයට සහ කර්මාන්තශාලාවට ඉන් දැඩි ලෙස හානි වී ඇති බව අද දෙරණ වාර්තාකරු පැවසීය. පරිඝනක ආධාරයෙන් ක්‍රියාකරන තේ නැටි ඉවත් කිරීමේ යන්ත්‍ර 20න් 11කට බරපතළ හානි සිදුවී ඇති බවද කර්මාන්ත ශාලාවේ අධ්‍යක්ෂ වෙත්තිනිගේ ගුණරත්න මහතා පැවසු අතර හානිය මේ වනතුරු ගණනය කර නොමැති බවද පැවසීය. කර්මාන්ත ශාලාව අවට නිවාස 8 කට මේ හේතුවෙන් හානිවී ඇත. සිද්දිය දුටු කර්මාන්ත ශාලාවේ සේවකයින් පවසන්නේ එක්වරම ඇතිවූ සුළඟත් සමඟ කර්මාන්ත ශාලාවේ වහලය ඉස්සී එහි සවිකර තිබු තහඩු ගැලවී ඇඹරී ගිය බවයි. මේ හේතුවෙන් කර්මාන්තශාලාවේ කටයුතු සියල්ලක්ම පහේ ඇනහිට ඇති අතර අවුරුදු සමයේ එකතුවූ සකසන ලද තේ කිලෝ 65000 පමණ ජලයෙන් හානිවී ඇතිබව අධ්‍යක්ෂවරයා වැඩි සඳහන් කර තිබේ.", "URL": "https://sinhala.adaderana.lk/news.php?nid=87286", "Category": null, "Parent URL": null}