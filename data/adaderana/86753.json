{"Source": "Adaderana", "Timestamp": "April 2, 2018 12:39 pm", "Headline": "උඩරට දුම්රිය මාර්ගයේ ගමනාගමන කටයුතු යථාතත්ත්වයට", "News Content": "උඩරට දුම්රිය මාර්ගයට ගසක් කඩා වැටීමෙන් ඇණහිට තිබු උඩරට දුම්රිය මාර්ගයේ ගමනාගමන කටයුතු යළි යථාතත්ත්වයට පත්කර ඇති බව නාවලපිටිය දුම්රිය පාලක මැදිරිය පවසයි. උඩරට දුම්රිය මාර්ගයේ ඉදල්ගස්හින්න හා ගලබොඩ දුම්රිය ස්ථාන දෙක අතර 93 වන සැතපුම් කණුව අසල දුම්රිය මාර්ගයට දිරාපත් වී තිබු මාර ගසක් කඩාවැටීමෙන් අද (02) උදෑසන 8.00 සිට පෙරවරු 10.00 පමණ වන තෙක් එම දුම්රිය මාර්ගයේ ගමනාගමන කටයුතු ඇණහිට තිබුණී. දුම්රිය මාර්ගයට කඩා වැටුණු මාර ගස කපා දුම්රිය මාර්ගයෙන් ඉවත් කිරීමෙන් පසු අද උදෑසන 10.30 ට පමණ එම මාර්ගයේ ගමනා ගමන කටයුතු යළි යථාතත්ත්වයට පත්වු බව නාවලපිටිය දුම්රිය පාලක මැදිරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=86753", "Category": null, "Parent URL": null}