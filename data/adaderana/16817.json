{"Source": "Adaderana", "Timestamp": "June 17, 2011 11:24 am", "Headline": "මාවතගම අනතුරේ මරණ ගණන 6 තෙක් ඉහළ යයි", "News Content": "කුරුණෑගල මාවතගම ප්‍රදේශයේ සිදුවු රිය අනතුරින් මියගිය සංඛ්‍යාව හය දක්වා ඉහළ ගොස් තිබේ. අද(17) අලුයම 4.30ට පමණ ලොරි රථයක් සහ ත්‍රිරෝද රථයක් එකිනෙක ගැටීමෙන් මෙම අනතුර සිදුව ඇත. අනතුරින් තුවාල ලැබු සිව් දෙනෙකු රෝහල වෙත ගෙන එන විටත් මියගොස් සිටි බව මාවතගම රෝහලේ ප්‍රකාශකයෙකු සඳහන් කළේය. බරපතල තත්ත්වයේ පසුවු තුවාලකරුවන් දෙදෙනෙකු කුරුණෑගල මහරෝහල වෙත මාරු කර යවා තිබුණි. ඔවුන් දෙදෙනා ද මියගොස් ඇති බව කුරුණෑගල රෝහලේ ප්‍රකාශකයෙකු ප්‍රකාශ කළ අතර අනතුරින් තුවාල ලබා ප්‍රතිකාර ලබමින් සිටි කුඩා දරුවා ද මෙසේ මරණයට පත්ව ඇති බව සඳහන්ය.", "URL": "https://sinhala.adaderana.lk/news.php?nid=16817", "Category": null, "Parent URL": null}