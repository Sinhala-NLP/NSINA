{"Source": "Adaderana", "Timestamp": "September 28, 2015 10:18 am", "Headline": "කොන්ත්‍රාත් ගුරුවරුන් 7 වන දිනටත් උපවාසයේ", "News Content": "කොන්ත්‍රාත් පදනම මත සේවය කරන ගුරුවරුන් පිරිසක් හත්වන දිනටත් වව්නියාව දකුණ කලාප අධ්‍යාපන කාර්යාලය ඉදිරිපිට උපවාසයක නිරත වේ.වව්නියාව සහ වැලිඔය ප්‍රදේශවල පාසල්වල ඉගැන්වීම් කටයුතු සිදු කරන ගුරුවරුන් පිරිසක් මෙලෙස උපවාසයේ නිරත වන බව අද දෙරණ වාර්තාකරු සඳහන් කළේය.කොන්ත්‍රාත් පදනම යටතේ ගුරුවරුන් 177 දෙනෙකු වව්නියාව සහ වැලිඔය ප්‍රදේශවල පාසල් තුළ වසර 06 කට වැඩි කාලයක් සේවයේ නිරත වන බව උපවාසකරුවන් පවසයි.තම සේවය ස්ථිර කර දෙන ලෙස පළාත් ප්‍රධාන අමාත්‍යවරයාගෙන්, අධ්‍යාපන අමාත්‍යාංශයෙන්, අග්‍රාමාත්‍ය කාර්යාලයෙන් හා ජනාධිපති ලේකම් කාර්යාලයෙන් ඉල්ලීම් කරනු ලැබූ බව ද කිසිවෙකුත් තම සේවය ස්ථීර කිරීමට පියවර ගෙන නොමැති බව ඔවුන් කියයි.", "URL": "https://sinhala.adaderana.lk/news.php?nid=54122", "Category": null, "Parent URL": null}