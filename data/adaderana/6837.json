{"Source": "Adaderana", "Timestamp": "February 20, 2010 03:33 pm", "Headline": "කොක්ගල්ඔය ඇළේ ජලය භාවිතා කරන්න එපා", "News Content": "හම්බන්තොට, අම්බලන්තොට ප්‍රදේශීය ලේකම් කොට්ඨාශයට අයත් කොක්ගල්ඔය ඇළේ ජලය පරිහරණය කිරීමෙන් වළකින ලෙස දිස්ත්‍රික් සෞඛ්‍ය සේවා අධ්‍යක්ෂවරයා පළාතේ ජනතාවට නියෝග කර තිබේ. මෙම ඇළට වස වර්ග මිශ්‍ර වී ඇත්ද යන්න සොයාබැලීම සඳහා මේ වනවිටත් පරීකෂණයක් ආරම්භ කර ඇති බව හම්බන්තොට දිස්ත්‍රික් සෞඛ්‍ය සේවා අධ්‍යක්ෂ උපාලි කරුණාරත්න මහතා පවසා සිටියේය. ජලය නෑමෙන් සහ බීමෙන් වලකින ලෙස අධ්‍යක්ෂවරයා ජනතාවගෙන් ඉල්ලා සිටියි. මේ වනවිට ජල සාම්පල පරීක්ෂණ කටයුතු සඳහා යොදාගෙන ඇති බව ද ඔහු ප්‍රකාශ කළේය. අද අලුයම එම ඇළේ විශාල වශයෙන් මසුන් මියගොස් සිටි බව\"අද දෙරණ\"වාර්තාකරු සඳහන් කළේය.", "URL": "https://sinhala.adaderana.lk/news.php?nid=6837", "Category": null, "Parent URL": null}