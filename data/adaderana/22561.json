{"Source": "Adaderana", "Timestamp": "March 4, 2012 08:28 am", "Headline": " කාසියේ වාසිය ඕස්ට්‍රේලියාවටයි", "News Content": "සී.බී. කුසලාන තුන්කොන් එක්දින ක්‍රිකට් තරගාවලියේ ශ්‍රී ලංකාව සහ ඕස්ට්‍රේලියාව අතර අද(02) ඕස්ට්‍රේලියාවේ බ්‍රිස්බර්න් ක්‍රීඩාංගණයේ දී පැවැත්වෙන අවසන් තරගාවලියේ පළමු තරගය වෙනුවෙන් කාසියේ වාසිය දිනාගැනීමට ඕස්ට්‍රේලියානු කණ්ඩායම සමත්විය. ඒ අනුව ප්‍රථමයෙන් පන්දුවට පහරදීමට ඕස්ට්‍රේලියානු කණ්ඩායම තීරණය කර ති‍බේ. කාසියේ වාසිය දිනාගැනීමෙන් පසුව ඔස්ට්‍රේලියානු නායක මයිකල් ක්ලාක් කියා සිටියේ අද තරගය සඳහා ඉතා හොඳ තණතීරුවක් ලැබී ඇති බවයි. ඔස්ට්‍රේලියානු කණ්ඩායමේ වෙනස්කම් කිහිපයක් සිදුකර ඇති අතර ෆොරෙස්ට් සහ ක්ලින්ට් මැකේ ද කණ්ඩායමෙන් ඉවත් කර ඇති අතර බ්‍රෙට් ලී මෙම තරගය සඳහා ක්‍රීඩා කරයි. එසේම ශ්‍රී ලංකා කණ්ඩායමේ තිසර පෙරේරා සහ ඇන්ජලෝ මැතිව්ස් ආබාධ හේතුවෙන් කණ්ඩායමට ක්‍රීඩා නොකරන අතර පර්විෂ් මහරූෆ් අද තරගයට ඇතුළත්ය.", "URL": "https://sinhala.adaderana.lk/news.php?nid=22561", "Category": null, "Parent URL": null}