{"Source": "Adaderana", "Timestamp": "December 5, 2011 12:14 pm", "Headline": " නායකත්වයට තරග කරන්න සූදානම්", "News Content": "තමා එක්සත් ජාතික පක්ෂ නායකත්වයට තරග කරන බව එ.ජා.ප නියෝජ්‍ය නායක කරූ ජයසූරිය මහතා පවසයි. අද විශේෂ මාධ්‍ය නිවේදනයක් නිකුත් කරමින් හෙ‍තෙම මේ බව සඳහන් කර තිබේ. පක්ෂය තුළ ප්‍රජාතන්ත්‍රවාදය,විනිවිදභාවය හා ක්‍රියාකාරී විපක්ෂයක් ගොනනඟා ගැනීම සඳහා කාලයක් තිස්සේ ප්‍රතිසංස්කරණ ඉල්ලා සිටිමින් දැවැන්ත අරගලයක් කළ බව කරූ ජයසූරිය මහතා පෙන්වාදෙයි. විපක්ෂ නායක රනිල් වික්‍රමසිංහ මහතා සමග මේ පිළිබඳ දිගින් දිගටම සාකච්ඡා කළද එකී සියලු උත්සාහයන් ව්‍යර්ථවූ බව ඉතා කනගාටුවෙන් යුතුව වුවද ප්‍රකාශ කළ යුතුව ඇතැයි ඔහු සඳහන් කරයි. නිදහස් අදහස් ප්‍රකාශ කිරීම හා ප්‍රජාතන්ත්‍රවාදය පිළිබඳ දේශනා තිබ්බද තම පක්ෂය තුළ එය අත්දකින්නට නොමැති බව හෙතෙම කියා සිටියි. එක් පුද්ගලයකු හෝ සුළු කණ්ඩායමකගේ ක්‍රියාවන් හේතුවෙන් පක්ෂය විනාශවීයාම තව දුරටත් බලා සිටිය නොහැකි නිසාවෙන් මෙම තීරණය ගත් බව ජයසූරිය මහතා සිය නිවේදනයෙන් වැඩිදුරටත් පෙන්වා දී තිබේ. එම සම්පූර්ණ නිවේදනය ඉහතින් දක්වා තිබේ.", "URL": "https://sinhala.adaderana.lk/news.php?nid=20475", "Category": null, "Parent URL": null}