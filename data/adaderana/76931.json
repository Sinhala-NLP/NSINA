{"Source": "Adaderana", "Timestamp": "August 31, 2017 12:24 pm", "Headline": "දෝණිගේ 300 වන එක්දින තරගය අද ", "News Content": "ඉන්දීය කණ්ඩායමේ කඩුලු රකින ක්‍රීඩක මහේන්ද්‍ර සිං දෝණි අද(31) සිය තුන්සීය වන එක්දින ක්‍රිකට් තරගයට සහභාගී වෙයි. ශ්‍රී ලංකා කණ්ඩායම සමඟ පැවැත්වෙන එම තරඟයේදී දෝණි කඩුලු රකින්නෙකු ලෙස එක්දින තරඟයකදී වැඩිම කඩුලු සංඛ්‍යාවක් බිඳ හෙළු ක්‍රීඩකයා බවට පත්වීමේ ලෝක වාර්තාව තැබීමට සූදානමින් පසුවන බව වාර්තා වෙයි. මේ වන විට දෝණි එක්දින කඩුලු 99ක් දවා ගනිමින් ශ්‍රී ලංකා හිටපු කඩුලු රකින ක්‍රීඩක කුමාර් සංගක්කාර සමඟ සම තත්ත්වයේ පසු වෙයි. ඒ අනුව අද පැවැත්වෙන තරඟය ඉන්දීය කණ්ඩායමේ හිටපු නායකයෙකු ද වන මහේන්ද්‍ර සිං දෝණිට ඉතා වැදගත් තරඟයක් වනු ඇති බව ක්‍රීඩා විචාරකයින් පෙන්වා දෙයි. මේ දක්වා දෝණි එක් දින තරග 299 කදී ලකුණු 9608ක් ලබාගෙන ඇති අතර ඊට ශතක 10ක් සහ අර්ධ ශතක 65ක් ඇතුළත් වෙයි.", "URL": "https://sinhala.adaderana.lk/news.php?nid=76931", "Category": null, "Parent URL": null}