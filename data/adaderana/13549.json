{"Source": "Adaderana", "Timestamp": "January 17, 2011 09:20 am", "Headline": "බදුරලියෙන් නීති විරෝධී ගිනි අවි 15 ක්", "News Content": "පසුගිය දින දෙක තුළ සිදුකෙරුණු මෙහෙයුමකින් බදුරලිය පොලිස් වසමේ නීති විරෝධී ලෙස තබාගෙන සිටි ගිනි අවි 15ක් පොලිසිය විසින් සිය භාරයට ගෙන තිබේ. වන සතුන් දඩයම් කිරීම ඇතුළු නීති විරෝධී කටයුතු වලට මෙම ගිනි අවි භාවිත කර ඇතැයි ද යන්න පිළිබඳව පරීක්ෂණ ආරම්භ කර ඇති බව පොලිසිය සඳහන් කරයි. අදාළ මෙහෙයුම් වලදි සැකකරුවන් සිව් දෙනෙකු ද අත් අඩංගුවට ගෙන ඇති අතර තවත් සැකකරුවන් කිහිපදෙනෙකු අත් අඩංගුවට ගැනීම සඳහා පොලිසිය විසින් පරීක්ෂණ ආරම්භ කර තිබේ. පොලිස් භාරයට ගෙන ඇති ගිනි අවි අතර බඳින ගිනි අවි , පතොරොම් ගිනි අවි සහ , රයිෆලයක් ද වන බව පොලිසිය සඳහන් කරයි.", "URL": "https://sinhala.adaderana.lk/news.php?nid=13549", "Category": null, "Parent URL": null}