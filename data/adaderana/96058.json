{"Source": "Adaderana", "Timestamp": "September 13, 2018 07:05 pm", "Headline": "අත්අඩංගුවට ගන්න තියෙන්නේ අර්ජුන මහේද්‍රන් විතරයි", "News Content": "මහ බැංකු බැඳුම්කර සිද්ධියේදී රජය සියයට 90 ක් සාර්ථක බවත් අත්අඩංගුවට ගැනීමට සිටින්නේ මහ බැංකුවේ හිටපු අධිපති අර්ජුන මහේන්ද්‍රන් මහතා පමණක් බව නියෝජ්‍ය අමාත්‍ය රංජන් රාමනායක මහතා පවසයි. අද (13) අල්ලස් කොමිසමට පැමිණි අවස්ථාවේදී මාධ්‍යවේදීන් හමුවේ නියෝජ්‍ය අමාත්‍යවරයා මේ බව ප්‍රකාශ කළේය. දයාසිරි ජයසේකර මන්ත්‍රීවරයා විසින් පාර්ලිමේන්තුවේදී සහ ඉන් පටතදී තවත් මන්ත්‍රීවරුන් 118 දෙනෙකු පර්පෙචුවල් ට්‍රෙෂරීස් සමාගමෙන් මුදල් ලබාගෙන ඇති බවට සඳහන් කළ බවත් දයාසිරි ජයසේකර මන්ත්‍රීවරයා , සූජීව සේනසිංහ මන්ත්‍රීවරයා සහ රවී කරුණානායක යන මන්ත්‍රීවරුන්ගේ නම් පමණක් සඳහන් වූ බවද නියෝජ්‍ය අමාත්‍යවරයා පැවසීය. මේ සම්බන්ධයෙන් මාධ්‍ය මඟින් ප්‍රචාරය නව විට එම පිරිසට එරෙහිව පැමිණිල්ලක් නොදැමීම සම්බන්ධයෙන් විවිධ චෝදනා එල්ල වූ බවත් ප්‍රථම වතාවට ආණ්ඩුවක් තිබෙන විට එම ආණ්ඩුවේ ඇමතිවරුන් තිදෙනෙකුට එරෙහිව අල්ලස් කොමිසමට පැමිණිල්ලක් සිදුකර ඇති බවද ඒ මහතා පැවසීය.", "URL": "https://sinhala.adaderana.lk/news.php?nid=96058", "Category": null, "Parent URL": null}