{"Source": "Adaderana", "Timestamp": "April 4, 2019 07:52 pm", "Headline": "ගංජා තොගයක් කටුනායක දී අත්අඩංගුවට", "News Content": "ගංජා තොගයක් නීතිවිරෝධී ලෙස කටාර් රාජ්‍යය වෙත රැගෙන යෑමට තැත් කළ ශ්‍රී ලාංකික ගුවන් මගියෙකු ගුවන්තොටුපළ පිටත්වීමේ පර්යන්තයේ දී රේගු මත්ද්‍රව්‍ය පාලන අංශයේ නිලධාරීන් පිරිසක් විසින් අත්අඩංගුවට ගෙන තිබේ. අදාළ සැකකරු පුත්තලම ප්‍රදේශයේ පදිංචි 25 හැවිරිදි තරුණයෙකි . ඔහු අද(04) දහවල් 11.25 ට කටාර් ගුවන් සේවයේ කිව්.ආර්.- 665 දරන ගුවන් යානයෙන් කටාර් රාජ්‍යයේ දෝහා බලා යෑමට කටුනායක ගුවන් තොටුපළ වෙත පැමිණ තිබුණි. ඔහු විසින් ගෙන ආ ගමන් මල්ලේ මුරුක්කු අඩංගු පාර්සල් කීපයක් තුළ මෙම ගංජා තොගය අසුරා සගවා ගෙන තිබුණි. ගුවන් තොටුපළ ආරක්ෂක නිලධාරීන් විසින් ගුවන් ගුවන් තොටුපළට පිවිසීමේ දී ගුවන් මගීන්ගේ ගමන් මලු සදහා සිදු කරන ස්කෑන් පරීක්ෂාවේදී මෙම ගංජා තොගය අනාවරණය වී ඇති අතර , පසුව මෙම පුද්ගලයා ද සමග එම ගංජා තොගය රේගු නිලධාරීන් වෙත භාර දී තිබේ. එහි රුපියල් 5,87,000 ක් වටිනා ගංජා කිලෝ ග්‍රෑම් 01 යි ග්‍රෑම් 789 ක් තිබූ බව රේගු මාධ්‍ය ප්‍රකාශකවරයා පැවසීය. සිද්ධිය සම්බන්ධයෙන් වැඩිදුර විමර්ශන කටයුතු කටුනායක ගුවන් තොටුපළ රේගු මගින් සිදු කරයි.", "URL": "https://sinhala.adaderana.lk/news.php?nid=107399", "Category": null, "Parent URL": null}