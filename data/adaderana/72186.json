{"Source": "Adaderana", "Timestamp": "April 18, 2017 11:09 am", "Headline": " කඹ අදින්න ගිහින් එලොව යයි", "News Content": "විල්ගමුව, අමුණයාය ප්‍රදේශයේ පැවති අවුරුදු උත්සවයක කඹ ඇදීමේ තරඟයකට සහභාගී වූ පුද්ගලයෙකු මියගොස් තිබේ.අවුරුදු උත්සවයේ තරඟ ඉසව් කිහිපයකට සහභාගී වූ අදාළ පුද්ගලයා කඹ ඇදීමේ තරඟයට සහභාගී වීමෙන් අනතුරුව හෘදයාබාධයකට ලක්ව ඇති බව සඳහන්ය.ඒ අනුව ඔහු විල්ගමුව රෝහලට ඇතුළත් කිරීමේදී මියගොස් ඇති බව පොලීසිය සඳහන් කළේය.මියගොස් ඇත්තේ 48 හැවිරිදි විල්ගමුව ප්‍රදේශයේ පදිංචිකරුවෙකි.සිද්ධිය සම්බන්ධයෙන් විල්ගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72186", "Category": null, "Parent URL": null}