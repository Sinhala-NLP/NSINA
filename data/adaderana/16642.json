{"Source": "Adaderana", "Timestamp": "June 9, 2011 11:05 am", "Headline": "ශ්‍රී ලංකා කණ්ඩායමේ උප නායකත්වය තිලිණ කණ්ඩම්බිට", "News Content": "එංගලන්ත -ශ්‍රී ලංකා තරග 5 න් යුත් එක්දින තරගාවලිය සඳහා ශ්‍රී ලංකා සංචිතය අද(09) නම් කෙරුණි. තිලකරත්න ඩිල්ෂාන්ගේ නායකත්වයෙන් යුත් කණ්ඩායමේ උප නායකත්වය තිලිණ කණ්ඩම්බිට හිමිව තිබේ. සුපිරි ක්‍රීඩක සනත් ජයසූරිය ද මෙම සංචිතයට නම් කර තිබීම විශේෂත්වයකි. ඊට අමතරව කුමාර් සංගක්කාර, මහේල ජයවර්ධන, දිනේෂ් චන්දිමාල්, ජීවන් මෙන්ඩිස්, දිමුත් කරුණාරත්න, තිසර පෙරේරා, ලසිත් මාලිංග, නුවන් කුලසේකර, සුරංග ලක්මාල්, දිල්හාර ප්‍රනාන්දු, සුරාජ් රන්දිව්, අජන්ත මෙන්ඩිස් සහ ඇන්ජලෝ මැතිව්ස් මෙම සංචිතයට ඇතුළත්ය. එංගලන්ත - ශ්‍රී ලංකා එක්දින තරගාවලිය එළඹෙන 25 වැනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=16642", "Category": null, "Parent URL": null}