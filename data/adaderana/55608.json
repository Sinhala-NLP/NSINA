{"Source": "Adaderana", "Timestamp": "December 9, 2015 07:23 am", "Headline": " කළුතර  අනතුරකින් පුද්ගලයින් 36ක් රෝහලේ!  ", "News Content": "ගාලු පාරේ කටුකුරුන්ද කාර්මික විද්‍යාලය අසළදී බස් රථ දෙකක් අනතුරට ලක් වීමෙන් පුද්ගලයින් 36 දෙනෙකු තුවාල ලබා තිබේ.අද අළුයම 4.10ට පමණ අළුත්ගම සිට කොළඹ බලා ධාවනය වූ පුද්ගලික බස් රථයක් කටුකුරුන්ද කාර්මික විද්‍යාලය අසළ නවතා තිබියදී හක්මණ සිට කොළඹ බලා ධාවනය වූ තවත් පුද්ගලික බස් රථයක් ගැටීමෙන් අනතුර සිදුව ඇති බව සඳහන්ය.අනතුරෙන් තුවාල ලැබූ කාන්තාවන් තිදෙනෙකු ඇතුළු පුද්ගලයන් 36 දෙනෙකු කළුතර - නාගොඩ රෝහලට ඇතුලත් කර තිබේ.තුවාල ලැබූවන් අතර යුධ හමුදා සෙබලුන් 15 දෙනෙකුද වන බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.අනතුර සම්බන්ධයෙන් පයාගල පොලීසිය වැඩිදුර රවිමර්ශන සිදුකරයි.", "URL": "https://sinhala.adaderana.lk/news.php?nid=55608", "Category": null, "Parent URL": null}