{"Source": "Adaderana", "Timestamp": "August 21, 2019 06:43 pm", "Headline": "යළිත් ජනපති ඝාතන කුමන්ත්‍රණයක්?", "News Content": "ජනාධිපති මෛත්‍රීපාල සිරිසේන මහතා ඝාතනය කිරීම සඳහා කුමන්ත්‍රණය කරන බවට චෝදනා එල්ල වූ , මරණ දඬුවමට නියමවී සිටින රැඳවියන් පස් දෙනෙකුගෙන් ප්‍රකාශ ලබා ගැනීම සඳහා අධිකරණය අපරාධ පරීක්ෂණ දෙපාර්තමේන්තුවට අවසර ලබාදී තිබේ. වැලිකඩ බන්ධනාගාරයේ රඳවා සිටින මරණ දඬුවම නියම වූ රැඳවියන් සිව් දෙනෙකු සහ අඟුණකොළපැලැස්ස බන්ධනාගාරයේ රඳවා සිටින මරණ දඬුවම නියම වු රැඳවියෙකු ජනපති ඝාතනය සඳහා කුමන්ත්‍රණය කළ බවට බුද්ධි තොරතුරු මගින් අනාවරණය වී ඇතැයි අපරාධ පරීක්ෂණ දෙපාර්තමේන්තුව ෙවිසින් අධිකරණයට දැනුම් දෙනු ලැබුවේය. ඒ අනුව අදාළ රැදවියන් පස් දෙනාගෙන් ප්‍රකාශ ලබා ගැන්නේය. අගෝස්තු 26 වන දින සිට සැප්තැම්බර් 12 වන දින දක්වා කාලය අතරතුර අපරාධ පරීක්ෂණ දෙපාර්තමේන්තුවේ නිලධාරීන් 06 දෙනෙකුට එම රැඳවියන්ගෙන් අදාළ ප්‍රකාශ ලබාගැනීමට පහසුකම් සලසන්නැයි මහේස්ත්‍රාත්වරිය බන්ධනාගාර අධිකාරිවරුන්ට නියෝග කළේය.", "URL": "https://sinhala.adaderana.lk/news.php?nid=117138", "Category": null, "Parent URL": null}