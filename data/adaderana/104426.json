{"Source": "Adaderana", "Timestamp": "February 15, 2019 10:28 pm", "Headline": "අරුවක්කාලු කසල අංගනයට පෑ විරෝධය ගුටි කෙළියකින් උණුසුම් වෙයි", "News Content": "අරුවක්කාලු කසල අංගනයට විරෝධය පාමින් පුත්තලම නගරයේ අද(15) සංවිධානය කර තිබු රැලිය අතර තුරදී ඇතිවු කථාවක් හේතුවෙන් ගුටි හුවමාරුවක් ඇතිව තිබේ. එම අරුවක්කාලු කසල අංගනයට විරෝධය පාමින් පුත්තලම නගරයේ අද සංවිධානය කර තිබු රැලිය අතර තුරදී ඇතිවු කථාවක් හේතුවෙන් ගුටි හුවමාරුවකින් නැවති ගියද එය සමතයට පත් කිරීමට සංවිධායකයින් මහත් ප්‍රයත්නයක් ගන්නා අයුරු දැක ගත හැකි විය. ඉදිවෙමින් පවතින අරුවක්කාලු කසල අංගනයට විරෝධය පළ කරමින් පිරිසිදු පුත්තලමක් සඳහා වු සංවිධානය විසින් දින තුනක් ''කළු දිනය''ලෙස නම් කරමින් දින දෙකක් නගරය පුරා කළු කොඩි ඔසවා කසල අංගනයට විරෝධය පා අද දින නගරයේ 2000 කට ආසන්න සියලුම වෙළඳ සැල් වසා දමා හර්තාල් ව්‍යාපාරයක් ආරම්භ කර තිබුනි. පසුව දහවල් පුත්තලම කලපු තිරයට එක්වු 6000 කට ආසන්න ජනතාවක් ඒකරාශී කරගනිමින් විරෝධතා රැලියක් පැවැත්වීම සිදුව තිබුනේ දේශපාලන පක්ෂ රැසකට ආරාධනා එක් කරමින් බව කියයි. එහිදි එක්සත් ජාතික පක්ෂය නියෝජනය කරනු ලබන කිසිවකු මෙම රැලියට සහභාගි නොවීමද කැපී පෙනුන අතර එයට සංවිධායකයින්ගේ දැඩි විරෝධයක් මතුව තිබු බවත් පවසයි. ඒ සමඟම මෙම අවස්ථාවට එක්ව සිටි අනෙක් සියලුම දේශපාලන පක්ෂ වලට ජනතාව ඇමතිමටත් අරුවක්කාඩු කසල අංගනයට එම පක්ෂ වල ස්ථාවරය ඉදිරිපත් කිරීමටත් අවස්ථාව ලබා දී තිබුනි. ඒ අතරතුර සමස්ථ ලංකා මුස්ලිම් කොංග්‍රසය ජනතාව අමතන අවස්ථාවේ එම කණ්ඩායමේ හිටපු වයඹ පළාත් සභා මන්ත්‍රී ආබ්දීන් එහෙයියා මහතා ශ්‍රී ලංකා මුස්ලිම් කොංග්‍රසය විවේචනය වන අයුරින් සභාව ඇමතීමට පටන් ගැනීමත් සමඟ වේදිකාවෙන් පහත සිටි මුස්ලිම් කොංග්‍රස ආධාරකරුවන් ආබ්දීන් එහෙයියා මහතාට දැඩි විරෝධයක් මතු කරන්නට විය. එහිදී හිටපු පළාත් සභා මන්ත්‍රීවරයා වේදිකාවෙන් බැස පහත සවි කර තිබු දේශපාලඥයින්ට වෙන් කර තිබු අංගනයට පැමිණීමත් සමඟ තත්ත්වය දරුණු වන්නට විය. එහිදි මෙම තත්ත්වය අතරතුරදී දෙපිරිස අතර ගුටි බැට හුවමාරුවක්ද ඇතිව තිබු අතර ඒ සමඟම එක් පුද්ගලයකු කල පහර දීමේන් සමස්ථ ලංකා මුස්ලිම් කෙංග්‍රසයේ අධාරකුරුවකුට පහර දීමේන් ඔහුගේ නාසයෙන් ලේ වහනය වීමත් සමඟ තවත් තත්ත්වය උණුසුම් වන්නට විය. පසුව එම රැලියට සහභාගි වී සිටි සියලුම ආගමික නායකයින් දැඩි ප්‍රයත්නයක් දරමින් මෙම තත්ත්වය පාලනය කර ගැනීමට විනාඩි 30කට ආසන්න කාලයක් ගත කරන ආකාරයද දැක ගත හැකි වූ බව අප වාර්තාකරු පවසයි. පසුව දෙපිරිස අතර යම් සමගියකට පත් වීමෙන් අනතුරුව රැලියෙන් පසු මෙම අවස්ථාවට එක්වු 6000 කට ආසන්න ජනතාව අරුවක්කාලු කසල අංගනයට විරෝධය පාමින් පුත්තලම නගරය හරහා ගමන් කරමින් නැවත කලපු තිරයට පැමිණ නිවෙස් බලා ගමන් කිරීම දැක ගත හැකි විය.", "URL": "https://sinhala.adaderana.lk/news.php?nid=104426", "Category": null, "Parent URL": null}