{"Source": "Adaderana", "Timestamp": "August 9, 2017 08:34 am", "Headline": "කැලණිවැලි මාර්ගයේ දුම්රිය ප්‍රමාදයක්", "News Content": "කැලණිවැලි දුම්රිය මාර්ගයේ කොට්ටාව සහ හෝමාගම අතර දුම්රියක ඇති වු කාර්මික දෝෂයක් හේතුවෙන් එම දුම්රිය මාර්ගයේ දුම්රිය ප්‍රමාදයක් සිදුව ඇති බව දුම්රිය පාලක මැදිරිය පවසයි. මේ හේතුවෙන් කාර්යාල වෙත මගීන් දැඩි අපහසුතාවයකට ලක්ව ඇති බව ද වාර්තා වෙයි. කෙසේ වෙතත් දුම්රිය ධාවනය යථා තත්ත්වයට පත් කිරීමට දුම්රිය බලධාරීන් මේ වන විට කටයුතු යොදමින් ඇති බව ද සඳහන් වෙයි.", "URL": "https://sinhala.adaderana.lk/news.php?nid=76111", "Category": null, "Parent URL": null}