{"Source": "Adaderana", "Timestamp": "September 4, 2010 03:26 pm", "Headline": "විරුද්ධයි,ඒත් ප්‍රශ්නය සංකීර්ණයි", "News Content": "පවත්නා ව්‍යවස්ථාවට විරුද්ධ වන තරමටම ව්‍යවස්ථා සංශෝධන පනත් කෙටුම්පතටත් ප්‍රතිපත්තිමය වශයෙන් විරුද්ධ බව ප්‍රජාතන්ත්‍රවාදී වාමාංශික පෙරමුණේ ලේකම්, පාර්ලිමේන්තු මන්ත්‍රී වාසුදේව නානයක්කාර මහතා පවසයි. ඒ පිළිබඳ ආණ්ඩුවට සහය දක්වන සම සමාජ පක්ෂය,ශ්‍රී ලංකාවේ කොමියුනිස්ට් පක්ෂය,ප්‍රජාතන්ත්‍රවාදී වාමාංශික පෙරමුණ එකඟත්වයක සිටින බවද නානයක්කාර මහතා පෙන්වාදෙයි. එසේ වුවද නව කෙටුම්පත පාර්ලිමේන්තුවට ඉදිරිපත් කිරීමෙන් පසු ඊට එරෙහිව ගන්නා ක්‍රියා මාර්ගය පිළිබඳ මෙතෙක් පක්ෂ තුන තුළ එකගත්වයක් නැති බවද මන්ත්‍රීවරයා අද දෙරණට සඳහන් කළේය. එක්සත් ජනතා නිදහස් සන්ධානය ගොඩනඟා ගැනීමට ක්‍රියා කළ මූලික අරමුණු පිළිබඳ සලකා බලන විට ඉදිරියටත් ජාතිවාදී හා අන්ත දක්ෂිණාංශික බල කඳවුරු වලට එරෙහිව ස්ථානගත යුතු බැවින් ක්‍රියා කළ යුත්තේ කෙසේද යන්න පිළිබඳ සංකීර්ණ ගැටලුවකට මුහුණ දී ඇතැයිද මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=10636", "Category": null, "Parent URL": null}