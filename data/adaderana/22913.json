{"Source": "Adaderana", "Timestamp": "March 20, 2012 09:35 am", "Headline": "මෝටර් රියක ගැටුණු පාසල් දැරිය මියයයි", "News Content": "හක්මන, මාතර ප්‍රධාන මාර්ගයේ හක්මන ප්‍රදේශයේ සිදුවු රිය අනතුරකින් පාසල් දැරියක් ජිවිතක්ෂයට පත්වී තිබේ. මෝටර් රථයක් පාලනය කරගැනීමට නොහැකිව මාර්ගය අයිනේ ගමන් කළ අදාළ දැරියගේ ගැටීමෙන් මෙම අනතුර සිදුව ඇති බව පොලිසිය ප්‍රකාශ කරයි. මෙලෙස මියගොස් ඇත්තේ දස හැවිරිදි හක්මන ප්‍රදේශයේ පදිංචි පාසල් දැරියකි. මෝටර් රථයේ රියදුරු අත්අඩංගුවට ගෙන ඇති අතර හක්මන පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22913", "Category": null, "Parent URL": null}