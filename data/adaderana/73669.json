{"Source": "Adaderana", "Timestamp": "May 28, 2017 02:16 pm", "Headline": " මුදාගැනීමේ මෙහෙයුම්  තවදුරටත් ", "News Content": "දිවයිනේ දිස්ත්‍රික්ක 15කට බලපා ඇති ආපදා තත්ත්වය හේතුවෙන් මියගිය සංඛ්‍යාව 146 දක්වා ඉහළ ගොස් තිබේ.තවත් පුද්ගලයින් 112ක් අතුරුදන්ව ඇති බවට වාර්තා වී ඇති බව ආපදා කළමනාකරණ මධ්‍යස්ථානය සඳහන් කළේය.පවුල් එක් ලක්ෂ 14,124කට අයත් පුද්ගලයින් හාර ලක්ෂ 42,299 දෙනෙකු ආපදා තත්ත්වය හේතුවෙන් පීඩාවට පත්ව සිටියි.මේ අතර ආපදා තත්ත්වයට ලක්ව ඇති ජනතාව මුදාගැනීමේ මෙහෙයුම් කටයුතු සඳහා තවදුරටත් බෝට්ටු ලබාදීමට සූදානම් බව ධීවර හා ජලජ සම්පත් සංවර්ධන අමාත්‍යංශය පවසයි. 077 465 22 78 යන දුරකථන අංකයෙන් එම්.මාර්ක්ස් මහතා ඇමතීමෙන් බෝට්ටු ලබාගැනීමේ හැකියාව පවතින බව ධීවර අමාත්‍යංශය සඳහන් කළේය.මේ අතර ආපදා හේතුවෙන් මියගිය පුද්ගලයින් සහ හානි වූ නිවාස වෙනුවෙන් වන්දි ලබාදීමටත් මියගිය අයගේ අවසන් කටයුතු රජයේ වියදමින් සිදු කිරීමටත් ජනාධිපතිවරයා විසින් උපදෙස් ලබාදී තිබේ.මේ වන විට අපදාවට පත්වූවන්ට හට සහන සැලසීමට රුපියල් මිලියන 150ක මුදලක් මූලිකව ලබාදී ඇති අතර අවශ්‍ය පරිදි ඕනෑම අවස්ථාවක ඒ වෙනුවෙන් මුදල් වෙන් කිරීමට රජය තීරණය කර ඇති බව සඳහන්ය.", "URL": "https://sinhala.adaderana.lk/news.php?nid=73669", "Category": null, "Parent URL": null}