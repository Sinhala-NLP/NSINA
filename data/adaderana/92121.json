{"Source": "Adaderana", "Timestamp": "July 7, 2018 07:45 am", "Headline": "අද කොළඹ ප්‍රදේශ කිහිපයකට ජල කප්පාදුවක් - තවත් ප්‍රදේශ කිහිපයකට අඩු පීඩනය යටතේ ජලය", "News Content": "අද (07) පෙරවරු 09.00 සිට පස්වරු 06.00 දක්වා පැය 09ක කාලයක් ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කෝට්ටේ මහ නගර සභා බල ප්‍රදේශයට සහ කොළඹ 05 ප්‍රදේශයට ජල සැපයුම අත්හිටුවිමට නියමිතය. මීට අමතරව කොළඹ 04, 06, 07, 08 යන ප්‍රදේශවලට ද මහරගම සහ බොරැලැස්ගමුව නගර සභා බල ප්‍රදේශවලට ද අඩු පීඩන තත්ත්වයක් යටතේ ජලය සපයන බවයි එම මණ්ඩලය ප්‍රකාශ කළේ. අත්‍යාවශය නඩත්තු කටයුත්තක් හේතුවෙන් මෙම තීරණය ගෙන තිබේ.", "URL": "https://sinhala.adaderana.lk/news.php?nid=92121", "Category": null, "Parent URL": null}