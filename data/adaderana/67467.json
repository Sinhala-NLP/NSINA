{"Source": "Adaderana", "Timestamp": "December 29, 2016 10:43 am", "Headline": " ගංජා වගාවක් පවත්වාගෙන ගිය අයෙක් කොටු", "News Content": "ඇඹිලිපිටිය, අලුත්වැව ප්‍රදේශයේදී ගංජා වගාවක් පවත්වාගෙන ගිය පුද්ගලයෙකු අත්අඩංගුවට ගෙන තිබේ.ඇඹිලිපිටිය පොලිස් ස්ථානයේ නිලධාරීන් පිරිසක් විසින් සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය.සැකකරු විසින් ඔහුගේ ඉඩමේ ගංජා ශාක 20,000ක් පමණ වගා කර තිබූ බව පොලීසිය පැවසුවේය.සැකකරු එම ප්‍රදේශයේම පදිංචි 41 හැවිරිදි අයෙකු වන අතර ඔහු අද(29) දින ඇඹිලිපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=67467", "Category": null, "Parent URL": null}