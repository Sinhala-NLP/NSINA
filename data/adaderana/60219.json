{"Source": "Adaderana", "Timestamp": "May 17, 2016 11:05 am", "Headline": "අද නොමිලේ යන්න!", "News Content": "පවතින ආපදා තත්ත්වය හේතුවෙන් කඩවත සහ කොට්ටාව අතර අධිවේගී මාර්ගය ගාස්තු අය කිරීමකින් තොරව ගමන් කිරීමට අවස්ථාව ලබා දී තිබේ.කොළඹ නගරය සහ ඒ අවට ප්‍රදේශවල පවතින ජල ගැලීම් තත්ත්වය හේතුවෙන් ඇති වු මාර්ග තදබදයට පිළියමක් ලෙස මෙම පියවර ගත් බව උසස් අධ්‍යාපන හා මහාමාර්ග අමාත්‍යාංශය සඳහන් කළේය. ඒ අනුව අද දිනය පුරා කඩවත සහ කොට්ටාව අතර අධිවේගී මාර්ගයේ ගාස්තු අයකිරීමකින් තොරව ගමන් කිරීමේ අවස්ථාව රථ වාහන රියදුරන්ට හිමි වේ. මේ අතර පවතින ජලගැලීම් තත්ත්වය හේතුවෙන් කඩුවෙල පිවිසුම නැවත දැනුම්දෙනෙ තුරු තාවකාලිකව වසා දැමීමට ද පියවර ගෙන ඇත.", "URL": "https://sinhala.adaderana.lk/news.php?nid=60219", "Category": null, "Parent URL": null}