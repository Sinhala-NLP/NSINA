{"Source": "Adaderana", "Timestamp": "January 12, 2011 03:58 pm", "Headline": "චක්‍ර ලේඛයන්ට සීමා නොවී විපතට පත් වූවන්ට සහන දෙන්න", "News Content": "පොදු ජනතාවගේ සුබ සාධනය වෙනුවෙන් රජයේ නිලධාරීන් ගන්නා ඕනෑම තීරණයක් සම්බන්ධයෙන් පෙනී සිටීමට රජය නිරන්තරයෙන් සූදානම් බව ජනාධිපති මහින්ද රාජපක්ෂ මහතා පවසයි. එබැවින් චක්‍රලේඛ වලට සීමා නොවී විපතට පත් ජනතාවට කඩිනමින් සහන සැලසීමට පියවර ගන්නා ලෙස ජනාධිපතිවරයා රජයේ නිලධාරීන්ට උපදෙස් ලබාදී තිබේ. විපතට පත් ජනතාවගේ සුබ සාධන කටයුතු සොයා බැලීම සඳහා ජනාධිපති මහින්ද රාජපක්ෂ මහතා අද පො‍ළොන්නරුව දිස්ත්‍රික්කයේ සංචාරයක නිරත විය. අනතුරුව හිඟුරක්ගොඩ ආනන්ද බාලිකා විද්‍යාලයේදී පොළොන්නරුව දිස්ත්‍රික් රජ්‍ය නිලධාරීන් සමග පැවති හමුවකදී ජනාධිපතිවරයා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=13445", "Category": null, "Parent URL": null}