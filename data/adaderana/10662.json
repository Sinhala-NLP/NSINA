{"Source": "Adaderana", "Timestamp": "September 6, 2010 08:16 am", "Headline": "එජාප සංවත්සරය වෙනුවෙන් ආගමික වැඩ සටහන් මාලාවක්", "News Content": "එක්සත් ජාතික පක්ෂයේ 65 වන සංවත්සරය නිමිත්තෙන් විශේෂ ආගමික වැඩ සටහන් මාලාවක් සංවිධානය කර තිබේ. එය කෝට්ටේ සිරිකොත පක්ෂ මූලස්ථානයේදී අද දවස පුරා පැවැත්වෙන බව එම පක්ෂයේ මහලේකම් තිස්ස අත්තනායක මහතා පවසයි. බෞද්ධ, හින්දු, කිතුනු සහ මුස්ලිම් ආගමික වත් පිළිවෙත් මෙහිදි සිදුකිරීමට නියමිතය. එම ආගමික කටයුතු අද පෙරවරු 10ට ආරම්භ වන අතර මහා සංඝරත්නය වෙත දානමය ‍පිංකමක් පිරිනැමීමට ද එක්සත් ජාතික පක්ෂය සූදානම් කර තිබේ.", "URL": "https://sinhala.adaderana.lk/news.php?nid=10662", "Category": null, "Parent URL": null}