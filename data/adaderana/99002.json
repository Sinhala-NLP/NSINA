{"Source": "Adaderana", "Timestamp": "November 10, 2018 12:15 pm", "Headline": "වෙනදාටත් වඩා ජවයකින් මුහුණ දෙනවා", "News Content": "පුළුල් සන්ධානයක් යටතේ ඉදිරි පාර්ලිමේන්තු මැතිවරණයට මුහුණ දෙන බව එක්සත් ජාතික පක්ෂය පවසයි. පාර්ලිමේන්තුව විසුරුවා හැරීමේ ගැසට් නිවේදනය නිකුත් කිරීමෙන් පසුව ඊයේ (09) රාත්‍රියේ අරලියගහ මන්දිරියේ දී විශේෂ මාධ්‍ය හමුවක් කැඳවමින් ඔවුන් මේ බව සඳහන් කළේය. එහිදි අදහස් දැක්වු එක්සත් ජාතික පක්ෂයේ හිටපු අමාත්‍ය රාජිත සේනාරත්න මහතා පැවසුවේ මෙම මැතිවරණය පැවැත්වීම සඳහා මැතිවරණ කොමසාරිස්වරයාද එකඟත්වය පළ කර ඇති බවට වාර්තා වන බවයි. ඔහු එලේස තීරඛයක් ගෙ ඇත්තේ නම් එය නීති විරෝධ තීරණයක් බවද ඒ මහතා පැවසීය. කෙසේ හෝ මෙම මැතීවරණය පැවැත්වීම අවලංගු කරන බවද හිටපු අමාත්‍ය රාජිත සේනාරත්න මහතා පැවසීය. එහිදි අදහස් දැක්වු හිටපු අමාත්‍ය අජිත් .පි පෙරේරා මහතා පැවසුවේ මැතිවරණයක් පැවත්වුවහොත් වෙනදාටත් වඩා ජවයකින් එයට මුහුණ දීමට සුදානම්ව සිටින බවයි.", "URL": "https://sinhala.adaderana.lk/news.php?nid=99002", "Category": null, "Parent URL": null}