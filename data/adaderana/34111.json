{"Source": "Adaderana", "Timestamp": "May 15, 2013 01:47 pm", "Headline": "ඔතේකැලේ නීති විරෝධී මත්පැන් නිෂ්පාදනාගාරයක් වටලයි", "News Content": "ජා-ඇල, ඔතේකැලේ ප්‍රදේශයේ පවත්වාගෙන ගිය නීති විරෝධී මත්පැන් නිෂ්පාදනාගාරයක් වටලා පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා ගෝණගල කඳවුරේ නිලධාරීන්ට ලද තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. එහිදී නීති විරෝධී මත්පැන් පෙරීම සදහා උපයෝගී කර ගත් භාණ්ඩ කිහිපයක් ද විශේෂ කාර්ය බලකාය භාරයට ගෙන තිබේ. සැකකරු සහ භාණ්ඩ තොගය වැඩිදුර විමර්ශන සඳහා ජා-ඇල පොලිස්ථානය වෙත භාරදී තිබේ.", "URL": "https://sinhala.adaderana.lk/news.php?nid=34111", "Category": null, "Parent URL": null}