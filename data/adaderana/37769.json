{"Source": "Adaderana", "Timestamp": "September 28, 2013 04:41 pm", "Headline": "වාර්තා සම්බන්ධයෙන් මම පුදුම වුණා ", "News Content": "තමාට එක් පළාතක නායකයෙකු වීමට කිසිදු අවශ්‍යතාවයක් නොමැති බව එක්සත් ජාතික පක්ෂ හම්බන්තොට දිස්ත්‍රික් පාර්ලිමේන්තු මන්ත්‍රී සජිත් ප්‍රේමදාස මහතා පවසයි. තමාගෙන් ජනතාව බලාපොරොත්තු වන්නේ පළාතක නායකත්වයක් නොව රටේම නායකත්වය බව ඒ මහතා සඳහන් කළේය. අද පෙරවරුවේ ගල්ගමුව ප්‍රදේශයේ පැවති ජන හමුවකට එක්වෙමින් සජිත් ප්‍රේමදාස මන්ත්‍රීවරයා මේ බව පැවසීය. දකුණු පළාත් ප්‍රධාන අමාත්‍ය ධුරයට නම් කිරිමට යන බවට පළවූ මාධ්‍ය වාර්තා සම්බන්ධයෙන් තමන් පුදුම වූ බව ද සජිත් ප්‍රේමදාස මන්ත්‍රීවරයා එහිදී සඳහන් කළේය.", "URL": "https://sinhala.adaderana.lk/news.php?nid=37769", "Category": null, "Parent URL": null}