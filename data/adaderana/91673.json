{"Source": "Adaderana", "Timestamp": "June 29, 2018 09:47 am", "Headline": "හත් හැවිරිදි දැරියව අපයෝජනය කළ පුද්ගලයා අත්අඩංගුවට", "News Content": "හත් හැවිරිදි දැරියක් ලිංගික අපයෝජනය කළ බවටසැක පිට 48 හැවිරිදි පුද්ගලයෙකු අත්අඩංගුවට ගත් බව පුත්තලම පොලීසිය පැවසීය. මෙලෙස අත්අඩංගුවට ගෙන ඇත්තේ පුත්තලම - කොට්ටුකච්චිය - දංගහවෙල ප්‍රදේශයේ පදිංචිව සිටි අයෙක්. සැකකරු ඔහුගේ කුඹුරට ගොස් නැවත පැමිණේමින් සිටින අවස්ථාවේ කුඩා දැරිය ඇයගේ නිවසේ තනිවම නිදාගෙන සිටි බව දැක , එම අවස්ථාවේදි ඔහු දැරිය අපයෝජනය කර පළා ගොස් ඇති බව හෙළි වී තිබේ. සැකකරු විසින් ඊයේ ( 28) මෙම අපරාධය සිදු කර ඇති අතර එම අවස්ථාවෙදි දැරිය තනිවම නිවසසේ නිදා සිටි බව අනාවරණය වී ඇති බව පොලීසිය පැවසීය. තම දියණියව කිසිවෙකු විසින් අපයෝජනයට ලක් කර ඇති බව පොලීසියට දැනුවත් කිරිමෙන් පසුව දැරියව ප්‍රතිකාර සඳහා පුත්තලම මූලික රෝහලට ඇතුළත් කර තිබේ. සැකකරු අද (29) පුත්තලම දිසා අධිකරණයට ඉදිරිපත් කිරීමට නියමිතයි. මෙ සම්බනධයෙන් වැඩි දුර විමර්ශන පුත්තලම පොලීසිය සිදු කරනු ඇති.", "URL": "https://sinhala.adaderana.lk/news.php?nid=91673", "Category": null, "Parent URL": null}