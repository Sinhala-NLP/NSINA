{"Source": "Adaderana", "Timestamp": "May 9, 2017 12:57 pm", "Headline": "සයිටම් ගැන වෛද්‍ය සභාව ඉදිරිපත් කළ පෙත්සම සලකා බැලීම කල් යයි", "News Content": "මාළඹේ සයිටම් පෞද්ගලික වෛද්‍යවිද්‍යාලය සම්බන්ධයෙන් අභියාචනාධිකරණය ලබා දුන් තීන්දුවට එරෙහිව ශ්‍රී ලංකා වෛද්‍ය සභාව ඉදිරිපත් කළ අභියාචනා පෙත්සම සලකා බැලීම ලබන 31 වන දින දක්වා කල් තැබීමට ශ්‍රේඨාධිකරණය තීරණය කර තිබේ.පෙත්සම සලකා බැලීම සඳහා වෙනත් දිනයක් ලබා දෙන ලෙසට නීතිපතිවරයා වෙනුවෙන් පෙනී සිටි රජයේ නීතිඥවරයා සිදුකළ ඉල්ලීම සලකා බැලූ ශ්‍රේෂ්ඨාධිකරණය මේ බව දැනුම් දුන් බව අද දෙරණ අධිකරණ වාර්තාකරු කේ.එස්.උදය කුමාර් පැවසුවේය.මේ අතර වෛද්‍ය සභාව ඉදිරිපත් කළ අභියාචනා පෙත්සම අද(9) ශ්‍රේෂ්ඨාධිකරණයේදී සලකා බැලීමට සමගාමීව වෛද්‍යපීඨ ශිෂ්‍ය ක්‍රියාකාරී කමිටුව ශ්‍රේෂ්ඨාධිකරණය ආසන්නයේ විරෝධතාවයක නිරත විය.", "URL": "https://sinhala.adaderana.lk/news.php?nid=72992", "Category": null, "Parent URL": null}