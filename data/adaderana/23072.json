{"Source": "Adaderana", "Timestamp": "March 26, 2012 02:44 pm", "Headline": "හැඩඔය රක්ෂිතයේ හොරෙන් ගස් කැපූ දේශපාලනඥයා දැලේ", "News Content": "පොතුවිල් , ලාහුගල හැඩඔය රක්ෂිතයට අනවසරයෙන් ඇතුළු වූ පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අදාළ පුද්ගලයා එම රක්ෂිතයේ ගස් කපා ඉරමින් සිටි බව විශේෂ කාර්යය බලකාය පවසයි. මෙම සැකකරු ලාහුගල ප්‍රදේශයේ ප්‍රාදේශීය දේශපාලනඥයෙකු වශයෙන් කටයුතු කරන අයෙකු බව සඳහන්ය. අත්අඩංගුවට ගන්නා අවස්ථාවේ ඔහු විසින් කපන ලද කුඹුක් කොට 2ක් සහ තවත් උපකරණ තොගයක් ද පොලිසිය භාරයට ගෙන තිබේ. වැඩිදුර පරීක්ෂණ සඳහා ඔහු පොතුවිල් පොලිස් ස්ථානය වෙත භාර කළ බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=23072", "Category": null, "Parent URL": null}