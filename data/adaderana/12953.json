{"Source": "Adaderana", "Timestamp": "December 19, 2010 09:37 am", "Headline": "නුසුදුසු ආහාර දී ගෙව්ව දඩය හය කෝට් දහ හත් ලක්ෂ 40,000 යි", "News Content": "මේ වසරේ නොවැම්බර් මස 30 වන විට ආහාර පරිහරණ ආයතන වැට‍ලීම් 28,089 ක් සිදු කර ඇති බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එම සංගමයේ සභාපති උපුල් රෝහණ මහතා කියා සිටියේ එයින් ආයතන 19,759 ට එරෙහිව නඩු පවරා ඇති බවයි. එසේම දඩ මුදල් ලෙස 6,17,40,000 ක් ලබා ගැනීමට හැකි වී ඇති බවද උපුල් රෝහණ මහතා කියා සිටියේය. මනුෂ්‍ය පරිභෝජනයට නුසුදු ආහාර අලෙවි කිරීම,ලේබල් ප්‍රමිති නියෝග උල්ලංඝණය කිරීම,ප්‍රමිති නියෝග උල්ලංඝණය කිරීම, සහ ආහාර නිෂ්පාදන පරිශ්‍රයන් හි ගැටලු මෙසේ නඩු පැවරීම් වලට හා දඩ මුදල් එකතු කිරීම ට හේතුවී ඇති බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=12953", "Category": null, "Parent URL": null}