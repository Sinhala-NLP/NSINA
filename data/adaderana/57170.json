{"Source": "Adaderana", "Timestamp": "February 12, 2016 04:56 pm", "Headline": "ශ්‍රීලනිප ඇතැම් මන්ත්‍රීවරුන් ගැන කනගාටුයි", "News Content": "දේශපාලනයේ කාන්තා නියෝජනය ඉහළ නැංවීම සඳහා ආණ්ඩුව ඉදිරිපත් කර ඇති පනත සම්බන්ධයෙන් ප්‍රසාදය පළ කරන බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි.ඇය පවසන්නේ ලෝකයේ ප්‍රථම අග්‍රාමාත්‍යවරිය, විහාරමහ දේවිය, සෝමා දේවිය වැනි අභිත කාන්තාවන්ගේ හිමිකාරිත්වයක් ඇති ශ්‍රී ලංකාවේ වත්මන් කාන්තාවට ඊට සරිලන අයිතීන් ලබාදීම මෙම පනත මගින් සිදුවන බවයි.අදාළ පනත පාර්ලිමේන්තුවට හඳුන්වාදුන් අවස්ථාවේදී ශ්‍රී ලංකා නිදහස් පක්ෂයේ ඇතැම් මන්ත්‍රීවරුන් හැසිරුණු ආකාරය පිළිබඳ කනගාටු වන බව චන්ද්‍රිකා කුමාරතුංග මහත්මිය පවසයි.කාන්තා විමුක්තියට අදාළ වැදගත් පනතක් න්‍යාය පත්‍රයේ තිබෙන අවස්ථාවක දේශපාලන අවස්ථාවාදය මුදුන්පත් කර ගැනීම වැනි පටු අරමුණු වෙනුවෙන් කටයුතු කිරීම කනගාටුදායක බව ඇය පෙන්වාදෙයි.", "URL": "https://sinhala.adaderana.lk/news.php?nid=57170", "Category": null, "Parent URL": null}