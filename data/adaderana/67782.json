{"Source": "Adaderana", "Timestamp": "January 6, 2017 03:42 pm", "Headline": " තාජූඩීන් ඝාතනය - පොලිස් ලොක්කන් යළි රිමාන්ඩ්", "News Content": "රගර් ක්‍රීඩක වසීම් තාජූඩීන් මරණය සම්බන්ධයෙන් අත්අඩංගුවට ගෙන සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් පෙරේරා තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ.අදාළ නඩුව අද(06) කැඳවූ අවස්ථාවේදී ඔවුන් ලබන 19 වනදා දක්වා රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ජෙයරාම් ට්‍රොට්ස්කි මහතා නියෝග කළ බව අද දෙරණ අධීකරණ වාර්තාකරු සඳහන් කළේය. නීතිපතිවරයා වෙනුවෙන් පෙනී සිටි රජයේ නීතිඥවරයා අධිකරණය හමුවේ දන්වා සිටියේ වසීම් තාජූඩීන් ඝාතනයට ලක් වූ දින ඔහු ගමන් කළ රථයේ පිටුපස අසුනේ තවත් පුද්ගලයෙකු ගමන් කර ඇති බවට තොරතුරු අනාවරණය වී ඇති බවයි.ඒ සම්බන්ධයෙන් පරීක්ෂණවල ප්‍රගතිය දැක්වෙන වාර්තාවක් ලබන 19 වනදා අධිකරණය හමුවේ කරුණු ඉදිරිපත් කරන ලෙස අපරාධ පරීක්ෂණ දෙපාර්තමේන්තුවට අතිරේක මහේස්ත්‍රාත්වරයා විසින් නියෝග කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=67782", "Category": null, "Parent URL": null}