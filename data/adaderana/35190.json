{"Source": "Adaderana", "Timestamp": "June 24, 2013 08:09 am", "Headline": "අනතුරකින් 1ක් මරුට - 13ට තුවාලයි", "News Content": "බදුරලිය - කලවාන මාර්ගයේ මොරපිටිය හන්දිය අසළදී සිදුවූ බස් රථ අනතුරකින් එක් පුද්ගලයෙකු මියගොස් තවත් 13 දෙනෙකු තුවාල ලබා තිබේ. ඊයේ (23) රාත්‍රී 9 ට පමණ මෙම අනතුර සිදුව ඇත. බදුරලිය සිට අත්වැල්තොට දක්වා ධාවනය වෙමින් තිබූ බස් රථයක් මොරපිටිය හන්දිය අසළදී මාර්ගයෙන් ඉවතට පැන දන්සලකට කඩා වැදීමෙන් මෙම අනතුර සිදුව තිබේ. අනතුරින් මියගොස් ඇත්තේ කහවත්ත ප්‍රදේශයේ පදිංචි අයෙකු බව පොලීසිය සඳහන් කරයි. අනතුරින් තුවාල ලැබූ 9 දෙනෙකු බදුරලිය රෝහලටත් තවත් සිව් දෙනෙකු නාවල මූලික රෝහලටත් ඇතුළත් කර තිබේ. අනතුර සම්බන්ධයෙන් බස් රථයේ රියදුරු බදුරලිය පොලීසිය මගින් අත්අඩංගුවට ගෙන ඇති අතර බදුරලිය පොලීසිය මේ සම්බන්ධයෙන් විමර්ශන සිදු කරයි.", "URL": "https://sinhala.adaderana.lk/news.php?nid=35190", "Category": null, "Parent URL": null}