{"Source": "Adaderana", "Timestamp": "July 15, 2010 01:26 pm", "Headline": "අකමැත්තෙන් වුණත් නායකත්වයට කැමතියි", "News Content": "අකමැත්තෙන් වුණත් පක්ෂ නායකත්වයට ගරු කරන්නට සිදුව ඇති බව එ.ජා.ප පාර්ලිමේන්තු මන්ත්‍රී දයාසිරි ජයසේකර මහතා පවසයි. මොනදේ කළද කීවද නායකයා\"නායකයාම\"බැවින් එක්සත් ජාතික පක්ෂයේ නායකත්වය තමන් පිළිගන්නා බවත්,ඊට ගරු කරන බවත් හෙතෙම කියා සිටියේ අද පැවති මාධ්‍ය සාකච්ඡාවකදී මාධ්‍යවේදියෙකු ඇසූ පැනයකට පිළිතුරු දෙමිනි. එසේ වුවද තම පක්ෂ නායකත්වයට කිව යුතුදේ මුහුණටම කියන බව ද දයාසිරි ජයසේකර මන්ත්‍රීවරයා කියා සිටියේය. රජය කැබිනට් රැස්වීම් කිලිනොච්චියේ පවත්වා උතුරේ ඉන්ධන මිල අඩු කරන්නට රජය කටයුතු කළ බවත්,ඒ ආකාරයෙන්ම දකුණේ ප්‍රදේශවල කැබිනට් රැස්වීම් පවත්වා රටේම ඉන්ධන මිල අඩුකරන්නට කටයුතු කළ බවත් හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9618", "Category": null, "Parent URL": null}