{"Source": "Adaderana", "Timestamp": "August 15, 2019 10:45 am", "Headline": "ගොඩනැඟිල්ලකින් වැටී ඉන්දීය ඉංජිනේරුවා ජීවිතක්ෂයට", "News Content": "රිදීමාලියද්ද පොලිස් වසමට අයත් ලොග්ගල්ලා ඔය ප්‍රදේශයේ පිහිටි දැව ඉන්ධන බලාගාරයක ටර්බයිනයක් සවිකරමින් සිටි ඉන්දීය ජාතික ඉංජිනේරුවෙකු එහි වූ අඩි 20ක පමණ උස ගොඩනැඟිල්ලකින් ඇඳ වැටී ජීවිතක්ෂයට පත්ව ඇත. සිද්ධියෙන් ජීවිතක්ෂයට පත්ව ඇත්තේ වෙන්කට් රාමයියා රෙඩ්ඩප්පා (55) නැමැති ඉන්දියාවේ බැන්ගලෝරයේ පදිංචි ඉංජිනේරුවෙකි. දැව ඉන්ධන බලාගාරයේ අඩි 20 ක් පමණ උස ස්ථානයක ටර්බයිනයක් සවිකරමින් සිටි මෙම පුද්ගලයා එහි තහඩුවක් ගැලවී බිම ඇද වැටීමෙන් පසු මහියංගණ රෝහලේ ප්‍රතිකාර ලබමින් සිටියදී ජීවිතක්ෂයට පත්ව ඇත. මියගිය පුද්ගලයා සම්බන්ධයෙන් පැවැත්වෙන පශ්චාත් මරණ පරීක්ෂණයෙන් අනතුරුව මළ සිරුර ඔහුගේ ඥාතීන් වෙත බාරදීමට නියමිතය. රිදීමාලියද්ද පොලීසිය විසින් වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=116581", "Category": null, "Parent URL": null}