{"Source": "Adaderana", "Timestamp": "September 16, 2018 09:25 am", "Headline": " ඉතාලි සිහිනය බොඳ කළ කපටි බිරිඳක්", "News Content": "බහු විවාහ සිදුකරගනිමින් තරුණයින් රවටා ඔවුන්ව ඉතාලි යවන බව පවසමින් පුද්ගලයින්ගෙන් මුදල් සොර ගන්නා කාන්තවක් සම්බධයෙන් ඇය විවාහ කරගත් තරුණයෙකු විසින් අම්බලන්තොට පොලිසියට පැමිණිල්ලක් ඉදිරිපත් කර ඇත. එහිදී ඔහු ප්‍රකාශ කර ඇත්තේ මිට වසරකට පමණ පෙර තමා සමඟ විවාහ වූ දිනේසා ජයනි ජයකොඩි නමැති දන්කොටුව ප්‍රදේශයේ පදිංචි කාන්තාව තමා විවාහ කරගෙන වසරක පමණ කාලයක් සිට අනතුරුව මුදල්ද රැගෙන සැගවී සිටි බවයි. එමෙන්ම තමන් විවාහ කරගැනීමට මත්තෙන් වෙනත් කෙනෙකු සමඟද ඇය විවාහ වී දරුවන් දෙදෙනෙකුද සිටින බව පසුව තමන්ට දැනගැනිමට හැකි වු බවද ඔහු පවසා ඇත. එමෙන්ම ඉතාලියේ වෙසෙන අයෙකු සමගද සමීප සම්බන්ධතාවයක් පවත්වන අදාළ කාන්තාව ව්‍යාජ ලේඛන හා හැදුනුම්පත් සකස් කරමින් තරුණයින් ඉතාලි යවන බව පවසමින් ඔවුන් සතුව ඇති ලක්ෂ ගණන් මුදල් වංචනිකව ලබා ගනිමින් පසුව ඇය ඉතාලියට පිටව යාමේ සුදානමක් පවතින බවද ඔහු පවසා ඇති බව අද දෙරණ වාර්තාකරු සඳන් කළේය. රශ්මි දිසානායක සහ දිනේසා ජයනි ජයකොඩි යන නම් දෙකම බාවිතා කරමින් අදාල කාන්තාව මෙම වංචාව හා බහු විවාහයන් සිදු කරගනිමින් සිටින අතර ඒ සදහා අයලේ දේමාපියන්ද සහය දක්වන බවට තොරතුරු අනාවරණය වී ඇත. (ඡායා රූප-රාහුල් සමන්ත හෙට්ටිආරච්චි)", "URL": "https://sinhala.adaderana.lk/news.php?nid=96157", "Category": null, "Parent URL": null}