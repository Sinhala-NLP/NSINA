{"Source": "Adaderana", "Timestamp": "June 12, 2018 12:03 pm", "Headline": "වර්ජනය අමතක කර ජනතාවට සේවය කරන අම්බලන්තොට තැපැල් සේවකයෝ", "News Content": "තැපැල් සේවක ගැටළු සඳහා වහ විසඳුම් ලබා දෙන ලෙස ඉල්ලමින් ඒකාබද්ධ තැපැල් වෘර්තිය සමිති පෙරමුණ විසින් දීප ව්‍යාප්තව වැඩ වර්ජනයක් සිදුකරත් අද (12)දින කිසිදු වෘර්තිය සමිති බේදයකින් තොරව ජනතාවට තම සේවාව ලබා දීමට අම්බලන්තොට තැපැල් කාර්යාලයේ සේවකයින් හා නිලධාරීන් කටයුතු කර තිබේ. ඒ අනුව ජනතාවට අවශ්‍ය තැපැල් කාර්යාලයකින් ලබා දිය යුතු සියලුම සේවාවන් ලබා දීම අම්බලන්තොට තැපැල් කාර්යාලයේ ස්ථානාධිපති ඩබ්ලිව්. ආර් ප්‍රියන්ත මහතා ඇතුළු සියලු සේවකයින් කටයුතු කර තිබේ. එමෙන්ම අම්බලන්තොට තැපැල් කාර්යාලයට අනුබද්ධව පවතින උප තැපැල් කාර්යාල 09 ක් වන තැලවිල්ල,දෙහිගහලන්ද, මාමඩල, දෙහිගහලන්ද , ගොඩකොග්ගල්ල ,රුහුණු රිදියගම, බෝලාන, බැරගම ,නෝනාගම හන්දිය යන ප්‍රදේශයන්හි පවතින උප තැපැල් කාර්යාලවලද සේවකයින්ද ඒ අයුරින්ම තම සේවා කටයුතු නිරත විය. තැපල් දෙපාර්තමේන්තුවට අනන්‍ය වූ බඳවා ගැනීම් පරිපාටිය සම්මතකර වහා ක්‍රියාත්මක කරන ලෙසත්, වැඩ බලන උප තැපැල් ස්තානධිපතින්ගේ අයිතීන් ආරක්ෂා කරන ලෙස ඇතුළු ඉල්ලීම් කීපයක් මුල්කර ගනිමින් මෙම තැපැල් වැඩ වර්ජනය ක්‍රියාත්මක කරනු ලැබේ.", "URL": "https://sinhala.adaderana.lk/news.php?nid=90771", "Category": null, "Parent URL": null}