{"Source": "Adaderana", "Timestamp": "December 23, 2016 08:22 am", "Headline": "  වව්නියාවේ පවුල් 231ක් නිවාස වෙත පදිංචියට යොමුකර නෑලු", "News Content": "වව්නියාවේ සුබසාධන කඳවුරු 02ක ජීවත්වන පවුල් 231ක් මෙතෙක් නව නිවාස වෙත පදිංචියට යොමු කර නොමැති බව අනාවරණය වෙයි.පසුගිය වසරේ ජුනි මාසයේ බලධාරීන් ලබාදුන් පොරොන්දුවලට අනුව ඔවුන් වෙනුවෙන් නිවාස ඉදිකළ ද එම නිවාස ඉදිකරන ප්‍රදේශය පිළිබඳ අදාළ පවුල්වල කැමැත්තක් නොමැති බව වාර්තා වෙයි.1995 වසරේ සිට පූත්තෝට්ටම් සහ සිදම්බරපුරම් කඳවුරුවල තමන් රැදී සිටින බව එම පිරිස පවසයි.අදාළ කඳවුරුවල 22000ක පමණ පිරිසක් රැදී සිට ඇති අතර සෙසු පිරිස නැවත පදිංචිකර තිබේ.තවදුරටත් කඳවුරුවල රැදී සිටින තමන්ට මූලික පහසුකම් නොමැති බව කඳවුරු වැසියන් පෙන්වා දෙයි.මේ සම්බන්ධයෙන් කළ විමසීමකදී වව්නියාව දිස්ත්‍රික් ලේකම් රෝහණ පුෂ්පකුමාර මහතා සඳහන් කළේ පූන්තෝට්ටම් සුබසාධන කඳවුරේ සිටින වැසියන් සඳහා සින්නඅඩම්පන් ප්‍රදේශයේ ගම්මාන දෙකක නිවාස ඉදිකරන බවයි.ලබන වසරේ ජනවාරි මාසය අවසන් වන විට ඔවුන් එම නිවාසවල යලි පදිංචිකරවන බව දිස්ත්‍රික් ලේකම්වරයා ප්‍රකාශ කළේය.සිදම්බරපුරම් සුබසාධන කඳවුරේ වැසියන්ට ඔවුන් පදිංචි පළාතෙන්ම ඉඩම් ලබාදීමට පියවර ගෙන තිබේ.", "URL": "https://sinhala.adaderana.lk/news.php?nid=67270", "Category": null, "Parent URL": null}