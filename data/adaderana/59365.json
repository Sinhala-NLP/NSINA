{"Source": "Adaderana", "Timestamp": "April 20, 2016 03:19 pm", "Headline": "ත්‍රිරෝද රිය දුම්රියේ ගැටී 2ක් එලොව යති", "News Content": "අලව්ව - වලකුඹුර හන්දිය ප්‍රදේශයේ දුම්රිය හරස් මාර්ගයේදී ත්‍රිරෝද රථයක් දුම්රියක ගැටීමෙන් සිදු වූ අනතුරකින් හමුදා සෙබලෙකු ඇතුළු පුද්ගලයින් දෙදෙනෙකු මියගොස් තිබේ.අදාළ ත්‍රි රෝද රථය කොළඹ සිට පොල්ගහවෙල දක්වා ධාවනය වූ දුම්රියේ ගැටී ඇති බව පොලීසිය පවසයි.ත්‍රිරෝද රථ රියදුරු දුම්රිය සංඥා නොතකා දුම්රිය හරස් මාර්ගය හරහා ගමන් කිරීම හේතුවෙන් අනතුර සිදුව ඇති බවට අනාවරණය වී තිබේ.මියගොස් ඇත්තේ පොලොන්නරුව, ජයන්තිපුර ප්‍රදේශයේ පදිංචිව සිටි පුද්ගලයෙකු සහ අලව්ව, පහළ වලකුඹුර ප්‍රදේශයේ පදිංචිව සිටි යුධ හමුදා සෙබලෙකු බව වාර්තා වෙයි.අනතුර සම්බන්ධයෙන් අලව්ව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59365", "Category": null, "Parent URL": null}