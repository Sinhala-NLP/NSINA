{"Source": "Adaderana", "Timestamp": "August 15, 2017 08:45 pm", "Headline": " වෙනම අධිකරණයක් පිහිටුවා හෝ රාජපක්ෂවරුන්ට දඩුවම් දිය යුතුයි ", "News Content": "වෙනම අධිකරණයක් පිහිටුවා හෝ රාජපක්ෂවරුන්ගේ දුෂණ සඳහා දඩුවම් ලබා දීමට තීරණය කළ බව අමාත්‍ය රාජිත සේනාරත්න මහතා පවසයි. හැට දෙලක්ෂයේ ජනතා සම්මුතිය රැකගැනීමේ ව්‍යාපාරය අද පැවැත් වූ සමුළුවේදී අමාත්‍යවරයා මේ බව සඳහන් කළේය. මේ අතර හැට දෙලක්ෂයේ ජනතා සම්මුතිය රැකගැනීමේ ව්‍යාපාරය අද සත්‍යග්‍රහයක නිරත වුණි. ඒ කොළඹ විහාරමහදේවි උද්‍යානය ඉදිරිපිටදීය. ලබාදුන් පොරොන්දු ඉටු කරන ලෙස ආණ්ඩුවට බලකිරීම සඳහා මෙම සත්‍යග්‍රහයක් සිදු කිරීමට සිවිල් සංවිධාන තීරණය කර තිබුණි. හැට දෙලක්ෂයේ ජනතා සම්මුතිය රැකගැනීමේ ව්‍යාපාරය නමින් පැවති මෙම සත්‍යග්‍රහය සහ සමුළුව සංවිධාන කර තිබුණේ පුරවැසි බලය, සාධාරණ සමාජයක් සඳහා වු ජාතික ව්‍යාපාරය ඇතුළු සිවිල් සංවිධාන රැසක් එක්වයි. මේ සඳහා මංගල සමරවීර හා රාජිත සේනාරත්න ඇතුළු තවත් අමාත්‍යවරුන් කිහිපදෙනෙකු ද එක්ව සිටියේය.", "URL": "https://sinhala.adaderana.lk/news.php?nid=76334", "Category": null, "Parent URL": null}