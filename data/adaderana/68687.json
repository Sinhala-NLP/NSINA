{"Source": "Adaderana", "Timestamp": "January 27, 2017 03:11 pm", "Headline": "සිහිය තියෙනවා නම් නුගේගොඩ යන්නේ නෑ", "News Content": "සිහිකල්පනාවක් හෝ හෘද සාක්‍ෂියක් ඇති ඕනෑම පුරවැසියෙක් පරාජිත බලවේග සමඟ එකතු වී අද (27) දිනයේ පැවැත්වෙන ඒකාබද්ධ විපක්‍ෂ රැළියට සහභාගී නොවන බව පුරවැසි සංවිධාන එකතුව පවසයි. අද පැවති මාධ්‍ය හමුවකට සහභාගී වෙමින් එහි සමාජික අකලංක හෙට්ටිආරච්චි මහතා මේ බව ප‍්‍රකාශ කර සිටියේ ය. රට තුළ මිත්‍යා මත පතුරවමින් ජාතිවාදය අවුස්සමින් ඒකාබද්ධ විපක්‍ෂය ක‍්‍රියාකරන බවට ඔවුන් චෝදනා කරයි. ලක්‍ෂ 62 ක ජනතාවක් එක විටම ප‍්‍රතික්‍ෂෙප කළ පිරිසකට කිසිසේත් නැවත බලයට පැමිණිය නොහැකි බව පුරවැසි සංවිධාන එකතුව පවසයි.", "URL": "https://sinhala.adaderana.lk/news.php?nid=68687", "Category": null, "Parent URL": null}