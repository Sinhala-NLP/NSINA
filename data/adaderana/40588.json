{"Source": "Adaderana", "Timestamp": "January 23, 2014 01:58 pm", "Headline": "නාවික හමුදා පහරදුන් බවට තමිල්නාඩු ධීවරයින්ගෙන් චෝදනා ", "News Content": "කච්චතිව් ආසන්නයේදී තමිල්නාඩු ධීවරයින්ට පහරදුන් බවට ධීවරයින් උපුටා දක්වමින් ඉන්දීය මාධ්‍ය විසින් නඟන චෝදනා සම්පූර්ණයෙන්ම අසත්‍යයක් බව නාවික හමුදා මාධ්‍ය ප්‍රකාශක, කමාන්ඩර් කෝසල වර්ණකුලසූරිය මහතා පවසයි. මෙවැනි ආකාරයේ අභූත චෝදනා මීට පෙරාතුවද එල්ලවූ බව අද දෙරණ කළ විමසීමකට පිළිතුරු දෙමින් නාවික හමුදා මාධ්‍ය ප්‍රකාශකවරයා කියා සිටියි. කෙසේ වෙතත් ඊයේ රාත්‍රීයේදී කච්චතිව් ආසන්නයේදී තමන්ට ගල්මුල් ප්‍රහාරයක් එල්ලකොට, මාදැල් කපා තමන් එළවාදැමීමට ශ්‍රී ලංකා නාවික හමුදා විසින් කටයුතු කළ බවට තමිල්නාඩු ධීවරයින් පිරිසක් චෝදනා කර තිබේ. බෝට්ටු 683 න් ධීවරයින් 2700 ක් පමණ ධීවර කටයුතුවල නිරතවී සිටි බවත්, ප්‍රහාර එල්ලවීමෙන් පසු මොවුන් යළි රාමේෂ්වරම් කරා පැමිණ ඇති බවත් PTI පුවත් සේවය කියා සිටියි.", "URL": "https://sinhala.adaderana.lk/news.php?nid=40588", "Category": null, "Parent URL": null}