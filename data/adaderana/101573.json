{"Source": "Adaderana", "Timestamp": "December 31, 2018 11:48 am", "Headline": " සාධාරණය ඉල්ලා ගහ උඩ අරගලයක්", "News Content": "කරන්දෙණිය, මහ ඒඳණ්ඩ නගරයේ පාලම අසල ගසක් මත නැගී පුද්ගලයෙකු විසින් උපවාසයක් ආරම්භ කළ බව අද දෙරණ වාර්තාකරු පවසයි. අද(31) අළුයම 5.00ට පමණ ආරම්භ කළ මෙම උපවාසය පොලීසියේ මැදිහත් වීමෙන් උදෑසන 9.45ට පමණ අවසන් කර ඇති බව වාර්තා වෙයි. අදාළ පුද්ගලයා කරන්දෙණිය ප්‍රදේශයේ ලී මඩුවක සේවය කර ඇති අතර ඔහුට ලැබිය යතු මාස 10ක මුදල් නිසි පරිදි ලැබී නොමැති වීම හේතුවෙන් මෙලස ගස මතට නැග තිබේ. පසුගිය දිනක මෙම සිද්ධිය සම්බන්ධයෙන් අදාළ පුද්ගලයා විසින් පොලීසිය වෙත පැමිණිලි කළද සාධාරණයක් ඉටු නොවු බවද ඔහු පැවසීය. මෙම ලී මඩුවේ හිමිකරු විසින් අදාළ පුද්ගලයා සේවය සඳහා බඳවා ගෙන ඇත්තේ දිනකට රුපියල් 3000ක පමණ මුදලක් දෙන බවට පොරොන්දුව පිට බවත් එහෙත් අදාළ පුද්ගලයාට ලබා දී ඇත්තේ මාස 10ක කාලයට රුපියල් 35000ක මුදලක් පමණක් බව ගස මත නැග සිටි පුද්ගලයා විසින් පැවසීය. එම ප්‍රදේශයේ ස්වාමීන් වහන්සේලා දෙනමක් හා පුද්ගලයින් පිරිසක් විසින් ගසින් ගස මත සිටි පුද්ගලයා පහලට ගැනීමට උත්සහ කළ එය අසාර්ථන වී තිබේ. පසුව අදාළ හිමිනවරුන් දෙනම මෙම ස්ථානය වෙත කරණ්දෙනිය පොලීසිය රැගෙන විත් ඇත. පසුව ගස මත සිටි පුද්ගලයාට සාධාරණයක් ඉටුකර දෙන බව පොලීස් නිලධාරීන් පොරොන්දු වූ පසු අදාළ පුද්ලයා ගසින් පහල බැස ඇත. සිද්ධිය සම්බන්ධව කරණ්දෙනිය පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=101573", "Category": null, "Parent URL": null}