{"Source": "Adaderana", "Timestamp": "June 26, 2016 08:23 am", "Headline": " රජයේ අපේක්ෂාව ගැටළු විසඳීම මිස නිර්මාණය කිරීම නෙමෙයි", "News Content": "ආණ්ඩුක්‍රම ව්‍යවස්ථා සංශෝධනය සම්බන්ධයෙන් කුමන කණ්ඩායමක් විසින් කුමන යෝජනා ඉදිරිපත් කළ ද රටට අනතුරුදායක අවුල් සහගත කිසිදු යෝජනාවක් ක්‍රියාත්මක කිරීමට ඉඩ නොතබන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ආණ්ඩුක්‍රම ව්‍යවස්ථාවක් සංශෝධනය කිරීමෙන් අපේක්ෂා කරන්නේ පවතින ගැටළු විසඳීම මිස අලුතින් ගැටළු නිර්මාණය කිරීම නොවන බවයි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ගාල්ල විද්‍යාලෝක මහ පිරිවෙන් විහාරස්ථානයේ ඊයේ(25) පස්වරුවේ පුණ්‍යෝත්සවයක් පැවැත්වුණි. එහිදී අදහස් දැක්වු පූජ්‍ය මහාචාර්ය බෙල්ලන්විල විමලරතන හිමි ප්‍රකාශ කළේ ශ්‍රී ලංකාව අනාගමික රාජ්‍යක් ලෙස ප්‍රකාශ කළ යුතු බවට ව්‍යවස්ථා සංශෝධන යෝජනාවක් ඉදිරිපත්ව ඇති බවයි.මෙහිදී ගාල්ල විද්‍යාලෝක පිරිවෙන් විහාරස්ථානයේ පුස්තකාල ගොඩනැගිල්ල විවෘත කිරීම සහ සංඝාවාසයට මුල්ගල තැබීමද ජනාධිපතිවරයාගේ ප්‍රධානත්වයෙන් සිදුකෙරුණි.", "URL": "https://sinhala.adaderana.lk/news.php?nid=61483", "Category": null, "Parent URL": null}