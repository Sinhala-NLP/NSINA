{"Source": "Adaderana", "Timestamp": "March 19, 2019 09:35 pm", "Headline": "දක්ෂිණ අධිවේගී මාර්ගයෙන් බොම්බයක් හමු වෙයි", "News Content": "දක්ෂිණ අධිවේගී මාර්ගයේ ඉමුදුව සිට මාතර දෙසට දිවෙන මාර්ගයේ 108.5km කනුව අසල දමාගොස් තිබු ග්‍රෙනේඩ් වර්ගයේ බෝම්බයක් හමු වී ඇති බව වාර්තා වේ. පිරිසිදු කිරීමේ කම්කරුවෙකුට හමුවී ඔහු විසින් ඉමදුව පොලිසියට දැනුවත් කිරීමෙන් අනතුරුව අද සවස (19) පොලිස් භාරයට ගත් බව ඉමදුව පොලිසිය පැවසු බව අද දෙරණ වාර්තාකරු පවසයි. අද සවස 3.30 පමණ කම්කරුවෙකු මාර්ගයේ පිරිසිදු කටයුතු වල දී සිටියදී ප්ලාස්ටික් කවරයක බහාලු පාර්සලයක් දැක විමසිලිමත්වීමේදී බෝම්බයක් බවට අඳුනාගෙන තිබේ. පසුව ඔහු විසින් මේ පිළිබඳව ඉමදුව පොලිසිය දැනුවත් කිරීමට කටයුතු කර ඇත. එම ස්ථානයට පැමිණි පොලිසිය බෝම්බය සිය භාරයට ගෙන තිබේ. සිද්දිය සම්බන්ධයෙන් හෙට (20 ) ගාල්ල මහේස්ත්‍රාත් අධිකරණයට කරුණු ඉදිරිපත් කිරීමෙන් අනතුරුව බෝම්බය නිෂ්ක්‍රීය කිරීමට කටයුතු කරන බවත් සිද්ධිය සම්බන්ධයෙන් ඉමදුව පොලිසිය පරීක්ෂණ පවත්වන බවත් අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=106383", "Category": null, "Parent URL": null}