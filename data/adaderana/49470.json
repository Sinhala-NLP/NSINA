{"Source": "Adaderana", "Timestamp": "February 20, 2015 08:08 am", "Headline": "දුම්රිය කොට උඩ තියා සාකච්ඡා මේසයට යාමේ සුදානමක්", "News Content": "දුම්රිය සේවකයින් වැඩ වර්ජනය නිරත වීමට සුදානම් වේ.දුම්රිය ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා පවසන්නේ තම ගැටලුවලට ආණ්ඩුවේ නිසි අවධානය නොලැබීම හේතුවෙන් වර්ජන ක්‍රියාමාර්ගයකට එළඹීමට තීරණය කර ඇති බවයි.පසුගිය රජයේ ප්‍රවාහන බලධාරීන් සමග දුම්රිය සේවක වැටුප් වැඩි කිරීමට අදාළව සාකච්ඡා කරමින් තිබියදී පැමිණි මැතිවරණය නිසා එම සාකච්ඡා ඉදිරියට ගෙන යාමට නොහැකි වූ බව හෙතෙම කියයි.වත්මන් රජය යටතේ විෂයභාර ඇමති රංජිත් මද්දුම බණ්ඩාර මහතාගෙන් ඒ ගැන සාකච්ඡාවක් ඉල්ලා සිටි බවද ඔහු පවසයි.එහෙත් මේ දක්වා සාකච්ඡාවක් නොලැබීම තුළ වර්ජන ක්‍රියාමාර්ගයකට ගොස් බලධාරීන් සාකච්ඡා මේසයට කැඳවා ගැනීමට සිදුවන තත්ත්වයක් උද්ගතව ඇති බව හෙතෙම කියයි.ඒ අනූව වර්ජන ක්‍රියා මාර්ගය ගැන අද හෙට තීන්දුවක් ගන්නේ යැයිද ඔහු වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=49470", "Category": null, "Parent URL": null}