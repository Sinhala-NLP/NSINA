{"Source": "Adaderana", "Timestamp": "August 17, 2011 09:27 am", "Headline": " සිමෙන්ති හිඟය මවාපෑමක් විතරයි", "News Content": "රටේ සිමෙන්ති හිඟයක් නොමැති බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. සිමෙන්ති හිඟයක් ඇති බවට ඇතැමුන් විසින් මවා පෑමක් සිදු කරන බව ඔහු සඳහන් කරයි. ඇතැම් වෙළඳුන් තමන් සතුව පවතින සිමෙන්ති තොග වෙළඳපළට නිකුත් නොකර සිටින බවට වාර්තා වන බව ද හෙතෙම කියා සිටියි. ප්‍රමාණවත් සිමෙන්ති තොග වෙළඳපළට නිකුත් කළ පසු එම සිමෙන්ති ප්‍රමිතියෙන් තොර බවට ඇතැම් පිරිස් අසත්‍ය ප්‍රචාර ගෙන යන බව බැසිල් රාජපක්ෂ අමාත්‍යවරයා පෙන්වාදෙයි. මාතලේ දිස්ත්‍රික් ප්‍රගති සමාලෝචන රැස්වීමට සහභාගී වෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=18126", "Category": null, "Parent URL": null}