{"Source": "Adaderana", "Timestamp": "May 15, 2016 10:14 pm", "Headline": " දැදුරු ඔයේ වාන් දොරටු විවෘතයි - අවධානයෙන් සිටින්නැයි ජනතාවට උපදෙස්", "News Content": "දැදුරු ඔයේ වාන් දොරටු විවෘත කිරීම නිසා පහත් බිම් ආශ්‍රිතව ජීවත්වන ජනතාවට දැඩි විමසිල්ලෙන් පසුවන ලෙස වාරිමාර්ග දෙපාර්තමේන්තුව ජනතාවට දැනුම්දෙයි.ඒ අනූව හලාවත, පුත්තලම, පල්ලම, මහව, නිකවැරටිය, වාරියපොළ අවට ජනතාවට ඒ ගැන සැලකිලිමත් වන ලෙස එම දෙපාර්තමේන්තුව ජනතාවගෙන් ඉල්ලීමක් කරයි.මේ අතර පවත්නා වැසි සහිත කාලගුණය හේතුවෙන් දිවයිනේ ප්‍රදේශ රැසක ජන ජීවිතයට බලපෑම් එල්ල වී තිබේ.ඇතැම් ප්‍රදේශවල නිවාස, මාර්ග ජලයෙන් යටවීම නිසා ජනතාවට ඉන් වැඩි බලපෑම් සිදුව ඇත.", "URL": "https://sinhala.adaderana.lk/news.php?nid=60171", "Category": null, "Parent URL": null}