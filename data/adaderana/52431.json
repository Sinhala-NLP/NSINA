{"Source": "Adaderana", "Timestamp": "July 4, 2015 01:51 pm", "Headline": "මහින්ද කුරුණෑගලින් එයි?", "News Content": "හිටපු ජනාධිපති මහින්ද රාජපක්ෂ මහතාට ඉදිරි මහ මැතිවරණයේදී කුරුණෑගල දිස්ත්‍රික්කයෙන් ඉදිරිපත් වන ලෙසට ඉල්ලීමක් කළ බව ටී.බී.ඒකනායක හිටපු මන්ත්‍රීවරයා පවසයි.ඔහු පෙන්වා දෙන්නේ 14 ලක්ෂයකට වැඩි ඡන්ද ප්‍රමාණයක් තිබෙන කුරුණෑගල දිස්ත්‍රික්කයෙන් මහින්ද රාජපක්ෂ මහතා ඉදිරිපත් වීම තුළින් වැඩි ඡන්ද ප්‍රතිශයක් ලබා ගැනිමේ හැකියාව පවතින බවයි. ටී.බී.ඒකනායක හිටපු මන්ත්‍රීවරයා අද පෙරවරුවේ අස්ගිරි සහ මල්වතු මහනාහිමිවරුන් බැහැ දැකිමෙන් අනතුරුව මාධ්‍ය වෙත මේ බව කියා සිටියේය.එහිදි වැඩිදුරටත් අදහස් දැක්වූ ටී.බී.ඒකානායක මහතා කියා සිටියේ එක්සත් ජනතා නිදහස් සන්ධානයෙන් වැඩි මන්ත්‍රීවරුන් පිරිසක් ඉදිරි මහ මැතිවරණයෙන් පාර්ලිමේන්තුවට යැවිමට අපේක්ෂා කරන බවයි.", "URL": "https://sinhala.adaderana.lk/news.php?nid=52431", "Category": null, "Parent URL": null}