{"Source": "Adaderana", "Timestamp": "February 16, 2019 05:20 pm", "Headline": "අනතුරකින් පුද්ගලයෙකු මියයයි", "News Content": "මහියංගනය බිබිල මාර්ගයේ 13 කණුව ප්‍රදේශයේ සිදුවු අනතුරකින් පුද්ගලයෙකු මියගොස් තිබේ. බස් රථයක ගමන් ගත් එම පුද්ගලයා බස් රථය නැවැත්වීමට පෙර ඉන් බැසයාමට උත්සහ කිරීමේදී ඇද වැටීමෙන් අනතුර සිදුව ඇති බව පොලීසිය පැවසීය. අනතුරින් බරපතල තුවාල ලැබු ඔහු ඌරණිය රෝහලට ඇතුළත් කිරීමේදී මිය ගොස් තිබේ. මියගොස් ඇත්තේ පදියතලාව, දොරකුඹුර ප්‍රදේශයේ පදිංචිව සිටි 57 හැවිරිදි අයෙකි. අනතුර සම්බන්ධයෙන් බස් රථ රියදුරු අත්අඩංගුවට ගෙන ඇති අතර මේ සම්බන්ධයෙන් රීදීමාලියද්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=104464", "Category": null, "Parent URL": null}