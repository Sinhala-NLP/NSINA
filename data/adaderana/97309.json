{"Source": "Adaderana", "Timestamp": "October 7, 2018 03:39 pm", "Headline": "වසර 2දී බාල අපරාධ 27ක් සිදු කළ පුද්ගලයෙක් අත්අඩංගුවට", "News Content": "දිවයිනේ විවිධ ප්‍රදේශවල සිදුවු අපරාධ රැසකට සම්බන්ධ පුද්ගලයෙකු කොහුවල ප්‍රදේශයේ දී අත්අඩංගුවට ගෙන තිබේ. හෙරොයින් ළඟ තබාගැනීමේ චෝදනාවකට අත්අඩංගුවට ගත් අදාළ සැකකරුගෙන් සිදුකළ ප්‍රශ්න කිරීම්වලදී මෙම අපරාධ සම්බන්ධයෙන් තොරතුරු අනාවරණය වූ බව පොලිසිය පැවසුවේය. 52 හැවිරිදි කුරුණෑගල මාවතගම ප්‍රදේශයේ පදිංචිකරුවෙකු වන මෙම සැකකරු දිවයිනේ ලියාපදිංචි අපරාධකරුවෙකු වන අතර ඔහුට එරෙහිව වත්තල සහ නුගේගොඩ මහේස්ත්‍රාත් අධිකරණවලින් වරෙන්තු 11ක් නිකුත් කර ඇති බව සඳහන් වේ. 2017 සහ 2018 යන වසරවල කොහුවල, ගල්කිස්ස, දෙහිවල, මහනුවර සහ කටුගස්තොට යන පොලිස් ස්ථාන වෙත වාර්තා වූ බල අපරාධ 27ක් සහ මහනුවර පොලිස් ස්ථානය වෙත වාර්තා වී තිබු සුළු අපරාධ 5ක් සදහා අවශ්‍ය කරන සැකකරුවෙකු බව පොලීසිය සිදුකළ විමර්ශනවලදී අනාවරණය වි ඇත්තේය. සැකකරු නුගේගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=97309", "Category": null, "Parent URL": null}