{"Source": "Adaderana", "Timestamp": "July 20, 2016 12:21 pm", "Headline": "ඉසුරු සොයාගිය කතුන් 15ක් හිස් අතින් එයි", "News Content": "විදෙස් රැකියා සඳහා ගොස් විවිධ දුෂ්කරතාවන්ට ලක් වූ කාන්තාවන් 15දෙනෙකු යළි දිවයිනට පැමිණ තිබේ.කුවේට්හි ගෘහ සේවය සඳහා ගොස් සිටි කාන්තාවන් පිරිසක් මෙලෙස යළි දිවයිනට පැමිණ ඇති බව වාර්තා වේ.සිය සේවා ස්ථානවල දී විවිධ කරදරවලට ලක්වු අදාළ පිරිස කුවේට් තානාපති කාර්යාලයේ රැඳී සිට ඇති අතර විදේශ සේවා නියුක්ති කාර්යාංශයේ මැදිහත් වීමෙන් ඔවුන් යළි දිවයිනට ගෙන්වා ගැනීමට පියවර ගෙන ඇත.කටුනායක ජාත්‍යන්තර ගුවන්තොටුපළට පැමිණි එම කාන්තාවන් 15 දෙනාට තම නිවෙස්වලට යාම සඳහා විදේශ සේවා නියුක්ති කාර්යාංශය විසින් අදාළ පහසුකම් ද සපයා ඇති බව සඳහන්ය.", "URL": "https://sinhala.adaderana.lk/news.php?nid=62255", "Category": null, "Parent URL": null}