{"Source": "Adaderana", "Timestamp": "February 22, 2012 08:31 am", "Headline": "කයිට්ස් ලන්දේසි බලකොටුව ඉදිරිපිට අනතුරක්", "News Content": "යාපනය , කයිට්ස් ප්‍ර‍ධාන මාර්ගයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කයිට්ස් ප්‍ර‍ධාන මාර්ගයේ ලන්දේසි බලකොටුව ඉදිරිපිට දී මේ අනතුර සිදු වී ඇති බව පොලිසිය සඳහන් කරයි. යතුරුපැදියක් ප්‍රධාන මාර්ගයෙන් ඉවතට පැන පෙරළී යාමෙන් අනතුර සිදුව තිබේ. තුවාල ලැබූ යතුරුපැදිකරු යාපනය රෝහලට ඇතුළත් කිරීමෙන් අනතුරුව මිය ගොස් ඇති බව සඳහන් ය.", "URL": "https://sinhala.adaderana.lk/news.php?nid=22298", "Category": null, "Parent URL": null}