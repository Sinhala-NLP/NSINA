{"Source": "Adaderana", "Timestamp": "June 8, 2016 08:42 am", "Headline": " මහජනතාවට අනතුරක් සිදුවිය හැකියි", "News Content": "සාලාව යුධ හමුදා කඳවුරේ ඇතිවූ ගිනි ගැනීමේ සිද්ධිය හේතුවෙන් ප්‍රදේශය අවට විසිරී ඇති උණ්ඩ සහ පුපුරණ ද්‍රව්‍ය කොටස් විවිධ පුද්ගලයන් විසින් එක්රැස් කරන බවට තොරතුරු ලැබී ඇති බව පොලීසිය පවසයි.උණ්ඩ හෝ එවැනි කොටස් එක්රැස් කිරීම සහ ළඟ තබාගෙන සිටීම මහජන ආරක්ෂාවට පටහැනි වරදක් බව නිවේදනයක් නිකුත් කරමින් පොලිස් මූලස්ථානය සඳහන් කරයි.එවැනි පුද්ගලයන්ට එරෙහිව නීතිය තදින් ක්‍රියාත්මක කරන අතර එවැනි පුද්ගලයන් හෝ කණ්ඩායම් පිළිබඳ තොරතුරු ඇත්නම් ළඟම පොලිස් ස්ථානයට දැනුම් දෙන ලෙස පොලිස් මූලස්ථානය මහජනතාවගෙන් ඉල්ලීමක් කරයි.සාලාව යුධ හමුදා කඳවුර අවට ප්‍රදේශය පුරා විසිරී පවතින උණ්ඩ කොටස් සහ පුපුරණ ද්‍රව්‍ය වල සුන්බුන් පරිහරණයෙන් මහජනතාවට අනතුරක් සිදුවිය හැකි බව පොලීසිය පවසයි.එවැනි පුපුරණ ද්‍රව්‍ය කොටස් පිළිබද විශේෂ කාර්ය බලකායේ පුපුරණද්‍රව්‍ය නිශ්ක්‍රීය අංශයේ 011 3 046 128, 011 3 046 129, 011 2 580 518 හෝ 077 730 3274 යන දුරකථන අංක වෙත දැනුම් දෙන ලෙස පොලිස් මූලස්ථානය දැනුම්දීමක් කරයි.", "URL": "https://sinhala.adaderana.lk/news.php?nid=60885", "Category": null, "Parent URL": null}