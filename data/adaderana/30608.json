{"Source": "Adaderana", "Timestamp": "January 9, 2013 10:21 am", "Headline": "කන්න බැරි අර්තාපල් විකුණලා-කිලෝ 34,000 ට සීල්", "News Content": "කොටහේන සිවානන්ද පාරේ ගබඩාවක තිබී මිනිස් පරිභෝජනයට නුසුදුසු අර්තාපල් තොගයක් සොයාගෙන තිබේ. අදාළ ගබඩාවේ තිබී පාරිභෝජනයට නුසුදුසු අර්තාපල් කිලෝග‍්‍රෑම් 34,000 ක් සොයාගත් බව කොටහේන මහජන සෞඛ්‍ය පරීක්ෂක එච්.එම්.ටී හේරත් මහතා පැවසුවේය. අදාළ අර්තාපල් තොගය සහිත ගබඩාව මේ වන විට මුද්‍රා තබා ඇතිබව හේරත් මහතා පැවසීය. අර්තාපල් තොගය විනාශ කිරීම සඳහා මාලිගාකන්ද මහේස්ත‍්‍රාත් අධිකරණයෙන් අද (09) නියෝගයක් ලබාගැනීමට නියමිතය.", "URL": "https://sinhala.adaderana.lk/news.php?nid=30608", "Category": null, "Parent URL": null}