{"Source": "Adaderana", "Timestamp": "September 12, 2011 03:55 pm", "Headline": "අම්බලන්තොට ගව ඝාතකාගාරයක් වටලයි", "News Content": "අම්බලන්තොට, මැලේකොළනිය ප්‍රදේශයේ පවත්වාගෙන ගිය ගව ඝාතකාගාරයක් වැටලීමට අම්බලන්තොට පොලිස් විශේෂ කාර්යය බලකායේ නිලධාරීන් කණ්ඩායමක් සමත්ව තිබේ. අද(12) උදෑසන සිදු කළ වැටලීමේ දී අදාළ ගව ඝාතකාගාරය පවත්වාගෙන ගිය සැකකරුවන් දෙදෙනෙකු අත්අඩංගුවට ගත් බව පොලිසිය පැවසීය. ගවමස් තොගයක් සහ ගවයින්ගේ සිරුරු කොටස් විශාල ප්‍රමාණයක් ද එම ස්ථානයේ තිබී පොලිසිය විසින් සොයා ගෙන ඇත. අදාළ ගව ඝාතකාගාරය මඟින් හම්බන්තොට, ගාල්ල සහ මාතර යන ප්‍රදේශවලට ගව මස් බෙදා හැර ඇති බව පොලිසිය පවසයි.", "URL": "https://sinhala.adaderana.lk/news.php?nid=18673", "Category": null, "Parent URL": null}