{"Source": "Adaderana", "Timestamp": "March 13, 2019 11:18 am", "Headline": "දෙදරු මවකගේ මළ සිරුරක් තේ වත්තකින් හමුවෙයි", "News Content": "ඉංගිරිය හදපාන්ගොඩ දවටගාහේන තේ වත්තක් තුළ තියුණු ආයුධයකින් පහරදී ඝාතනය කළ කාන්තා මළ සිරුරක් සොයා ගෙන ඇති බව අද දෙරණ වාර්තාකරු පවසයි. කුරණ ප්‍රදේශයේදී තිබී අදාළ කාන්තා මළ සිරුරක් ඉංගිරිය පොලීසිය විසින් ඊයේ(12) පස්වරුවේ සොයාගෙන ඇති බව වාර්තා වෙයි. මෙලෙස මියගොස් ඇත්තේ හදපාන්ගොඩ රන්දෙණිඋයන ප්‍රදේශයේ පදිංචි වයස අවුරුදු 55ක දෙදරු මවකි. මියගිය කාන්තාවගේ ස්වාමියා නිවස බලා පැමිණෙමින් සිටින විට අදාළ කාන්තාවගේ මළ සිරුර තේවත්තක තිබී සොයාගෙන ඇති බවයි වාර්තා වෙයි. සිද්ධිය පිලිබදව ඉංගිරිය පොලීසිය විසින් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=105977", "Category": null, "Parent URL": null}