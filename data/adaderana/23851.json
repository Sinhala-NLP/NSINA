{"Source": "Adaderana", "Timestamp": "April 27, 2012 03:49 pm", "Headline": "විල්ගමුවේ නිධන් හෑරූ පස්දෙනෙකු කොටුවෙයි", "News Content": "නිධන් වස්තු සොරා ගැනීමේ අරමුණින් විල්ගමුව ප්‍රදේශයේ කැණීම් කටයුතු කරමින් සිටි පුද්ගලයින් පස්දෙනෙකු අත්අඩංගුවට ගෙන තිබේ. විල්ගමුව පොලිසියට ලැබුණු තොරතුරකට අනුව අද(27) අලුයම සිදුකළ වැටලීමකදී මෙම අත්අඩංගුවට ගැනීම සිදුකර ඇති බව සඳහන්ය. අත්අඩංගුවට ගත් සැකකරුවන් අද පල්දෙනිය සංචාරක ‍මහේස්ත්‍රාත් අධිකරණයට ඉදිරිපත් කිරීමට නියමිතය. විල්ගමුව පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=23851", "Category": null, "Parent URL": null}