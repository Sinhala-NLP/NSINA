{"Source": "Adaderana", "Timestamp": "May 21, 2014 03:13 pm", "Headline": "මැක්කන් පාසලක් වහයි", "News Content": "විද්‍යාල භූමියේ මැක්කන් විශේෂයක් බෝවීම හේතුවෙන් හැටන්, ශ්‍රීපාද මධ්‍ය මහා විද්‍යාලයේ පංති කාමර කිහිපයක් අද දිනයේ වසා දමා තිබු බව වාර්තා වේ. විදුහල්පතිවරයා විසින් මෙම තීරණය ගෙන ඇතැයි සඳහන්ය. පසුගිය දින කිහිපයේ එම විද්‍යාලයේ 06, 07 සහ 08 යන පන්ති කාමර වල සිසුන්ට මෙම මැක්කන් විශේෂය දෂ්ඨ කර ඇති බව දැනගැනීමට ලැබුණු බව අද දෙරණ වාර්තා කරු සඳහන් කළේය. මැක්කන් විශේෂය විනාශ කිරීමට කෘමි නාශක ඉසීම සඳහා අදාළ පන්ති කාමර වසා දැමීමට විදුහල්පතිවරයා පියවර ගෙන තිබුණි.", "URL": "https://sinhala.adaderana.lk/news.php?nid=43364", "Category": null, "Parent URL": null}