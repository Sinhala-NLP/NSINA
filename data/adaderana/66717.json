{"Source": "Adaderana", "Timestamp": "December 4, 2016 03:13 pm", "Headline": " නීති විරෝධී මත්පැන් ස්කාගාර පවත්වාගෙන ගිය 33ක් කොටු", "News Content": "නීති විරෝධී මත්පැන් ස්කාගාර පවත්වාගෙන ගිය පුද්ගලයින් තිස් තුන් දෙනෙකු දිවයිනේ ප්‍රදේශ කිහිපයකදී අත්අඩංගුවට ගැනීමට හැකි වු බව මුදල් අමාත්‍යාංශයේ නීති විරෝධී මත්ද්‍රව්‍ය වැටලීම් ඒකකය පවසයි.එහි ප්‍රධානී වින් කමාන්ඩර් රවී ජයසිංහ මහතා සඳහන් කළේ එහිදී ගෝඩා බැරල් 300ක් පමණ විනාශ කළ බවයි. මෙම වැටලීම් අඛණ්ඩව දිවයින පුරා ක්‍රියාත්මක කිරීමට පියවර ගෙන ඇති බව ඔහු සඳහන් කළේය.මේ අතර නීති විරෝධී ලෙස දුර්ලභ ගණයේ කැස්බෑවෙකු ප්‍රවාහනය කිරීමට උත්සාහ කළ පුද්ගලයින් තිදෙනෙකු නච්චිකුඩා අන්තෝනිපුරම් ප්‍රදේශයේ දී අත්අඩංගුවට ගෙන තිබේ.උතුරු මැද නාවික විදානයට අයත් නච්චිකුඩා නාවික හමුදා කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=66717", "Category": null, "Parent URL": null}