{"Source": "Adaderana", "Timestamp": "November 19, 2016 05:28 pm", "Headline": " මාර්ග නීති කඩකිරීමේ දඩය 25,000ක් කළ යුතුයි", "News Content": "මාර්ග නීති කඩකිරීමේ දඩ මුදල් රුපියල් 2,500 නොව රුපියල් 25,000 දක්වා ඉහළ නැංවිය යුතු බව සෞඛ්‍ය අමාත්‍ය රාජිත සේනාරත්න මහතා පවසයි. වාණිජකරණය මෙන්ම මාර්ග සංවර්ධනය කිරීමෙන් අනතුරු සිදුවන ප්‍රමාණය ඉහළ ගොස් ඇති බව අමාත්‍යවරයා සඳහන් කළේය. මෙම අනතුරු පාලනය කිරීම සඳහා මාර්ග නීති පද්ධතියක් අත්‍යවශ්‍ය බව ද අමාත්‍යවරයා පෙන්වා දෙනු ලැබීය. එමෙන්ම පාර මාරුවීමේ සිට මාරක රිය අනතුරු දක්වා නීති රීති අත්‍යවශ්‍ය වන බව ද අමාත්‍යරවරයා ප්‍රකාශ කළේය. රටේ ජනතාව වෙනුවෙන් ද විනයක් ඇති කළ යුතු අතර විනයක් නොමැති රටක් සංවර්ධනය කිරීමට හැකියාවක් නොමැති බව ද රාජිත සේනාරත්න අමාත්‍යවරයා පැවසීය. මාර්ග අනතුරු අවම කිරීම වෙනුවෙන් කොළඹ බණ්ඩාරනායක සම්මන්ත්‍රණ ශාලාවේ පැවති උත්සවයක් අමතමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=66193", "Category": null, "Parent URL": null}