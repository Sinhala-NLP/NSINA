{"Source": "Adaderana", "Timestamp": "October 27, 2011 09:59 am", "Headline": "ව්‍යාපාරික සමුළුවේ ප්‍රධාන දේශනය ජනපතිගෙන්", "News Content": "22 වන පොදු රාජ්‍ය මණ්ඩලයීය රාජ්‍ය නායක සමුළුවට සමගාමීව ඇරඹුණු පොදු රාජ්‍ය මණ්ඩලයීය ව්‍යාපාරික සමුළුවේ ප්‍රධාන දේශනය ජනාධිපති මහින්ද රාජපක්ෂ මහතා විසින් අද(27) දින සිදුකිරීමට නියමිතව තිබේ. \"ඉන්දීය සහ ශාන්තිකර කලාපයේ සිඝ්‍රයෙන් නැගී එන වෙළෙඳපළ\" යන තේමාව යටතේ ජනාධිපතිවරයා සිය දේශනය සිදුකරන බව ජනාධිපති මාධ්‍ය අංශය සඳහන් කරයි. මේ අතර ශ්‍රී ලංකාවේ ආයෝජන කටයුතු පිළිබඳව ජාත්‍යන්තර ප්‍රජාව දැනුවත් කිරීම ඊයේ(26) දිනයේ දී සිදුකර ඇත. විදේශ කටයුතු අමාත්‍ය මහාචාර්ය ජි.එල්.පීරිස් සහ මහ බැංකු අධිපති අජිත් නිවාඩ් කබ්රාල් යන මහත්වරුන් මෙම ව්‍යාපාරික සමුළුව අමතමින් ශ්‍රී ලංකාවේ ආයෝජන කටයුතු සඳහා හිතකර වූ වර්තමාන දේශපාලන හා ආර්ථික වාතාරණය පිළිබඳව කරුණු පැහැදිලි කරනු ලැබීය.", "URL": "https://sinhala.adaderana.lk/news.php?nid=19614", "Category": null, "Parent URL": null}