{"Source": "Adaderana", "Timestamp": "October 18, 2014 03:11 pm", "Headline": " මෙරට ධීවරයින් 24ක් බංග්ලාදේශ අත්අඩංගුවේ ", "News Content": "බංග්ලාදේශ මුහුදු සීමාවේ ධීවර කටයුතුවල නිරත වෙමින් සිටි මෙරට ධීවරයින් 24 දෙනෙකු අත්අඩංගුවට ගෙන තිබේ. අද(18) අලුයම එරට වෙරළ ආරක්ෂක බලධාරීන් විසින් මෙම ධීවරයින් අත්අඩංගුවට ගෙන ඇති බව ධීවර අමාත්‍යාංශය සඳහන් කළේය. එහිදි අදාළ ධීවර පිරිස ගමන් ගත් යාත්‍රා දෙකක් ද වෙරළ ආරක්ෂක බලධාරීන් සිය බාරයට ගෙන තිබේ. මෙම ධීවරයින් පිරිස මාතර, ගන්තර සහ වැලිගම යන ප්‍රදේශවල පදිංචිකරුවන් බව වාර්තා වෙයි. ඔවුන් නිදහස් කරගැනීම සඳහා කඩිනමින් කටයුතු කරන බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=46802", "Category": null, "Parent URL": null}