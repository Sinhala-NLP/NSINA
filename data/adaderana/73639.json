{"Source": "Adaderana", "Timestamp": "May 27, 2017 05:12 pm", "Headline": " කෝටියක හෙරොයින් සමඟ පකිස්ථානුවා කොටු", "News Content": "රුපියල් කෝටියක් වටිනා හෙරොයින් තොගයක් සමග පකිස්ථාන ජාතිකයෙකු කටුනායක ගුවන් තොටුපොලේදී අත්අඩංගුවට ගෙන තිබේ. ඔහුගේ ගමන් මල්ලේ තිබී හෙරොයින් කිලෝග‍්‍රෑම් එකකට අධික ප‍්‍රමාණයක් සොයාගත් බව නියෝජ්‍ය රේගු අධ්‍යක්‍ෂ පරාක‍්‍රම බස්නායක මහතා පැවසුවේය. සැකකරුට මෙම හෙරොයින් තොගය රට තුළට ගෙන ඒම සඳහා ගුවන් තොටුපොල කාර්ය මණ්ඩලය සහාය දක්වා ඇති බවද අනාවරණ වී තිබේ. ඒ පිළිබඳවද පරීක්‍ෂණයක් පැවැත්වෙන බව නියෝජ්‍ය රේගු අධ්‍යක්‍ෂ පරාක‍්‍රම බස්නායක මහතා සඳහන් කළේය.", "URL": "https://sinhala.adaderana.lk/news.php?nid=73639", "Category": null, "Parent URL": null}