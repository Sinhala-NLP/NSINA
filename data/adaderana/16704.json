{"Source": "Adaderana", "Timestamp": "June 12, 2011 10:26 am", "Headline": "ත්‍රී රෝද රියෙන් ආ නාදුනන තුවක්කුකරුට අයෙක් බිලි-අනෙකාට තුවාලයි", "News Content": "මිනුවන්ගොඩ , උන්නාරුව ප්‍රදේශයේ දී පුද්ගලයෙකු වෙඩි තබා ඝාතනය කර තිබේ. ඊයේ රාත්‍රී 11.00 ට පමණ යතුරු පැදියකින් ගමන් ගත් පුද්ගලයින් දෙදෙනෙකු‍ට ත්‍රීරෝද රථයකින් පැමිණි තුවක්කරුවෙකු විසින් වෙඩි තබා ඇති බව මිනුවන්ගොඩ පොලිසිය ප්‍රකාශ කරයි. යතුරු පැදියේ ගමන් ගත් ‍අනෙක් පුද්ගලයා ද වෙඩි වැදී තුවාල ලබා ප්‍රතිකාර සඳහා මිනුවන්ගොඩ රෝහලට ඇතුළත් කර තිබේ. වෙඩි වැදීමෙන් මිය ගොස් ඇත්තේ 29 හැවිරිදි මිනුවන්ගොඩ , උන්නාරුව ප්‍රදේශයේ පදිංචිකරුවෙකි. සැකකරුවන් මෙතෙක් අනාවරණය වී නොමැති අතර මිනුවන්ගොඩ පොලිසිය මෙම වෙඩි වැදීම සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=16704", "Category": null, "Parent URL": null}