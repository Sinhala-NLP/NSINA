{"Source": "Adaderana", "Timestamp": "June 30, 2017 07:56 am", "Headline": " ජාත්‍යන්තර ගිවිසුම්වලට එළඹීම පාර්ලිමේන්තු අවසරයක් මත සිදු කිරීම අත්‍යවශ්‍යයි", "News Content": "ජාත්‍යන්තර ගිවිසුම්වලට එළඹීම පාර්ලිමේන්තු අවසරයක් මත සිදු කිරීම අත්‍යවශ්‍ය කරුණක් බව විමල් වීරවංශ මන්ත්‍රීවරයා පවසයි.ඔහු පවසන්නේ මේ වන විට එවැනි හැකියාවක් නොමැතිවීම හේතුවෙන් එට්කා ගිවිසුම වැනි රටට අහිතකර ගිවිසුම්වලට එළඹීමට ආණ්ඩුවට හැකියාව ලැබී ඇති බවයි.ජාතික වෙළෙඳ ප්‍රතිපත්තිය සම්පාදනය කිරීම සඳහා වන මහජන කොමිසන් සභාවේ සාක්ෂි ලබාදෙමින් විමල් වීරවංශ මන්ත්‍රීවරයා මේ බව කියා සිටියේය.වත්මන් ආණ්ඩුව ජනතාවගේ අභිවෘද්ධිය නොතකා ඉන්දියාව සමඟ ගිවිසුම්වලට එළඹීමට සූදානමින් සිටින බව යුතුකම සංවාද කවයේ සභාපති ගෙවිදු කුමාරතුංග මහතා එම කොමිසමේ සාක්ෂි දෙමින් පවසා සිටියේය.", "URL": "https://sinhala.adaderana.lk/news.php?nid=74701", "Category": null, "Parent URL": null}