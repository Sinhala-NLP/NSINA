{"Source": "Adaderana", "Timestamp": "May 14, 2018 05:50 pm", "Headline": "ඉන්දීය යුධ හමුදා මාණ්ඩලික ප්‍රධානී - නාවික හමුදාපති හමුවෙයි", "News Content": "නිල සංචාරයක් සඳහා මෙරටට පැමිණි ඉන්දීය යුධ හමුදා මාණ්ඩලික ප්‍රධානී ජෙනරාල් බිෆින් රාවට් මහතා නාවික හමුදාපති වයිස් අද්මිරාල් සිරිමෙවන් රණසිංහ මහතා හමුවී තිබේ. අද පෙරවරුවේ නාවික හමුදා මූලස්ථානයේදී මෙම හමුව පැවැති බව නාවික හමුදාව සඳහන් කළේය. එහිදී නාවික සම්ප්‍රදායනුකූලව විශේෂ සම්මාන මුරයක් පැවැත්වූ බව වාර්තා වෙයි. ඉන් අනතුරුව නාවික හමුදාපතිවරයා සහ ඉන්දීය යුද හමුදා මාණ්ඩලික ප්‍රධානියා සුහද කතාබහක නිරත වී ඇති අතර එය සනිහිටුවන් කරමින් තිළිණ හුවමාරුවක් ද සිදුව තිබේ.", "URL": "https://sinhala.adaderana.lk/news.php?nid=89088", "Category": null, "Parent URL": null}