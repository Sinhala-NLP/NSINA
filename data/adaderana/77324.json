{"Source": "Adaderana", "Timestamp": "September 9, 2017 10:36 am", "Headline": " විල්පත්තුව සංචාරකයින්ට විවෘතයි!", "News Content": "මාස 1 ½ ක පමණ කාලයක් වසා දමා තිබූ විල්පත්තුව ජාතික වනෝද්‍යානය සැප්තැම්බර් මස 09 වැනිදා සිට සංචාරකයින් සඳහා නැවත විවෘත කිරීමට කටයුතු කර ඇති බව විල්පත්තුව ජාතික වනෝද්‍යානයේ බාරකරු ලක්ෂමන් පෙරේරා මහතා පැවසීය.දැඩි නියඟය හේතුවෙන් විල්පත්තුව ජාතික වනෝද්‍යානයේ තිබූ විල් බොහෝමයක් පසුගිය කාලයේ සිදී ගොස් තිබුණි.මෙම හේතුව නිසා පසුගිය අගෝස්තු මස 01 වැනිදා විල්පත්තුව ජාතික වනෝද්‍යානය සංචාරකයින් සඳහා වසා දැමීමට වන ජීවී දෙපාර්තමේන්තුව කටයුතු කරන ලදී.නමුත් පසුගිය දින කීපය තුළ ප්‍රදේශයට ඇද හැළුණු වර්ෂාවත් සමඟ විල්පත්තුව වනෝද්‍යානය තුළ පිහිටි විල්වලට ජලය යම් ප්‍රමාණයක් ලැබීම නිසා විෂය බාර අමාත්‍යාංශය සහ වන ජීවී දෙපාර්තමේන්තුව එක්ව කරන ලද සාකච්ඡාවකින් අනතුරුව සංචාකයින් සඳහා නැවත විවෘත කිරීමට තීරණය කළ බව උද්‍යාන බාරකරු ලක්ඹන් පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=77324", "Category": null, "Parent URL": null}