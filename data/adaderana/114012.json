{"Source": "Adaderana", "Timestamp": "July 12, 2019 07:56 pm", "Headline": "එපා කී ස්වාමි පුරුෂයාම යළි විවාහ කර දුන්නා-මුස්ලිම් කතකගෙන් චෝදනාවක්", "News Content": "සිය දික්කසාදය සම්බන්ධයෙන් ප්‍රදේශයේ ක්වාසි උසාවිය ලබාදුන් තීන්දුවෙන් දැඩි අසාධාරණයට ලක් වූ බව පවසා ඌවපරණගම,බෝවෙල ප්‍රදේශයේ කාන්තාවක් මාධ්‍ය වෙත අනාවරණයක් කළේය. ඇය පවසන්නේ ක්වාසි උසාවියේ තීන්දු නිසා බොහෝ මුස්ලිම් කාන්තාවන් පීඩාවට පත්ව සිටින බවයි. ප්‍රදේශයේ ක්වාසි උසාවියෙන් තමාට අසාධාරණයක් සිදු වූ බව පවසා සිටියේ ඌවපරණගම,බෝවෙල , අක්කර 31 ප්‍රදේශයේ පදිංචි කාන්තාවකි. ඇය ඊයේ පස්වරුවේ මාධ්‍ය වෙත මෙලෙස අදහස් පළ කළේය. මේ සම්බන්ධයෙන් වගකිව යුත්තන් දැනුම්වත් කළත් මෙතෙක් ඊට සහනයක් නොලැබුනු බවයි ඇය වැඩිදුරටත් සඳහන් කළේය. තම දියණියට සිදුව ඇති අසාධාරණය පිළිබඳව ඇගේ පියාද මෙලෙස අදහස් පළ කළේය. පහල අධිකරණයකින් සාධාරණය ඉටු නොවේනම් ඉහළ අධිකරණයට අභියාචනයක් ඉදිරිපත් කිරීමට හැකියාව පවතින බව නීතිවේදීන් පවසයි. ඒ අනුව ක්වාසි අධිකරණයකින් ලබාදෙන තීන්දුවක් සම්බන්ධයෙන් ක්වාසි මණ්ඩලයටත්, ඉන් අනතුරුව අභියාචනාධිකරණයටත් අවසන් වශයෙන් ශ්‍රේෂ්ඨාධිකරණයටත් අභියාචනා ගොනු කළ හැකියි.", "URL": "https://sinhala.adaderana.lk/news.php?nid=114012", "Category": null, "Parent URL": null}