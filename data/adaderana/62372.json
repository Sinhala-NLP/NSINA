{"Source": "Adaderana", "Timestamp": "July 24, 2016 10:53 am", "Headline": " කොහුමෝල ගින්නෙන් විනාශයි", "News Content": "බෙලිඅත්ත, කරඹකැටිය ප්‍රදේශයේ කොහුමෝලක් ගින්නකින් විනාශ වී තිබේ.බෙලිඅත්ත පොලීසිය, ප්‍රදේශවාසීන් සහ ගිනි නිවන ඒකකයේ නිලධාරීන් ගින්න මැඩපැවැත්වීමට කටයුතු කර ඇති බව වාර්තා වෙයි.ගින්නෙන් කිසිදු ජීවිත හානියක් සිදුව නොමැති අතර සිදුවූ දේපල හානිය මෙතෙක් තක්සේරු කර නොමැති බව පොලීසිය සඳහන් කරයි.ගින්න සම්බන්ධයෙන් බෙලිඅත්ත පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=62372", "Category": null, "Parent URL": null}