{"Source": "Adaderana", "Timestamp": "January 30, 2018 12:52 pm", "Headline": "වෛද්‍ය වැඩවර්ජනයෙන් ජනතාවට කරදර ගොඩක්", "News Content": "ඉල්ලිම් කිහිපයක් මුල්කර ගනිමින් රජයේ වෛද්‍යවරුන්ගේ සංගමය විසින් අද (30‍) උදැසන 8.00 සිට හෙට (31) උදැසන 8.00 දක්වා ආරම්භ කර ඇති සංකේත වැඩ වර්ජනය හේතුවෙන් වතුකරයේ රෝහල් රැසකටම පැමිණි රෝගින් දැඩි අසිරුතාවයකට පත් වු බව අද දෙරණ වාර්තාකරු පවසයි. වතුකරයේ ප‍්‍රධාන රෝහලක් වන දික්ඔය මුලික රෝහලේ සායන කටයුතුවලට අද උදෑසන සිට පැමිණී රෝගින් වෛද්‍ය වැඩ වර්ජනය පිළිබඳව දැනුවත් නොමැතිව පෝලිම්වල රැදි සිටින ආකාරයක් දක්නට ලැබුණි. වතුකරයේ එම ප‍්‍රධාන රෝහල්වල සායන කටයුතු හා බාහිර රෝගි අංශයේ ප‍්‍රතිකාර පමණක් සිදු නොකර හදිසි ප‍්‍රතිකාර පමණක් සිදුකරන බව එම රෝහල් වල්වල වෛද්‍යවරුන් කියා සිටියේය. කෙසේ වෙතත් හෙට(31) උදෑසන දක්වා වැඩවර්ජනය ක්‍රියාත්මක වෙයි.", "URL": "https://sinhala.adaderana.lk/news.php?nid=83786", "Category": null, "Parent URL": null}