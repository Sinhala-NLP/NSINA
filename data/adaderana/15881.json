{"Source": "Adaderana", "Timestamp": "May 4, 2011 11:28 am", "Headline": "මනූෂට උපේක්ෂාට එරෙහිව විනය ක්‍රියා මාර්ග බෑ", "News Content": "එක්සත් ජාතික පක්ෂ පාර්ලිමේන්තු මන්ත්‍රීවරුන් වන මනූෂ නානයක්කාර සහ උ‍පේක්ෂා ස්වර්ණමාලි යන අයට එරෙහිව විනය ක්‍රියා මාර්ගයක් ගැනීම වළක්වාලමින් අධිකරණය විසින් අතුරු තහනම් නියෝගයක් නිකුත් කර තිබේ. එ.ජා.ප පක්ෂ තීරණයට එරෙහිව යමින් 18 වන ආණ්ඩු ක්‍රම ව්‍යවස්ථා සංශෝධනයට පක්ෂව පාර්ලිමේන්තුවේදී ඡන්දය පාවිච්චි කිරීම නිසා මොවුන් දෙදෙනාට එරෙහිව විනය ක්‍රියා මාර්ගයක් ගැනීමට එ.ජා.පය විසින් තීරණය කර තිබිණි. කොළඹ දිසා අධිකරණය විසින් මෙම අතුරු තහනම් නියෝගය නිකුත් කරනු ලැබූ අතර එබැවින් අදාළ නඩුවේ අවසන් තීන්දුවක් ප්‍රකාශයට පත් කරන තුරු මොවුන් දෙදෙනාට එරෙහිව විනය ක්‍රියා මාර්ගයක් ගත නොහැකිය.", "URL": "https://sinhala.adaderana.lk/news.php?nid=15881", "Category": null, "Parent URL": null}