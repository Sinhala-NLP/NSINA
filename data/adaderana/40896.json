{"Source": "Adaderana", "Timestamp": "February 5, 2014 10:40 am", "Headline": "මේ වන විට පැමිණිලි 49ක් - වැඩිම පැමිණිලි බස්නාහිරින් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මේ වන විට පැමිණිලි 49ක් ලැබී ඇති බව මැතිවරණ මහලේකම් කාර්යාලය පවසයි. ඉන් වැඩිම පැමිණිලි සංඛ්‍යාවක් කොළඹ දිස්ත්‍රික්කයෙන් ලැබී ඇති බව එම කාර්යාලය සඳහන් කරයි. කොළඹ දිස්ත්‍රික්කයෙන් ලැබී ඇති පැමිණිලි සංඛ්‍යාව 13ක් වෙයි. කළුතර දිස්ත්‍රික්කයෙන් පැමිණිලි 7ක්, මාතර දිස්‍ත්‍රික්කයෙන් පැමිණිලි 5ක්, ගාල්ල දිස්ත්‍රික්කයෙන් පැමිණිලි 3ක් සහ හම්බන්තොට දිස්ත්‍රික්කයෙන් පැමිණිලි 2ක් ද ලැබී ඇති බව මැතිවරණ මහලේකම් කාර්යාලය පවසයි. අයථා දේපළ පරිහරණය, ස්ථාන මාරුවීම් ලබාදීම් ඇතුළු කරුණු රැසක් සම්බන්ධයෙන් මෙම පැමිණිලි ලැබී ඇති බව වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=40896", "Category": null, "Parent URL": null}