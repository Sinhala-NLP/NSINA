{"Source": "Adaderana", "Timestamp": "July 31, 2013 09:44 am", "Headline": "ඉන්දීය ධීවරයින් 65ක් නාවික හමුදාවට මාට්ටු", "News Content": "මුහුදු සීමාව උල්ලංඝණය කිරීම හේතුවෙන් ඉන්දීය ධීවරයින් 65 දෙනෙකු ශ්‍රී ලංකා නාවික හමුදාව විසින් අත්අඩංගුවට ගෙන තිබේ. ඊයේ(30) රාත්‍රියේ පේදුරු තුඩුව මුහුදු සීමාවේදී ඉන්දීය ධීවරයින් තිස් හතර දෙනෙකුද මුලතිව් මුහුදු සීමාවෙන් ඉන්දීය ධීවරයින් තිස් එක් දෙනෙකුද නාවික හමුදාව විසින් මෙලෙස අත්අඩංගුවට ගෙන ඇත. මොවුන් අත්අඩංගුවට ගත් අවස්ථාවේදී ධීවර බෝට්ටු 9ක් සහ දැල් ආම්පන්න තොගයක්ද නාවික හමුදා භාරයට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා‍ සඳහන් කරයි.", "URL": "https://sinhala.adaderana.lk/news.php?nid=36251", "Category": null, "Parent URL": null}