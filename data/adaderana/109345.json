{"Source": "Adaderana", "Timestamp": "May 6, 2019 10:15 am", "Headline": "පාසල් ළමුන්ගේ පැමිණිමේ අඩුවක්", "News Content": "දෙවන පාසල් වාරය සඳහා අදියර දෙකක් යටතේ අද (06) සිට පාසල් ආරම්භ කළේය. ඒ අනුව පාසල්වල ආරක්ෂාව තහවුරු කිරීමෙන් අනතුරුව අදියර දෙකක් යටතේ පාසල් ආරම්භ කිරීමට අධ්‍යාපන බලධාරීන් පියවර ගෙන ඇති අතර 6 වසරේ සිට 13 වසර දක්වා සිසුන් සඳහා පමණක් අද පාසල් ආරම්භ කෙරුණේය. කෙසේ නමුත් දිවයිනේ ප්‍රදේශ රැසක පාසල් වල ළමුන්ගේ පැමිණිමේ අඩුවක් දක්නට ලැබෙන බව අප වාර්තාකරුවන් සඳහන් කරයි. පාස්කු ඉරුදින සිදු වූ පිපිරීම් මාලවත් සමඟ සියලු පාසල්වල දෙවන අධ්‍යයන වාරය ඇරඹීම කල් දැමුණි. කෙසේවෙතත් ආරක්ෂක උපදෙස්වලට අනුව රජයේ පාසල්වල 6 ශ්‍රේණියේ සිට 13 වෙනි ශ්‍රේණිය දක්වා සිසුන්ගේ අධ්‍යයන කටයුතු පමණක් දෙවන වාරය සඳහා අද ආරම්භ කළේය.‍", "URL": "https://sinhala.adaderana.lk/news.php?nid=109345", "Category": null, "Parent URL": null}