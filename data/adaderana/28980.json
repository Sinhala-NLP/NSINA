{"Source": "Adaderana", "Timestamp": "November 7, 2012 09:42 am", "Headline": "මරණීය දණ්ඩනය වෙනස් කිරීමට විශේෂ කමිටුවක් ", "News Content": "මරණීය දණ්ඩනය සිරදඬුවම ලෙස වෙනස් කිරීම සම්බන්ධයෙන් සොයා බැලීම සඳහා විශේෂ කමිටුවක් පත් කරන බව අධිකරණ අමාත්‍ය රවුෆ් හකීම් මහතා පවසයි. මහාධිකරණ විනිසුරුවරයෙකුගේ සභාපතීත්වයෙන් මෙම කමිටුව පත් කෙරෙන බව හෙතෙම සඳහන් කරයි. මෙම කමිටුව මගින් මරණිය දණ්ඩනය ජීවිතාන්තය දක්වා සිරදඬුවමක් බවට පත් කිරීම සම්බන්ධයෙන් වූ නිර්දේශ භාරදීමට නියමිතය. යුරෝපා සංගමයේ ශ‍්‍රී ලංකා තානාපති බර්නාඩ් ස්වේජ් මහතා සමග පැවති හමුවක දී අධිකරණ අමාත්‍ය රවුෆ් හකීම් මහතා මේ බව කියා සිටියේය.", "URL": "https://sinhala.adaderana.lk/news.php?nid=28980", "Category": null, "Parent URL": null}