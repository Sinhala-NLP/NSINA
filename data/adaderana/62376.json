{"Source": "Adaderana", "Timestamp": "July 24, 2016 11:38 am", "Headline": "  කැබ් රියේ ගැටී අවසන් ගමන් යයි", "News Content": "අනුරාධපුර - පාදෙණිය මාර්ගයේ තඹුත්තේගම ආයුර්වේද රෝහල ඉදිරිපිට සිදුවු රිය අනතුරකින් පුද්ගලයෙකු මියගොස් තිබේ.කැබ් රථයක් මාර්ගය හරහා ගමන් කළ පුද්ගලයෙකුගේ ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා තඹුත්තේගම රෝහලට ඇතුළත් කිරීමේ දී මියගොස් ඇති බව පොලීසිය සඳහන් කළේය.මියගොස් ඇත්තේ අනුරාධපුර, තිසාවැව ප්‍රදේශයේ පදිංචිව සිටි 52 හැවිරිදි අයෙකි.අනතුර සම්බන්ධයෙන් තඹුත්තේගම පොලීසිය වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=62376", "Category": null, "Parent URL": null}