{"Source": "Adaderana", "Timestamp": "April 17, 2015 09:56 am", "Headline": "කැනඩාවේ රැකියාවක් පෙන්වා ලක්ෂ 13ට විදලා ", "News Content": "කැනඩාවේ රැකියාවක් ලබා දෙන බව පවසා රුපියල් ලක්ෂ 13 ක මුදලක් වංචා කළ පුද්ගලයෙකු සම්බන්ධයෙන් විමර්ශන කටයුතු ආරම්භ කර ඇති බව හලාවත කොට්ඨාශ අපරාධ විමර්ශන අංශය පවසයි.හලාවත - පුත්තලම පාර පදිංචි පොන්නම්පෙරුමගේ ජෙරාඩ් නික්ලස් සංජීව ප්‍රනාන්දු යන අය විසින් කර ඇති පැමිණිල්ලකට අනුව මෙම විමර්ශන කටයුතු ආරම්භ කර තිබේ.කල්පිටිය - කන්දකුලිය පදිංචි අයෙකු පසුගිය 02 වැනිදා මෙම මුදල තමාගෙන් ලබා ගත් බවත්,ඔහු පොරොන්දු වූ පරිදි කැනඩාවේ රැකියාව හෝ තමන්ගෙන් ගත් මුදල් ආපසු නොදුන් බවත් පැමිණිලිකරු පෙන්වාදී ඇත.හලාවත කොට්ඨාශ අපරාධ විමර්ශන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=50698", "Category": null, "Parent URL": null}