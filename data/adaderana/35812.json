{"Source": "Adaderana", "Timestamp": "July 16, 2013 08:30 am", "Headline": " පුද්ගලයින් 60ක් ඔස්ට්‍රේලියාවට යැවූ 3ක් කොටු", "News Content": "නීති විරෝධී ලෙස පුද්ගලයින් ඔස්ට්‍රේලියාවට රැගෙන යාමට පහසුකම් සැලසීම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. දික්වැල්ල ප්‍රදේශයේදී මාතර කොට්ඨාශ අපරාධ විමර්ශන අංශය විසින් සැකකරුවන් අත්අඩංගුවට ගෙන ඇත. මොවුන් මාවනැල්ල, මීගමුව සහ නාකුළුගොමුව ප්‍රදේශවල පදිංචිකරුවන් බව පොලීසිය පවසයි සැකකරුවන් සතුව තිබී රුපියල් ලක්ෂ 30ක් පමණ වටිනා චෙක්පත් තුනක්, විදේශ ගමන් බලපත්‍රයක් සහ උපකරණ කිහිපයක් සොයාගත් තිබේ ඔවුන් විසින් පසුගිය පස්වැනි දින කුඩාවැල්ල වෙරළ තීරයෙන් බහුදින යාත්‍රාවක් මගින් පුද්ගලයන් හැට දෙනෙකු නීති විරෝධී ලෙස ඔස්ට්‍රේලියාවට පිටත් කර හැර ඇති බව අනාවරණය වෙයි. රැඳවුම් නියෝග යටතේ අපරාධ පරීක්ෂණ දෙපාර්තමේන්තුව විසින් සැකකරුවන් පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35812", "Category": null, "Parent URL": null}