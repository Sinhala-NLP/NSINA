{"Source": "Adaderana", "Timestamp": "March 12, 2013 11:12 am", "Headline": "ජනපති හෙනේඩා ගුවන් තොටුප‍ළින් බසියි", "News Content": "ද්වීපාර්ශවික සබඳතා තවදුරටත් ශක්තිමත් කරගැනීමේ අරමුණින් දිවයිනෙන් පිටත්ව ගිය ජනාධිපති මහින්ද රාජපක්ෂ මහතා ඇතුළු පිරිස අද (12) පෙරවරුවේ ටෝකියෝහි හෙනේඩා ජාත්‍යන්තර ගුවන්තොටුපළ වෙත පැමිණ තිබේ. සංචාරය අතරතුරදී ජනාධිපතිවරයා ජපාන අග්‍රාමාත්‍ය සිංෂෝ අබේ මහතා හමුවී සාකච්ඡා කිරීමටත් ජපාන අධිරාජ්‍යයා බැහැදැකීමටත් නියමිතය. ඊට අමතරව ජනාධිපති මහින්ද රාජපක්ෂ මහතා ජපානයේ ව්‍යාපාරික හා කර්මාන්ත ක්ෂේත්‍රවල නායකයන් හමුවීමට ද නියමිත බව ජනාධිපති මාධ්‍ය අංශය පැවසීය. මෙම සංචාරයට ජනාධිපති ආර්යා ශිරන්ති රාජපක්ෂ , විදේශ කටයුතු අමාත්‍ය මහාචාර්ය ජී.එල්.පීරිස්, නිමල් සිරිපාල ද සිල්වා, සජින් ද වාස් ගුණවර්ධන ඇතුළු මහත්ම මහත්මීන් පිරිසක් සහභාගී වී සිටිති.", "URL": "https://sinhala.adaderana.lk/news.php?nid=32338", "Category": null, "Parent URL": null}