{"Source": "Adaderana", "Timestamp": "January 9, 2019 11:06 am", "Headline": "හෙරොයින් සමඟ පුද්ගලයින් තිදෙනෙක් මාට්ටු", "News Content": "හෙරොයින් ලඟ තබාගෙන සිටි පුද්ගලයින් තිදෙනෙකු වැල්ලම්පිටිය, මෝදර සහ තෙඹුවන යන ප්‍රදේශවලදී අත්අඩංගුවට ගෙන තිබේ. පොලීසිය පැවසුවේ වැල්ලම්පිටිය, කොටිකාවත්ත ප්‍රදේශයේදී හෙරොයින් ග්‍රෑම් 10 යි මිලිග්‍රෑම් 120 ක් සමඟ 21 හැවිරිදි තරුණයෙකු අත්අඩංගුවට ගෙන ඇත බවයි. මෝදර පඤ්ඤානන්ද හන්දිය ප්‍රදේශයේදී හෙරොයින් ග්‍රෑම් 10 යි මිලිග්‍රෑම් 200ක් සමඟ 51 හැවිරිදි පුද්ගලයෙකු අත්අඩංගුවට ගෙන ඇති අතර තෙඹුවන, නෑබඩ ප්‍රදේශයේදී 20 හැවිරිදි තරුණයෙකු හෙරොයින් ග්‍රෑම් 02 ක් සමඟ අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=102047", "Category": null, "Parent URL": null}