{"Source": "Adaderana", "Timestamp": "April 13, 2018 11:17 am", "Headline": "නීති විරෝධී දුම්වැටි තොගයක් සමඟ කාන්තාවක් ඇතුළු පුද්ගලයින් 2 ක් ගුවන් තොටේදී කොටුවෙයි ", "News Content": "නීතිවිරෝධි දුම්වැටි තොඟයක් මෙරටට රැගෙන ආ චීන ජාතික කාන්තාවක් ඇතුළු පුද්ගලයින් දෙදෙනෙකු කටුනායක බණ්ඩාරනායක ගුවන්තොටුපල රේගුව මඟින් අත්අඩංගුවට ගෙන තිබේ. චීන ගුවන් සමාගමකට අයත් ගුවන් යානයකින් අදාළ පුද්ගලයින් මෙරටට පැමිණ ඇති බව අද දෙරණ වාර්තාකරු සඳහන් කළේය. චීනයේ සිට පැමිණි එම පුද්ගලයින් සතුව තිබී පෙට්ටි 223ක හසුරා තිබූ නීති විරෝධි දුම්වැටි 44,600ක් රේගුව විසින් සොයාගෙන තිබේ. අදාළ චීන ජාතිකයා හම්බන්තොට වරාය ව්‍යාපෘතියේ සේවය කරන අයෙකු වන අතර එම කාන්තාව තිරන්තරයෙන් චීනය සහ ශ්‍රී ලංකාව අතර ගුවන් ගමන්වල යෙදෙන කාන්තාවක් බව වාර්තා වේ. සැකකරුට රුපියල් 30,000ක මුදලක් සහ සැකකාර කාන්තාවට රුපියල් 20,000ක මුදලක් දඩ වශයෙන් නියම කර තිබේ.", "URL": "https://sinhala.adaderana.lk/news.php?nid=87391", "Category": null, "Parent URL": null}