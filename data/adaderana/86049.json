{"Source": "Adaderana", "Timestamp": "March 21, 2018 11:03 am", "Headline": "කාන්තා රෝහින්ග්‍යා ජාතිකයින් ගණිකා ජාවාරමේ ", "News Content": "බංග්ලාදේශයේ සරණාගත කඳවුරුවල සිටින කාන්තා රෝහින්ග්‍යා ජාතිකයින් ගණිකාවන් ලෙස ජාවාරම් කටයුතු සඳහා යොදාගන්නා බවට මේ වනවිට තොරතුරු වාර්තා වී තිබේ. එරටට පැමිණෙන විදේශිකයින්ට බොහෝ කුඩා දරුවන් සහ කාන්තාවන් ලිංගික කටයුතු සඳහා ලබාදෙන බව ජාත්‍යන්තර මාධ්‍ය වාර්තා කරයි. පසුගිය කාලය පුරාවට බංගලාදේශයට පලාගිය රෝහින්ග්‍යා ජාතිකයින්ගේ ගණන ලක්ෂ 5 ඉක්මවූ අතර මේ වනවිට එම පිරිස නැවතත් මියන්මාරය වෙත පිටත් කිරීමට කටයුතු සිදුකමින් සිටියි. කෙසේ නමුත් බංග්ලාදේශයේ කඳවුරු තුළ ජීවත් වන කාන්තා සහ කුඩා රෝහින්ග්‍යා දරුවන් ගණිකා ව්‍යාපාර සහ ලිංගික කටයුතු සඳහා අලෙවි කරමින් සිටින බව විදෙස් මාධ්‍ය තොරතුරු වාර්තා කරයි. මව්පියන් අහිමිවූ කුඩා ගැහැණු දරුවන් විශාල වශයෙන් මෙලෙස විදේශිකයින්ට විකිණීමට කටයුතු කරමින් සිටියි. කෙසේ නමුත් අදාළ බලධාරීන් මේ පිළිබඳව කිසිඳු ප්‍රතිචාරයක් දක්වන්නේ නොමැති අතර ඔවුන් මෙම චෝදනය ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=86049", "Category": null, "Parent URL": null}