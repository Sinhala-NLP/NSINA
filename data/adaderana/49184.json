{"Source": "Adaderana", "Timestamp": "February 6, 2015 04:48 pm", "Headline": "වැලිකඩ ගැටුම ගැන හොයන කමිටුව පරීක්ෂණ අරඹයි", "News Content": "පසුගිය දා වැලිකඩ බන්ධනාගාරයේ සිදු වූ ගැටුම සම්බන්ධයෙන් විමර්ශනය කිරිම සඳහා පත්කළ කමිටුව සිය රාජකාරී ආරම්භ කර තිබේ.අදාළ ත්‍රිපුද්ගල කමිටුව අද දින සිද්ධිය වු ස්ථානය පරීක්ෂාවට පත් කළ බව අධිකරණ හා කම්කරු සබඳතා අමාත්‍යංශය පවසයි.මෙම ත්‍රිපුද්ගල කමිටුව විශ්‍රාමලත් මහාධිකරණ විනිසුරු විමල් නම්බුවසම්, විශ්‍රාම ලත් ජ්‍යෙෂ්ඨ නියෝජ්‍ය පොලිස්පති අශෝක විජේතිලක, විශ්‍රාමලත් පරිපාලන සේවා නිළධාරී එන්. කේ. ලියනගේ යන මහත්වරුන්ගෙන් සමන්විතය. මෙම කමිටුව අදාළ ස්ථානය පරීක්ෂා කිරීමේ අවස්ථාවට බන්ධානාගාර කොමසාරිස් ජනරාල් චන්ද්‍රරත්න පල්ලේගම මහතා ද සහභාගී වී සිටියේය.", "URL": "https://sinhala.adaderana.lk/news.php?nid=49184", "Category": null, "Parent URL": null}