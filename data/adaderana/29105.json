{"Source": "Adaderana", "Timestamp": "November 11, 2012 04:36 pm", "Headline": "  ඩෙංගු වැළඳුණු දැරියක් රෝහලේදී මරුට", "News Content": "ඩෙංගු රෝගය වැළදී බදුල්ල මහ රෝහලේ ප්‍රතිකාර ලබමින් සිටි පාසල් දැරියක් මියගොස් තිබේ. අද (11) උදෑසන මෙම දැරිය මියගිය බව රෝහල් ප්‍රකාශකයෙකු සඳහන් කළේය. මෙලෙස මියගොස් ඇත්තේ දස හැවිරිදි බදුල්ල, විහාරගොඩ ප්‍රදේශයේ පදිංචි පාසල් දැරියකි. පසුගිය කාලය තුළ ද බදුල්ල ප්‍රදේශයේ තවත් පාසල් දැරියන් දෙදෙනෙකු ඩෙංගු රෝගය වැළදීමෙන් මියගොස් තිබේ. මේ වන විට ඩෙංගු රෝගය වැළඳුනු බවට සැක කෙරෙන රෝගීන් සිව් දෙනෙකු බදුල්ල රෝහලේ නේවාසිකව ප්‍රතිකාර ලබන බව සඳහන්ය.", "URL": "https://sinhala.adaderana.lk/news.php?nid=29105", "Category": null, "Parent URL": null}