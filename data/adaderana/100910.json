{"Source": "Adaderana", "Timestamp": "December 18, 2018 09:04 am", "Headline": "කුසල් මෙන්ඩිස් සිය 6වන ටෙස්ට් ශතකය වාර්තා කරයි", "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර මේ වන විට පැවැත්වෙන පළමු ටෙස්ට් ක්‍රිකට් තරගයේදී ශ්‍රී ලංකා කන්ඩායමේ කුසල් මෙන්ඩිස් සිය හයවන ටෙස්ට් ශතකය වාර්තා කිරීමට සමත් විය. සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර පළමු ටෙස්ට් ක්‍රිකට් තරගයේ සිව් වන දිනය අදයි. සිය දෙවන ඉනිම සඳහා මේ වන විට පන්දුවට පහරදෙමින් සිටින ශ්‍රී ලංකා කණ්ඩායම මීට ටික වේලාවකට කඩුලු 3ක් දැවී ලකුණු 203ක් ලබා සිටියේය. ශ්‍රී ලංකා කණ්ඩායම ප්‍රථම ඉනිම සඳහා සියලු ක්‍රීඩකයින් දැවී ලකුණු 282ක් ලබාගත් අතර නවසීලන්ත කණ්ඩායම ප්‍රථම ඉනිම සඳහා සියලු ක්‍රීඩකයින් දැවී ලකුණු 578ක් ලබාගත්තේය.", "URL": "https://sinhala.adaderana.lk/news.php?nid=100910", "Category": null, "Parent URL": null}