{"Source": "Adaderana", "Timestamp": "December 30, 2018 02:42 pm", "Headline": "අගමැති ජය ශ්‍රී මහා බෝ සමිඳුන් වැඳපුදා ගනී", "News Content": "අග්‍රාමාත්‍ය රනිල් වික්‍රමසිංහ මහතා අනුරාධපුර ජය ශ්‍රි මහා බෝධීන් වහන්සේ සහ රුවන්වැලි මහ සෑ චෛත්‍ය රාජයණන් වහන්සේ වැඳ පුදාගෙන ආශිර්වාද ලබා ගත්තේය. අනුරාධපුර පූජා නගරයට පැමිණි අග්‍රාමාත්‍ය රනිල් වික්‍රමසිංහ මහතා ඊයේ(29) පස්වරුවේ රුවන්වැලි සෑ චෛත්‍යරාමාධිපති පූජ්‍ය පල්ලේගම හේමරතන නා හිමියන් බැහැ දුටුවේය. අනතුරුව අග්‍රාමාත්‍යවරයා ඇතුළු පිරිස රුවන් වැලි සෑ රඳුන් වෙනුවෙන් සිදු කළ කප්රුක් පුජාවටද එක්වුණි. මෙම අවස්ථාවට පී හැරිසන්, මලික් සමරවික්‍රම යන අමාත්‍යවරුන් මෙන්ම ඉෂාක් රහුමාන්, පාලිත රංගේ බණ්ඩාර යන මන්ත්‍රීවරුන්ද එක්ව සිටියේය. පසුව ශ්‍රි මහා බෝධීන් වහන්සේ වැඳ පුදා ගැනීමට පැමිණි අග්‍රාමාත්‍යවරයා විසින් බෝධීන් වහන්සේ වෙනුවෙන් සිවුරු පූජාවක්ද සිදුකරනු ලැබුවේය. ඉන් අනතුරුව අග්‍රාමාත්‍ය රනිල් වික්‍රමසිංහ මහතා අටමස්ථානාධිපති පූජ්‍ය පල්ලේගම සිරිනිවාස නාහිමියන් බැහැ දැක සුහද පිළිසඳරක නිරත වුණි. ඉන් අනතුරුව අනුරාධපුර පූජා නගරය වෙත පැමිණි සිටි ජනතාව සමඟ සුහද කතාබහක නිරත විමටද අග්‍රාමාත්‍යවරයා අමතක කළේ නොමැත.", "URL": "https://sinhala.adaderana.lk/news.php?nid=101535", "Category": null, "Parent URL": null}