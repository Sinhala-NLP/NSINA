{"Source": "Adaderana", "Timestamp": "June 3, 2016 11:15 am", "Headline": " අතුරුදන් ළමයා නිරුපද්‍රිතව සොයාගැනෙයි", "News Content": "ජපානයේ දුරස්ථ වනගත ප්‍රදේශයකදී අතුරුදන් වූ හත් හැවිරිදි ළමයා නිරුපද්‍රිතව සොයාගෙන තිබේ.එම ළමයාගේ මව්පියන් විසින් දඞුවමක් වශයෙන් වනගත ප්‍රදේශයක ඔහු හැරදමා ගොස් තිබූ අතර පසුගිය සෙනසුරාදා සිට එම ළමයා අතුරුදන්ව සිටියේය.ඒ අනුව සිදුකළ සෝදිසිවල දී යාබද හමුදා කඳවුරක් ආසන්නයේ ගොඩනැගිල්ලක් තුළ සිටියදී ඔහු සොයාගෙන ඇති බව වාර්තා වෙයි.එම ළමයා මේ වන විට රෝහල්ගත කර ඇති අතර ඔහුගේ තත්ත්වය යහපත් බව විදෙස් වාර්තා සඳහන් කළේය.කෙසේවුව ද සිද්ධිය සම්බන්ධයෙන් මව්පියන්ට එරෙහිව නඩු පවරන බව පොලීසිය පවසයි.", "URL": "https://sinhala.adaderana.lk/news.php?nid=60730", "Category": null, "Parent URL": null}