{"Source": "Adaderana", "Timestamp": "August 29, 2015 10:56 am", "Headline": "අම්පාරේ වෙළඳසැල් කිහිපයක ගින්නක්! ", "News Content": "අම්පාර නගරයේ වෙළඳසැල් කිහිපයක ගින්නක් හටගෙන තිබේ.අද අළුයම 3.05ට පමණ සිදුවූ මෙම ගින්න හේතුවෙන් වෙළඳසැල් 15ක් පමණ සම්පූර්ණයෙන්ම විනාශ වී ඇති බව පොලීසිය පැවසුවේය.අම්පාර නගරසභා ගිනි නිවන ඒකකය මගින් ගින්න මැඩපවත්වා ඇති බව සඳහන්ය.සිදවූ දේපළ හානි මෙතෙක් තක්සේරු කර නොමැති බව වාර්තා වෙයි.ජීවිත හානි හෝ තුවාලකරුවන් කිසිවෙක් වාර්තා වී නොමැත.ගින්නට හේතුව මෙතෙක් අනාවරණය වී නොමැති අතර අම්පාර පොලීසිය වැඩිදුර විමර්ශන සිදුකරයි.මේ අතර ගිරිඋල්ල, කැලෑගෙදර ප්‍රදේශයේ තෙල් මෝලක ගින්නක් හටගෙන තිබේ.කුරුණෑගල නගර සභා ගිනි නිවන ඒකකය සහ ප්‍රදේශවාසීන් එක්ව ගින්න මැඩපවත්වා තිබෙන බව වාර්තා වෙයි.ගින්නට හේතුව මෙතෙක් අනාවරණය වී නොමැති බවද සඳහන්ය.සිද්ධිය සම්බන්ධයෙන් ගිරිඋල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53527", "Category": null, "Parent URL": null}