{"Source": "Adaderana", "Timestamp": "August 4, 2010 02:06 pm", "Headline": "පාන් රාත්තලේ බර අඩුවී 274 ක් උසාවියට ", "News Content": "නියමිත බර නොමැතිව පාන් විකිණී‍මේ චෝදනා මත පුද්ගලයන් 274 දෙනෙකුට එරෙහිව මහේස්ත්‍රාත් අධිකරණයේ නඩු පවරා ඇති බව කිරුම් මිනුම් දෙපාර්තමේන්තුව පවසයි. පසුගිය ජූනි මස 28 වනදා සිට ජූලි මස 31 වන දා දක්වා එම දෙපාර්තමේන්තුව විසින් සිදු කළ වැටලීමක දී මෙම පිරිස හඳුනාගැනීමට හැකි වී තිබේ. සමූපකාර හා අභ්‍යන්තර වෙළඳ කටයුතු අමාත්‍යාංශය පවසන පරිදි පසුගිය ජූනි මස 28 වනදා සිට අඩු බර පාන් සම්බන්ධ වැටලීම් සංඛ්‍යාව ඉහළ නැංවීමට පියවර ගෙන ඇත. මේ අතර අඩුබර පාන් සම්බන්ධ පැමිණිලි ඇත්නම් දුරකථන අංක 011 2 58 71 99 යන අංකයට පැමිණිලි කරන ලෙසද සමූපකාර අමාත්‍යාංශ්‍ය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=10019", "Category": null, "Parent URL": null}