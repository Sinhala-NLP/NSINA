{"Source": "Adaderana", "Timestamp": "July 4, 2017 07:43 am", "Headline": "විගණන පනත් කෙටුම්පත සකස් කිරීම අවසන් අදියරයට ඇවිත්", "News Content": "යෝජිත විගණන පනත් කෙටුම්පත සකස් කිරීම අවසන් අදියරට පැමිණ ඇති බව රජය පවසයි. නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව ප්‍රකාශ කළේ සියලු පාර්ශවයන්ගේ අදහස් හා නිරීක්ෂණ සැලකිල්ලට ගනිමින් එම කෙටුම්පත සකස් කිරීමේ කටයුතු සිදුකෙරෙන බවය. පසුගිය වසරේ නොවැම්බර් 24 වැනිදා මූලික කෙටුම්පත නීතිපති දෙපාර්තමේන්තුව වෙත යොමුකළ අතර එම දෙපාර්තමේන්තුවෙන් ලැබුණු කෙටුම්පත නිරීක්ෂණ සඳහා අමාත්‍යාංශ කිහිපයකටම යොමුකර තිබේ.ජුනි මස පළමු වැනි දින එම කෙටුම්පත පිළිබද නිරීක්ෂණ නීතිපති දෙපාර්තමේන්තුව වෙත යොමුකර ඇති බව රජයේ ප්‍රවෘත්ති දෙපාර්තමේන්තුව පෙන්වා දෙයි.", "URL": "https://sinhala.adaderana.lk/news.php?nid=74839", "Category": null, "Parent URL": null}