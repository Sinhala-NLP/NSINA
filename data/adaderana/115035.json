{"Source": "Adaderana", "Timestamp": "July 26, 2019 08:17 am", "Headline": "බෙලෙක් සමන්ට කුලියාපිටියේ දී වෙඩි ප්‍රහාරයක්", "News Content": "කුලියාපිටිය පොලිස් වසමේ ඇපලදෙණිය හංදිය අසලදී වෑන් රථයකින් පැමිණි පුද්ගලයින් පිරිසක් විසින් යතුරුපැදියකින් ගමන් කළ පුද්ගලයෙකුට වෙඩි තබා පලා ගොස් තිබේ. ඊයේ(25) රාත්‍රී 8.10 ට පමණ මෙය සිදුව ඇත. වෙඩි වැදීමෙන් තුවාල ලැබූ පුද්ගලයා කුලියාපිටිය රෝහලට ඇතුළත් කර තිබේ. තුවාලකරු වයස අවුරුදු 31 වන ඇපලදෙණිය, ගොමුගොමුව ලිපිනයේ පදිංචි සමන් චන්දන නොහොත් බෙලෙක් සමන් නැමැත්තෙක් බව පොලීසිය පවසයි. වෙඩි තැබීම සිදු කරන ලද පුද්ගලයින් කවුරුන්ද යන්න මෙතෙක් අනාවරණය වී නොමැති බව ද පොලීසිය සඳහන් කරයි. සැකකරුවන් අත්අඩංගුවට ගැනීම සඳහා කුලියාපිටිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115035", "Category": null, "Parent URL": null}