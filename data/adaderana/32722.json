{"Source": "Adaderana", "Timestamp": "March 25, 2013 11:31 am", "Headline": "මොබිටෙල් ලකී වරම් උතුරු නැගෙනහිරට තෑගි බෙදයි", "News Content": "ජාතික ජංගම දුරකථන ජාලය වන මොබිටෙල් ආයතනය උතුරු නැගෙනහිර ප‍්‍රදේශයන්හි වෙසෙන සිය පාරිභෝගික ජනතාව ඉලක්ක කරගනිමින් දියත් කරන ලද ලකී වරම් ප‍්‍රවර්ධන වැඩසටහනෙහි අවසන් කාර්තුවෙහි තෑගි බෙදාදීම මාර්තු 16 වන දින අම්පාර නගර සභා කී‍්‍රඩාංගනයේදී පැවැත්විණි. විශාල තෑගි කන්දරාවක් රැගෙන ආ මෙම දිනුම් ඇදීම සඳහා උතුරු නැගෙනහිර ප‍්‍රදේශයන්හි වෙසෙන සෑම මොබිටෙල් පාරිභෝගිකයෙකුම සුදුසුකම් ලැබීය. ඔවුන් රීලෝඞ් කරන සෑම රුපියල් 50 ක් සඳහාම මෙම දිනුම් ඇදීමෙහි ජයග‍්‍රහණ අවස්ථා වැඩිකරගැනීමේ හැකියාව පැවති අතර නව මොබිටෙල් සබඳතා ලබාගන්නා සෑම මොබිටෙල් පාරිභෝගිකයෙකුටමද එක් දිනුම් අවස්ථාවක් හිමිවිය. මාසිකව ත්‍යාග හිමිකර දෙන ආකාරයේ දිනුම් ඇදීමට අමතරව හය මසක් පුරා පැවැත්වුණු මෙම ප‍්‍රවර්ධන වැඩසටහනෙහි ත්‍රෛමාසිකවද දිනුම් ඇදීම් 2 ක් සිදුකෙරිණි. මෙසේ මාසික තෑගි බෙදාදීම සෑම මසකම ග‍්‍රාමීය වශයෙන් සිදුවූ අතර ත්‍රෛමාසික දිනුම් ඇදීම තුළින් බිහිවූ ජයග‍්‍රාහකයන්ට ත්‍යාග පිරිනැමීම දඋත්සවාකාරයෙන් සිදුවිය. ත්‍රෛමාසිකව පැවති අවසාන දිනුම් ඇදීමට අදාළ තෑගි බෙදාදීම අම්පාර නගර සභා කී‍්‍රඩාංගනයේදී පැවැත්විණි. ලකී වරම් ප‍්‍රවර්ධන වැඩසටහනෙහි ඇතුළත් වන සුවිශේෂිත්වය වන්නේ එතුළින් ජයග‍්‍රාහකයන් වෙත ඉහළ වටිනාකම්වලින් යුතු ත්‍යාග පිරිනැමීමයි. මරුටි මෝටර් රථ, ට‍්‍රැක්ටර්, තී‍්‍ර රෝද රථ, යතුරු පැදි සහ රන් පවුම් ආදී වූ ත්‍යාග මෙම ත්‍රෛමාසික දිනුම් ඇදීමෙහි ජයග‍්‍රාහකයන් වෙත පිරිනැමුණු අතර මෙසේ බෙදාදුන් ත්‍යාගයන් අදාළ ප‍්‍රදේශයන්හි ජනතාවගේ ජීවන රාටාවන් සමග වඩාත් සමීප වන පරිදි තෝරාගැනීමට මොබිටෙල් ආයතනය කටයුතු කර තිබේ. එතුළින් සිය ආයතනය උතුරු නැගෙනහිර ජනතාවගේ සිතුම් පැතුම් මැනවින් අවබෝධ කරගත් ආයතනයක් බව මනාව පෙන්නුම් කිරීමට මොබිටෙල් ආයතනයට හැකිවිය. මෙම ත්‍රෛමාසික දිනුම් ඇදීමෙන් පිරිනැමුණු මරුටි මෝටර් රථ දෙක දිනාගනු ලැබුවේ අම්පාර ප‍්‍රදේශයේ පදිංචි ජී. චමින්ද වජිර අමරසිරි මහතා සහ යාපනය ප‍්‍රදේශයේ පදිංචි කේ. කමලරූපන් මහතා විසිනි. මෙම දිනුම් ඇදීමෙන් උතුරු නැගෙනහිර පළාත් දෙකෙන් බිහිවූ සෙසු ජයග‍්‍රාහකයන් අතරෙහි තී‍්‍ර රෝද රථ 4 ක්, යතුරු පැදි 8 ක් සහ රන් පවුම් 5 ක් ලෙස ත්‍යාග බෙදී ගියේය.", "URL": "https://sinhala.adaderana.lk/news.php?nid=32722", "Category": null, "Parent URL": null}