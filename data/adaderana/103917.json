{"Source": "Adaderana", "Timestamp": "February 8, 2019 02:51 pm", "Headline": "ඉන්දියාවට ලකුණු 159ක ඉලක්කයක්", "News Content": "සංචාරක ඉන්දීය කණ්ඩායම සහ නවසීලන්ත කණ්ඩායම අතර දෙවන විස්සයි විස්ස ක්‍රිකට් තරඟය ඔක්ලන්ඩ් හිදී මේ වන විට පැවැත්වෙයි. තරඟයේ කාසියේ වාසිය දිනා ප්‍රථමයෙන් පන්දුවට පහරදුන් නවසීලන්තය නියමිත පන්දුවාර 20 තුළ කඩුලු 08 ක් දැවී ලකුණු 158ක් ලබා ගත්තේය. තරඟයේ ජයග්‍රහණය සඳහා ලකුණු 159ක ඉලක්කයක් හඹා යන ඉන්දීය කණ්ඩායම මීට ටික වේලාවකට පෙර පන්දුවාර 08 යි පන්දු 04ක් අවසානයේ කිසිවෙකු නොදැවී ලකුණු 76 ක් ලබා සිටියේය. නොදැවී පන්දුවට පහරදෙන නායක රෝහිත් ශර්මා ලකුණු 50 ක් ද ශිකර් ධවාන් ලකුණු 20 ක් ද ලබා සිටියි. තරඟ 03 කින් සමන්විත විස්සයි විස්ස තරඟාවලියේ පළමු තරඟයෙන් ලකුණු 80 ක ජයක් හිමිකර ගැනීමට නවසීලන්ත කණ්ඩායම සමත් විය.", "URL": "https://sinhala.adaderana.lk/news.php?nid=103917", "Category": null, "Parent URL": null}