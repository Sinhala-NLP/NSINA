{"Source": "Adaderana", "Timestamp": "January 19, 2018 07:20 pm", "Headline": "අධික වේගය නිසා මෝටර් රථයක් හා යතුරු පැදියක් ගැටෙයි", "News Content": "බගවන්තලාවේ සිට නොර්වුඩ් දක්වා අධික වේගයෙන් ධාවනය වු මෝටර් රථයක් යතුරු පැදියක ගැටිමෙන් අනතුරක් සිදුවි ඇති බව බගවන්තලාව පොලීසිය පවසයි. අද (19) පස්වරු 4.30 ට පමණ මෙම අනතුර සිදුවි ඇත්තේ බගවන්තලාව හැටන් ප‍්‍රධාන මාර්ගයේ බගවන්තලාව සිරිපුර ප‍්‍රදේශයේදිය. අධික වේගයෙන් ධාවනය වි ඇති මෝටර් රථය ප‍්‍රතිවිරුද්ධ දිශාවෙන් ඉදිරියට ධාවනය වෙමින් තිබු යතුරු පැදියක ගැටි මෝටර් රථය මාර්ගයෙන් ඉවතට පැන මෙම අනතුර සිදුවි ඇති බව අනතුර පිළිබඳ පරික්‍ෂණ පවත්වන බගවන්තලාව පොලිසිය පවසයි. අනතුරෙන් මෝටර් රථයේ ගමන් ගත් රියදුරා තුවාල ලබා බගවන්තලාව ප‍්‍රාදේශිය රෝහලට ඇතුළත් කර තිබේ. මේ අතර නල්ලතන්නියේ සිට හැටන් දක්වා අධික වේගයෙන් ධාවනය වු හැටන් ඩිපෝවට අයත් ලංගම බස් රථයක් කලූගලක හැපි අනතුරක් සිදුවි තිබේ. අද (19) පස්වරු 2.00 ට පමණ මෙම අනතුර සිදුවි ඇත්තේ හැටන් බගවන්තලාව ප‍්‍රධාන මාර්ගයේ දික්ඔය වනරාජා ප‍්‍රදේශයේදිය. අනතුරෙන් කිසිවෙකුටත් තුවාල සිදුවි නොමැති බව පොලිසිය පැවසුවේය. අධික වේගයෙන් ධාවනය වෙමින් තිබු බස් රථයේ ඉදිරි පස රෝදයේ ඇති වු කාර්මික දෝෂයක් හේතුවෙන් බස් රථය ඉදිරියට ඇදි ගොස් ප‍්‍රධාන මාර්ගය අභියස තිබු කදු ගැටියේ කලූගලක හැපි මෙම අනතුර සිදුවි ඇති බව අනතුර පිළිබඳ පරික්‍ෂණ පවත්වන හැටන් පොලීසිය පැවසුවේය.", "URL": "https://sinhala.adaderana.lk/news.php?nid=83239", "Category": null, "Parent URL": null}