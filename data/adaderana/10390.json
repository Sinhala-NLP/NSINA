{"Source": "Adaderana", "Timestamp": "August 23, 2010 09:00 am", "Headline": "ජනපති පරීක්ෂණ කොමිසමේ දෙවන වටය අද", "News Content": "උගත් පාඩම් හා ප්‍රතිසන්ධාන පිළිබඳ ජනාධිපති පරීක්ෂණ කොමිෂන් සභාව දෙවන වටයේ සාක්ෂි විභාගය සඳහා අද යළි රැස් වේ. ජාත්‍යන්තර කටයුතු පිළිබඳ ලක්ෂ්මන් කදිරගාමර් මධ්‍යස්ථානයේ දී කොමිෂන් සභා නිලධාරීන් රැස් වන බව එහි ප්‍රකාශකයෙකු සඳහන් කළේය. හෙට දිනයේ ද රැස් වන උගත් පාඩම් හා ප්‍රතිසන්ධාන පිළිබඳ ජනාධිපති පරීක්ෂණ කොමිෂන් සභාව ඉදිරියේ පුද්ගලයන් සිව් දෙනෙකු සාක්ෂි ලබාදීමට නියමිතය. ලබන මාසයේදී යළිත් කිලිනොච්චි ප්‍රදේශයේදී කොමිසම රැස්වීමට නියමිතය. සටන් විරාම ගිවිසුම ඇතුළු කරුණු කිහිපයක් සම්බන්ධයෙන් සාක්ෂි විභාග කර නිර්දේශ ඉදිරිපත් කිරීමට ජනාධිපති මහින්ද රාජපක්ෂ මහතා විසින් මෙම කොමිසම පත් කර තිබේ.", "URL": "https://sinhala.adaderana.lk/news.php?nid=10390", "Category": null, "Parent URL": null}