{"Source": "Adaderana", "Timestamp": "September 28, 2013 02:02 pm", "Headline": "සෝරත හිමිගේ දේහය අද කිරිවෙහෙරට වැඩම කරවයි", "News Content": "අපවත් වී වදාළ කිරිවෙහෙර රාජමහා විහාරාධිපතිව වැඩි සිටි පූජ්‍ය ආචාර්ය අලුත්වැව සෝරත හිමිපාණන්ගේ ශ්‍රී දේහය අද සවස කතරගම කිරිවෙහෙර දක්වා වැඩම කරවීමට නියමිතව තිබේ. තිස්සමහාරාම විහාරස්ථානයේදී තිස්සමහාරාම සඳගිරි උභය රාජමහා විහාරාධිපති ආචාර්ය දේවාලේගම ධම්මසේන නායක හිමිපාණන් විසින් භාරගන්නා අතර එතැන් පටන් රිය පෙරහැරකින් ශ්‍රී දේහය කතරගම කිරිවෙහෙර දක්වා වැඩම කරවීමට කටයුතු යොදා ඇත. සවස 4 සිට දේහය වැඩම කරවන තිස්ස සිට කතරගම දක්වා මග දෙපස රැස්ව සිටින සියලූම මහ ජනතාවට ශ්‍රී දේහයට ගෞරව දැක්වීම සඳහා එක් වන ලෙස රුහුණු මහා කතරගම දේවාලයේ බස්නායක නිලමේ තැන්පත් ශෂින්ද්‍ර රාජපක්ෂ මහතා ඇතුළු අවමංගල්‍ය කමිටුව ඉල්ලා සිටියි.", "URL": "https://sinhala.adaderana.lk/news.php?nid=37766", "Category": null, "Parent URL": null}