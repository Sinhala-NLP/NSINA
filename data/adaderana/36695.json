{"Source": "Adaderana", "Timestamp": "August 17, 2013 10:56 am", "Headline": "දේපළ හොරු රිමාන්ඩ්", "News Content": "මීගමුව, දළුපන ප්‍රදේශයේ දී දේපළ කොල්ලකෑම් ගණනාවකට සම්බන්ධ පුද්ගලයින් සිව්දෙනෙකු පොලිසිය විසින් අත්අඩංගුවට ගෙන තිබේ. මීගමුව කොට්ඨාස අපරාධ විමර්ශන අංශයට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරුවන් සතුව තිබී යූරෝ 50 මුදල් නෝට්ටු 02ක්, අමෙරිකන් ඩොලර් 100 සහ 10 නෝට්ටු කිහිපයක්, ග්‍රෑම් 11යි මිලිග්‍රෑම් 890ක් බර රත්රන් කැබැල්ලක්, යතුරු පැදියක් ඇතුළු තවත් භාණ්ඩ තොගයක් පොලීසිය භාරයට ගෙන තිබේ. සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම මස 26 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=36695", "Category": null, "Parent URL": null}