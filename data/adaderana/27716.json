{"Source": "Adaderana", "Timestamp": "September 24, 2012 09:59 pm", "Headline": "මාලනී ඉවත්වෙන්නේ නෑ", "News Content": "තමා යළි පාර්ලිමේන්තු මන්ත්‍රී ධුරය ලබාගැනීමට තීරණය කළ බව ප්‍රවීණ රංගන ශිල්පිනි මාලනී ෆොන්සේකා මහත්මිය පවසයි. ජනාධිපති මහින්ද රාජපක්ෂ මහතාගේ ඉල්ලීමට අනුව එම තීරණය ගත් බව ඇය සඳහන් කළාය. පාර්ලිමේන්තු මන්ත්‍රී ධුරයෙන් ඉල්ලා අස්වන බවට මාලනී ෆෝන්සේකා මහත්මිය ඊයේ (24) පෙරවරුවේ පාර්ලිමේන්තු මහලේකම්වරයාට ලිඛිතව දැනුම් දී තිබිණි. කෙසේ වෙතත් අදාළ ඉල්ලා අස්වීමට අනුමැතිය ලබානොදෙන බව ජනාධිපති මහින්ද රාජපක්ෂ මහතා සඳහන් කළේය. ඒ අනුව මාලනී ෆොන්සේකා මහත්මිය සහ ජනාධිපති මහින්ද රාජපක්ෂ මහතා අතර විශේෂ සාකච්ඡාවක් ඊයේ පස්වරුවේ පවත්වා තිබේ. එම සාකච්ඡාවෙන් අනතුරුව යළිත් සිය පාර්ලිමේන්තු මන්ත්‍රී ධුරය ලබාගැනීමට තීරණය කළ බව මාලනී ෆොන්සේකා මහත්මිය අද දෙරණට සඳහන් කළාය. ජනප්‍රිය නිළි මාලනී ෆොන්සේකා මහත්මිය 2010 පාර්ලිමේන්තු මැතිවරණයෙන් එක්සත් ජනතා නිදහස් සන්ධානය යටතේ ජාතික ලැයිස්තු මන්ත්‍රී ධුරයකින් පාර්ලිමේන්තුවට තේරි පත්විය.", "URL": "https://sinhala.adaderana.lk/news.php?nid=27716", "Category": null, "Parent URL": null}