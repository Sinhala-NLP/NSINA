{"Source": "Adaderana", "Timestamp": "December 27, 2013 01:41 pm", "Headline": "වල්ලපට්ට ශාක ළඟ තබාගෙන සිටි අයෙක් කොටු", "News Content": "වල්ලපට්ට ශාක කොටස් තොගයක් ළඟ තබාගෙන සිටි පුද්ගලයෙකු ගම්පොළ - උලපනේ හංදිය ප්‍රදේශයේ දී අත්අඩංගුවට ගෙන තිබේ. මස්කෙළිය පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී අදාළ පුද්ගලයා අත්අඩංගුවට ගෙන ඇති බව වාර්තා වෙයි. එහිදි සැකකරු සතුව තිබී වල්ලපට්ට ශාක කොටස් කිලෝග්‍රෑම් පහකට අධික ප්‍රමාණයක් පොලීසිය සිය භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන කටයුතු සඳහා ගම්පොල පොලිස් ස්ථානය වෙත භාරදුන් බවයි පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=39894", "Category": null, "Parent URL": null}