{"Source": "Adaderana", "Timestamp": "July 25, 2010 08:17 am", "Headline": "සිරකරුවන් අතරින් ජංගම දුරකථන අසුවෙයි ", "News Content": "කොළඹ රිමාන්ඩ් බන්ධනාගාරයේ රැඳවියන් සතුව තිබූ ජංගම දුරකථන තුනක් සොයා ගැනීමට බන්ධනාගාර නිලධාරීන් සමත් වී තිබේ. බන්ධනාගාර නිලධාරීන් සිදු කළ විශේෂ විමර්ශනයක දී මෙම ජංගම දුරකථන සොයා ‍ගෙන ඇති බව බන්ධනාගාර කොමසාරිස් ජනරාල් මේජර් ජනරාල් වී. ආර් ද සිල්වා මහතා ප්‍රකාශ කළේය. මෙම ජංගම දුරකථන සොයා ගෙන ඇත්තේ එල්.ටී.ටී.ඊ සැකකරුවන් පිරිසක් රඳවා සිටි ස්ථානයකින් බව සඳහන්ය. කවුරුන් විසින් මෙම ජංගම දුරකථන භාවිත කළේද යන්න පිළිබඳව සොයා බැලීම සඳහා විශේෂ පරීක්ෂණ කණ්ඩායමක් යොදවා ඇති බව බන්ධනාගාර කොමසාරිස්වරයා සඳහන් කළේය. මෙම ජංගම දුරකථන භාවිතා කරමින් සබඳතා පැවැත්වූ පුද්ගලයින් සම්බන්ධයෙන් විශේෂ විමර්ශනයක් සිදු කිරීමට ද බලාපොරොත්තු වන බව වී. ආර් ද සිල්වා මහතා වැඩිදුරටත් පවසයි.", "URL": "https://sinhala.adaderana.lk/news.php?nid=9818", "Category": null, "Parent URL": null}