{"Source": "Adaderana", "Timestamp": "May 22, 2011 08:39 am", "Headline": "ඖෂධ හිඟවුණේ  සැපයුම් ප්‍රධානියාගේ වරදින්..?", "News Content": "පසුගිය කාලය තුළ රජයේ රෝහල් වල පැවති අත්‍යවශ්‍ය ඖෂධ හිඟයට ප්‍රධාන හේතුව වෛද්‍ය සැපයුම් අංශයේ හිටපු අධ්‍යක්ෂකවරයාගේ ක්‍රියාකලාපය බව සෞඛ්‍ය අමාත්‍යාංශය පවසයි. රජයේ රෝහල් රැසක පිළිකා , වකුගඩු , දියවැඩියාව හා හෘදයාබාධ රෝග සදහා ලබා දෙන අත්‍යවශ්‍ය ‍ඖෂධ වල හිඟයක් පසුගිය දින වල පැවතුණි. මේ සම්බන්ධයෙන් සෞඛ්‍ය අමාත්‍යාංශ‍ය විශේෂ පරීක්ෂණයක් ආරම්භ කළ අතර එහි දී සැපයුම් අංශයේ හිටපු අධ්‍යක්ෂකවරයා සිදු කළ ඇතැම් ක්‍රියාමාර්ග හේතුවෙන් මෙම තත්ත්වය උද්ගතව ඇති බව අනාවරණය වී ඇත. ටෙන්ඩර් අනුමැතිය ලබා දී තිබිය දීත් හිටපු අධ්‍යක්ෂකවරයා විසින් බොහෝ ඖෂධ වර්ග අනායනය කිරීම 50%න් පමණ කපා හැර ඇති බව සෞඛ්‍ය අමාත්‍යාංශය පවසයි. මේ සම්බන්ධයෙන් වාර්තාවක් හෙට දිනයේ සෞඛ්‍ය අමාත්‍ය මෛත්‍රීපාල සිරිසේන මහතාට භාර දීමට නියමිත බව සඳහන් වේ. ඒ අනුව හිටපු වෛද්‍ය සැපයුම් අංශයේ අධ්‍යක්ෂකවරයාට එරෙහිව විනය පරීක්ෂණයක් ක්‍රියාත්මක කිරීමට ද නියමිත බව සෞඛ්‍ය අමාත්‍යාංශය වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=16245", "Category": null, "Parent URL": null}