{"Source": "Adaderana", "Timestamp": "December 4, 2011 08:20 am", "Headline": "උපාධිධාරී ගුරු සංගමයෙන් මාරාන්තික උපවාසයක්", "News Content": "උපාධිධාරී ගුරු සංගමයේ නිලධාරියෙකු මාරාන්තික උපවාසයක් ආරම්භ කර තිබේ. සිය ඉල්ලීම් ලබාදීමට රජය පියවර නොගැනීම හේතුවෙන් ඊයේ සිට ඉසුරුපාය ඉදිරිපිට දී මෙම උපවාසය ආරම්භ කර ඇති බව වාර්තා වේ. එම සංගමයේ සභාපති ඩි.එම්.වී.එස්. ද සේරම් මහතා මෙම උපවාසයේ නිරත වන අතර මේ පිළිබඳ අදහස් දක්වන උපාධිධාරී ගුරු සංගමයේ නියෝජිතයෙකු කියා සිටියේ වැටුප් විෂමතා ඉවත් කරන ලෙස දිගින් දිගටම කරන ලද ඉල්ලීම් වලට බලධාරීන් ඇහුන්කන් නොදීම නිසා මෙම පියවර ගන්නට සිදුවූ බවයි. මෙම සාධාරණ ඉල්ලීම් පිළිබඳ සලකා බලා සාධාරණයක් ඉෂ්ඨ කරන මෙන් තමන් අධ්‍යාපන අමාත්‍යවරයාගෙන් කාර්ණික ඉල්ලීමක් කරන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20444", "Category": null, "Parent URL": null}