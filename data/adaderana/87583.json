{"Source": "Adaderana", "Timestamp": "April 17, 2018 04:06 pm", "Headline": " චීන ආර්ථිකයේ සියයට 6.8ක වර්ධනයක් ", "News Content": "පසුගිය වසරට සාපේක්ෂව මේ වසරේ පළමු කාර්තුවේදී චීන ආර්ථිකයේ සීඝ්‍ර වර්ධනයක් පෙන්නුම් කරන බව එරට නිල දත්ත වාර්තා උපුටා දක්වමින් විදෙස් මාධ්‍ය වාර්තා කරයි. එය 6.8% ක ප්‍රතිශතයක් බව විදෙස් මාධ්‍ය වාර්තා කළේය. 2018 වසරේ ජනවාරි සිට මාර්තු මස දක්වා කාල සීමාව තුළ චීන ආර්ථික වර්ධන වේගයේ අපේක්ෂිත ඉලක්කය වූයේ 6.5% ක් වන අතර මේ වන විට එය එම සීමාවද අභිබවා තිබේ. ආර්ථික වර්ධන වේගයේ නවතම දත්ත වාර්තාවලට අනුව චීනය ලොව දෙවන විශාලතම ආර්ථිකයට ද හිමිකම් කියයි. චීනයේ ආර්ථික වර්ධනය පිළිබඳව මෙම සංඛ්‍යා ලේඛන වාර්තා ප්‍රකාශයට පත්කර ඇත්තේ චීනය අමෙරිකාව සමඟ වෙළඳ යුද්ධයකට අවතීර්ණ වී සිටියදී වීම විශේෂත්වයක්.", "URL": "https://sinhala.adaderana.lk/news.php?nid=87583", "Category": null, "Parent URL": null}