{"Source": "Adaderana", "Timestamp": "March 29, 2019 10:32 am", "Headline": "මුම්බායි ඉන්දියන්ස් කණ්ඩායමට ලකුණු 06ක ජයක්", "News Content": "ඉන්දීය ප්‍රිමයර් ලීග් ක්‍රිකට් තරගාවලිය යටතේ රෝයල් චැලෙන්ජර්ස් බැංගලෝර් කණ්ඩායමට එරෙහිව පැවති තරගයෙන් මුම්බායි ඉන්දියන්ස් කණ්ඩායම ලකුණ 06ක ජයක් අත් කර ගනු ලැබුණි. ඊයේ (28) ප්‍රථමයෙන් පන්දුවට පහරදුන් මුම්බායි ඉන්දියන්ස් කණ්ඩායම පන්දුවාර 20කදී කඩුලු 08ක් දැවී ලකුණු 187ක් ලබා ගත්තේය. පිළිතුරු වශයෙන් බැංගලෝර් කණ්ඩායම කඩුලු 05ක් දැවී ලබා ගත්තේ ලකුණු 181 පමණකි. ලසිත් මාලිංග යොමු කළ අවසන් පන්දුවාරයේදී ලකුණු 17ක් ලබා ගත යුතුව තිබු අතර අවසන් පන්දුවට ලකුණු 07ක් ලබා ගත යුතුව තිබුණි. එහෙත් අවසන් පන්දුවේදී ලබා ගත්තේ එක් ලකුණක් පමණකි. කෙසේ වුවද මාලිංගගේ අවසන් පන්දුව නිපන්දුවක් බවට රූපවාහිනි දර්ශන මඟින් පෙනී ගියත් විනිසුරුවන්ගේ තීරණය හේතුවෙන් ප්‍රතිඵලය වෙනසක් සිදු වුයේ නැත.", "URL": "https://sinhala.adaderana.lk/news.php?nid=106947", "Category": null, "Parent URL": null}