{"Source": "Adaderana", "Timestamp": "October 14, 2015 01:25 pm", "Headline": " පිල්ලෙයාන්ගෙන් නොවැම්බර් 04 තෙක් රඳවාගෙන ප්‍රශ්න කරන්න අවසරයි", "News Content": "අත්අඩංගුවවේ පසුවන නැගෙනහිර හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් නොවැම්බර් මස 04 වන දින දක්වා තවදුරටත් රඳවාගෙන ප්‍රශ්න කිරීමට අපරාධ පරීක්ෂණ දෙපාර්තමේන්තුවට අධිකරණයෙන් අවසර ලබාදී තිබේ.‍අපරාධ පරීක්ෂණ දෙපාර්තමේන්තු නිලධාරීන් විසින් අධිකරණයෙන් කරන ලද ඉල්ලීමක් සැලකිල්ලට ගෙන කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් අද (14) මෙම අවසරය ලබාදුන් බව අද දෙරණ වාර්තාකරු පවසයි.ද්‍රවිඩ ජාතික සන්ධානයේ හිටපු පාර්ලිමේන්තු මන්ත්‍රී ජෝසප් පරරාජසිංහම් ඝාතනය කිරීමේ සිද්ධිය සම්බන්ධයෙන් පසුගිය 11 වන දින ප්‍රකාශයක් සිදුකිරීමට ශිවනේෂතුරෙයි චන්ද්‍රකාන්තන් අපරාධ පරීක්ෂණ දෙපාර්තමේන්තුවට කැඳවා තිබිණි.2005 වසරේ දෙසැම්බර් 25 වැනිදා මඩකළපු, මෙරියාල් දේවාලයේ නත්තල් පූජාවේ යෙදී සිටියදී දෙමළ ජාතික සන්ධානයේ හිටපු පාර්ලිමේන්තු මන්ත්‍රී ජෝසප් පරරාජසිංහම් මහතා නාඳුනන තුවක්‌කුකරුවකු විසින් වෙඩි තබා ඝාතනය කරන ලදී.එලෙස ප්‍රකාශය ලබාගැනීමෙන් අනතුරුව සැකකාර හිටපු ප්‍රධාන අමාත්‍යවරයා අත්අඩංගුවට ගෙන තිබුණි.මීට පෙරාතුව පිල්ලෙයාන්ගේ ගෝලයින් යයි පැවසෙන දෙදෙනෙකුද අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=54440", "Category": null, "Parent URL": null}