{"Source": "Adaderana", "Timestamp": "January 16, 2017 03:23 pm", "Headline": "හෙරොයින් සමඟ 1ක් කොටු", "News Content": "වැල්ලම්පිටිය, කැලණිතිස්ස බලාගාරය ආසන්නයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී හෙරොයින් ග්‍රෑම් 13 යි මිලිග්‍රෑම් 599ක් පොලීසිය විසින් සොයාගෙන ඇත. සැකකරු වැල්ලම්පිටිය ප්‍රදේශයේ පදිංචි 43 හැවිරිදි පුද්ගලයෙකි. බස්නාහිර පළාත් දූෂණ මර්දන අංශය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=68178", "Category": null, "Parent URL": null}