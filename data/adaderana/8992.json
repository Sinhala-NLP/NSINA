{"Source": "Adaderana", "Timestamp": "June 14, 2010 09:09 am", "Headline": "මළ සිරුර නාගරික මන්ත්‍රීවරයාගේ බවට හඳුනාගැනේ", "News Content": "වත්තල, ඇවරියවත්ත මාර්ගයේ කාණුවක වැටී මියගොස් සිටි පුද්ගලයා වත්තල නගර සභාවේ නාගරික මන්ත්‍රි ආනන්ද දාබරේ රාජපක්ෂ බවට හඳුනාගෙන තිබේ. පොලිසිය පැවසුවේ මේ වන විට මෘත ශරීරය රාගම රෝහලේ තැන්පත් කර ඇති බව පොලිසිය පැවසුවේය. දේහය සම්බන්ධ පශ්චාත් මරණ පරීක්ෂණය රාගම රෝහල් අධිකරණ වෛද්‍ය නිලධාරීවරයා විසින් අද පැවැත්වීමට නියමිතය. මේ අතර කොළඹ හලාවත ප්‍රධාන මාර්ගයේ තනිවැල්ල දේවාලය අසල සිදුවු රිය අනතුරකින් කාන්තාවක් මියගොස් තිබේ. තවත් පුද්ගලයෙකු තුවාල ලබා හලාවත රෝහලට ඇතුළත් කර ඇති අතර අනතුර සිදුකළ ලොරි රථයේ රියදුරු සහ ත්‍රිරෝද රථයේ රියදුරු අත්අඩංගුවට ‍ගෙන ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=8992", "Category": null, "Parent URL": null}