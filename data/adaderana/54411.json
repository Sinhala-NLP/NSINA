{"Source": "Adaderana", "Timestamp": "October 13, 2015 12:31 pm", "Headline": "පියා බලු කූඩුවට දැමූ දියණිය අත්අඩංගුවට", "News Content": "තම පියා බලු කූඩුවක රඳවා තැබු දියණියක බලගොල්ල ප්‍රදේශයේ දී අත්අඩංගුවට ගෙන තිබේ. බලගොල්ල පොලීසිය විසින් 42 හැවිරිදි කාන්තාවක් මෙලෙස අත්අඩංගුවට ගෙන ඇති බව සඳහන්ය. බලගොල්ල පොලීසියේ නිලධාරීන් කණ්ඩායමක් එම ප්‍රදේශයේ සිදුකළ මුර සංචාරයක් අතර තුර දී නිවසක් පිටුපස ඉදිකළ මෙම කූඩුව දැක ඇත.එය පරීක්ෂා කිරීමේ දී එහි වයස්ගත පුද්ගලයෙකු සිට ඇති අතර දියණිය විසින් ඔහු එම ස්ථානයේ රඳවා තබා ඇති බව අනාවරණය වී තිබේ.ඒ අනුව 73 හැවිරිදි අදාළ පුද්ගලයා ප්‍රතිකාර සඳහා මැණික්හින්න රෝහලට ඇතුළත් කර ඇත.බලගොල්ල පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=54411", "Category": null, "Parent URL": null}