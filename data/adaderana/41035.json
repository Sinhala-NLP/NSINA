{"Source": "Adaderana", "Timestamp": "February 11, 2014 12:07 pm", "Headline": "මළ සිරුර පේරාදෙණි සරසවි සිසුවාගේ බව තහවුරුයි!", "News Content": "පේරාදෙණිය සරසවියේ පිටුපස වන ලැහැබක ගසක එල්ලෙමින් තිබියදී සොයාගත් මළ සිරුර එහි ඉගෙනුම ලැබූ වී.කේ‍. නිශාන්ත (23) සිසුවාගේ බවට තහවුරු වී තිබේ. මළ සිරුර ගැන මහේස්ත්‍රාත් පරීක්ෂණ ඇරඹීමෙන් පසු මේ බව තහවුරු වූයේ යැයි අප වාර්තාකරු පැවසීය. තවදුරටත් පශ්චාත් මරණ පරීක්ෂණ කටයුතු සිදුවන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා කීවේය. මෙම සිසුවා නවකවද සිද්ධියකට මුහුණ පෑ අයෙකු බව ද තහවුරු වී තිබේ.", "URL": "https://sinhala.adaderana.lk/news.php?nid=41035", "Category": null, "Parent URL": null}