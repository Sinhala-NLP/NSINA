{"Source": "Adaderana", "Timestamp": "September 20, 2017 11:14 am", "Headline": "  ඇළමාර්ග වෙත කසළ බැහැර කිරීම වහා නැවැත්විය යුතුයි!", "News Content": "නිසි ආකාරයෙන් කසළ බැහැර කිරීමක් සිදු නොකොට ජලමාර්ග වෙත කසළ බැහැර කිරීම හරහා දුක් විදින්න සිදුවන්නේ බිම් මට්ටමේ ජනතාවට බව අමාත්‍ය ෆයිසර් මුස්තාෆා මහතා පවසයි.පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා මේ අදහස් පල කළේ කොළඹ නගරයේ බිම් මට්ටමේ සංවර්ධන කටයුතු පිළිබඳව නිරීක්ෂණ චාරිකාවකට එක් වෙමිනි.එහිදී වැඩිදුරටත් අදහස් දැක්වූ ඒ මහතා,“කොළඹ නගරය කියන්නේ ලෝකයේ වෙළෙඳ නගර අතර ප්‍රධාන ස්ථානයක්. ඒක අපට උරුම වුණේ ඉතා ඈත අතීතයක ඉදලා. ඒ අභිමානවත් වෙළෙඳ නගරය වැසි දිනකට අපායක් බවට පත් වෙනවා. ඒකට හේතුව වැසි ජලය ඉවත්කිරීමට සකස් කර ඇති නළ පද්ධතිය, කාණු සහ ඇළ මාර්ග කුණු වලින් පිරිලා. නිසි ආකාරයෙන් කසළ බැහැර කිරීමක් සිදු නොකොට ජලමාර්ග වෙත කසළ බැහැර කිරීම හරහා දුක් විදින්න සිදුවෙන්නේ බිම් මට්ටමේ ජනතාවට. පසුගිය කාලපරිච්ඡේදය පුරා කොළඹ නගරයේ ජනතාව වැසි දවස් වල පුදුම විදිහට පිඩාවට පත්වුණා. ටික දෙනෙක් කරන වැඩ නිසා විශාල සංඛාවක් අසරණ වෙනවා. ඒ වගේම මෙවැනි දේ නිසා යහපත් සෞඛ්‍ය තත්වයක් පවත්වාගෙන යන්න අපොහොසත් වෙලා තියෙනවා. ඒ නිසා මම මේ කොළඹ නගරයේ වෙසෙන සියලු දෙනාගෙන් ම ඉල්ලා සිටින්නේ නිවසේ එකතු වෙන කසළ විධිමත්ව බැහැර කරන්න කියලා. එහෙම නොකළො ත් පීඩාවට පත්වෙන්නේ ඔබතුමන්ලමයි”", "URL": "https://sinhala.adaderana.lk/news.php?nid=77793", "Category": null, "Parent URL": null}