{"Source": "Adaderana", "Timestamp": "August 17, 2016 03:20 pm", "Headline": " කෘෂිකාර්මික ප්‍රදේශ සංරක්ෂණ ව්‍යාපෘතියට කැබිනට් මණ්ඩල අනුමැතිය", "News Content": "මධ්‍යම කඳුකරයේ දිස්ත්‍රික්කවල භූමි හානිවලට ලක්ව ඇති කෘෂිකාර්මික ප්‍රදේශ සංරක්ෂණය කිරීම සඳහා ව්‍යාපෘතියක් ක්‍රියාත්මක කිරීමට කැබිනට් මණ්ඩල අනුමැතිය හිමිව තිබේ. මධ්‍යම කඳුකරයේ සියයට 50කට අධික කෘෂිකාර්මික භූමි ප්‍රමාණයක් හානියට ලක්ව ඇති අතර වැඩිම භූමි හානියක් දැකිය හැක්කේ මහනුවර, බදුල්ල සහ නුවරඑළිය දිස්ත්‍රික්කවල බව පරිසර අමාත්‍යාංශය සඳහන් කරයි.ඒ අනුව එම ප්‍රදේශවල විශේෂ ව්‍යාපෘතියක් සිදුකිරීමට අමෙරිකාව සමග එක්ව කටයුතු කරන බව රජය පවසයි. මීට අදාළ කැබිනට් පත්‍රිකාව පරිසර අමාත්‍යවරයා ලෙස ජනාධිපති මෛත්‍රීපාල සිරිසේන මහතා විසින් ඉදිරිපත් කර ඇති අතර ඊට ඊයේ(16) රැස් වු කැබිනට් මණ්ඩලයේ දී අනුමැතිය හිමිවුණි.", "URL": "https://sinhala.adaderana.lk/news.php?nid=63158", "Category": null, "Parent URL": null}