{"Source": "Adaderana", "Timestamp": "November 26, 2018 10:34 am", "Headline": "ප්‍රභාගේ උපන්දින සැමරුම දා සිවාජිලිංගම් අත්අඩංගුවට ?", "News Content": "මිය ගිය එල්.ටී.ටී.ඊ නායක වෙළුපිල්ලේ ප්‍රභාකරන්ගේ උපන් නිවසට ගොස් එහිදි ප්‍රභාකරන්ගේ 64වන උපන්දින සැමරුමට සුදානම්ව සිටියදි හිටපු උතුරු පළාත් සභා මන්ත්‍රී එම්. කේ. සිවාජිලිංගම් මහතා පොලිස් භාරයට ගෙන තිබේ. යාපනය-වැල්වෙටිතුරේයි ප්‍රදේශයේ ප්‍රභාකරන්ගේ උපන් ගෙය තිබෙන අතර එම නිවස සුද්ද පවිත්‍රකරමින් සිටි පිරිසක්ද වැල්වැටිතුරේයි පොලිසිය අද (26) අත්අඩංගුවට ගෙන ඇත. එමෙන්ම ඒ සඳහා රැගෙන ආ බඩු බාහිරද පොලිස් භාරයට ගෙන තිබේ. පසුව මෙම පිරිස පොලිසියට රැගෙන ගොස් ප්‍රකාශ සටහන් කර ගැනිමෙන් අනතුරුව මුදා හැර ඇත.", "URL": "https://sinhala.adaderana.lk/news.php?nid=99798", "Category": null, "Parent URL": null}