{"Source": "Adaderana", "Timestamp": "December 5, 2017 10:32 am", "Headline": " ඉන්දියාවට පක්ෂපාතී තේමා පාඨයක් තාප්පයේ ලියා වැඩ වරද්දා ගත් හැටි", "News Content": "ඉන්දියාවට පක්ෂපාතී තේමා පාඨයක් තාප්පයක ලිවීමේ චෝදනා මත පකිස්ථාන ජාතිකයෙකු එරට හරිපූර් නගරයේදී අත්අඩංගුවට ගෙන තිබේ. 20 හැවිරිදි කර්මාන්ත ශාලා සේවකයෙකු වන අදාළ පුද්ගලයා “ඉන්දියාව දිගු කල් වැජබේවා “ යන අරුත ඇති හින්දුස්ථාන් සින්දාබාද් යන පාඨය ලියා ඇති බව වාර්තා වෙයි. අදාළ සැකකරු පොලීසිට ප්‍රකාශ කර ඇත්තේ තමා බොලිවුඩ් සංගීතයට සහ චිත්‍රපට වලට ඇලුම් කරන බවත්, තමාට නළුවෙකු වීමට අවශ්‍ය බවත්ය. කෙසේ හෝ ඔහු වැරදිකරුවෙකු වුවහොත් වසර 07ක සිරදඬුවක් විදීමට සිදු වන බව වාර්තා වෙයි.", "URL": "https://sinhala.adaderana.lk/news.php?nid=81048", "Category": null, "Parent URL": null}