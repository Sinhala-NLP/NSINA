{"Source": "Adaderana", "Timestamp": "September 28, 2018 09:47 pm", "Headline": "වැලිත් සමඟ ටිපර් රථයක් නිවසකට කඩා වදී", "News Content": "මාතලේ සිට වත්තේගම දෙසට ගමන් කරමින් තිබූ වැලි පටවා ගත් ටිපර් රථයක් වත්තේගම පහළ යටවර ප්‍රදේශයේදී පාරෙන් ඉවතට පැන අසල නිවසකට කඩා වැදී ඇත. අද (28) සිදු වූ මෙම අනතුරෙන් එම නිවසට බරපතල හානි සිදුව ඇති අතර ලොරි රථයේ රියැදුරු තුවාල ලබා තිබේ. මෙම ලොරිය නිවසට කඩා වදින අවස්ථාවේ ඒ අසලම කාමරයේ 79 හැවිරිදි මවක නිඳා සිට ඇතත් ඇයට සිදුවඇත්තේ ඉතා සුළු සීරීම් තුවාල පමණක් අද දෙරණ වාර්තාකරු පැවසීය. මෙම අනතුරට හේතුව රියැදුරුගේ අපරීක්ෂාකාරීත්වය බව පොලීසිය පවසයි. වත්තේගම පොලීසිය මෙම අනතුර සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=96876", "Category": null, "Parent URL": null}