{"Source": "Adaderana", "Timestamp": "March 19, 2010 08:14 am", "Headline": "යුධ අධිකරණයට එරෙහිව ෆොන්සේකාගෙන් පෙත්සමක්", "News Content": "තමන්ට එරෙහිව පවත්වාගෙන යන යුධ අධිකරණය නිතී විරෝධී බව සඳහන් කරමින් එහි කටයුතු අහෝසි කිරීමේ රීට් ආඥාවක් නිකුත් කරන ලෙස ජෙනරාල් සරත් ෆොන්සේකා මහතා අභියාචනාධිකරණය හමුවේ පෙත්සමක් ගොනු කර තිබේ. යුධ අධිකරණයේ විනිසුරුවරුන් තිදෙනා තමන්ට ‍එරෙහි නඩු විභාගය පැවත්වීමට සුදුසු නොවන බව පෙත්සමෙන් පෙන්වා දී ඇත. එම විනිසුරු මඩුල්ලේ එක් ‍අයෙකු තමා යුධ හමුදාපති වූ සමයේ අමනාපකම් ඇති කර ගත් අයෙකු බවත්, සියලු විනිසුරුවරුන් තමාට වඩා සේවයෙන් කණිෂ්ඨ බවත් සරත් ෆොන්සේකා මහතා අදාළ පෙත්සමෙන් පෙන්වා දී ඇත.", "URL": "https://sinhala.adaderana.lk/news.php?nid=7361", "Category": null, "Parent URL": null}