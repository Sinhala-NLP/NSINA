{"Source": "Adaderana", "Timestamp": "January 13, 2014 06:40 pm", "Headline": "අභියෝග ආවට සටන නතර කරන්නේ නෑ", "News Content": "කෙතරම් අභියෝග හා තර්ජන පැමිණිය ද දුම්වැටියට එරෙහි සටන අත්නොහරින බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. දුම්වැටි විරෝධී දිනයට සමගාමීව අද උදෑසන පාගමනක් සංවිධානය කර තිබු අතර එම පාගමන සඳහා මහා සංඝරත්නය, දේශපාලනඥයන්, කලාකරුවන්, වෛද්‍යවරුන් සහ සෞඛ්‍ය සේවයේ සෙසු කාර්ය මණ්ඩලයද එක්ව සිටියහ. නෙළුම් පොකුණ පරිශ්‍රයෙන් ආරම්භ වු පාගමන ලිප්ටන් වටරවුම දක්වා ගොස් විහාරමහදේවී එළිමහන් රංග පීඨයෙන් අවසන් විය. එම අවස්ථාවට එක්වෙමින් අදහස් දැක්වු සෞඛ්‍ය අමාත්‍ය මෛත්‍රිපාල සිරිසේන මහතා කියා සිටියේ අභියෝග, බලපෑම් වලට යටත් නොවී දුම්වැටි නිසා දිනකට මිය යන හැටකට වැඩි ජනතාවගේ ජීවිත බේරා ගැනීමට කටයුතු කරන බවයි. 2014 ජනවාරී මස යනු දුම්වැටියට එරෙහි සටන අවසන් කළ වර්ෂය හෝ මාසය නොව ආරම්භ කළ වර්ෂය හා මාසය බවද හෙතෙම අවධාරණය කළේය.", "URL": "https://sinhala.adaderana.lk/news.php?nid=40332", "Category": null, "Parent URL": null}