{"Source": "Adaderana", "Timestamp": "April 19, 2012 08:21 am", "Headline": "වැස්සත් සමග ඉවුරු කඩාවැටීම් හා නායයෑම් අවදානමක්", "News Content": "පවතින වැසි සහිත කාලගුණ තත්ත්වයත් සමග ඉවුරු කඩාවැටීම් හා නායයෑම් අවදානමක් පවතින බව ජාතික ගොඩනැගිලි පර්යේෂණ ආයතනය පවසයි. ජනතාව මේ පිළිබඳව විමසිල්ලෙන් සිටීම ඉතා වැදගත් බව එහි නායයෑමේ සේවා අධ්‍යක්ෂ ආර්.එම්.එස්. බණ්ඩාර මහතා සඳහන් කළේය. වර්ෂාව තැනින් තැනට විටින් විට ඇතිවන නිසා නායයෑම් සිදුවිය හැකි බවට නිශ්චිත වශයෙන් නම් කිරීමේ හැකියාවක් නොමැති බව ඒ මහතා කියා සිටියේය. නමුත් කඳුකර ප්‍රදේශවල සිටින ජනතාව මේ පිළිබඳව අවධානය යොමුකරන ලෙස ඔහු ඉල්ලා සිටියි. මේ අතර ඊයේ දිනයේ දී දෙනියාය, කොටපොල ප්‍රදේශයේ ද ඉවුරු කඩා වැටීමේ සිදුවීමක් වාර්තා වූ බව ජාතික ගොඩනැගිලි පර්යේෂණ ආයතනයේ නායයෑම් සේවා අධ්‍යක්ෂ ආර්.එම්.එස්. බණ්ඩාර මහතා ප්‍රකාශ කළේය.", "URL": "https://sinhala.adaderana.lk/news.php?nid=23624", "Category": null, "Parent URL": null}