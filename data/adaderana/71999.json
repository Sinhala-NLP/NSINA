{"Source": "Adaderana", "Timestamp": "April 12, 2017 08:55 am", "Headline": "අධික වර්ෂාව හා සුළං හේතුවෙන් නිවාස 14ට හානි", "News Content": "මැදිරිගිරිය, වෙඩිකච්චිය ප්‍රදේශයට බලපෑ අධික වර්ෂාව හා සුළං තත්වයක් හේතුවෙන් නිවාස 14කට අලාභ හානි සිදුව තිබේ. මැදිරිගිරිය, වෙඩිකච්චිය ග්‍රාම සේවා වසමේ සමඟිපුර, නවනගරය සහ සමගිපුර පහල කොටස යන ප්‍රදේශ වල නිවාස 14කට අලාභ හානි සිදුව ඇති බව පොලීසිය සඳහන් කළේය. ආපදාවට පත් පුද්ගලයන් ආරක්ෂිත ස්ථාන වෙත යොමු කිරීමට මේ වන විට පියවර ගෙන ඇති බව සඳහන්වේ. මේ අතර මැදිරිගිරිය ප්‍රදේශයේ දී ගසක් කඩා වැටීමෙන් යතුරුපැදිකරුවෙකු තුවාල ලබා මැදිරිගිරිය රෝහලට ඇතුළත් කර තිබේ. ඔහුගේ තත්ත්වය බරපතල නොවන බව රෝහල් ආරංචිමාර්ග සඳහන් කළේය.", "URL": "https://sinhala.adaderana.lk/news.php?nid=71999", "Category": null, "Parent URL": null}