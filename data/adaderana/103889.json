{"Source": "Adaderana", "Timestamp": "February 8, 2019 09:36 am", "Headline": "යතුරුපැදිය මාර්ගය මත පෙරළී පුද්ගලයෙකුට තුවාලයි", "News Content": "අකුරැස්ස පෝරතොට ප්‍රදේශයේදී සිදුවූ රිය අනතුරකින් පුද්ගලයෙකු තුවාල ලබා රෝහල්ගත කර තිබේ. යතුරුපැදියක් මාර්ගය මත පෙරළීයාමෙන් අනතුර සිදුව තිබුණි. අකුරැස්ස සිට මාකඳුර ප්‍රෙද්ශය බලා ගමන්ගත් යතුරුපැදියක් පෝරතොට ප්‍රදේශයේදී මාර්ගය මත පෙරළී එම දෙසටම ධාවනය වූ කුඩා ලොරි රථයක ගැටීමෙන් මෙම අනතුර සිදුව තිබේ. අධික වේගයෙන් ධාවනය වූ යතුරුපැදිය ඉදිරියෙන් පැමිණි වෑන් රථයක ගැටීමට යාම වැළැක්වීමට උත්සහ කළ අවස්ථාවේදී මෙලෙස අනතුරට ලක්ව ඇති අතර අනතුරින් තුවාල ලැබූ යතුරුපැදිකරු අකුරැස්ස දිසා රෝහලට ඇතුළත් කෙරුණි. අනතුර සම්බන්ධයෙක් අකුරැස්ස පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=103889", "Category": null, "Parent URL": null}