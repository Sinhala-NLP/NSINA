{"Source": "Adaderana", "Timestamp": "September 9, 2013 03:51 pm", "Headline": "\"හොම්රන්\" කිරුළ ඇට්ලස් ගනියි", "News Content": "ශී‍්‍ර ලංකාවේ විශාලතම ලිපි ද්‍රව්‍ය නිෂ්පාදන සමාගමවන ඇට්ලස් සමාගම මෙරට කීර්තිමත් පැස්ටල් හා පාට පැන්සල් වෙළඳ නාමයක් වන \"හොම්රන්\" තම අයිතියට පවරා ගත්තේය. \"හොම්රන්\" හි අයිතිය පවරාගැනීමේ ගිවිසුම් ලංකා පෙන්සිල් සමාගම වෙනුවෙන් එහි ප‍්‍රධාන විධායක නිලධාරී නිර්මාල් මදනායක මහතා හා කලර් ප්‍රොඩක්ට්ස් පුද්. සමාගම වෙනුවෙන් එහි කළමනාකාර අධ්‍යක්ෂ, අමල් කරුණාතිලක මහතා කොළඹදී අත්සන් කෙරුණු අතර එම පවරාගැනීම යටතේ \"හොම්රන්\" වෙළඳනාමය, යන්ත‍්‍රසුත‍්‍ර හා ගබඩාගත නිෂ්පාදන තොග ඇට්ලස් සමාගම සතුවේ. 1969 දී ඇරඹුණු කලර් ප්‍රොඩක්ට් පුද්. සමාගම \"හොම්රන්\" වෙළඳ නාමය යටතේ පැස්ටල්, ක්‍රෙයෝන්, පාටපැන්සල්, ක්ලේ, හා කවකටුපෙට්ටි ඇතුළු නිෂ්පාදන 17ක් නිපද වූ අතර ඒවා දිඟු කාලයක් පුරා පාසල් ලිපි ද්‍රව්‍ය ක්ෂේත‍්‍රයේ ප‍්‍රමුඛතම වෙළඳනාමයක්ව තිබුණි. \"හොම්රන්\" වෙළඳ නාමය තම සමාගම යටතට පවරාගැනීම සම්බන්ධයෙන් අදහස් දැක්වූ ඇට්ලස් සමාගමේ ප‍්‍රධාන විධායක නිලධාරී නිර්මාල් මදනායක මහතා පැවසුවේ \"හොම්රන්\" වෙළඳ නාමය ශී‍්‍ර ලංකාවේ කවුරුත් හඳුනන හා දිඟු ඉතිහාසයක් හිමි වූවක්. එවැනි කීර්තිමත් වෙළඳ නාමයක් හිමිකරගැනීමේ හැකියාවක් ලැබීම සම්බන්ධයෙන් මෙරට ලිපි ද්‍රව්‍ය ක්ෂේත‍්‍රයේ වැඩිම වෙළඳ කොටස හිමි හා නව්‍ය නිෂ්පාදන රැසක් වෙළඳපොලට හඳුන්වාදුන් ඇට්ලස් සමාගම බොහෝ සාඩම්බරයට පත්වෙනවා. එමෙන්ම මෙම අත්පත් කරගැනීමෙන් තවත් විශිෂ්ට නිෂ්පාදනයන් පාරිභෝගිකයන්ට ලබාදීමට අප සමාගමට හැකිවෙනවා.\"යන්නය.", "URL": "https://sinhala.adaderana.lk/news.php?nid=37276", "Category": null, "Parent URL": null}