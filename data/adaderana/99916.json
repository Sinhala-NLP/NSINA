{"Source": "Adaderana", "Timestamp": "November 28, 2018 10:02 am", "Headline": "හෙරොයින් සමඟ අයෙක් මාට්ටූ", "News Content": "බොරැල්ල, ටී 20 වත්ත ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. බොරැල්ල පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදී සැකකරු සතුව තිබී හෙරොයින් ග්‍රෑම් 03 මිලිග්‍රෑම් 100ක් පොලීසිය විසින් සොයාගෙන තිබේ. සැකකරු බෙස්ලයින් මාවත, බොරැල්ල ප්‍රදේශයේ පදිංචි 29 හැවිරිදි පුද්ගලයෙකි. ඔහු අද(28) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=99916", "Category": null, "Parent URL": null}