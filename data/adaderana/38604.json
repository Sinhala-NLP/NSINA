{"Source": "Adaderana", "Timestamp": "November 4, 2013 03:08 pm", "Headline": "සමුළුවට විදේශ නිලධාරීන් ලංකාවට පැමිණෙන්නේ මෙහෙමයි ", "News Content": "පොදුරාජ්‍ය මණ්ඩලයිය රාජ්‍ය නායක සමුළුව සඳහා සහභාගි වන ඉහළ මට්ටමේ නිලධාරීන් ලබන 10 වැනිදා සිට මෙරටට පැමිණෙන බව විදේශ කටයුතු අමාත්‍යංශය පවසයි. විදේශ ලේකම්වරුන් ඇතුළු නිලධාරීන් ලබන 10 වැනිදා සිට පැමිණීමට නියමිත අතර විදේශ අමාත්‍යවරුන් ලබන 11 වැනිදා දිවයිනට පැමිණෙනු ඇත. විදෙස් රාජ්‍ය නායකයින් මෙරටට පැමිණීමට නියමිතව ඇත්තේ ලබන 14 වැනි දිනයි. ඔවුන් පිලිගැනීම සඳහා විදේශ කටයුතු අමාත්‍යංශය විශේෂ වැඩසටහන් සුදානම් කර තිබෙන බව වාර්තා වෙයි.", "URL": "https://sinhala.adaderana.lk/news.php?nid=38604", "Category": null, "Parent URL": null}