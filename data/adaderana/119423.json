{"Source": "Adaderana", "Timestamp": "September 18, 2019 05:18 pm", "Headline": "දකුණු ආසියාතික ගෘහස්ත කඹ ඇදීමේ තරගාවලිය", "News Content": "14 වන වරට පැවති දකුණු ආසියාතික ගෘහස්ත කඹ ඇදීමේ තරගාවලියේ කාන්තා සහ පිරිමි අංශ දෙකෙන්ම ශූරතාව දිනා ගැනීමට ශ්‍රී ලංක ජාතික කඹ ඇදීමේ කණ්ඩායම සමත් විය. තරගාවලිය පැවැත්වුණේ තායිලන්තයේදීයි. 14 වන දකුණු ආසියාතික ගෘහස්ත කඹ ඇදීමේ තරගාවලිය .මේ මස 12 වනදා සිට 16 වනදා දක්වා පැවැත්වුණේ තායිලන්තයේදියි. මෙම තරගාවලියට ක්‍රීඩකයන් 9 දෙනෙක් සහ ක්‍රීඩිකවන් 9 දෙනෙක්ගෙන් යුත් කණ්ඩායමක් ශ්‍රී ලංකාව නියෝජනය කරමින් එක්විය. ශ්‍රී ලංකාව,නේපාලය,ඉන්දියාව,පාකිස්තානය,තායිලන්තය සහ චීනය යන රටවල් දකුණු ආසියාතික ගෘහස්ත කඹ ඇතීමේ තරගාවලියට එක්ව සිටි අනෙක් රටවල් වෙයි. මෙහිදි ඒ රටවල් සියල්ල අභිබවා කාන්තා අංශයේ සහ පිරිමි අංශයේ ශූරතා දිනා ගැනීමට සමත් වුණේ ශ්‍රී ලංකාව වීම විශේෂත්වයක්.", "URL": "https://sinhala.adaderana.lk/news.php?nid=119423", "Category": null, "Parent URL": null}