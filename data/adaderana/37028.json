{"Source": "Adaderana", "Timestamp": "August 30, 2013 06:10 pm", "Headline": "හෙද නිලධාරීන්ගේ හෙළිදරව්ව ඵලදරයි - එන්නත් වර්ග 2ක් ඉවතට", "News Content": "ප්‍රොමසීන් හයිඩ්‍රෝක්ලෝරයිඩ් සහ ඇසික්ලෝවිර් සෝඩියම් යන එන්නත් වර්ග දෙකට අයත් භාවිතයට නොසුදුසු බවට තහවුරු වූ කාණ්ඩ දෙක වහාම භාවිතයෙන් ඉවත් කිරීමට සෞඛ්‍ය අමාත්‍යංශය තීරණය කර තිබේ. පසුගිය සතියේ රත්නපුර සහ පාදුක්ක රෝහල්වලින් වීදුරු කටු කැබලි සහ අපහැදිළි අවක්ෂේපයන් සහිත නික්ෂේපන වර්ග දෙකක් පිළිබඳ තොරතුරු වාර්තා වී තිබුණි. ඒ අනුව අදාළ කාණ්ඩ දෙක භාවිතයෙන් ඉවත් කිරීමට විලවුන් උපකරණ හා ඖෂධ නියාමන අධිකාරිය උපදෙස් ලබා දී ඇති බව සෞඛ්‍ය අමාත්‍යංශය සඳහන් කළේය. එමෙන්ම අදාළ නික්ෂේපන සැපයූ ඖෂධ සැපයුම් සමාගම් දෙකක සම්පූර්ණ නිෂ්පාදන භාවිතයට ගැනීම අත්හිටුවීමට පියවර ගන්නා ලෙස සෞඛ්‍ය අමාත්‍ය මෛත්‍රීපාල සිරිසේන මහතා දැනුම් දී තිබේ. අදාළ සමාගම් දෙක සම්බන්ධයෙන් ඉන්දීය සෞඛ්‍ය බලධාරීන් දැනුවත් කරන ලෙස ද අමාත්‍යවරයා නිලධාරීන්ට උපදෙස් ලබා දුන් බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=37028", "Category": null, "Parent URL": null}