{"Source": "Adaderana", "Timestamp": "December 27, 2018 10:20 am", "Headline": "අභිරහස් මළ සිරුරක් බම්බලපිටියෙන් හමුවෙයි", "News Content": "සැකකටයුතු ලෙස මියගොස් සිටි පුද්ගලයෙකුගේ මළ සිරුරක් බම්බලපිටිය රජයේ මහල් නිවාස සංකීර්ණයේ නිවසක තිබී සොයා ගෙන තිබේ. දින කිහිපයක සිට වසා තිබූ අදාල නිවසෙන් අධික දුගඳක් හමන බවට පොලීසියට ලද තොරතුරක් මත සිදු කළ සෝදිසියකදී අදාල මළ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. මියගොස් ඇත්තේ එම නිවසේ පදිංචිව සිටි 65 හැවිරිදි පුද්ගලයෙක් බව අනාවරණය වී තිබේ. මළ සිරුර මහේස්ත්‍රාත් පරික්ෂණයෙන් අනතුරුව කොළඹ ජාතික රෝහලේ මෘත ශරිරාගාරයේ තබා ඇති අතර බම්බලපිටිය පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101349", "Category": null, "Parent URL": null}