{"Source": "Adaderana", "Timestamp": "August 1, 2017 05:24 pm", "Headline": "දුම්රිය වර්ජනය අත්හිටුවයි!", "News Content": "දුම්රිය එන්ජින් රියදුරන් විසින් අද (01) මධ්‍යම රාත්‍රියේ සිට ආරම්භ කිරීමට සැලසුම් කර තිබූ වැඩවර්ජනය අත්හිටුවීමට තීරණය කර තිබේ.ප්‍රවාහන නියෝජ්‍ය අමාත්‍යවරයා සමඟ සිදු කළ සාකච්ඡාවකින් අනතුරුව මෙම තීරණය ගත් බව දුම්රිය එන්ජින් රියදුරු සංගමය පවසයි.දුම්රිය රිය සහයකවරුන් බඳවා ගැනීම් අත්හිටුවන ලෙස හා චීන මැදිරි සහිත දුම්රිය හා එස්. 10 බලවේග කට්ටල මඟින් ධාවනය වන දුම්රියන්හි පවතින තිරිංග දෝෂ හේතුවෙන් තමන්ට මුහුණදීමට සිදුව ඇති ගැටළුවලට විසඳුම් ඉල්ලා මොවුන් විරෝධතාවයක නිරතවීමට තීරණය කර තිබුණි.මේ අතර දුම්රිය රිය සහයකවරුන් බඳවා ගැනීම් සම්බන්ධයෙන් පැවැත්වීමට තීරණය කර තිබූ තරඟවිභාගය අවලංගු කිරීමට ප්‍රවාහන නියෝජ්‍ය අමාත්‍යවරයා එකඟ වූ බව එම සංගමය කියා සිටියේය.", "URL": "https://sinhala.adaderana.lk/news.php?nid=75869", "Category": null, "Parent URL": null}