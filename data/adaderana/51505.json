{"Source": "Adaderana", "Timestamp": "May 22, 2015 11:39 am", "Headline": "‍රවිරාජ් ඝාතන සැකකරුවන් පස්දෙනාත් රිමාන්ඩ්", "News Content": "ද්‍රවිඩ ජාතික සන්ධාන පාර්ලිමේන්තු මන්ත්‍රී නඩරාජා රවිරාජ් මහතා ඝාතනය සම්බන්ධයෙන් රිමාන්ඩ් කර සිටින නාවික හමුදා සෙබළුන් 5 දෙනා ලබන ජූනි මස 5 තෙක් තවදුරටත් රිමාන්ඩ් කිරීමට කොළඹ මහේස්ත්‍රාත් අධිකරණය නියෝග කර තිබේ.එකී නඩුව අද කැඳවූ අවස්ථාවේ රහස් පොලීසිය අද අධිකරණය හමුවේ පවසා ඇත්තේ ඝාතනයට යොදාගත් බව කියන ගිනි අවියේ තිබී සොයාගත් ලේ පැල්ලම් ඩී.එන්.ඒ පරීක්ෂණ සඳහා ‍ස්කොට්ලන්ඩ්යාඩ් පොලීසියට යවා ඇති බවයිඑම පරීක්ෂණ වාර්තා තවමත් ලැබී නැති බවද රහස් පොලීසිය දැනුම්දී තිබේ.කරුණු සැලකිල්ලට ගත් කොළඹ අතිරේක මහේස්ත්‍රාත් නිශාන්ත පීරිස් මහතා සැකකරුවන් ලබන මස 5 වැනිදා දක්වා රිමාන්ඩ් කිරීමට නියෝග කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=51505", "Category": null, "Parent URL": null}