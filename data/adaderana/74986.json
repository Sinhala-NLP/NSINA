{"Source": "Adaderana", "Timestamp": "July 7, 2017 02:55 pm", "Headline": " නීති විරෝධීව මසුන් මැරූ 4ක් මාට්ටු", "News Content": "නීති විරෝධී ලෙස මසුන් අල්ලමින් සිටි පුද්ගලයින් සිව් දෙනෙකු නාවික හමුදාව විසින් අත්අඩංගුවට ගෙන තිබේ.වෙල්ල මූන්දලම් මුහුදු ප්‍රදේශයේ තහනම් දැල් භාවිතා කරමින් මසුන් අල්ලමින් සිටියදී ඔවුන් අත්අඩංගුවට ගත් බව නාවික හමුදාව සඳහන් කළේය.එහිදී ධීවර කටයුතු සඳහා යොදාගත් ඩිංගි යාත්‍රා 02ක් සහ තහනම් දැල් 02ක් නාවික හමුදාව බාරයට ගෙන තිබේ.අත්අඩංගුවට ගත් ධීවරයින් සහ ධීවර ආම්පන්න වැඩිදුර විමර්ශන සඳහා පුත්තලම සහකාර ධීවර අධ්‍යක්ෂක වෙත බාරදුන් බව නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=74986", "Category": null, "Parent URL": null}