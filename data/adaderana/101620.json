{"Source": "Adaderana", "Timestamp": "January 1, 2019 11:17 am", "Headline": "පුත්තලම නගර සභාව බස් ඇතුල් කිරීමේ ගාස්තු වැඩි කිරීමේන් ගැටළු රැසක්", "News Content": "පුත්තලම නගර සභාව විසින් පුත්තලම ප්‍රධාන බස් නැවතුමට බස් ඇතුල් කිරීමේ ගාස්තුව ජනවාරි 1 දින සිට රුපියල් 50 කින් වැඩි කිරිමට ගෙන ඇති තිර්ණයට විරෝධය දක්වා බස් රථ රියදුරන් බස් රථ බස් නැවතුමෙන් පිටත මාර්ගය දෙපස රැඳවිමට කටයුතු යොදා ති‍බිමත් සමඟ ගැටළුකාරි තත්වයක් මතුව ඇති බව කියයි. පුත්තලම නගර සභාව මෙතෙක් පුත්තලම ප්‍රධාන බස් නැවතුමට බස් රථ ඇතුලත් කිරීමේදි අය කල රුපියල් 100 ක මුදල ජනවාරි 1 දින සිට වැඩි කිරීමට ගත් තිර්ණයත් සමඟ ලංගම සහ පුද්ගලික මගී ප්‍රවාහන බස් රථ සියල්ලම මාර්ගය දෙපස රඳවමින් මඟින් නවත්වා ගැනිමත් රැගෙන එන මගීන් බැස්සවිමත් සිදුකරන ආකරය දැක ගත හැකි විය. බස් රථ රියදුරන් පවසන්නේ මෙතෙක් නගර සභාව අය රුපියල් 100 ක මුදල ට තවත් 50 ක් එක් කිරීම බරපතළ අසාධාරණයක් බවයි. මේ හේතුවෙන් පැරණි මුදලම නැවත ක්‍රියාත්මක කරන තුරු කිසිදු මගී ප්‍රවාහන බස් රථයක් බස් නැවතුමට ඇතුළු නොකරන බවත් එතෙක් මාර්ගය දෙපස බස් රථ ගාල් කිරීමට කටයුතු කරන බවද ඔවුන් පවසති. නගර සභාව මෙතෙක් ප්‍රධාන බස් නැවතුමට ඇතුල් විමේ සහ පිටවිමේ ස්ථානවලට අවහිර කර නොතිබු නමුත් 1 දින සිට දන්වැල් දමා පිවිසුම් අවහිර කර තිබෙනු දැක ගත හැකි විය. මේ පිළිබදව එම ස්ථානයේ රැදි සිටි නගර සභා ආරක්ෂක නිලධාරින් ගෙන් කල විමසිමේදි පවසා සිටියේ ප්‍රධාන බස් නැවතුමට ඇතුල් කරනු ලබන බස් රථ 150 ක මුදල ගෙවිමේන් අනතුරුව දන්වැල් විවෘත කිරීමට අවසර ලබා දි ඇති බවයි. කෙසේ නමුත් මගීන් නොමැතිව ප්‍රධාන බස් නැවතුම් පොළ පාළුවට ගොස් තිබු අතර මගීන් මේ නිසා අපහසුතාවයට ලක්ව අසරණව සිටින ආකාරය දැක ගත හැකි විය. මේ පිළිබදව පුත්තලම නගරාධිපති කේ.ඒ. බායිස් මහතාගෙන් කළ විමසිමේදි පවසා සිටි අතර ඔහු කියා සිටියේ, මෙම ගාස්තුව මීට පෙර සිට වැඩි කිරීමට තිබු නමුත් එය අද දින සිට ක්‍රියාත්මක කර ඇති බවයි. මිල ගණන් ඉහළ දැමීමට කිසිවෙකුගෙන් අවසර ගත යුතු නොවන බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101620", "Category": null, "Parent URL": null}