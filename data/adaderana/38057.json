{"Source": "Adaderana", "Timestamp": "October 11, 2013 08:26 am", "Headline": "යතුරු පැදිය ලිස්සා අයෙක් මරුට", "News Content": "මඩකළපුව - වාලච්චේන ප්‍රධාන මාර්ගයේ කුඩිඉරිප්පු ප්‍රදේශයේ දී සිදුවු යතුරුපැදි අනතුරකින් පුද්ගලයෙකු මියගොස් තිබේ. යතුරුපැදිය රියදුරුට පාලනය කර ගැනීමට නොහැකි වීම හේතුවෙන් මාර්ගයෙන් ඉවතට පැන මෙම අනතුර සිදුව ඇති බව පොලීසිය සදහන් කරයි. අනතුරෙන් බරපතළ තුවාල ලැබු පුද්ගලයා ප්‍රතිකාර සඳහා රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 29 හැවිරිදි වරදාරමුල්ල, බේක්හවුස්පාර ප්‍රදේශයේ පදිංචිව සිටි අයෙකු බවයි එරාවුර් පොලිසිය සදහන් කළේ", "URL": "https://sinhala.adaderana.lk/news.php?nid=38057", "Category": null, "Parent URL": null}