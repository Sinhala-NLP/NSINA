{"Source": "Adaderana", "Timestamp": "December 2, 2011 04:25 pm", "Headline": "ප්‍රභූ ලාංජන යොදා මෝටර් රථයක් ධාවනය කළ අයෙක් අත්අඩංගුවට", "News Content": "විශේෂ ප්‍රභූවරයෙකුගේ බව හැඟවෙන ලාංජන යොදා ගනිමින් මෝටර් රථයක් ධාවනය කළ පුද්ගලයෙකු මහනුවර දී අත්අඩංගුවට ගෙන තිබේ. එම මෝටර් රථය සඳහා ආදායම් බලපත්‍ර, රක්ෂණ සහතික හෝ වෙනත් කිසිදු ලියවිල්ලක් නොමැති බව අධික‍ වේගයෙන් ධාවනය කළ අදාළ රථය පිළිබඳ සැක කළ පොලිස් නිලධාරීන් අදාළ රථය නවතා පරික්ෂා කිරීමේ දී හෙළි වී ඇත. මෝටර් රථය ධාවනය කළ පුද්ගලයා අතුරුගිරිය ප්‍රදේශයේ පදිංචිකරුවෙකු බවට අනාවරණය වී තිබේ. සැකකරුගෙන් වැඩිදුර ප්‍රශ්න කිරීම් සිදුකරන පොලිසිය ඔහු අද(02) මහනුවර අධිකරණය වෙත ඉදිරිපත් කරන බව සඳහන් කරනු ලැබීය.", "URL": "https://sinhala.adaderana.lk/news.php?nid=20425", "Category": null, "Parent URL": null}