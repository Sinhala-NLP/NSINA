{"Source": "Adaderana", "Timestamp": "December 6, 2011 08:27 am", "Headline": "උත්සව සමයේ දී විශේෂ ආරක්ෂක වැඩපිළිවෙළක්", "News Content": "එළඹෙන උත්සව සමයේ දී විශේෂ ආරක්ෂක වැඩපිළිවෙළක් ක්‍රියාත්මක කරන බව පොලිසිය පවසයි. කොළඹ සහ ජනතාව ‍බහුලව ගැවසෙන ප්‍රදේශවල මෙම ආරක්ෂක වැඩපිළිවෙළ ක්‍රියාත්මක කිරීමට බලාපොරොත්තු වන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. එම ආරක්ෂක වැඩපිළිවෙල සඳහා අමතර පොලිස් නිලධාරීන් යෙදවීමට බලාපොරොත්තු වන බව අජිත් රෝහණ මහතා සඳහන් කළේය. නිල ඇඳුමින් මෙන්ම සිවිල් ඇඳුමින් ද පොලිස් නිලධාරීන් යෙදවීමට කටයුතු කරන බව ඒ මහතා පැවසීය. වැඩිපුර ජනතාව ගැවසෙන ස්ථානවල මුදල් පසුම්බි සහ ආභරණ ආදිය කොල්ලකෑමට ලක්විය හැකි බැවින් එවැනි ස්ථානවලදී මුදල් පසුම්බි ආදිය වඩාත් ආරක්ෂිතව ගෙන යන ලෙස හෙතෙම ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=20486", "Category": null, "Parent URL": null}