{"Source": "Adaderana", "Timestamp": "July 5, 2018 09:54 am", "Headline": "නායයෑමකින් වන්දනාකරුවන් 5ක් මරුට-4කට තුවාල", "News Content": "ඉන්දියාවේ ජම්මු කාශ්මීර් ප්‍රාන්තයේ සිදුවූ නායයෑමකින් වන්දනාකරුවන් පස් දෙනෙකු මියගොස් තිබේ. සිදුවීමෙන් තවත් විශාල සිව් දෙනෙකු තුවාල ලබා ඇති බව වාර්තා වෙයි. ඉන්දියාව යටතේ පාලනය වන කාශ්මීරයේ පිහිටි හින්දු ආගමික සිද්ධස්ථානයක් වන අමර්නාත් ගුහාව වෙත යන මාර්ගයට පස් කන්දක් කඩා වැටී තිබේ. පුදබිමේ සිට ආපසු පැමිණෙමින් සිටි වන්දනාකරුවන් පිරිසක් ඊට හසුවී ඇති බව වාර්තා වෙයි. අනතුරින් පුද්ගලයින් පස් දෙනෙකු මියගොස් තිබේ. එමෙන්ම සිදුවීමෙන් තුවා ලැබූ සිව් දෙනෙකු ප්‍රතිකාර සඳහා රෝහල්ගත කර ඇති අතර ඒ අතරින් එක් පුද්ගලයෙකු අසාධ්‍ය තත්ත්වයේ පසුවන බවත් සඳහන් වෙයි.", "URL": "https://sinhala.adaderana.lk/news.php?nid=92016", "Category": null, "Parent URL": null}