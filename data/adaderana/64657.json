{"Source": "Adaderana", "Timestamp": "October 2, 2016 05:16 pm", "Headline": " ලක්ෂ 30ක රත්‍රං සමග කත මාට්ටු", "News Content": "රුපියල් ලක්ෂ 30ට අධික වටිනා රත්‍රං තොගයක් සමග කාන්තාවක කටුනායක ගුවන් තොටුපොළේදී අත්අඩංගුවට ගෙන තිබේ.අද දෙරණ ගුවන් තොටුපොළ වාර්තාකරු සඳහන් කළේ සැකකාර කාන්තාව අද(02) උදෑසන ඩුබායි සිට පැමිණි ශ්‍රී ලංකන් ගුවන් සේවයට අයත් යු.එල් 230 දරණ ගුවන් යානයෙන් දිවයිනට පැමිණ ඇති බවයි.සැකකාර 60 හැවිරිදි කාන්තාව සිය පපු ප්‍රදේශයේ ඉතා සූක්ෂම ලෙස මෙම රත්‍රං තොගය සගවාගෙන පැමිණ තිබේ.අදාළ කාන්තාව පිළිබඳ සැක සිතූ ගුවන් තොටුපොළ නිලධාරීන් සැකකාර කාන්තාව පරීක්ෂා කිරීමේදී එම රත්‍රං තොගය සොයා ගැනීමට හැකි වූ බව අද දෙරණ ගුවන් තොටුපොළ වාර්තාකරු සඳහන් කළේය.", "URL": "https://sinhala.adaderana.lk/news.php?nid=64657", "Category": null, "Parent URL": null}