{"Source": "Adaderana", "Timestamp": "September 20, 2015 02:59 pm", "Headline": "උතුරුට යන දුම්රිය තලාවට සීමාවෙයි ", "News Content": "දුම්රිය පීලිපැනීමක් හේතුවෙන් උතුරු මාර්ගයේ දුම්රිය ධාවන කටයුතු සීමා කිරීමට සිදුව තිබේ.අද පස්වරුවේ යාපනයේ සිට මාතර බලා ධාවනය වු දුම්රියක් තලාව සහ ශාවස්ත්‍රිපුර දුම්රිය ස්ථාන අතර ප්‍රදේශයේ දී පීලිපැනීමට ලක්ව ඇති බව දුම්රිය පාලක මැදිරිය සඳහන් කළේය.මේ හේතුවෙන් කොළඹ සිට ධාවනය වන දුම්රිය තලාව දුම්රිය ස්ථානය දක්වාත් යාපනය සිට ධාවනය වන දුම්රිය ශාවස්ත්‍රිපුර දුම්රිය ස්ථානය දක්වාත් සීමා කිරීමට සිදුව ඇති බව එම පාලක මැදිරිය පැවසුවේය. දුම්රිය මාර්ගයේ ධාවන කටයුතු යථා තත්ත්වයට පත්කිරිම සඳහා අවශ්‍ය කඩිනම් පියවර ගනිමින් සිටින බවද වැඩිදුරටත් දුම්රිය පාලක මැදිරිය සඳහන් කර සිටියේය.", "URL": "https://sinhala.adaderana.lk/news.php?nid=53967", "Category": null, "Parent URL": null}