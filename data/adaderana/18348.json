{"Source": "Adaderana", "Timestamp": "August 27, 2011 04:13 pm", "Headline": "වෛද්‍යවරුන්ට එරෙහිව නීතිය අතට ගැනීම අනුමත කරන්න බෑ", "News Content": "ඇතැම් සිද්ධීන් පාදක කරගනිමින් රෝහල්වල වෛද්‍යවරුන්ට එරෙහිව සිදුකරන විරෝධතා තර‍යේ හෙළාදකින බව රජයේ වෛද්‍ය නිලධාරීන්ගේ සංගමය පවසයි. පසුගියදා පුද්ගලයෙකු මියයාමේ සිද්ධියක් සම්බන්ධයෙන් බලපිටිය රෝහලේ වෛද්‍යවරුන්ට එරෙහිව මෙවැනි විරෝධතාවක් පැවති බව එම සංගමයේ උපලේකම් වෛද්‍ය උපුල් ගුණසේකර මහතා සඳහන් කරයි. රෝගී සත්කාරක සේවාවන් පවත්වාගෙන ‍යන වෛද්‍යවරුන්ට එරෙහිව ජනතාව ‍විසින් මෙසේ නීතිය අතට ගැනීම අනුමත කළ ‍නොහැකි බව ඔහු පෙන්වාදෙයි. හදිසි අනතුරකින් රෝහල් ගතකළ අදාළ රෝගියා, අභ්‍යන්තර ලේ වහනය වීමක් හේතුවෙන් මියගොස් ඇති බව උපුල් ගුණසේකර මහතා සඳහන් කළේය. රෝහල් කාර්යය මණ්ඩ‍ලයෙන් යම් වරදක් සිදුවී ඇත්නම් ඊට එරෙහිව ක්‍රියාකළ යුතු ආකාරයක් පවතින බවත් ඊට පටහැනිව ක්‍රියාකිරීම තරයේ හෙළා දකින බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18348", "Category": null, "Parent URL": null}