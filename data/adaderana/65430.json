{"Source": "Adaderana", "Timestamp": "October 27, 2016 08:57 am", "Headline": "ඉන්දියාවේ රැඳී සිටි තවත් සරණාගතයින් යළි දිවයිනට", "News Content": "සරණාගතයින් ලෙස ඉන්දියාවේ රැඳී සිටින තවත් ශ්‍රී ලාංකික පිරිසක් අද දිනයේ දිවයිනට පැමිණීමට නියමිතව තිබේ.ඉන්දියාවේ තිරුචි ගුවන්තොටුපළේ සිට ඔවුන් අද දිනයේ මෙරටට පැමිණීමට නියමිත බව නැවත පදිංචි කිරීමේ අමාත්‍යංශය සඳහන් කරයි.පවුල් 13ට අයත් කාන්තාවන් 18 දෙනෙකු ඇතුළු 40 දෙනෙකු මෙලෙස අද දිනයේ දිවයිනට පැමිණීමට නියමිතය.ඔවුන් ත්‍රීකුණාමලය, මන්නාරම, කිලිනෝචිව, යාපනය සහ වව්නියාව යන දිස්ත්‍රීක්ක වල පදිංචිකරුවන් බව නැවත පදිංචි කිරීමේ අමාත්‍යංශය පවසයි.2011 වසරේ සිට මේ දක්වා සරණාගතයින් ලෙස ඉන්දියාවේ රැඳී සිටි පුද්ගලයින් 5165 දෙනෙකු දිවයිනට පැමිණ තිබේ.", "URL": "https://sinhala.adaderana.lk/news.php?nid=65430", "Category": null, "Parent URL": null}