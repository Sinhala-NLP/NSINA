{"Source": "Adaderana", "Timestamp": "January 26, 2014 04:20 pm", "Headline": "ඔස්ට්‍රේලියානු දැරියගෙන් ඉල්ලන් කයි", "News Content": "රූමස්සල, සුදුවැල්ල මුහුදු තීරයේ දිය නාමින් විනෝද වෙමින් සිටි ඔස්ට්‍රේලියානු ජාතික යුවළකගේ 9 හැවිරිදි දියණිය වෙරළේදී සිප වැළඳ ගත් බව කියන 19 හැවිරිදි තරුණයෙකු හබරාදූව පොලීසිය විසින් අත්අඩංගුවට ගෙන තිබේ. අදාළ තරුණයා ඔස්ට්‍රේලියානු දැරිය සිප වැළඳ ගනිද්දී ඇය කෑ ගැසීමත් සමඟ අවට සිටි පිරිස් පැමිණ සැකකාර තරුණයා අල්ලාගෙන ඇත. අනතුරුව හබරාදූව පොලීසියේ නිලධාරීන් සැකකාර තරුණයා අත්අඩංගුවට ගෙන තිබේ. අද පෙරවරු 11.30ට පමණ මෙය සිදුව ඇත. ඔස්ට්‍රේලියානු දැරිය එම අවස්ථාවේදී මුහුදේ නෑමට භාවිතා කරන ඇඳුමකින් සැරසී සිට ඇතැයි ද පැවසේ.", "URL": "https://sinhala.adaderana.lk/news.php?nid=40661", "Category": null, "Parent URL": null}