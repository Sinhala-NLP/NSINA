{"Source": "Adaderana", "Timestamp": "March 19, 2017 08:52 am", "Headline": "අවිස්සාවේල්ලේ අනතුරින් 16ට තුවාලයි", "News Content": "අවිස්සාවේල්ල, ඌරුපැලටිය ප‍්‍රදේශයේ සිදුවූ රිය අනතුරකින් පුද්ගලයින් 16 දෙනෙකු තුවාල ලබා තිබේ. පොලීසිය පැවසුවේ අවමංගල්‍ය උත්සවයකට සහභාගී වූ පිරිසක් ගමන්ගත් වෑන් රථයක් අඩි 50 ක පමණ ප‍්‍රපාතයකට පෙරළීමෙන් අනතුර සිදුව ඇති බවයි. තුවාල ලැබූවන් අතර කාන්තාවන් අට දෙනෙකු සහ කුඩා ළමුන් දෙදෙනෙකුද වෙයි. ඔවුන් කෑගල්ල සහ දැරණියගල යන ප‍්‍රදේශවල පදිංචිකරුවන්. රියදුරුට නින්දයාම හේතුවෙන් අනතුර සිදුව ඇති බව සැක කරයි.", "URL": "https://sinhala.adaderana.lk/news.php?nid=71068", "Category": null, "Parent URL": null}