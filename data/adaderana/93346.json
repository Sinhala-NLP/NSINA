{"Source": "Adaderana", "Timestamp": "July 28, 2018 02:38 pm", "Headline": "කෙරවලපිටිය කර්මාන්ත ශාලාවේ ගින්න පාලනය කරයි", "News Content": "කෙරවලපිටිය,අවරකොටුව ප්‍රදේශයේ රසායනික කර්මාන්තශාලාවක හටගත් ගින්න මේ වන විට සම්පූර්ණයෙන්ම පාලනය කර ඇති බව පොලිසිය පවසයි. අද (28) පෙරවරුවේ මෙම ගින්න හටගත් අතර පැය 02 කට ආසන්න කාලයක් ගින්න පැවති බවයි පොලිසිය සදහන් කළේය. ගින්න නිවීම සඳහා පොලිසිය සහ ගිනි නිවන හමුදාවේ රථ 03 ක් යොදවා තිබිණි. ගින්නෙන් කිසිඳු පුද්ගලයෙකුට හානියක් සිදුව නොමැති අතර ගින්නට හේතුව මෙතෙක් අනාවරණය වී නැහැ. වත්තල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93346", "Category": null, "Parent URL": null}