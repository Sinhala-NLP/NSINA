{"Source": "Adaderana", "Timestamp": "January 4, 2013 10:36 am", "Headline": "හෙට ප්‍රදේශ කිහිපයක ජල සැපයුම අත්හිටුවෙයි", "News Content": "හෙට (05) දිනයේ ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව හෙට රාත්‍රී 8.00 සිට ඉරිදා පෙරවරු 8.00 දක්වා පැය 12 ක කාලයක් ජල සැපයුම අත්හිටුවීමට නියමිතය. ජෝර්ජ් ආර් ද සිල්වා මාවතේ මහ විද්‍යාල මාවත හන්දියේ සිට ශ්‍රීමත් රාමනාදන් මාවත හන්දිය දක්වා කොටස සහ ඊට සම්බන්ධ සියලු අතුරු මාර්ග, කේ.සිරිල් සී පෙරේරා මාවතේ ජෝර්ජ්.ආර් ද සිල්වා මාවත හන්දයේ සිට ආතර් ද සිල්වා මාවත හන්දිය දක්වා කොටස සහ සම්බන්ධ සියලු අතුරු මාර්ගවල ද ජල සැපයුම අත්හිටුවනු ඇති.", "URL": "https://sinhala.adaderana.lk/news.php?nid=30480", "Category": null, "Parent URL": null}