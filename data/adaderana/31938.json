{"Source": "Adaderana", "Timestamp": "February 26, 2013 01:10 pm", "Headline": "හෙ‍රොයින් ජාවාරම්කරුවෙක් දැලේ", "News Content": "ගල්කිස්ස, අඟුලාන ප්‍රදේශයේ හෙරොයින් ජාවාරමක නිරතව සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ඊයේ (25) රාත්‍රී 8.30 ට පමණ එම බලකායේ මූලස්ථාන කඳවුරේ නිලධාරීන් කණ්ඩායමක් විසින් අදාළ ජාවාරම්කරු අත්අඩංගුවට ගෙන ඇති බව සඳහන්ය. මොහු ළඟ තිබී හෙරොයින් ග්‍රෑම් 9 මිලිග්‍රෑම් 100 ක පමණ ප්‍රමාණයක් පොලිස් විශේෂ කාර්යය බලකාය භාරයට ගෙන තිබේ. අදාළ හෙරොයින් තොගයේ වටිනාකම රුපියල් ලක්ෂයක් පමණ වන බව සඳහන්ය. ජාවාරම්කරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදී ඇත.", "URL": "https://sinhala.adaderana.lk/news.php?nid=31938", "Category": null, "Parent URL": null}