{"Source": "Adaderana", "Timestamp": "November 5, 2012 08:06 am", "Headline": "දියේ ගිළී 3 ක් මරුට", "News Content": "දිවයිනේ ප‍්‍රදේශ 2 කදී සිදුවූ දියේ ගිළීම්වලින් පුද්ගලයින් තිදෙනෙකු ජීවිතක්ෂයට පත්ව තිබේ. පයාගල සහ ලග්ගල යන ප‍්‍රදේශවලින් මෙම ජීවිත අනතුරු වාර්තා වේ. පයාගල, දියලගොඩ මුහුදු තීරයේ දියනෑමට ගිය තරුණයන් දෙදෙනෙකු දියේ ගිළී ජීවිතක්ෂයට පත්ව ඇත. 20 හැවිරිදි සහ 28 හැවිරිදි තරුණයින් දෙදෙනෙකු මෙලෙස මිය ගොස් ඇති බව සඳහන්ය. මේ අතර ලග්ගල, තෙල්ගමුව ඔයේ දිය නෑමට ගිය පුද්ගලයෙකු ද දියේ ගිළී ජීවිතක්ෂයට පත්ව තිබේ. මෙලෙස මියගොස් ඇත්තේ 39 හැවිරිදි කුරුණෑගල ප‍්‍රදේශයේ පදිංචිකරුවෙකි. මේ සිද්ධින් සම්බන්ධයෙන් අදාළ පොලිස් ස්ථාන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28902", "Category": null, "Parent URL": null}