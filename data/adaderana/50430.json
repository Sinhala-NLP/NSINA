{"Source": "Adaderana", "Timestamp": "April 4, 2015 02:25 pm", "Headline": "උතුරු කොළඹ ප්‍රදේශ කිහිපයකට ජල සැපයුම අත්හිටුවයි", "News Content": "අත්‍යවශ්‍ය නඩත්තු කටයුත්තක් හේතුවෙන් කොළඹින් උතුර ප්‍රදේශ කිහිපයක හෙට(05) දිනයේ ජල සැපයුම අත්හිටවන බව ජාතික ජල සම්පාදන හා ජලාපවාහන මණ්ඩලය පවසයි.හෙට පෙරවරු 8.00 සිට පස්වරු 5.00 දක්වා පැය 9ක කාලයක් මෙලෙස ජල සැපයුම අත්හිටවන බව ජාතික ජල සම්පාදන හා ජලාපවාහන මණ්ඩලය සදහන් කළේය. ඒ අනුව කැලණිය, වත්තල, හැඳල, බියගම, මහර යන ප්‍රදේශිය සභාබල ප්‍රදේශ වලත්, දොම්පේ ප්‍රාදේශිය සභා බල ප්‍රදේශයට අයත් දෙකටන, නාමළුව, මල්වාන, කළුකොඳයාව හා දොම්පේ ප්‍රදේශ වලත් මෙලෙස ජල සැපයුම අත්හිටවනු ඇත.මීට අමතරව පෑලියගොඩ, වත්තල, ජාඇළ, සීදුව - කටුනායක යන නගර සභා බල ප්‍රදේශවලත් බියගම ආයෝජන කලාපයෙත් ජල සැපයුම අත්හිටවන බව ජාතික ජල සම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=50430", "Category": null, "Parent URL": null}