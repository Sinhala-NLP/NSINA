{"Source": "Adaderana", "Timestamp": "August 4, 2019 08:55 am", "Headline": "ඉන්දුනීසියාවට බලපෑ භූ කම්පනයෙන් 5ක් ජීවිතක්ෂයට", "News Content": "ඉන්දුනීසියාවට බලපෑ භූ කම්පන තත්ත්වය හේතුවෙන් පුද්ගලයින් පස් දෙනෙකු මියගොස් තවත් පිරිසක් තුවාල ලබා ඇත. ඉන් තිදෙනෙකු හෘදයාබාධ තත්ත්වයන් හේතුවෙන් මියගොස් ඇති බව විදෙස් මාධ්‍ය වාර්තා කළේය. රික්ටර් මාපකයේ ඒකක හයයි දශම නවයක ප්‍රබලත්වයකින් සුමාත්‍රා හා ජාවා දූපත් ආශ්‍රිතව මෙම භූ කම්පන තත්ත්වය හටගෙන තිබුණි. මේ හේතුවෙන් නිවාස 200කට අධික සංඛ්‍යාවකට හානී සිදුවී ඇති අතර නිවාස 13ක් සම්පුර්ණයෙන් විනාශ වී ඇත. එමෙන්ම පුද්ගලයින් දහසක පමණ පිරිසක් ආරක්ෂිත ස්ථාන වෙත යොමුකර ඇති බව වාර්තා වෙයි.", "URL": "https://sinhala.adaderana.lk/news.php?nid=115684", "Category": null, "Parent URL": null}