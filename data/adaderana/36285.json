{"Source": "Adaderana", "Timestamp": "August 1, 2013 02:13 pm", "Headline": "ජාතික සංවර්ධන පෙරමුණ පුත්තලමෙන් හැළෙයි", "News Content": "වයඹ පළාත් සභා මැතිවරණයේ පුත්තලම දිස්ත්‍රීක්කය සඳහා නාම යෝජනා පත්‍ර ලබා දුන් ජාතික සංවර්ධන පෙරමුණේ නාම යෝජනා පත්‍රය ප්‍රතික්ෂේප කළ බව පුත්තලම තේරීම් භාර නිලරීධාරී කිංස්ලි ප්‍රනාන්දු මහතා පවසයි. නාම යෝජනා පත්‍ර භාරගෙන අවසන් කිරීමෙන් පසුව මාධ්‍යය වෙත අදහස් දක්වමින් ඔහු මේ බව පැවසීය. පුත්තලම දිස්ත්‍රීක්කය සඳහා පිළිගත් දේශපාලන පක්ෂ 12 ක සහ ස්වාධීන කණ්ඩායම් 11 ක නාම යෝජනා පත්‍ර තේරීම් භාර නිලධාරීවරයා විසින් භාරගෙන ඇත. පුත්තලම දිස්ත්‍රීක්කයේ ඡන්ද දායකයින් 5,26,408 දෙනෙකු ඡන්දය පාවිච්චි කිරීම සදහා සුදුසුකම් ලබා තිබේ.", "URL": "https://sinhala.adaderana.lk/news.php?nid=36285", "Category": null, "Parent URL": null}