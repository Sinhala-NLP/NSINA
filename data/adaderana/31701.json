{"Source": "Adaderana", "Timestamp": "February 17, 2013 10:29 am", "Headline": "ගිනි අවි 10ක් සමග 9 ක් අත්අඩංගුවට", "News Content": "මන්නාරම, වෙඩිතලතිව් ප්‍රදේශයේ කළ සෝදිසි මෙහෙයුමකදී ගිනි අවි 10ක් සමග පුද්ගලයින් 9 දෙනෙකු සැකපිට අත්අඩංගුවට ගෙන තිබේ. පොලිසියට ලැබුණු තොරතුරකට අනුව සිදුකළ සෝදිසි මෙහෙයුමකදී සොයාගත් මෙම ගිනි අවි අතර බෙහෙත් කොටන තුවක්කු 8ක් , බඳින තුවක්කු දෙකක් වන බව සඳහන්ය. අත්අඩංගුවට ගත් පුද්ගලයින් වන සතුන් දඩයම් කර මස් පිණිස විකිණීමේ ජාවාරමක නිරත වන පිරිසක් බව පරීක්ෂණවලින් අනාවරණය වී ඇත. සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31701", "Category": null, "Parent URL": null}