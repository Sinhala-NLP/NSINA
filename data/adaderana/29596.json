{"Source": "Adaderana", "Timestamp": "November 30, 2012 09:23 am", "Headline": "පලස්තීනයේ රාජ්‍ය තත්ත්වය ඉහළ නංවයි", "News Content": "පලස්තීනයට එක්සත් ජාතීන්ගේ සංවිධානයේ සාමාජිකයෙකු නොවන නිරීක්ෂණ රාජ්‍යයක තත්ත්වය හිමිව තිබේ. ඒ සම්බන්ධයෙන් පැවති ඡන්ද විමසීමේ දී පලස්තීනය පක්ෂව ඡන්ද 138 ක් ලැබුණු අතර ඊට විරුද්ධව ලැ‍බුණේ ඡන්ද 9 ක් පමණි. රටවල් 41 ක් ඡන්දය ලබාදීමෙන් වැළකී සිටියහ. ඊශ්‍රායල සහ අමෙරිකානු විරෝධය හමුවේ පලස්තීනය ලැබූ මෙම ජයග්‍රහණය පිළිබඳව එරට වැසියන් උද්දාමයට පත්ව ඇති බව විදෙස් වාර්තා පවසයි. 1967 වස‍රේ දී ඊශ්‍රායලය විසින් පලස්තින භූමිය අත්පත්කර ගත් අතර පලස්තීනය නිදහස් රාජ්‍යයක් ලෙස මෙතෙක් පිළිගෙන නොමැත.", "URL": "https://sinhala.adaderana.lk/news.php?nid=29596", "Category": null, "Parent URL": null}