{"Source": "Adaderana", "Timestamp": "January 13, 2012 04:26 pm", "Headline": "ස්ථානාධිපතිවරුන් හා පරීක්ෂකවරුන් කිහිපදෙනෙකුට ස්ථාන මාරු", "News Content": "පොලිස් ස්ථාන 18 ක සේවයේ නියුතුව සිටි මූලස්ථාන පොලිස් පරීක්ෂකවරුන් සහ ස්ථානාධිපතිවරුන් කිහිපදෙනෙකුට ස්ථාන මාරූවීම් ලබාදී තිබේ. සේවා අවශ්‍යතා මත පොලිස්පතිවරයා විසින් මෙම ස්ථාන මාරුවීම් සිදුකර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පැවසුවේය. මාතර, බේරුවල, අලුත්ගම, බෙන්තොට, වල‍පනේ, බළංගොඩ, වැලිකඩ, ගල්කිස්ස, කැකිරාව ඇතුළු පොලිස් ස්ථාන 18 ක ස්ථානාධිපතිවරුන් සහ මූලස්ථාන පොලිස් පරීක්ෂකවරුන් කිහිපදෙනෙකුට මෙලෙස ස්ථාන මාරුවීම් ලබාදී ඇති බව සඳහන්ය. ඇතැම් පොලිස් ස්ථානවල ස්ථානාධිපතිවරුන් දීර්ඝ කාලයක් අදාළ පොලිස් ස්ථානවල සේවය කර තිබීම ද ස්ථාන මාරුවීම් ලබාදීමට හේතුවු බව අජිත් රෝහණ මහතා පැවසුවේය.", "URL": "https://sinhala.adaderana.lk/news.php?nid=21360", "Category": null, "Parent URL": null}