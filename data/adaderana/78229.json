{"Source": "Adaderana", "Timestamp": "October 1, 2017 10:19 pm", "Headline": "  නව ව්‍යවස්ථා සංශෝධනයෙන් රට බෙදන්නෙ නැහැ", "News Content": "නව ව්‍යවස්ථා සංශෝධනය මඟින් රට කිසිදු ලෙසකින් බෙදීමකට ලක් නොවන බව ආණ්ඩුක්‍රම ව්‍යවස්ථා සම්පාදන මණ්ඩලයේ සාමාජික පාර්ලිමේන්තු මන්ත්‍රී ජයම්පති වික්‍රමරත්න මහතා පවසයි. ඔහු පෙන්වා දෙන්නේ මේ වන විට පාර්ලිමේන්තුවට ඉදිරිපත් කර ඇත්තේ නව ව්‍යවස්ථා සංශෝධනයට අදාළ අතුරුවාර්තාවක් පමණක් බවයි. කොළඹ අද පැවති මාධ්‍ය හමුවකට එක්වෙමින් ජයම්පති වික්‍රමරත්න මහතා මෙම අදහස් පල කළේය. මෙම මාධ්‍ය හමුවට එක් වූ පාර්ලිමේන්තු මන්ත්‍රී ආශු මාරසිංහ මහතා සඳහන් කළේ නව ව්‍යවස්ථා සංශෝධනය සම්බන්ධයෙන් පැතිර යන අසත්‍යය ප්‍රචාරයන් සඳහා ඉදිරියේ දී ජනතාව දැනුවත් කිරීමට කටයුතු කරන බවයි.", "URL": "https://sinhala.adaderana.lk/news.php?nid=78229", "Category": null, "Parent URL": null}