{"Source": "Adaderana", "Timestamp": "October 28, 2013 04:10 pm", "Headline": "ක්‍රීඩා කෞතුකාගාරයේ ඉදිකිරීම් ලබන මාසයේ", "News Content": "ක්‍රීඩා අමාත්‍යංශය මගින් ස්ථාපිත කිරීමට අපේක්ෂිත ක්‍රීඩා කෞතුකාගාරයේ ඉදිකිරීම් කටයුතු ලබන මාසයේදී ආරම්භ කිරීමට නියමිතව තිබේ. ක්‍රීඩා අමාත්‍යංශය පවසන්නේ මෙරට ක්‍රීඩා ක්ෂේත්‍රයට කාලීන වැදගත්කමක් සහිත භාණ්ඩ එම කෞතුකාගාරයේ තැන්පත් කිරීමට නියමිත බවයි. ඒ සඳහා භාණ්ඩ, උපකරණ, සමරු සංකේත, ඡායා රූප, පොත්පත් සහ සඟරා යනාදිය ලබා ගැනීමට ජනතාවගේ සහය අවශ්‍ය බව අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=38445", "Category": null, "Parent URL": null}