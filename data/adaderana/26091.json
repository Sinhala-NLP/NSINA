{"Source": "Adaderana", "Timestamp": "July 26, 2012 05:17 pm", "Headline": "දළදා මාළිගාවේ ගිණුම් වාර්තාවකට එරෙහි පැමිණිල්ලක් නිෂ්ප්‍රභයි", "News Content": "මහනුවර දළදා මාළිගාවේ සය මාසික ගිණුම් වාර්තාවක් අදාළ කාලය තුළ ඉදිරිපත් නොකිරීම සම්බන්ධයෙන් ගොනුකර තිබූ පැමිණිල්ලක් මහනුවර මහේස්ත්‍රාත් අධිකරණය විසින් නිෂ්ප්‍රභා කර තිබේ. අදාළ නඩුව අද (26) කැඳවූ අවස්ථාවේදී මහනුවර ප්‍රධාන මහේස්ත්‍රාත්වරයා විසින් එම නඩුව නිෂ්ප්‍රභා කර ඇතැයි සඳහන්ය. මෙවන් කරුණක් සම්බන්ධයෙන් බෞද්ධ විහාර දේවාලගම් පනත යටතේ නඩු පැවරිය හැක්කේ බෞද්ධ කටයුතු කොමසාරිස්වරයාට පමණක් බව තින්දුව ප්‍රකාශයට පත් කරමින් මහේස්ත්‍රාත්වරයා පැවසුවේය. දළදා මාළිගාවේ සය මාසික ගිණුම් වාර්තාව අදාළ කාලය අවසන්වී දින 30ක් ඇතුළත ලබා දිය යුතු නමුත් දියවඩන නිලමේවරයා එම කාලය තුළ ගිණුම් වාර්තාව ලබා දී නොමැති බවට පැමිණිලි පාර්ශවය චෝදනා කර තිබේ.", "URL": "https://sinhala.adaderana.lk/news.php?nid=26091", "Category": null, "Parent URL": null}