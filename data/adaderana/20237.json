{"Source": "Adaderana", "Timestamp": "November 24, 2011 03:26 pm", "Headline": "නීතිවිරෝධී ගව ඝාතකාගාරයක් වටලයි", "News Content": "මුලතිවු, විශ්වමඩු, කොටිඅඩි ප්‍රදේශයේ නීතිවිරෝධී ලෙස පවත්වාගෙන ගිය ගව ඝාතකාගාරයක් වැටලීමට පොලිස් විශේෂ කාර්යය බලකාය සමත්ව තිබේ. විශේෂ කාර්යය බලකා කිලිනොච්චි කඳවුරට ලැබුණු තොරතුරක් මත අදාළ වැටලීම සිදුකළ බව එම බලකාය සඳහන් කරයි. එම ස්ථානයේ සිටි පුද්ගලයින් පස්දෙනෙකු අත්අඩංගුවට ගෙන ‍මුලතිවු පොලිස් ස්ථානය වෙත බාරදීමට විශේෂ කාර්යය බලකාය පියවර ගෙන ඇත. අදාළ ස්ථානයේ තිබූ දේපළ ද පොලිසිය වෙත බාරකළ බව විශේෂ කාර්යය බලකාය පවසයි.", "URL": "https://sinhala.adaderana.lk/news.php?nid=20237", "Category": null, "Parent URL": null}