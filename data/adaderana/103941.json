{"Source": "Adaderana", "Timestamp": "February 8, 2019 08:17 pm", "Headline": "මහින්ද ඉන්දීය සංචාරය සඳහා පිටත්ව යයි", "News Content": "වත්මන් විපක්ෂ නායක මහින්ද රාජපක්ෂ මහතා ඉන්දීය සංචාරයක් සඳහා අද(08) දින සවස කටුනායක ගුවන් තොටුපළෙන් පිටත්ව ගියේය. ඔහු සමඟ දූත පිරිස 07 ක් එක්වී සිටි අතර නාමල් රාජපක්ෂ මහතා, ඩලස් අලහප්පෙරුම මහතා සහ ජී.එල්.පීරිස් මහතා යන මහත්වරුන් ද එක්ව සිටියහ. මෙම පිරිස අද(08) සවස 7.10 ට ඉන්දියාවේ බැංගලෝර් බලා ශ්‍රී ලන්කන් ගුවන් සේවයේ යූ.එල්- 171 දරන ගුවන් යානයෙන් මෙම ඉන්දීය සංචාරය සඳහා පිටත්ව ගියහ. හින්දු පුවත් පත මඟින් හෙට(09) සහ අනිද්දා(10) දිනයන්හිදී ඉන්දියාවේ බංගලෝර්හි දී පැවැත් වීමට නියමිත සමුළුවක් සඳහා මහින්ද රාජපක්ෂ මහතා මෙම සංචාරයට එක් වෙයි. මෙම සමුළුවේ සමාරම්භක දේශනය පැවැත් වීම සඳහා රාජපක්ෂ මහතාට ආරාධනා ලැබී ඇත. ඉන්දියාව හා ශ්‍රී ලංකාව අතර පවතින අනාගත සම්බන්ධතාවයන් මුලික කර ගනිමින් මෙම දේශනය පැවැත්වීමට නියමිතයි. මෙම සමුළුව සඳහා ඇෆ්ගනිස්ථාන, මාලදිවයිනේ හිටපු ජනාධිපතිවරුන්ද සහභාගී වීමට නියමිතයි. මෙයට සචින් තෙන්ඩුර්කාර් හා කරන් ජොහාර් හා පද්මා ලක්ෂ්මි වැනි අයද එක් වීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=103941", "Category": null, "Parent URL": null}