{"Source": "Adaderana", "Timestamp": "June 24, 2015 01:21 pm", "Headline": "මහින්ද ආවොත් අන්ත පරාජයක්!", "News Content": "හිටපු ජනාධිපති මහින්ද රාජපක්ෂ මහතා ඉදිරි මහමැතිවරණයට තරඟ කළහොත් ශ්‍රී ලංකා නිදහස් පක්ෂයට අන්ත පරාජයක් හිමිවන බව ග්‍රාමීය සංවර්ධන අමාත්‍ය එස්.බී දිසානායක මහතා පවසයි.හිටපු ජනාධිපතිවරයා මැතිවරණයට තරඟ කළහොත් විශේෂයෙන් සුළු ජාතීන්ගේ ඡන්ද නොලැබෙන බව ඒ මහතා පෙන්වාදෙයි.ඒ අනූව තමන්ගේ ගණන් හිලව් වල හැටියට මහින්ද රාජපක්ෂ මහතා මැතිවරණයට පැමි‍ණ‍ියහොත් ශ්‍රී ලංකා නිදහස් පක්ෂයට අන්ත පරාජයක් ලැබෙනු ඇතැයි එම පක්ෂ මූලස්ථානයේදී අද පැවති මාධ්‍ය හමුවකදී මාධ්‍යවේදියෙකුගේ ප්‍රශ්නයකට පිළිතුරු ලෙස අමාත්‍යවරයා පැවසීය.පක්ෂය දිනවීමට හිටපු ජනාධිපතිවරයාගේ සහය අවශ්‍ය බවද, හිටපු ජනාධිපතිවරයා පක්ෂය දෙකඩ නොකරන බව පවසා ඇති බවද, කියා සිටි ඇමතිවරයා ජනාධිපති මෛත්‍රිපාල සිරිසේන මහතා ද ශ්‍රීලනිපය දෙකඩ නොකරන බවද අවධාරණය කළේය.මහින්ද රාජපක්ෂ ආණ්ඩුව යටතේ බලය තිබියදී මැතිවරණ ක්‍රමය සංශෝධනය නොකිරීම ගැන අගමැතිවරයා ඊ‍ෙය් පාර්ලිමේන්තුවේදී ප්‍රශ්න කළ බවද පෙන්වාදුන් ඇමතිවරයා එකල එවැන්නක් කිරීමට හිටපු ජනාධිපතිවරයාට උවමනාවක් නොතිබුණ නිසා යැයිද කියා සිටියේය.20 වැනි සංශෝධනයෙන් බලාපොරොත්තු වුණේ ජාතිවාදය, කුලවාදය, ආගම් වාදය හා මන්ත්‍රී ජාවාරම නැති කිරීම බවද එස්.බී දිසානායක ඇමතිවරයා පෙන්වාදුන්නේය.කෙසේ වුවද ජවිපෙ හා මුස්ලිම් කොංග්‍රසය ද්විත්ව ඡන්ද පත්‍රිකා ක්‍රමයක් ගැන යෝජනා ඉදිරිපත් කර ඇති නමුත්, එය එතරම් සුදුසු නොවන බවද හෙතෙම කියා සිටියේය.ජනතාව අකමැති පාර්ලිමේන්තුවේ මන්ත්‍රීන් වැඩි වෙනවාට වඩා ඇමතිවරු ගණන වැඩිවෙනවාට බවත්, ඒ නිසා මන්ත්‍රී 255ක් දක්වා වැඩිකිරීම සුදුසු බවත්, ඔහු පැවසීය.", "URL": "https://sinhala.adaderana.lk/news.php?nid=52218", "Category": null, "Parent URL": null}