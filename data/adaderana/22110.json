{"Source": "Adaderana", "Timestamp": "February 14, 2012 04:00 pm", "Headline": "ලොරියක් නිවසක ගැටෙයි - 5 දෙනෙකුට තුවාලයි", "News Content": "බණ්ඩාරවෙල, හපුතලේ ප්‍රධාන මාර්ගයේ කොරතැන්න ප්‍රදේශයේ සිදු වූ රිය අනතුරකින් පුද්ගලයින් 5 දෙනෙකු තුවාල ලබා තිබේ. ලොරි රථයක් පාලනය කර ගත නොහැකිව මාර්ගයෙන් ඉවතට ධාවනය වී නිවසක ගැටීමෙන් මෙම අනතුර සිදු වී ඇති බව පොලිසිය සඳහන් කරයි. සිද්ධියෙන් නිවසේ සිටි පුද්ගලයින් තිදෙනෙකු තුවාල ලබා ඇති අතර ලොරි රථයේ රියදුරු සහ සහයකයා ද තුවාල ලබා රෝහල්ගත කර ඇත.", "URL": "https://sinhala.adaderana.lk/news.php?nid=22110", "Category": null, "Parent URL": null}