{"Source": "Adaderana", "Timestamp": "January 20, 2013 09:17 am", "Headline": "මුහුදට 2ක් බිලි ", "News Content": "හුංගම හා ගිංතොට මුහුදු ප්‍රදේශවල දියනාමින් සිටි පුද්ගලයින් දෙදෙනෙකු දියේ ගිළි මියගොස් තිබේ. මහරගම ප්‍රදේශයේ පදිංචි 49 හැවිරිදි පුද්ගලයෙකු හුංගම ‍මුහුදු තීරයේ දියනාමින් සිටියදී මියගොස් ඇති බව හුංගම පොලීසිය සඳහන් කළේය. මළ සිරුර රන්න රෝහලේ මෘත ශරීරාගාරයේ තබා ඇත. ගාල්ල ගිංතොට ප්‍රදේශයේ මුහුදු තීරයේ දියනාමින් සිටි තරුණයෙකු ද දියේ ගිළි මියගොස් ඇති බව ගාල්ල පොලීසිය පවසයි. ගිංතොට ප්‍රදේශයේ පදිංචි 18 හැවිරිදි තරුණයෙකු මෙලෙස මියගොස් ඇති බව සඳහන්ය.", "URL": "https://sinhala.adaderana.lk/news.php?nid=30909", "Category": null, "Parent URL": null}