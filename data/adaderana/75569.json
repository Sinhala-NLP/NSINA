{"Source": "Adaderana", "Timestamp": "July 24, 2017 12:26 pm", "Headline": " සත්‍යග්‍රහය යළි ක්‍රියාත්මක කරනවා", "News Content": "ලිප්ටන් වටරවුම අභියස පැවැත් වූ සත්‍යග්‍රහය යළි ක්‍රියාත්මක කරන බව වෛද්‍ය පීඨ ශිෂ්‍ය ක්‍රියාකාරී කමිටුව පවසයි.එහි කැඳවුම්කර රයන් ජයලත් මහතා සඳහන් කළේ නොනිදන අරගලය නමින් පසුගිය 22 වනදා ආරම්භ කළ සත්‍යග්‍රහ ක්‍රියාමාර්ගය සැලසුම් කළ පරිදි අඛණ්ඩව ක්‍රියාත්මක කරන බවයි.සාමකාමීව ලිප්ටන් වටරවුමේ පැවැති සත්‍යග්‍රහයට පොලීසිය සිදු කළ පහරදීම තරයේ හෙළා දකින බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=75569", "Category": null, "Parent URL": null}