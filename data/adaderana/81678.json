{"Source": "Adaderana", "Timestamp": "December 17, 2017 08:24 pm", "Headline": "ශ්‍රී ලංකා ඉන්දියා තෙවන තරඟයේ ජය ඉන්දියාවට", "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර අද පැවති තුන්වන සහ අවසන් එක්දින තරඟය කඩුලු 8 කින් ජයගන්නට ඉන්දීය කණ්ඩායම සමත් විය. කාසිය වාසිය දිනු ඉන්දීය නායකයාගේ ආරාධනයෙන් පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 44යි පන්දු 05ක් තුල සියලු ක්‍රීඩකයින් දැවී ලකුණු 215ක් රැස් කළේය. ශ්‍රී ලංකා කණ්ඩායම වෙනුවෙන් උපුල් තරංග ලකුණු 95ක් රැස් කළ අතර සධීර සමරවික්‍රම ලකුණු 42ක් රැස් කළේය. පන්දු යැවීමේදී ඉන්දීය කණ්ඩායම වෙනුවෙන් කුල්දීප් යාදෙව් සහ යුශ්වේන්ද්‍රා චාහල් කඩුලු 03 බැගින් බිඳ දැමු අතර බුවනේශ්වර් කුමාර් සහ බුම්රා අතර එක් කඩුල්ල බැගින් බෙදී යද්දී හර්දික් පාන්ඩයා කඩුලු 02ක් දවා ගැනීමට සමත් විය. ලකුණු 216ක ජයග්‍රාහී ඉලක්කයක් හඹා ගිය ඉන්දීය කණ්ඩායම පන්දුවාර 32යි පන්දු 01කදී ජයග්‍රාහී ඉලක්කය පසුකර යාමට සමත් විය. ඉන්දීය කණ්ඩායම වෙනුවෙන් ශියිර්ස් අයර් ලකුණු 65ක් රැස් කළ අතර ශිකර ධාවන් නොදැවී ශතකයක් රැස් කරමින් ඉන්දීය කණ්ඩායම ජයග්‍රහණයකරා රැගෙන යාමට සමත් විය. ඒ අනුව තරඟ 03කින් සමන්විත එක්දින තරඟාවලිය තරඟ 02ට එකක් ලෙස ඉන්දීය කාණ්ඩායම ජය ගැනීමට සමත් විය.", "URL": "https://sinhala.adaderana.lk/news.php?nid=81678", "Category": null, "Parent URL": null}