{"Source": "Adaderana", "Timestamp": "February 19, 2014 01:39 pm", "Headline": "අගමැතිට එරෙහිව නඩු පවරන්නේ නෑ", "News Content": "අග්‍රාමාත්‍ය දි.මු ජයරත්න මහතාට එරෙහිව නඩු පැවරීමට කටයුතු නොකරන බව තාක්ෂණ පර්යේෂණ හා පරමාණුක බලශක්ති අමාත්‍ය පාඨලී චම්පික රණවක මහතා පවසයි. මීට පෙරාතුව ජාතික හෙළ උරුමයෙන් අග්‍රාමාත්‍යවරයාට එරෙහිව නඩු පවරන බවට දිගින් දිගටම කියා සිටියද, එකී තීරණය වෙනස් කළ බව අද (19) පැවති මාධ්‍ය හමුවකදී අමාත්‍යවරයා සඳහන් කළේය. ජාතික හෙළ උරුමයේ නායක,පූජ්‍ය ඕමල්පේ සෝභිත හිමියන්ට අග්‍රමාත්‍යවරයා විසින් කරන ලද ප්‍රකාශ හේතුවෙන් අපහාසයක් සිදුවූ බවට හෙළ උරුමය විසින් බිලියනයක වන්දියක් ඉල්ලා නඩු පවරන බවට මීට පෙරාතුව පවසා තිබිණි. කෙසේ වෙතත් පසුගියදා ඕමල්පේ සෝභිත හිමියන් රාමඤ්ඥ මහ නිකායේ මහනායක හිමියන් බැහැදුටු අවස්ථාවේදී අග්‍රමාත්‍යවරයා සමග ගැටුම් ඇතිකර නොගන්නා ලෙස දෙපාර්ශවයටම අවවාද කළ බවත්, එකී අවවාද අනුශාසනා පිළිගෙන නඩු නොපවරා සිටීමට තීරණය කළ බවත් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=41228", "Category": null, "Parent URL": null}