{"Source": "Adaderana", "Timestamp": "June 22, 2012 07:07 pm", "Headline": "ස්වභාව ධර්මය සමග ජීවත්වීමට කුමාරිකා වෙතින් ප‍්‍රතිඥාවක්", "News Content": "ශ‍්‍රී ලංකාවේ ප‍්‍රමුඛතම හිසකේ ආලේපයක් වන කුමාරිකා විසින් ස්වභාව ධර්මය සමග ජීවත්වීම ප‍්‍රචලිත කිරීමේ ප‍්‍රතිඥාවකට අත්සන් ගැනීම ආරම්භ කරනු තිබේ. බත්තරමුල්ල, පැලවත්ත ජනකලා කේන්ද්‍රයේදීජූනි මස 5 වෙනිදාට යෙදුනු ලෝක පරිසර දිනයට සමගාමීව මෙම අත්සන් ලබාගැනීමේ වැඩසටහන ආරම්භ කර ඇත. ස්වභාව ධර්මය සමග ජීවත්වන බවට දිවයින පුරා සිටින කාන්තාවන් මිලියනයකගෙන් අත්සන් ගැනීම මෙම වැඩසටහනේ අරමුණ වේ. ගරු පාර්ලිමේන්තු කටයුතු ඇමතිනි සුමේධා ජි. ජයසේන මහත්මිය විසින් වැඩසටහනේ ප‍්‍රථම ප‍්‍රතිඥාව දෙමින් අත්සන් තැබීම ආරම්භ කර ඇත. සමාරම්භක අවස්ථාවට විවිධ ක්‍ෂෙත‍්‍ර නියෝජනය කරමින් කාන්තාවන්, කලාකාරිනියන් ඇතුඵ විශාල පිරිසක් සහභාගි විය. ඉන්පසු කුමාරිකා කණ්ඩායම නගරයෙන් නගරයට ගමන් කරමින් ස්වභාව ධර්මය සමග ජිවත්වන බවට කාන්තාවන්ගෙන් ප‍්‍රතිඥා ලබාගැනීමට පියවර ගෙන තිබේ. ස්වභාව ධර්මය සමග ජීවත් වීමේ වැදගත්කම ගැන ජනතාව දැනුවත් කිරීම සදහා කුමාරිකා මෙම වැඩසටහන ආරම්භ කළ බව මෙම වැඩසටහන පිළිබදව අදහස් දැක්වු හේමාස් මැනුෆැක්චරින් සමාගමේ අළෙවි කළමණාකරු ඩෙරික් ඇන්තනි මහතා ප්‍රකාශ කර ඇත. ස්වභාවිකත්වය ආරක්‍ෂා කිරීම සදහා පැල සිටුවා, අපේ යුතුකම පරිසරයට ඉටුකිරීමද මෙම වැඩසටහනේ අරමුණකි. ස්වභාවික අමුද්‍රව්‍ය ආශ‍්‍රයෙන් නිෂ්පාදනය කරන කුමාරිකා, හෙයා ඔයිල්, ෂැම්පූ සහ ෆේස් වොෂ් යන නිෂ්පාදන පෙළකින් සමන්විත වේ. ස්වභාව ධර්මය සමග ජීවත්වීම ගැන වැඩි විස්තර දැනගැනීමට අවශ්‍ය නම් කුමාරිකා වෙබ් අඩවිය වන www.wayofnaturalliving.com කුමාරිකා ෆෙස් බුක් පිටුවට හා යු ටියුබ් වෙත පිවිස දැනගත හැකිය. ජායාරූපය - පාර්ලිමේන්තු කටයුතු ඇමතිනි සුමේධා ජි. ජයසේන මහත්මිය විසින් ස්වභාව ධර්මය සමග ජීවත්වීමේ ප‍්‍රථම ප‍්‍රතිඥාව දෙමින් අත්සන් තැබු අවස්ථාව.", "URL": "https://sinhala.adaderana.lk/news.php?nid=25249", "Category": null, "Parent URL": null}