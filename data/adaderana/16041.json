{"Source": "Adaderana", "Timestamp": "May 12, 2011 09:14 am", "Headline": "පාර්ලිමේන්තු කවුන්සිලය අද රැස්වෙයි", "News Content": "කතානායක චමල් රාජපක්ෂ මහතාගේ ප්‍රධානත්වයෙන් පාර්ලිමේන්තු කවුන්සිලය අද(12) රැස්වීමට නියමිතව තිබේ. මෙම කවුන්සිලය මෙසේ රැස්වන්නේ ප්‍රථමවර‍ට බව ඒ සම්බන්ධයෙන් අදහස් දැක්වූ නියෝජ්‍ය කතානායක චන්දිම වීරක්කොඩි මහතා සඳහන් කළේය. කතානායක චමල් රාජපක්ෂ මහතාගේ ප්‍රධානත්වයෙන් අද රැස්වන පාර්ලිමේන්තු කවුන්සිලයට අග්‍රාමාත්‍ය දි.මු.ජයරත්න මහතා, විපක්ෂ නායක රනිල් වික්‍රමසිංහ මහතා ඇතුළු විවිධ ජනවර්ග නියෝජනය කරන මන්ත්‍රීවරුන් කිහිපදෙනෙකු ද අයත්ය. ජනාධිපතිවරයා විසින් යෝජනා කර ඇති ඒ ඒ ආයතනවලට අයත් නිලධාරීන්ගේ නම් සම්බන්ධයෙන් මෙම පාර්ලිමේන්තු කවුන්සිලය මගින් වැඩිදුරටත් සාකච්ඡා කර නිර්දේශ ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16041", "Category": null, "Parent URL": null}