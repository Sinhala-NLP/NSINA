{"Source": "Adaderana", "Timestamp": "November 17, 2017 01:23 pm", "Headline": "පුංචි ඡන්දෙට නාම යෝජනා ගන්න නිලධාරීන්ට උපදෙස්", "News Content": "මැතිවරණ කොමිසම් සභාව කලින් තීරණය කර තිබූ පරිදි 2017 නොවැම්බර් මස 27 වන දින නාම යෝජනා දැන්වීම නිකුත් කිරීමට තේරීම්භාර නිලධාරීන්ට උපදෙස් ලබා දී ඇත. අද(17) පැවති මාධ්‍ය හමුවකට එක් වෙමින් මැතිවරණ කොමසාරිස් මහින්ද දේශප්‍රිය මහතා මෙම අදහස් පළ කළේය. ඒ අනුව 2017 නොවැම්බර් මස 27 වන දින සිට දින 14 ක් අවසන් වන විට නාමයෝජනා කාල සීමාව ආරම්භ වනු ඇත. 2017 නොවැම්බර් මස 27 වන දින සිට දින 17 ක් ගත වු පසු මධයම රාත්‍රීයෙන් නාම යෝජනා කාල සීමාව අවසන් වන බව ද දේශප්‍රිය මහතා මෙහිදී වැඩිදුරටත් පැවසීය. මේ අතර මෙම නිවේදනය දිස්ත්‍රික් තේරීම්බාර නිලධාරීන්ට හෝ එක් එක් සභාවල දිස්ත්‍රික් සහකාර තේරීම්බාර නිලධාරින් වෙත නිකුත් කරනු ලබයි. ඒම තේරීම්බාර නිලධාරීන් කවුරුන්ද යන්න පිළිබඳ අදාළ ගැසට් නිවේදනය අද දිනයේ දී මැතිවරණ කොමිසම් සභාව විසින් නිකුත් කරනු ලබන බව ද දේශප්‍රිය මහතා මෙහිදී සඳහන් කළේය.", "URL": "https://sinhala.adaderana.lk/news.php?nid=80051", "Category": null, "Parent URL": null}