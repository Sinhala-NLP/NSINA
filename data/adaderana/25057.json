{"Source": "Adaderana", "Timestamp": "June 15, 2012 03:53 pm", "Headline": "අභයගිරි පුරාවිද්‍යා බිම නිධන් හොරුන්ගේ ග්‍රහණයට ", "News Content": "අනුරාධපුර අභයගිරිය පුරාවිද්‍යා භුමිය නිධන් සොරුන් විසින් විනාශ කරමින් සිටින බව අභයගිරිය ව්‍යාපෘතියේ පුරාවිද්‍යා අධ්‍යක්ෂ ටී.ජී කුලතුංග මහතා පවසයි. අභයගිරිය පුරාවිද්‍යා භුමියේ පිහිටි ආරාම ප්‍රදේශයේ ගල් තලාවක ඊයේ(14) රාත්‍රීයේ කිසියම් පිරිසක් නිධන් හාරමින් සිට තිබේ. මධ්‍යම සංසකෘතික අරමුදලේ ආරක්ෂක නිලධාරින් පැමිණෙන විට මෙම නිධන් සොරුන් පැන ගොස් ඇති බව වාර්තා වේ. මෙහිදී නිධන් සොරුන් විසින් දමාගිය නිධන් හෑරීමට යෙදාගත් උදලු හා අලවංගු ඇතුළු තවත් උපකරණ හා බඩු බාහිරාදිය ආරක්ෂක අංශ නිලධාරීන් භාරයට ගෙන ඇත. ආගමික අතින් වැදගත් මෙවැනි ස්ථානවල නිධන් වස්තු ආරක්ෂා කර ගැනීමට විශේෂ වැඩපිළිවෙළක් ක්‍රියාත්මක කළ යුතු බව මහාචාර්ය ටී.ජී කුලතුංග මහතා පවසයි.", "URL": "https://sinhala.adaderana.lk/news.php?nid=25057", "Category": null, "Parent URL": null}