{"Source": "Adaderana", "Timestamp": "July 28, 2016 04:21 pm", "Headline": "ගිලන් රථ සේවාව නොමිලේ -1990 කතා කරන්න ", "News Content": "නොමිලයේ ලබාදෙන පූර්ව රෝහල් සත්කාරක ගිලන් රථ සේවාව සඳහා දීපව්‍යාප්ත හදීසි ඇමතුම් අංකයක් හඳුන්වා දී තිබේ.ඒ අනුව 1990 අංකය ඔස්සේ මෙම ගිලන් රථ සේවාව සම්බන්ධ කරගත හැකි බව හදීසි අවස්ථා කළමනාකරණ හා පර්යේෂණ ආයතනය සඳහන් කළේය.මෙම නොමිලයේ ලබාදෙන පූර්ව රෝහල් සත්කාරක ගිලන් රථ සේවාව පළමු අදියර යටතේ දකුණු හා බස්නාහිර පළාත්වල පමණක් ක්‍රියාත්මක කෙරෙයි.ඒ සඳහා ගිලන් රථ 88ක් යොදවා ඇති බව සඳහන්ය.අමරිකානු ඩොලර් මිලියන 7.6ක ඉන්දීය මූල්‍ය ආධාර යටතේ මෙම ගිලන් රථ සේවාව ශ්‍රී ලංකාවට ලබාදී ඇත.සියළු පසුකම්වලින් යුත් මෙම හදීසි ගිලන් රථ සේවය සම්බන්ධ කරගැනීම සඳහා 1990 අංකය ඇමතීමට කිසිදු ගාස්තුවක් අය නොකෙරෙන අතර විනාඩි 30ක් ඇතුළත නොමිලයේ ගිලන් රථ සේවා ලබාගත හැකි බව හදීසි අවස්ථා කළමනාකරණ හා පර්යේෂන ආයතනය පැවසුවේය.", "URL": "https://sinhala.adaderana.lk/news.php?nid=62523", "Category": null, "Parent URL": null}