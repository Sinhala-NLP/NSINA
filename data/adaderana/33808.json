{"Source": "Adaderana", "Timestamp": "May 4, 2013 04:44 pm", "Headline": "  ප‍්‍ර‍්‍රකාශ් ෂාෆ්ටර් ශ‍්‍රී ලංකා රක්‍ෂණ සංගමයේ සභාපති ධුරයට පත්වෙයි", "News Content": "ජනශක්ති රක්‍ෂණ සමාගමේ කළමනාකාර අධ්‍යක්‍ෂ ප‍්‍රකාශ් ෂාෆ්ටර් මහතා 2013 මාර්තු 20 වන දින පැවති ශ‍්‍රී ලංකා රක්‍ෂණ සංගම් වාර්ෂික සම්මේලනයේදී සභාපති ධූරයට පත් වූ අතර 2013 වසර සඳහා නව නිලධාරී මඩුල්ල එහිදී තෝරා පත් කරගෙන ඇත. ශ‍්‍රී ලංකා රක්‍ෂණ ක්ෂේත‍්‍රයේ පීතෘවරයා ලෙස සැලකෙන සී.ටී.ඒ. ෂාෆ්ටර් මහතාගේ වැඩිමහල් පුත‍්‍රයා වන ප‍්‍රකාශ් ෂාෆ්ටර් මහතා 2006 වසරේ දී ජනශක්ති රක්‍ෂණ සමාගම භාර ගන්නා විට රුපියල් බිලියන 4ක් දක්වා වර්ධනය වී තිබූ සමාගමේ පිරිවැටුම මේ වන විට රුපියල් බිලියන 8 දක්වා වර්ධනය කරන්නට සමත්ව සිටී. 1994 වසරේ සිට විසිපස් වසරක ජනශක්ති රක්‍ෂණ මෙහෙවර තුළ කැපී පෙනෙන කාර්යභාරයක් මේ දක්වා ඉටු කරමින් සිටින ප‍්‍රකාශ් ෂාෆ්ටර් මහතා වරලත් රක්‍ෂණ ආයතනයේ ගෞරවනීය සමාජිකත්වයද හිමිකර ගෙන සිටී. ලන්ඩන් විශ්ව විද්‍යාලයෙන් දේශපාලන විද්‍යාව පිළිබඳ ගෞරව උපාධියද කේම්බි‍්‍රජ් විශ්ව විද්‍යාලයෙන් ව්‍යාපාර පරිපාලනය පිළිබඳ පශ්චාත් උපාධියද හිමිකර ගෙන සිටින ප‍්‍රකාශ් ෂාෆ්ටර් මහතා මීට ඉහතදී ශ‍්‍රී ලංකා රක්‍ෂණ සංගමයේ උප සභාපතිවරයා ලෙසටද කටයුතු කර ඇත. එමෙන්ම කැරළි කෝලාහල සහ ත‍්‍රස්ත ක‍්‍රියාවලින් සිදුවන හානි තක්සේරු කිරීමේ කමිටුවේ සහ රක්‍ෂණ ක්ෂෙත‍්‍රයට අදාළ මෙබඳු කමිටු කිහිපයක ගෞරවනීය සාමාජිකත්වය ලබා සිටී. ප‍්‍රකාශ් ෂාෆ්ටර් මහතා වෘත්තීය සංවර්ධනය ස්වෙච්ඡා සහ යහ පිළිවෙත් පිළිබඳ ප‍්‍රධාන විධායක නිළධාරීන්ගේ වයි.පී. ඕ. - ඒ ජාලගත සමාජයේ ශ‍්‍රි ලාංකීය පරිච්ඡේදයේ හිටපු සභාපතිවරයා ලෙස කටයුතු කර ඇත. ශ‍්‍රී ලංකා ක‍්‍රිකට් අතුරු පාලක මණ්ඩලයේ හිටපු ලේකම්වරයා ලෙස කටයුතු කළ ප‍්‍රකාශ් ෂාෆ්ටර් මහතා කේම්බි‍්‍රජ් සරසවියේ පළමු පෙළ ක‍්‍රිකට් කණ්ඩායමද නියෝජනය කර ඇත. ටැමිල් යූනියන් ක‍්‍රිකට් සහ මළල ක‍්‍රීඩා සමාජයේ (Tmil Union cricket and Athletic Club) හිටපු සභාපතිවරයා ලෙසත් එම ක‍්‍රීඩා සමාජයේම ප‍්‍රධාන ලේකම්වරයා ලෙස වසර ගණනාවක් කටයුතු කර ඇති ඒ මහතා ක‍්‍රිකට් ක‍්‍රීඩාව සහ පරිපාලනය පිළිබඳව හසල දැනුම් ඇත්තෙකි. ශ‍්‍රී ලංකා රක්‍ෂණ සංගමයේ නව ධුරයේ වැඩ භාර ගනිමින් ප‍්‍රකාශ් ෂාෆ්ටර් මහතා පැවසුවේ‘‘ ලාංකීය රක්‍ෂණ ක්ෂේත‍්‍රය මනා සංවිධානාත්මක බවකින් සහ ශක්තිමත්ව නියාමනය වන්නක්. මෙම ක්ෂේත‍්‍රයේ එක් එක් තරගකාරී සමාගම් අතර ඒකාබද්ධතාවක් සහ ස්ථායිතාවක් පවතින බැවින් උසස් තත්ත්වයෙන් යුතු රක්‍ෂණ සේවාවක් සමාජයට සැලසීමට අවශ්‍ය පසුබිම සැකසී තිබෙනවා. ලාංකීය රක්‍ෂණ ක්ෂේත‍්‍රයේ ක‍්‍රියාත්මක දේශීය මෙන්ම විදේශීය රක්‍ෂණ සමාගම් යහපිළිවෙත් සහ විචක්‍ෂණශීලී අවදානම් කළමනාකරණ උපායමාර්ග තමන්ගේ ව්‍යාපාර තුළද හොඳින් ස්ථාපනය කර තිබෙනවා. ශ‍්‍රී ලංකා රක්‍ෂණ සංගමයට පැවරෙන ප‍්‍රධානතම කර්තව්‍ය වන්නේ ක්ෂේත‍්‍රයේ යාවත්නාලීන බව රැක ගනිමින් ජාත්‍යන්තර ප‍්‍රමිතින්ට අනුකූල වෙමින් නව රෙගුලාසි නිර්මාණය කිරීමයි. මෙබඳු අවශ්‍යතා සඳහා අනුගත වීම සියුම් ලෙස සිදුවිය යුතු අතර නව රෙගුලාසි නිර්මාණය කිරීම පිළිබඳව කටයුතු කිරීමේදී මින් පෙර මෙම ධූරය හෙබවූ නිලධාරින් මෙන්ම විශිෂ්ට සේවාවක් ලබා දීම මගේ අරමුණයි.", "URL": "https://sinhala.adaderana.lk/news.php?nid=33808", "Category": null, "Parent URL": null}