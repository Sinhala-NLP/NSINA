{"Source": "Adaderana", "Timestamp": "January 30, 2010 09:34 am", "Headline": "මී උණ රෝගීන්ගේ අඩුවීමක්", "News Content": "2008 වසර සමග සැසදීමේදි පසුගිය වසරේ වාර්තා වු මී උණ රෝගීන්ගේ සංඛ්‍යාවේ අඩුවීමක් දක්නට ඇතැයි සෞඛ්‍ය අමාත්‍යාංශය පවසයි. 2008 වසරට සාපේක්ෂව පසුගිය වසරේ දී මී උණ රෝගීන් වාර්තා වීම සහ මිය යාම සියයට 40කින් පමණ පහළ ගොස් ඇති බව එම අමාත්‍යාංශය පෙන්වා දෙයි. සෑම වසරකම දහසත් දෙසහසත් අතර පිරිසක් මෙම රෝගයට ගොදුරු වන අතර මේ සදහා වැඩිපුර ගොදුරු වන්නේ ගොවීන් වීම විශේෂයකි. වැඩිම මී උණ රෝගීන් සංඛ්‍යාවක් මාතර දිස්ත්‍රික්කයෙන් වාර්තා වන අතර ගම්පහ සහ කෑගල්ල දිස්ත්‍රික්ක වලින්ද වැඩි රෝගීන් සංඛ්‍යාවක් වාර්තා වූ බව සෞඛ්‍ය අමාත්‍යාංශය සදහන් කරයි.", "URL": "https://sinhala.adaderana.lk/news.php?nid=6338", "Category": null, "Parent URL": null}