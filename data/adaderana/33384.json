{"Source": "Adaderana", "Timestamp": "April 19, 2013 10:12 am", "Headline": "බෝස්ටන් ප්‍රහාරයේ සැකකරුවන් 2ගේ ඡායාරූප ප්‍රසිද්ධ කෙරේ", "News Content": "අමෙරිකාවේ බොස්ටන් මැරතන් ධාවන තරගයට එල්ල වූ ද්විත්ව බෝම්බ ප්‍රහාරයට සම්බන්ධ බවට සැක කෙරෙන පුද්ගලයින් දෙදෙනෙකු හඳුනා ගැනීම සඳහා එෆ්.බී.අයි ආයතනය ජායාරූප දෙකක් ප්‍රසිද්ධ කර තිබේ. සී.සී.ටී.වී කැමරා ඔස්සේ ලබාගත් දර්ශන මගින් අදාළ සැකකරුවන් පිළිබඳ තොරතුරු අනාවරණය වී ඇත. මේ අතර ටෙක්සාස් ප්‍රාන්තයේ වැකෝ ප්‍රදේශයේ පොහොර කර්මාන්ත ශාලාවක සිදුවූ පිපිරීමෙන් හානියට පත් ගොඩනැගිලි අතර සිරවි සිටින පුද්ගලයින් සොයා තවදුරටත් මෙහෙයුම් ක්‍රියාත්මකය. එම ප්‍රදේශය ආපදා ප්‍රදේශයක් ලෙස නම්කර ඇති අතර සිද්ධියෙන් පුද්ගලයන් 160 දෙනෙකුට වැඩි පිරිසක් තුවාල ලබා ඇත.", "URL": "https://sinhala.adaderana.lk/news.php?nid=33384", "Category": null, "Parent URL": null}