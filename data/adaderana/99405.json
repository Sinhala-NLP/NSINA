{"Source": "Adaderana", "Timestamp": "November 18, 2018 03:35 pm", "Headline": "ජීවිතයක් උදුරා ගත් අකුණු පහර", "News Content": "නවගත්තේගම ඉගිනිමිටිය ප්‍රදේශයේදී අකුණුසැර වැදීමෙන් පුද්ගලයෙකු මියගොස් තිබේ. පොලීසිය සඳහන් කළේ වෙල්යායක සිටි පුද්ගලයෙකුට මෙලෙස අකුණු සැර වැදී ඇති බවයි . අකුණු සැරවැදීමෙන් තුවාල ලැබු පුද්ගලයා නවගත්තේගම රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 52 හැවිරිදි ඉගිනිමිටිය හමන්ගල්ල ප්‍රදේශයේ පදිංචිව සිටි පුද්ගලයෙකි. නවගත්තේගම පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=99405", "Category": null, "Parent URL": null}