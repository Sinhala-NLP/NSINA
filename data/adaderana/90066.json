{"Source": "Adaderana", "Timestamp": "May 30, 2018 11:46 am", "Headline": "පකිස්ථානයේ උෂ්ණත්වය තවත් ඉහළට", "News Content": "පකිස්ථානයේ කරච්චි නගරයේ උෂ්ණත්වය යළිත් දැඩි ලෙස ඉහළ ගොස් තිබේ. මේ හේතුවෙන් නගරයේ වැසියන් දැඩි අපහසුතාවට පත්ව සිටින බව වාර්තා වෙයි. මේ දිනවල කරච්චි නගරයේ උපරිම උෂ්ණත්වය සෙල්සියස් අංශක 40ත් 44ත් අතර මට්ටමේ පවතියි. දැඩි උෂ්ණාධික කාලගුණය හේතුවෙන් පසුගිය සතිය තුළ පමණක් කරච්චි නගරයේ පුද්ගලයින් 70 දෙනෙකු පමණ මිය ගියේය. පවතින කාලගුණික තත්ත්වය මත සිදු කරන විදුලි හා ජල විසන්ධි කිරීම් හේතුවෙන්ද නගරවාසීන් දැඩි අපහසුතාවකට පත්ව ඇති බව වාර්තා වෙයි. මෙම තත්ත්වය බ්‍රහස්පතින්දා දින තෙක් පවතිනු ඇති බව එරට කාලගුණ වාර්තාවල සඳහන් වෙයි.", "URL": "https://sinhala.adaderana.lk/news.php?nid=90066", "Category": null, "Parent URL": null}