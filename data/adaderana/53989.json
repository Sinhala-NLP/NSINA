{"Source": "Adaderana", "Timestamp": "September 21, 2015 04:48 pm", "Headline": "වර්තමාන සමාජය වේගයෙන් පරිහානියට යමින් තිබෙනවා", "News Content": "වර්තමාන සමාජය වේගයෙන් පරිහානියට ලක්වන මිනිසුන්ගේ ගති ලක්ෂණ සමග අනගාරික ධර්මාපාල තුමන්ගේ දර්ශනයේ වැදගත් කම ඉහළ යන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ ශ්‍රීමත් අනගාරික ධර්මපාල සතිය අදින් අවසන් වූවද ලබන වසරේ මෙම සතිය සමරන තෙක් එම ජාතික ව්‍යාපාරය ඉදිරියට ගෙන යායුතු බවයි.බුද්ධ ශාසන අමාත්‍යාංශය සහ කැලණිය විශ්වවිද්‍යාලය එක්ව සංවිධානය කළ අනාගතය සඳහා අනගාරික ධර්මාපල දැක්ම නම් වූ සංවාදයට එක් වෙමින් ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය.කොළඹ බණ්ඩාරනායක සම්මන්ත්‍රණ ශාලාවේදී උත්සවය පැවැත්වුණි.මේ අතර මත්ද්‍රව්‍ය වැටලීම්වලට අදාළ නීති ශක්තිමත් කර මත්ද්‍රව්‍ය පාලනය, නිවාරණය සහ මර්දනය වෙනුවෙන් සෑම ක්‍රියාමාර්ගයක්ම ගන්නා බවද ජනාධිපති මෛත්‍රිපාල සිරිසේන මහතා පැවසීය.සමස්ත ලංකා සුරාබදු සැරයන් සහ නියාමකවරුන්ගේ සංගමයේ 64 වන සංවත්සර උත්සවය කෙළඹ නව නගර ශාලාවේදී පැවැති අතර එම අවස්ථාවට එක්වෙමින් ජනාධිපතිවරයා මෙම අදහස් පළ කළේය.ජනාධිපතිවරයා පෙන්වාදෙන්නේ නිලධාරින් වශයෙන් බලතල භාවිත කිරීමේ දී සහ නීතිය ක්‍රියාත්මක කිරීමේදී පවතින බාධා ඉවත් කිරීමට ද පියවර ගන්නා බවයි.එහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන මහතා ප්‍රකාශ කළේ රජයට ආදායම් ගෙන දෙන ආයතන වෙත කතාකර ව්‍යාපාරිකයන් වෙනුවෙන් පෙනී සිටීමට තමා කටයුතු කර නොමැති බවයි.", "URL": "https://sinhala.adaderana.lk/news.php?nid=53989", "Category": null, "Parent URL": null}