{"Source": "Adaderana", "Timestamp": "October 12, 2011 12:03 pm", "Headline": "නීතිවිරෝධීව ගවයින් ගෙන ගිය දෙදෙනෙක් අත්අඩංගුවට", "News Content": "දිඹුලාගල සිට මාතලේ දක්වා නීතිවිරෝධී අයුරින් ගවයින් ප්‍රවාහනය කරමින් සිටි පුද්ගලයින් දෙදෙනෙකු අද(12) අලුයම අත්අඩංගුවට ගෙන තිබේ. ගවයින් 14 දෙනෙකු ලොරි රථයක් මගින් ප්‍රවාහනය කරමින් සිටියදී මෙම සැකකරුවන් අත්අඩංගුවට ගත් බව පොලිසිය සඳහන් කරයි. අත්අඩංගුවට ගත් සැකකරුවන් මාතලේ ප්‍රදේශයේ පදිංචිකරුවන් බවත් ඔවුන් අද පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිත බවත් පොලිසිය පැවසීය.", "URL": "https://sinhala.adaderana.lk/news.php?nid=19309", "Category": null, "Parent URL": null}