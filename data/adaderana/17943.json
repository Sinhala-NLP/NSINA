{"Source": "Adaderana", "Timestamp": "August 9, 2011 10:10 am", "Headline": "අලි අපලයට අලි බලියක් අරින්න සූදානම්", "News Content": "එක්සත් ජාතික පක්ෂයේ ඇති අර්බුද තුරන් කිරීම සඳහා අලි බලියක් නැටීමට කටයුතු යොදා ඇති බව මධ්‍යම පළාත් සභා මන්ත්‍රී සංජීව කවිරත්න මහතා පවසයි. දඹුල්ල ප්‍රදේශයේ කැළෑවක ඉදිරි දෙසතියේ මෙම බලි ශාන්තිකර්මය සිදුකිරීමට කටයුතු යොදා තිබේ. පෞරාණික චාරිත්‍ර විදි අනුව පැවැත්වෙන මෙම බලියෙන් පසු පක්ෂය තුළ අර්බුද ඇති කරන ඇස්වහ කටවහ හෝවහ දුරුවී පක්ෂයේ සමගිය යළි ඇති වනු ඇතැයි කවිරත්න මහතා පවසයි. පක්ෂයට සෙතක් ශාන්තියක් උදාකිරීමේ අරමුණ ඇතිව මෙම බලි ශාන්තිකර්මය පවත්වන බව ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=17943", "Category": null, "Parent URL": null}