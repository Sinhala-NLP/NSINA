{"Source": "Adaderana", "Timestamp": "July 3, 2018 02:44 pm", "Headline": "අලියෙකු පහරදීමෙන් පුද්ගලයකු මරුදකියි", "News Content": "වැලිකන්ද සූරියවැව ප්‍රදේශයේදී වන අලි ප්‍රහාරයකට ලක් වීමෙන් පුද්ගලයෙකු මියගොස් තිබේ. කැළෑ ප්‍රදේශයකදී අළ පුද්ගලයා වන අලි ප්‍රහාරයට ලක්ව ඇති බව පොලීසිය සඳහන් කළේය. මියගොස් ඇත්තේ වාකරේ, කදිරවේලි ප්‍රදේශයේ පදිංචිව සිටි 32 හැවිරිදි පුද්ගලයෙක්ය. මළ සිරුර වාලච්චේන රෝහලේ තබා ඇති අතර වැලිකන්ද පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91906", "Category": null, "Parent URL": null}