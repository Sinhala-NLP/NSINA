{"Source": "Adaderana", "Timestamp": "August 12, 2019 09:03 pm", "Headline": "මහ මඟ දමා ගිය රෝහල් අපද්‍රව්‍ය", "News Content": "වව්නියාව, මන්නාරම මාර්ගයේ පම්පෙමඩුව ප්‍රදේශයේදී මාර්ගය අසළ රෝහල් අපද්‍රව්‍ය රැසක් අද (12) දමා ගොස් ඇති බවට ප්‍රදේශවාසීන් චෝදනා කරයි. පම්පෙමඩුව ආරක්ෂක අංශ කඳවුරට මදක් ඔබ්බෙන් වු ප්‍රදේශයේදී රෝහල් අපද්‍රව්‍ය රැසක් එලෙස දමාගොස් ඇත. බෙහෙත් විදින කටු, සෙ‍ලයින් බෝතල් ඇතුළු රෝහල් අපද්‍රව්‍ය රැසක් මාර්ගයේ දමා ගොස් ඇත. රජයේ රෝහලකින් හෝ පෞද්ගලික රෝහලකින් ඉවත් කරන අපද්‍රව්‍ය තොගයක් එලෙස දමා ගොස් ඇති බවට ප්‍රදේශවාසීන් ප්‍රකාශ කර ඇත. ප්‍රදේශයේ අපරික්ෂාකාරි අයුරින් රෝහල් අපද්‍රව්‍ය දමා යාම හේතුවෙන් ප්‍රදේශයේ ජනතාවගේ සෞඛ්‍යයටද තර්ජනයක් වන බව පම්පෙමඩුව ගම්වාසීන් චෝදනා කරති.", "URL": "https://sinhala.adaderana.lk/news.php?nid=116407", "Category": null, "Parent URL": null}