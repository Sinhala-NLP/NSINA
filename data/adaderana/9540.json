{"Source": "Adaderana", "Timestamp": "July 11, 2010 03:51 pm", "Headline": "සල්ලි දීලා ඉගෙනගන්න සරසවි පිහිටුවා ඒවාට ශිෂ්‍යත්ව දෙනවා", "News Content": "මුදල් ගෙවා අධ්‍යාපනය ලැබිය හැකි විශ්ව විද්‍යාල පිහිටුවා මෙරට සිසුන් 20%කට පමණ ශිෂ්‍යත්ව යටතේ ඒවායේ අධ්‍යාපනය ලැබීමට පහසුකම් සලසන බව උසස් අධ්‍යාපන අමාත්‍ය එස්. බී. දිසානායක මහතා පවසයි. ජාත්‍යන්තර මට්ටමේ තවත් විශ්ව විද්‍යාල විවෘත කිරීම සඳහා පෞද්ගලික අංශයට අවසර ලබාදීමෙන් සිසු ගැටලු සඳහා කෙටිකාලීන විසඳුම් ලබා ගත හැකි බව අමාත්‍යවරයා සඳහන් කරයි. වෙළඳපල ඉල්ලා සිටින, දැනුමෙන් සමන්විත උපාධිධාරීන් පිරිසක් බිහිකිරීම සඳහා විශ්ව විද්‍යාල පද්ධතිය කඩිනමින් වෙනසකට ලක්කරන බව ද එස්. බි දිසානායක මහතා පෙන්වා දෙයි. විද්‍යාවේදී සහ ශ්‍රාස්ත්‍රවේදී උපාධිධාරීන් 1709 කට උපාධි පිරිනැමීම වෙනුවෙන් පැවති පේරාදෙණිය විශ්ව විද්‍යාලයේ 2009 බාහිර උපාධි ප්‍රධානෝත්සවයට එක්වෙමින් අමාත්‍යවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=9540", "Category": null, "Parent URL": null}