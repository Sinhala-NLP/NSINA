{"Source": "Adaderana", "Timestamp": "April 24, 2017 08:26 am", "Headline": "ආයෝජන අවස්ථාවන් පුළුල් කරන්න වාණිජ මණ්ඩලය එකඟතාව පළ කරයි", "News Content": "ආර්ථික විනිවිධභාවය හේතුවෙන් මෙරට ආයෝජන අවස්ථාවන් තවදුරටත් පුළුල් කිරීමට අමෙරිකානු වාණිජ මණ්ඩලය එකඟතාව පළ කළ බව මුදල් අමාත්‍ය රවී කරුණානායක මහතා පවසයි. අමාත්‍යවරයා පෙන්වා දෙන්නේ මෙරට මූල්‍ය විනය සම්බන්ධයෙන් ද වාණිජ මණ්ඩලයේ පැසසුම් හිමි වූ බවය. මිත්‍රශීලි ව්‍යාපාර ප්‍රතිපත්ති හේතුවෙන් ශ්‍රී ලංකාව ආසියාවට පිවිසුම් මාර්ගයක් බවට පත්ව ඇති බව ද අමාත්‍යවරයා සඳහන් කළේය. ලෝක බැංකුවේ සහ ජාත්‍යන්තර මූල්‍ය අරමුදලේ අර්ධ වාර්ෂික සමුළුවට සහභාගී විමෙන් අනතුරුව දිවයිනට පැමිණි මුදල් අමාත්‍ය රවී කරුණානායක මහතා මාධ්‍ය වෙත අදහස් දක්වමින් මේ බව සඳහන් කළේය.", "URL": "https://sinhala.adaderana.lk/news.php?nid=72403", "Category": null, "Parent URL": null}