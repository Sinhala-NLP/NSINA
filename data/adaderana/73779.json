{"Source": "Adaderana", "Timestamp": "May 31, 2017 01:06 pm", "Headline": "විනාශයට පත් වූ සියළු විහාරස්ථානවල තොරතුරු ගන්න වැඩපිළිවෙළක් ", "News Content": "ගං වතුරෙන් සහ නාය යෑම් හේතුවෙන් විනාශයට පත් වූ සියළු විහාරස්ථානවල තොරතුරු ලබා ගැනීම සඳහා කඩිනම් වැඩපිළිවෙළක් ක්‍රියාත්මක කිරීමට බුද්ධ ශාසන අමාත්‍යාංශය පියවර ගෙන තිබේ.බුද්ධ ශාසන හා අධිකරණ අමාත්‍ය විජේදාස රාජපක්ෂ මහතා මේ පිළිබඳව බුද්ධ ශාසන අමාත්‍යාංශ ලේකම්වරයාට සහ බෞද්ධ කටයුතු කොමසාරිස් ජනරාල්වරයාට උපදෙස් ලබා දී ඇති බව සඳහන්වේ.මෙම වැඩපිළිවෙළ කෙටිකාලීනව හා දීර්ඝ කාලීනව සිදු කිරීමට සුදුසු පියවර ගන්නා ලෙස අමාත්‍යවරයා උපදෙස් ලබා දී ඇත.එමෙන්ම කඩිනමින් කළ යුතු සියළු අවශ්‍යතා සපුරාලීමට කටයුතු කරන ලෙසද විජේදාස රාජපක්ෂ අමාත්‍යවරයා උපදෙස් ලබා දී තිබේ.මෙම තොරතුරු ප්‍රාදේශීය ලේකම් කාර්යාල හරහා සහ සමායෝජක ස්වාමීන් වහන්සේලා හරහා ලබා ගැනීමට නියමිතය.", "URL": "https://sinhala.adaderana.lk/news.php?nid=73779", "Category": null, "Parent URL": null}