{"Source": "Adaderana", "Timestamp": "June 10, 2018 04:22 pm", "Headline": "රණවිරුවෙක් ස්ථාන මාරු වෙලා යද්දි  කවුරුත් නොහිතපු විදියට හිටපු LTTE සාමාජිකයෝ කරපු වැඩේ මෙන්න", "News Content": "යාපනය කිලිනොච්චිය මුලතිව් සිවිල් ආරක්ෂක දෙපාර්තමේන්තුවේ අණදෙන නිලධාරි කර්නල් රත්නප්‍රිය බන්දු මහතා අද (10) දින විශ්වමඩු අණ දෙන මූලස්තානය සිට ස්ථාන මාරු ලබා යන අවස්ථාවේදී පුනුරුත්ථාපනය වූ එල්.ටී.ටී.ඊ. සංවිධානයේ සාමාජික සාමාජිකාවන් මෙන්ම ප්‍රදේශවාසීහු හඬා වැටෙන අයුරු දැක ගැනීමට හැකියාව ලැබිණි. වසර පහමාරක රත්නප්‍රිය බන්දු මහතා මෙම ප්‍රදේශයට පැමිණ එල්ටීටීඊ සංවිධානයේ සිටි පිරිස් පුනරුත්ථාපනය කොට ඔවුන් සිවිල් ආරක්ෂක දෙපාර්තමේන්තුවට බඳවා ගෙන සමාජගත කිරීමේ වැඩපිළිවෙළක් ක්‍රියාත්මක කර තිබිණි. එය අනුව ස්ථාන මාරු ලැබ පිටව යන අවස්ථාවේ දී ඔවුහු සියලු දෙනාම හැඬු කඳුළින් සමුදීම සිදුකෙරිණි. එමෙන්ම කිලිනොච්චිය සමුපකාර ගොඩනැගිල්ලේ දී ඔහුට සමු දීමේ උත්සවයක් ද සංවිධානය කර තිබිණි.", "URL": "https://sinhala.adaderana.lk/news.php?nid=90670", "Category": null, "Parent URL": null}