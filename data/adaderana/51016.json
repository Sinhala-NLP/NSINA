{"Source": "Adaderana", "Timestamp": "April 30, 2015 03:29 pm", "Headline": "රාජ්‍ය වත්කම් යළි ලබා ගැනීමේ බලකායට 13ක්", "News Content": "රාජ්‍ය වත්කම් යළි ලබා ගැනීම පිළිබඳ විශේෂ ජනාධිපති කාර්ය සාධක බලකායට සමාජිකයින් පත් කර තිබේ.සමාජික සමාජිකාවන් 13 දෙනෙකුගෙන් එම බලකාය සමන්විත වන බව ජනාධිපති මාධ්‍ය අංශය සඳහන් කළේය.ඔවුන් වෙත පත්වීම් ලිපි ලබාදීම අද දහවල් ජනාධිපති කාර්යාලයේදී ජනාධිපති මෛත්‍රීපාල සිරිසේන මහතා විසින් සිදුකර ඇත.මෙම ජනාධිපති කාර්ය සාධක බලකායට බිම්බා තිලකරත්න, එච්.එම්.එල්.ටී.මුදලිගේ, එච්.අමරතුංග, සී.ඒ.එච්.එම්.විජේරත්න, ඒ.කේ.ඩී.ඩී.ඩී.අරන්දර, එල්.එස්.පතිනායක යන මහත්ම මහත්මීන් අයත්ය. ඊට අමතරව දිල්රුක්ෂි ඩයස් වික්‍රමසිංහ, කල්‍යාණි දහනායක, ජගත් පී.විජේවීර, ඩී.ජී.එන්.ජයවර්ධන, සී.ඒ. ප්‍රේමශාන්ත, ජනාධිපති නිතිඥ යසන්ත කෝදාගොඩ සහ ජ්‍යෙෂ්ඨ නීතිඥ ජේ.සී.වැලිඅමුණ යන මහත්ම මහත්මීන් එහි සෙසු සමාජිකයින් වේ.පසුගිය පාලන සමයේ රජයට අහිමි වී ගිය වත්කම් සම්බන්ධයෙන් සොයාබලා කටයුතු කර ඒවා යළි පවරා ගැනීම මෙම ජනාධිපති කාර්ය සාධක බලකායට පැව‍රී ඇතැයි වාර්තා වේ.", "URL": "https://sinhala.adaderana.lk/news.php?nid=51016", "Category": null, "Parent URL": null}