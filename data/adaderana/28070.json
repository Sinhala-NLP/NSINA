{"Source": "Adaderana", "Timestamp": "October 6, 2012 04:12 pm", "Headline": "කසළ තේ ඇද්ද 3ක් දැලේ", "News Content": "ප්‍රවාහනය කරමින් තිබූ කසළ තේ ‍තොගයක් සමඟ සැකකරුවන් තිදෙනෙක් අත්අඩංගුවට ගෙන තිබේ. මධ්‍යම පළාත් නියෝජ්‍ය පොලිස්පති එච්.එම්.බී අඹන්වල මහතාගේ උපදෙස් මත මහනුවර දිසා අපරාධ මර්ධන හා මෙහෙයුම් ඒකකය විසින් මෙම වැටලීම කර ඇතැයි සඳහන්ය. මෙහිදී උඩුනුවර දවුලගල සිට වෙල්ලම්බඩ ප්‍රදේශය දක්වා ලොරියකින් ප්‍රවාහනය කරමින් තිබූ කසළ ‍තේ කිලෝ ග්‍රෑම් 4,500ක් මෙලෙස සොයාගෙන තිබේ. තේ ප්‍රවාහනය සඳහා කිසිදු බලපත්‍රයක් එම පුද්ගලයින් සතුව නොතිබූ බව පොලීසිය සඳහන් කළේය. අත්අඩංගුවට ගත් සැකකරුවන් සහ කසළ තේ තොගය අධිකරණයට ඉදිරිපත් කිරීමට නියමිත අතර දිසා අපරාධ මර්ධන හා මෙහෙයුම් ඒකකය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28070", "Category": null, "Parent URL": null}