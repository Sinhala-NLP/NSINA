{"Source": "Adaderana", "Timestamp": "April 6, 2018 09:21 am", "Headline": "සුරියවැව යතුරුපැදි අනතුරකින් කාන්තාවක් මරුට", "News Content": "සූරියවැව ප්‍රදේශයේදී සිදු වූ යතුරුපැදි අනතුරකින් කාන්තාවක් මියගොස් තිබේ. යතුරුපැදියක, පිටුපසින් පැමිණි ටිපර් රථයක් ගැටීමෙන් අනතුර සිදුව ඇති බවයි පොලිසිය සඳහන් කළේය. අනතුරෙන් බරපතළ තුවාල ලැබූ යතුරුපැදිකාරිනිය සූරියවැව රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ මහපැලැස්ස, බෝමංඩිය ප්‍රදේශයේ පදිංචිව සිටි 35 හැවිරිදි කාන්තාවකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර සූරියවැව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87019", "Category": null, "Parent URL": null}