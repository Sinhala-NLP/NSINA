{"Source": "Adaderana", "Timestamp": "February 15, 2015 11:30 am", "Headline": "නවත්තගන්න බැරිවුණ නිසා පස් කන්දේ හප්පලා -  5ක් රෝහලේ ", "News Content": "කුරහන්වත්ත, තලවකැලේ මාර්ගයේ ලිඳුල ප්‍රදේශයේ සිදුවු රිය අනතුරකින් පුද්ගලයින් පස් දෙනෙකු තුවාල ලබා තිබේ.පෞද්ගලික බස් රථයක් මාර්ගය අසළ වු පස් කන්දක ගැටීමෙන් මෙම අනතුර සිදුවී ඇති බව පොලීසිය සඳහන් කළේය. බස් රථයේ තිරිංග ක්‍රියාවිරහිත වීම හේතුවෙන් රියදුරු විසින් එය නතර කරගැනීමට මෙලෙස පස් කන්දේ ගැටීමට සලස්වා ඇති බව පොලීසිය සිදුකළ පරීක්ෂණ වලින් අනාවරණය වී තිබේ.අනතුරෙන් බස් රථයේ ගමන්ගත් පුද්ගලයින් පස් දෙනෙකු තුවාල ලබා ලිඳුල රෝහලට ඇතුළත් කර ඇති බව පොලීසිය සඳහන් කළේය.බස් රථයේ රියදුරු අත්අඩංගුවට ගෙන ඇති අතර ලිඳුල පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=49359", "Category": null, "Parent URL": null}