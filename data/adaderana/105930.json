{"Source": "Adaderana", "Timestamp": "March 12, 2019 03:36 pm", "Headline": "පහරදීමක් නිසා උණුසුම් වූ පුත්තලම ප්‍රාදේශීය ලේකම් කාර්යාලය", "News Content": "පුත්තලම ප්‍රාදේශීය ලේකම් කාර්යාලයට අනුයුක්තව රාජකාරි කරමින් සිටි සමෘද්ධි සංවර්ධන නිලධාරියකුට පහරදුන් සැකකරු අත්අඩංගුවට ගන්නැයි ඉල්ලා පුත්තලම ප්‍රාදේශීය ලේකම් කාර්යාලයේ පිරිසක් විරෝධතාවයක නිරත වූ බව අද දෙරණ වාර්තාකරු පවසයි. පුත්තලම ප්‍රාදේශීය ලේකම් කාර්යාලයේ සමෘද්ධි අංශ නිලධාරින් විමසින් අද(12) මෙලෙස පුත්තලම ප්‍රාදේශීය ලේකම් කාර්යාල ඉදිරිපිට විරෝධතාවයක නිරත වූ බව වාර්තා වෙයි. පුත්තලම මුල්ලිකුලම් 617 ග්‍රාම නිලධාරි වසමේ සමෘද්ධි සංවර්ධන නිලධාරියෙකු වන ජේ.එම්. ජාසිම් නැමති අයට ඔහුගේ කාර්යාලය තුළදී සමෘද්ධි ලාභියකු විසින් මෙම පහර දිම සිදුකර ඇති බව විරෝධතාකරුවන් පවසයි. අදාළ පහර දිම සිදුකළ තැනැත්තා විසින් සමෘද්ධි කාර්යාලයට පැමිණ ඇති අරත ඔහු සිදු කර ගැනීමට පැමිණි කටයුත්ත ප්‍රමාද වු බව පවසමින් තිබූ පෝළිමේන් පිටින් පැමිණීමට උත්සහ කිරීමේදි එය නොකරන ලෙසට කළ ඉල්ලිමේන් පසුව පහර දිම සිදුකර ඇති බව වාර්තා වෙයි. පහර දිමේන් පසුව අදාළ සමෘද්ධි සංවර්ධන නිලධාරියා පුත්තලම මුලික රෝහලට ඇතුළත් කර තිබේ . පහර දිමට විරෝධය පා පුත්තලම ප්‍රාදේශීය ලේකම් සංජීවනි හේරත් මහත්මිය, දිස්ත්‍රික් සමෘද්ධි අධ්‍යක්ෂ එස් .පි. විරසේකර මහතා හා පුත්තලම සමෘද්ධි සංගමයේ නිලධාරින් ප්‍රාදේශීය ලේකම් කාර්යාලය ඉදිරිපිටදි අදාළ පහර දිමට සම්බන්ධ සැකකරු අත්අඩංගුවට ගන්නා ලෙසට බල කරමින් මෙම විරෝධතාවය පැයකට ආසන්න කාලයක් පැවැති බවයි.", "URL": "https://sinhala.adaderana.lk/news.php?nid=105930", "Category": null, "Parent URL": null}