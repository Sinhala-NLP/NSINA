{"Source": "Adaderana", "Timestamp": "May 27, 2016 11:15 am", "Headline": "තවත් 21,484ක් කඳවුරුවල!", "News Content": "ජලගැලීම් සහ නායයෑම් හේතුවෙන් විපතට පත්වූ පවුල් 6043ට අයත් පුද්ගලයන් 21,484 දෙනෙකු තවදුරටත් ආරක්ෂිත ස්ථානවල රැඳී සිටින බව ආපදා කළමනාකරණ මධ්‍යස්ථානය පවසයි.ආපදා තත්ත්වය හේතුවෙන් සිදුවූ අනතුරුවලින් මියගිය පුද්ගලයින්ගේ සංඛ්‍යාව 104ක් වන අතර තවත් පුද්ගලයින් 99 දෙනෙකු අතුරුදන්ව තිබේ.තුවාල ලැබූවන් 31 දෙනෙකු ද වන බව ආපදා කළමනාකරණ මධ්‍යස්ථානය සඳහන් කළේය.නිවාස 4,414කට අර්ධහානී සිදුව ඇති අතර නිවාස 623ක් සම්පූර්ණයෙන් විනාශ වී ඇති බව මේ වන විට ලැබී ඇති දත්තවලින් අනාවරණය වී ඇත.", "URL": "https://sinhala.adaderana.lk/news.php?nid=60524", "Category": null, "Parent URL": null}