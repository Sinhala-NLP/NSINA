{"Source": "Adaderana", "Timestamp": "February 1, 2016 02:57 pm", "Headline": "උසාවියට පාට්දැමූ හිමිවරු දෙදෙනෙක් බාරවෙති - තවත් 6ක් සූදානම්", "News Content": "පසුගියදා හෝමාගම අධිකරණයේදී කෝලාහල කළ බවට හඳුනාගත් තවත් භික්ෂුන් දෙදෙනෙකු පොලීසිය වෙත බාරවී තිබේ.අද (01) පස්වරුවේ සිහළ රාවය සංවිධානයේ මහලේකම් යයි කියනු ලබන පූජ්‍ය මාගල්කන්දේ සුදන්ත හා පූජ්‍ය බඩල්කුඹුරේ අරියශාන්ත යන ස්වාමින් වහන්සේලා මෙලෙස පොලීසියට බාරවූ බව අදදෙරණ වාර්තාකරු පවසයි.බාරවීමෙන් පසු අත්අඩංගුවට ගනු ලැබු සැකකාර හිමිවරුන් අද සවස අධිකරණය වෙත ඉදිරිපත් කිරීමට කටයුතු කරන බව පොලීසියේ ප්‍රකාශකයෙක් සඳහන් කළේය.කෙසේ වෙතත් මෙම අවස්ථාවේදී මාධ්‍ය වෙත අදහස් දැක්වූ පූජ්‍ය මාගල්කන්දේ සුදන්ත හිමියන් කියා සිටියේ අධිකරණයට අපහාස කිරීමේ චේතනාවක් තමන් ඇතුළු පිරිසට නොතිබුණු බවය.එල්ලවන චෝදනා සම්බන්ධයෙන් කනගාටුවන නමුත් නීතියට ගරුකරමින් පොලීසියට බාරවීමට කටයුතු කරන බවත්,තවත් 6 දෙනෙකු හෙට දිනයේ පොලීසියට බාරවීමට නියමිත බවත් උන්වහන්සේ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=56840", "Category": null, "Parent URL": null}