{"Source": "Adaderana", "Timestamp": "June 22, 2013 04:44 pm", "Headline": "ගිනි අවි රජෙක් අල්ලයි", "News Content": "නීති විරෝධී ගිනි අවි සහ පතුරොම් තොගයක් ළඟ තබාගත් පුද්ගලයෙකු වැලිකන්ද කුඩා පොකුණ ගම්මානයේ දී අත්අඩංගුවට ගෙන තිබේ. වැලිකන්ද පොලීසියට ලැබුණු තොරතුරකට අනුව සිදුකළ විමර්ශනයක දි සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගල්කටස් වර්ගයේ ගිනි අවි 02ක්, වෙඩි බෙහෙත් ග්‍රෑම් 10 ක්, ඊයම්වලින් සාදන ලද උණ්ඩ 08ක් සහ කුඩා ඊයම් බෝල 49ක් පොලීසිය භාරයට ගෙන ඇත. සැකකරු පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35153", "Category": null, "Parent URL": null}