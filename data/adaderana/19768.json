{"Source": "Adaderana", "Timestamp": "November 3, 2011 04:23 pm", "Headline": "දුරකථනයෙන් කප්පම් ඉල්ලූ සැකකරු ඇප මත මුදාහැරෙයි", "News Content": "කොස්ගම ප්‍රදේශයේ පදිංචිකරුවෙකුට දුරකථනයෙන් තර්ජනය කළ පුද්ගලයෙකු ඇප මත මුදාහැරීමට අවිස්සාවේල්ල මහේස්ත්‍රාත් අධිකරණය නියෝග කර තිබේ. අදාළ පුද්ගලයා දුරකථනයෙන් රුපියල් 50,000 ක කප්පම් මුදලක් ඉල්ලා ඇති බව අනාවරණ වී ඇත. පැමිණිලිකරුට දුරකථන ඇමතුම් ලබාගත් අංකය ඔස්සේ සිදුකළ විමර්ශනයකින් අනතුරුව අදාළ සැකකරු අත්අඩංගුවට ගෙන තිබේ. සැකකරු අධිකරණයට ඉදිරිපත් කිරීමෙන් අනතුරුව ඔහු ඇප මත මුදාහැරීමට අවිස්සාවේල්ල මහේස්ත්‍රාත් අධිකරණය නි‍යෝග කර ඇත.", "URL": "https://sinhala.adaderana.lk/news.php?nid=19768", "Category": null, "Parent URL": null}