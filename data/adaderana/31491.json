{"Source": "Adaderana", "Timestamp": "February 10, 2013 08:17 am", "Headline": "සිසුවා දැදුරු ඔයෙන් අවසන් ගමන්යයි", "News Content": "දැදුරුඔයේ දියනෑමට ගිය 13 හැවිරිදි පාසල් ශිෂ්‍යයෙකු දියේ ගිළී මියගොස් තිබේ. හලාවත, වෙහෙරකැලේ වෙහෙරගොඩ ප්‍රදේශයේ දී දැදුරුඔයේ දියනාමින් සිටියදී ඊයේ මෙම අනතුර සිදුව ඇති බව පොලීසිය පැවසුවේය. මියගොස් ඇත්තේ බංගදෙණිය මහවිද්‍යාලයේ 9 ශ්‍රේණියේ ඉගෙනුම ලබමින් සිටි සිසුවෙකි. මේ අතර බුත්තල, ඇලකණ්ඩිය ප්‍රදේශයේදී ගසක් කපමින් සිටියදී අනතුරට ලක්වීමෙන් පුද්ගලයින් දෙදෙනෙකු මියගොස් තිබේ. මියගිය පුද්ගලයින් වැල්ලවාය වෙහෙරයාය සහ කුහුරන්පොළ ප්‍රදේශවල පදිංචිකරුවන් බව පොලීසිය පැවසුවේය.", "URL": "https://sinhala.adaderana.lk/news.php?nid=31491", "Category": null, "Parent URL": null}