{"Source": "Adaderana", "Timestamp": "September 30, 2012 11:23 am", "Headline": "තවත් පොලිස් ලොක්කන් 2ට ස්ථාන මාරු", "News Content": "වහාම ක‍්‍රියාත්මක වන පරිදි ජ්‍යෙෂ්ඨ නියෝජ්‍ය පොලිස්පතිවරුන් දෙදෙනෙකුට ස්ථාන මාරුවීම් ලබාදී තිබේ. දකුණු පළාත භාර ජ්‍යෙෂ්ඨ නියෝජ්‍ය පොලිස්පති ලලිත් ජයසිංහ මහතා සබරගමු පළාතට මාරු කර ඇති බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ඒ අනුව සබරගමුව පළාත භාරව සිටි සී.ඩි.වික‍්‍රමරත්න මහතා දකුණු පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස මාරු කර යවා තිබේ. හෙට (01) සිට ක‍්‍රියාත්මක වන පරිදි අදාළ ස්ථාන මාරුවීම් ක‍්‍රියාත්මක බව අජිත් රෝහණ මහතා සඳහන් කළේය. මේ අතර පොලිස් ක්ෂේත‍්‍ර බලකා මූලස්ථානයේ සිටි පොලිස් අධිකාරී සිරිසෝම මහතා දක්ෂිණ අධිවේගී මාර්ගයේ ප‍්‍රධානියා ලෙස ද පත් කර තිබේ.", "URL": "https://sinhala.adaderana.lk/news.php?nid=27876", "Category": null, "Parent URL": null}