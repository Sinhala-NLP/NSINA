{"Source": "Adaderana", "Timestamp": "December 31, 2016 01:17 pm", "Headline": " බෑං කී මුන්ගේ ධූර කාලය අදින් අවසන්", "News Content": "එක්සත් ජාතීන්ගේ මහ ලේකම් බෑං කී මූන් මහතා සිය කාර්යය මණ්ඩලයට සමු දී තිබේ. ඊයේ(30) දිනයේ අදාළ උත්සවය පැවැති බව විදෙස් මාධ්‍ය වාර්තා කළේය.එක්සත් ජාතීන්ගේ මහ ලේකම් බෑං කී මුන් මහතාගේ ධූර කාලය අද(31) මධ්‍යම රාත්‍රියෙන් අවසන් වෙයි.ඒ අනුව පෘතුගාලයේ හිටපු අග්‍රාමාත්‍යවරයෙකු වන ඇන්ටෝනියෝ ගුටේරෙස් හෙට(01) දිනයේ සිට එක්සත් ජාතීන්ගේ මහ ලේකම් ධූරයේ කටයුතු කරනු ලබයි.බෑං කී මූන් මහතා සිය අවසන් උත්සවයේදී සිනාමුසු මුහුණින් යුතුව සඳහන් කර ඇත්තේ අමෙරිකානු ජනතාව අලුත් අවුරුද්දේ සතුට බුක්තිවිදින අතරතුර තමන්ට ධූරය අහිමි වන බවයි.", "URL": "https://sinhala.adaderana.lk/news.php?nid=67545", "Category": null, "Parent URL": null}