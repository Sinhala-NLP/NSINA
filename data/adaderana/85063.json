{"Source": "Adaderana", "Timestamp": "March 2, 2018 11:14 am", "Headline": "සද්ද කරලා නඩු නවත්තන අය පලවා හැරීමට පියවර ", "News Content": "යාපනය නගරයේ රජයේ ආයතනවලට මේ දිනවල කඩා වැදී සිටින වඳුරු රංචුවක් නිසා ජනතාවත් එම ආයතනවල නිලධාරීනුත් දැඩි ලෙස පීඩාවට පත්ව සිටින බව අද දෙරණ වාර්තාකරු පවසයි. වඳුරු රංචුවෙන් වැඩිම පීඩාවක් සිදුවන්නේ යාපනය දිසාපති කාර්යාලය හා ඒ අවට ඇති සෙසු රජයේ කාර්යාලවලට බව පවසන යාපනයේ වැසියෝ මෙම වඳුරු රංචුව පලවා හරින ලෙස රජයේ උසස් නිලධාරීන් වනජීවී නිලධාරීන්ට දැණුම් දී ඇතත් එම නිලධාරීන්ට වඳුරු රංචුව පලවා හැරීමට නොහැකි වී තිබේ. යාපනය දිසා අධිකරණයේ නඩු විභාග වෙමින් තිබූ අතරතුර පසුගිය සතියේ එක් දිනක මෙම වඳුරු රංචුව අධිකරණයේ වහල මතට වී ශබ්ද කිරීම නිසා නඩු විමසීම නතර කොට වඳුරන් පලවා හැරීමට සිදුව තිබේ.", "URL": "https://sinhala.adaderana.lk/news.php?nid=85063", "Category": null, "Parent URL": null}