{"Source": "Adaderana", "Timestamp": "January 31, 2019 03:29 pm", "Headline": "වෙනිසියුලානු ජනපති ධුරයෙන් පහ කිරීමට විපක්ෂ නායක හමුදා සහාය පතයි", "News Content": "වෙනිසියුලානු ජනාධිපති නිකොලොස් මදුරෝ ධුරයෙන් පහ කිරීම සම්බන්ධයෙන් වෙනිසියුලානු විපක්ෂ නායක ජුවාන් ගුවයිඩෝ එරට හමුදාව සමඟ සාකච්ඡා පවත්වා ඇත් බව විදෙස් මාධ්‍ය සඳහන් කරයි. නිකොලොස් මදුරෝ ධුරයෙන් පහ කිරීම සඳහා සහාය ලබා ගැනීමට තමා හමුදා ප්‍රධානීන් සමඟ රහසිගත සාකච්ඡා පැවැත්වූ බව වෙනිසියුලානු විපක්ෂනායකවරයා ප්‍රකාශ කර ඇත. තමා වෙනිසියුලාවේ අන්තර්වාර ජනාධිපතිවරයා බවට විපක්ෂනායක ජුවාන් ගුවයිඩෝ පසුගියදා ප්‍රකාශයට පත් කළ අතර එම තීරණයට අමෙරිකාව සහ ලතින් අමෙරිකානු රටවල් කිහිපයක්ම සහය පල කර තිබුණි. කෙසේවෙතත් රුසියාව, චීනය ඇතුලු ප්‍රබල රටවල් කිහිපයක් නිකොලොස් මදුරෝට සහය පළ කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=103442", "Category": null, "Parent URL": null}