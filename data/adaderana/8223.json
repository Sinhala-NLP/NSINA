{"Source": "Adaderana", "Timestamp": "May 6, 2010 03:28 pm", "Headline": "සහනාධාර පොහොර විකිණූ තැනක් වටලයි", "News Content": "සහනාධාර පොහොර එකතුකර විකිණීම් සිදුකළ ස්ථානයක් වැටලීම‍ට කඹුරුපිටිය පොලිසිය සමත්ව තිබේ. ඊ‍යේ පස්වරුවේ සිදුකරන ලද මෙම වැටලීමේ දී සැකකරුවන් දෙදෙනකු අත්අඩංගුවට ගැනීමට හැකිවූ බව පොලිසිය පවසයි. අදාළ ස්ථානයේ තිබී කිලෝග්‍රෑම් 50 පොහොර මිටි 15ක්, කිලෝග්‍රෑම් 38 පොහොර මිටි 1ක්, කිලෝග්‍රෑම් 50 ටී. එස්. බී. මඩපොහොර මිටි 5ක්, කිලෝග්‍රෑම් 46 ටී.එස්.බී. පොහොර මිටි 1ක්, කිලෝග්‍රෑම් 50 එම්.ඕ.පී. රතු කුඩු පොහොර මිටි 3 ක් සහ පොහොර ප්‍රවාහනය සඳහා යොදාගන්නා ලද අත්ට්‍රැක්ටරයක් ද සොයාගෙන ඇති බව සඳහන්ය. අත්අඩංගුවට ගත් සැකකරුවන් කඹුරුපිටිය, ගතාර ප්‍රදේශයේ පදිංචිකරුවන් බව පොලිසිය පවසයි.", "URL": "https://sinhala.adaderana.lk/news.php?nid=8223", "Category": null, "Parent URL": null}