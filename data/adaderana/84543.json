{"Source": "Adaderana", "Timestamp": "February 19, 2018 06:30 pm", "Headline": " වත්මන් දේශපාලන අර්බුදය එජාපයේ ප්‍රතිපත්ති ගැන ගැටළුවක් ", "News Content": "වත්මන් දේශපාලන අර්බුදය පුද්ගලයෙකු පිළිබඳ ගැටළුවක් නොව එක්සත් ජාතික පක්ෂයේ ප්‍රතිපත්ති පිළිබඳ ගැටළුවක් බව ශ්‍රී ලංකා පොදුජන පෙරමුණේ සභාපති මාහාචාර්ය ජී.එල් පිරිස් මහතා පවසයි. අද (19) කොළඹ කැඳවා තිබූ මාධ්‍ය හමුවකට එක්වෙමින් ඒ මහතා මෙම අදහස් පළ කළේය. මේ අතර ජනාධිපතිවරයාට අග්‍රමාත්‍යවරයා එම ධූරයෙන් ඉවත් කළ නොහැකි බව එක්සත් ජාතික පක්ෂ විශ්වවිද්‍යාල ආචාර්යවරුන්ගේ සංගමය පවසයි. අද කෙළඹ පැවැති මාධ්‍ය හමුවකට එක්වෙමින් එම සංගමයේ සාමාජික මහාචාර්ය එම්.ඕ.ඒ ද සොයිසා මහතා මෙම අදහස් පළ කළේය. මේ අතර මව්බිම සුරැකීමේ සංවිධානය අද කොළඹ කැඳවා තිබූ මාධ්‍ය හමුවකට එක්වෙමින් අදහස් දැක්වූ එහි සභාපති පූජ්‍ය මුරුත්තෙට්ටුවේ ආනන්ද හිමි සඳහන් කළේ රට අරාජිකවීමට ඉඩ නොතබා අවශ්‍ය තීරණ ගන්නා ලෙස ජනාධිපතිවරයාගෙන් ඉල්ලීමක් කරන බවයි.", "URL": "https://sinhala.adaderana.lk/news.php?nid=84543", "Category": null, "Parent URL": null}