{"Source": "Adaderana", "Timestamp": "April 26, 2016 10:08 am", "Headline": "රැඳවියන් 83කට ජීවිතාන්තය දක්වා සිරදඞුවම් ", "News Content": "මරණ දඞුවම නියම වී සිටින රැඳවියන් 83 දෙනෙකුට ජීවිතාන්තය දක්වා සිරදඞුවම් ලබාදීමට ජනාධිපතිවරයාගේ අනුමැතිය හිමි වී තිබේ.බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා ප්‍රකාශ කළේ අධිකරණ අමාත්‍යාංශයේ ප්‍රධානත්වයෙන් පත්කර තිබු විශේෂ කමිටුවක් විසින් ලබාදුන් නිර්දේශවලට අනුව මෙම අනුමැතිය හිමි වී ඇති බවයි.මරණ දඞුවම නියම වී සිටින 450කට අධික රැඳවියන් පිළිබඳව සිදුකළ විමර්ශනවලින් අනතුරුව අදාළ කමිටුව මෙම නිර්දේශ ඉදිරිපත් කර ඇති බව සඳහන්ය.අදාළ නිර්දේශවලට අනුව අධිකරණ අමාත්‍යාංශය විසින් මරණ දඞුවම නියම වී සිටින රැඳවියන් 83 දෙනෙකුගේ දඞුවම ජීවිතාන්තය දක්වා සිරදඞුවමක් බවට ලිහිල් කිරීමේ යෝජනාව ජනාධිපතිවරයා වෙත ඉදිරිපත් කර තිබුණි. ඒ අනුව ඊට ජනාධිපති මෛත්‍රීපාල සිරිසේන මහතාගේ අනුමැතිය හිමිවී ඇති බව බන්ධනාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=59506", "Category": null, "Parent URL": null}