{"Source": "Adaderana", "Timestamp": "February 20, 2017 05:28 pm", "Headline": " කීත් නොයාර් පැහැර ගත් සැකකරුවන්ගේ සේවය අත්හිටුවයි!", "News Content": "මාධ්‍යවේදී කීත් නොයාර් මහතාට පහරදීමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටින හමුදා නිලධාරීන් 05 දෙනාගේ සේවය අත්හිටුවා තිබේ.2008 වසරේ සිදු වූ අදාළ පහරදීමේ සිද්ධිය සම්බන්ධයෙන් මේජර්වරයෙකු, බළලත් නිලධාරියෙකු, සැරයන්වරුන් දෙදෙනෙකු සහ කෝප්‍රල් වරයෙකුගේ වැඩ තහනම් කිරීමට තීරණය කර ඇති බව යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා ප්‍රකාශ කළේය.යුද හමුදාපතිවරයාගේ නියෝගයක් මත අද සිට එම තහනම ක්‍රියාත්මක බව හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=69889", "Category": null, "Parent URL": null}