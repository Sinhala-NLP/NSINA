{"Source": "Adaderana", "Timestamp": "September 16, 2016 09:54 am", "Headline": "  අද දෙරණ ශ්‍රී ලංකන් ඔෆ් ද ඉයර් 23දා", "News Content": "ශ්‍රී ලංකා නාමයට සුවිශේෂී කීර්තියක් එක් කරමින් සිය වගකීම් සම්භාරය නොපිරිහෙලා ඉටු කළ විශිෂ්ඨ ශ්‍රී ලාංකිකයින් ඇගයෙන ‘‘අද දෙරණ ශ්‍රී ලංකන් ඔෆ් ද ඉයර්‘‘ සම්මාන ප්‍රදානෝත්සවය සැප්තැම්බර් මස 23 වන දින පැවැත්වෙයි.කොළඹ හිල්ටන් හෝටලයේදී පැවැත්වෙන මෙම සම්මාන ප්‍රදානයේදී ක්ෂේත්‍ර 13ක ශ්‍රී ලාංකේය සළකුණ තැබූ විශිෂ්ඨයින් සම්මානයට පාත්‍ර වනු ඇත.ක්‍රීඩා ක්ෂේත්‍රයේ විශිෂ්ඨ ශ්‍රී ලාංකිකයා, විනෝදාස්වාදන ක්ෂ්‍රේතයේ විශිෂ්ඨ ශ්‍රී ලාංකිකයා, අන්තර්ජාතික විනෝදාස්වාදන ක්ෂේත්‍රය ජයගත් විශිෂ්ඨ ශ්‍රී ලාංකිකයා, විශිෂ්ඨ ශ්‍රී ලාංකික ව්‍යවසායකයා, අන්තර්ජාතික ව්‍යාපාරික ක්ෂේත්‍රය ජයගත් විශිෂ්ඨ ශ්‍රී ලාංකික ව්‍යාපාරිකයා, අන්තර්ජාතික විද්‍යා ක්ෂේත්‍රය, ජයගත් විශිෂ්ඨ ශ්‍රී ලාංකික විද්‍යාඥයා, විශිෂ්ඨ ශ්‍රී ලාකේය සළකුණ, අනභිනන්දිත වීරත්වය උදෙසා හිමි සම්මානය, ශ්‍රී ලාංකික වීරත්වය උදෙසා හිමි සම්මානය, විශිෂ්ඨ මහජන සේවකයා සහ විශේෂ ගෞරව සම්මාන මෙහිදී පිරිනැමීමට නියමිතව තිබේ.මීට අමතරව ජනවිරාජ සම්මානය මෙරට ජනප්‍රිය ශ්‍රී ලාංකිකයාට හිමි වන අතර එහි සුදුස්සා ජනතාවගේ එස්.එම්.එස් මනාපයෙන් තෝරාගැනීමට නියමිතය.", "URL": "https://sinhala.adaderana.lk/news.php?nid=64125", "Category": null, "Parent URL": null}