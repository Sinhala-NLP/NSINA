{"Source": "Adaderana", "Timestamp": "August 5, 2019 06:58 pm", "Headline": "එජාපයේ පාක්ෂිකයෝ දැන් නයා නැති අහිකුණ්ඨකයා වගෙයි-රෝහිත", "News Content": "මුස්ලිම් සහ දමිල ජනතාව වෙනුවෙන් වත්මන් ආණ්ඩුවෙන් කිසිවක් බලාපොරොත්තු නොවන බව පාස්කු ප්‍රහාරයෙන් පසු එම නායකයින්, විපක්ෂ නායක මහින්ද රාජපක්ෂ මහතා වෙත දැනුම් දුන්බව ශ්‍රි ලංකා පොදුජන පෙරමුණේ සභාපති මහාචාර්ය ජී.එල්.පීරිස් මහතා පවසයි. අද කොළඹ පැවති මාධ්‍ය හමුවකදි ඒ මහතා මේ බව පැවසීය. එමෙන්ම ඒ මහතා ප්‍රකාශ කළේ එඩිතර ශක්තිමත් නායකයෙකුගේ රැකවරණය මුළු රටම අපේක්ෂා කරන බවයි. මහින්ද රාජපක්ෂ මහතා ශ්‍රි ලංකා පොදුජන පෙරමුණේ නායකත්වය ලබා ගතහොත් විපක්ෂ නායක ධුරය සහ මන්ත්‍රි ධුරය සම්බන්ධයෙන් ඉදිරිපත් වන නීතිමය අභියෝග වලට මුහුණ දීමට සුදානම් බවද මහාචාර්ය ජී.එල් පීරිස් මහතා වැඩි දුරටත් අදහස් දැක්වීය ප්‍රකාශ කළේය. මේ අතර, එහිද අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා පැවුවේ එක්සත් ජාතික පක්ෂයේ අභ්‍යන්තර අර්බුද හේතුවෙන් අද වනවිට එහි පාක්ෂිකයින්ගේ බලාපොරොත්තු සුන්වී ඇති බවයි. ගමේ ඉන්න එක්සත් ජාතික පක්ෂ පාක්ෂිකයින් මේ වන විට සිටින්නේ නයා නැති අහිකුණ්ඨකයා ලෙස බවත් මන්ත්‍රීවරයා එහිදි පැවසීය. ජනතා විමුක්ති පෙරමුණේ ක්‍රියාකලාපය සම්බන්ධයෙන් මන්ත්‍රීවරයා එහිදි අදහස් පළ කළේය.", "URL": "https://sinhala.adaderana.lk/news.php?nid=115821", "Category": null, "Parent URL": null}