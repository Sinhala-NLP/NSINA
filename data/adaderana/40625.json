{"Source": "Adaderana", "Timestamp": "January 25, 2014 08:42 am", "Headline": "ඩුබායි වලින් ගෙනා කෝටි 5ක රන් රේගුවේ!", "News Content": "රුපියල් කෝටි 5ක් පමණ වටිනා කිලෝ 10ක් බරැති රන් බිස්කට් 10ක් ඩුබායි සිට මෙරටට රැගෙන ආ ශ්‍රී ලාංකිකයෙකු කටුනායක රේගුව විසින් අත්අඩංගුවට ගෙන තිබේ. නිල් පැහැති පටිවලින් ඔතා සිය ගමන් මල්ලේ සඟවාගෙන පැමිණි 54 හැවිරිදි ලාංකිකයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. මේ අතර නීති විරෝධී ලෙස රත්‍රං තොගයක් මෙරටින් රැගෙන යාමට උත්සාහ කළ මවක සහ දියණියක ගුවන්තොටුපළ රේගුව විසින් අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණි මහතා පැවසුවේ රන් ආභරණ 20 ක් ඔවුන් සතුව තිබී සොයා ගත් බවයි. එම රන් ආභරණ රිදී ආලේප කර තිබු බව සඳහන්ය. ගමන්මලු 04ක සඟවාගෙන මෙම රත්‍රං රටින් පිට කිරීමට උත්සාහ දරා ඇත. එහි බර ග්‍රෑම් 1035 ක් වන අතර වටිනාකම රුපියල් පනස් දෙලක්ෂ 75,000 ක් වන බවට ගණන් බලා තිබේ. එක් ආරණයකට රුපියල් 25,000 ක දඩයකට යටත්ව 57 හැවිරිදි මව සහ 20 හැවිරිදි දියණිය මුදාහැර ඇති බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය.", "URL": "https://sinhala.adaderana.lk/news.php?nid=40625", "Category": null, "Parent URL": null}