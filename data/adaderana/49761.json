{"Source": "Adaderana", "Timestamp": "March 5, 2015 04:58 pm", "Headline": "ගාලු කොටුවේ බොට්ටුවක් පෙරළී සිසුවෙක් අතුරුදන්", "News Content": "ගාල්ල, කොටුව මුහුදේ දියනෑමට ගිය පාසල් සිසු‍වෙකු දියේ ගිළී අතුරුදන්ව තිබේ. එම සිසුවා තවත් පාසල් සිසුන් 06 දෙනෙකු සමග අබලන් වූ බෝට්ටුවක නැඟී දියඹට ගොස් ඇත.එම බෝට්ටුව ගල් පරයක වැදී පෙරළීමෙන් සිසුන් 06 දෙනා මුහුදට වැටී ඇති අතර එහිදී සිසුන් 05 දෙනෙකු දිවි බේරාගෙන තිබේ.අනෙක් සිසුවා අතුරුදන්ව ඇති අතර ඔහු 17 හැවිරිදි අක්මීමණ ප්‍රදේශයේ පදිංචි අයෙකු බව වාර්තා වේ.නාවික හමුදා නිලධාරීන් සහ ගාල්ල පොලිසිය එක්ව අතුරුදන්වූ සිසුවා සෙවීමේ කටයුතු මේවන විටත් සිදුකරමින් පවතින බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=49761", "Category": null, "Parent URL": null}