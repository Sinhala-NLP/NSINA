{"Source": "Adaderana", "Timestamp": "December 5, 2015 05:57 pm", "Headline": "නාලක ගොඩහේවා FCID නොයයි ", "News Content": "විනිමය හා සුරැකුම්පත් කොමිසන් සභාවේ හිටපු සභාපතිවරයෙකු වූ ආචාර්ය නාලක ගොඩහේවා මහතා අද(05) දිනයේ පොලිස් මූල්‍ය අපරාධ කොට්ඨාසයට පැමිණිමට නොහැකි බව දන්වා තිබේ.අද පෙරවරු 09 ට හිටපු සභාපතිවරයාට පොලිස් මූල්‍ය අපරාධ කොට්ඨාසයට පැමිණෙන ලෙස දැනුම්දී තිබුණි.කෙසේ වෙතත් ඔහුට අද දිනයේ මූල්‍ය අපරාධ කොට්ඨාසයට පැමිණිමට නොහැකි බව දන්වා තිබූ බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.ඒ අනුව ලබන සතියේදී ඔහු මූල්‍ය අපරාධ කොට්ඨාසය වෙත පැමිණෙන බව දැනුම් දුන් බව ද පොලිස් මාධ්‍ය ප්‍රකාශකවරයා සඳහන් කළේය.එහෙත් ඔහුට යළි පැමිණිය යුතු දිනය සම්බන්ධයෙන් මේ දක්වා දැනුවත් කිරිමක් සිදු කර නොමැති බව පොලිස් මාධ්‍ය ප්‍රකාශකවරයා සඳහන් කළේය.විනිමය හා සුරැකුම්පත් කොමිසන් සභාවේ සිදු වූ බව කියන මූල්‍ය අක්‍රමිකතාවක් සම්බන්ධයෙන් ප්‍රකාශයක් සටහන් කර ගැනිම සඳහා ඔහුට අපරාධ කොට්ඨාසය හමුවේ පෙනී සිටින ලෙස මිට පෙර දැනුම්දී තිබුණි.", "URL": "https://sinhala.adaderana.lk/news.php?nid=55537", "Category": null, "Parent URL": null}