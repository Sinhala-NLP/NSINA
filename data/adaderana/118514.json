{"Source": "Adaderana", "Timestamp": "September 7, 2019 01:20 pm", "Headline": "ආබාධිත රණවිරුවන් වෙනුවෙන් කමල් ගුණරත්නගෙන් ඉල්ලීමක්", "News Content": "ආබාධිත රණවිරුවන් වෙනුවෙන්, ඔවුන්ගේ ජීවිත කාලය පුරාම සිය වැටුප ලබා දෙන ලෙස ඉදිරි රජයකින් ඉල්ලීමක් කිරීමට බලාපොරොත්තු වන බව මේජර් ජෙනරල් කමල් ගුණරත්න මහතා පවසයි. කමල් ගුණරත්න මහතා විසින් රචනා කළ උත්තර දේවි කෘතිය එළිදැක්වීමේ අවස්ථාවේදී පැමිණ සිටි පිරිස අමතමින් ඔහු මේ බව සඳහන් කළේය. එහිදී වැඩිදුරටත් අදහස් දක්වමින් ඒ මහතා ප්‍රකාශ කළේ රටේ ආර්ථිකය දියුණු කිරීම, ජනතාවට ගෞරවයෙන් ජීවත් විය හැකි පරිසරයක් නිර්මාණය කිරීම, ආබාධිත සෙබළුන්ට මරණය තෙක් වැටුප් ලබා දීම තමන් ඉදිරියේ දී බිහිවන රජයකින් බලාපොරෙත්තු වන බවයි. මේජර් ජෙනරල් කමල් ගුණරත්න මහතා විසින් රචිත උත්තර දේවි ග්‍රන්ථය එළිදැක්වීමේ උත්සවය ඊයේ කොළඹ බිෂොප් විද්‍යාලයීය ශ්‍රවණාගාරයේදි පැවැත්වුණි. එහි ප්‍රධාන ආරාධිතයින් වුයේ විපක්ෂ නායක මහින්ද රාජපක්ෂ හා ජනාධිපතිධූර අපේක්ෂක ගෝඨාභය රාජපක්ෂ යන මහත්වරුන්.", "URL": "https://sinhala.adaderana.lk/news.php?nid=118514", "Category": null, "Parent URL": null}