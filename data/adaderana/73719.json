{"Source": "Adaderana", "Timestamp": "May 29, 2017 05:20 pm", "Headline": "ගුවන් සෙබළාට ජනපති අවසන් ගෞරව දක්වයි", "News Content": "ගං වතුරෙන් විපතට පත් වූ පිරිස් මුදවා ගැනිමේ කටයුතුවල නිරත වෙමින් සිටියදී ජිවිතක්ෂයට පත් වූ ගුවන් හමුදා නිළධාරි වයි.එම්.එස්.යාපාරත්න මහතාගේ දේහයට ජනාධිපති මෛත්‍රීපාල සිරිසේන මහතා අවසන් ගෞරව දක්වා තිබේ. දේහය තැන්පත් කර ඇති ගම්පහ, කොටුගොඩ පිහිටි නිවසට ගිය ජනාධිපතිවරයා දේහයට අවසන් ගෞරව දැක්වූ බව ජනාධිපති මාධ්‍ය අංශය සඳහන් කළේය. එහිදී ගුවන් හමුදා නිළධාරි වයි.එම්.එස්. යාපාරත්න මහතාගේ ඥාතීන් වෙත ජනාධිපතිවරයා සංවේගය පළ කර තිබේ. පසුගිය 26 වනදා ගාල්ල නෙළුව ප්‍රදේශයේදී විපතට පත් වූවන් මුදාගැනිමේ මෙහෙයුමක් අතරතුර සිදු වූ අනතුරකින් වයි.එම්.එස්. යාපාරත්න මහතා ජිවිතක්ෂයට පත් විය.", "URL": "https://sinhala.adaderana.lk/news.php?nid=73719", "Category": null, "Parent URL": null}