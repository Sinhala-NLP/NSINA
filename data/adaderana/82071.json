{"Source": "Adaderana", "Timestamp": "December 25, 2017 05:29 pm", "Headline": " පැහැරගත් මුස්ලිම් විනිසුරුවරයෙකු ඝාතනය කරලා", "News Content": "නැගෙනහිර සෞදි අරාබියේදී මීට වසරකට පමණ පෙර පැහැරගැනීමට ලක්වුණු ෂියා මුස්ලිම් විනිසුරුවරයෙකු ඝාතනය කර ඇති බවට සෞදි රාජ්‍ය ප්‍රවෘත්ති ඒජන්සිය පවසයි. පැහැරගත් පුද්ගලයින් විසින් ඔහු ඝාතනය කර ඇති අතර විනිසුරුවරයාගේ සිරුර සෞදි අරාබියේ අවාමියා ප්‍රදේශයේ තිබී සොයාගෙන තිබේ. ෂෙයික් මොහොමඩ් අල් ජිරානි නම් එම විනිසුරුවරයා පසුගිය දෙසැම්බර් මාසයේදී ඔහුගේ නිවස ඉදිරිපිටදී පැහැරගැනීමට ලක් වුණි. පැහැර ගැනීම සිදු කළ පුද්ගලයින්ගෙන් එක් අයෙකු ආරක්ෂක අංශ ප්‍රහාරයකට ලක්ව මියගොස් ඇති අතර තවත් අයෙකු අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=82071", "Category": null, "Parent URL": null}