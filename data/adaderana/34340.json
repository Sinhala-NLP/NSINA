{"Source": "Adaderana", "Timestamp": "May 24, 2013 10:08 am", "Headline": "ආපන ශාලාවේ ගෑස් කාන්දුවෙන් 4ක් රෝහලේ", "News Content": "කුට්ටිගල, තුංකම ප්‍රදේශයේ ආපන ශාලාවක ඇතිවූ ගින්නකින් පුද්ගලයින් සිව්දෙදෙකු පිළිස්සුම් තුවාල ලබා තිබේ. ආපන ශාලාවේ භාවිත කරන ගෑස් සිලින්ඩරයක ඇතිවූ ගෑස් කාන්දුවීමක් හේතුවෙන් මෙම ගින්න හටගෙන ඇති බව පොලීසිය සඳහන් කළේය. කාන්තාවන් දෙදෙනෙකු සහ පිරිමි පුද්ගලයින් දෙදෙනෙකු මෙලෙස පිළිස්සුම් තුවාල ලබා ඇති අතර ඔවුන් ප්‍රතිකාර සඳහා ඇඹිලිපිටිය රෝහලට ඇතුළත් කර ඇති බව සඳහන්ය. සිද්ධිය සම්බන්ධයෙන් කුට්ටිගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34340", "Category": null, "Parent URL": null}