{"Source": "Adaderana", "Timestamp": "March 1, 2010 08:21 am", "Headline": "එෆ්.එම්.දෙරණින් ලෝක වාර්තාවක්", "News Content": "ලෝක ඉතිහාසයේ ගුවන් විදුලි මාධ්‍ය තුළ මෙතෙක් සිදු නොවු ලෝක වාර්තාගත ගීතමය වැඩසටහනක් එෆ්.එම්.දෙරණ නාලිකාවෙන් අද ආරම්භ කරන ලදී.. දශක ගණනක් තිස්සේ යළි යළිත් උපදිමින් මෙරට රසික සිත් සතන් පුබුදු වු අසහාය ගායක එච්.ආර්.ජෝතිපාලයන් ගායනා කළ ගීත පමණක් විසි හතර පැය පුරා විකාශය කිරීම මෙම වාර්තාවයි.. අද පෙරවරු 7ට ඇරඹි මෙම වැ‍ඩසටහන හෙට උදෑසන 7 දක්වා ක්‍රියාත්මක වේ. ගිනස් ලෝක වාර්තාවක් බවට පත්වන මෙම වැඩසටහන අධීක්ෂණය සඳහා ගිනස් කමිටුවේ නීරීක්ෂකයන් ද එෆ්.එම්.දෙරණ මැදිරියට පැමිණීමට නියමිතය. ශ්‍රි ලාංකේය ශ්‍රාවකයන්ට නවමු අත්දැකීමක් වු මෙම ලෝක වාර්තා ගත වැඩසටහන සමග එක්වන ලෙස එෆ්.එම්.දෙරණ ශ්‍රාවක ඔබට ඇරයුම් කර සිටියි.", "URL": "https://sinhala.adaderana.lk/news.php?nid=6999", "Category": null, "Parent URL": null}