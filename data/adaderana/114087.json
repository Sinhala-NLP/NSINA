{"Source": "Adaderana", "Timestamp": "July 14, 2019 07:51 am", "Headline": "මහින්දගේ ආණ්ඩුවක් බිහිවුණානම් පාස්කු ප්‍රහාරය වෙන්නේ නෑ", "News Content": "මහින්ද රාජපක්ෂ මහතාගේ නායකත්වය යටතේ ආණ්ඩුවක් බිහිවූවානම් පාස්කු ප්‍රහාරය වළක්වා ගැනීමට හැකි වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පවසයි. හෝමාගම පැවති වැඩසටහනකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. මහින්ද රාජපක්ෂ මහතාගේ ප්‍රධානත්වයෙන් ආණ්ඩුවක් පිහිටුවා පළවෙනි ආරක්ෂක කමිටු රැස්වීමේ දී සහරාන් ඇතුළු අන්තවාදී කණ්ඩායම්වල නම් ලබා දුන්නේනම් පාස්කු ප්‍රහාරයක් එල්ල නොවෙන බව ඒ මහතා වැඩි දුරටත් පැවසීය. එදා එක්සත් ජාතික පක්ෂය ආරක්ෂා කිරීමට ජනතා විමුක්ති පෙරමුණ ඉදිරිපත් වු බව පැහැදිලි සාක්ෂි සහිතව ඇති බවත් ඒ මහතා කියා සිටියේය.", "URL": "https://sinhala.adaderana.lk/news.php?nid=114087", "Category": null, "Parent URL": null}