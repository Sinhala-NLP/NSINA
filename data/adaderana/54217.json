{"Source": "Adaderana", "Timestamp": "October 2, 2015 01:12 pm", "Headline": " දරුවන්ගේ ආරක්ෂාව ආණ්ඩුවේ වගකීමක්", "News Content": "සේයා දැරිය ඇතුළු මෑත යුගයේ කුඩා දරු දැරියන් කිහිපදෙනෙකුට මුහුණදෙන්නට සිදුවුණු ඛේදජනක ඉරණම සම්බන්ධයෙන් තමා දැඩිව කනගාටුවට පත්වන බව විදුලි සංදේශ හා ඩිජිටල් යටිතල පහසුකම් අමාත්‍ය හරීන් ප්‍රනාන්දු මහතා පවසයි.එම අවාසනාවන්ත සිදුවීම් නිසා මව්පියන් සිය දරුවන්ගේ ආරක්ෂාව සම්බන්ධයෙන් කලබලයට පත්ව ඇති බව අමාත්‍ය්‍යවරයා පෙන්වා දුන්නේය.දරුවන් ආරක්ෂා කිරීම ආණ්ඩුවේ වගකීමක් බව අමාත්‍යවරයා කියා සිටියේ අද (02) කොළඹ පැවති මාධ්‍ය හමවුකදීය.දරුවන්ගේ ආරක්ෂාව තහවුරු කරනු වස් විශේෂ දුරකථනයක් වන් උපකරණයක් හඳුන්වාදීමට කටයුතු කරන බවත්, එමගින් මව්පියන්ට දරුවන් සිටින ස්ථානය ක්ෂණිකව හඳුනාගත හැකි බවත්,දරුවන්ට පොලීසිය හෝ වගකිව යුතු ආයතනයක් දැනුවක් කළ හැකි ක්‍රමවේදයක් සහිතව එය සකස් කරන බවත් ඔහු සඳහන් කළේය.දියුණුවන තාක්ෂණයත් සමග ලෝකයේ ඉදිරියට යා යුතු බවත්, ඒ අනුව මෙම නව උපකරණය ඉදිරි දින කිහිපය තුළ ප්‍රසිද්ධියට පත්කිරීමට කටයුතු කරන බවත් ප්‍රනාන්දු මහතා අවධාරණය කළේය.මෙම තාක්ෂණය සාමාන්‍ය ජනයාට භාවිතා කළ හැකි පරිදි අවම මිලකට ලබා ගත හැකිදැයි මාධ්‍යවේදියෙකු විසින් විමසන ලද ප්‍රශ්නයකට ප්‍රතිචාර දක්වමින් අමාත්‍යවරයා කියා සිටියේ ලෝකයේ අඩුම දුරකථන ගාස්තු පවතින්නේ ලංකාවේ බැවින් දරුවන්ගේ ආරක්ෂාව ගැන පළමු තැනදී කටයුතු කරන මව්පියන් මේ වෙනුවෙන් සුළු මුදලක් වෙන්කිරීමට පසුබට නොවනු ඇති බවයි.එසේම ඉදිරියේදී තොරතුරු තාක්ෂණ නියෝජිත ආයතනය හා එක්ව උප්පැන්න, විවාහ හා මරණ සහතික ආදිය නිවසේ සිටම නිවසට ලබාගත හැකි පරිදි ක්‍රමවේදයක් සකසන බවද අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54217", "Category": null, "Parent URL": null}