{"Source": "Adaderana", "Timestamp": "September 19, 2018 12:39 pm", "Headline": "පොලිස්පතිගේ හැසිරීමට එරෙහිව පියවරක්?", "News Content": "පොලිස්පති වරයාගේ හැසිරී ම සහ ක්‍රියා කලාපය සම්බන්ධයෙන්ද ඉදිරියෙදි යම් කිසි පියවරක් ගත හැකි බව කැබිනට් ප්‍රකාශක අමාත්‍ය රාජිත සේනාරත්න මහතා පවසයි. අද (19) ප්‍රවෘත්ති දෙපාර්තමේන්තුවේ පැවති කැබිනට් තීරණ දැණුම් දීමේ මාධ්‍ය හමුවෙදි මාධ්‍යෙව්දියෙකු නැගු ප්‍රශ්නයකට පිළිතුරු ලබා දෙමින් අමාත්‍යවරයා මේ බව පැවසීය. ජනාධිපති ඝාතනය කිරි සඳහා නියෝජ්‍ය පොලිස්පති නාලක ද සිල්වා මහතා කුමන්ත්‍රණය කළ බවට නිකුත් වු හඬ පටය සම්බන්ධයෙන්ද මෙහිදි මාධ්‍යෙව්දින් ප්‍රශ්න කිරිම් සිදු කළේය. යම් කිසි චෝදනාවක් කළ පමනින් රාජ්‍ය සේවකයෙකුට එරේහිව නීතිමය පියවර ගැනිමට නොහැකි බවත් සාක්ෂි විමසමින් එය නීතිමය ක්‍රියාවලියක් ඔස්සේ සිදු කළ යුතු බවත් අමාත්‍යවරයා පැවසීය. කෙසේ වෙතත් අදාල හඬ පටය තමන්ගේ නොවන බවට නියෝජ්‍ය පොලිස්පති නාලක ද සිල්වා මහතා විසින් ප්‍රතික්ෂේප කරන බවදත් ඒ සම්බන්ධයෙන් තොරතුරු අනාවරණය කළ දූෂණ විරෝධී බලකායේ මෙහෙයුම් අධ්‍යක්ෂක නාමල් කුමාර මහතා සම්බන්ධයෙන්ද කරුණු විමසිය යුතු බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96329", "Category": null, "Parent URL": null}