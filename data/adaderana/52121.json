{"Source": "Adaderana", "Timestamp": "June 19, 2015 05:22 pm", "Headline": "උතුරු මැද සභානායක යළි රිමාන්ඩ්", "News Content": "උතුරුමැද පළාත් සභාවේ සභානායක ආනන්ද සරත් කුමාර රත්නායක මහතා යළි රක්ෂිත බන්ධනාගාර ගත කර තිබේ.පළාත් සභාවේ විමධ්‍යගත අරමුදල් යොදාගනිමින් දිළිඳු ජනතාවට සෙවිලි තහඩු බෙදා දීමේදී රුපියල් ලක්ෂ 09ක පමණ මුදලක් සාවද්‍ය ලෙස පරිහරණය කිරීමේ චෝදනා මත ඔහු පසුගිය 12 වනදා අත්අඩංගුවට ගැනිණ.අධිකරණයට ඉදිරිපත්කළ සභානායක ආනන්ද සරත් කුමාර මහතා අද දිනය දක්වා රක්ෂිත බන්ධනාගාර ගත කර තිබුණි.අද යළි අදාළ නඩුව විභාගයට ගත් අවස්ථාවේ සභානායකවරයා වෙනුවෙන් පෙනී සිටි නීතීඥවරුන් ඔහුට ඇප ලබාදෙන ලෙස සිදුකළ ඉල්ලීම ප්‍රතික්ෂේප කළ ප්‍රධාන මහේස්ත්‍රාත් ශානක කලංසූරිය මහතා සැකකරු ජූලි 03 වනදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=52121", "Category": null, "Parent URL": null}