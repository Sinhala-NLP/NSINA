{"Source": "Adaderana", "Timestamp": "June 16, 2011 09:33 am", "Headline": "ඇ‍ෆ්ගනිස්ථාන බෝම්බ පිපිරීමකින් 7 දෙනෙක් මරුට", "News Content": "ඇ‍ෆ්ගනිස්ථානයේ සිදුවූ මරාගෙන මැරෙන බෝම්බ පිපිරීමකින් ‍පුද්ගලයින් 7 දෙනෙකු ජීවිතක්ෂයට පත්ව තිබේ. කාබුල් නුවරට ඊසාන දිගින් පිහිටි කපීසා ප්‍රාන්ත‍යේ මෙම පිපිරීම සිදුව ඇති බව එරට වාර්තා පෙන්වාදෙයි. මරාගෙන මැරෙන බෝම්බකරුවෙකු විසින් පුපුරණ ද්‍රව්‍ය රැගත් කාර් රථයක් මෙසේ පුපුරවා හැර ඇති බව ඇෆ්ගනිස්ථාන අභ්‍යන්තර කටයුතු අමාත්‍යාංශය සඳහන් කරයි. පළාත් භාර ආණ්ඩුකාරවරයාගේ කාර්යාලයට මීටර් 100 ක් පමණ දුරින් අදාළ පිපිරීම සිදුව ඇති අතර ඉන් ජීවිතක්ෂයට පත්ව ඇත්තේ සිවිල් වැසියන් පිරිසකි.", "URL": "https://sinhala.adaderana.lk/news.php?nid=16786", "Category": null, "Parent URL": null}