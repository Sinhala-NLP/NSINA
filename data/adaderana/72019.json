{"Source": "Adaderana", "Timestamp": "April 12, 2017 03:09 pm", "Headline": "හෙරොයින් සමඟ කතක් අත්අඩංගුවට", "News Content": "වැල්ලම්පිටිය, පුවක්ගහවත්ත ප්‍රදේශයේදී හෙරොයින් සමඟ කාන්තාවක් අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන්ට ලද තොරතුරක් මත සිදු කළ වැටලීමකදී සැකකාර කාන්තාව අත්අඩංගුවට ගෙන ඇති බව පොලිසිය පැවසුවේ ය. ඇය සතුව තිබි හෙරොයින් ග්‍රෑම් දෙකයි මිලි ග්‍රෑම් 50 ක් බස්නාහිර පළාත් දූෂණ මර්දන අංශය භාරයට ගෙන තිබේ. සැකකාර කාන්තාව කොලොන්නාව ප්‍රදේශයේ පදිංචි 51 හැවිරිදි අයෙක් බව සඳහන් වෙයි. සැකකාරිය වැඩිදුර විමර්ශන සඳහා කොළඹ අපරාධ කොට්ඨාශය වෙත භාර දී ඇති අතර ඇය අද මාලිඟාකන්ද මහේස්ත්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=72019", "Category": null, "Parent URL": null}