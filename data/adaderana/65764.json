{"Source": "Adaderana", "Timestamp": "November 6, 2016 01:19 pm", "Headline": " අතුරු ‍වෛද්‍ය ‍සේවා නිලධාරීන් වර්ජනයකට සැර‍සෙයි", "News Content": "ඉල්ලීම් කිහිපයක් මුල් කර ගනිමින් අතුරු වෛද්‍ය සේවාවේ ‍‍‍ශ්‍රේණි 03ක නිලධාරීන් ලබන 09 වන දින දීප ව්‍යාප්ත සං‍කේත වැඩ වර්ජනයක නිරතවීමට තීරණය කර ති‍බේ.මේ සඳහා මහජන සෞඛ්‍ය පරීක්ෂක, රසායනාගාර ශිල්පී සහ සෞඛ්‍ය කීට විද්‍යා යන අංශවල නිලධාරීන් එක් වන බවඅතුරු වෛද්‍ය සේවා ඒකාබද්ධ පෙරමුණේ මාධ්‍ය ප්‍රකාශක නජිත් සුමසේන මහතා සඳහන් කළේය.නියමිත පුහුණු පාඨමාලා සම්බන්ධයෙන් අතුරු වෛද්‍ය සේවාවේ හටගෙන ඇති අර්බුදයක් හේතුවෙන් මෙම වැඩවර්ජනය ක්‍රියාත්මක කරන බව ඔහු පැවසීය.", "URL": "https://sinhala.adaderana.lk/news.php?nid=65764", "Category": null, "Parent URL": null}