{"Source": "Adaderana", "Timestamp": "April 10, 2019 07:18 pm", "Headline": "පිපාසයයි අගහිඟකමයි මැද දුක් විදින අපේම මිනිසුන්", "News Content": "පවතින දැඩි නියං සහිත කාලගුණික තත්වයත් සමග පදියතලාව ප්‍රදේශයේ ගම්මාන දෙකක ජනතාව උග්‍ර ජල ගැටළුවකට මුහුණ පා සිටියි. අප වාර්තාකරු සදහන් කළේ, අද වන විට ඔවුන්ට බීමට පවා ජලය සොයාගැනීමට නොහැකි තත්ත්වයක් උදාවී ඇති බවයි. අම්පාර දිස්ත්‍රික්කයේ පදියතලාව නගරයේ කන්දබඩයාය හා ගල්ඔංචි ගම්මාන. මෙහි ජීවත් වන පවුල් 45ටම සියලු ජල අවශ්‍යතා සපුරාගැනීමට ඇත්තේ, එක් පොදු ළිඳක් පමණයි. මාස කිහිපයක් තිස්සේ පවතින වියළි කාලගුණයත් සමග ඔවුන්ගේ එකම ජල මූලාශ්‍රය මේ වන විට සිදී ගොස් ඇත. කන්දබඩයාය හා ගල්ඔංචි ගම්මාන වල ජනතාව සිය ආර්ථික දුෂ්කරතා මධ්‍යයේ ජලනල පහසුකම් ලබාගෙන ඇත්තේ, වසරක් පාසා තමන් මුහුණ දෙන ජල ගැටලුවට පිළියම් ලෙසින්. දෙපැත්තෙන්ම බැටකන කන්දබඩයාය හා ගල්ඔංචි ගම්මානවල ජනතාවට දැන් සිදුව ඇත්තේ ජල අවශ්‍යතා සපුරාගැනීම සඳහා පනජ්ජා ඔයට යාමටයි. නමුත් පනජ්ජා ඔය ද මේ වන විට සිඳීගොසින්.", "URL": "https://sinhala.adaderana.lk/news.php?nid=107790", "Category": null, "Parent URL": null}