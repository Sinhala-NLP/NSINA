{"Source": "Adaderana", "Timestamp": "December 24, 2010 08:26 am", "Headline": "බෙල්ජියම සංචාරක කොන්දේසි ලිහිල් කරයි", "News Content": "ශ්‍රී ලංකාවේ සංචාරය කි‍රීමේ දී අනුගමනය කළ යුතු බවට පනවා තිබූ කොන්දේසි ලිහිල් කිරීමට බෙල්ජියම් රජය තීරණය කර තිබේ. මෙරට උතුරු සහ නැගෙනහිර ප්‍රදේශවල සංචාරය කිරීමේ දී උපදෙස් මාලාවක් අනුගමනය කළ යුතු බවට එරට වැසියන්ට මීට පෙර දැනුම් දී තිබුණි. එහෙත් ශ්‍රී ලංකාවේ ආරක්ෂක තත්ත්වය යහපත් වීම හේතුවෙන් එම කොන්දේසි මාලාව ඉවත් කිරීමටයි ඔවුන් තීරණය කර ඇත. මෙරට සංචාරය කිරීමේ දී පසුගිය කාලය තුළ රටවල් රැසක් උපදෙස් මාලා නිකුත් කර තිබූ අතර සාමකාමී වාතාවරණය හේතුවෙන් මේ වන විට එම රටවල් වැඩි සංඛ්‍යාවක් අදාළ කොන්දේසි ඉවත් කර තිබේ.", "URL": "https://sinhala.adaderana.lk/news.php?nid=13053", "Category": null, "Parent URL": null}