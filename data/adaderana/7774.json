{"Source": "Adaderana", "Timestamp": "April 11, 2010 04:26 pm", "Headline": "ඡන්ද  අඩුවීම ප්‍රජාතන්ත්‍රවාදයට මරු පහරක්", "News Content": "මෙවර මැතිවරණයේදී විපක්ෂයේ කාර්ය භාරය ඉටුනොකිරීම ඡන්ද ප්‍රතිශතය අවම වීමට හේතුව බව ඩලස් අලහප්පෙරුම මහතා පවසයි. විපක්ෂය මෙම මැතිවරණයේදී සක්‍රීය දායකත්වයක් ලබා නොදුන් බව ඔහු සඳහන් කරයි. ප්‍රකාශිත ඡන්ද ප්‍රතිශතය අඩුවීම ප්‍රජාතන්ත්‍රවාදයට එල්ල වු මරු පහරක් බව විපක්ෂයෙන් නඟන චෝදනා අසත්‍යක් බව ඩලස් අලහප්පෙරුම මහතා සඳහන් කළේය. අද කොළඹ පැවති මාධ්‍ය හමුවකට එක්වෙමින් කරුණු දැක්වු ඔහු ප්‍රකාශ කළේ ඡන්දය ප්‍රකාශ කිරීම අවම වීම සාමකාමී රටක දක්නට ලැබෙන ප්‍රමුඛ ලක්ෂණයක් බවයි. ප්‍රජාතන්ත්‍රවාදී පරමාදර්ශ සපයන රාජ්‍යයන් වල පවා ඡන්දය ප්‍රකාශ කිරීම අවම මට්ටමක පවතින බව ද ඔහු එහිදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=7774", "Category": null, "Parent URL": null}