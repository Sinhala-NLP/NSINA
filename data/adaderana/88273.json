{"Source": "Adaderana", "Timestamp": "April 30, 2018 07:36 am", "Headline": "‍වත්මන් ආණ්ඩුවේ සිව්වන අමාත්‍ය මණ්ඩල සංශෝධනය හෙට?", "News Content": "අමාත්‍ය මණ්ඩල සංශෝධනය හෙට(01) දිනයේ සිදු කිරිමට නියමිත බව දේශපාලන ආරංචි මාර්ග සඳහන් කරයි. අමාත්‍ය මණ්ඩල සශෝධනය අද(30) දිනයේ සිදු කිරිමට නියමිත බව මාධ්‍ය වාර්තා පල වුවද එහි සත්‍යතාවයක් නොමැති බව රජයේ ආරංචි මාර්ග සඳහන් කළේය. පසුගියදා ජනාධිපති මෛත්‍රීපාල සිරිසේන මහතා සඳහන් කළේ විද්‍යානූකුලව මෙවර අමාත්‍ය මණ්ඩල සංශෝධනය ක්‍රියාත්මක කිරිමට සැලසුම් කර ඇති බවයි. ඒ අනුව මැයි මස 01 වනදා අදාල අමාත්‍ය මණ්ඩල සංශෝධනය සිදු කරන බව ද ජනාධිපතිවරයා එහිදී සඳහන් කළේය. හෙට දිනයේදී සිදු කිරිමට නියමිත අමාත්‍ය මණ්ඩල සංශෝධනයත් සමඟ ජනාධිපති මෛත්‍රීපාල සිරිසේන මහතා එම ධුරයට පත්විමෙන් අනතුරුව සිව් වන අමාත්‍ය මණ්ඩල සංශෝධනය මෙය වනවා. මේ අතර වත්මන් දේශපාලන තත්ත්වය පිළිබඳ කොළඹ ප්‍රදේශයේදී මාධ්‍ය වෙත අදහස් දක්වමින් හිටපු අමාත්‍ය පාර්ලිමේනතු මන්ත්‍රී චන්දිම වීරක්කොඩි මහතා මේ බව පැවසීය.", "URL": "https://sinhala.adaderana.lk/news.php?nid=88273", "Category": null, "Parent URL": null}