{"Source": "Adaderana", "Timestamp": "January 4, 2018 11:01 pm", "Headline": "ගේට්ටු මුරකරුගෙන් දුම්රිය ධාවනය වෙනවද අහපු කාන්තාව හිටි හැටියේ දුම්රියේ ගැටෙයි ", "News Content": "නාවලපිටියේ සිට නානුඔය දක්වා ධාවනය වු භාණ්ඩ ප‍්‍රවහාන දුම්රියක ගැටි කාන්තාවක් බරපතල ලෙස තුවාල ලබා දික්ඔය මුලික රෝහල වෙත ඇතුලත් කළ බව හැටන් පොලිසිය පවසයි. අද (04) පස්වරු 4.30 ට පමණ මෙම අනතුර සිදුවි ඇත්තේ හැටන් නුවරඑළිය ප‍්‍රධාන මාර්ගයේ මල්ලිඅප්පු දුම්රිය හරස් මාර්ගය අසල 107 සැතපුමි කණුව අසලදීය. දුම්රියේ ගැටුණු කාන්තාව එම දුම්රියේ ගමන් ගත් ආරක්‍ෂක නිළධාරින් හා එක්ව රෝහල් ගත කිරිමට පියවර ගෙන තිබේ. එම දුම්රිය හරස් මාර්ගයේ ගේටිටු මුරකරු පවසන්නේ තුවාල ලැබු කාන්තාව දුම්රියක් මේ මොහොතේ ධාවනය වනවාද යන්න තමාගෙන් විමසු බවයි. ඇය දුම්රියේ ගැටුණාද නැතහොත් ධාවනය වෙමින් තිබු දුම්රියට පැන්නාද යන්න පිළිබදව මෙතෙක් කරුණු අනාවරණය වි නැහැ. තුවාල ලැබු කාන්තාව හැටන් ගාමිණිපුර ප‍්‍රදේශයේ පදිංචිකාරිනියක් බව පොලිසිය පවසයි. තුවාල ලැබු කාන්තාව වැඩි දුර ප‍්‍රතිකාර සඳහා නාවලපිටිය මුලික රෝහල වෙත මාරුකර යැවිමට කටයුතු කර ඇති අතර අනතුර පිළිබදව හැටන් පොලිසියද පරික්‍ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=82522", "Category": null, "Parent URL": null}