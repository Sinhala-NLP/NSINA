{"Source": "Adaderana", "Timestamp": "November 8, 2013 04:50 pm", "Headline": "වැලිමඩ සෝදිසියකින් 53ක් අත්අඩංගුවේ", "News Content": "වැලිමඩ, ප්‍රදේශයේ සිදුකරන ලද සෝදිසියකදී විවිධ වැරදි සම්බන්ධයෙන් පුද්ගලයින් 53 දෙනෙකු පොලීසිය විසින් අත්අඩංගුවට ගෙන තිබේ. වැලිමඩ ඇටම්පිටිය හා ඌව පරණගම පොලිස් ස්ථාන ඒකාබද්ධව සිදුකළ මෙහෙයුමකදි මෙම පුද්ගලයින් අත්අඩංගුවට ගෙන ඇති බව සඳහන්ය. අත්අඩංගුවට ගත් පිරිස අතර වරෙන්තුකරුවන් අට දෙනෙකු, බීමත්ව අශෝභන ලෙස හැසිරුණු පුද්ගලයින් හත් දෙනෙකු සහ අසභ්‍ය වීඩියෝපට ළඟ තබාගත් පුද්ගලයෙකු අත්අඩංගුවට ගත් බව පොලීසිය පවසන්නේය. මීට අමතරව රථ වාහන වැරදි සම්බන්ධ රියදුරන් 37 දෙනෙකු ද අත්අඩංගුවට ගැනීමට පොලීසිය පියවර ගෙන ඇත.", "URL": "https://sinhala.adaderana.lk/news.php?nid=38694", "Category": null, "Parent URL": null}