{"Source": "Adaderana", "Timestamp": "August 29, 2019 08:08 pm", "Headline": "හෙට සිට බම්බලපිටියේ විශේෂ රථ වාහන සැලැස්මක්", "News Content": "බම්බලපිටිය ප්‍රදේශයේ මුහුදු බඩ මාර්ගයේ හෙට(30) දිනයේ සිට විශේෂ රථ වාහන සැලැස්මක් ක්‍රියාත්මක කරන බව පොලීසිය පවසයි. මෙම විශේෂ රථ වාහන සැලැස්ම ක්‍රියාත්මක කරනු ලබන්නේ බම්බලපිටිය දුම්රිය ස්ථානය අසල ස්ථානයක පැවැත්වෙන ජාත්‍යන්තර සමුළුවක් හේතුවෙන් බව පොලීසිය සඳහන් කළේය. මෙම සමුළුව අගෝස්තු 31 වන දිව සිට සැප්තැම්බර් 10 දක්වා කාලය තුළදී ක්‍රියාතමක කිරීමට නියමිතය. ඒ සඳහා පෙරහුරුවක් ලෙසට හෙට(30) දින පෙරවරු 7.00 සිට පෙරවරු 9.00 දක්වාත් පස්වරු 4.00 සිට 6.00 දක්වාත් මුහුදුබඩ මාර්ගයේ ආශ්‍රීත විශේෂ රථ වාහන සැලැස්මක් ක්‍රියාත්මක කිරීමට නියමිත බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය.", "URL": "https://sinhala.adaderana.lk/news.php?nid=117805", "Category": null, "Parent URL": null}