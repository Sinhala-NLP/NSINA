{"Source": "Adaderana", "Timestamp": "April 27, 2018 11:19 am", "Headline": "ත්‍රිමාණ කැමරා භාවිතා කරමින් උගුර ආශ්‍රිත සැත්කමක් සාර්ථකව අවසන් කරයි (ඡායාරූප සහිතයි)", "News Content": "ත්‍රිමාණ කැමරා භාවිතා කරමින් උගුර ආශ්‍රිත සැත්කමක් ඉතා සාර්ථකව අවසන් කිරීමට ජාතික රෝහලේ උගුර ,කණ නාසය පිළිබද ඒකකයේ වීශේෂඥ වෛද්‍ය රිස්වි සකාෆ් මහතා ප්‍රධාන වෛද්‍ය කණඩායමකට හැකි වී ඇත . මෙලෙස සිදුකර ඇත්තේ තයිරොයිඩ් ග්‍රන්ථය ඉවත් කිරීමේ සැත්කමකි. ශ්‍රී ලංකා වෛද්‍ය ක්ෂේත්‍රයට නව අත්දැකීමක් එක් කරමින් නවීන තාක්ෂණය භාවිතා කරමින් සිදුකල මෙම සැත්කම ඉතා සාර්ථක බව වීශේෂඥ වෛද්‍ය රිස්වි සකාෆ් මහතා පැවසිය . මෙම සැත්කම සඳහා ත්‍රිමාණ කැමරා භාවිතා කරන ලද අතර එමගින් බාහිර කැපුම් වලින් තොරව තයිරොයිඩ් ග්‍රන්ථය ඉවත් කර ඇත . බණ්ඩාරගම ප්‍රදේශයේ පදිංචිකරුවෙකු වන මොහොමඩ් ෆායිස් (43 ) මෙම සැත්කමට ලක් වී තිබේ. මෙම සැත්කමේ සාර්ථකත්වය තහවුරු කරමින් සැත්කමට භාජනය වූ පුද්ගලයා පැය භාගයක් ඇතුලත තම කට හඩ අවදි කරමින් වෛද්‍යවරුන් සමඟ කතා කර ඇති බවද වාර්තා වේ . ත්‍රිමාණ කැමරා භාවිතා කරමින් මෙවැනි ආකාරයෙ සැත්කමක් ශ්‍රී ලංකාවේ සිදුකල ප්‍රථම අවස්ථාව මෙය බව මේ සැත්කම සිදුකල කණ්ඩායමේ නායක වීශේෂඥ වෛද්‍ය රිස්වි සකාෆ් මහතා පැවසිය. මේ සැත්කමේ ඇති සුවිශේෂත්වය වනුයේ කිසිම කැපුමකින් තොරව මේ සැත්කම සිදු කිරීමයි .ඒ හේතුවෙන් කිසිදු කැළලක් ශරීරයට සිදු නොවේ . මීට අමතරව අඩු අවදානමකින් මේ සැත්කම සිදු කිරීම හා රෝගියා ඉක්මනින් ප්‍රකෘති තත්වයට පත් වීමද සුවිශේෂී වේ . මේ ආකාරයේ සැත්කම් බහුලව සිදු නොකිරීමට මුලික හේතුව වන්නේ අවශ්‍ය නව තාක්ෂණ උපකරණ වල හිඟයත් එම උපකරණ භාවිතය පිළිබද අඩු දැනුම බව ජාතික මුලික රෝහලේ උගුර ,කන ,නාසය පිළිබද වීශේෂඥ වෛද්‍ය රිස්නි සකාෆ් මහතා පැවසිය . පසුගිය පෙබරවාරි අට වන දින කුලියාපිටිය රෝහලේදී බාහිර කැපුමකින් තොරව තයිරොයිඩ් ග්‍රන්ථය ඉවත් කිරීමේ සැත්කමක් සිදු කරන ලද නමුත් එහිදී ත්‍රිමාණ කැමරා නව තාක්ෂණිය උපකරණ භාවිතා කිරීමක් සිදු නොකරන ලදී .", "URL": "https://sinhala.adaderana.lk/news.php?nid=88133", "Category": null, "Parent URL": null}