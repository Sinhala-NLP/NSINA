{"Source": "Adaderana", "Timestamp": "July 10, 2011 08:39 am", "Headline": "හොරට ඉන්ධන දුන්නු තිදෙනෙකුට නඩු", "News Content": "වංචා සහගත ලෙස ඉන්ධන නිකුත් කළ මාතලේ දිස්ත්‍රික්කයේ ඉන්ධන පිරවුම් හල් හිමිකරුවන් තිදෙනෙකුට එරෙහිව නඩු පවරා තිබේ. මාතලේ දිස්ත්‍රික් ලේකම් හෙලන් ඒ මේගස්මුල්ල මහත්මිය විසින් අදාළ නඩු පැවරීම සිදු කර ඇති බව වාර්තා වේ. දිස්ත්‍රික් ලේකම්වරියට ලැබුණු ‍තොරතුරු අනුව මාතලේ දිස්ත්‍රික් මිනුම් ඒකක ප්‍රමිති අංශයේ නිලධාරීන් විසින් සිදු කළ පරීක්ෂණ වල දී මෙම ඉන්ධන පිරවුම් හල් වංචනික ලෙස ඉන්ධන නිකුත් කරන බවට තොරතුරු අනාවරණය වී තිබේ. එලෙස ඉන්ධන නිකුත් කළ ඉන්ධන පොම්ප දෙකකට මුද්‍රා තැබීමට ද පියවර ගත් බව මාතලේ මිනුම් ඒකක ප්‍රමිති සේවා අංශයේ මූලස්ථාන පරීක්ෂක ඒ.එල් අබ්දුල් ලතීෆ් මහතා ප්‍රකාශ කළේය.", "URL": "https://sinhala.adaderana.lk/news.php?nid=17297", "Category": null, "Parent URL": null}