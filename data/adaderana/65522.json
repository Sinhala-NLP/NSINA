{"Source": "Adaderana", "Timestamp": "October 29, 2016 03:39 pm", "Headline": "  ලක්ෂ 5ක දැව අල්ලයි", "News Content": "වාද්දූව, තල්පිටිය ප්‍රදේශයේදී බලපත්‍ර රහිතව දැව තොගයක් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමකදී අදාළ පුද්ගලයා අත්අඩංගුවට ගත් බව වාද්දූව පොලීසිය පැවසුවේය.එහිදී ලොරි රථයේ තිබූ ලක්ෂ 05කට අධික වටිනාකමකින් යුත් මහෝගනී සහ කොස් දැව තොගයක් සමඟ ලොරි රථය පොලීසිය බාරයට ගෙන ඇත.සැකකරු වාද්දූව ප්‍රදේශයේ පදිංචි පුද්ගලයෙක් බව සඳහන්ය.අත්අඩංගුවට ගත් සැකකරු පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැර තිබේ.", "URL": "https://sinhala.adaderana.lk/news.php?nid=65522", "Category": null, "Parent URL": null}