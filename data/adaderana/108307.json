{"Source": "Adaderana", "Timestamp": "April 20, 2019 04:55 pm", "Headline": "බොහොම අමාරුවෙන් ලබා ගත්ත ආණ්ඩුව ලේසියෙන් පෙරළන්න ඉඩක් නෑ", "News Content": "දැඩි පරිශ්‍රමයකින් යුතුව ලබා ගත් ආණ්ඩුව කිසිදු කුමන්ත්‍රණයකින් පෙරලීමට ඉඩ නොතබන බව මුදල් අමාත්‍ය මංගල සමරවීර මහතා පවසයි. මාතර නූපේ ප්‍රදේශයේ පැවති උත්සවයකට එක්වෙමින් අමාත්‍යවරයා මේ බව සඳහන් කළේය. මුදල් අමාත්‍ය මංගල සමරවීර මහතාගේ තිස් වසරක දේශපාලන ගමන්මගෙහි මතක සැමරුම් ඇතුළත් ඡායාරූප ප්‍රදර්ශනයක් අද(20) මාතර නූපේ පිහිටි පැරණි ඕලන්ද වෙළෙද මධ්‍යස්ථානයේදී පැවැත් විය. බොහොම අමාරුවෙන් ලබා ගත් ආණ්ඩුව කිසිවෙකුටත් ලේසියෙන් පෙරළීමට ඉඩ නොතබන බවත්, මේ වසරේ පවත්වන ජනාධිපතිවරණයෙන් පසුව වසර 24 කට පසුව එජාපයේම ජනාධිපති අපේක්ෂකයෙක් පත් කර ගන්නා කටයුත්ත කිසිවෙකුට හෝ නැවැත්විය නොහැකි බව ද පැවසීය. චන්ද්‍රිකා කුමාරතුංගගෙන් පසුව ලංකාවේ ජනතාවට දකින්නට ලැබෙන විශාලම ජයග්‍රහණය වසර අවසානයේ දී එක්සත් ජාතික පක්ෂ නායකයාට ලබා දෙයි.", "URL": "https://sinhala.adaderana.lk/news.php?nid=108307", "Category": null, "Parent URL": null}