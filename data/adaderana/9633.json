{"Source": "Adaderana", "Timestamp": "July 16, 2010 09:16 am", "Headline": "කාබනික පොහොර මෙට්රික් ටොන් 3000 ක් නිපදවයි", "News Content": "මේ වසරේ දී කාබනික පොහොර මෙට්රික් ටොන් 3000 ක් නිෂ්පාදනය කිරීමට ශ්‍රී ලංකා හදබිම අධිකාරිය පියවර ගෙන තිබේ. කාබනික පොහොර නිෂ්පාදනය දිරිගැන්වීමේ අරමුණින් ජාතික මට්ටමින් ක්‍රියාත්මක වැඩසටහනට සමගාමීව මෙය ක්‍රියාත්මක කෙරෙයි. මේ සඳහා පවුල් 23,000 ක් පමණ යොදාගන්නා අතර ව්‍යාපෘතිය වෙනුවෙන් රුපියල් ලක්ෂ 50 ක මුදලක් වැය කිරීමට නියමිතය. මෙම වැඩසටහන යටතේ කාබනික පොහොර යොදා නිපදවන භෝග අඩු මිලට අලෙවි කිරීමට ද සැලසුම් කර තිබේ.", "URL": "https://sinhala.adaderana.lk/news.php?nid=9633", "Category": null, "Parent URL": null}