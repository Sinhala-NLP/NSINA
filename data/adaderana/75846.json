{"Source": "Adaderana", "Timestamp": "August 1, 2017 09:55 am", "Headline": "බුත්තල බැංකුවක් කොල්ලකාලා", "News Content": "බුත්තල, හොරබොක්ක - පැල්වත්ත ප්‍රදේශයේ සමූපාකාර ග්‍රාමීය බැංකුවක් බිඳ මුදල් කොල්ලකෑමක් සිදුකර තිබේ.ගිනි අවි රැගෙන යතුරුපැදියකින් පැමිණි මුහුණු ආවරණය කරගත් පුද්ගලයින් දෙදෙනෙකු විසින් බැංකු සේවකයින් බිය ගන්වා මුදල් කොල්ලකා පළාගොස් ඇති බව පොලීසිය සඳහන් කළේය.සැකකරුවන් විසින් රුපියල් ලක්ෂ දෙකකට ආසන්න මුදලක්, රන් මාලයක් සහ ජංගම දුරකථන දෙකක් කොල්ලකා ඇති බව සඳහන්ය. සැකකරුවන් අත්අඩංගුවට ගැනීම සඳහා බුත්තල පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=75846", "Category": null, "Parent URL": null}