{"Source": "Adaderana", "Timestamp": "September 12, 2018 07:04 am", "Headline": "අධිෂ්ඨාන පා ගමනක්", "News Content": "ආබාධිත රණවිරුවන්ගේ අයිතීන් ලබාදෙන ලෙස රජයට ඉල්ලීම් කරමින් ලබන මස 11 වන දින අධිෂ්ඨාන පා ගමනක් සංවිධානය කර ඇති බව රණවිරු අයිතිවාසිකම් සුරැකිමේ ජාතික බලවේගය පවසයි. එහි මාධ්‍ය ප්‍රකාශක යූ.ඩී වසන්ත මහතා පැවසුවේ රජය විසින් සිය ඉල්ලීම් ලබාදීමට අපොහොසත් වුවහොත් මහනුවර දළදා මාලිගය අසලින් අදාළ පාගමන ආරම්භ කරන බවයි. මල්වතුපාර්ශවයේ අනුනායක පූජ්‍ය දිඹුල්කුඹුරේ ශ‍්‍රී විමලධම්ම හිමියන් බැහැ දැකීමෙන් අනතුරුව මාධ්‍ය වෙත අදහස් දක්වමින් යූ.ඩී වසන්ත මහතා මේ බව පැවසීය.", "URL": "https://sinhala.adaderana.lk/news.php?nid=95949", "Category": null, "Parent URL": null}