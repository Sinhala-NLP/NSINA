{"Source": "Adaderana", "Timestamp": "September 6, 2019 12:54 pm", "Headline": "සුදුසුම අපේක්ෂකයා ජනපති-වීරකුමාර", "News Content": "එළඹෙන ජනාධිපතිවරණය සඳහා ශ්‍රී ලංකා නිදහස් පක්ෂය අපේක්ෂකයෙකු ඉදිරිපත් කරන බව ජාතික මැතිවරන කොමිසමට දන්වා ඇත. එම පක්ෂයේ මාධ්‍ය ප්‍රකාශක පාර්ලිමේන්තු මන්ත්‍රී වීරකුමාර දිසානායක මහතා පැවසුවේ, පක්ෂයේ මධ්‍යම කාරක සභාවේ තීරණයකට අනුව මහලෙක්ම් දයාසිරි ජයසේකර මහතා විසින් ඒ පිළිබඳව මැතිවරණ කොමිසමට දැනුම්දුන් බවයි. එළඹෙන ජනාධිපතිවරණයේදී පොදු සන්ධානයක් ගොඩනැගීම සඳහා ශ්‍රී ලංකා නිදහස් පක්ෂය හා ශ්‍රී ලංකා පොදුජන පෙරමුණ අතර සාකච්ඡා වට 07ක් පැවැත්වුණු පසුබිමකයි ශ්‍රී ලංකා නිදහස් පක්ෂය විසින් මෙම තීරණය ගෙන ඇත. එක්සත් ජනතා නිදහස් සන්ධානය පා.ම වීරකුමාර දිසානායක මහතා ප්‍රකාශ කළේ අපේක්ෂකයෙක් ඉදිරිපත් කිරීමේ තීරණය ශ්‍රී ලංකා නිදහස් පක්ෂයේ මධ්‍යම කාරක සභාව රැස් වු අවස්ථාවේ ගත් තීරණයක් බවයි. එසේම අපේක්ෂකයා ලෙස ඉදිරිපත් කිරීමට වැඩිම සුදුසුකම ඇත්තේ වත්මන් ජනපති මෛත්‍රීපාල සිරිසේන මහතාට බවත් ඒ මහතා ප්‍රකාශ කළේය", "URL": "https://sinhala.adaderana.lk/news.php?nid=118436", "Category": null, "Parent URL": null}