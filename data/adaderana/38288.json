{"Source": "Adaderana", "Timestamp": "October 21, 2013 06:41 pm", "Headline": "රතුපස්වල ගිවිසුම අවලංගු කිරීමට සුදානම්", "News Content": "රතුපස්වල ජල ගැටලුව සම්බන්ධයෙන් ඇතිකර ගත් ගිවිසුම අවලංගු කිරීමට සුදානම් බව පුජ්‍ය තෙරිපැහැ සිරිධම්ම හිමියන් පවසයි. උන්වහන්සේ පවසන්නේ ජනතාව සමඟ අඛණ්ඩව සටන් කිරීමට තමන් සුදානම් බවය. පුජ්‍ය තෙරිපැහැ සිරිධම්ම හිමියන් බැලුම්මහර ප්‍රදේශයේ සිට රතුපස්වල ප්‍රදේශයට පාගමනින් අද වැඩම කරන ලදී. අනතුරුව උන්වහන්සේ ගල්ලොළුව සම්බෝධි විහාරස්ථානයට වැඩම කළේය. උන්වහන්සේ දෙසතියක් පමණ එම ප්‍රදේශයෙන් බැහැරව සිට අද එම විහාරස්ථානයට එලෙස වැඩම කරන ලදී. එහෙත් උන්වහන්සේ පිළිගැනීමට ප්‍රදේශවාසීන් ඉදිරිපත් නොවු බව අද දෙරණ වාර්තාකරු සඳහන් කළේය. කෙසේ වුවද රතුපස්වල ජල ගැටලුවේදී මීට පෙර උන්වහන්සේ ගමේ ජනතාව විසින් මහත් වීරත්වයෙන් සලකන ලදී.", "URL": "https://sinhala.adaderana.lk/news.php?nid=38288", "Category": null, "Parent URL": null}