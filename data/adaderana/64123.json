{"Source": "Adaderana", "Timestamp": "September 16, 2016 08:57 am", "Headline": " ඉන්දියාව-ශ්‍රී ලංකාව අබෝධතා ගිවිසුමකට එළඹෙයි", "News Content": "හම්බන්තොට දිස්ත්‍රික්කයේ ධීවර සහ ගොවි ප්‍රජාවගේ ජීවන තත්ත්වය නගා සිටුවීම සඳහාවන වැඩසටහනක් වෙනුවෙන් ඉන්දියාව සහ ශ්‍රී ලංකාව අබෝධතා ගිවිසුමකට එළඹ තිබේ.ශ්‍රී ලංකාවේ ඉන්දීය මහ කොමසාරිස් වයි.කේ. සිංහා මහතා ඇතුළු නියෝජිත පිරිසක් සහ ධීවර අමාත්‍ය මහින්ද අමරවීර මහතාගේ ප්‍රධානත්වයෙන් ඊයේ(15) අවබෝධතා ගිවිසුමට එළඹුණි. මේ යටතේ රුපියල් මිලියන 300ක් පමණ වටිනා උපකරණ තොගයක් ධීවර සහ ගොවි ප්‍රජාව වෙත ලබාදීමට නියමිතය.ගොවීන් සහ ධීවරයින් 75,000කට පමණ මෙමගින් සහන සැලසෙන බව ධීවර අමාත්‍යාංශය ප්‍රකාශ කළේය.", "URL": "https://sinhala.adaderana.lk/news.php?nid=64123", "Category": null, "Parent URL": null}