{"Source": "Adaderana", "Timestamp": "May 18, 2018 06:54 pm", "Headline": "වෙල්ලමුල්ලි‍වෛයික්කාල් සැමරුමට ගිය පිරිසට යුධ හමුදාවෙන් සිසිල්බීම දන්සලක්", "News Content": "යුද්ධයෙන් මියගිය සහෝදර දෙමළ ජනතාව සිහි කිරීමට ගමන් කළ ජනතාව වෙනුවෙන් සිසිල් බීම සංග්‍රහයක් ලබාදීමට මුලතිව් පුදුකුඩිඉරිප්පු යුධ හමුදා නිළධාරීන් අද(18) කටයුතු කළ බව අද දෙරණ වාර්තාකරු පැවසීය. මුල්ලිවයික්කාල් සැමරුම වෙනුවෙන් යාපනය විශ්ව විද්‍යාල සිසුන් හා ප්‍රදේශවාසීන් විශාල පිරිසක් සහභාගි වු අතර අදාළ පිරිස් වෙනුවෙන් යුධ හමුදා නිළධාරීන් විසින් සිසිල් බීම සංග්‍රහයක් ලබාදුණි. යුද්ධයෙන් මියගිය දෙමළ ජනතාව සිහි කරමින් දෙමළ ජාතික සන්ධාන නියෝජිතයින්ගේ ප්‍රධානත්වයෙන් මුල්ලිවයික්කාල් සැමරුම සංවිධානය කොට තිබිණ. මුල්ලිවයික්කාල් සැමරුමට එක්වු පිරිසක් පැවසූවේ යුධ හමුදා නිළධාරීන් සිදුකළ ක්‍රියාව අගය කරන බවයි. මුලතිව්,පුදුකුඩිඉරිප්පු ප්‍රදේ‍ශයේ යුධ හමුදා නිළධාරීන් විසින් බීම සංග්‍රහය සිදුකළ බව මුලතිව් යුධ හමුදා නිළධාරීන් පැවසීය. උතුරේ ආරක්ෂක අංශ පැවසූවේ ජාති භේද නොතකා සියළු ජනතාව සහජීවනයෙන් ජිවත්වීමේ වටපිටාවක් වර්තමානයේ සැකසී ඇති බවයි.", "URL": "https://sinhala.adaderana.lk/news.php?nid=89350", "Category": null, "Parent URL": null}