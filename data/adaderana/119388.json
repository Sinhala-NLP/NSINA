{"Source": "Adaderana", "Timestamp": "September 18, 2019 12:10 pm", "Headline": "ටවුන්හෝල් හිරවෙයි", "News Content": "විශ්වවිද්‍යාලවල අනධ්‍යයන සේවකයින්ගේ විරෝධතා පා ගමනක් හේතුවෙන් මේ වන විට පුරහල අවට දැඩි රථවාහන තදබදයක් ඇතිව තිබෙන බව අද දෙරණ වාර්තාකරු පවසයි. මේ හේතුවෙන් මාර්ගයේ ගමනාගමන කටයුතුවලට බාදා අතිවී ඇති බව අප වාර්තාකරු සඳහන් කළේය. විශ්වවිද්‍යාල අනධ්‍යයන සේවකයින් ක්‍රියාත්මක කර ඇති අඛණ්ඩ වැඩවර්ජනයට සමගාමීව විරෝධතා පාගමනක් මේ වන විට පැවැත්වෙයි. නිදහස් චතුරස්‍රය අසලින් ආරම්භ වූ පාගමන මේ වන විට ලිප්ටන් වටරවුම වෙත පැමිණෙමින් සිටින බව වාර්තා වෙයි. වැටුප් දීමනා ගැටළුවක් මුල් කර ගනිමින් විශ්වවිද්‍යාල අනධ්‍යයන සේවකයින් දිවයිනේ සියළුම විශ්ව විද්‍යාල ආවරණය වන පරිදි ක්‍රියාත්මක කර ඇති මෙම අඛණ්ඩ වැඩවර්ජනයට අදට දින 9 ක කාලයක් ගත වෙයි. කෙසේවෙතත් සිය ඉල්ලීම් සම්බන්ධයෙන් මෙතෙක් බලධාරීන්ගේ කිසිඳු මැදිහත්වීමක් සිදුව නොමැති බවයි විශ්ව විද්‍යාල වෘත්තිය සමිති ඒකාබද්ධ කමිටුවේ මාධ්‍ය ප්‍රකාශක කේ.එල්.ඩී. රිච්මන්ඩ් මහතා සඳහන් කළේය.", "URL": "https://sinhala.adaderana.lk/news.php?nid=119388", "Category": null, "Parent URL": null}