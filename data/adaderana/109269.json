{"Source": "Adaderana", "Timestamp": "May 5, 2019 07:34 am", "Headline": "වැසි-සුළං අඩු වන ලකුණු", "News Content": "පැවති වැසි සහ සුළං සහිත කාලගුණ තත්ත්වය තරමක් දුරට අඩුවේයැයි බලාපොරොත්තු විය හැකි බව කාළගුණ විද්‍යා දෙපාර්තමේන්තුව පවසා සිටියි. සබරගමුව, දකුණු සහ බස්නාහිර පළාත්වල සිහින් වැසි වාර කිහිපයක් ඇතිවේ. ඌව සහ මධ්‍යම පළාත්වලත් මඩකලපුව සහ අම්පාර දිස්ත්‍රික්කවලත් තැනින් තැන සවස 2.00 න් පමණ පසුව වැසි හෝ ගිගුරුම් සහිත වැසි ඇතිවිය හැක. ගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැක. අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස ද ජනතාවගෙන් ඉල්ලා සිටිනු ලැබේ.", "URL": "https://sinhala.adaderana.lk/news.php?nid=109269", "Category": null, "Parent URL": null}