{"Source": "Adaderana", "Timestamp": "August 3, 2019 11:45 am", "Headline": "දළදා පෙරහරේ ආරක්ෂාව තහවුරුයි", "News Content": "මෙවර මහනුවර ඇසළ පෙරහැර මංගල්‍යය සඳහා ආරක්ෂාව තර කර ඇති බැවින් ජනතාවට කිසිඳු බියකින් තොරව පෙරහැර නැරඹීම සඳහා පැමිණිය හැකි බව දියවඩන නිලමේ ප්‍රදීප් නිලංග දෑල මහතා පවසයි. මහනුවර ශ්‍රී දළඳා මාළිගා පරිශ්‍රයේ ඊයේ(02) පැවති මාධ්‍ය හමුවකදී ඒ මහතා මේ අදහස් පළ කළේය. මෙවර මහනුවර ඇසළ පෙරහැර මංගල්‍යයේ ආරක්ෂාව පිළිබඳව ත්‍රිවිධ හමුදාව සහ ශ්‍රී ලංකා පොලීසිය ඇතුළු පොලිස් විශේෂ කාර්ය බළකාය මේ වන විටක් ආරක්ෂක වැඩපිළිවලක් දියත් කර ඇති බව දියවඩන නිලමේවරයා පවසයි. පසුගිය වසරේ මෙන්ම මෙවර පෙරහැරේත් බාලක, තරුණ ජව සම්පන්න සහ වයෝවෘර්ධ යන කාණ්ඩ තුනකින් සමන්විත වූ කලා කරුවන්ගෙන් නැටමු කාණ්ඩායම් මහනුවර ඇසළ පෙරහැරේ ගමන් කරන බව දියවඩන නිලමේ ප්‍රදීප් නිලංග දෑල මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=115632", "Category": null, "Parent URL": null}