{"Source": "Adaderana", "Timestamp": "August 8, 2013 12:11 pm", "Headline": "රවිඳු ගුණවර්ධන තවත් පැය 24ක් රැඳවුම් භාරයේ ", "News Content": "හිටපු නියෝජ්‍ය පොලිස්පති වාස් ගුණවර්ධන මහතාගේ පුත් රවිඳු ගුණවර්ධන මහතා තවත් පැය 24 ක කාලයක් රඳවාගෙන ප්‍රශ්න කිරීම සඳහා අපරාධ පරීක්ෂණ දෙපාර්තමේන්තුව වෙත අවසර ලබාදී තිබේ. රවිඳු ගුණවර්ධන මහතා අද(08) පෙරවරුවේ කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුව අධිකරණය විසින් මෙම අවසරය ලබාදී ඇති බව සඳහන් වෙයි. රවිඳු ගුණවර්ධන මහතා ඊයේ පෙරවරුවේ පැපිලියාන ප්‍රදේශයේ නිවසක රැදී සිටියදී අපරාධ පරීක්ෂණ දෙපාර්තමේන්තුව විසින් අත්අඩංගුවට ගන්නා ලදී. අනතුරුව ඔහු පැය 72 ක රැදවුම් නියෝග මත ප්‍රශ්න කරන බව පොලිස් මාධ්‍ය ප්‍රකාශක කාර්යාලය සඳහන් කළේය. රවිඳු ගුණවර්ධන මහතා සමඟ අත්අඩංගුවට ගත් ශ්‍රීමාල් හෙට්ටිආරච්චි නැමැත්තා දින 14 ක කාලයක් රක්ෂිත බන්ධනාගාර ගතකරන ලෙස අධිකරණය නියෝග කර තිබේ. බම්බලපිටිය ප්‍රදේශයේ ව්‍යාපාරිනයෙකු වූ ‍මොහොමඩ් සියාම් ඝාතනය කිරීමේ සිදුවිමේ ප්‍රධාන සැකකරු වන්නේ රවිඳු ගුණවර්ධන යන අයයි.", "URL": "https://sinhala.adaderana.lk/news.php?nid=36473", "Category": null, "Parent URL": null}