{"Source": "Adaderana", "Timestamp": "November 30, 2010 09:52 am", "Headline": "මෙරටට එරෙහි අන්තර්ජාතික මෙහෙයුම ගෙනගියේ අමෙරිකාවයි", "News Content": "ශ්‍රී ලංකාවට එරෙහිව ක්‍රියාත්මක අන්තර්ජාතික මෙහෙයුමේ ප්‍රධානතම භූමිකාව අමෙරිකාව විසින් මෙහෙයවා ඇති බව ඉදිකිරීම් ඉං‍ජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසයි. ශ්‍රී ලංකාව අන්තර්ජාතික හුදකලා කිරීමට අමෙරිකාව විවිධ ක්‍රියාමාර්ග ගෙන ඇති බව ඔහු සඳහන් කරයි. ඒ බව විකිලික්ස් වෙබ් අඩවිය මගින් හෙළි කර ඇති තොරතුරු වලින් අනාවරණය වී ඇතැයි විමල් වීරවංශ මහතා පෙන්වාදෙයි. එක්සත් ජාතීන්ගේ සංවිධානය හරහා ශ්‍රී ලංකාවේ මානව හිමිකම් උල්ලංඝණය වීම පිළිබඳ සොයා බැලීමට විශේෂ කමිටුවක් පත් කිරීම ද අමෙරිකාවේ අවශ්‍යතාවයකට අනුව සිදු වූ බව අමාත්‍යවරයා පෙන්වා අවධාරණය කරයි. අමෙරිකානු රජයට අවනත නොවී ක්‍රියාකිරීම හේතුවෙන් ලංකා රජය අපහසුතාවයකට පත් කොට බිඳ දැමීම ඔවුන්ගේ මෙම ක්‍රියාරමාර්ග වල අරමුණ බව අමාත්‍ය විමල් වීරවංශ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=12495", "Category": null, "Parent URL": null}