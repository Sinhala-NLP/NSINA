{"Source": "Adaderana", "Timestamp": "April 22, 2016 11:49 am", "Headline": "අලව්වේ මනුෂ්‍ය ඝාතනයක්", "News Content": "අලව්ව, වෙන්නොරුව ප්‍රදේශයේ පහරදී පුද්ගලයෙකු ඝාතනය කර තිබේ.දෙදෙනෙකු අතර ඇති වූ බහින් බස්විමක් දුරදිග යාමෙන් එක් අයෙකු විසින් අනෙක් පුද්ගලයාට පහරදි ඇති බව පොලිසිය පැවසුවේය.පහරකෑමෙන් බරපතළ තුවාල ලැබූ පුද්ගලයා නාරම්මල රෝහලට ඇතුළත් කිරීමෙන් පසු මියගොස් ඇත.මියගොස් ඇත්තේ එම ප්‍රදේශයේම පදිංචිව සිටි 52 හැවිරිදි පුද්ගලයෙකු බව සඳහන්ය.ඝාතනය සිදු කළ සැකකරු අත්අඩංගුවට ගෙන ඇති අතර ඔහු අද පොල්ගහවෙල මහේස්ත්‍රාත් අධිකරණයට ඉදිරිපත් කිරිමට නියමිතය.අලව්ව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59407", "Category": null, "Parent URL": null}