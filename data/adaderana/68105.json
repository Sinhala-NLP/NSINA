{"Source": "Adaderana", "Timestamp": "January 14, 2017 09:43 am", "Headline": " තරගයේ තුන්වන දිනය අදයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර තුන්වන ටෙස්ට් ක්‍රිකට් තරගයේ තුන්වන දිනය අදයි.සිය ප්‍රථම ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම ඊයේ දිනය නිමා වන විට කඩුලු 04ක් දැවී ලකුණු 80ක් ලබාගෙන සිටියි.ඇන්ජලෝ මැතිව්ස් නොදැවී ලකුණු 11යි.දිනේෂ් චන්දිමාල් නොදැවී ලකුණු 03යි.කුසල් මෙන්ඩිස් ලකුණූ 41යි.පන්දු යැවීමේදී දකුණු අප්‍රිකාව වෙනුවෙන් වර්නන් ෆිලෙන්ඩර් සහ කගීෂෝ රබාඩා කඩුලු 02 බැගින් දවාගෙන සිටියේය.තරඟයේ කාසියේ වාසිය දිනූ දකුණු අප්‍රිකාව ප්‍රථමයෙන් පන්දුවට පහරදීමට තීරණය කළේය.ඔවුන් සිය ප්‍රථම ඉනිම සඳහා ලකුණු 426ක් රැස් කර තිබේ.", "URL": "https://sinhala.adaderana.lk/news.php?nid=68105", "Category": null, "Parent URL": null}