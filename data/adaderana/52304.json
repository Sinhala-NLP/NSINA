{"Source": "Adaderana", "Timestamp": "June 28, 2015 06:00 pm", "Headline": "අගමැතිගෙන් හිටපු ජනපතිට ආරාධනයක්", "News Content": "ඉදිරි මහ මැතිවරණයේදී අගමැති ධූරයට තරඟ කිරීමට ඉදිරිපත් වන ලෙස තමන් හිටපු ජනාධිපති මහින්ද රාජපක්ෂ මහතාට ආරාධනා කරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ මැතිවරණයට බියක් ඇත්නම් ගෙදරට වී සිටින ලෙස තමන් හිටපු ජනාධිපතිවරයාට දැනුම් දෙන බවයි.දඹුල්ල එක්සත් ජාතික පක්ෂ සංවිධායක හමුවක් අමතමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කළේය.පසුගියදා රාජපක්ෂ රෙජිමය මැතිවරණයෙන් පරාජය කළ බවත්, මෙවර මහ මැතිවරණයෙන් රාජපක්ෂ රෙජිමය වලදමන බවත් අග්‍රාමාත්‍යවරයා මෙහිදි ප්‍රකාශ කර තිබේ.", "URL": "https://sinhala.adaderana.lk/news.php?nid=52304", "Category": null, "Parent URL": null}