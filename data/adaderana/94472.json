{"Source": "Adaderana", "Timestamp": "August 16, 2018 06:13 am", "Headline": "යාපනයේ කල්ලි සාමාජිකයින් 50ක් අත්අඩංගුවට", "News Content": "යාපනය ප්‍රදේශයේ පසුගිය සමයේ සිදුවු කල්ලි ගැටුම් සම්බන්ධයෙන් පුද්ගලයින් 50‍ දෙනෙකු අත්අඩංගුවට ගෙන ඇති බව යාපනය පොලිසිය පවසයි. යාපනය පොලිසිය පැවසූවේ අගෝස්තු 01 වැනිදා සිට සිදුකළ විශේෂ සෝදිසි මෙහෙයුම් මගින් අදාළ පුද්ගලයින් අත්අඩංගුවට ගෙන ඇති බවයි. යාපනය,මානිප්පායි,කෝපායි,චුන්නාකම් ප්‍රදේශවල සිදුකළ සෝදිසි මෙහෙයුම් තුළින් යාපනය ප්‍රදේශයේ සිදුවු ප්‍රචණ්ඩ ක්‍රියා වෙත සම්බන්ධ පිරිස් එලෙස අත්අඩංගුවට ගත් බවද පොලිසිය පැවසීය. යාපනය ප්‍රදේශයේ ක්‍රියාත්මක වන කල්ලි අතර ගැටුම් හා සිවිල් වැසියන්ට තර්ජනය කිරීම්,මංකොල්ලකෑම් ආදි ක්‍රියාවන් වෙත සම්බන්ධ පිරිසක් එලෙස අත්අඩංගුවට ගෙන ඇති බව සඳහන් වේ. යාපනය ප්‍රදේශයේ ආවා කල්ලිය,ධනුරොක් කල්ලිය, වික්ටර් කල්ලිය වැනි කල්ලි කිහිපයක ක්‍රියාකාරකම් හේතුවෙන් යාපනය ප්‍රදේශයේ ප්‍රචණ්ඩ ක්‍රියා පසුගිය සමයේ වර්ධනය වි තිබිණ. යාපනය,මානිප්පායි,කෝපායි,චුන්නාකම් ප්‍රදේශයන්ගේ පොලිස් නිළධාරීන්ගේ නිවාඩු අවලංගු කරමින් පසුගිය දින කිහිපයේ පොලිසිය විශේෂ මෙහෙයුමක් ක්‍රියාත්මක කරනු ලැබීය.", "URL": "https://sinhala.adaderana.lk/news.php?nid=94472", "Category": null, "Parent URL": null}