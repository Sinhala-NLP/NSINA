{"Source": "Adaderana", "Timestamp": "September 5, 2011 03:15 pm", "Headline": "ලක්ෂ 11 ක දැව කඳන් සමග ජාවාරම්කරුවන් 9 ක් දැලේ", "News Content": "කන්තලේ, චුන්නංකාඩු රක්ෂිතයේ,බෝගස්පිටිය ප්‍රදේශයේ දැව ජාවාරමේ යෙදුණු පුද්ගලයින් නව දෙනකු අත්අඩංගුවට ගැනීමට පොලිස් විශේෂ කාර්යබලකාය සමත් වී තිබේ. ඊයේ රාත්‍රීයේ මෙම වැටලීම කරන ලද මුත් අදාළ සැකකරුවන් සමග රාත්‍රීයේ යළි කඳවුරට ළඟාවීමට අපහසු බැවින් අද පෙරවරුවේ පැමිණීමට සිදුවූ බව කන්තලේ පොලිස් විශේෂ කාර්යබලකා නිලධාරියෙක් අද දෙරණට කියා සිටියේය. කෙසේ වෙතත් මෙම සැකකරුවන් නවදෙනා සමග කරත්ත නවයක් හා ලක්ෂ 11 ක් පමණ වටිනා දැව කඳන් තොගයක් පොලිස් භාරයට ගැනීමට හැකිවී තිබේ. මෙම සැකකරුවන් නවදෙනා කින්නියා ප්‍රදේශයේ පදිංචිකරුවන් බවත්,මොවුන්ට එරෙහිව නීතිමය ක්‍රියාමාර්ග ගැනීම සඳහා මේවන විට වන සංරක්ෂණ දෙපාර්තමේන්තුවට භාරදී ඇති බවත් සඳහන් වේ.", "URL": "https://sinhala.adaderana.lk/news.php?nid=18531", "Category": null, "Parent URL": null}