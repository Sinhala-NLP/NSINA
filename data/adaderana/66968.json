{"Source": "Adaderana", "Timestamp": "December 12, 2016 05:04 pm", "Headline": "  ආරක්ෂක අංශයන්ට දියයුතු සම්පත් උපරිමයෙන් දෙනවා", "News Content": "සීග්‍රයෙන් වෙනස්වන ලෝකය තුළ මෙරට ආරක්ෂක අංශයන්ට අවශ්‍යවන තාක්ෂණික දැනුම ලබාදීමට රජයක් ලෙස කටයුතු කරමින් සිටින බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ආරක්ෂක අංශ වෙත දියයුතු සම්පත් උපරිමයෙන් ලබාදීමට තමා ඇතුළු රජය කැපවී සිටින බවයි. සපුගස්කන්ද, මාකොළ ආරක්ෂක සේවා අණ හා මාණ්ඩලික විද්‍යාලයේ උපාධි ප්‍රදානෝත්සවයකට එක්වෙන් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය. ආරක්ෂක අමාත්‍යවරයා ලෙස මෙන්ම මෙරට පුරවැසියෙක් ලෙස මාතෘ භූමියේ ආරක්ෂාව වෙනුවෙන් තමා කැපවී සිටින බව ජනාධිපතිවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66968", "Category": null, "Parent URL": null}