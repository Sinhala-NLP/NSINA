{"Source": "Adaderana", "Timestamp": "December 13, 2011 11:43 am", "Headline": "යාපනයේ රිය අනතුරකින් දෙදෙනෙක් මරුට", "News Content": "යාපනය, වඩමාරච්චි, කරනවායි, ඉමෙයියානන් ප්‍රදේශයේ අද(13) පෙරවරුවේ සිදුවූ රිය අනතුරකින් පුද්ගලයින් දෙදෙනෙකු මරණයට පත්ව ඇත. වෑන් රථයක් වේගය පාලනය කරගත නොහැකිව මාර්ගයෙන් ඉවතට ගමන් කිරීමෙන් විදුලි කණුවක සහ තල් ගසක ගැටීමෙන් මෙම අනතුරු සිදුව ඇති බව අද දෙරණ වාර්තාකරු පවසයි. අනතුරින් වෑන් රථයේ ගමන් ගත් පුද්ගලයින් තිදෙනාගෙන් දෙදෙනෙකු එම ස්ථානයේදීම මරණයට පත්ව ඇති අතර තුවාල ලැබූ අනෙක් පුද්ගලයා පරුත්තිතුරෙයි රෝහලට ඇතුළු කර තිබේ. මියගිය දෙදෙනාගේ මළ සිරුරු එම රෝහලේ මෘත ශරීරාගාරයේ තැන්පත් කර ඇති අතර පරුත්තිතුරෙයි පොලිසිය සිද්ධිය සම්බන්ධව වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=20648", "Category": null, "Parent URL": null}