{"Source": "Adaderana", "Timestamp": "August 25, 2018 11:07 am", "Headline": "ශ්‍රවණාබාධිත පුද්ගලයින්ට රියදුරු වෘත්තියේ යෙදිය හැකි නව මෘදුකාංගයක්", "News Content": "දකුණූ කොරියාවේ ශ්‍රවණාබාධිත පුද්ගලයින්ට කූලි රථ රියදුරු වෘත්තියේ යෙදිය හැකි පරිදි නව මෘදුකාංගයක් හදුන්වාදී තිබේ. එම මෘදුකාංගය හේතුවේ දකුණු කොරියාවේ සෝල් නුවර මේ වන විට ශ්‍රවණාබාධික පුද්ගලයින් කූලි රථ රියදුරුන් ලෙස කටයුතු කරන බව විදෙස් මාධ්‍ය වාර්තා කළේය. මෙම මෘදුකාංගය ඇතුළත් උපකරණය පසුපස අසුන ඉදිරියේ රියදුරු අසුනට ආසන්නයේ සවිකර ඇති බව සඳහන්ය. එමඟින් පුද්ගලයෙකුගේ වචන අකුරු ලෙස තිරය මතට ලබා දෙන අතර මගීයාට යා යුතු ස්ථානය සහ නැවැත්විය යුතු ස්ථානය නිවැරැදිව දැක්විමටත්, මුදල් ගෙවිමේ ක්‍රමය රිසි පරිදි කිරිමටත් හැකියාව පවතින බව වාර්තා වේ. දකුණු කොරියාවේ වාසය කරන ශ්‍රවණාබාධිත පුද්ගලයින්ට එල්ල වන ගැරහුම් නැති කිරිම සහ ශ්‍රණාබාධික පුද්ගලයින්ගේ රැකියා අවස්ථා වැඩි කිරිමේ අරමුණින් මෙම මෘදුකාංගය හදුන්වාදී ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=94991", "Category": null, "Parent URL": null}