{"Source": "Adaderana", "Timestamp": "October 16, 2010 02:22 pm", "Headline": "අවයව බද්ධයේ නීති ප්‍රශ්න විස‍ඳෙයි", "News Content": "අවයව බද්ධ කිරීමේ දි මෙතෙක් පැවති නෛතික ගැටලු නිරාකරණය කරමින් සෞඛ්‍ය අමාත්‍යාංශය චක්‍රලේඛයක් නිකුත් කර තිබේ. අවයව පරිත්‍යාග කිරීමේ ජාතික වැඩසටහන සාර්ථකව ක්‍රියාත්මක කිරීම සඳහා සියලු පළාත් සෞඛ්‍ය අධ්‍යක්ෂවරුන්, ප්‍රාදේශීය සෞඛ්‍ය අධ්‍යක්ෂවරුන් සහ සියලුම රෝහල් අධ්‍යක්ෂකවරු‍න් වෙත උපදෙස් ලබාදී ඇති බව එම අමාත්‍යාංශය පවසයි. 1987 අංක 48 දරණ මානව පටක බද්ධ කිරීමේ පනත සහ 1979 අංක 15 දරණ අපරාධ පනත යටතේ අනුගමනය කළ යුතු ක්‍රියා පිළි‍වෙත් සහ මාර්ගෝපදේශන පිළිබඳ ‍මේ යටතේ දැනුවත් කර තිබෙන බව සෞඛ්‍ය අමාත්‍යාංශය සඳහන් කරයි. මෙමගින් මොළය මියගිය පුද්ගලයෙකුගෙන් වෙනත් රෝගී පුද්ගලයෙකුට අවයව බද්ධ කිරීම සඳහා ලබාගැනීමේ දී අනුගමනය කළ යුතු ක්‍රියාමාර්ග පිළිබඳ දැනුවත් කර ඇති බව එම අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=11537", "Category": null, "Parent URL": null}