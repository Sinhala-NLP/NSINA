{"Source": "Adaderana", "Timestamp": "February 1, 2017 10:01 pm", "Headline": " රට තුළ සහල් හිඟයක් මවා පානවා", "News Content": "සහල් මිල ඉහළ නැංවීමේ අරමුණින් රට තුළ සහල් හිඟයක් මවා පෑමට වී මෝල් හිමියන් කටයුතු කර ඇතැයි පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව මහතා පවසයි.ඔහු මේ අදහස් පළ ‍කළේ පෙරටුගාමී සමාජවාදී පක්ෂයේ ජාතික මහ සමුළුව අමතමිනි.සමාජවාදය උදෙසා පංතියට පක්ෂයක් තේමාව යටතේ පෙරටුගාමී සමාජවාදී පක්ෂයේ 02වන ජාතික මහ සමුළුව අද (01) පැවැත්වුණි.ඒ කොළඹ සුගතදාස ගෘහස්ත ක්‍රීඩාංගණයේදීය.ආගමන විගමන නීතී උල්ලංඝණය කිරීමේ චෝදනා මත වසරක සිරදඬුවම් නියමව සිට පසුගිය දෙසැම්බර් මස නිදහස ලැබු පෙරටුගාමී සමාජවාදී පක්ෂයේ මධ්‍යම කාරක සභික කුමාර ගුණරත්නම් මහතා ඇතුළු එම පක්ෂ නියෝජිතයින‍්ගේ සහභාගිත්වයෙන් එය පැවැත්වුණි.සමුළුවේදී පක්ෂය විසින් සම්පාදනය කළ න්‍යායික කෘති තුනක් ද ජනගත කෙරුණු අතර පක්ෂයේ නව මධ්‍යම කාරක සභිකයින් ද මෙහිදී ප්‍රකාශයට පත් කළේය.එමෙන්ම පෙරටුගාමී සමාජවාදී පක්ෂයේ දෙවන ජාතික මහා සමුළුව සම්බන්ධයෙන් ඔවුන් ප්‍රවෘත්ති නිවේදනයක් නිකුත් කර තිබේ. එය පහත පරිදි වෙයි,පෙරටුගාමී සමාජවාදී පක්ෂයේ දෙවන ජාතික මහා සමුළුව 2017 පෙබරවාරි මස 01 වැනිදා උදෑසන 10.00 සිට කොළඹ, සුගතදාස ගෘහස්ත ක්‍රීඩාංගනයේදී පැවැත්විණි. මෙවර සමුළුවේ තේමාව වුයේ 'අධිරාජ්‍යවාදී නව ලිබරල් වැඩපිළිවෙළට එරෙහිව, සමාජවාදය උදෙසා, පන්තියට පක්ෂයක්!' යන්නයි. එහි සාමාජික සාමාජිකාවන් සඳහා පෙරවරු සැසිය උදේ 10ටද, විවෘත සැසිය සවස 2ටද පැවැත්විණි. සභාපති මණ්ඩලය ලෙස සේනාධීර ගුණතිලක, කුමාර් ගුණරත්නම් සහ දුමින්ද නාගමුව සහෝදරවරුන්ද, ලේකම් මණ්ඩලය ලෙස චමීර කොස්වත්ත, පුබුදු ජයගොඩ සහ ජූඩ් සිල්වාපුල්ලේ සහෝදරවරුන්ද තේරී පත්විය. සමුළුවේදී වත්මන් දේශපාලන තත්ත්වය පිළිබඳ දේශපාලන වාර්තාවක්ද, ඒ හා සම්බන්ධව දේශපාලන වැඩපිළිවෙලක් සඳහා සමුළු යෝජනා මාලාවක්ද සම්මත කර ගන්නා ලදී. එමෙන්ම ඉදිරි කාලය තුළ පක්ෂයට නායකත්වය ලබා දීම සඳහා මධ්‍යම කාරක සභාවක් පත්කර ගැනීමද සිදු කෙරිණි. එහිදී පහත සහෝදරවරුන් තෝරා පත් කර ගන්නා ලදී. 1. සේනාධීර ගුණතිලක සහෝදරයා 2. කුමාර් ගුණරත්නම් සහෝදරයා 3. චමීර කොස්වත්ත සහෝදරයා 4. දුමින්ද නාගමුව සහෝදරයා 5. පුබුදු ජයගොඩ සහෝදරයා 6. රවීන්ද්‍ර මුදලිගේ සහෝදරයා 7. සුජිත් කුරුවිට සහෝදරයා 8. චන්ද්‍රසිරි ලන්දගේ සහෝදරයා 9. විමල් පියතිස්ස සහෝදරයා 10. ජූඩ් සිල්වාපුල්ලේ සහෝදරයා 11. ඉන්ද්‍රානන්ද ද සිල්වා සහෝදරයා 12. ප්‍රියන්ත කළුආරච්චි සහෝදරයා 13. විමල් වත්තුහේවා සහෝදරයා 14. රන්ජිත් ශාන්ත සහෝදරයා 15. විපුල හේමකුමාර සහෝදරයාඊට අමතරව පහත සඳහන් ලේකම් මණ්ඩලය තෝරා පත්කර ගැනිණි. 1. සේනාධීර ගුණතිලක සහෝදරයා - ප්‍රධාන ලේකම් 2. කුමාර් ගුණරත්නම් සහෝදරයා - සංවිධායක ලේකම් 3. චමීර කොස්වත්ත සහෝදරයා - පාලක ලේකම් 4. දුමින්ද නාගමුව සහෝදරයා - ප්‍රචාරක ලේකම් 5. පුබුදු ජයගොඩ සහෝදරයා - අධ්‍යාපන ලේකම් 6. විමල් වත්තුහේවා සහෝදරයා - මූල්‍ය ලේකම් පෙරටුගාමී සමාජවාදී පක්ෂය තුළ සිදු කෙරුණු දේශපාලන සංවාඳයකින් අනතුරුව එළඹුණු ස්ථාවරයන් පිලිබඳ කෘති තුනක් එදින එලි දක්වන ලද්දේ පක්ෂයේ පැරණි සහ නව පරම්පරා නියෝජනය වන සහෝදර සහෝදරියන් කිහිප දෙනෙකුට ඒවා පිළිගන්වමිනි. ඒ පහත නම් සඳහන් කෘතීන් වේ,1. දර්ශනය හා දේශපාලනය - නිර්ධන පන්ති ව්‍යාපාරයේ ස්ථාවරය පිලිබඳ විමසා බැලීමක්2. පක්ෂය හා විප්ලවීය බහුජන ව්‍යාපාරය - පදනම් මූලධර්ම පිලිබඳ විමසුමක් 3. ලංකාවේ ජාතික ගැටලුව විසඳීම පිලිබඳ මාක්ස්වාදී ස්ථාවරය සඳහා ප්‍රවේශයක් එදින වැඩසටහන සඳහා සිංහල-දෙමල-ඉංග්‍රීසි ගීත සහ නර්තන අංගයක් ඇතුලත් සංස්කෘතික සංදර්ශනයක්ද අඩංගු විය. ලංකාවේ සහ ලෝකයේ අනෙකුත් රටවල වාමාංශික පක්ෂ සහ කණ්ඩායම් රාශියක් සුබ පැතුම් ඉදිරිපත් කළ අතර ලංකාවේ වාමාංශිකයන් ලෙස එක්සත් සමාජවාදී පක්ෂය, ශ්‍රී ලංකා සමාජවාදී පක්ෂය, ශ්‍රී ලංකා පෙරටුගාමී පක්ෂය, වමේ හඬ සංවිධානය, නව ප්‍රජාතන්ත්‍රවාදී මාක්ස් ලෙනින්වාදී පක්ෂය, විප්ලවවාදී සමාජවාදී කේන්ද්‍රය, ප්‍රක්සිස්‌ සාමූහිකය, නව ප්‍රජාතන්ත්‍රවාදී ජනතා පෙරමුණ යන ලංකාවේ වාමාංශික පක්ෂ සහ කණ්ඩායම් සහභාගී විය. එමෙන්ම ජර්මන් මාක්ස් ලෙනින්වාදී පක්ෂය, කම්කරු ජාත්‍යන්තරයක් සඳහා කමිටුව, පස්වන ජාත්‍යන්තරයක් සඳහා වූ ජාත්‍යන්තර ලීගය,ඉන්දියානු මාක්ස් ලෙනින්වාදී පක්ෂය, ඉතාලියේ රිෆොන්දසියෝනේ කොමියුනිස්ට් පක්ෂය ඇතුළු විදෙස් පක්ෂ ගණනාවක නියෝජිතයන්ද, ලංකාවේ කියුබානු තානාපතිනියද සමුළුවට සුබ පැතුම් එක් කරන ලදී.", "URL": "https://sinhala.adaderana.lk/news.php?nid=68957", "Category": null, "Parent URL": null}