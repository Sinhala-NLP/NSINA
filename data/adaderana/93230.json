{"Source": "Adaderana", "Timestamp": "July 26, 2018 11:21 am", "Headline": "මුගුරකින් පහරදී පුද්ගලයෙකු ඝාතනය කරයි", "News Content": "කළුතර, නාගොඩ ප්‍රදේශයේදී මුගුරකින් පහරදී පුද්ගලයෙකු ඝාතනය කර තිබේ. පොලීසිය සඳහන් කළේ නිවසේ කාමරයක සිටියදී මෙම පහරදීම සිදුකර ඇති බවයි. දේපල ආරවුලක් මත මෙම ඝාතනය සිදුකර ඇති අතර සැකකරු ප්‍රදේශයෙන් පළා ගොස් ඇති බව සඳහන්ය. මියගොස් ඇත්තේ 39 හැවිරිදි නාගොඩ ප්‍රදේශයේ පදිංචිකරුවෙකු වන අතර පශ්චාත් මරණ පරීක්ෂණය අද (26) සිදුකිරීමට නියමිතය. සැකකරු අත්අඩංගුවට ගැනීම සඳහා කළුතර, දකුණ පොලීසිය විසින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=93230", "Category": null, "Parent URL": null}