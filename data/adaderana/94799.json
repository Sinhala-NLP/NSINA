{"Source": "Adaderana", "Timestamp": "August 22, 2018 06:47 am", "Headline": "කොල්ලකරුවෙකුට වැඩ වරදී", "News Content": "මාදම්පේ - නව නගරයේදී රුපියල් 4,75,000 ක මුදලක්කොල්ල කා පලා යාමට උත්සාහ කළ තරුණයෙකුව එම ස්ථානයේ සිටි අය විසින් අල්ලා ගෙන මාදම්පේ පොලීසියට බාර දීමට කටයුතු කර ඇත. ඊයේ (21) රාත්‍රී 7.15 ට පමණ මෙම සිද්ධිය සිදුවී ඇති බව වාර්තා වේ. මෙලෙස අත්අඩංගුවට පත්ව ඇත්තේ නාරම්මල ප්‍රදේශයේ පදිංචි 28 හැවිරිදි අයෙක්. කල්පිටිය - කන්දකුලියේ පදිංචිකරුවෙකු තමන්ට අයත් වෑන් රථයක් කුලියාපිටිය ප්‍රදේශයේදී අලවි කර ඉන් ලද මුදලින් කොටසක් කල් බදු සමාගමකට ගෙවා ඇත. ඉතිරි මුදල කුලියාපිටිය නගරයේ හෝටලයකදී තම ගමන් මල්ලේ අසුරන ආකාරය සැකකරු දැක එම අය කුලියාපිටියෙන් මාදම්පේ දක්වා ගමන් කරන බස් රථයක පැමිණ තිබේ. සැකකරුද ඔහු සමගම මාදම්පේ දක්වා කුලියාපිටියේ සිට එම බස් රථයෙන්ම පැමිණ ඇති අතර මාදම්පේ බස් නැවතුම්පලේදී සැකකරු විසින් මුදල් සහිත බෑගය කොල්ලකා පලා යාමට උත්සාහ කිරිමේදි එහි සිටි අය විසින් කොල්ලකරුව අල්ලා ගෙන පොලීසියට බාර දීමට කටයුතු කර ඇත්තේ. සැකකරු මත් කුඩු වලට ඇබ්බැහි වී සිටින අයෙකු බවට සැක කරන බව පොලීසිය පවසයි. මාදම්පේ පොලිස් ස්ථානාධිපති පොලිස් පරීක්ෂක වසන්ත කුමාර මහතා ඇතුළු නිලධාරීන් විසින් වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=94799", "Category": null, "Parent URL": null}