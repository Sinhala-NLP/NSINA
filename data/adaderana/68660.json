{"Source": "Adaderana", "Timestamp": "January 27, 2017 10:14 am", "Headline": "  රත්මලානේ ගින්නක් ", "News Content": "ගල්කිස්ස, රත්මලාන ප්‍රදේශයේ මහල් ගොඩනැගිල්ලක හදිසි ගින්නක් හටගෙන තිබේ.මහල් තුනකින් සමන්විත එම ගොඩනැගිල්ලේ පහල මහලේ ගින්න හටගෙන ඇති බව පොලීසිය පැවසුවේය.දෙහිවල ගල්කිස්ස ගිනි නිවීමේ ඒකකය පොලීසිය සහ ප්‍රදේශවාසීන් එක්ව ගින්න මැඩපවත්වා තිබේ.ගින්නෙන් ගොඩනැගිල්ල ආසන්නයේ නවතා තිබූ ලොරි රථයකට හානි සිදුව ඇති බව පොලීසිය පැවසුවේය.ගින්නෙන් ජීවිත හානි හෝ තුවාල සිදුවීම් කිසිවක් සිදුව නොමැති අතර ගින්නෙන් සිදු වූ අලාභය පිළිබඳ මෙතෙක් තක්සේරු කර නොමැති බව පොලීසිය පැවසුවේය.මේ අතර හෝමාගම ප්‍රදේශයේ වෙළෙඳසැලක ඇති වූ හදිසි ගින්නකින් එම වෙළෙඳසැල සම්පූර්ණයෙන් විනාශ වී තිබේ.කෝට්ටේ මහනගර සභාව, පනාගොඩ යුද හමුදා කදවුරේ ගිනි නිවීමේ ඒකකය හා ප්‍රදේශවාසීන් එක්ව ගින්න මැඩපවත් වූ බව පොලීසිය පැවසුවේය.ගින්නට හේතුව මෙතෙක් අනාවරණය වී නොමැති අතර ගින්නෙන් ජීවිත හානි හෝ තුවාල සිදුවීම් කිසිවක් වාර්තා නොවන බව පොලීසිය සඳහන් කළේය.", "URL": "https://sinhala.adaderana.lk/news.php?nid=68660", "Category": null, "Parent URL": null}