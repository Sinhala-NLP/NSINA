{"Source": "Adaderana", "Timestamp": "January 28, 2018 08:04 am", "Headline": "තැපැල් ඡන්දය ප්‍රකාශ කරන්න අමතර දින 2 ක් ", "News Content": "පළාත් පාලන ආයතන ඡන්ද විමසීම සඳහා මෙතෙක් තැපැල් ඡන්දය ප්‍රකාශ කළ නොහැකි වු පුද්ගලයින් සඳහා තවත් අතිරේක දින දෙකක් ප්‍රකාශයට පත් කර තිබේ. ඒ අනුව ලබන බ්‍රස්පතින්දා (01) සහ සිකුරාදා (02) දිනවල දී අදාළ මධ්‍යස්ථානය වෙත ගොස් තැපැල් ඡන්දය ප්‍රකාශ කළ හැකි බව මැතිවරණ මහලේකම් කාර්යාලය සඳහන් කළේය. පසුගිය 22,25 සහ 26 යන දිනවලදී තැපැල් ඡන්දය ප්‍රකාශ කිරීම සඳහා කාලය ලබා දී තිබිණි. මේ අතර පළාත් පාලන ආයතන ඡන්ද විමසීමට අදාලව නිළ ඡන්ද දැන්වීම් පත්‍රිකා බෙදාහැරිමේ විශේෂ දිනයක් ලෙස අද ක්‍රියාත්මක වන බව තැපැල්පති රෝහණ අබේරත්න මහතා පවසයි.", "URL": "https://sinhala.adaderana.lk/news.php?nid=83652", "Category": null, "Parent URL": null}