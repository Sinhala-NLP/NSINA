{"Source": "Adaderana", "Timestamp": "April 11, 2019 04:46 pm", "Headline": "තායිලන්තයේ අලුත් අවුරුදු සැමරුම අප්‍රේල් 13 ඇරඹෙයි", "News Content": "තායිලන්තයේ අලුත් අවුරුදු සැමරුම අප්‍රේල් 13වන දා සිට 15වන දා තෙක් සිදු කරයි. ඒ වෙනුවෙන් මේ දිනවලදී විශේෂ උත්සව පවත්වන අයුරු දක්නට ලැබේ. තායි නව අවුරුදු උත්සවය හඳුවන්නේ සොන්ග්ක්‍රාන් උත්සවය නමින්. අලි ඇතුන්ද සමග එකිනෙකා වෙත ජලය ඉස ගනිමින් සිදු කරන ක්‍රීඩාවකට මෙහිදී විශේෂ ස්ථානයක් හිමිවෙයි. එම ක්‍රීඩාවට සහභාගි කරගන්නා අලි ඇතුන්ගේ ශරීරය වර්ණ ගන්වා තිබීමත් විශේෂත්වයක්. ලොව විශාලතම ජල පොර ක්‍රීඩා ඉසව්ව මෙය බවත් විදෙස් වාර්තාවල සඳහන් වෙයි. තායි වැසියන් මෙන්ම විදෙස් සංචාරකයන්ද මෙම ක්‍රීඩාවට සහභාගි වීම සඳහා දැඩි ඇල්මක් දක්වන බවයි වාර්තා වෙයි.", "URL": "https://sinhala.adaderana.lk/news.php?nid=107840", "Category": null, "Parent URL": null}