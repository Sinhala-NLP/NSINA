{"Source": "Adaderana", "Timestamp": "September 24, 2017 11:23 am", "Headline": "යකඩ කෙක්කේ ඇමිණී ආ මරණය ", "News Content": "යකඩ කෙක්කක් ආදාරයෙන් දෙල් කැඩීමට උත්සාහ කළ අයෙකු එම යකඩ කෙක්ක අධි බලැති විදුලිය රැහැන් පද්ධතියක ගැටීමෙන් මියගොස් තිබේ. ඊයේ(23) දහවල් මෙම අනතුර සිදුව ඇත. මියගොස් ඇත්තේ වෙන්නප්පුව - වයික්කාල පදිංචිව සිටි ඇන්ටනි එළියස් නම් අයෙකි. මියගොස් ඇති අය යකඩ කෙක්කක් භාවිතා කරමින් තම ගෙවත්තේ ඇති දෙල් ගසකින් දෙල් කැඩීමට උත්සාහ කර ඇත.එම අවස්ථාවේදී කෙක්ක ඔහුගේ නිවස ඉදිරිපිට ඇති අධි බලැති විදුලිය රැහැනක ගැටී තිබේ. විදුලිය වැදීමෙන් අසාධ්‍යය තත්ත්වයට පත්ව සිට් මොහු මීගමුව මූලික රෝහලට ඇතුළත් කිරීමෙන් පසු මිය ගොස් ඇත. පශ්චාත් මරණ පරීක්ෂණය පැවැත්වීමට නියමිතය. වෙන්නප්පුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77950", "Category": null, "Parent URL": null}