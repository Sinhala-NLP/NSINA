{"Source": "Adaderana", "Timestamp": "September 4, 2018 06:27 pm", "Headline": "මියගිය සද්ධන්තයින් වෙනුවෙන් පිං අනුමෝදනාවක්", "News Content": "මහවැලි ගඟේ අතු ගංඟාවක් වන පෙරියාරුව ඇලේ තුම්මොදර අමුණ ප්‍රදේශයේ දී මඩේ එරී මිය ගොස් සිටි අලීන් වෙනුවෙන් පින් අනුමෝදනා කිරීමේ පිංකමක් අද(04) එම ස්ථානයේ දී පැවැත් විය. එම පිංකම සඳහා වනජීවි නියෝජ්‍ය අමාත්‍ය පාලිත තෙවරප්පෙරුම මහතා මුලිකත්වය ගෙන තිබු අතර, ප්‍රදේශයේ පන්සල්වල සිටින භික්ෂුන් වහන්සේගා සිව් පස් නමකගේ දායකත්වයෙන් මෙම පිංකම සිදු කර තිබුණි. එම අවස්ථාවට සෝමාවතී වනජීවි කාර්යාලයේ නිලධාරී මහත්වරුන් හා තවත් පිරිසක් එක්ව සිටියේය. අලි රංචුව වතුර බිමට ගොස් ඇති ස්ථානයේ දැඩි ලෙස ජපන් ජබර ජලජ ශාකය ව්‍යාප්ත වි ඇති බැවින් වතුර පානය කිරිම සඳහා පැමිනි අලි රංචුව එහි එරි ගොඩට එමට නොහැකි වි ජිවිතක්ෂයට පත් වි බවට සැක කෙරුණි. මිය ගිය අලීන්ගේ මෘත ශරීර මහවැලි කලාප බාර ගිරිතලේ වනජීවි වෛද්‍ය සමීර කලිඟුආරච්චි මහතාගේ අධීක්ෂණය යටතේ පරීක්ෂණයට යොමු කර තිබේ. මේ අතර අද(04) දිනයේ දී සිදු කල සෝදිසි මෙහෙයුමකින් අනතුරුව යුද හමුදාවේ සෙබළුන් විසින් එම ස්ථානයේ එරී මිය ගිය තවත් අලියෙකුගේ මෘත ශරීරයක් ගොඩ ගනු ලැබීය. එසේ මිය ගොස් සිටියේ වයස අවුරුදු 1 හමාරක පමණ කුඩා අලි පැටවෙකු බව ද අද දෙරණ වාර්තාකරු පැවසීය. ඡායාරූප - ප්‍රසාත් සමන්", "URL": "https://sinhala.adaderana.lk/news.php?nid=95537", "Category": null, "Parent URL": null}