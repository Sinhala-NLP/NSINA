{"Source": "Adaderana", "Timestamp": "July 5, 2012 11:08 am", "Headline": "චෙන්නායිහිදී ශ්‍රී ලාංකිකයින් දෙදෙනෙක් දැලේ ", "News Content": "ශ්‍රී ලාංකිකයින් දෙදෙනෙකු ඉන්දියාවේ චෙන්නායිහී දී අත්අඩංගුවට ගෙන තිබේ. එරට ශ්‍රී ලාංකික සරණාගතයින් පිරිසකගේ මුදල් එකතු කරමින් සිටිය දී මොවුන් අත්අඩංගුවට ගෙන ඇති බව සඳහන්ය. ඔස්ට්‍රේලියාවට රැගෙන යන බව පවසමින් මෙම ශ්‍රී ලාංකිකයින් දෙදෙනා සරණාගතයින්ගෙන් මුදල් එකතු කර ඇති බව වාර්තා වේ. රමේෂ් හෙවත් රාමචන්ද්‍රන් නැමති 38 හැවිරිදි පුද්ගලයෙකු සහ ගාන්ධි මෝහන් නැමති 48 හැවිරිදි පුද්ගලයෙකු මේ සම්බන්ධයෙන් අත්අඩංගුවට ගෙන තිබේ. ශ්‍රී ලංකාවේ ත්‍රිකුණාමලය හරහා ක්‍රිස්මස් දූපත් ඔස්සේ ඔස්ට්‍රේලියාවට සරණාගතයින් රැගෙන යාමට සැලසුම් කර ඇති බව මූලික පරීක්ෂණ වලදී අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=25534", "Category": null, "Parent URL": null}