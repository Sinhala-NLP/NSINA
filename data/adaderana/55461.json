{"Source": "Adaderana", "Timestamp": "December 2, 2015 11:17 am", "Headline": "ජලගැලීම් නිසා කටුනායක - චෙන්නායි ගුවන් ගමන් ඇණහිටී!", "News Content": "දින දෙකක් තිස්සේ ඇද හැළෙන ධාරාණිපාත වර්ෂාව හමුවේ චෙන්නායි ගුවන් තොටුපළද ජලයෙන් යටවීම නිසා කටුනායක හා චෙන්නායි අතර ගුවන් ගමන්වාර කිහිපයක් අවලංගු කර තිබේ. ඒ අනූව අද පෙරවරු 7.20 සිට පස්වරු 6.35 දක්වා ශ්‍රී ලංකාවෙන් පිටත්වීමට නියමිතව තිබූ ගුවන් ගමන් වාර 3ක්ද අද අළුයම 1.45 සිට රාත්‍රී 10.15 දක්වා චෙන්නායි සිට කටුනායකට පැමිණීමට නියමිතව තිබූ ගුවන් ගමන්වාර 7ක්ද අවලංගු කර ඇත.චෙන්නායි ගුවන් තොටුපළේ ගුවන් ධාවනපථය ජලයෙන් යටවී ඇති අයුරු ඉහත ඡායා රූපයේ වෙයි.ඡායා රූ - ඉන්දීය මාධ්‍ය", "URL": "https://sinhala.adaderana.lk/news.php?nid=55461", "Category": null, "Parent URL": null}