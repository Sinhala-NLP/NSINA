{"Source": "Adaderana", "Timestamp": "March 16, 2011 03:51 pm", "Headline": "හෙට මධ්‍යම රාත්‍රීය වෙනතුරු එ.ජා.පය දිනනවා", "News Content": "හෙට මධ්‍යම රාත්‍රීය වනතුරු එක්සත් ජාතික පක්ෂය මෙම මැතිවරණයෙන් ජයග්‍රහණය කරන නමුත් මධ්‍යම රාත්‍රීයෙන් පසු එක්සත් ජනතා නිදහස් සන්ධානය ජයග්‍රහණය කරන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ශක්තිමත් විපක්ෂයක් ලබා දෙන ‍ලෙස තමන් විපක්ෂයෙන් ඉල්ලා සිටින බවද ඔහු කියා සිටියේ අද(16)කොළඹ පැවති මාධ්‍ය හමුවකට සහභාගී වෙමිනි. තව මාසයකින් පමණ රනිල් වික්‍රමසිංහ කල් ඉකුත් වූ කෙනෙකු බවට පත්වන බවත්,ප්‍රේමදාස යුගයද මේ වන විට කල් ඉකුත් වී ඇති දෙයක් පමණක් බවත් හෙතෙම කියා සිටියේය. කල් ඉකුත් වූ පසු රනිල් වික්‍රමසිංහ මහතා චීස් කෑල්ලක් තරම්වත් නොවටිනා බව ද අමාත්‍යවරයා සඳහන් කළේය. රවී කරුණානායක විසින් නායකයින් දුසිමක් පමණ සිටින බව පසුගියදා කියා සිටියත් ලිලිපුට්ටන් දුසිමක් මිස නායකයින් එ.ජා.පයේ නැති බවද අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=14880", "Category": null, "Parent URL": null}