{"Source": "Adaderana", "Timestamp": "December 2, 2017 03:25 pm", "Headline": "ඔකී  සුළි කුණාටුව ජීවිත 13ක් උදුරා ගනී", "News Content": "ඔකී සුළි කුණාටු තත්ත්වය හේතුවෙන් මේ වන විට පුද්ගලයින් 13 දෙනෙකු පමණ මියගොස් ඇති බව වාර්තා වෙයි. ඉන්දියාවේ තමිල්නාඩු සහ කේරල ප්‍රදේශවලට බලපා ඇති ඔකී සුළි කුණාටු තත්ත්වය හේතුවෙන් මේ වන විට පුද්ගලයින් 13 දෙනෙකු පමණ මියගොස් ඇති බව වාර්තා වෙයි. අයහපත් කාලගුණ තත්ත්වය හේතුවෙන් ධීවරයින් 14 දෙනෙකු මේ වන විට අතුරුදන්ව ඇති බව ද ඉන්දීය නාවික හමුදාව පවසයි. එමෙන්ම ධීවරයින් 155 දෙනෙකු පමණ මුදාගැනීමට හැකි වූ බව නාවික හමුදාව සඳහන් කළේය. කුණාටු තත්ත්වය හේතුවෙන් දේපල සහ ගොඩනැගිලිවලට දැඩි අලාභ හානි සිදුව ඇති අතර මේ වන විට විදුලි ඇණහිටීම් තත්ත්වයන් ද වාර්තා වන බව ඉන්දිය මාධ්‍ය වාර්තා කළේය. කෙසේවෙතත් සුළි කුණාටු තත්ත්වය එම ප්‍රදේශවලින් පහව යමින් පවතින බව එරට කාලගුණ අංශ නිවේදනය කර ඇත.", "URL": "https://sinhala.adaderana.lk/news.php?nid=80919", "Category": null, "Parent URL": null}