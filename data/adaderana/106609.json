{"Source": "Adaderana", "Timestamp": "March 23, 2019 11:38 am", "Headline": "නව තෙල් පිරිපහදුව ජනතාවට නැවත බලාපොරොත්තු ඇති කිරීමේ උත්සාහයක්", "News Content": "හම්බන්තොට ප්‍රදේශයේ ඉදිකිරීමට යෝජිත නව තෙල් පිරිපහදුව සඳහා සිංගප්පූරු සමාගමක් විසින් 70%ක ආයෝජනයක් සිදු කිරීම හරහා නැවත රටට ගෙන ඒමට සූදානම් වන්නේ මහ බැංකු කොල්ලයෙන් රටට අහිමිව ගිය මුදල්දැයි සැකයක් මතුවන බව සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න පවසා සිටියි. ඉදිරියේදී පැවැත්වීමට නියමිත ජනාධිපතිවරණය සඳහා තව ඇත්තේ මාස 6ක කාලයක් බැවින් රනිල් වික්‍රමසිංහ අගමැතිවරයාට පක්ෂ අභ්‍යන්තරයෙන් මෙන්ම පාක්ෂිකයන්ගෙනුත් ඇතිව ඇති ගැටලු හමුවේ ජනතාවට නැවත වතාවත් බලාපොරොත්තුවක් ඇති කිරීමේ උත්සාහයක් ද යන සැකය ඇති වන බව ඒ මහතා ප්‍රකාශ කර සිටියි. පොල්පිතිගමදී ඊයේ (22) පැවති මාධ්‍ය හමුවකදී ඔහු මේ අදහස් පළ කළේය.", "URL": "https://sinhala.adaderana.lk/news.php?nid=106609", "Category": null, "Parent URL": null}