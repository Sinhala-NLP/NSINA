{"Source": "Adaderana", "Timestamp": "October 2, 2010 01:20 pm", "Headline": "අන්තර් සරසවි ක්‍රීඩා උළෙල ඇරඹෙයි", "News Content": "10 වැනි අන්තර් විශ්ව විද්‍යාලීය ක්‍රීඩා උළෙල ශ්‍රී ජයවර්ධනපුර විශ්ව විද්‍යාල ක්‍රීඩාංගණයේ දී ඊයේ(01) ආරම්භ විය. මෙවර ක්‍රීඩා උළෙල සඳහා විශ්ව විද්‍යාල 14 ක් නියෝජනය කරමින් ක්‍රීඩක ක්‍රීඩිකාවන් සහභාගී වී සිටියහ. මෙවර ක්‍රීඩා උළෙලේ තරග කොළඹ සහ ඒ අවට ක්‍රීඩාංගණවල පැවැත්වීමට සංවිධානය කර තිබේ. ක්‍රීඩා උළෙලේ පාපන්දු, කරාතේ සහ පැසිපන්දු තරග ඊයේ(01) ආරම්භ විය. පාපැදි හා මාර්ග ධාවන තරග හෙට දිනයේ ආරම්භ වීමට නියමිතය. අන්තර් විශ්ව විද්‍යාලීය ක්‍රීඩා උළෙල මේ මස 10 වැනි දින දක්වා පැවැත්වේ.", "URL": "https://sinhala.adaderana.lk/news.php?nid=11241", "Category": null, "Parent URL": null}