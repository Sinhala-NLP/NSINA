{"Source": "Adaderana", "Timestamp": "April 7, 2017 11:15 am", "Headline": "නාගහමුල ඝාතනය-තවත් සැකකරුවෙක් දැලේ ", "News Content": "කැළණිය, නාගහමුල ප්‍රදේශයේ සිදු වූ පුද්ගල ඝාතනයකට අදාළ සැකකරුවෙකු කැළණිය පොලීසිය විසින් අත්අඩංගුවට ගෙන තිබේ.පසුගිය පෙබරවාරි මස 22දා පුද්ගලයෙකු කපා කොටා ඝාතනය කර තිබූ අතර සිද්ධියට අදාළව මීට පෙර සැකකරුවන් තිදෙනෙකු අත්අඩංගුවට ගෙන තිබුණි.ඝාතනයෙන් අනතුරුව ප්‍රදේශයෙන් පලා ගොස් සැගව සිටි තවත් සැකකරුවෙකු කැළණිය බස් නැවතුම්පොළ අසලදී ඊයේ අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගත් සැකකරු කැළණිය, ගොනවල ප්‍රදේශයේ පදිංචි 21 හැවිරිදි තරුණයෙකු වන අතර ඔහු මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71829", "Category": null, "Parent URL": null}