{"Source": "Adaderana", "Timestamp": "March 20, 2010 05:25 pm", "Headline": "රබර් මිල ඉහළ යයි", "News Content": "දේශිය වෙළඳපොල තුළ රබර් කිලෝග්‍රෑමයක මිල රුපියල් 362 ක් දක්වා ඉහළ ගොස් තිබේ. නොම්බර එකේ ෂීට් රබර් කිලෝග්‍රෑම් එකක් සඳහා මෙම මිල හිමිව ඇති බව රබර් සංවර්ධන දෙපාර්තමේන්තුව පවසයි. කොළඹ රබර් වෙන්දේසියේ දී මෙම මිල ගණන් තීරණය වී ඇත. විදේශ රටවල පුළුල් දැනුවත් කිරීමක් පසුගිය කාලයේ රජය මඟින් සිදු කිරීමේ ප්‍රතිඵලයක් ලෙස රබර් සඳහා හොඳ වෙළඳපොළ අවස්ථාවක් හිමි වී ඇති බව රබර් සංවර්ධන දෙපාර්තමේන්තුවේ අධ්‍යක්ෂ ජනරාල් ආර්.බී ප්‍රේමදාස මහතා ප්‍රකාශ කළේය. මීට අමතරව රබර් කර්මාන්තය නඟා සිටුවීම සඳහා කර්මාන්ත ශාලා වලට පනවා තිබූ විදුලි අධිභාරය සියයට 15 කින්ද ඩීසල් හා දැවි තෙල් ලීටරයක මිල රුපියල් 10 කින් අඩු කිරීමට ද පසුගිය දා රජය තීරණය කරනු ලැබීය.", "URL": "https://sinhala.adaderana.lk/news.php?nid=7412", "Category": null, "Parent URL": null}