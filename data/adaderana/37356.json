{"Source": "Adaderana", "Timestamp": "September 12, 2013 02:41 pm", "Headline": "අමානා බැංකුව කින්නියාවට පිවිසෙයි", "News Content": "ඡායා රූ- අමානා බැංකුවේ ප‍්‍රධාන මෙහෙයුම් නිලධාරී මොහොමඞ් අස්මීර් මහතා විසින් ප‍්‍රථම තැන්පතුව ලබාගත් අයුරු. ත‍්‍රිකුණාමලය දිස්ත‍්‍රික්කයටත් තම සේවාවන් විහිදුවමින් අමානා බැංකුව කින්නියා නගරයෙහි නව ශාඛාවක් විවෘත කරයි. මෙය අමානා බැංකුව සතු 23වන ශාඛාව වනඅතර නැ‍ඟෙනහිර පළාත තුළ විවෘත කළ 8 වන ශාඛාව වේ. මෙම විවෘත කිරීමේ උත්සවය සඳහා නැඟෙනහිර පළාත් ප‍්‍රධාන අමාත්‍ය නජීඞ් අබ්දුල්මජීඞ්, අමානා බැංකුවේ ප‍්‍රධාන මෙහෙයුම් නිලධාරී මොහොමඞ් අස්මීර්, අමානාබැංකුවේ ඉහළ කළමනාකරණ නිලධාරීන්,රජයේනිලධාරීන්, ප‍්‍රාදේශීය ව්‍යාපාරිකයින්,පාරිභෝගිකයින් ඇතූළු සම්භාවනීයආරාධිතයින් රැසක් සහභාගීවිය. මෙහිදී අදහස් දැක්වූ ප‍්‍රධාන අමාත්‍ය ගරු නජීඞ් අබ්දුල් මජීඞ් මහතා \"අපගේ පළාත වෙත අමානා බැංකුව, තම පොලී රහිත මූල්‍යමය සේවා සමග සම්ප‍්‍රාප්තවීම පිළිබඳව අතිශයින්ම සතුටට පත්වනවා. අමානා බැංකුව වෙතින් අප ප‍්‍රදේශයේ ධීවර කර්මාන්තයේ සහ අනෙකුත් ව්‍යාපාරවල නියැළී සිටින ජනතාව වෙත මනා සේවාවක් ඉටුවනු නිසැකයි” යනුවෙන් ප‍්‍රකාශ කළේය. අමානා බැංකුවේ ප‍්‍රධාන මෙහෙයුම් නිලධාරී මොහොමඞ් අස්මීර් මහතා අදහස් දක්වමින් \"කින්නියා කියන්නේ බොහෝ අංශවලින් දියුණු කළ හැකි නගරයක්. අමානා බැංකුව විසින් මෙම ප‍්‍රදේශයේ ජනතාව වෙත ලාභ කොටස් පදනම්වූ අංග සම්පූර්ණ මූල්‍ය සේවාවන් රැසක් ලබාදෙනු ලබනවා” යනුවෙන් පවසා සිටියේය. මෙම නව ශාඛාවෙන් ජංගම ගිණුම්, ඉතිරිකිරීමේ ගිණුම්, අනේවාසික ගිණුම්, ළමා ඉතිරිකිරීමේ ගිණුම්,කාලීන තැන්පතු ගිණුම්, නිවාස මුල්‍ය පහසුකම්, ලීසිං,සුළු හා මධ්‍ය පරිමාණ බැංකු සේවා, සමාගම් බැංකු සේවා, වෙළඳ සේවා, භාණ්ඩාගාර සේවාඇතුළු බැංකු සේවාවන් රැසක් ජනතාව වෙත පිරිනැමේ. එමෙන්ම ඒ.ටී.එම් පහසුකම් ද මෙම නව ශාඛාව සතුය. අමානා බැංකුව ඉස්ලාමීය බැංකුකරණ මූලධර්ම මත ස්ථාපිත වූ ශ‍්‍රී ලංකාවේ ප‍්‍රථම සහ එකම බලපත‍්‍ර ලාභි වාණිජ බැංකුව වේ. ඉස්ලාම් මැලේසියා බර්හාඞ් බැංකුව, සෞදිඅරාබිය පදනම්වූ ඉස්ලාමීය සංවර්ධන බැංකුව, බංගලාදේශයේ බැංකුව ආදියෙහි කොටස් හිමිකාරීත්වයෙන් ස්ථාවර වී සිටින අමානාබැංකුව, ශ‍්‍රී ලාංකීය බැංකු ක්ෂේත‍්‍රය තුළ වෙනසක් සිදුකිරීමට බලාපොරොත්තුවේ. නවීනබැංකු සංකල්පයන්ගෙන් ශ‍්‍රී ලංකාවේ සෑම ජන කොටසක්වෙත ඉහළම බැංකු සේවාවක් සැපයීම, අමානා බැංකුව සිය අභිලාෂය කොටගෙන ඇත.", "URL": "https://sinhala.adaderana.lk/news.php?nid=37356", "Category": null, "Parent URL": null}