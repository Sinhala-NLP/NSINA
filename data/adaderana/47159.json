{"Source": "Adaderana", "Timestamp": "November 4, 2014 11:02 am", "Headline": "බසයෙන් වැටී කාන්තාව මරුදකී", "News Content": "මොරටුව, කටුබැද්ද ප්‍රදේශයේ සිදුවු අනතුරකින් කාන්තාවක මියගොස් තිබේ. නුගේගොඩ සිට පානදුර බලා ධාවනය වෙමින් තිබු පෞද්ගලික බස් රථයක ඉදිරිපස දොරටුවෙන් අදාළ කාන්තාව ඇද වැටී ඇති බව පොලීසිය සඳහන් කළේය. අනතුරෙන් බරපතළ තුවාල ලැබු කාන්තාව කළුබෝවිල රෝහලට ඇතුළත් කර වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 70 හැවිරිදි මොරටුව ප්‍රදේශයේ පදිංචිව සිටි කාන්තාවකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47159", "Category": null, "Parent URL": null}