{"Source": "Adaderana", "Timestamp": "November 15, 2018 08:16 am", "Headline": "විසි එක් හැවිරිදි තරුණයා දුම්රියට පනී", "News Content": "පේරාදෙණිය නානුඔය, දුම්රිය හරස් මාර්ගය අසලදී කොළඹ සිට මහනුවර බලා ධාවනය වු දුම්රියට පැන තරුණයෙක් සියදිවි නසා ගෙන තිබේ. ඊයේ(14) රාත්‍රී 7.30 ට පමණ මෙය සිදුව ඇති බව පොලිස් මාධ්‍ය ප්‍රකාශක කාර්යාලය පවසයි. මෙලෙස සියදිවි හානි කර ගෙන ඇත්තේ, වයස අවුරුදු 21 ක් වු ඉඹුල්මල්ගම, පිළිමතලාව ප්‍රදේශයේ පදිංචි වෙදගෙදර චානක නිරෝෂන් බණ්ඩාර විජේවර්ධන යන අයෙකි. මෘත ශරීරය මේ වන විට පේරාදෙණිය රෝහලේ මෘත ශරීරාගාරයේ තැන්පත් කර තිබේ. පේරාදෙණිය පොලීසිය සිදුවීම සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99224", "Category": null, "Parent URL": null}