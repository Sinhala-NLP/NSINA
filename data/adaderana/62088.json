{"Source": "Adaderana", "Timestamp": "July 15, 2016 04:45 pm", "Headline": "ප්‍රදේශ කිහිපයකට පැය 12ක ජල කප්පාදුවක්", "News Content": "කලටුවාව ජල පවිත්‍රගාරයේ නවීකරණ කටයුත්තක් හේතුවෙන් හෙට දිනයේ ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි.මහරගම, බොරලැස්ගමුව, කොට්ටාව, පන්නිපිටිය, හෝමාගම, රුක්මල්ගම, පැලැන්වත්ත, මත්තේගොඩ, ගොඩගම, මීපේ, හංවැල්ල, කළුඅග්ගල සහ පාදුක්ක යන ප්‍රදේශවලට ජල සැපයුම අත්හිටුවීමට නියමිතය.හෙට දහවල් 12.00 සිට මධ්‍යම රාත්‍රී 12.00 දක්වා පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය සඳහන් කළේය.මීට අමතරව අදාළ කාලය තුළ කඩුවෙල ප්‍රදේශයට අඩු පීඩනයක් යටතේ ජල සැපයුම සිදු වන බව එම මණ්ඩලය පැවසුවේය.", "URL": "https://sinhala.adaderana.lk/news.php?nid=62088", "Category": null, "Parent URL": null}