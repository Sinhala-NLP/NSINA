{"Source": "Adaderana", "Timestamp": "September 29, 2010 05:50 pm", "Headline": "ලෝක ළමා දිනයට ටී.වී දෙරණ අත්වැල් බැඳගනියි", "News Content": "පාර්ලිමේන්තු මන්ත්‍රී නාමල් රාජපක්ෂ මහතාගේ සංකල්පකයක් අනුව කොළඹ මහ නගර සභාව\"තාරුණ්‍යයට හෙටක්\"සංවිධානය සහ ටී.වී දෙරණ ආයතනය එක්ව ළමා දිනය වෙනුවෙන් විශේෂ වැඩසටහනක් සංවිධානය කර තිබේ. ඒ අනුව ඔක්තෝම්බර් මස 01 වන දින සවස 2.00 ට කොළඹ විහාරමහාදේව් උද්‍යානයේ සතුටු උයනේදී මෙම වැඩසටහන ජනාධිපති ආර්යා ශිරන්ති රාජපක්ෂ මැතිණියගේ සහභාගිත්වයෙන් ආරම්භ වේ. එහිදී විකට ඇඳුම් තරග,චිත්‍ර තරග,ගීත ගායනා තරග,සතුටු උයනේ විශේෂ ක්‍රීඩා,මල්වෙඩි සංදර්ශන ආදිය දපැවැත්වීමට කටයුතු යොදා ඇත. ඒ අනුව දෙරණ ලිට්ල් ස්ටාර්, ආදී ජනප්‍රිය වැඩ සටහන් ද මෙහිදී ඉදිරිපත් කෙරෙනු ඇති බව සංවිධායකයන් සඳහන් කරයි. ලෝක ළමා දිනයට සමගාමීව පවත්වනු ලබන මෙම විශේෂ වැඩසටහන පිළිබඳ කොළඹ මහ නගර සභාවේ නාගරික කොමසාරිස් ඕමාර් කමීල්,විදේශ කටයුතු අධ්‍යක්ෂ චූලා සෙනරත්,දෙරණ ටී.වී ආයතනයේ ප්‍රධාන විධායක නිලධාරී මාධව මඩවල යන මහත්වරුන් අද(29) පැවති මාධ්‍ය හමුවකදී කරුණු දක්වන ලදී.", "URL": "https://sinhala.adaderana.lk/news.php?nid=11178", "Category": null, "Parent URL": null}