{"Source": "Adaderana", "Timestamp": "March 2, 2012 09:11 am", "Headline": "ළමා අරමුදලේ වාර්තාව ශ්‍රී ලංකාව සමග ඒකාබද්ධව නිකුත්කෙරෙයි", "News Content": "එක්සත් ජාතීන්ගේ ළමා අරමුදලේ 2012 වසරේ වාර්ෂික වාර්තාව ශ්‍රී ලංකාව සමග ඒකාබද්ධව නිකුත් කිරීමට පියවර ගෙන ‍තිබේ. ඒ අනුව \"2012 ලෝක ළමුන්ගේ තත්ත්වය\" යන මැයෙන් අද(020 පෙරවරුවේ ජනාධිපති කාර්යාලයේ දී අදාළ වාර්තාව එළිදැක්වීමට නියමිතය. මෙම ඒකාබද්ධ එළිදැක්වීම පිළිබඳව තමන් සතුටු වන්නේ ඒ තුළින් ශ්‍රී ලංකාව, එක්සත් ජාතීන්ගේ ළමා අරමුදල සමග පවත්නා සමීප සම්බන්ධතාවය ඉන් පිළිඹිබු වන නිසා බව ජනාධිපති මහින්ද රාජපක්ෂ මහතා පවසයි. ලෝක ළමුන්ගේ තත්ත්වය පිළිබඳ වාර්ෂික වාර්තාව, යුනිසෙෆ් ආයතනයේ ළමුන්ගේ අර්ථසාධනය පිළිබඳ නිල වාර්තාව වේ. එහි එක් එක් රටවල සහ කලාපවල ළමුන් පිළිබඳ දත්තයන් ඇතුළත්ය. මෙවර වාර්තාව මගින් නාගරික ප්‍රදේශවල වෙසෙන ළමුන්ගේ තත්ත්වය ඉස්මතු කර ඇති බව වාර්තා වේ.", "URL": "https://sinhala.adaderana.lk/news.php?nid=22521", "Category": null, "Parent URL": null}