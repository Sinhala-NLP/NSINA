{"Source": "Adaderana", "Timestamp": "June 13, 2011 02:48 pm", "Headline": "වකුග‍ඩු රෝග ගැන දැනුවත් කිරීමේ වැඩසටහනක්", "News Content": "වකුග‍ඩු රෝගය බහුලව පවතින ප්‍රදේශ වල ජනතාව රෝගයෙන් වළක්වා ගැනීම සඳහා දැනුවත් කිරීමේ වැඩසටහනක් ආරම්භ කර ඇතැයි ළමා සංවර්ධන හා කාන්තා කටයුතු අමාත්‍යාංශය පවසයි. රෝගය බහුලව ව්‍යාප්ත වී ඇති අනුරාධපුර දිස්ත්‍රික්කය මූලික කර ගනිමින් මෙම දැනුවත් කිරීමේ වැඩසටහන ක්‍රියාත්මක කෙරෙන බව එම අමාත්‍යාංශය සඳහන් කළේය. එහි දී රෝගය වැළඳීමට බලපාන බවට අනුමාන කරන නවතම හේතුකාරකයන් පිළිබදව ජනතාව දැනුවත් කිරීමට කටයුතු යොදා තිබේ. වගා කටයුතු සඳහා කෘත්‍රිම පොහොර මෙන්ම කෘමිනාශක භාවිතය, මත්පැන් පානය සහ ආහාර පිසීම සඳහා අඩු ප්‍රමිතියෙන් යුත් ඇලුමිනියම් භාණ්ඩ භාවිතය වකුගඩු රෝගය වැළඳීමට හේතු වන බවට දැනට අනුමාන කරයි.", "URL": "https://sinhala.adaderana.lk/news.php?nid=16739", "Category": null, "Parent URL": null}