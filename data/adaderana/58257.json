{"Source": "Adaderana", "Timestamp": "March 15, 2016 04:32 pm", "Headline": "විදේශ රැකියා ඇමති කොරියා ධීවර සංගම් සභාපති හමුවෙයි", "News Content": "විදේශ රැකියා අමාත්‍ය තලතා අතුකෝරල මහත්මිය කොරියාවේ ජාතික ධීවර සංගමයේ සභාපතිවරයා හමුවී සාකච්ඡා කර තිබේ.කොරියාවේ සෝල් නගරයේ ජාතික ධීවර සංගම් මූලස්ථානයේ දී එම සාකච්ඡා පැවති බව විදේශ සේවා නියුක්ති කාර්යාංශය සඳහන් කළේය.එහිදී කොරියාවේ ධීවර ක්ෂේත්‍රයේ රැකියාවේ නියුතු ශ්‍රමිකයින්ට පවතින ගැටලු සම්බන්ධයෙන් සාකච්ඡා වී ඇති අතර එම ගැටලු සඳහා මැදිහත්ව කටයුතු කරන ලෙස අමාත්‍යවරිය කොරියාවේ ජාතික ධීවර සංගම් නිලධාරීන්ගෙන් ඉල්ලීමක් ද කර තිබේ.එමෙන්ම ධීවර අංශයේ රැකියාවේ නියුතු ශ්‍රමිකයින්ට ලබාදෙන පුහුණුව සම්බන්ධයෙන් අවධානය යොමුකළ යුතු බවත්, තවදුරටත් දෙරට අතර සබඳතා ශක්තිමත් කරගත යුතු බවත්, තලතා අතුකෝරාල අමාත්‍යවරිය එහිදී අවධාරණය කර තිබේ.", "URL": "https://sinhala.adaderana.lk/news.php?nid=58257", "Category": null, "Parent URL": null}