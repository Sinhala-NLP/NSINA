{"Source": "Adaderana", "Timestamp": "February 21, 2012 06:52 am", "Headline": "  රනිල්ගෙන් විශේෂ ප්‍රකාශයක්-පාර්ලිමේන්තුවේ විරෝධතා", "News Content": "ඉන්ධන මිල වැඩිවීමට අදාළව විපක්ෂ නායක රනිල් වික්‍රමසිංහ මහතා විසින් අද පාර්ලිමේන්තුවේදී විශේෂ ප්‍රකාශයක් සිදුකිරීමට නියමිත බව විපක්ෂයේ ප්‍රධාන සංවිධායක,පාර්ලිමේන්තු මන්ත්‍රී ජෝන් අමරතුංග මහතා පවසයි. එසේම ඉන්ධන මිල ඉහළදැමීම හා ජීවන වියදම ඉහළයාමට එරෙහිව විරෝධතා සටන්පාඨ ප්‍රදර්ශනය කරමින් පාර්ලිමේන්තුව තුළ විරෝධය දැක්වීමට විපක්ෂයේ මන්ත්‍රීවරුන් සූදානම්ව ඇතැයි හෙතෙම සඳහන් කළේය. පාර්ලිමේන්තුව අද ප.ව 1.00 ට රැස්වීමට නියමිතය.", "URL": "https://sinhala.adaderana.lk/news.php?nid=22262", "Category": null, "Parent URL": null}