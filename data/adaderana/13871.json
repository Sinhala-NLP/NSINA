{"Source": "Adaderana", "Timestamp": "January 31, 2011 09:24 am", "Headline": "දෙමළ ජාතික සන්ධානය හා රජය අතර තවත් සාකච්ඡා වටයක්", "News Content": "දෙමළ ජාතික සන්ධානය සහ රජය අතර මීළඟ වටයේ සාකච්ඡා ලබන බ්‍රහස්පතින්දා පැවැත්වීමට තීරණය කර තිබේ. දෙමළ ජනතාව මුහුණදෙන ගැටලු සහ නැවත පදිංචිකිරීම් ඇතුළු කරුණු කිහිපයක් සම්බන්ධයෙන් මෙම සාකච්ඡා සිදුකරන බව දෙමළ ජාතික සන්ධාන පාර්ලිමේන්තු මන්ත්‍රී එම්. සුමන්තිරන් මහතා පැවසුවේය. අදාළ සාකච්ඡාව සඳහා දෙමළ ජාතික සන්ධානය නියෝජනය කරමින් පාර්ලිමේන්තු මන්ත්‍රීවරුන් වන මාවෙයි සේනාධිරාජා, සුරේෂ් ප්‍රේමචන්ද්‍රන් සහ එම් සුමන්තිරන් යන මහත්වරුන්ගෙන් යුත් කණ්ඩායමක් සහභාගී වේ. මීට පෙර ද දෙමළ ජාතික සන්ධානය අවස්ථා කිහිපයකදී රජය සමඟ සාකච්ඡාවල නිරත විය.", "URL": "https://sinhala.adaderana.lk/news.php?nid=13871", "Category": null, "Parent URL": null}