{"Source": "Adaderana", "Timestamp": "November 30, 2016 08:42 am", "Headline": "  වර්ජනයට මුහුණ දෙන්න සූදානම්-රාජිත කියයි", "News Content": "අද දිනයේ දීපව්‍යාප්ත වැඩවර්ජනයක නිරතවීමට තීරණය කර ඇති බව රජයේ වෛද්‍ය නිලධාරීන්ගේ සංගමය පවසයි.අයවැය යෝජනා සම්බන්ධයෙන් පවතින ගැටළුකාරී තත්ත්වයන් පිළිබඳ අවධානය යොමුකරමින් ඊයේ(29) රැස්වූ රජයේ වෛද්‍ය නිලධාරීන්ගේ සංගමයේ විධායක සභාව මගින් මෙම තීරණය ගෙන තිබේ.අද(30) පෙරවරු 8.00 සිට පැය 24ක කාලයක් වැඩවර්ජනය ක්‍රියාත්මක බව එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා සඳහන් කළේය.අද දිනය තුළ දිවයිනේ සියලුම පෞද්ගලික වෛද්‍ය ප්‍රතිකාර සිදු කරන ස්ථානද වසා තැබෙන බව සමන්ත ආනන්ද මහතා වැඩිදුරටත් පැවසුවේය.කෙසේවෙතත් රජයේ වෛද්‍ය නිලධාරීන්ගේ සංගමය විසින් දියත් කර ඇති වෛද්‍ය වර්ජනයට සාර්ථකව මුහුණ දෙන බව සෞඛ්‍ය අමාත්‍ය රාජිත සේනාරත්න මහතා පවසයි.නිවේදනයනක් නිකුත්කරමින් එම අමාත්‍යංශය පෙන්වාදෙන්නේ වර්ජනයට හේතු සාදක වන කරුණු පිළිබඳව පූර්ව සාකච්ඡාවක් නොපවත්වා වෘත්තීය ක්‍රියාමාර්ගයකට වෛද්‍යවරුන් එළඹීම කණගාටුවට කරුණක් බවයි.", "URL": "https://sinhala.adaderana.lk/news.php?nid=66554", "Category": null, "Parent URL": null}