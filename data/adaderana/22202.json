{"Source": "Adaderana", "Timestamp": "February 18, 2012 08:26 am", "Headline": "2013 සිට උසස් පෙළ විෂයන් අංශ 5 න් - ඇමති බන්දුල", "News Content": "ලබන වසරේ සිට අධ්‍යයන පොදු සහතික පත්‍ර උසස් පෙළ විෂය අංශ 5 ක් යටතේ තෝරාගත හැකි වන බව අධ්‍යාපන අමාත්‍ය බන්දුල ගුණවර්ධන මහතා පවසයි. තාක්ෂණය නමින් නව විෂය මාලාවක් උසස් පෙළ සඳහා හඳුන්වාදීමට බලාපොරොත්තු වන බව ඔහු සඳහන් කරයි. නවීන ලෝකයට ගැළපෙන ආකාරයෙන් අධ්‍යාපන ක්‍රමය වෙනස් කිරීමේ පියවරක් ලෙස මෙම ක්‍රියාමාර්ගය ගන්නා බව බන්දුල ගුණවර්ධන අමාත්‍යවරයා කියා සිටියි. අධ්‍යයන‍ ‍පොදු සහතික පත්‍ර උසස්පෙළ හැදෑරීමේ දී එල්ල වන අධික පීඩනය අවම කිරීමේ අරමුණින් සාමාන්‍ය පෙළ විෂය නිර්දේශයේ ද වෙනස්කම් සිදුකරන බව ඔහු පවසයි. ලබන වසරේ සිට එම වෙනස්කම් ද සිදුකරන බව අමාත්‍යවරයා ප්‍රකාශ කරයි. උසස් පෙළ හැදෑරීමට බලාපොරොත්තු වන විෂය ක්ෂේත්‍රයට අදාළ විෂයයන් 3 ක් සාමාන්‍ය පෙළ දී තෝරාගැනීම කළ යුතු වන ආකාරයට මෙම නව වෙනස්කම් සිදුවන බව බන්දුල ගුණවර්ධන අමාත්‍යවරයා පවසයි.", "URL": "https://sinhala.adaderana.lk/news.php?nid=22202", "Category": null, "Parent URL": null}