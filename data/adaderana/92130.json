{"Source": "Adaderana", "Timestamp": "July 7, 2018 11:02 am", "Headline": "මහින්ද ගැන නිව්යෝර්ක් ටයිම්ස් කළ හෙළිදරව්ව පදනම් විරහිතයි", "News Content": "හිටපු ජනාධිපති මහින්ද රාජපක්ෂ මහතා සම්බන්ධයෙන් නිව්යෝර්ක් ටයිම්ස් හෙළිදරව් වූ අදාළ වාර්තා පදනම් විරහිත බව පාර්ලිමේන්තු මන්ත්‍රී එස්.එම්. චන්ද්‍රසේන මහතා පවසයි. අනුරාධපුර ප්‍රදේශයේදී මාධ්‍ය වෙත අදහස් දක්වමින් ඒ මහතා මේ බව සඳහන් කළේය. නිව්යෝර්ක් ටයිම්ස් යනු ඇමෙරිකාවට අයත් පුවත්පතක් බවත් පසුගිය ජනාධිපතිවරනයේදී ඇමෙරිකාව විසින් හිටපු ජනාධිපති මහින්ද රාජපක්ෂ මහතා බලයෙන් ඉවත් කිරීමට කටයුතු කළ එක් රටක් බව ඒ මහතා පෙන්වා දෙයි.", "URL": "https://sinhala.adaderana.lk/news.php?nid=92130", "Category": null, "Parent URL": null}