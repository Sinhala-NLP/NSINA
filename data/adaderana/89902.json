{"Source": "Adaderana", "Timestamp": "May 27, 2018 02:25 pm", "Headline": "වත්මන් ආණ්ඩුව ජනතාව පීඩාවට පත්කරමින් බදු රැස් කරනවා", "News Content": "වත්මන් ආණ්ඩුව ජනතාව පීඩාවට පත්කරමින් බදු රැස් කරමින් සිටින බව හිටපු ජනාධිපති මහින්ද රාජපක්ෂ මහතා පවසයි. ඊයේ (26) පස්වරුවේ ගාල්ල ප්‍රදේශයේ පැවති උත්සවයකට එක්වෙමින් හිටපු ජනාධිපතිවරයා මේ බව සඳහන් කළේය. ගාල්ල වවුල්ගල පුරාණ ශෛලකූටාරාම විහාරස්ථානයේ 21ක් රියන් බුද්ධ ප්‍රතිමාව නිරාවරණය කිරීම හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ පස්වරුවේ සිදුකෙරිණි. වයස අවුරුදු 18 ට වැඩි පුද්ගලයින් සඳහා වත්මන් ආණ්ඩුවෙන් විශේෂ සැලකිල්ලක් දක්වන බවත් එම පුද්ගලයින් සඳහා ආදායම් බදු ගොනුවක් ආරම්භ කර ඇති බවත් වත්මන් ආණ්ඩුව සෑම අංශයකින්ම ජනතාව පීඩාවට පත්කර බදු සෙවීමේ අරමුණකින් කටයුතු කරන බව හිටපු ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89902", "Category": null, "Parent URL": null}