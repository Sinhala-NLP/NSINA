{"Source": "Adaderana", "Timestamp": "March 28, 2016 04:17 pm", "Headline": "ඩිලන්ත මාලගමුව ඇතුළු 3කට එරෙහිව අධිචෝදනා පත්‍ර", "News Content": "ජපන් ජාතිකයෙකුගෙන් මුදල් ලබාගෙන සාවද්‍ය ලෙස පරිහරණය කළ බවට චෝදනා එල්ල වී තිබෙන මෝටර් රථ ධාවන ශූර ඩිලන්ත මාලගමුව ඇතුළු පුද්ගලයින් තිදෙනෙකුට කොළඹ මහාධිකරණයේදී අධිචෝදනා පත්‍ර භාරදී තිබේ.නීතිපතිවරයා විසින් අදාළ අධිචෝදනා පත්‍ර ඉදිරිපත් කර ඇති බව අද දෙරණ වාර්තාකරු පවසයි.ජපන් ජාතිකයෙකුගෙන් අමෙරිකානු ඩොලර් ලක්ෂ 06ක මුදලක් ලබා ගෙන විත්තිකරු විසින් එය සාවද්‍ය ලෙස පරිහරණය කර ඇති බව නීතිපතිවරයා ඉදිරිපත් කළ අධිචෝදනා පත්‍රවල සඳහන් කර ඇත.අධිචෝදනා පත්‍ර භාරදීමෙන් අනතුරුව නඩු විභාගය ජුනි මස 23වනදා පැවැත්වීමට අධිකරණය නියම කර තිබේ.", "URL": "https://sinhala.adaderana.lk/news.php?nid=58687", "Category": null, "Parent URL": null}