{"Source": "Adaderana", "Timestamp": "March 27, 2012 12:44 pm", "Headline": "සිරිකොත ප්‍රහාරයේ චූදිතයින් ගැන අද තීරණයක් ගන්නවා", "News Content": "සිරිකොතට පහරදීමේ සිද්ධියට අදාළ වාර්තාව මගින් නිර්දේශ කර ඇති චූදිතයින් සම්බන්ධව කෘත්‍යාධිකාරී මණ්ඩලය ඉදිරියේ දී නිසි ක්‍රියාමාර්ග ගනු ඇති බව එක්සත් ජාතික පක්ෂයේ මහලේකම් තිස්ස අත්තනායක මහතා පවසයි. ඉදිරියේ දී යළි මෙවැනි ක්‍රියා ඇති නොවීම සඳහා ද කෘත්‍යාධිකාරී මණ්ඩලය තීරණය කිහිපයක් ගනු ඇති බව අත්තනායක මහතා කියා සිටියේය. වර්තමානයේ දැවෙන ප්‍රශ්නයක් වන ජීවන වියදම් ප්‍රශ්නය යටපත් කිරීමට තවදුරටත් ආණ්ඩුව විසින් ජිනීවා ප්‍රශ්නයක් මවාපාමින් සිටින බවත්,එය උත්සව සමය නිමාවනතුරුම පවත්වාගෙන යනු ඇති බවත් ඔහු සඳහන් කළේය. අද පෙරවරුවේ පැවති මාධ්‍ය හමුවකට එක්වෙමින් තිස්ස අත්තනායක මහතා මේ අදහස් පල කළේය.", "URL": "https://sinhala.adaderana.lk/news.php?nid=23103", "Category": null, "Parent URL": null}