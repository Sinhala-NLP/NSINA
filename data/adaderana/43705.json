{"Source": "Adaderana", "Timestamp": "June 3, 2014 04:55 pm", "Headline": "සෞදියේ රැකියාවට යන්නන්ගේ අයිතිවාසිකම් සුරැකීමට විශේෂ ගිවිසුමක්", "News Content": "විදේශ රැකියා සඳහා පිටත්වයන පුද්ගලයින්ගේ අයිතිවාසිකම් සුරැකීම සම්බන්ධයෙන් සෞදි අරාබිය සහ මෙරට රජය විශේෂ ගිවිසුමකට එළඹ ත‍ිබේ. සෞදි කම්කරු අමාත්‍යංශයේ සහ මෙරට විදේශ රැකියා අමාත්‍යංශයේ නියෝජිතයින් අදාළ ගිවිසුම සඳහා අත්සන් තබා ඇති බව වාර්තා වේ. ගිවිසුමට අනුව විදෙස් රටවල ගෘහ සේවයේ නිරතවන සියලු පුද්ගලයින් ආයතන සහ ඒජන්සි මාර්ගයෙන් ලියාපදිංචි විය යුතුය. එමෙන්ම රැකියාවේ නිරත වන ගෘහසේවිකාවන්ගේ වැටුප් කිසිදු අයුරකින් අඩුනොකීරිමට සෞදි අරාබිය අදාළ ගිවිසුම හරහා එකඟතාව පළ කර ඇති බව වාර්තා වේ.", "URL": "https://sinhala.adaderana.lk/news.php?nid=43705", "Category": null, "Parent URL": null}