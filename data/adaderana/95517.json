{"Source": "Adaderana", "Timestamp": "September 4, 2018 12:48 pm", "Headline": "අනතුරකින් ජීවිතයක් නවතී", "News Content": "යාපනය, කොඩිකාමම් ප්‍රදේශයේ අද(04) අළුයම සිදුවු රිය අනතුරකින් පුද්ගලයෙකු ජිවිතක්ෂයට පත්ව තවත් පුද්ගලයෙකු තුවාල ලබා ඇති බව යාපනය කොඩිකාමම් පොලීසිය පවසයි. වෑන් රථයක් අත් ට්‍රැක්ටරයක් ගැටීමෙන් අනතුර සිදුව ඇති අතර, අනතුරින් අත් ට්‍රැක්ටරයේ ගමන්ගත් පුද්ගලයෙකු ජිවිතක්ෂයට පත්ව ඇති බවද පොලීසිය සඳහන් කළේය. අනතුරින් අත් ට්‍රැක්ටරයේ ගමන්ගත් යාපනය සරසාලෙයි ප්‍රදේශයේ පදිංචි කේ.විග්නේශ්වරන් නමැති 55 හැවිරිදි පුද්ගලයෙකු ජිවිතක්ෂයට පත්ව ඇති අතර, යාපනය සරසාලෙයි ප්‍රදේශයේම පදිංචි 42 හැවිරිදි තවත් පුද්ගලයෙකු තුවාල ලබා ඇති බවයි. තුවාලකරු යාපනය චාවකච්චේරි රෝහලට ඇතුළත් කොට ඇති බවද පොලීසිය සඳහන් කළේය. වෑන් රථය පසුපසින් පැමිණ අත් ට්‍රැක්ටරයේ ගැටී ඇති අතර,අනතුර සම්බන්ධයෙන් වෑන් රථ රියදුරු අත්අඩංගුවට ගත් බවයි. සිද්ධිය සම්බන්ධයෙන් කොඩිකාමම් පොලිසිය වැඩිදුර පරීක්ෂණ මෙහෙයවයි. (ඡායාරූප-මාධව කුලසූරිය)", "URL": "https://sinhala.adaderana.lk/news.php?nid=95517", "Category": null, "Parent URL": null}