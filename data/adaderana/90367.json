{"Source": "Adaderana", "Timestamp": "June 5, 2018 09:33 am", "Headline": "අනතුරකින් මෙහෙනින් වහන්සේ නමක් අපවත් වෙයි", "News Content": "ඇඹිලිපිටිය නගරයේ දී සිදුවු රිය අනතුරකින් මෙහෙනින් වහන්සේ නමක් අපවත් වී තිබේ. පුද්ගලික බස් රථයක් බස් නැවතුම්පලට ඇතුළ් කිරීමට යාමේ දී එම මෙහෙනින් වහන්සේ නම බස් රථයේ ගැටී ඇති බව පොලීසිය සඳහන් කළේය. අනතුරෙන් බරපතළ තුවාල ලැබු උන්වහන්සේ ඇඹිලිපිටිය රෝහලට ඇතුළත් කිරීමෙන් අනතුරුව අපවත් වී තිබේ. මෙලෙස අපවත් වී ඇත්තේ ගල්වංගුව ධම්ම ප්‍රදීපාරාමයේ වැඩ විසූ 65 වැනි වියේ පසු වූ ගාල්ලේ මිත්‍රානි මෙහෙනින් වහන්සේ බව පොලීසිය පැවසීය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඇඹිලිපිටිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90367", "Category": null, "Parent URL": null}