{"Source": "Adaderana", "Timestamp": "January 9, 2017 05:23 pm", "Headline": " පොලීසියේ 5ක් පෝරකයට තීන්දුයි ", "News Content": "පොලිස් නිලධාරීන් පස් දෙනෙකු සහ සිවිල් ආරක්ෂක බලකායේ නිලධාරියෙකු ඇතුළු පුද්ගලයින් 06 දෙනෙකුට බදුල්ල මහාධිකරණය මගින් මරණ දඩුවම නියම කර තිබේ.බදුල්ල පොලිස් ස්ථානයේ සිරමැදියක් තුළ සැකකරුවෙකු මියයාමේ සිද්ධියක් සම්බන්ධයෙන් චෝදනාවලට වැරදිකරුවන් වූ අදාළ විත්තිකරුවන්ට බදුල්ල මහාධිකරණ විනිසුරු රොහාන් ජයවර්ධන මහතා විසින් අදාළ නියෝගය නිකුත් කර ඇති බව වාර්තා වෙයි.2014 වර්ෂයේදී බදුල්ල කන්දෙකැටිය ප්‍රදේශයේ නිධන් සෙවීමේ කටයුතුවල නිරතව සිටියදී අත්අඩංගුවට ගත් පුද්ගලයෙකු පොලිස් සිරමැදිරියේ රඳවා සිටියදී මියගොස් තිබුණි.ඒ සම්බන්ධයෙන් සැකපිට එදින රාජකාරියේ නිරතව සිටි අදාළ නිලධාරීන් අත්අඩංගුවට ගැණුනි.ඒ අනුව සිදු කළ දීර්ඝ නඩු විභාගයකින් අනතුරුව වරදකරුවන් වූ විත්තිකරුවන්ට මරණ දඩුවම නියම කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=67906", "Category": null, "Parent URL": null}