{"Source": "Adaderana", "Timestamp": "January 30, 2019 12:17 pm", "Headline": "නව බ්‍රෙක්සිට් ගිවිසුමක් ගෙන ඒමට බ්‍රිතාන්‍ය පාර්ලිමේන්තුවේ අනුමැතිය", "News Content": "සංශෝධන සහිතව නව බ්‍රෙක්සිට් ගිවිසුමක් ගෙන ඒම සඳහා බ්‍රිතාන්‍ය පාර්ලිමේන්තුවේ අනුමැතිය හිමි වී තිබේ. ඒ පසුගියදා එහි පැවැති ඡන්ද විමසීමකින් අනතුරුවයි. බ්‍රිතාන්‍යය යුරෝපා සංගමයෙන් ඉවත්වීම සඳහා වන බ්‍රෙක්සිට් ගිවිසුමේ වෙනස්කම් කිරීම වෙනුවෙන් පාර්ලිමේන්තුව හමුවට ඉදිරිපත්වූ යෝජනාවක් සම්මත වී තිබේ. ඒ අනුව ගිවිසුමේ යම් යම් වෙනස්කම් සිදුකිරීම සඳහා අගමැතිනී තෙරේසා මේ ගේ රජය එකඟවිය. කන්සවේටිව් පක්ෂයෙන් ගෙනා අදාළ යෝජනාවට රජයේ සියලුදෙනාගේ සහය හිමිවූ අතර ඊට අගමැතිනියගේද ඡන්දය හිමිවීම විශේෂයි. මේ අනුව වෙනස්කම් සහිත බ්‍රෙක්සිට් ගිවිසුමක් සම්බන්ධයෙන් යුරෝපා සංගමය සමගින් නැවතත් සාකච්ඡා කිරීමට අගමැතිනියට සිදුවනු ඇති. කෙසේ වෙතත් මීට පෙර අගමැතිනිය විසින්ම ගෙනා යෝජනාවට ප්‍රතිවිරුද්ධව ඇය විසින්ම ඡන්දය භාවිත කිරීම විහිලුසහගත බවට විපක්ෂය චෝදනා කළේය. එහිදී ප්‍රතිචාර දක්වමින් අගමැතිනිය පැවසුවේ පාර්ලිමේන්තුවට සවන්දෙන ලෙසට කල ඉල්ලීමට සවන්දීමට එසේ කළ බවයි. ඒ පිළිබදව තමන්ට චෝදනා කිරීම වැරදි බවත් ඇය පෙන්වා දී තිබේ.", "URL": "https://sinhala.adaderana.lk/news.php?nid=103344", "Category": null, "Parent URL": null}