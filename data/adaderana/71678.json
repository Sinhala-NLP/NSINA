{"Source": "Adaderana", "Timestamp": "April 3, 2017 04:32 pm", "Headline": "සයිටම් වෙනුවෙන් 7 වන දා දීප ව්‍යාප්ත වැඩ වර්ජනයක්", "News Content": "රජයේ වෛද්‍ය නිලධාරීන් ලබන අප්‍රේල් මස 7 වන දා දීප ව්‍යාප්ත වැඩ වර්ජනයක් සිදු කිරීමට තීරණය කර ඇති බව රජයේ වෛද්‍ය නිලධාරීන්ගේ සංගමය පවසයි. අද (03) පැවති මාධ්‍ය හමුවකට එක් වෙමින් එම සංගමය මේ බව කියා සිටියේය. මාළඹේ පෞද්ගලික විශ්වවිද්‍යාලය පිළිබඳ රජයේ වෛද්‍ය නිලධාරීන්ගේ සංගමය හා විශ්ව විද්‍යාල පීඨාධිපතිවරු, විශ්වවිද්‍යාල ආචාර්යවරුන් විසඳුම් ක්‍රියාවලියක් යෝජනා කර එය රජයට භාර දී ඇතැත් ඒ සම්බන්ධයෙන් කිසිදු ක්‍රියා මාර්ගයක් රජය මඟින් මෙතෙක් නොගැනීම නිසා මෙම වෘත්ති සමිති ක්‍රියාමාර්ගය ගන්නා බව රජයේ වෛද්‍ය නිලධාරීන්ගේ සංගමය පවසයි. මෙම වෘත්තිය සමිති ක්‍රියා මාර්ගය සඳහා වෘත්තීය සමිති 150 ක් පමණ සහයෝගය දක්වන බව ද ඔවුන් වැඩි දුරටත් පැවසීය.", "URL": "https://sinhala.adaderana.lk/news.php?nid=71678", "Category": null, "Parent URL": null}