{"Source": "Adaderana", "Timestamp": "December 14, 2016 03:13 pm", "Headline": "පිල්ලෙයාන් යළි රිමාන්ඩ්", "News Content": "නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධනාගාර ගත කිරීමට මඩකළපුව මහේස්ත්‍රාත් අධිකරණය නියෝග කර තිබේ.ඒ අනුව ඔහු ලබන 28 වන දින දක්වා රක්ෂිත බන්ධනාගාර ගත කරන ලෙස මහේස්ත්‍රාත් එම්.ගනේෂරාජා මහතා නියෝග කර ඇත.හිටපු පාර්ලිමේන්තු මන්ත්‍රී ජෝෂප් පරරාජසිංහම් ඝාතනය සම්බන්ධයෙන් එල්ල වු චෝදනා මත අපරාධ පරීක්ෂණ දෙපාර්තමේන්තුව විසින් පසුගිය ඔක්තෝබර් මස 11 වැනිදා පිල්ලෙයාන් අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=67028", "Category": null, "Parent URL": null}