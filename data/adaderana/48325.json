{"Source": "Adaderana", "Timestamp": "December 29, 2014 11:34 am", "Headline": "ඉන්දීය ධීවරයින් දෙන්නා රන් ජාවාරමේ ", "News Content": "මෙරට මුහුදු සීමාවේ දී රත්‍රං ජාවාරමේ නිරත වූ ඉන්දීය ධීවරයින් දෙදෙනෙකු අත්අඩංගුවට ගෙන තිබේ. එම ධීවරයින් දෙදෙනා ගැනුම්කරුවෙකුගෙන් රත්‍රං ලබාගෙන නැවත ඉන්දියාව බලා පිටත්ව ගිය පසු අත්අඩංගුවට ගෙන ඇත. මෙලෙස අත්අඩංගුවට ගෙන ඇත්තේ 26 හැවිරිදි මුරුගවෙල් නැමති පුද්ගලයෙකු සහ 38 හැවිරදි ඩෙනිසන් නැමති පුද්ගලයෙකි. ඔවුන් සතුව කිලෝග්‍රෑම් 02යි ග්‍රෑම් 300ක් බරැති රත්‍රං කුට්ටි තොගයක් සොයාගෙන තිබේ. එම රත්‍රං කුට්ටි ඔවුන් පදිංචිව සිටි කුඩාරම් අසළ වළ දමා තිබියදී සොයාගෙන ඇත. අත්අඩංගුව‍ට ගත් ධීවරයින් දෙදෙනා අද මදුරායි මහේස්ත්‍රාත් අධීකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=48325", "Category": null, "Parent URL": null}