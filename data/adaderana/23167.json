{"Source": "Adaderana", "Timestamp": "March 29, 2012 08:47 pm", "Headline": "නීතීඥවරයාට පහරදීම - සැකකරුවන් රිමාන්ඩ්", "News Content": "කෝට්ටේ රජමහා විහාරයේ ස්වාමීන් වහන්සේ දෙනමක් ඝාතනය කිරීමේ සිද්ධියේ විත්තිකරුවන් වෙනුවෙන් පෙනී සිටි නීතීඥවරයාට පහරදීම සම්බන්ධයෙන් සැකපිට අත්අඩංගුවට ගත් පුද්ගලයින් දෙදෙනා රක්ෂිත බන්ධනාගාරගත කිරීමට අධිකරණය නියෝග කර තිබේ. ‍ අදාළ සැකකරුවන් දෙදෙනා අද(29) දහවල් අත්අඩංගුවට ගෙන තිබිණි. ‍ ඔවුන් ගංගොඩවිල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 09 වන දින දක්වා රක්ෂිත බන්ධනාගාරගත කිරීමට නියෝග කළ බව මිරිහාන පොලිසිය පවසයි. ‍ හිමිවරුන් දෙනමගේ ඝාතනයට සම්බන්ධ සැකකරුවන් පසුගිය දා අධිකරණය වෙත ඉදිරිපත් කළ අවස්ථාවේ ඔවුන් වෙනුවෙන් පෙනී සිටි නීතීඥවරයාට අධිකරණය අසල භූමියේ දී කිසියම් පිරිසකගේ පහරදීමකට ලක්විය.", "URL": "https://sinhala.adaderana.lk/news.php?nid=23167", "Category": null, "Parent URL": null}