{"Source": "Adaderana", "Timestamp": "May 30, 2010 04:33 pm", "Headline": "මස් පිණිස ගවයන් දක්කා පොලිස් දැලේ පැටලෙයි", "News Content": "මස් පිණිස ගවයන් ඝාතනය කළ බවට සැකපිට පුද්ගලයින් දෙදෙනෙකු අම්බලන්තොට පොලිසිය විසින් අත්අඩංගුවට ගෙන තිබේ. අම්බලන්තොට, මැලේකොලනිය ප්‍රදේශයේ දී අදාළ පුද්ගලයින් දෙදෙනා අද අත්අඩංගුවට ගත් බව අම්බලන්තොට පොලිසිය පවසයි. එහිදී ඝාතනය කරන ලද මී ගවයින් දෙදෙනෙකු‍ගේ සිරුරු සහ තවත් මී ගවයෙකු පොලිසිය විසින් සොයාගෙන තිබේ. අත්අඩංගුවට ගත් සැකකරුවන් හෙට අම්බලන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8711", "Category": null, "Parent URL": null}