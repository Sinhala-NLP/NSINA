{"Source": "Adaderana", "Timestamp": "September 12, 2010 08:52 am", "Headline": "වයඹ කණ්ඩායම ද. අප්‍රිකාවට පරදී", "News Content": "දකුණු අප්‍රිකාවේ පැවැත්වෙන 20/20 චැම්පියන්ස් ලීග් ක්‍රිකට් තරගාවලියේ වයඹ කණ්ඩායම සහභාගි වු පළමු තරඟය දකුණු අප්‍රිකානු වොරියර්ස් කණ්ඩායම හමුවේ පරාජයට පත්වී තිබේ. තරඟයේ කාසියේ වාසිය දිනාගත් වයඹ කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව නියමිත පන්දුවාර විස්ස අවසානයේ වයඹ කණ්ඩායම කඩුලු නවයක් දැවී ලකුණු 153ක් ලබා ගනු ලැබීය. ජීවන්ත කුලතුංග ලකුණු 59ක් සහ ජනිත් පෙරේරා ලකුණු 39ක් ලබා ගැනීමට සමත් විය. ඒ අනුව පිටියට පිවිසි වොරියර්ස් කණ්ඩායම පන්දුවාර 18ත් පන්දු 02 ක් තුළ කඩුලු තුනක් දැවී සිය ජයග්‍රහණය වාර්තා කරනු ලැබීය. වයඹ කණ්ඩායම සහභාගි වන මීළඟ තරඟය ලබන 15 වැනිදා චෙන්නායි සුපර් කිංග්ස් කණ්ඩායම සමග පැවැත්වීමට නියමිතය.", "URL": "https://sinhala.adaderana.lk/news.php?nid=10804", "Category": null, "Parent URL": null}