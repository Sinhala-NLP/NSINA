{"Source": "Adaderana", "Timestamp": "August 27, 2019 08:53 am", "Headline": "මැඩ්රිඩ් නගරයට තද වැසි සමඟ ගංවතුරක්", "News Content": "ස්පාඤ්ඤයේ මැඩ්රිඩ් නගරයට ඇදහැලුණු තද වැසි සමග ක්ෂණික ගංවතුරක් හටගෙන තිබේ. මේ හේතුවෙන් නගරයේ දෛනික කටයුතු රැසක් අඩාලවී තිබුණි. ගිම්හාන ඍතුවේ අවසානයත් සමග ස්පාඤ්ඤයේ මැඩ්රිඩ් අගනුවර ආශ්‍රිත ප්‍රදේශයෙන් තද වැසි වාර්තාවී තිබුණි. ඒ සමග පහත්බිම් රැසක් ජලයෙන් යටවූ බවයි එරට වාර්තා සඳහන් කළේය. හදිසියේ ඇතිවූ ජල ගැල්මට හසුවීමෙන් රථවාහන රැසක් ගසාගෙන යන අයුරු කැමරාවල සටහන්ව තිබුණි. මහාමාර්ග සහ කඩසාප්පු රැසක් ජලයෙන් යටවී තිබීම නිසා දෛනික කටයුතු වලටත් බාධා මතුව තිබුණි. ගංවතුර හේතුවෙන් මැඩ්රිඩ් හි ප්‍රධාන මාර්ග හා දුම්රිය ස්ථාන කිහිපයක් වසාදමා තිබූ බව විදෙස් වාර්තාවල සඳහන්ය. මේ අතර ඉදිරියේදීද එම කලාපයට වර්ෂාව අපේක්ෂා කරන බව එරට කාලගුණ බලධාරීන් ප්‍රකාශ කර තිබුණි.", "URL": "https://sinhala.adaderana.lk/news.php?nid=117563", "Category": null, "Parent URL": null}