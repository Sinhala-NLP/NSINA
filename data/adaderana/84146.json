{"Source": "Adaderana", "Timestamp": "February 9, 2018 11:13 am", "Headline": "අබිරහස් මළ සිරුරක් හමුවෙයි", "News Content": "දඹුල්ල නගර මධ්‍යයෙන් ප්‍රධාන මාර්ගය අභියස පිරිමි පුද්ගලයෙකුගේ මළ සිරුරක් අද (9) අලුයම සොයාගෙන තිබේ. හිස ප්‍රදේශයේ දරුණු තුවාල පවතින බව මෙම මළ සිරුර පරීක්ෂා කිරීමේ දී දැක ගැනීමට හැකි වූ බවත් මළ සිරුර ආසන්නයේ ඇඳුම් කිහිපයක් සහිත ගමන් මල්ලද පොලීසිය සොයාගෙන තිබේ. මෙසේ මියගොස් ඇත්තේ කවුරුන්ද යන්න අනාවරණය කර ගැනීමට මෙතෙක් නොහැකි වී ඇති අතර මියගොස් ඇති තැනැත්තා වයස අවුරුදු හතළිහක් පමණ වන බව පොලීසිය පවසයි. මෙම තැනැත්තා රිය අනතුරකට ලක්වූ ලක්වී මිය ගිය ද එසේත් නොමැති නම් මෙය පහරදී ඝාතනයක් සිදු කළේද යන්න පොලීසිය විශේෂ විමර්ශනයක් ආරම්භ කර තිබේ. මළ සිරුර වැටී තිබෙන ස්ථානයේ සහ ඒ අවට ව්‍යාපාරික ස්ථානවල සවිකර ඇති සී සී ටී වී කැමරා පද්ධති පරික්ෂා කරමින් මේ සිද්ධිය පිළිබඳව වෙනම පරීක්ෂණයක් පැවැත්වීමට උපදෙස් ලබාදුන් බව දඹුල්ල සහකාර පොලිස් අධිකාරි ගාමිණී මීගහකුඹුර මහතා ප්‍රකාශ කර ඇත. සිද්ධිය සම්බන්දව දඹුල්ල මුලස්ථාන පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=84146", "Category": null, "Parent URL": null}