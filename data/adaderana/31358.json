{"Source": "Adaderana", "Timestamp": "February 5, 2013 09:55 am", "Headline": "ශ්‍රී ලංකාව හා ඉන්දියාව අතර තරඟය අද", "News Content": "කාන්තා ලෝක කුසලාන ක‍්‍රිකට් තරඟාවලියේ ශ්‍රී ලංකා කණ්ඩායම සහභාගී වන තවත් තරඟයක් අද (05) මුම්බායි හිදී පැවැත්වේ. ඒ සත්කාරක ඉන්දීය කාන්තා ක්‍රිකට් කණ්ඩායම සමගය. ලෝක කුසලාන ක්‍රිකට් තරඟාවලියේ පළමු වටයේ ශ්‍රී ලංකා කාන්තා කණ්ඩායම සහභාගී වු තරඟ දෙකෙන් එක් තරඟයක් ජයගැනීමට සමත්විණි. \"ඒ\" කාණ්ඩය යටතේ තරඟ වදින ශ්‍රී ලංකා කාන්තා ක්‍රිකට් කණ්ඩායමට තරඟාවලියේ ඉදිරියට යාමට නම් මෙම තරඟයේ ජයග්‍රහණය ඉතා වැදගත් වේ. \"ඒ\" කාණ්ඩය යටතේ සහභාගී වන සියලු කණ්ඩායම් මේ වනවිට එක් තරඟය බැගින් ජයගෙන සිටියි. මේ අතර සුපිරි 6 වටයට තේරී පත්වූ ශ්‍රී ලංකා කාන්තා කණ්ඩායමට ජනාධිපති මහින්ද රාජපක්ෂ මහතා ද සිය සුභපැතුම් එක්කර ඇතැයි ද වාර්තා වේ.", "URL": "https://sinhala.adaderana.lk/news.php?nid=31358", "Category": null, "Parent URL": null}