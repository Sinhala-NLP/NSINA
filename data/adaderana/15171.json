{"Source": "Adaderana", "Timestamp": "March 30, 2011 02:09 pm", "Headline": "ක්වෙයිට් ගිය ශ්‍රී ලාංකික කාන්තාවක්  පැහැරගෙන දූෂ්‍ය කරලා", "News Content": "ක්වෙයිට් වල සේවයේ නියුතු ශ්‍රී ලාංකික කාන්තාවක් නන්නාදුනන පුද්ගලයින් තිදෙනෙකු විසින් පැහැරගෙන ගොස් දූෂණය කර ඇතැයි විදෙස් මාධ්‍ය උපුටා දක්වයි. මෙම කාන්තාව සේවයේ නියුතුව සිටි නිවසින් බැහැර වෙනු දුටු සැකකරුවන් තිදෙනා ඇය පැහැරගත් වහාම මෝටර් රථයට නංවාගෙන වෙනත් නිවසකට රැගෙන ගොස් ලිංගික බලහත්කාරකම් කර ඇති බව සඳහන් වේ. 28 හැවිරිදි ගෘහ සේවිකාවක් වූ ඇය පසුව මෙම සිදුවීම පිළිබඳ සෘජුවම පොලීසියට පැමිණිලි කර ඇතැයිද එහිදී පැහැරගත් තමා දූෂණය කිරීමෙන් අනතුරුව යළි නිවස අසලටම ගෙනවිත් දැමූ බව ඇය පොලීසියට පවසා තිබේ. ක්වෙයිට් හි ජහ්රා ප්‍රදේශයේ සේවයේ නියුතුව සිටි මෙම කාන්තාව පැහැරගෙන ගිය සැකකරුවන් සොයා පොලීසිය විසින් පරීක්ෂණ ආරම්භ කර ඇතැයි ක්වෙයිට් පුවත්පතක් අද වාර්තා කර ඇත.", "URL": "https://sinhala.adaderana.lk/news.php?nid=15171", "Category": null, "Parent URL": null}