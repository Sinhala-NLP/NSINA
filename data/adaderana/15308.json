{"Source": "Adaderana", "Timestamp": "April 6, 2011 12:38 pm", "Headline": "ද්‍රවිඩ ජාතික සන්ධානය හා රජය අතර මීළඟ සාකච්ඡාව හෙට කොළඹදී", "News Content": "රජය හා ද්‍රවිඩ ජාතික සන්ධානය අතර මීළඟ වටයේ සාකච්ඡාව හෙට(07) පස්වරු 3 ට කොළඹදී පැවැත්වීමට නියමිත බව ද්‍රවිඩ ජාතික සන්ධාන පාර්ලිමේන්තු කණ්ඩායම් නායක ආර්. සම්බන්ධන් මහතා පවසයි. ද්‍රවිඩ ජනතාව සම්බන්ධ ප්‍රධාන ගැටලු පිළිබඳව මෙම සාකච්ඡාවේදී මූලික අවධානය යොමුවන බව අද දෙරණ වෙත අදහස් දක්වමින් සම්බන්ධන් මහතා කියා සිටියේය. තමන් ඇතුළු ද්‍රවිඩ ජාතික සන්ධාන සාමාජිකයින් තිදෙනෙකු අදාළ සාකච්ඡාව සඳහා සහභාගි වන බව ද ඔහු සඳහන් කළේය. රජයේ පාර්ශවයෙන් විදේශ කටයුතු අමාත්‍ය මහාචාර්ය ජී. එල්. පීරිස් සහ පාර්ලිමේන්තු මන්ත්‍රී සජින් වාස් ගුණවර්ධන මහතා සහභාගිවීමට නියමිත බව ඒ මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=15308", "Category": null, "Parent URL": null}