{"Source": "Adaderana", "Timestamp": "July 14, 2018 10:49 am", "Headline": "අමෙරිකා හා රුසියානු නායකයන් අතර හමුවක්", "News Content": "අමෙරිකානු හා රුසියානු නායකයින් අතර හමුවක් ෆින්ලන්තයේ හෙල්සින්කි අගනුවර පැවිත්වීමට නියමිත බව විදෙස් මාධ්‍ය වාර්තා කරයි. ධවල මන්දිර ප්‍රකාශිකා සාරා සැන්ඩර්ස් ප්‍රකාශ කර ඇත්තේ එය එළඹෙන සඳුදා දින පැවැත්වීමට සැළසුම් කර ඇති බවයි. අමෙරිකානු ජනාධිපතිවරණයේදී සිදුවූ බව කියන මැදිහත්වීම සම්බන්ධයෙන් රුසියානු බුද්ධි අංශ නිළධාරීන් 12 දෙනෙකුට අමෙරිකාව විසින් ඊයේ (13) චෝදනා එල්ල කිරීමත් සමඟ අදාළ හමුව අවලංගු කරන බව ද අමෙරිකාව විසින් නිවේදනය කළේය. කෙසේවෙතත් අමෙරිකානු නායකයා හමුවීමට අදාළ චෝදනා දිරිගැන්වීමක් බව රුසියාව පවසා ඇත. සාකච්ඡා මාර්ගයෙන් ගැටළු විසදාගත හැකි අයෙකු ලෙස අමෙරිකානු ජනාධිපතිවරයා හදුනාගෙන ඇති බව හා දෙරට අතර පවතින මතබේදකාරී තත්වය මගහැරීම සඳහා අදාළ සාකච්ඡා පැවැත්විය යුතු බව රුසියාව වැඩිදුරටත් පවසා ඇත.", "URL": "https://sinhala.adaderana.lk/news.php?nid=92544", "Category": null, "Parent URL": null}