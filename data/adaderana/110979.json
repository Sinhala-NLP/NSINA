{"Source": "Adaderana", "Timestamp": "May 30, 2019 11:25 am", "Headline": "ව්‍යාජ නෝට්ටු සමඟ කතුන් දෙදෙනෙක් පොලිස් දැලේ", "News Content": "කොහුවල, ප්‍රදේශයේදී ව්‍යාජ මුදල් නෝට්ටු තොඟයක් සමග කාන්තාවන් දෙදෙනෙකු අත්අඩංගුවට ගෙන ඇත. කොහුවල පොලීසියට ලද තොරතරක් මත කොහුවල ප්‍රදේශයේ වෙළඳසැලකදී අදාල කාන්තාවන් දෙදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ඔවුන් සතුව තිබී රුපියල් 500යේ ව්‍යාජ මුදල් නෝට්ටු 41ක් සොයාගෙන ඇත. 19 හැවිරිදි සහ 20 හැවිරිදි මෙම සැකකාරියන් දෙදෙනා කොළඹ 10 ප්‍රදේශයේ පදිංචිකරුවන් බව සඳහන්ය. ඔවුන් අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර කොහුවල පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110979", "Category": null, "Parent URL": null}