{"Source": "Adaderana", "Timestamp": "October 4, 2017 10:18 pm", "Headline": "ශිෂ්‍යත්ව ප්‍රතිඵල නිකුත්වේ", "News Content": "පහ ශ්‍රේණිය ශිෂ්‍යත්ව විභාගයේ ප්‍රතිඵල නිකුත් කර තිබේ. විභාග දෙපාර්තමේන්තුව සඳහන් කළේ www.doenets.lk යන වෙබ් අඩවියට පිවිසීමෙන් විභාග ප්‍රතිපල ලබාගත හැකි බවයි. පසුගිය අගෝස්තු මස 20 වන දින පැවති පහ ශ්‍රේණිය ශිෂ්‍යත්ව විභාගය සඳහා අයදුම්කරුවන් තුන්ලක්ෂ 50,462ක් පෙනී සිටි අතර එහි ප්‍රතිඵල අද(04) අන්තර්ජාලයට නිකුත් කළ බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා සඳහන් කරයි. කොළඹ සහ ශ්‍රී ජයවර්ධනපුර කලාපවලට අයත් පාසල්වල ප්‍රතිඵල ලේඛන හෙට සහ අනිද්දා පෙරවරු 9.00න් පසු විභාග දෙපාර්තමේන්තුවෙන් ලබාගත හැකි වන අතර අනෙකුත් පාසල්වල ප්‍රතිඵල ලේඛන එම පාසල් වෙත තැපැල් කිරීමට නියමිතයි. කිසියම් සිසුවෙකුගේ ලකුණු පිළිබඳව නැවත පරීක්ෂාවක් සිදුකිරීමට අවශ්‍ය නම් ඔක්තෝබර් මස 20 වන දිනට පෙර අභියාචනා ඉදිරිපත් කළ යුතු බව විභාග දෙපාර්තමේනුතව සඳහන් කරයි. පාසලේ විදුහල්පතිවරුන් හරහා අදාළ අභියාචනා ඉදිරිපත් කිරීම සිදුකළ යුතුයි. මේ අතර පහ ශ්‍රේණිය ශිෂ්‍යත්ව විභාගයේ ප්‍රතිඵලවලට අනුව එක් එක් දිස්ත්‍රික්කවල කඩයිම් ලකුණු ද විභාග දෙපාර්තමේන්තුව විසින් නිකුත් කර තිබේ.", "URL": "https://sinhala.adaderana.lk/news.php?nid=78349", "Category": null, "Parent URL": null}