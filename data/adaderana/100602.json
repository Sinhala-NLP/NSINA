{"Source": "Adaderana", "Timestamp": "December 11, 2018 07:10 pm", "Headline": "කේන් විලියම්සන් ටෙස්ට් ශ්‍රේණිගත කිරීම්වල ඉදිරියට", "News Content": "ටෙස්ට් පිතිකරුවන් ශ්‍රේණිගත කිරීම් හි ලැයිස්තුවේ ප්‍රසාද ලකුණු 900 යේ සීමාව පසු කරගෙන ගිය පළමු නවසීලන්ත ක්‍රීඩකයා බවට පත්වීමට කේන් විලියම්සන් සමත්ව තිබේ. පාකිස්ථාන කණ්ඩායම සමඟ පැවති ටෙස්ට් තරඟාවලියේදී දැක්වූ දක්ෂතා හේතුවෙන් ටෙස්ට් ශ්‍රේණිගත කිරීම් හි දෙවන ස්ථානයට පත්වීමට ඔහු සමත්ව ඇති අතර හිමි කරගෙන ඇති ප්‍රසාද ලකුණු සංඛ්‍යාව 913 ක් වෙයි. ශ්‍රේණිගත කිරීම්හි ප්‍රථම ස්ථානය තවදුරටත් ඉන්දීය ක්‍රීඩක විරාත් කෝලිට හිමිව තිබේ. ඔහු ලබාගෙන ඇති ප්‍රසාද ලකුණු සංඛ්‍යාව 920 ක්.", "URL": "https://sinhala.adaderana.lk/news.php?nid=100602", "Category": null, "Parent URL": null}