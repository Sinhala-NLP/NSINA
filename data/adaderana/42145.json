{"Source": "Adaderana", "Timestamp": "March 28, 2014 03:44 pm", "Headline": "කොළඹින් උස්සලා උතුර සහ නැගෙනහිරට විකුණලා", "News Content": "කොළඹ ප්‍රදේශයෙන් රථ වාහන පැහැරගෙන ගොස් එහි අංක සහ වර්ණය වෙනස් කර උතුර සහ නැගෙනහිර ප්‍රදේශවලට අලෙවි කිරීමේ ජාවාරමකට සම්බන්ධ පුද්ගලයෙකු උතුරු මැද පළාත් විශේෂ වැටලීම් ඒකකය විසින් අත්අඩංගුවට ගෙන තිබේ. උතුරු මැද ජ්‍යෙෂ්ඨ නියෝජ්‍ය පොලිස්පතිවරයාගේ නියෝග මත සිදුකළ විශේෂ වැටලීමකදී අනුරාධපුර ගොඩගේ මාවත ප්‍රදේශයේ දී මෙම සැකකරු අත්අඩංගුවට ගෙන ඇති බව වාර්තා වෙයි. එහිදි වර්ණය සහ අංක වෙනස් කර අලෙවි කිරීමට සූදානම් කර තිබු කැබ් රථයක් ද පොලීස් බාරයට ගෙන තිබේ. මෙම ජාවාරම මෙහෙය වු බව කියන පාර්ලිමේන්තු මන්ත්‍රීවරයෙකුගේ ඥාති සහෝදරයෙකු සහ හිටපු එල්.ටි.ටි.ඊ. සැකකරුවෙකු අත්අඩංගුවට ගැනීම සඳහා විමර්ශන සිදුකරන බව පොලීසිය පවසයි.", "URL": "https://sinhala.adaderana.lk/news.php?nid=42145", "Category": null, "Parent URL": null}