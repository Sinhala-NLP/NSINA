{"Source": "Adaderana", "Timestamp": "May 17, 2011 09:24 pm", "Headline": "කුමාර් සංගක්කාර්ට එම්.සී.සී දේශනයට ලන්ඩනයෙන් ඇරියුම්", "News Content": "හිටපු ශ්‍රී ලංකා ක්‍රිකට් නායක කුමාර් සංගක්කාර්ට ක්‍රිකට් මහ ගෙදර ලෙස සැලකෙන ලන්ඩනයේ එම්.සී.සී හි\"එම්.සී.සී ස්ප්‍රිට් ඔෆ් ක්‍රිකට් කවර්ඩ්ලි\"නම් වාර්ෂික දේශනය පැවැත්වීම සඳහා ආරාධනා ලැබී තිබේ. වාර්ෂිකව පවත්වන ලද මෙම දේශනය මෙවර පැවැත්වෙනු ඇත්තේ 11 වන වරට වුවද ජාත්‍යන්තර ක්‍රිකට් ක්‍රීඩාවේ නිරතව සිටින අතරතුරදී ක්‍රීඩකයෙකුට මෙම දේශනය සඳහා ආරාධනා ලැබී ඇත්තේ ලොව ප්‍රථම වරටයි. හිටපු ක්‍රිකට් නායකයා විසින් මෙම දේශනය ජූලි මස 04 වන දින ලන්ඩන්වලදී පවත්වනු ඇත.", "URL": "https://sinhala.adaderana.lk/news.php?nid=16161", "Category": null, "Parent URL": null}