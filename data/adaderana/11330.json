{"Source": "Adaderana", "Timestamp": "October 7, 2010 09:00 am", "Headline": "අසැබි වෙබ් අඩවි නිර්මාණකරුවන් සෙවීමට මාධ්‍ය සහය පතයි", "News Content": "ශ්‍රී ලාංකික තරුණ තරුණියන්‍ පෙනී සිටින අසභ්‍ය වෙබ් අඩවි නිර්මාණය කිරීමට සම්බන්ධ වූ පුද්ගලයින් හඳුනාගැනීම සඳහා ජන මාධ්‍යය සහය ලබාගැනීමට පොලිසිය තීරණය කර තිබේ. අදාළ පුද්ගලයින්ගේ ඡායාරූප මාධ්‍යය හරහා ප්‍රචාරය කර එම පුද්ගලයින් පිළිබඳ වැඩිදුර තොරතුරු ලබාගැනීමට පොලිස් ළමා හා කාන්තා කාර්යාංශය කටයුතු යොදා ඇත. පසුගිය සතිය තුළ මෙවැනි අසභ්‍ය වෙඩ් අඩවි 180 ක් තහනම් කිරීමට ශ්‍රී ලංකා විදුලි සන්දේශ කොමිසන් සභාව වෙත අධිකරණය නියෝගත කරනු ලැබීය. එම වෙබ් අඩවි නිර්මාණකරුවන් සහ එහි පෙනී සිටි තරුණ තරුණියන් පිළිබඳ තොරතුරු මෙම සතියේ දී අධිකරණයට ඉදිරිපත් කරන බව පොලිස් ළමා හා කාන්තා කාර්යාංශය පසුගියදා ප්‍රකාශ කර තිබිණි. ඒ අනුව අධිකරණ නියෝගයෙන් පසුව ඔවුන්ට එරෙහිව නීතිමය පියවර ගන්නා බව ද පොලිස් ළමා හා කාන්තා කාර්යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=11330", "Category": null, "Parent URL": null}