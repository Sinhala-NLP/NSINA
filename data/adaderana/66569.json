{"Source": "Adaderana", "Timestamp": "November 30, 2016 11:39 am", "Headline": "  අනතුරින් 2ක් මරු දකියි-2ක් රෝහල් යයි", "News Content": "වැල්ලවාය - තණමල්විල මාර්ගයේ සිදුවු රිය අනතුරකින් පුද්ගලයින් දෙදෙනෙකු මියගොස් තවත් දෙදෙනෙකු බරපතළ තුවාල ලබා තිබේ.තණමල්විල දෙසට ධාවනය වූ ලොරි රථයක් ප්‍රතිවිරුද්ධ දෙසින් පැමිණි ත්‍රිරෝද රථයක මුහුණට මුහුණ ගැටීමෙන් අනතුර සිදුව ඇති බව සඳහන්ය.අනතුරෙන් බරපතළ තුවාල ලැබු ත්‍රි රෝද රථයේ රියදුරු සහ එහි ගමන් කළ පුද්ගලයින් තිදෙනෙකු ප්‍රතිකාර සඳහා වැල්ලවාය රෝහලට ඇතුළත් කර තිබේ.එහිදී රියදුරු සහ තවත් පුද්ගලයෙකු මියගොස් ඇති බව පොලීසිය පැවසුවේය.බරපතළ තුවාල ලැබු අනෙක් පුද්ගලයින් දෙදෙනා වැඩිදුර ප්‍රතිකාර සඳහා මොණරාගල රෝහලට මාරුකර යවා තිබේ.අනතුරෙන් මියගොස් ඇත්තේ වැල්ලවාය ප්‍රදේශයේ පදිංචිව සිටි 45 හැවිරිදි සහ 54 හැවිරිදි පුද්ගලයින් දෙදෙනෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=66569", "Category": null, "Parent URL": null}