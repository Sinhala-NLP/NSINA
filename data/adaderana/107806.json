{"Source": "Adaderana", "Timestamp": "April 11, 2019 08:37 am", "Headline": "ආවා කල්ලිය යාපනය විශ්ව විද්‍යාලයේ නවක වදයට එරෙහිව පෝස්ටර් අලවයි", "News Content": "ආවා කල්ලියේ නවක වදය විරෝධි කල්ලිය නමින් යාපනය විශ්ව විද්‍යාලයේ සිසුන් වෙත දැන ගැනීමට යනුවෙන් අත් පත්‍රිකා ඊයේ (11) යාපනය විශ්ව විද්‍යාල භූමියේ අලවා ඇති බව යාපනය විශ්ව විද්‍යාල සිසුන් පවසති. විශ්ව විද්‍යාල සිසුන් පැවසූවේ කාන්තාවන්ගේ සුරක්ෂාව වෙනුවෙන් බිහිකළ තම ආවා කල්ලිය වෙත යාපනය විශ්ව විද්‍යාලයේ සිසුන්ගෙන් සියයට 40 ක ප්‍රමාණයක් සම්බන්ධතා ඇති අතර, විශ්ව විද්‍යාලය තුළ නවක වදය ඇතිකළ හොත් ඊට විරුද්ධව ආවා කල්ලියේ නවක වදය විරෝධි කණ්ඩායම ක්‍රියාත්මක වන බව අදාළ අත් පත්‍රිකා තුළ පවතින බවයි. ඊළාම් භූමියේ ඊළාම් යුද්ධය පැවති කාලයේ නොමැති වු නවක වදය වර්තමානයේ විශ්ව විද්‍යාලය තුළ ක්‍රියාත්මක කිරීමට හේතුව කුමක්ද? යනුවෙන්ද අදාළ අත් පත්‍රිකාවේ පවතින බවද විශ්ව විද්‍යාල සිසුන් පැවසු බව අද දෙරණ වාර්තාකරු පවසයි. විශ්ව විද්‍යාල සිසුන් පැවසූවේ නවක වදය ලබාදෙන සිසුන් වෙනුවෙන් දඩුවම් ලබාදීම තම ආවා කල්ලියේ නවක වදය විරෝධි කණ්ඩායම හරහා සිදුකිරීම ආරම්භ කර ඇති බැවින් නවක වදය ලබාදෙන්නවුන් වෙනුවෙන් සමාවක් නොමැති බවද ආවා කල්ලිය නමින් වන පත්‍රිකාවල සදහන් වේ. නවක වදය අපරාධයක් බැවින් නවක වදයෙන් පීඩා විදින පිරිසට තමන් දැනුවත් කරන ලෙසත්, එලෙස නවක වදය ලබාදෙන පිරිසට විරුද්ධව තමන් දඩුවම් ලබාදෙන බවත් අත්පත්‍රිකාවේ සදහන්ව පවතින බවද විශ්ව විද්‍යාල සිසුන් පැවසූහ. පසුගිය සමයේ යාපනය විශ්ව විද්‍යාලයේ නවක සිසුවියන් පිරිසක් වෙත නවක වදය ලබාදීමේ සිදුවීමක් හේතුවෙන් විශ්ව විද්‍යාලය තුළ අර්බුදයක් හට ගැණින.", "URL": "https://sinhala.adaderana.lk/news.php?nid=107806", "Category": null, "Parent URL": null}