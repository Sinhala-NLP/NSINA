{"Source": "Adaderana", "Timestamp": "October 30, 2012 11:42 am", "Headline": "වරුසාවත් සමග කුඩා වැව් වාන් දමයි", "News Content": "පවතින අධික වර්ෂාවත් සමග ත්‍රිකුණාමල දිස්ත්‍රික්කයේ කුඩා වැව් කිහිපයක් වාන් දැමීමට පටන් ගෙන තිබේ. වාන් ඇල වැව සහ පේරමඩු වැව මෙලෙස වාන් දමමින් පවතින බව කන්තලේ වාරිමාර්ග ඉංජිනේරු ඩබ්ලිව්.එල්.එම්.බුද්ධික මහතා සඳහන් කළේය. මේ වන විට කන්තලේ වැවේ ජල මට්ටම ද අක්කර අඩි 14,000 න් වැඩි වී ඇති බව වාරිමාර්ග ඉංජිනේරුවරයා පැවසීය. පහත් බිම් රැසක් ද ජලයෙන් යටවී ඇති අතර මාර්ග කිහිපයක ගමනාගමන කටයුතුවලට ද බාධා එල්ල වී ඇති බව සඳහන්ය.", "URL": "https://sinhala.adaderana.lk/news.php?nid=28742", "Category": null, "Parent URL": null}