{"Source": "Adaderana", "Timestamp": "February 20, 2016 08:46 am", "Headline": "ජනතාවට මුදල් ලැබෙන ක්‍රමයක් උත්පාදනය කළ යුතුයි", "News Content": "ජනතාව අතට මුදල් ලැබෙන ක්‍රමයක් උත්පාදනය කළ යුතු බව හිටපු ජනාධිපති මහින්ද රාජපක්ෂ මහතා පවසයි.අත්තනගල්ල ප්‍රදේශයේ පැවති ජන හමුවකදී මහින්ද රාජපක්ෂ මහතා මේ බව ප්‍රකාශකර ඇත.රටේ සංවර්ධන කටයුතු නවතා දමා තිබීම ජනතාව අත මුදල් නොමැතිවීමට මූලික හේතුව බව ඔහු පෙන්වා දී තිබේ.මාධ්‍ය මඟින් එල්ල වන විවේචන දරාගත නොහැකි වූවිට එය මර්දනය කිරීම යුක්ති සහගත නොවන බවද මහින්ද රාජපක්ෂ මහතා එහිදී ප්‍රකාශ කැර තිබේ.", "URL": "https://sinhala.adaderana.lk/news.php?nid=57398", "Category": null, "Parent URL": null}