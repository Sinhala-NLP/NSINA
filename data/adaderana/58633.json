{"Source": "Adaderana", "Timestamp": "March 26, 2016 05:11 pm", "Headline": "මීටියාගොඩ පිහි ඇනුමකින් 3ක් රෝහලේ", "News Content": "මීටියාගොඩ ප්‍රදේශයේදී කාන්තාවක් ඇතුළු පුද්ගලයින් තිදෙනෙකුට තියුණු ආයුධවලින් පහරදි තුවාල සිදු කිරීමේ සිද්ධියට අදාළව සැකකරුවෙකු අත්අඩංගුවට ගෙන තිබේ.හිටපු යුධ හමුදා සෙබළෙකු වන අදාළ සැකකරු මීටියාගොඩ පොලිසියට භාරවීමෙන් අනතුරුව අත්අඩංගුවට ගෙන ඇත.අද උදෑසන මීටියාගොඩ, කළුපේ, අද්දරවත්ත ප්‍රදේශයේ නිවසකදීකාන්තාවකට සහ පිරිමි පුද්ගලයින් දෙදෙනෙකුට තියුණු ආයුධවලින් පහරදී ඇති බවට පොලිසියට තොරතුරු ලැබී තිබුණි.තුවාල ලැබූ කාන්තාව සහ පිරිමි පුද්ගලයින් දෙදෙනා ප්‍රතිකාර සඳහා කරාපිටිය රෝහලට ඇතුළත් කර ඇති බව පොලිසිය සඳහන් කළේය.ඥාතින් දෙපිරිසක් අතර ඇති වූ ඉඩම් ආරවුලක් හේතුවෙන් මෙම පහරදීම සිදුව ඇති බව සඳහන්ය.මීටියාගොඩ පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58633", "Category": null, "Parent URL": null}