{"Source": "Adaderana", "Timestamp": "April 23, 2013 09:36 am", "Headline": "රන් දමක් කොල්ල කෑ අයෙක් කොටුවෙයි", "News Content": "ගල්කිස්ස, කටුවාන ප්‍රදේශයේ දී කාන්තාවකගේ ගෙළ බැඳි රන් මාලයක් කොල්ලකෑමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. රුපියල් 75,000 ක් පමණ වටිනා මාලයක් සැකකරු විසින් කොල්ල කා ඇති බව පොලීසිය පැවසුවේය. සැකකරු සමග ඔහු ගමන්ගත් ත්‍රිරෝද රථය ද පොලීසිය භාරයට ගෙන තිබේ. අත්අඩංගුවට ගත් සැකකරු අද (23) දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33494", "Category": null, "Parent URL": null}