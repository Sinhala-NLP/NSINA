{"Source": "Adaderana", "Timestamp": "June 6, 2017 05:23 pm", "Headline": "ආපදා නිසා කොරියානු භාෂා විභාගය නොලැබී නම් සහනයක්", "News Content": "දිවයිනට බලපෑ අයහපත් කාලගුණික තත්ත්වය හේතුවෙන් කොරියානු භාෂා ප්‍රවීණතා විභාගය සඳහා ඉදිරිපත් වීමට නොහැකි වූ අපේක්ෂකයින්ට විකල්ප දිනයක් ලබා දීමට කොරියානු මානව සම්පත් අංශය තීරණය කර තිබේ.ඒ වෙනුවෙන් ඉදිරිපත් කළ යුතු අයදුම්පත්‍රය ශ්‍රී ලංකා විදේශ සේවා නියුක්ති කාර්යංශයේ www.slbfe.lk යන වෙබ් අඩවියෙන් ලබා ගත හැකි බව එම කාර්යංශය පවසයි.එම අයදුම්පත්‍රය අයහපත් කාලගුණික තත්ත්වය හේතුවෙන් විභාගයට නියමිත දිනට ඉදිරිපත් වීමට නොහැකි වූ බවට ප්‍රදේශයේ ග්‍රාම නිලධාරීවරයා හෝ සාමදාන විනිශ්චකාරවරයෙකුගෙන් ලබා ගන්නා තහවුරු ලිපියක් මඟින් සහතික කිරීම අනිවාර්ය වේ.එමෙන්ම එම තහවුරු ලිපිය ඉදිරිපත් නොකරන අයදුම්කරුවන් පිළිබඳ මෙම සහනය ලබා දීම සම්බන්ධයෙන් සලකා බැලීම සිදු නොකරන බව විදේශ සේවා නියුක්ති කාර්යංශය සඳහන් කරයි.ඒ අනුව අපේක්ෂකයින් විසින් සම්පූර්ණ කරන ලද අයදුම්පත්‍රය, ආධාර ලේඛද සමඟ ලබන 12 වන දිනට පෙර ආසන්නතම කාර්යංශයේ මධ්‍යස්ථානය වෙත භාර දිය යුතු වේ.", "URL": "https://sinhala.adaderana.lk/news.php?nid=73969", "Category": null, "Parent URL": null}