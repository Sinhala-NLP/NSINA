{"Source": "Adaderana", "Timestamp": "October 11, 2010 01:14 pm", "Headline": "හිඟ වැටුප් ඉල්ලා ඇඹිලිපිටිය කඩදාසි කම්හලේ මාරාන්තික උපවාසයක්", "News Content": "ඇඹිලිපිටිය කඩදාසි කම්හලේ සේවකයින් කිහිපදෙනෙකු මාරාන්තික උපවාසයකට අවතීරණ වී තිබේ. සේවකයින් තිදෙනෙකු එම කඩදාසි කම්හලේ පරිපාලන ගොඩනැගිල්ලේ වහලය මතට නැගී මෙම උපවාසයේ නිරතව සිටින බව අද දෙරණ වාර්තාකරු සඳහන් කළේය. සිය හිඟ වැටුප් සහ දීමනාවන් ලබා දෙන තුරු මෙම උපවාසය අත්නොහරින බව උපවාසකරුවන් අවධාරණය කර සිටියි.", "URL": "https://sinhala.adaderana.lk/news.php?nid=11422", "Category": null, "Parent URL": null}