{"Source": "Adaderana", "Timestamp": "September 9, 2010 11:57 am", "Headline": "මීළඟ පළාත් පාලන ඡන්දය කේවල ක්‍රමයටයි", "News Content": "මීළඟ පළාත් පාලන මැතිවරණය කේවල මැතිවරණ ක්‍රමය හෙවත් සරල බහුතර ක්‍රමය යටතේ පවත්වන බව කැබිනට් ප්‍රකාශක,ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. අද කැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍යවරයා මේ බව කියා සිටියේය. පළාත් පාලන හා පළාත් සභා අමාත්‍ය ඒ.එල්.එම්.අතාවුල්ලා මහතා මෙම යෝජනාව ඉදිරිපත් කර ඇති අතර ඊට කැබිනට් අනුමැතිය හිමිවු බව කෙහෙළිය රඹුක්වැල්ල අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=10739", "Category": null, "Parent URL": null}