{"Source": "Adaderana", "Timestamp": "February 27, 2019 11:23 am", "Headline": "අනතුරු දෙකකින් ජීවිත 2ක් අහිමි වෙයි", "News Content": "අතුරුගිරිය - මාළඹේ මාර්ගයේ දිගරොල්ල මාවත අසලදී සිදුවූ රිය අනතුරකින් ත්‍රීරෝද රථ රියදුරෙකු මියගොස් තිබේ. ත්‍රීරෝද රථයක් සහ කැබ් රථයක් මුහුණුට මුහුණ ගැටීමෙන් අනතුර සිදුව ඇති බව පොලීසිය පැවසීය. අනතුරින් 23 හැවිරිදි ත්‍රීරෝද රථ රියදුරු මියගොස් ඇති අතර එහි ගමන් කළ තවත් පුද්ගලයෙකු තුවාල ලබා හෝමාගම රෝහලට ඇතුලත් කර තිබේ. අනතුරට සම්බන්ධ කැබ් රථ රියදුරු අත්අඩංගුවට ගෙන ඇති බව සඳහන්ය. මේ අතර එරාවුර් - වාලච්චේන මාර්ගයේදී යතුරුපැදියක ගැටීමෙන් මාර්ගය හරහා ගමන් කළ පුද්ගලයෙකු මියගොස් තිබේ. මියගොස් ඇත්තේ 80 හැවිරිදි පුද්ගලයෙකු වන අතර අනතුරට සම්බන්ධ යතුරුපැදිකරු අත්අඩංගුවට ගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=105126", "Category": null, "Parent URL": null}