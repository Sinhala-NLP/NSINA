{"Source": "Adaderana", "Timestamp": "November 5, 2012 09:18 am", "Headline": "අනවසර කැනීම් කළ 5 ක් දැලේ", "News Content": "සූරියවැව, වැවේගම, මහවැලිකඩආර ප‍්‍රදේශයේ අනවසර කැනීම් කටයුතුවල නිරතව සිටි පුද්ගලයින් පස් දෙනෙකු පොලීසිය විසින් අත්අඩංගුවට ගෙන ඇත. සූරියවැව පොලීසිය ලද තොරතුරක් මත සිදුකළ විමර්ශනයක දී අදාළ සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන්ගෙන් සිව් දෙනෙකු සූරියවැව ප‍්‍රදේශයේම පදිචිකරුවන් වන අතර අනෙක් පුද්ගලයා වැලිගම ප‍්‍රදේශයේ පදිංචිකරුවෙකු බව පොලීසිය සඳහන් කළේය. අත්අඩංගුවට ගත් සැකකරුවන් අද (05) හම්බන්තොට මහේස්ත‍්‍රාත් අධිකරණයට ඉදිරිපත් කිරීමට නියමිතය. සූරියවැව පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28909", "Category": null, "Parent URL": null}