{"Source": "Adaderana", "Timestamp": "May 28, 2017 09:17 am", "Headline": "දක්ෂිණ අධිවේගී ප්‍රවේශ මාර්ග කිහිපයක් තාවකාලිකව වසයි", "News Content": "අධික වර්ෂාව හේතුවෙන් දක්ෂිණ අධිවේගී මාර්ගයේ ප්‍රවේශ මාර්ග කිහිපයක් තාවකාලිකව වසා දමා තිබේ. දොඩන්ගොඩ සහ ගැලණිගම අතර ගංවතුර තත්ත්වය හේතුවෙන් අධිවේගී මාර්ගයේ දෙපසෙහිම රථ වාහන ගමනාගමනයට බාධා එල්ල වී ඇති බව පොලීසිය පවසයි. ඊයේ(27) රාත්‍රි පින්නදූවේ සිට මාතර දක්වා අධිවේගී මාර්ගය ඔස්සේ රථ වාහන ධාවනය අත්හිටුවා තිබුණි. ඉමදූව, කොක්මාදූව සහ ගොඩගම පිවිසුම් මාර්ගවලට සම්බන්ධ මාර්ග ජලයෙන් යටව තිබීම ඊට හේතුව බව අධිවේගී මාර්ගයේ ප්‍රකාශකයෙකු සඳහන් කළේය. මේ අතර කොළඹ දෙසට පැමිණෙන රථ වාහන වැලිපැන්න පිවිසුමෙන් පිටවිය යුතු අතර ගැලණිගම පිවිසුමෙන් යළි අධිවේගී මාර්ගයට ඇතුළු විය හැකියි.", "URL": "https://sinhala.adaderana.lk/news.php?nid=73657", "Category": null, "Parent URL": null}