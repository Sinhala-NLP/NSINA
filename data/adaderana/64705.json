{"Source": "Adaderana", "Timestamp": "October 4, 2016 09:09 am", "Headline": "විග්නේෂ්වරන් ගැන පාර්ලිමේන්තුවේදී ප්‍රශ්න කරනවා", "News Content": "උතුරු පළාත් ප්‍රධාන අමාත්‍යවරයාගේ ප්‍රකාශය පිළිබඳව රජයේ ස්ථාවරය සහ ඒ සම්බන්ධයෙන් ගනු ලබන ක්‍රියාමාර්ග පිළිබඳව පාර්ලිමේන්තුවේ දී ප්‍රශ්න කිරීමට ඒකාබද්ධ විපක්ෂය නියෝජනය කරන මන්ත්‍රීවරුන් තීරණය කර තිබේ.පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේ අද පාර්ලිමේන්තුව ආරම්භයේ දි ඒ පිළිබඳව රජයෙන් ප්‍රශ්න කිරීමට බලාපොරොත්තු වන බවයි.උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පසුගියදා සිදුකළ ප්‍රකාශය මෙරට ආණ්ඩුක්‍රම ව්‍යවස්ථාව උල්ලංඝණය කිරීමක් බව දිනේෂ් ගුණවර්ධන මන්ත්‍රීවරයා පැවසීය.", "URL": "https://sinhala.adaderana.lk/news.php?nid=64705", "Category": null, "Parent URL": null}