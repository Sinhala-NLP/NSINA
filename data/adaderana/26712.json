{"Source": "Adaderana", "Timestamp": "August 19, 2012 04:24 pm", "Headline": "නොරොච්චෝලේ ටර්බයිනයට සැත්කමක්", "News Content": "නොරොච්චෝලේ ලක්විජය බලාගාර‍යේ ක්‍රියා විරහිත වී ඇති ටර්බයිනය අලුත්වැඩියා කිරීමේ කටයුතු හෙට (20) දිනයේදී ආරම්භ කරන බව ලංකා විදුලිබල මණ්ඩලය පවසයි. ටර්බයිනය සිසිල් වීමෙන් අනතුරුව හෙට දිනයේ එය ගැලවීමට තීරණය කර ඇති බව විදුලිබල මණ්ඩලයේ උප සභාපති අනුර විජේපාල මහතා සඳහන් කළේය. අදාළ අලුත්වැඩියා කටයුතු සඳහා මේ වන විටත් චීන ඉංජිනේරුවරුන් පිරිසක් පැමිණ ඇති අතර ඔවුන් පරීක්ෂණ කටයුතු ආරම්භ කර තිබේ. ඒ අනුව ලබන 27 වන දින වන විට ටර්බයිනය යළි ක්‍රියාත්මක තත්ත්වයට පත් කිරීමට බලාපොරොත්තු වන බව අනුර විජේපාල මහතා සඳහන් කළේය. කෙසේ වෙතත් හෙට දිනයේ සිට යළිත් ලබන 27 දක්වා දිවයින පුරා පැය 3 යි විනාඩි 20 ක කාලයක් විදුලිය විසන්ධි කරන බව ලංකා විදුලිබල මණ්ඩලය පවසයි.", "URL": "https://sinhala.adaderana.lk/news.php?nid=26712", "Category": null, "Parent URL": null}