{"Source": "Adaderana", "Timestamp": "February 17, 2016 07:31 am", "Headline": "විරෝධතා හා රථවාහන තදබදය එලෙසමයි", "News Content": "තොටළඟ ප්‍රදේශයේ අනවසර නිවාස ඉදිකිරීම් ඉවත් කිරීමට විරෝධය පළ කරමින් එම නිවාසවල වාසය කළ පිරිස් තොටළඟ, ජපන් මිත්‍රත්ව පාලම අවහිර කරමින් මේ වන විටත් විරෝධතාවයේ නිරතවන බව වාර්තා වේ.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කියා සිටියේ ඊයේ පස්වරුවේ සිට තොටළඟ ප්‍රදේශයේ පිරිසක් මෙම පාලම අවහිර කරමින් විරෝධතාවයේ නිරතව සිටින බවයි.තොටළඟ ප්‍රදේශයේ අනවසර නිවාස ඉදිකිරීම් කඩා ඉවත් කිරීමට විරෝධය පළ කරමින් එම නිවාස වල පදිංචිකරුවන් මෙම විරෝධතාවයේ නිරතව සිටියි.තමා පදිංචිව සිටි නිවාස කඩා ඉවත් කිරීම සම්බන්ධයෙන් කිසිදු බලධාරියෙකු නිසි ප්‍රතිචාරයක් දක්වා නොමැති බව නිවාස අහිමිවූවන් පවසයි.මාර්ගය අවහිර කරමින් සිදුකරන මෙම විරෝධතාවය හෙතුවෙන් ඊයේ පස්වරුවේ සිට එම මාර්ගයේ දැඩි රථවාහන තදබදයක් පැවතුණි.මේ වන විටත් විරෝධතාකරුවන් පාලම අවහිරකරමින් විරෝධතාවයේ නිරතවීම හේතුවෙන් අද පෙරවරුවේ ද දැඩි මාර්ග තදබදයක් ඇතිවිය හැකි බැවින් විකල්ප මාර්ග භාවිත කරන ලෙස පොලීසිය ජනතාවට දැනුම් දෙයි.", "URL": "https://sinhala.adaderana.lk/news.php?nid=57275", "Category": null, "Parent URL": null}