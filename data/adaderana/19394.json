{"Source": "Adaderana", "Timestamp": "October 16, 2011 03:04 pm", "Headline": "අනවසරෙන් වැලිගොඩ දැමූ තිදෙනෙක් දැලේ", "News Content": "පුත්තලම , කල්අඩි ප්‍රදේශයේ කිරළ ඔයේ බලපත්‍ර නොමැතිව වැලි ගොඩ දමමින් සිටි පුද්ගලයින් තිදෙනෙකු පොලිස් ‍විශේෂ කාර්ය බලකාය විසින් අත්අඩංගුවට ගෙන තිබේ. පුත්තලම පොලිස් විශේෂ කාර්යය බලකා කඳවුරේ නිලධාරීන් පිරිසක් විසින් සිදුකළ වැටලීමක දී මොවුන් තිදෙනා අත්අඩංගුවට ගෙන ඇති බව සඳහන්වේ. ඔවුන් වැලි ගොඩ දැමීමට යොදා ගත් උපකරණ සහ කැන්ටර් වර්ගයේ ලොරි රථයක් ද පොලිසිය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා පුත්තලම පොලිසියට භාර දී ඇතැයි වාර්තා වේ. මේ අතර කිලිනොච්චි වට්ටකච්චිය ප්‍රදේශයේ අනවසරයෙන් දැව කපමින් සිටි පුද්ගලයෙකු කිලිනොච්චිය පොලිස් විශේෂ කාර්යය බලකා නිලධාරීන් විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=19394", "Category": null, "Parent URL": null}