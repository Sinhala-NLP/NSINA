{"Source": "Adaderana", "Timestamp": "July 29, 2012 08:56 am", "Headline": "දෝෂ තිබේනම් පැමිණිලි පරීක්ෂා කරනවා", "News Content": "තම සමාගම විසින් බෙදාහරින ඩීසල් භාවිතය හේතුවෙන් වාහන කාර්මික දෝෂයන්ට ලක්ව තිබේ නම් ඒ පිළිබඳව ලැබෙන ලිඛිත පැමිණිලි පරීක්ෂා කරන බව ලංකා ඛනිජ තෙල් තොග ගබඩා පර්යන්ත සමාගම පවසයි. ඩීසල් භාවිතය හේතුවෙන් වාහන කාර්මික දෝෂයන්ට ලක්ව ඇතැයි පැතිර යන ආරංචි සම්බන්ධයෙන් නිවේදනයක් නිකුත් කරමින් එම සමාගම මේ පිළිබඳ සඳහන් කරයි. ඔවුන් පෙන්වා දෙන්නේ මෙරටට ආනයනය කරනු ලබන ඕනෑම ඉන්ධන වර්ගයක් අවස්ථා දෙකකදී රසායනික පරික්ෂාවන්ට ලක් කරන බවයි.", "URL": "https://sinhala.adaderana.lk/news.php?nid=26151", "Category": null, "Parent URL": null}