{"Source": "Adaderana", "Timestamp": "October 10, 2014 09:45 am", "Headline": "නියෝජ්‍ය ඇමති සරණගේ කඩ දෙවෙනි පාරටත් දැවේ!", "News Content": "දඹුල්ල ආර්ථික මධ්‍යස්ථානය ආසන්නයේ පිහිටි ඛනිජ තෙල් කර්මාන්ත නියෝජ්‍ය අමාත්‍ය සරණ ගුණවර්ධන මහතාට අයත් වෙළඳසැල් පෙළක් ගින්නකට හසුවී විනාශ වී තිබේ. දඹුල්ල පොලිසිය සදහන් කළේ ඊයේ මධ්‍යම රාත්‍රීයේ ඇති වූ ගින්න ගිනි නිවන ඒකකය සහ ප්‍රදේශවාසින්ගේ සහය ඇතිව නිවා දැමු බවයි . ගින්නෙන් රෙදි වෙළඳසැලක් පළතුරු වෙළඳසැලක් එළවළු වෙළඳසැලක් සහ ප්ලාස්ටික් භාණ්ඩ වෙළඳසැලක් විනාශ වී ඇත. අදාළ වෙළඳසැල් පෙළ නියෝජ්‍ය අමාත්‍යවරයා විසින් ව්‍යාපාරිකයින්ට කුලියට ලබාදී ඇති ඒවා බව අද දෙරණ වාර්තාකරු සඳහන් කළේය. මීට මාස 6ට ඉහතදීත් මෙම වෙළඳසැල් පෙළ ගින්නකට හසුව තිබුණි. ඡායා රූ - කාංචන කුමාර ආරියදාස", "URL": "https://sinhala.adaderana.lk/news.php?nid=46634", "Category": null, "Parent URL": null}