{"Source": "Adaderana", "Timestamp": "December 6, 2010 11:00 am", "Headline": "යුද අපරාධ කළේ එල්.ටී.ටී.ඊය පමණයි", "News Content": "මෙරට යුද අපරාධ කළේනම් ඒ එල්.ටී.ටී.ඊ සංවිධානය පමණක් බව එ.ජා.ප පාර්ලිමේන්තු මන්ත්‍රී සජිත් ප්‍රේමදාස මහතා පවසයි. අද පාර්ලිමේන්තුවේදී නිවාස,ඉදිකිරීම්, ඉංජිනේරු සේවා,නිවාස හා පොදු පහසුකම් අමාත්‍ය විමල් වීරවංශ මහතා එ.ජා.ප නියෝජ්‍ය නායක කරූ ජයසූරිය මහතා විසින් පුවත් පතකට කර තිබුණු ප්‍රකාශයක් අදාළ කර ගනිමින් නැඟූ ප්‍රශ්නයකට පිළිතුරු දෙමින් ප්‍රේමදාස මන්ත්‍රීවරයා මෙසේ ප්‍රකාශ කළ බව අද දෙරණ පාර්ලිමේන්තු වාර්තාකරු සඳහන් කරයි. කරූ ජයසූරිය මන්ත්‍රීවරයා ලංකාවේ සිදුවීයයි කියනු ලබන යුද අපරාධ සම්බන්ධයෙන් පරීක්ෂණයක් පැවැත්විය යුතු බව ට පුවත්පතකට කර ඇති ප්‍රකාශයක් අදාළ කර ගනිමින් වීරවංශ අමාත්‍යවරයා මේ බව සජිත් ප්‍රේමදාස මන්ත්‍රීවරයාගෙන් විමසා තිබේ. සෞඛ්‍ය ක්ෂේත්‍රය පිළිබඳ අදහස් දක්වමින් සිටි සජිත් ප්‍රේමදාස මන්ත්‍රීවරයා පවසා ඇත්තේ උපතේ ජීව උපත් සංඛ්‍යාව 2005 දී ලක්ෂයකට මාතෘ මරණ 58 ක් වුවද 2008 දී එය මාතෘ මරණ 35 ක් දක්වා අඩුවී ඇති බවයි.", "URL": "https://sinhala.adaderana.lk/news.php?nid=12635", "Category": null, "Parent URL": null}