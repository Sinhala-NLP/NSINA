{"Source": "Adaderana", "Timestamp": "March 17, 2011 08:58 am", "Headline": "උදෙන්ම ගොස් ඡන්දය දෙන්න", "News Content": "සිය ප්‍රජාතන්ත්‍රවාදී අයිතිය වෙනුවෙන් අද(17) උදෑසනම ඡන්ද පොළට ගොස් සිය ඡන්දය භාවිතා කිරීමට සියලු ඡන්ද දායකයින් වගබලා ගැනීම වැදගත් බව මැතිවරණ නීරීක්ෂකයින් පවසයි. උදෑසනම ගොස් ඡන්දය භාවිතා කිරීම නිදහස් හා සාධාරණ මැතිවරණයකට රැකුලක් වන බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කළේය. උදෑසනින්ම ඡන්ද පොළට ගොස් සාමකාමීව ඡන්දය භාවිත කරන ලෙස ජාතික මැතිවරණ නීරීක්ෂණ මධ්‍යස්ථානයේ විධායක අධ්‍යක්ෂ රසාංග හරිස්චන්ද්‍ර මහතා ඡන්ද දායකයින්ගෙන් ඉල්ලා සිටියි. අද දින නිරීක්ෂණ කටයුතු සිදුකිරීම සඳහා පළාත් පාලන ආයතන 234 න් විශාල සංඛ්‍යාවක වෘත්තීයවේදියෙකුගේ නායකත්වයෙන් යුත් කණ්ඩායමක් තෝරාගෙන ඇති බව ඔහු පෙන්වාදුන්නේය. එමෙන්ම ජංගම නිරීක්ෂණ රථ 50 ක් ද නිරීක්ෂණ කටයුතු ආවරණය කිරීම සඳහා දිස්ත්‍රික් මට්ටමින් යොදාගෙන ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=14891", "Category": null, "Parent URL": null}