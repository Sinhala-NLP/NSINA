{"Source": "Adaderana", "Timestamp": "May 2, 2016 02:38 pm", "Headline": " නීති විරෝධීව දැව ප්‍රවාහනය කරද්දී මාට්ටු", "News Content": "නීති විරෝධීව දැව තොගයක් ප්‍රවාහනය කරමින් සිටි පුද්ගලයෙකු ගම්පොළ කඩුගන්නාව මාර්ගයේ දී අත්අඩංගුවට ගෙන තිබේ.පොලිස් විශේෂ කාර්ය බලකා ගම්පොළ කඳවුරේ නිලධාරීන්ට ලැබුණු තොරතුරක් මත සිදු කළ වැටලීමකදී ලොරි රථයකින් දැව ප්‍රවාහනය කරමින් සිටි අදාළ පුද්ගලයා අත්අඩංගුවට ගෙන ඇති බව සඳහන්ය.සැකකරු විසින් ටූනා වර්ගයේ දැව කඳන් තොගයක් මෙලෙස ප්‍රවාහනය කරමින් සිටි බව පොලිස් විශේෂ කාර්ය බලකාය පැවසුවේය.සැකකරු විඩිදුර විමර්ශන සඳහා ගම්පොළ පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=59745", "Category": null, "Parent URL": null}