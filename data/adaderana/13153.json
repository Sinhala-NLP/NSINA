{"Source": "Adaderana", "Timestamp": "December 30, 2010 10:15 am", "Headline": "අද තවත් අන්තර් සමාජ ප්‍රීමියර් ලීග් තරග 9ක් ", "News Content": "අන්තර් සමාජ ප්‍රීමියර් ලීග් එක්දින ක්‍රිකට් තරගාවලි‍යේ තවත් තරග නවයක් අද(30) පැවැත්වීමට නියමිතව තිබේ. \"ඒ\" කාණ්ඩය යටතේ තරග පහක් පැවැත්වෙන අතර ඒ අතරින් බ්ලූම්ෆීල්ඩ් හා එස් එස් සීකණ්ඩායම අතර පැවැත්වෙන තරගයට හිමිවන‍්නේ වැදගත් තැනකි. මෙහිදි ප්‍රථම තරගයේ අසාර්ථක වු මහේල ජයවර්ධන, තරංග පරණවිතාන හා සනත් ජයසූරිය කෙරෙහි වැඩි අවධානයක් යොමුව තිබේ. මේ අතර ශ්‍රී ලංකා ජාතික කණ්ඩායමේ නායක කුමාර සංගක්කාර ප්‍රමුඛ එන් සී සී පිල බදුරලිය ක්‍රීඩා සමාජය සමග අද තරග වැදීමට නියමිත අතර තැමිල් යූනියන් පිල සී සී සී ක්‍රීඩා සමාජය සමඟ තරග වදිනු ඇත. චමින්ද වාස් ක්‍රීඩා කරන කෝල්ට්ස් පිල සැරසන් පිල සමග අද තරග වදියි.", "URL": "https://sinhala.adaderana.lk/news.php?nid=13153", "Category": null, "Parent URL": null}