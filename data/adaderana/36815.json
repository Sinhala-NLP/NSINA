{"Source": "Adaderana", "Timestamp": "August 22, 2013 10:24 am", "Headline": "නිධන් වස්තු සෙවූ 2ක් අත්අඩංගුවට ", "News Content": "ගල්ගමුව - අලුත් හෙරත්ගම වැවේ නිධන් වස්තු ලබා ගැනීමේ අරමුණින් කැණිම් කටයුතුවල නිරත වී සිටි පුද්ගලයින් දෙදෙනෙකු අත්අඩංගුවට ගෙන තිබේ. ගල්ගමුව පොලීසියට ලැබුණු තොරතුරක් මත සිදුකළ වැටලීම මොවුන් අත්අඩංගුවට ගෙන ඇති බව සඳහන් වෙයි. එහිදී කැණිම් කටයුතු සඳහා යොදාගත් උපකරණ කිහිපයක් ද පොලිස් භාරයට ගෙන තිබේ. සැකකරුවන් අද(22) ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36815", "Category": null, "Parent URL": null}