{"Source": "Adaderana", "Timestamp": "March 25, 2019 04:39 pm", "Headline": "බැඳුම්කර වංචාවට අත්අඩංගුවට ගත් ජෙෆ්රි ඇලෝසියස් ඇතුළු පස්දෙනා අධිකරණයට", "News Content": "බැඳුම්කර වංචාවට අත්අඩංගුවට ගත් මහ බැංකුවේ හිටපු නියෝජ්‍ය අධිපති පී සමරසිරි, පර්පචුවෙල් ට්‍රෙෂරිස් සමාගමේ හිමිකරු ඇතුළු 5 දෙනා කොළඹ ප්‍රධාන මහේස්ත්‍රාත් අධිකරණය හමුවට ඉදිරිපත් කර ඇත. මහ බැංකු බැඳුම්කර වංචාව සම්බන්ධයෙන් පර්පචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස්ගේ පියා වන එම සමාගමේ සභාපති ජෙෆ්රි ඇලෝසියස් අපරාධ පරීක්ෂණ දෙපාර්තමේන්තුව අද (25) අත්අඩංගුවට ගත්තේය. මේ අතර එම වංචාව සම්බන්ධයෙන් මහ බැංකුවේ හිටපු නියෝජ්‍ය අධිපතිවරයෙකු වන පී. සමරසිරි සහ පර්පෙචුවෙල් ටෙ‍්‍රෂරීස් සමාගමේ අධ්‍යක්‍ෂවරුන් තුන්දෙනෙකුද අද උදැසන ඔවුන්ගේ නිවෙස්වලදී එම දෙපාර්තමේන්තුව මගින් අත්අඩංගුවට ගත්තේය. මෙලෙස අත්අඩංගුවට ගෙන ඇත්තේ පර්පචුවල් ට්‍රෙසරීස් ලිමිටඩ් අයතනයේ අධ්‍යක්ෂකවරුවන්වන පුෂ්පමිත්‍ර ගුණවර්ධන , චිත්‍රා රංජන් හුලුගල්ල , මුතුරාජ සුරේන්ද්‍රන් යන අයයි.", "URL": "https://sinhala.adaderana.lk/news.php?nid=106726", "Category": null, "Parent URL": null}