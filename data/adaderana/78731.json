{"Source": "Adaderana", "Timestamp": "October 15, 2017 11:12 am", "Headline": " යතුරුපැදිය ලොරියේ ගැටී තරුණයා මරුට", "News Content": "අම්පාර - සියඹලාණ්ඩුව මාර්ගයේ දමන පාසල් හංදිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.යතුරුපැදියක් හා ලොරි රථයක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු දමන රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ හිගුරාන ප්‍රදේශයේ පදිංචිව සිටි 26 හැවිරිදි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර දමන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=78731", "Category": null, "Parent URL": null}