{"Source": "Adaderana", "Timestamp": "November 29, 2013 06:09 pm", "Headline": "හෙම්මාතගම දහඅට ලක්ෂයක කොල්ලයක්", "News Content": "යතුරු පැදියකින් පැමිණි බව කියන පුද්ගලයින් දෙදෙනෙකු හෙම්මාතගම නගරයේදී අද (29) දහවල් රුපියල් දහඅට ලක්ෂයක මුදලක් කොල්ලකා පලාගොස් තිබේ. ගම්පොළ ප්‍රදේශයේ පදිංචිකරුවෙකු‍ සතු මුදලක් මෙලෙස කොල්ලකා ඇතැයි පොලීසිය පවසයි. එම පුද්ගලයාට වාහනයක් මිලදී ගැනීම සඳහා හෙම්මාතගම නගරයට පැමිණෙන ලෙසට ලැබුණු දුරකථන ඇමතුමකින් පසු ඔහු මුදල් ද රැගෙන එලෙස හෙම්මාතගම නගරයට ගොස් ඇත‍. එහිදී යතුරු පැදියකින් පැමිණි පුද්ගලයින් දෙදෙනෙකු මුදල් කොල්ලකා පලාගොස් ඇති බව පොලීසිය කියයි. පලාගොස් ඇති සැකකරුවන් අත්අඩංගුවට ගැනීමට පරීක්ෂණ ආරම්භ කර ඇති අතර ඔවුන් හෙම්මාතගම ප්‍රදේශයේම පදිංචිකරුවන් බවද වාර්තා වෙයි. මෙය සැලසුම් සහගත ක්‍රියාවක් බවට පොලීසිය සැක කරයි.", "URL": "https://sinhala.adaderana.lk/news.php?nid=39199", "Category": null, "Parent URL": null}