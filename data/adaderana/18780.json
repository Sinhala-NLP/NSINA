{"Source": "Adaderana", "Timestamp": "September 17, 2011 10:12 am", "Headline": "විජේරත්න රණතුංග අභාවප්‍රාප්ත වෙයි", "News Content": "ප්‍රවීන සංගීත ශිල්පී විජේරත්න රණතුංග මහතා අද(17) අලුයම අභාවප්‍රාප්ත වී තිබේ. රණතුංග මහතා සිදුකර තිබූ ඉල්ලීමක් පරිදි ඔහු‍ගේ දේහය පිළිබඳ අවසන් කටයුතු පැය 24 ක් ඇතුළත සිදුකිරීමට නියමිත බව ඔහුගේ ඥාතියෙකු වන මනෝජ් පීරිස් මහතා සඳහන් කළේය. අද දහවල් වන විට ඒ මහතා‍ගේ දේහය අංක 67/12, දාබරේ මාවත, මිරිහාන යන ලිපිනයේ පිහිටි නිවසේ තැන්පත් කරන බව ද මනෝජ් පීරිස් මහතා ප්‍රකාශ කළේය. සුවිශේෂී සංගීත පර්යේෂණවල නියැලුණු විජේරත්න රණතුංග මහතා සෞන්දර්ය විශ්ව විද්‍යාලයේ ජ්‍යෙෂ්ඨ කථිකාචාර්යවරයෙකු වශයෙන් ද කටයුතු කළේය. ප්‍රවීන තබ්ලා වාදන ශිල්පියෙකු ද වූ විජේරත්න රණතුංග මහතා ගායන ශිල්පිනී නිර්මලා රණතුංග මහත්මියගේ ස්වාමි පුරුෂයාය.", "URL": "https://sinhala.adaderana.lk/news.php?nid=18780", "Category": null, "Parent URL": null}