{"Source": "Adaderana", "Timestamp": "November 16, 2018 04:22 pm", "Headline": "ලැව් ගින්නෙන් 630ක් අතුරුදන්", "News Content": "කැලිෆෝනියාවට බලපා ඇති දරුණු ලැව් ගිනි තත්ත්වය හේතුවෙන් අතුරුදන්වූ පුද්ගලයින්ගේ සංඛ්‍යාව 630ක් දක්වා ඉහල ගොස් තිබේ. කැලිෆෝනියාවේ උතුරුදිග ප්‍රදේශයට බලපෑ මෙම ලැව් ගිනි තත්ත්වයෙන් පුද්ගලයින් 63 දෙනෙකු මියගොස් ඇති බවට මේ වන විට තහවුරු වී ඇති බව බලධාරීන් පවසා සිටියි. ලැව් ගිනි මැඩපැවැත්වීම සඳහා ගිනි නිවන භටයින් දස දහසකට ආසන්න සංඛ්‍යාවක් යොදවා ඇති අතර අමෙරිකානු ජනාධිපති ඩොනල්ඩ් ට්‍රම්ප් හෙට දිනයේ ලැව් ගින්නෙන් බලපෑම් එල්ල වු ප්‍රදේශයේ නිරික්ෂණ චාරිකාවක නිරතවීමට නියමිත බව විදෙස් මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=99327", "Category": null, "Parent URL": null}