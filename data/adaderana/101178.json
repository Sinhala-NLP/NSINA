{"Source": "Adaderana", "Timestamp": "December 23, 2018 10:22 am", "Headline": "චීන ජාතිකයින් 11ක් අත්අඩංගුවට-5කට තුවාල", "News Content": "කොළඹ චැතම්වීදිය ප්‍රදේශයේ වැඩබිමක සිදුවූ ගැටුමක් සම්බන්ධයෙන් චීන ජාතිකයින් 11 දෙනෙකු අත්අඩංගුවට ගෙන තිබේ. අදාළ වැඩබිමෙහි සේවය කරමින් සිටි චීන ජාතිකයින් පිරිසක් සහ මෙරට සේවකයින් පිරිසක් අතර ඊයේ (22) දහවල් මෙම ගැටුම හටගෙන ඇති බව පොලීසිය පැවසුවේය. ගැටුමෙන් චීන ජාතිකයින් දෙදෙනෙකු සහ ශ්‍රී ලාංකිකයින් තිදෙනෙකු තුවාල ලබා ඇති බව සඳහන්. අත්අඩංගුවට ගත් චීන ජාතිකයින් 11 දෙනාගෙන් නව දෙනෙකු ඊයේ කොටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන් ලබන 28 වන දින දක්වා රක්ෂිත බන්ධනාගාර ගත කර ඇති බව පොලීසිය සදහන් කළේය. සිද්ධිය සම්බන්ධයෙන් කොටුව පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=101178", "Category": null, "Parent URL": null}