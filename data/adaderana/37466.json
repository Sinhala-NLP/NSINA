{"Source": "Adaderana", "Timestamp": "September 17, 2013 09:12 am", "Headline": "මුලතිව් හා කරන්දෙණියේ ඝාතන 2ක්", "News Content": "මුලතිව් පුදුකුඩිඉරිප්පු ප්‍රදේශයේ දී පුද්ගලයෙකු ඝාතනය කර තිබේ. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ රාත්‍රී මෙම ඝාතනය සිදුව ඇති බවය. බහින්බස්වීමක් දුරදිග යාමෙන් ඇති වු ගැටුමක් හේතුවෙන් මෙම ඝාතනය සිදුව ඇති බව පොලීසිය පවසයි. මේ අතර කරන්දෙණිය ප්‍රදේශයේදී ද පුද්ගලයෙකු ඝාතනය කර ඇත. පොලීසිය සඳහන් කළේ මෙහිදී මියගිය පුද්ගලයාගේ බිරිඳට ද පහරදී තුවාල සිදුකර ඇති බවය. ඝාතනය සිදුකළ සැකකරු ද තුවාල ලබා ප්‍රතිකාර සඳහා බලපිටිය රෝහලට ඇතුළත් කර ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=37466", "Category": null, "Parent URL": null}