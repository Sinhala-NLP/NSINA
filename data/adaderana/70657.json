{"Source": "Adaderana", "Timestamp": "March 10, 2017 07:29 am", "Headline": "ටී.එන්.ඒ සහ ආණ්ඩු පක්ෂ මන්ත්‍රී හමුව හෙටයි", "News Content": "දෙමළ ජාතික සන්ධාන නායකයින් සහ උතුරු පළාත් සභාවේ ආණ්ඩු පක්ෂයේ මන්ත්‍රීවරුන් අතර හමුවක් හෙට වව්නියාවේදී පැවැත්වෙයි.එක්සත් ජාතීන්ගේ මානව හිමිකම් කවුන්සිලය ශ්‍රී ලංකාව සම්බන්ධයෙන් ඉදිරිපත් කර ඇති යෝජනාවලිය සම්පූර්ණයෙන් ක්‍රියාත්මක කිරීමට ශ්‍රී ලංකා රජයට බලපෑම් කළ යුතු බවට උතුරු පළාත් සභාවට ඉදිරිපත් කර ඇති යෝජනාව සම්බන්ධයෙන් සාකච්ඡා කිරීම එහි අරමුණයි.උතුරු පළාත් සභා මන්ත්‍රී එම්.කේ සිවාජිලිංගම් මහතා අදාළ යෝජනාව ඉදිරිපත් කර තිබූ අතර ඒ පිළිබඳ විශේෂ විවාදයක් ලබන 14 වනදා උතුරු පළාත් සභාවේදී පැවැත්වීමට නියමිතය.එම යෝජනාව පිළිබඳ විවාදය ඊයේ පැවැත්වීමට නියමිතව තිබුණ ද ඒ පිළිබඳ පැවති සාකච්ඡාවකින් පසු විවාදය කල්තැබීමට තීරණය කළ බව උතුරු පළාත් සභා සභාපති සී.වී.කේ සිවඥානම් මහතා ප්‍රකාශ කළේය.", "URL": "https://sinhala.adaderana.lk/news.php?nid=70657", "Category": null, "Parent URL": null}