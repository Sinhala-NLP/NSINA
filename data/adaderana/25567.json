{"Source": "Adaderana", "Timestamp": "July 6, 2012 04:34 pm", "Headline": "ජංගම දුරකථන 8 න් ගෘහ දූවිලි මයිටාවන් හමුවෙයි", "News Content": "ජංගම දුරකථන අටක තිබී ගෘහ දූවිලි මයිටාවන් ලෙස හඳුන්වන මයිටාවන් විශේෂයක් සොයාගත් බව සෞඛ්‍ය අමාත්‍යාංශය පවසයි. බොරැල්ල වෛද්‍ය පර්යේෂණ ආයතනයට අද පස්වරුවේ පැමිණි පුද්ගලයෙක් සිය බිරිඳ භාවිත කරන ජංගම දුරකථනයේ සියුම් දූවිලි අංශු චලනය වන බවත් පසුගිය දින කිහිපය තුළ සිය බිරිඳ කනේ ආබාධයකින් පෙළුණු බවත් ප්‍රකාශ කර තිබේ. ඒ අනුව අදාළ දුරකථනය පරීක්ෂා කිරී‍මේ දී එහි මයිටාවන් සිටි බවට තහවුරු වූ බව වෛද්‍ය පර්යේෂණ ආයතනයේ අධ්‍යක්ෂ වෛද්‍ය අනිල් සමරණායක මහතා ප්‍රකාශ කළේය. එම මයිටා විශේෂය මගින් සම ආශ්‍රිතව ආසාධනයන් සිදුකරන බව අනාවරණය වී ඇත. මීට පෙර ද කළුතර ප්‍රදේශයේ පුද්ගලයෙකුගේ කන තුළ සිටි මයිටාවන් සොයාගැනීමට වෛද්‍යවරුන් සමත් විය.", "URL": "https://sinhala.adaderana.lk/news.php?nid=25567", "Category": null, "Parent URL": null}