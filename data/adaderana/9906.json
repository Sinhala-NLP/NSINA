{"Source": "Adaderana", "Timestamp": "July 29, 2010 11:38 am", "Headline": "වසර 30 ක් තුළ කිසිම ඇමතිවරයෙක් සරසවි වලට ඇවිත් නෑ", "News Content": "පසුගිය වසර 30ක කාලය තුළ කිසිදු ඇමතිවරයෙක් විශ්ව විද්‍යාල වලට පැමිණ නැති බව උසස් අධ්‍යාපන අමාත්‍ය එස්. බී. දිසානායක මහතා පවසයි. තමා විශ්ව විද්‍යාල වලට ගිය විට සිසුන් නොසන්සුන්කාරී‍ ලෙස හැසිරෙන බව ඔහු සඳහන් කරයි. විශ්ව විද්‍යාල තුළ විනය රැකීම සඳහා දැඩි ක්‍රියාමාර්ග ගන්නා බව ද එස්. බී. දිසානායක අමාත්‍යවරයා කියා සිටියේය. ඕනෑම දේශපාලනඥයෙකුට හෝ දාර්ශනිකයෙකුට විශ්ව විද්‍යාල තුළට ගොස් තම මතය ඉදිරිපත් කළ හැකි ආකාරයේ පරිසරයක් තිබිය යුතු බව හෙතෙම පවසයි.", "URL": "https://sinhala.adaderana.lk/news.php?nid=9906", "Category": null, "Parent URL": null}