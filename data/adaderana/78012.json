{"Source": "Adaderana", "Timestamp": "September 26, 2017 08:45 am", "Headline": "මුදල් වංචාවකට හසුවු අයෙක් අම්බලන්ගොඩ දී අත්අඩංගුවට", "News Content": "මුදල් වංචා කිරීමේ චෝදනාවකට සම්බන්ධ සැකකරුවෙකු අම්බලන්ගොඩ ප්‍රදේශයේදී අත්අඩංගුවට ගෙන තිබේ. සැකකරු විසින් කාන්තාවන් රවටා ඔවුන්ගේ ඉඩම් ඔප්පු උකස් කර රුපියල් කෝටි 03කට අධික මුදලක් වංචා කර ඇති බව පොලීසිය පවසයි. අත්අඩංගුවට ගන්නා අවස්ථාවේදී සැකකරු සතුව තිබී කුලී පදනම මත ලබාගත් මෝටර් රථයක් ද පොලීසිය බාරයට ගෙන තිබේ. ඔහු ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 27 වනදා දක්වා රක්ෂිත බන්ධනාගාර ගත කර ඇති බව සඳහන් වෙයි. යක්කලමුල්ල පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=78012", "Category": null, "Parent URL": null}