{"Source": "Adaderana", "Timestamp": "June 25, 2013 07:32 am", "Headline": " ජනපති ටැන්සානියාවට", "News Content": "ජනාධිපති මහින්ද රාජපක්ෂ මහතා ටැන්සානියාවේ නිල සංචාරයක නිරත වීමට නියමිතව තිබේ. ජනාධිපතිවරයා පස් දින නිල සංචාරයක් සඳහා ටැන්සානියාව බලා පිටත්ව යාමට නියමිත බව ජනාධිපති මාධ්‍ය අංශය සඳහන් කරයි. එම සංචාරය තුළ දී දෙරට අතර ද්වීපාර්ශවික අවබෝධතා ගිවිසුම් කිහිපයකට ද අත්සන් තැබීමට නියමිත බව වාර්තා වේ. ටැන්සානියාව සහ ශ්‍රී ලංකාව අතර පවතින ආර්ථික, වෙළෙඳ සහ සංචාරක සබදතාවය ශක්තිමත් කරගැනීම මෙම සංචාරයේ අරමුණ වී තිබේ. ජනාධිපති මහින්ද රාජපක්ෂ මහතා මෙම සංචාරය තුළ දී ටැන්සානියේ පැවැත්වෙන සම්මන්ත්‍රණ කිහිපයකට ද සහභාගි වීමට නියමිතය. ශ්‍රී ලංකා ජනාධිපතිවරයෙකු ටැන්සානියේ සංචාරයක නිරත වන ප්‍රථම අවස්ථාව ද මෙය වීම විශේෂත්වයකි.", "URL": "https://sinhala.adaderana.lk/news.php?nid=35225", "Category": null, "Parent URL": null}