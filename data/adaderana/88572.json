{"Source": "Adaderana", "Timestamp": "May 5, 2018 04:49 pm", "Headline": "ග්ලයි‍ෆොසේට් තහනම් කරනවා නම් විකල්පයක් හඳුන්වා දෙන්න", "News Content": "තේ වගාව සඳහා ග්ලයි‍ෆොසේට් වල් නාශකය තහනම් කරන්නේ නම් තේ පර්යේෂණ ආයතනය විසින් ඒ සදහා විකල්පයක් හදුන්වා දෙන්නැයි සමස්ත ලංකා කුඩා තේ වතු සංවර්ධන සමිති සංවිධානය පවසයි. අද (05) කොළඹ පැවැති මාධ්‍ය හමුවකට එක්වෙමින් එහි නියෝජිතයින් මේ බව ප්‍රකාශ කළේය. අද වන විට තේ අස්වැන්නේ අඩුවීමක් තිබෙන බවත් මෙම කර්මාන්තය කඩා වැටුන හොත් රට ලොකු අර්බුධයකට පත්වන බවද එම සංවිධානය ප්‍රකාශ කළේය. මේ වන විට තේ නිෂ්පාදනයෙන් පොහොරවලට වැය කරන මුදලට වඩා වැඩි මුදලක් වල් මර්ධනය කරීමට යෙදීමට සිදුව ඇති බව පැවසීය. කිසිඳු විකල්පයක් නොමැතිව වල් නාශක තහනම් කළ බවත් තමන් නැවත ග්ලයිෆොසේට් ඉල්ලා නොසිටින බවත් තේ පර්යේෂණ ආයතනය නිර්දේශ කරන වල් නාශකයක් හඳුන්වා දෙන ලෙස එම සංගමය ඉල්ලීමක් කරයි. සිලෝන් ටී නාමය විනාශ කිරීම සඳහා ගන්නා ලැබූ පියවරක් ලෙස වල් නාශක මර්ධනය හඳුන්වාදිය හැකි බවද එම සංගමය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=88572", "Category": null, "Parent URL": null}