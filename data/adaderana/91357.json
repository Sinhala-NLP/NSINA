{"Source": "Adaderana", "Timestamp": "June 23, 2018 10:54 am", "Headline": "චීනයේ බස් රථයක් තුළ තියුණු ආයුධයකින් පහරදීලා පුද්ගලයින් 8 කට තුවාලයි", "News Content": "චීනයේ මගී බස් රථයක් තුළ පුද්ගලයෙකු විසින් තියුණු ආයුධයකින් පහරදීමෙන් තවත් පුද්ගලයින් 8 දෙනෙකු තුවාල ලබා තිබේ. බස් රථයේ රියදුරු ඇතුළු පුද්ගලයින් අට දෙනෙකු මෙලෙස තුවාල ලබා රෝහල්ගත කර ඇති බව විදෙස් මාධ්‍ය වාර්තා කළේය. පහරදීම සිදුකළ පුද්ගලයා එරට ආරක්ෂක අංශ විසින් අත්අඩංගුවට ගෙන ඇති අතර පහරදීමට හේතුව මෙතෙක් අනාවරණය වී නොමැත. මේ අතර පසුගියදා චීනයේ බීජිං නුවර සාප්පු සංකීර්ණයක් තුළ දී පුද්ගලයෙකු විසින් තියුණු ආයුධයකින් සිදුකළ පහරදීමකින් කාන්තාවක් මියගොස් තවත් 12 දෙනෙකු තුවාල ලැබීය.", "URL": "https://sinhala.adaderana.lk/news.php?nid=91357", "Category": null, "Parent URL": null}