{"Source": "Adaderana", "Timestamp": "November 13, 2010 09:19 am", "Headline": "හයිටියේ කොලරා රෝගීන් වෙනුවෙන් එක්සත් ජාතීන්ගෙන් මිලියන 164ක් ", "News Content": "හයිටියේ කොලරා රෝගීන්ගේ සහන කටයුතු සඳහා එක්සත් ජාතීන්ගේ සංවිධානය අමෙරිකානු ඩොලර් මිලියන 164 ක මුදලක් ලබා දීමට තීරණය කර තිබේ. මේ වන විට හයිටියේ කොලරා රෝගය වැළඳීමෙන් පුද්ගලයින් 760 දෙනෙකු මියගොස් ඇති බව වාර්තා වේ. රෝගය වැළඳීමෙන් ගතවූ පැය 24 ක තුළ පමණක් පුද්ගලයින් 80 දෙනෙකු මියගොස් ඇති බව සඳහන්ය. තවත් 11,125 දෙනෙකු කොලරා රෝගයට ගොදුරු වී තිබේ. හයිටියේ දිස්ත්‍රික්ක 10 න් දිස්ත්‍රික්ක 5ම මේ වන විට කොලරා රෝගය ශීඝ්‍රයෙන් පැතිර යමින් ඇති බව එරට සෞඛ්‍ය අංශ පවසයි. මෙසේ විපතට පත් ජනතාවට අවශ්‍ය සහන කටයුතු සඳහා මෙම ඩොලර් මිලියන 164 ක මුදල කඩිනමින් හයිටි රජය වෙත ලබාදීමට කටයුතු කරන බව එක්සත් ජාතීන්ගේ සංවිධානයේ ප්‍රකාශකයෙකු සඳහන් කර ඇත.", "URL": "https://sinhala.adaderana.lk/news.php?nid=12117", "Category": null, "Parent URL": null}