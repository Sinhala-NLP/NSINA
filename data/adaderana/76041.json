{"Source": "Adaderana", "Timestamp": "August 7, 2017 08:53 am", "Headline": "දක්ෂිණ අධිවේගයේ වාහන ගමනාගමනය යථා තත්ත්වයට ", "News Content": "දක්ෂිණ අධිවේගී මාර්ගයේ කහතුඩුව සහ කොට්ටාව අතර රථ වාහන ගමනා ගමනය යථා තත්ත්වයට පත්ව තිබේ. පෑලියගොඩ ප්‍රදේශයට මසුන් ප්‍රවාහනය කළ ලොරි රථයක් ඊයේ(06) පස්වරුවේ කහතුඩුව සහ කොට්ටාව අතර ප්‍රදේශයේදී පෙරළීමෙන් අධිවේගී මාර්ගයේ ගමනා ගමනයට බාධා එල්ල වී තිබුණි. ඒ හේතුවෙන් මාතර දෙස සිට පැමිණෙන රථ වාහන කහතුඩුව පිවිසුමෙන් පිට කිරිමට සිදු වූ බව පොලීසිය පවසයි. ඊයේ රාත්‍රී 11.00ට පමණ ලොරි රථය ඉවත් කිරිමෙන් පසු එම මාර්ගයේ වාහන ගමන ගමනය යථා තත්ත්වයට පත්ව තිබේ.", "URL": "https://sinhala.adaderana.lk/news.php?nid=76041", "Category": null, "Parent URL": null}