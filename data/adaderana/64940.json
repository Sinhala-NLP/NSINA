{"Source": "Adaderana", "Timestamp": "October 11, 2016 01:24 pm", "Headline": " අර්ජුන් මහේන්ද්‍රන්ට දිය යුතු ඉහළම දඬුවම දෙනවා", "News Content": "හිටපු මහ බැංකු අධිපති අර්ජුන් මහේන්ද්‍රන් මහතාට හිමි විය යුතු දඬුවම ජනාධිපතිවරයා විසින් තීරණය කරාවි යැයි රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ඒ මහතා මේ බව කියා සිටියේ අද(11) කොළඹදී පැවති මාධ්‍ය හමුවකට එක් වෙමිනි.මහ බැංකු බැදුම්කර වංචාව පිළිබඳ සාකච්ඡාවකට අදාළව ලබන සිකුරාදා(14) දිනයේ මුදල් මණ්ඩලය රැස්වීමට නියමිත බවත් ඒ මහතා කියා සිටියේය. එමෙන්ම ඒ මගින් මහ බැංකු බැදුම්කර වංචාවට අදාළ වි‍ශේෂ තීන්දු, තීරණ රැසක් ගනු ඇතැයිද ඒ මහතා පෙන්වා දී තිබේ. බැදුම්කර වංචාව පිළිබඳව අභ්‍යන්තර පරීක්ෂණයන්ද මේ දින වල සිදු කරන බවත්, එම පරීක්ෂණයන් හා මුදල් මණ්ඩලය රැස් වී ගැනීමට නියමිත තීන්දු තීරණ සියල්ලෙන් අනතුරුව අර්ජුන් මහේන්ද්‍රන්ට හිමි විය යුතු ඉහළම දඬුවම ලබා දීමට ඔවුන් සියල්ලන් සූදානම් බවත් ලක්ෂ්මන් යාපා අබේවර්ධන මහතා පැවසීය. එමෙන්ම ජනතාවට සහන රැසක් හිමි වන අය වැයක් ලබන වසරේ හඳුන්වා දෙන බව පැවසූ ඒ මහතා කියා සිටියේ අත්සන් තැබීමට යෝජිත එට්කා ගිවිසුම මගින් රටට අහිතකර දෙයක් සිදු නොකරන බවත්, රටට හිත කර දෙයක් පමණක් සිදු කරන බවත්ය.එය පාර්ලිමේන්තුවට ඉදිරිපත් කිරීමෙන් අනතුරුව ගුණ දොස් විමසා රට වෙනුවෙන් ගන්නා වැදගත් තීන්දුවක් ලෙස අත්සන් තැබීමට නියමිත බවද අමාත්‍යවරයා පැවසුවේය.එමෙන්ම විවිධ පුද්ගයින් විසින් පටු අරමුණින් යුතුව ප්‍රකාශ කරනු ලබන ඇතැම් ප්‍රකාශයන් පදනම් කරගෙන ආණ්ඩු වෙනස් කිරීමට සිහින දැකීම හිතන තරම් පහසු ක්‍රියාවක් නොවන බවද ඔහු පෙන්වා දී ඇත.2020 තෙක් පවත්නා රජය ජනාධිපතිවරයාටවත් විසුරුවා හැරිය නොහැකි බවත් ඇතැමුන් ප්‍රකාශ කරනවා මෙන් නව ආණ්ඩු නිර්මාණයක් සිදු නොවන බවත් ඒ මහතා වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=64940", "Category": null, "Parent URL": null}