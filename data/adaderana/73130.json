{"Source": "Adaderana", "Timestamp": "May 13, 2017 09:08 pm", "Headline": "සයිබර් ප්‍රහාරවලින් ආරක්ෂවීම සඳහා අවශ්‍ය ක්‍රියාමාර්ග ගන්න  ", "News Content": "සයිබර් ප්‍රහාරවලින් ආරක්ෂවීම සඳහා අවශ්‍ය ක්‍රියාමාර්ග ගන්නා ලෙස පරිඝණක හදිසි ප්‍රතිචාර සංසදය පරිඝණක භාවිතාකරන්නන්ගෙන් ඉල්ලීමක් කරයි.අද (13) පෙරවරුවේ ලෝකයේ රටවල් කිහිපයක ආයතනවල පරිඝනක පද්ධති වෙත සයිබර් ප්‍රහාරයක් එල්ල වී තිබේ. විදෙස් මාධ්‍ය වාර්තා කර තිබුණේ මෙම සයිබර් ප්‍රහාරය හේතුවෙන් රටවල් 99ක පරිඝණක පද්ධතිවලට බලපෑම එල්ල වී තිබූ බවය. මින් වැඩිම බලපෑම රුසියාවට එල්ල වී ඇති බවට විදෙස් මාධ්‍ය වාර්තා කළ අතර ලොව ප්‍රබල රටවල් ලෙස සැලකෙන අමෙරිකාව, බ්‍රිතාන්‍ය, චිනය යන රටලට සහ ස්පාඤ්ඤය සහ ඉතාලිය යන රවලට ද මෙහි බලපැම එල්ල වී තිබේ. කෙසේ වෙතත් අදාළ සයිබර් ප්‍රහාරයෙන් මෙරට පරිඝණක පද්ධතිවලට කිසිදු බලපෑමක් එල්ල නොවුණු බව පරිඝණක හදිසා ප්‍රතිචාර සංසදය සඳහන් කළේය.එහෙත් මෙවැනි තත්ත්වයක් ඉදිරියේදි ඇති වුවහොත් ඉන් ආරක්ෂාව වීම සඳහා අවශ්‍ය ක්‍රියාමාර්ග ගන්නා ලෙස එම සංසදය ඉල්ලීමක් කරයි.", "URL": "https://sinhala.adaderana.lk/news.php?nid=73130", "Category": null, "Parent URL": null}