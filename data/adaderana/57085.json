{"Source": "Adaderana", "Timestamp": "February 10, 2016 10:03 am", "Headline": "පිල්ලෙයාන් තවදුරටත් රක්ෂිත බන්ධානාගාරයට", "News Content": "නැගෙනහිර පළාත් හිටපු ප්‍රධාන අමාත්‍ය සිවනේෂතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධානාගාර ගත කිරීමට මඩකළපුව මහේස්ත්‍රාත් අධිකරණය නියෝග කර තිබේ. ඔහු ලබන 24 වන දින දක්වා රක්ෂිත බන්ධානාගාර ගත කරන ලෙස මඩකළපුව මහේස්ත්‍රාත්වරයා නියෝග කර ඇත.2005 වසරේ දෙසැම්බර් මස 25 වනදා මඩකළපුව ප්‍රදේශයේ දේවස්ථානයකදී පාර්ලිමේන්තු මන්ත්‍රී ජෝසප් පරරාජසිංහම් මහතා ඝාතනය කිරීම සම්බන්ධයෙන් නැගෙනහිර පළාත් හිටපු ප්‍රධාන අමාත්‍යවරයාට චෝදනා එල්ල වී තිබේ.ඒ අනුව පසුගිය වසරේ ඔක්තෝබර් මස 09 වනදා අපරාධ පරීක්ෂණ දෙපාර්තමේන්තුව විසින් ඔහු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=57085", "Category": null, "Parent URL": null}