{"Source": "Adaderana", "Timestamp": "January 4, 2012 02:18 pm", "Headline": "උසස් පෙළ නැවත සමීක්ෂණයට අයදුම් ඉහළයයි ", "News Content": "අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල නැවත සමීක්ෂණය සඳහා අයදුම්කිරීම 2010 වසරට සාපේක්ෂව ඉහළ ගොස් ඇති බව වාර්තා වේ. වැඩි පිරිසක් නැවත සමීක්ෂණය සඳහා අයදුම්කරන බවට තමාට ද තොරතුරු ලැබී ඇති බව තැපැල්පති එම්.කේ.බී. දිසානායක මහතා සඳහන් කළේය. පසුගිය වසර තුළ උසස්පෙළ විභාගයේ ප්‍රතිඵල නැවත සමීක්ෂණය සඳහා විභාග දෙපාර්තමේන්තුව වෙත ලැබී තිබූ අයදුම්පත් සංඛ්‍යාව 50,000කට ආසන්නය. මේ වසරේ එම සංඛ්‍යාව සැලකිය යුතු ප්‍රමාණයකින් ඉහළ යනු ඇති බවට වාර්තා වේ. විභාග ප්‍රතිඵල නැවත සමීක්ෂණය සඳහා අයදුම් කිරීමට ලබාදී තිබූ කාලය ලබන 9 වැනිදායින් අවසන් වනු ඇත.", "URL": "https://sinhala.adaderana.lk/news.php?nid=21149", "Category": null, "Parent URL": null}