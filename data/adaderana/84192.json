{"Source": "Adaderana", "Timestamp": "February 10, 2018 06:13 pm", "Headline": "රාත්‍රී 9 වන විට කොට්ඨාස සියයට 75 ක ප්‍රතිඵල නිකුත් කරනවා", "News Content": "අද (10) රාත්‍රී 9.00 වන විට කොට්ඨාස 75 % ක පමණ ප්‍රතිඵල නිකුත් කිරීමට බලාපොරොත්තු වන බව මැතිවරණ කොමිසමේ සභාපති මහින්ද දේශප්‍රිය මහතා ප්‍රකාශ කරයි ඡන්ද විමසීමේ කාලය තුළ කිසිඳු බරපතල සිදුවීමක් වාර්තා නොවන බවත් නොනිල වාර්තා අනුව ඡන්ද ප්‍රකාශ කිරීම 65% ක් වන බව මැතිවරණ කොමිසමේ සභාපති මහින්ද දේශප්‍රිය මහකා පැවසීය. පශ්චාත් මැතිවරණ කාල සීමාව සාමකාමිව ගත කරන්න ලෙස ඔහු ඉල්ලා සිටියේය. හෙට දවල් 12.00 වන විට සමස්ථ ඡන්ද ප්‍රතිඵල නිකුත් කර අවසන් කිරීමට හැකි වන බවට ඔහු විශ්වාසය පල කළේය. අද සවස 6.30 පමණ වන විට පළමු මැතිවරණ ප්‍රතිථලය නිකුත් කිරීමට හැකි වන බව ඔහු වැඩිදුරටත් ප්‍රකාශ කළේය. කොට්ඨාස 4990 ක ඡන්ද මධ්‍යස්ථාන 9000 ක පමණ ගණන් කිරීමේ මධ්‍යස්ථාන පිහිටුවා තිබේ.", "URL": "https://sinhala.adaderana.lk/news.php?nid=84192", "Category": null, "Parent URL": null}