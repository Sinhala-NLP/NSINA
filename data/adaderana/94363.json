{"Source": "Adaderana", "Timestamp": "August 14, 2018 08:30 am", "Headline": "කලවැල්ලාවේ රිය අනතුරකින් පුද්ගලයෙකු මරුට", "News Content": "ගලවත්ත - බුලත්සිංහල මාර්ගයේ කලවැල්ලාව ප්‍රදේශයේ දී සිදුවූ අනතුරකින් පුද්ගලයෙකු මියගොස් තිබේ. යතුරුපැදියක් මාර්ගය හරහා ගමන්ගත් පුද්ගලයෙකුගේ ගැටීමෙන් මෙම අනතුර සිදුව ඇති බව පොලීසිය සදහන් කළේය. අනතුරෙන් බරපතළ තුවාල ලැබු පදිකයා හොරණ රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මහගම, දියකඩුව ප්‍රදේශයේ පදිංචිව සිටි 59 හැවිරිදි අයෙකි. මේ අතර හගුරන්කෙත රිකිල්ලගස්කඩ මාර්ගයේ කටුගස්හින්න ප්‍රදේශයේ දී කැබ් රථයක් ත්‍රීරෝද රථයක ගැටීමෙන් සිදුවු අනතුරකින් පුද්ගලයෙකු මියගොස් තිබේ. අනතුරෙන් ත්‍රීරෝද රථයේ පිටුපස ගමන්ගත් දෙදෙනෙකු තුවාල ලබා මහනුවර රෝහලට ඇතුළත් කර ඇති අතර ඉන් එක් අයෙකු මෙලෙස මියගොස් ඇති බව පොලීසිය සදහන් කළේය. මියගොස් ඇත්තේ 68 හැවිරිදි හඟුරන්කෙත ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=94363", "Category": null, "Parent URL": null}