{"Source": "Adaderana", "Timestamp": "January 7, 2016 11:05 am", "Headline": " තියුණු සටනකින් පසු අදත් පරාදයි", "News Content": "නවසීලන්ත - ශ්‍රී ලංකා පන්දුවාර 20-20 තරඟාවලියේ පළමු තරඟයෙන් ශ්‍රී ලංකාව පරදා ලකුණු 3ක තියුණු ජයක් ලැබීමට නවසීලන්ත කණ්ඩායම සමත් විය.මෙම තරඟයේ ප්‍රථමයෙන් ලකුණු රැස්කළ නවසීලන්තය කඩුලු 4ක් දැවී ලකුණු 182ක් ලබා ගැනීමට සමත් විය.මාටින් ගුප්ටිල් ලකුණු 58ක් හා කේන් විලියම්සන් ලකුණු 53ක් ලබා ගන්නා ලදී.නුවන් කුලසේකර ලකුණු 26ට කඩුලු 2ක් දවා ගත්තේය.ඒ අනූව ශ්‍රී ලංකාවට මෙම තරඟය ජය ගැනීමට ලකුණු 183ක ඉලක්කයක් හිමිවිය.පිළිතුරු ලෙස ශ්‍රී ලංකා කණ්ඩායම පන්දුවාර 20 අවසානයේ කඩුලු 9ක් දැවී ලකුණු 179ක් ලබා ගත්තේය.ඒ අනූව නවසීලන්තයට ලකුණු 3ක තියුණු ජයක් හිමිවිය.ශ්‍රී ලංකා පිළ වෙනුවෙන් ධනුෂ්ක ගුණතිලක ලකුණු 46ක්, මිලින්ද සිරිවර්ධන ලකුණු 42ක් හා තිසර පෙරේරා ලකුණු 28ක් වශයෙන් ලබාගනිමින් කණ්ඩායම ජයග්‍රහණය කරාගෙන යාමට දැඩි සටනක නිරත වුවද එකින් එක කඩුලු වැටීම හමුවේ එම ඉලක්කය සපුරා ගැනීමට නොහැකි විය.මෙම තරඟාවලියේ දෙවන තරඟය ලබන ඉරිදා පැවැත්වීමට නියමිතය.නවසීලන්තය මීට පෙර පැවැති ටෙස්ට් තරඟාවලිය මෙන්ම එක්දින තරඟාවලියද ජය ගැනීමට සමත් විය.", "URL": "https://sinhala.adaderana.lk/news.php?nid=56209", "Category": null, "Parent URL": null}