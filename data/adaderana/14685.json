{"Source": "Adaderana", "Timestamp": "March 7, 2011 05:09 pm", "Headline": "රාජ්‍ය සේවකයාගේ විරෝධයට අනගි අවස්ථාවක් ", "News Content": "හෙට දිනයේ ලකුණු කෙරෙන තැපැල් ඡන්දය රජයට එරෙහි රාජ්‍ය සේවකයාගේ විරෝධය පෑමේ අනගි අවස්ථාවක් ලෙස උපයෝගී කරගනු ඇතැයි තමන් අපේක්ෂා කරන බව එක්සත් ජාතික පක්ෂ මාධ්‍ය ප්‍රකාශක,පාර්ලිමේන්තු මන්ත්‍රී ගයන්ත කරුණාතිලක මහතා පවසයි. මෙවර තැපැල් ඡන්ද ඉල්ලුම් කිරීමේ ප්‍රතිශතය ඉතා අවම මට්ටක පැවතීමෙන්ම රජයට එරෙහි රාජ්‍ය සේවකයාගේ විරෝධය ප්‍රකාශ වූ බව මන්ත්‍රීවරයා කියා සිටියේ අද(07)කොළඹ පැවති මාධ්‍ය හමුවකට සහභාගී වෙමිනි. රාජ්‍ය සේවකයින් ‍රජය කෙරෙහි මේ සා කලකිරී සිටින්නේ උතුරේ හෝ දකුණේ හෝ යුද්ධයක් හෝ ත්‍රස්තවාදයක් ක්‍රියාත්මක නොවන තත්ත්වයක් තුළ බව අමතක නොකළ යුතු බවද මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=14685", "Category": null, "Parent URL": null}