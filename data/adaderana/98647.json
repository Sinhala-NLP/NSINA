{"Source": "Adaderana", "Timestamp": "November 3, 2018 05:30 pm", "Headline": "අතුරුදන්ව සිටි තරුණයාගේ මළ සිරුර මහවැලි ගඟේන් හමු වෙයි", "News Content": "මහියංගනය වගාව ප්‍රදේශයේ මහවැලි ගගේ තිබී තරුණයෙකුගේ මළ සිරුරක් හසලක පොලීසිය විසින් සොයාගෙන තිබේ. අදාල තරුණයා ඝාතනය කර එම ස්ථානයට ගෙනවිත් දමන්නට ඇද්ද යන්න පිළිබදව හසලක පොලීසිය මේවනවිට පරීක්ෂණ පවත්වනු ඇති. දින කිහිපයක සිට අතුරුදන්ව සිට ඇති බව පැවසෙන 24 හැවිරිදි තරුණයෙකුගේ මළ සිරුරක් ඊයේ (02) උදෑසන මහියංගනය වගාව ප්‍රදේශයේ මහවැලි ගගේ තිබී සොයා ගෙන තිබේ. ඊයේ උදෑසන මසුන් ඇල්ලීම සදහා එම ප්‍රදේශයට ගිය පුද්ගලයෙකු ගගේ පාවෙමින් තිබූ මෙම මලසිරුර දැක හසලක පොලීසිය වෙත දැනුම් දී ඇත. තරුණයෙක් අතුරුදන්ව ඇති බවට හසලක පොලීසියට පැමිණිල්ලක් ලැබී තිබීම හේතුවෙන් එම පැමිණිලිකරුවන්ද එම ස්ථානයට කැදවීමට පොලීසිය කටයුතු කළේය. එම ස්ථානයට පැමිණි හසලක ගගේයාය ප්‍රදේශයේ පදිංචි පැමිණිලිකාර පුද්ගලයින් විසින් අදාල තරුණයාගේ මළසිරුර හදුනාගෙන තිබේ. පසුගිය 21 වනදා පස්වරුවේ හසලක නගරයේදී බීමත්ව සිටි තරුණයින් පිරිසක් අතර සිදුවූ බහින්බස්වීමක් දුරදිගයාමෙන් ගැටුමක් හටගෙන ඇති අතර එදින රාත්‍රියේ මියගිය තරුණයාගේ නිවසට පැමිණි පිරිසක් තරුණයා පිළිබද විමසා තර්ජනය කර තිබේන බව වාර්තා වී තිබේ. මහියංගණය මහේස්ත්‍රාත් අධිකරණයේ වැඩ බලන මහේස්ත්‍රාත් සුජීව රත්නසිරි ගෝවින්න මහතා පැමිණ ඊයේ මහේස්ත්‍රාත් පරීක්ෂණය සිදු කළ අතර පශ්චාත් මරණ පරීක්ෂණය සඳහා සිරුර මහියංගනය මූලික රොහල වෙත ගෙන ගොස් ඇත. මේ අතර තරුණයා ඝාතනය කළ පුද්ගලයින් අත්අඩංගුවට ගන්නා ලෙස බල කරමින් මියගිය තරුණයාගේ ඥාතීන් සහ ප්‍රදේශවාසීන් එක්ව අද (03) පෙරවරුවේ හසලක පොලීසිය ඉදිරිපිට විරෝධතාවක් ද පැවැත් වීය.", "URL": "https://sinhala.adaderana.lk/news.php?nid=98647", "Category": null, "Parent URL": null}