{"Source": "Adaderana", "Timestamp": "May 8, 2018 07:28 am", "Headline": "අද රෑ සිට කෝච්චි නවතියි", "News Content": "‍ වැටුප් ගැටළුව ඇතුළු ඉල්ලීම් කිහිපයක් මුල් කරගනිමින් දුම්රිය වෘත්තීය සමිති අද(08) මධ්‍යම රාත්‍රියේ සිට වැඩ වර්ජනයක නිරති වීමට තීරණය කර තිබේ. දුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ මහතා සඳහන් කළේ සිය ගැටළුවලට විසඳුම් ලබාදිමට බලධාරින් අවස්ථා කිහිපයකදී ලබාදුන් පොරොන්දු කඩකර ඇති බවයි. වැඩවර්ජනය සඳහා දුම්රිය දෙපාර්තමේත්තුවේ වෘත්තීය සමිති රැසක් සහය පල කර ඇති බව ද ඉන්දික දොඩංගොඩ මහතා ප්‍රකාශ කළේය. මේ අතර ලංකා විදුලිබල මණ්ඩල ඉංජිනේරු සංගමය ද අද(08) දිනයේ සිට වෘත්තීය සමිති ක්‍රියාමාර්ගයක නිරත විමට තිරණය කර තිබේ. එම සංගමයේ සභාපති සෞම්‍ය කුමාරවඩු මහතා සඳහන් කළේ අද පස්වරුවේ සිට අකුරට වැඩ කිරීමේ වෘත්තීය සමිති ක්‍රියාමාර්ගයක් ආරම්භ කරන බවයි.", "URL": "https://sinhala.adaderana.lk/news.php?nid=88710", "Category": null, "Parent URL": null}