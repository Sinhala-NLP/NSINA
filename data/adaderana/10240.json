{"Source": "Adaderana", "Timestamp": "August 15, 2010 09:56 am", "Headline": "සංචාරක පැමිණීම 50% න් ඉහළ යයි", "News Content": "පසුගිය වසරේ ජූලි මාසයට සාපේක්ෂව මේ වසරේ ජූලි මාසයේ සංචාරකයින්ගේ පැමිණීම 50% න් ඉහළ ගොස් තිබේ. පසුගිය ජූලි මාසයේ සංචාරකයින් හතළිස් දෙදහස් දෙසිය විසි තුන් දෙනෙක් මෙරටට පැමිණ ඇති බව ශ්‍රී ලංකා සංචාරක සංවර්ධන අධිකාරිය පවසයි. මේ වසරේ ජූලි මාසයේ දී එය හැට තුන් දහස් තුන්සිය තිස් නවයක් දක්වා වර්ධනය වී ඇත. බටහිර යුරෝපය, දකුණු ආසියාව, නැගෙනහිර ආසියාව, මැදපෙරදිග හා උතුරු අමෙරිකාව යන කලාප වලින් වැඩි වශයෙන් මෙරටට සංචාරකයින් පැමිණ ඇති බව වාර්තා වේ. ඉදිරි කාලයේ දී මෙම සංචාරකයින්ගේ පැමිණීම තවදුරටත් වර්ධනය විය හැකි බව සංචාරක සංවර්ධන අධිකාරිය පවසයි.", "URL": "https://sinhala.adaderana.lk/news.php?nid=10240", "Category": null, "Parent URL": null}