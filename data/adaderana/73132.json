{"Source": "Adaderana", "Timestamp": "May 14, 2017 09:12 am", "Headline": "කිරුළපන ගින්නක්", "News Content": "කිරුළපන ලක්ෂ්මන් පෙදෙසේ නිවසක් ගිනිගැනීමකට ලක්ව තිබේ. 119 පොලිස් හදිසි ඇමතුම් අංකයට ලද පණිවිඩයක් අනුව ගින්න නිවා දැමීම සඳහා කිරුළපන පොලීසිය ගිනි නිවන ඒකකය එක්ව කටයුතු කළ බව පොලීසිය පැවසුවේය. ගින්නෙන් ජීවිත හානි සිදුව නොමැති අතර සිදුව ඇති දේපළ අලාභය මෙතෙක් තක්සේරු කර නැත. ගින්නට හේතුවෙ මෙතෙක් අනාවරණය වී නොමැති බව පොලීසිය පැවසුවේය.කිරුළපන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73132", "Category": null, "Parent URL": null}