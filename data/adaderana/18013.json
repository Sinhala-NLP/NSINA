{"Source": "Adaderana", "Timestamp": "August 12, 2011 10:05 am", "Headline": "කංසා හේනක් වටලා පස්දෙනෙකු අත්අඩංගුවට ", "News Content": "බුත්තල, වෙහෙරගල ප්‍රදේශයේ පවත්වාගෙන ගිය කංසා හේනක් වැටලීමට සුරාබදු හා මත්ද්‍රව්‍ය කාර්යාංශයේ නිලධාරීන් සමත්ව තිබේ. අක්කර 5ක පමණ භූමි භාගයක පවත්වාගෙන ගිය එම කංසා හේන අද(12) අලුයම වැටලූ බව මත්ද්‍රව්‍ය කාර්යාංශ නිලධාරීන් පවසයි. මෙම වැටලීමට අ‍ද දෙරණ වාර්තාකරුවෙක් ද සහභාගී විය. දැඩි දුෂ්කර මාර්ගයක් ඔස්සේ ගොස් වනගත ප්‍රදේශයක පවත්වාගෙන ගිය මෙම කංසා හේන සොයාගැනීමට සුරාබදු හා මත්ද්‍රව්‍ය කාර්යාංශයේ නිලධාරීන් සමත්වූ බව ඔහු පැවසුවේය. එහිදී පුද්ගලයින් පස්දෙනෙකු එම නිලධාරීන් විසින් අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=18013", "Category": null, "Parent URL": null}