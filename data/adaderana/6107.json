{"Source": "Adaderana", "Timestamp": "January 18, 2010 02:21 pm", "Headline": "ඡන්ද පත්‍රිකා-හැඳුනුම්පත් එකතු කෙරෙයි", "News Content": "මහින්ද රාජපක්ෂ මහතාගේ ඡන්දදායකයින්ගේ හැඳුනුම්පත් එකතු කිරීමේ කුමන්ත්‍රණයක විපක්ෂය නිරතව සිටින බවට ජනාධිපතිවරයාගේ මැතිවරණ මෙහෙයුම් කාර්යාංශය පවසයි. ගල්ගමුව, එප්පාවල යන ප්‍රදේශවල ඡන්ද පත්‍රිකා හා හැඳුනුම්පත රුපියල් පන් දහසක් ලබාදී විපක්ෂය බාරයට ගෙන ඡන්දයෙන් පසුව නැවත එම හැඳුනුම්පත් නිදහස් කිරීමට සැලසුම් කර ඇති බව ජනාධිපතිවරයාගේ මැතිවරණ මෙහෙයුම් කාර්යාංශය කියා සිටියි. මීට සම්බන්ධ පුද්ගලයින්ට එරෙහිව නිත්‍යානුකූලව කටයුතු කරන ලෙස මැතිවරණ කොමසාරිස්වරයා දැනුවත් කර ඇති බවද එම කාර්යාංශය පෙන්වාදෙයි.", "URL": "https://sinhala.adaderana.lk/news.php?nid=6107", "Category": null, "Parent URL": null}