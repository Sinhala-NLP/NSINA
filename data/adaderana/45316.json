{"Source": "Adaderana", "Timestamp": "August 13, 2014 09:55 am", "Headline": "රෝහල් කණිෂ්ඨ කාර්ය මණ්ඩලය වර්ජනයේ - රෝහල් කටයුතුවලට බාධා", "News Content": "දිවයිනපුරා රෝහල්වල කණිෂ්ඨ කාර්ය මණ්ඩලය අද (13) දිනයේ වැඩ වර්ජනයක නිරත වේ. 06/2006 චක‍්‍ර ලේඛයෙන් හිමි හිඟ වැටුප් කඩිනමින් පියවීම සහ ආදේශක සේවකයින් ස්ථිර කිරීම මෙම වැඩ වර්ජනයේ ප්‍රධාන අරමුණ වේ. සිය ගැටලුවලට විසඳුම් ලබාදීම සඳහා බලධාරීන් කිසිදු ක්‍රියාමාර්ගයක් නොගන්නේ නම් වැඩ වර්ජනයකට යාමට සිදුවන බව සමස්ත ලංකා සුවසේවා සංගමය පසුගියදා මාධ්‍ය හමුවකදී කියා සිටියේය. මෙම වැඩවර්ජනයට සමගාමිව අද දහවල් සෞඛ්‍ය අමාත්‍යංශය ඉදිරිපිට විරෝධතාවයක් ද පැවැත්වීමට කටයුතු යොදා ඇතැයි ජාතික වෘත්තීය සමිති මධ්‍යස්ථානයේ කැඳවුම්කරු සමන්ත කොරළේආරච්චි මහතා පැවසුවේය.", "URL": "https://sinhala.adaderana.lk/news.php?nid=45316", "Category": null, "Parent URL": null}