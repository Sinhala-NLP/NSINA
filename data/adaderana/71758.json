{"Source": "Adaderana", "Timestamp": "April 5, 2017 01:13 pm", "Headline": " ඉඩ්ලිබ් ප්‍රහාරය ගැන හදිසි සාකච්ඡාවක්", "News Content": "සිරියාවේ ඉඩ්ලිබ් ප්‍රදේශයට එල්ල වූ රසායනික අවි ප්‍රහාරයෙන් පසු එක්සත් ජාතීන්ගේ ආරක්ෂක කවුන්සලය විසින් හදිසි සාකච්ඡාවක් කැඳවා තිබේ. ඒ අනුව අද (5)දිනයේ ඒ සම්බන්ධයෙන් වන සාකච්ඡාව පැවැත්වීමට නියමිත බව විදෙස් මාධ්‍ය වාර්තා කළේය. ඊයේ(4) දිනයේ ඉඩ්ලිබ් ප්‍රදේශයට එල්ල වූ ප්‍රහාරයෙන් සිවිල් වැසියන් 58 දෙනෙකු ජීවිතක්ෂයට පත්ව තවත් 70කට ආසන්න ප්‍රමාණයක් තුවාල ලැබීය. මෙම ප්‍රහාරය සම්බන්ධයෙන් සිරියානු රජයට චෝදනා එල්ල වුවද ඔවුන් විසින් එය ප්‍රතික්ෂේප කර ඇත. මේ අතර සිරියාවේ පවතින යුධමය වාතාවරණය හේතුවෙන් පුද්ගලයින් මිලියන 5කට ආසන්න පිරිසක් අවතැන්ව ඇති අතර තවත් දෙලක්ෂ 50,000කට ආසන්න පිරිසක් ජීවිතක්ෂයට පත්ව ඇති බව එක්සත් ජාතීන්ගේ සංවිධානය පවසයි.", "URL": "https://sinhala.adaderana.lk/news.php?nid=71758", "Category": null, "Parent URL": null}