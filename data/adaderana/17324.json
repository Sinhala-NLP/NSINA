{"Source": "Adaderana", "Timestamp": "July 11, 2011 10:01 am", "Headline": "හෙරොයින් ළඟ තබා ගත් 6 දෙනෙක් අත්අඩංගුවට", "News Content": "හෙරොයින් ග්‍රෑම් 1769 ක් ළඟ තබා ගෙන සිටි සැකකරුවන් හය දෙනෙකු පොලිස් මත්ද්‍රව්‍ය නාශක කාර්යාංශය මගින් අත්අඩංගුවට ගෙන තිබේ. මන්නාරම ප්‍රදේශයේ දී සැකකරුවන් පස් දෙනෙකු සහ පිටකොටුව පීපල් පාක් ප්‍රදේශයේ දී එක් සැකකරුවෙකු අත්අඩංගුවට ගත් බව මත්ද්‍රව්‍ය නාශක කාර්යාංශය සඳහන් කරයි. අදාළ සැකකරුවන් මන්නාරම සහ මාළිගාකන්ද මහේස්ත්‍රාත් අධිකරණ වෙත ඉදිරිපත් කර ඇත. ඒ අනුව ඔවුන් ලබන 13 වෙනි දින දක්වා රැඳවුම් නියෝග මත රඳවාගෙන වැඩිදුර ප්‍රශ්න කිරීමට කොළඹ මත්ද්‍රව්‍ය නාශක කාර්යාංශයට අවසර ලැබී ඇති බව වාර්තා වේ.", "URL": "https://sinhala.adaderana.lk/news.php?nid=17324", "Category": null, "Parent URL": null}