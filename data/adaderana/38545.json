{"Source": "Adaderana", "Timestamp": "November 2, 2013 09:30 am", "Headline": "දැරියකට අතවර කළ අයෙක් මාට්ටු", "News Content": "වයස අවුරුදු 14 ක් වන බාලවයස්කාර දැරියක දුෂණය කළ බව කියන 17 හැවිරිදි තරුණයෙකු අත්අඩංගුවට ගෙන ඇති බව වනාතවිල්ලුව පොලීසිය පවසයි. අතවරයට ලක්ව ඇත්තේ කරතිව් - පොම්පරිප්පු ප්‍ර දේශයේ පදිංචි සිටි ළමයෙකු බව අප වාර්තාකරු කියයි. මෙම දැරිය හැදී වැඩී ඇත්තේ තම සොහොයුරාගේ නිවසේය. දැරිවිය සෑම දිනකම රාත්‍රී ගත කරන්නේ එම නිවසේ මුළුතැන් ගෙයි බවත්, සිද්ධිය වු දින රාත්‍රියේ දැය නිදා සිටින විට පැමිණ ඇති සැකකරු ඇයව මුළුතැන් ගෙයින් වෙනත් තැනකට කැඳවාගෙන ගොස් ආපරාධය සිදු කර ඇති බව දැනට ලැබී ඇති තොරතුරු අනුව අනාවරණය වන්නේ යැයි පොලීසිය කියයි. පසුව තම සොහොයුරා සමග පැමිණ ඇති දැරිය මේ බව පොලීසියට දන්වා ඇත. ඒ අනුව සැකකරු අත්අඩංගුවට ගැනීමට පොලීසිය කටයුතු කර තිබේ. අතවරයට පත්ව ඇති දැරිය වෛද්‍ය ප්‍රතිකාර සඳහා පුත්තලම මුලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතය. වැඩිදුර පරීක්ෂණ පැවැත්වෙයි.", "URL": "https://sinhala.adaderana.lk/news.php?nid=38545", "Category": null, "Parent URL": null}