{"Source": "Adaderana", "Timestamp": "April 13, 2012 05:08 pm", "Headline": "රිය අනතුරු දෙකක්-මරණ දෙකක්!", "News Content": "පුස්සැල්ලාව සහ අම්බලන්ගොඩ යන ප්‍රදේශවලදී සිදුවු රිය අනතුරුවලින් පුද්ගලයන් දෙදෙනෙකු මියගොස් තිබේ. නුවරඑළිය, ගම්පොල ප්‍රධාන මාර්ගයේ ‍හෙල්බොඩ සංචාරක මහේස්ත්‍රාත් අධිකරණය අසල දී ත්‍රීරෝද රථයක් සහ කැබ් රථයක් එකිනෙක ගැටීමෙන් සිදුවු අනතුරකින් පුද්ගලයන් පස් දෙනෙකු රෝහල් ගත කෙරුණි. තුවාල ලැබූවන් අතුරෙන් පුස්සැල්ලාව, පිටකන්ද පාර ප්‍රදේශයේ පදිංචිව සිටි 11 හැවිරිදි දරුවෙකු මියගොස් ඇති බව පොලිසිය සඳහන් කරයි. අත්අඩංගුවට ගත් කැබ් රථයේ රියදුරු නාවලපිටිය මහේස්ත්‍රාත්වරයා වෙත ඉදිරිපත් කරන බව පුස්සැල්ලාව පොලිසිය කියා සිටියි. මේ අතර කොළඹ සිට ගාල්ල දෙසට ගමන් කළ යතුරුපැදිකරුවෙකු නින්දයාම හේතුවෙන් බලපිටිය ප්‍රදේශයේ දී අනතුරට ලක්ව තිබේ. අනතුරෙන් තුවාල ලැබු තෙලිකඩ , ගිනිමැල්ලගහ ප්‍රදේශයේ පදිංචිව සිටි 22 හැවිරිදි තරුණයෙකු කරාපිටිය රෝහලට ඇතුළත් කිරීමෙන් පසු මියගොස් ඇති බව අම්බන්ගොඩ පොලිසිය සඳහන් කරයි.", "URL": "https://sinhala.adaderana.lk/news.php?nid=23490", "Category": null, "Parent URL": null}