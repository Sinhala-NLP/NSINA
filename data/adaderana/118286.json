{"Source": "Adaderana", "Timestamp": "September 4, 2019 05:33 pm", "Headline": "කුරුණෑගල පැවැත්වෙන රැළිය එජාපයේ රැළියක් නෙමෙයි-ෆොන්සේකා", "News Content": "එක්සත් ජාකික පක්ෂයේ විනය රැක ගැනීමට නොහැකි පුද්ගලයින්ගෙන් පක්ෂයට සහ රටට යහපතක් සිදු නොවන බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. අද(04) ගම්පහ ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් ක‍ළේය. කුරුණෑගල ප්‍රදේශයේදී හෙට පැවැත්වීමට නියමිත රැළිය එක්සත් ජාතික පක්ෂයේ රැළිය නොවන බවත් එක්සත් ජාතික පක්ෂයේ රැළියක් නම් එය පක්ෂයේ ආශිර්වාදයෙන් පැවැත්විය යුතු බවත් පාර්ලිමේන්තු මන්ත්‍රීවරයා පවසයි. පසුගිය දිනක පක්ෂයේ ප්‍රබලයින් කිහිපදෙනෙකු හමුවූ අවස්ථාවදී එකමුතුව සිටින බවට සියලුදෙනා අවබෝධයකට පැමිණි බව එහෙත් ඇතැම් පුද්ගලයින් පක්ෂයේ එකමුතුවට හානි වන අයුරින් කටයුතු කරන බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පැවසීය.", "URL": "https://sinhala.adaderana.lk/news.php?nid=118286", "Category": null, "Parent URL": null}