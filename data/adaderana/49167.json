{"Source": "Adaderana", "Timestamp": "February 5, 2015 05:41 pm", "Headline": "තඹුත්තේගම පොලීසියේ 2ගේ වැඩ තහනම් ", "News Content": "තඹුත්තේගම පොලිසියට අනුයුක්තව සේවය කළ නිලධාරීන් දෙදෙනකුගේ වැඩ තහනම් කර තිබේ.උපපොලිස් පරීක්ෂකවරයකු සහ පොලිස් සැරයන්වරයකු මෙලෙස වැඩ තහනමට ලක්ව ඇති බව සඳහන්ය.වයස අවුරුදු 9 ක දරුවකු අපයෝජනයට ලක් කිරිමේ සිද්ධියක් සම්බන්ධයෙන් පසුගියදා වයස අවරුදු 15 ක දරුවකු තඹුත්තේගම පොලිසිය විසින් අත්අඩංගුවට ගෙන තිබුණි.කෙසේ වෙතත් අත්අඩංගුවේ සිටි එම දරුවා පලා ගොස් ඇති බව පොලිසිය පැවසුවේය. එම සිද්ධිය සම්බන්ධයෙන් අදාළ පොලිස් නිලධාරීන් දෙදෙනාගේ වැඩ තහනම් කර ඇති බව සඳහන්ය.තඹුත්තේගම පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=49167", "Category": null, "Parent URL": null}