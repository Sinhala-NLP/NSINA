{"Source": "Adaderana", "Timestamp": "May 3, 2018 08:00 pm", "Headline": "ජනාධිපති කාර්ය මණ්ඩල ප්‍රධානීයා සහ රාජ්‍ය දැව සංස්ථාවේ සභාපතිවරයා අල්ලස් ගද්දී කොටු වෙයි", "News Content": "ජනාධිපති කාර්ය මණ්ඩල ප්‍රධානී වන ආචාර්ය අයි.කේ.මහානාම මහතා සහ රාජ්‍ය දැව සංස්ථාවේ සභාපති පී.දිසානායක මහතා අල්ලස් හා දුෂණ විමර්ශන කොමිසම විසින් අත්අඩංගුවට ගෙන තිබේ. රුපියල් කෝටි 10 ක මුදලක් අල්ලසක් ලෙස ඉල්ලා ඉන් රුපියල් කෝටි දෙකක මුදලක් ලබා ගන්නා විට මෙලෙස මොවුන් දෙදෙනා අත්අඩංගුවට පත්ව ඇත. සමාගමක කොටස් හුවමාරුවකට අදාළව මෙම ගනුදෙනුව සිදුව ඇති බව ද වාර්තා වෙයි. කෙසේ වෙතත් කොළඹ පිහිටි ප්‍රධාන පෙළේ හෝටලයක් තුළ දී මෙම අල්ලස් ගනුදෙනුව සිදුව ඇති අතර ‍එම අවස්ථාවේ දී ‍ඔවුන් අත්අඩංගුවට පත්ව ඇති බව ද වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=88476", "Category": null, "Parent URL": null}