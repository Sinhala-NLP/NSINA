{"Source": "Adaderana", "Timestamp": "August 11, 2018 07:50 am", "Headline": "අත්අඩංගුවට ගත් උතුරු පළාත් සභා මන්ත්‍රීවරයාට ඇප", "News Content": "පසුගියදා මුලතිව් ධීවර පරීක්ෂක කාර්යාලයට කඩා වැදී අනර්තයක් සිදුකිරීමේ චෝදනා මත අත්අඩංගුවට ගත් උතුරු පළාත් සභා මන්ත්රීස කුරෙයිරාසා රවිහරන් ඇප මත මුදා හැර තිබේ. ඊයේ (10) පස්වරුවේ මුලතිව් පොලීසිය විසින් ඔහු අත්අඩංගුවට ගෙන මුලතිව් මහේස්ත්‍රාත් අධිකරණයට ඉදිරිපත් කෙරිණි. එහිදී රුපියල් ලක්ෂය බැගින් වූ ශරීර ඇප දෙකක් මත ඔහු මුදා හැරීමට අධිකරණය නියෝග කළ බවයි පොලිස් මාධ්‍ය ප්‍රකාහක කාර්යාලය සදහන් කළේය. මුලතිව් ධීවර පරීක්සක කාර්යාලය ඉදිරිපිට මෙම උතුරු පළාත් සභා මන්ත්රී වරයා ඇතුළු පිරිසක් විසින් පසුගියදා උද්ඝෝෂණයක් සංවිධානය කර තිබිණි. එම උද්ඝෝෂණය අතරතුර අදාළ ධීවර කාර්යාලයට පහරදීම සිදුවී ඇති බව පොලීසිය පැවසීය.", "URL": "https://sinhala.adaderana.lk/news.php?nid=94224", "Category": null, "Parent URL": null}