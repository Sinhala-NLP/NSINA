{"Source": "Adaderana", "Timestamp": "March 30, 2015 09:01 am", "Headline": "යේමනයේ සිරවී සිටින ලාංකීකයින් අද බේරාගැනීමට හැකිවෙයි ", "News Content": "යේමනය තුළ සිරවී සිටින ශ්‍රී ලාංකිකයින් අද(30) දිනය තුළ බේරා ගැනිමට හැකිවනු ඇති බව විදේශ කටයුතු අමාත්‍යංශය පවසයි.යේමනයේ පවතින දරුණු ගැටුම් හේතුවෙන් එරට රැකියා වල නිරත ශ්‍රී ලාංකිකයින් 120 දෙනෙකු පමණ මේ වනවිට එරට සිරවී සිටින බව වාර්තා වෙයි.පසුගිය දින කිහිපය තුළ විදේශ අමාත්‍යංශය විසින් මොවුන් බේරා ගැනිමට අවශ්‍ය පියවර ගනිමින් සිටින ලදී.කෙසේවෙතත් අන්තර් ජාතික සංක්‍රමණිකයින් පිළිබඳ ආයතනය විසින් මෙම ශ්‍රී ලාංකිකයින් බේරා ගැනිමට අවශ්‍ය පියවර ගනු ඇති බව විදේශ කටයුතු පිළිබඳ නියෝජ්‍ය අමාත්‍ය අජිත් පී.පෙරේරා මහතා සඳහන් කළේය.මේ වනවිට යේමනයේ ප්‍රධාන ගුවන්තොටුපළ වසා දමා ඇති බැවින් අදාළ ශ්‍රී ලාංකිකයින් මුහුදු මාර්ගයෙන් මෙරටට ගෙන්වා ගැනිමට අවශ්‍ය පියවර ගන්නා බවද ඔහු සඳහන් කළේය.ඒ අනුව මෙම පිරිස ඉන්දියාව හරහා මෙරටට ගෙන්වා ගැනිමට කටයුතු කරන බව විදේශ කටයුතු පිළිබඳ නියෝජ්‍ය අමාත්‍යවරයා සඳහන් කර සිටියේය.", "URL": "https://sinhala.adaderana.lk/news.php?nid=50310", "Category": null, "Parent URL": null}