{"Source": "Adaderana", "Timestamp": "January 18, 2018 02:06 pm", "Headline": "කපටි රංගනයේ දෙවන අදියර ගැන ප්‍රසන්න රණතුංග හෙළි කරයි ", "News Content": "පසුගිය මහ මැතිවරණයේ දී එක්සත් ජනතා නිදහස් සන්ධානයේ ජයග්‍රහණය වළක්වා එක්සත් ජාතික පක්ෂය ජයග්‍රහණය කරවීම සඳහා සිදුකළ කපටි රංගනයේ දෙවැනි අදියර මෛත්‍රීපාල සිරිසේන ජනාධිපතිවරයා මෙවර පළාත් පාලන මැතිවරණයේ දී ද ක්‍රියාවට නංවා ඇති බව ඒකාබද්ධ විපක්ෂයේ කැඳවුම්කරු, ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණතුංග මහතා ප්‍රකාශ කළේය. කැබිනට් මණ්ඩලයෙන් නැගිට යාම, මැතිවරණ වේදිකාවල දී එ. ජා.පය විවේචනය කිරීම යනාදිය එම රංගනයේ උච්ඡතම අවස්ථා බව පෙන්වා දුන් රණතුංග මහතා ජනාධිපතිවරයාට අවශ්‍ය වී ඇත්තේ ශ්‍රී ලංකා නිදහස් පක්ෂය ජයග්‍රහණය කරවීමටත් වඩා එක්සත් ජාතික පක්ෂය දිනවා හෝ ශ්‍රී ලංකා පොදුජන පෙරමුණේ ජයග්‍රහණය කඩාකප්පල් කිරීමට බව මනිත්‍රීවරයා පැවසීය. ප්‍රසන්න රණතුංග මහතා මෙම අදහස් පළ කළේ මිනුවන්ගොඩ නගර සභාවට ශ්‍රී ලංකා පොදුජන පෙරමුණ යටතේ තරඟ කරන අපේක්ෂකයන්ගේ ජයග්‍රහණය තහවුරු කිරීම සඳහා ඊයේ (18) පැවැති ජනහමුවකට සහභාගී වෙමිනි.", "URL": "https://sinhala.adaderana.lk/news.php?nid=83174", "Category": null, "Parent URL": null}