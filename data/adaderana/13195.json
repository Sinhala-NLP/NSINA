{"Source": "Adaderana", "Timestamp": "January 1, 2011 10:09 am", "Headline": "නුවරඑළියේ ගින්නකින් වතු නිවාස 22 ක් මුළුමනින්ම විනාශයි", "News Content": "නුවරඑළිය, කඳපොල බණ්ඩාරනායක මාවතේ වතු නිවාස පේළියක ඊයේ(31) රාත්‍රියේ ගින්නක් හටගෙන තිබේ. මෙම ගින්නෙන් වතු නිවාස 22 ක් සම්පූර්ණයෙන් විනාශ වී ඇති බව අද ‍දෙරණ වාර්තාකරු සඳහන් කළේය. කෙසේවුවත් අනතුරින් කිසිදු පුද්ගලයෙකුට හානියක් සිදුව නැත. නිවාස ගිනි ගැනීම හේතුවෙන් පවුල් 22 ට අයත් පුද්ගලයින් සිය දෙනෙකුට ආසන්න පිරිසකට උන්හිටි තැන් අහිමි වී තිබේ. අවතැන් වූ පුද්ගලයින්ට අවශ්‍ය පහසුකම් සලසා ඇති බව නුවරඑළිය දිස්ත්‍රික් ලේකම් ඩී පී ජී කුමාරසිරි මහතා සඳහන් කළේය. ගින්නට හේතුව මේ වන තෙක් අනාවරණය වී නොමැති බව ද ඔහු සඳහන් කරයි.", "URL": "https://sinhala.adaderana.lk/news.php?nid=13195", "Category": null, "Parent URL": null}