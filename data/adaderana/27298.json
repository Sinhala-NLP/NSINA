{"Source": "Adaderana", "Timestamp": "September 10, 2012 08:49 pm", "Headline": "පොදු රාජ්‍ය මණ්ඩලයීය පාර්ලිමේන්තු සැසිවාරය හෙටින් ඇරඹෙයි", "News Content": "පොදු රාජ්‍ය මණ්ඩලයීය පාර්ලිමේන්තු සංගමයේ 58 වන සමුළුවේ සමාරම්භක උළෙල හෙට (11) පෙරවරුවේ \"නෙළුම් පොකුණ මහින්ද රාජපක්ෂ\" රඟහලේ දී පැවැත්වීමට නියමිතය. ජනාධිපති මහින්ද රාජපක්ෂ මහතාගේ ප්‍රධානත්වයෙන් ‍පැවැත්වෙන මෙම සමුළුව සඳහා රටවල් 54 ක් නියෝජනය කරමින් නියෝජිතයින් 850 දෙනෙකු පමණ සහභාගී වනු ඇත. \"අනාගත අභියෝග ජයගත හැකි පොදු රාජ්‍ය මණ්ඩලයක් ගොඩනගමු\" යන්න මෙවර සමුළුවේ තේමාවයි. 1911 වර්ෂයේ ආරම්භ කෙරුණු පොදු රාජ්‍ය මණ්ඩලයීය පාර්ලිමේන්තු සංගමය මේ වසරේ සිය 101 වැනි වර්ෂය සමරනු ලැබීය. පොදු රාජ්‍ය මණ්ඩලයීය පාර්ලිමේන්තු සංගමයේ සමුළුවක් ශ්‍රී ලංකාවේ පවත්වන තෙවන අවස්ථාව මෙය වන අතර සමුළුව ලබන 15 වන දින දක්වා පැවැත්වෙනු ඇති.", "URL": "https://sinhala.adaderana.lk/news.php?nid=27298", "Category": null, "Parent URL": null}