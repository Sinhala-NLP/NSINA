{"Source": "Adaderana", "Timestamp": "November 16, 2013 08:36 am", "Headline": "බඹර ප්‍රහාරයෙන් සිරිපුර පාසල‍ේ 30ක් රෝහලේ", "News Content": "බඹර ප්‍රහාරයකට ලක්ව අරලගංවිල, සිරිපුර ප්‍රාථමික විද්‍යාලයේ 30 දෙනෙකු රෝහල්ගත කර තිබේ. ඊයේ සවස 2. 30 ට පමණ මෙම බඹර ප්‍රහාරය එල්ලවී ඇති බව පොලිසිය සදහන් කළේය. පාසල් වේලාවෙන් පසු උපකාරක පංතියකට සහභාගි වෙමින් සිටි තුන්වන වසරේ ඉගෙනුම ලබන සිසුන් පිරිසක් මෙම බඹර ප්‍රහාරයට ලක්ව ඇති බව වාර්තා වේ‍. බඹර ප්‍රහාරයට ලක්වු වන් අතර පිරිමි ළමුන් 11 දෙනෙකු, ගැහැණු ළමුන් 16 ක්, ගුරුවරියක් සහ පිරිමි වැඩිහිටියන් දෙදෙනෙකු වන බව සඳහන්ය. විදුහල් භූමියේ ගසක තිබු බඹරයක් සුළඟට ඇවිස්සීම හේතුවෙන් මෙම අනතුර සිදුව ඇති බව පොලිසිය පවසන්නේය. අනතුරට ලක්වු පිරිස දෙහිඅත්තකණ්ඩිය රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=38872", "Category": null, "Parent URL": null}