{"Source": "Adaderana", "Timestamp": "February 8, 2014 08:17 am", "Headline": "බෞද්ධාලෝක මාවත වසයි - විකල්ප මාර්ග භාවිතා කරන්න", "News Content": "හදිසි අලුත්වැඩියා කටයුත්තක් හේතුවෙන් බෞද්ධාලෝක මාවතේ තුන්මු‍ල්ලේ සිට ඩුප්ලිකේෂන් හන්දිය දක්වා කොටස වසා තැබෙන බව පොලීසිය පවසයි. මේ හේතුවෙන් එම මාර්ගයේ ගමන් ගන්නා රථවාහන විකල්ප මාර්ග ඔස්සේ ගමන් කරන ලෙස පොලිසිය රියදුරන්ගෙන් ඉල්ලීමක් කරයි. බම්බලපිටිය දෙසට ගමන් කරන බස් රථ සම්බුද්ධ ජයන්ති මන්දිරය අසලින් ලෝටස් පාරට හරවා ගමන් කළ හැකි අතර ගාලු පාරේ සිට තුන්මුල්ල දෙසට පැමිණෙන බස් රථ වජිර පාර ඔස්සේ හයිලෙවෙල් මාර්ගයට පැමිණ තුන්මුල්ල දෙසට ගමන් කළ හැකි බව පොලිසිය පවසයි. එමෙන්ම අනෙකුත් වාහන සඳහා රැජිණ මාර්ගය භාවිතා කළ හැකිය.", "URL": "https://sinhala.adaderana.lk/news.php?nid=40952", "Category": null, "Parent URL": null}