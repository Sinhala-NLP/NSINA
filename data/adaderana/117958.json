{"Source": "Adaderana", "Timestamp": "August 31, 2019 07:26 pm", "Headline": "ගෝඨාභය ජයග්‍රහණය කිරීමේ වගකීම දෙඋර මතට ගත යුතුයි-විමල්", "News Content": "සිංහල මුස්ලිම් සමඟියක් ගොඩනැගිමට නම් යළි ත්‍රස්ත ප්‍රහාරයකට ඉඩ නොතබන ගෝඨාභය රාජපක්ෂ වැනි පුද්ගලයෙක් ජනාධිපතිවරයා බවට පත් කළ යුතු යැයි ජාතික නිදහස් පෙරමුණේ නායක,පාර්ලිමේන්තු මන්ත්‍රී විමල් වීරවංශ මහතා පවසයි. \"රකින්නට මව්බිම එකතු වන ජනපවුර\" නමින් අද පිළියන්දලදී පැවැති සම්මන්ත්‍රණයක් අමතමින් මන්ත්‍රීවරයා මේ බව ප්‍රකාශ කළේය. එහිදී වැඩිදුරටත් අදහස් දැක්වු ඒ මහතා මෙසේ ද පැවසීය. හදිසි තත්තවයකදී ඇමරිකානුවන්ට ලංකාවට කඩා වඩින්න ඉඩ දීලා තියෙනවා. හදිසි තත්ත්වය හදන්න බෑ හදන්න ඕනෙ. ඒකට අලුත් ත්‍රස්තවාදියෝ ඕනෙ. දෙමළ ජනතාව නැවත ත්‍රස්තවාදයකට ඇද දමන්න ලේසි නෑ. මුස්ලිම් සමාජයෙන් ත්‍රස්තවාදය උපද්දවන්න සහරාන් ප්‍රහාර එල්ල කළාම හදිසි තත්වය ඇති වෙයි කියලා මෙයාලා හිතුවා. නමුත් ප්‍රතිප්‍රහාරයකට සමාජය නොගිය නිසාකන්ටේනර් 3ක කඩු එලියට ගැනිමට නොහැකිවීම නිසා දෙවැනි ප්‍රහාරයට සිටි අය සයින්දමරුදු හීදි මරාගෙන මැරුන නිසා, පන්සලට ඇවිත් ප්‍රහාර එල්ල කිරිමට නොහැකි වූ නිසා, 3 වැනි ප්‍රහාරයට සිටි අය අත්අඩංගුවට ගත් නිසා, අමෙරිකාව සිතපු තරමට හදිසි තත්වය නිර්මාණය කරගන්න බැරිවුණා. හදිසි තත්වය ඇති කිරිමට ඇති ඉඩකඩ පරාජයට පත් කරමින් ජනාධිපතිවරණයේදී ඡන්ද බෙදීමට ඉඩ නොදී ගෝඨාභයව ජයග්‍රහණය කරවීමේ වගකීම ගත යුතුයි. මුස්ලිම් සමාජයට ඕනේ බියෙන් සැකෙන් තොර රටක් නම් එවැනි රටක් හැදිය හැක්කේ ගෝඨාභයටයි.\"", "URL": "https://sinhala.adaderana.lk/news.php?nid=117958", "Category": null, "Parent URL": null}