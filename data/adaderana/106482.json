{"Source": "Adaderana", "Timestamp": "March 21, 2019 01:34 pm", "Headline": "ලංකාවේ ඉන්ධන පිරිපහදු ව්‍යාපෘතියට ආයෝජනය කිරීම ඕමානය ප්‍රතික්ෂේප කරයි", "News Content": "ශ්‍රී ලංකාවේ ඉන්ධන පිරිපහදු ව්‍යාපෘතියක් සඳහා ආයෝජනය කිරීමට ඇති එකඟතාවක් පිළිබඳ පළවන වාර්තා ඕමානය ප්‍රතික්ෂේප කර තිබේ. පසුගිය බදාදා පැවැති මාධ්‍ය හමුවක් අතරතුර ඕමාන ඛණිජ තෙල් අමාත්‍යංශයේ ලේකම්වරයෙක් වූ සලීම් අල් අවුෆි මේ බව සඳහන් කර තිබෙනවා. ඕමාන් රජයේ මැදිහත්වීමෙන් අමෙරිකානු ඩොලර් බිලියන 3.85ක වියදමින් යුතුව ඉන්ධන පිරිපහදු කිරීමේ ව්‍යාපෘතියක් ස්ථාපිත කරන බවට ශ්‍රී ලංකා රජය කොළඹදී පසුගියදා නිවේදනය කළා. වොයිස් කට් - නලින් බණ්ඩාර - ජාත්‍යන්තර වෙළෙඳ නියෝජ්‍ය අමාත්‍ය - 2019.03.19 ඊට ප්‍රතිචාර දක්වමින් ඕමාන ඛණිජ තෙල් අමාත්‍යංශය සඳහන් කර ඇත්තේ ශ්‍රී ලංකාවේ ඉන්ධන පිරිපහදු ව්‍යාපෘතියක් සඳහා ආයෝජනය කිරීමට ඇති එකඟතාවක් පිළිබඳ පළවන වාර්තා ප්‍රතික්ෂේප කරන බවයි.", "URL": "https://sinhala.adaderana.lk/news.php?nid=106482", "Category": null, "Parent URL": null}