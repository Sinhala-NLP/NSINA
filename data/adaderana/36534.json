{"Source": "Adaderana", "Timestamp": "August 11, 2013 08:22 am", "Headline": "පා පැදිකරුට අලි ප්‍රහාරයක්", "News Content": "නිකවැරටිය, කැබැල්ලෑව ප්‍රදේශයේ දී වන අලි ප්‍රහාරයකින් 56 හැවිරිදි පුද්ගලයෙකු මියගොස් තිබේ. සිය පාපැදියෙන් ගමන් කරමින් සිටියදී අදාළ පුද්ගලයා වන අලි ප්‍රහාරයට ලක්ව ඇති බව පොලිසිය සඳහන් කළේය. මේ අතර හුරුළුනිකවැව, ජනසිරියාගම ඉස්මස්තේ රජයේ රක්ෂිතයේ දී නාඳුනන පිරිසක් සිදුකළ වෙඩි තැබීමකින් පුද්ගලයෙකු තුවාල ලබා රෝහල් ගත කර ඇත. ඊයේ පස්වරුවේ වෙඩි තැබීම සිදුව ඇති අතර සිද්ධියෙන් තුවාල ලබා ඇත්තේ ජනසිරියාගම ප්‍රදේශයේ පදිංචි 34 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=36534", "Category": null, "Parent URL": null}