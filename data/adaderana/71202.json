{"Source": "Adaderana", "Timestamp": "March 22, 2017 08:59 am", "Headline": "දිස්ත්‍රික් ක්‍රිකට් තරඟාවලියේ ජය මහනුවරට", "News Content": "දිස්ත්‍රික් ක්‍රිකට් තරඟාවලියේ නුවරඑළිය දිස්ත්‍රික් කණ්ඩායම සමඟ පැවති එක්දින ක්‍රිකට් තරඟයෙන් ලකුණු 96ක ජයක් හිමි කරගැනීමට මහනුවර දිස්ත්‍රික් කණ්ඩායම සමත්ව තිබේ. තරඟය කොළඹ මුවර්ස් ක්‍රිඩාංගණයේදී පැවැත් විය. කාසියේ වාසිය දිනූ මහනුවර දිස්ත්‍රික් කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව ඔවුන් පන්දුවාර 43ක් අවසානයේ සියලු දෙනා දැවී ලකුණූ 209ක් ලබා ගත්තේය. දිමුත් කරුණාරත්න ලකුණු 110යි. දසුන් ශානක ලකුණු 33යි. පන්දු යැවීමේදී නුවරඑළිය දිස්ත්‍රික් කණ්ඩායම වෙනුවෙන් රවිඳු ගුණසේකර කඩුලු 04ක් දවා ගත්තේය. පිළිතුරු ඉනිම සඳහා පන්දුවට පහරදුන් නුවරඑළිය දිස්ත්‍රික් කණ්ඩායමට පන්දුවාර 38කදී සියලු දෙනා දැවී ලබාගත හැකි වූයේ ලකුණු 113ක් පමණයි. ප්‍රමෝද් මධුවන්ත ලකුණු 36යි. පන්දු යැවීමේදී මහනුවර කණ්ඩායම වෙනුවෙන් කසුන් මධුෂංක කඩුලු 06ක් දවා ගනු ලැබීය.", "URL": "https://sinhala.adaderana.lk/news.php?nid=71202", "Category": null, "Parent URL": null}