{"Source": "Adaderana", "Timestamp": "November 22, 2013 03:26 pm", "Headline": "පෙර ගෙවුම් කාඩ්පත් සකස් කිරීම කඩිනම් කරයි ", "News Content": "පෞද්ගලික බස් රථවල ප්‍රවේශපත්‍ර වෙනුවට පෙරගෙවුම් කාඩ්පතක් හඳුන්වාදීම සඳහා මේ වන විට අවශ්‍ය කටයුතු සකස් කරමින් පවතින බව පුද්ගලික ප්‍රවාහන සේවා අමාත්‍යාංශය පවසයි. පෞද්ගලික බස් රථ සඳහා පෙරගෙවුම් කාඩ්පතක් හඳුන්වාදීමට පියවර ගන්නා ලෙස ජාතික ගමනාගමන කොමිෂන් සභාවට උපදෙස් ලබාදී තිබුණ ද මේ වන තෙක් එය ඉටුනොවීම හේතුවෙන් එම කටයුතු අමාත්‍යාංශය මාර්ගයෙන් සිදු කිරීමටයි අමාත්‍ය සී.බි.රත්නායක මහතා උපදෙස් ලබාදී ඇත. ඒ අනුව ඊට අදාළ කැබිනට් පත්‍රිකාවක් කැබිනට් මණ්ඩලය වෙත ඉදිරිපත් කිරීමට නියමිතව ඇති බව පුද්ගලික ප්‍රවාහන සේවා අමාත්‍යාංශය පවසයි.", "URL": "https://sinhala.adaderana.lk/news.php?nid=39038", "Category": null, "Parent URL": null}