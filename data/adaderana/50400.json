{"Source": "Adaderana", "Timestamp": "April 2, 2015 11:16 pm", "Headline": "2,235,000ක  හොර  සල්ලි තොගයක් සමඟ ලෝක හොරෙක් මාට්ටු ", "News Content": "රුපියල් 2,235,000 ක ව්‍යාජ මුදල් තොගයක් සමඟ පුද්ගලයෙකු අත්අඩංගුවට ගෙන තිබේ.අත්අඩංගුවටපත් සැකකරු පසුගිය දින(01) රත්තොට ප්‍ර දේශයේ ඉන්ධනහලකට ව්‍යාජ රුපියල් දහසේ නෝට්ටු දෙකක් ලබා දී ඇති අතර අදාළ මුදල් නෝට්ටු ව්‍යාජ මුදල් නෝට්ටු බවට සැකසිතී ඉන්ධනහලේ හිමිකරු විසින් පොලීසියට පැමිණිල්ලක් ඉදිරිපත් කර ඇති බව පොලීසිය පවසයි.පැමිණිල්ල සම්බන්ධයෙන් අදාළ ඉන්ධනහලේ සී.සී.ටී.වී. කැමරා පරීක්ෂාවට ලක්කර ඇති අතර ඒ අනුව පරීක්ෂණ පැවැත්වූ පොලීසිය සැකකරුව අද දිනයේදී අත්අඩංගුවට ගෙන ඇත.සැකකරු අත්අඩංගුවට ගන්නා අවස්ථාවේ ඔහු ළඟ තීබී 2,235,000 න් යුත් තවත් ව්‍යාජ මුදල් නොට්ටු තොගයක් හමුවී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=50400", "Category": null, "Parent URL": null}