{"Source": "Adaderana", "Timestamp": "September 28, 2012 12:00 pm", "Headline": "සූර්වී වලිදාගත් පොලිස් පොඩ්ඩන්ගේ වැඩ තහනම්", "News Content": "කෑගල්ල පොලීසියේ නිලධාරීන් දෙදෙනෙකුගේ සේවය අත්හිටුවා තිබේ. අදාළ පොලිස් නිලධාරීන් දෙදෙනා මත්පැන් පානය කර ගුටිබැට හුවමාරුවක නිරතවීම හේතුවෙන් මෙම තීරණය ගෙන ඇති බව වාර්තාවේ. කෑගල්ල යුධ හමුදා කඳවුරේ වෙඩි බෙහෙත් ගබඩාවක ආරක්ෂාව සඳහා යොදවා සිටිය දී ඔවුන් මත්පැන් පානය කර තිබේ. එහිදී ඇතිවු බහින්බස් වීමක් දුරදිගයාමෙන් ගුටිබැට හුවමාරුවක් සිදුව ඇති අතර ඉන් තුවාල ලැබු එක් අයෙකු කෑගල්ල රෝහලට ඇතුළත් කෙරිණි. මේ සම්බන්ධයෙන් පොලීසියට ලැබුණු තොරතුරක් මත සිදුකළ පරීක්ෂණයක දී එම පොලිස් නිලධාරීන් දෙදෙනා මත්පැන් පානය කර ඇති බව තහවුරු වී ඇත. ඒ අනුව ඔවුන්ගේ සේවය අත්හිටුවීමට කෑගල්ල පොලිස් අධිකාරීවරයා විසින් තීරණය කෙරිණි. කෑගල්ල පොලීසියේ පොලිස් සැරයන්වරයෙක් සහ කොස්තාපල්වරයෙකු වැඩ තහනමට ලක් වු නිලධාරීන් වේ.", "URL": "https://sinhala.adaderana.lk/news.php?nid=27823", "Category": null, "Parent URL": null}