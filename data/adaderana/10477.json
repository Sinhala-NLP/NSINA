{"Source": "Adaderana", "Timestamp": "August 27, 2010 04:51 pm", "Headline": "පොලිස් වෙඩිතැබීමකින් පුද්ගලයෙක් මරුට", "News Content": "පිටිගල ප්‍රදේශයේදී පොලිසිය විසින් තැබු වෙඩි තැබීමකින් පුද්ගලයෙකු ජිවිතක්ෂයට පත්වී තිබේ. අපරාධ රැසකට සම්බන්ධ සැකකරුවෙකු බෙන්තර වඩුමුල්ලකන්ද ප්‍රදේශ‍යේදී අත් අඩංගුවට ගැනීමට ගිය අවස්ථාවේදී අද මෙම වෙඩි තැබීම සිදුව ඇති බව පිටිගල පොලිසිය පවසයි. සැකකරු විසින් පොලිස් නිලධාරීන් දෙසට අත් බෝම්බ ප්‍රහාරයක් එල්ල කිරීමට උත්සාහ දරා ඇති අතර එහිදී පොලිස් නිලධාරීන් තැබු වෙඩි තැබීමකින් අදාළ සැකකරු මියගොස් ඇතැයි පොලීසිය සඳහන් කරයි. එම සැකකරු ඊයේ රාත්‍රීයේ අත් බෝම්බයක් පෙන්වා තරුණියක දූෂණය කර ඇති බවට තොරතුරු ලැබී තිබු බව පොලිසිය කියා සිටියි. සැකකරු මීට පෙර ද කාන්තාවන් දෙදෙනෙකු දුෂණය කර ඇති බවට අනාවරණය වී ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=10477", "Category": null, "Parent URL": null}