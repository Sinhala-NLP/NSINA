{"Source": "Adaderana", "Timestamp": "July 27, 2011 08:20 am", "Headline": " ගිළුණු නැව් ගොඩ ගැනීමේ සූදානමක්", "News Content": "කන්කසන්තුරෙයි වරායේ සහ වරාය පිවිසුම් මුහුදු මාර්ගයේ ගිළී ඇති නැව් ඉවත් කිරීම සඳහා ව්‍යාපෘතියක් ආරම්භ කර තිබේ. අදාළ මුහුදු කලාපය තුළ නැව් 6ක් පමණ මුහුදුබත් වී ඇති බව ආර්ථික සංවර්ධන අමාත්‍යාංශය පවසයි. එල්.ටී.ටී.ඊ සංවිධානයේ ක්‍රියාකාරකම් හේතුවෙන් මෙම නැව් මුහුදු බත් වී ඇති බවත්,ඇතැම් නැව් මීට වසර 15කට පමණ පෙර ගිලී ගිය ඒවා බවත් එම අමාත්‍යාංශය සඳහන් කරයි. ගිළී ඇති නැව් හේතුවෙන් කන්කසන්තුරෙයි වරායට වානිජ නැව් පැමිණීමට බාධාවක් වී ඇති බව ආර්ථික සංවර්ධන අමාත්‍යාංශය පවසයි. ගිළුණු නැව් ඉවත් කිරීම සඳහා කන්කසන්තුරෙයි වරායේ සංවර්ධන කටයුතු ඉන්දීය ආධාර මත සිදු කරන බව සඳහන්වේ.", "URL": "https://sinhala.adaderana.lk/news.php?nid=17657", "Category": null, "Parent URL": null}