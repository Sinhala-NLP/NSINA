{"Source": "Adaderana", "Timestamp": "April 29, 2011 08:21 am", "Headline": "දරුස්මාන් වාර්තාව පිළිබඳ ප්‍රතිචාර මෙරට සාමයට බලපෑමක් විය හැකියි", "News Content": "දරුස්මාන් වාර්තාව සම්බන්ධයෙන් ජාත්‍යන්තරය දක්වන ප්‍රතිචාර තුළින් ශ්‍රී ලංකාවේ සාමයට බලපෑමක් ඇතිවීමේ අවදානමක් මතුව ඇතැයි වෝල් ස්ට්‍රීට් ජර්නල් සඟරාව පවසයි. අදාළ වාර්තාව මගින් ඉදිරිපත් කර ඇති නි‍ර්දේශ ශ්‍රි ලංකාව සම්බන්ධයෙන් වැරදි ප්‍රවේශයක් වනු ඇති බව එම සඟරාවේ ලිපියක දැක්වෙයි. ශ්‍රි ලංකාවේ ගැටලුව පිළිබඳ විමසිය යුත්තේ යුද්ධයේ අවසන් කාලයේ සිදුවීම් පමණක් පදනම් කරගෙන ‍නොවන බව එම සඟරාව පෙන්වාදෙයි.", "URL": "https://sinhala.adaderana.lk/news.php?nid=15769", "Category": null, "Parent URL": null}