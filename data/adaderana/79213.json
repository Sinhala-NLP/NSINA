{"Source": "Adaderana", "Timestamp": "October 28, 2017 09:00 am", "Headline": " 26 හැවිරිදි තරුණයාගේ සිරුර ළිඳකින් මතුවෙයි", "News Content": "වව්නියාව, උක්කුලාන්කුලම ප‍්‍රදේශයේ ළිඳක තිබී පුද්ගල මළ සිරුරක් ඊයේ(27) සවස සොයාගත් බව වව්නියාව පොලීසිය පැවසීය. උක්කුලාන්කුලම ප‍්‍රදේශයේ පදිංචි නාගලිංගම් රගුහරන් නමැති 26 හැවිරිදි පුද්ගලයෙකුගේ මළ සිරුරක් මෙලෙස සොයාගෙන තිබේ. පොලීසිය පැවසූවේ අදාළ මරණය සියදිවි නසා ගැනීමක් වන බවට පොලීසිය සැක පළ කරන බවයි. මියගිය පුද්ගලයාගේ මළ සිරුර පශ්චාත් මරණ පරීක්ෂණ වෙනුවෙන් වව්නියාව රෝහල් මෘත ශරීරාගාරයේ තැන්පත් කොට තිබේ. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79213", "Category": null, "Parent URL": null}