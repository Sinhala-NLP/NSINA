{"Source": "Adaderana", "Timestamp": "September 28, 2014 11:08 am", "Headline": "වීඩියෝ:- කළු චූටියා පොලිස් වෙඩි පහරින් මරුට ", "News Content": "පුද්ගල ඝාතන සහ අපරාධ රැසකට සම්බන්ධ හිරාන් දර්ශන නොහොත් “කළු චූටියා“ පොලිස් වෙඩි පහරින් ජීවිතක්ෂයට පත්වී තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ අද(28) පෙරවරුවේ පොලීසිය සමග ඇති වු සිද්ධියකදි මෙම වෙඩි තැබීම සිදුව ඇති බවයි. මිරිහාන පොලිස් විශේෂ විමර්ශන ඒකකය විසින් සැකකරු අත්අඩංගුවට ගෙන රැගෙන යමින් සිටියදි ඔහු පළායාමට උත්සාහ කර ඇති බව සඳහන් වෙයි. එහිදි පොලිසිය සිදුකළ වෙඩි තැබීමකින් සැකකරු මියගොස් තිබේ.", "URL": "https://sinhala.adaderana.lk/news.php?nid=46375", "Category": null, "Parent URL": null}