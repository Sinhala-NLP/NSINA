{"Source": "Adaderana", "Timestamp": "July 9, 2011 01:20 pm", "Headline": "ලියම් ෆොක්ස්, ජනපති හමුවෙයි", "News Content": "දිවයිනට පැමිණ සිටින එංගලන්තයේ රාජ්‍ය ආරක්ෂක ලේකම් ලියම් ෆොක්ස් මහතා ජනාධිපති මහින්ද රාජපක්ෂ මහතා හමුවිය. අද(09) දහවල් 12 ට පමණ මෙම හමුව සිදුවූ බව ජනාධිපති මාධ්‍ය අංශය පැවසීය. ඊයේ(08) රාත්‍රී ලියම් ෆොක්ස් මහතා දිවයිනට පැමිණියේය. ලක්ෂ්මන් කදිරගාමර් අනුස්මරණ දේශනය පැවැත්වීමේ අරමුණින් ඔහු ලංකාවට පැමිණ තිබේ. ලක්ෂ්මන් කදිරගාමර් පදනම මගින් සංවිධානය කරන මෙම දේශනය අද පස්වරුවේ ශ්‍රී ලංකා පදනම් ආයතන ශ්‍රවණාගාරයේ පැවැත්වෙනු ඇත.", "URL": "https://sinhala.adaderana.lk/news.php?nid=17286", "Category": null, "Parent URL": null}