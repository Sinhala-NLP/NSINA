{"Source": "Adaderana", "Timestamp": "November 13, 2016 04:02 pm", "Headline": "   නීති විරෝධීව වැලි-පස් ඇද්ද 3ක් දැලේ", "News Content": "බලපත්‍ර නීති උල්ලංඝණය කරමින් පස් සහ වැලි ප්‍රවාහනය කළ පුද්ගලයින් තිදෙනෙකු තංගල්ල - රන්න ප්‍රධාන මාර්ගයේ වැලිආර ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකායේ තංගල්ල කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව සඳහන් වේ.බලපත්‍ර නීති උල්ලංඝණය කරමින් පස් සහ වැලි ප්‍රවාහනය කරමින් තිබූ ටිපර් රථ 3ක් එහිදී පොලිස් විශේෂ කාර්යය බලකා නිලධාරීන් භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා තංගල්ල පොලීසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66004", "Category": null, "Parent URL": null}