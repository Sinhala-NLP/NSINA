{"Source": "Adaderana", "Timestamp": "October 21, 2010 09:28 am", "Headline": "ආකල්ප වර්ධනය කිරීමේ ජාතික වැඩසටහනක් ", "News Content": "මෙරට ජන සමාජය තුළ ආකල්ප වර්ධනය කිරීමේ ජාතික වැඩසටහනක් අද(21) සිට ආරම්භ කිරීමට කටයුතු යොදා තිබේ. ජනාධිපති මහින්ද රාජපක්ෂ මහතාගේ සහ අග්‍රාමාත්‍ය දී. මු. ජයරත්න මහතාගේ ප්‍රධානත්වයෙන් අදාළ වැඩසටහනේ සමාරම්භක උත්සවය අරලියගහ මන්දිරයේදී අද පැවැත්වීමට නියමිත බව අග්‍රාමාත්‍ය කාර්යාලය පවසයි. මහින්ද චින්තන ඉදිරි දැක්මට අනුව මිනිසා භෞතික වශයෙන් පමණක් නොව අධ්‍යාත්මික වශයෙන් ද ශක්තිමත් විය යුතු බව අග්‍රාමාත්‍ය කාර්යාලය සඳහන් කරයි. මාපිය -දූ දරු, බිරිඳ -සැමියා, සේව්‍යය -සේවක වැනි සියලු සබදතා වර්ධනය කිරීම අරමුණු කර ගනිමින් මෙම ජාතික වැඩසටහන ක්‍රියාත්මක කෙරෙනු ඇත.", "URL": "https://sinhala.adaderana.lk/news.php?nid=11638", "Category": null, "Parent URL": null}