{"Source": "Adaderana", "Timestamp": "July 11, 2018 07:50 am", "Headline": "කැබ් රථයකින් හොරට හරක් ඇද්ද පොලිස් නිලධාරියෙකුට වැඩ වරදියි", "News Content": "බලපත්‍ර නොමැතිව එළ ගවයින් හය දෙනෙකු මුලතිව් සිට ත්‍රිකුණාමලය දක්වා කුඩා කැබ් රථයක පටවාගෙන ප්‍රවාහනය කළ පොලිස් නිලධාරියෙකු මුලතිව් මුල්ලියාවේලි ප්‍රදේශයේදී අත්අඩංගුවට ගත් බව මුල්ලියාවේලි පොලීසිය පවසයි. පොලීසිය පැවසූවේ සිදුකළ පරීක්ෂා කිරීමකදී බලපත්‍ර නොමැතිව නීතිවිරෝධි අයුරින් ඇල්ලු එළ ගවයින් හය දෙනෙකු කුඩා ඉඩ ප්‍රමාණයක් සහිත කැබ් රථයක පටවාගෙන ප්‍රවාහනය කළ පොලිස් නිලධාරියෙකු ඊයේ(10) අත්අඩංගුවට ගත් බවයි. අත්අඩංගුවට ගත් සැකකරු පුදුකුඩිඉරිප්පු පොලීසියට අනුයුක්තව සේවය කරන බවත්, අත්අඩංගුවට ගැනීම සිදුවු අවස්ථාවේ සැකකරුවන් දෙදෙනෙකු පළාගොස් ඇති බවද පොලීසිය සඳහන් කළේය. අත්අඩංගුවට ගත් සැකකරු, කැබ් රථය හා එළ ගවයින් මුලතිව් මහේස්ත්‍රාත් අධිකරණය වෙත ඉදිරිපත් කිරීමට නියමිතය. මෙහෙයුම සිදුකළ අවස්ථාවේ පළාගිය පිරිස් සොයා පරීක්ෂණ පවත්වන බවද මුල්ලියාවේලි පොලීසිය සඳහන් කළේය. සිද්ධිය සම්බන්ධයෙන් මුල්ලියාවේලි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=92335", "Category": null, "Parent URL": null}