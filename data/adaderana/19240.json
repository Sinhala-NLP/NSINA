{"Source": "Adaderana", "Timestamp": "October 9, 2011 12:11 pm", "Headline": "භාරත ලක්ෂ්මන්ගේ දේහය නිවසට ගෙනඑයි", "News Content": "වෙඩි ප්‍රහාරයකින් මියගිය හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතාගේ දේහය ජාවත්ත ප්‍රදේශයේ පිහිටි නිවසට රැගෙනවිත් තිබේ. කොළඹ පෞද්ගලික මල් ශාලාවක සිට අද(09) පෙරවරුවේ ඒ මහතාගේ ජාවත්ත ප්‍රදේශයේ පිහිටි නිවසට රැගෙන ආ බව අද දෙරණ වාර්තාකරු පැවසීය. කෙටි වේලාවක් එම නිවසේ තැන්පත් කර තැබෙන දේහය කොළොන්නාව ප්‍රදේශයේ පිහිටි ඔහුගේ නිවසට රැගෙන ඒමට නියමිතය. ඊයේ(08) පස්වරුවේ කොළොන්නාව, මුල්ලේරියාව ප්‍රදේශයේ සිදුවූ වෙඩි තැබීමකින් භාරත ලක්ෂ්මන් ප්‍රේමචන්ද්‍ර මහතා ජිවිතක්ෂයට පත්විය.", "URL": "https://sinhala.adaderana.lk/news.php?nid=19240", "Category": null, "Parent URL": null}