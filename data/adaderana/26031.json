{"Source": "Adaderana", "Timestamp": "July 24, 2012 05:03 pm", "Headline": "නීති විරෝධී දුම්වැටි තොගයක් හසුවෙයි", "News Content": "නීතී විරෝධී ලෙස දුම්වැටි තොගයක් ප්‍රවාහනය කරමින් සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. සූරිය වැව පොලිස් විශේෂ කාර්යය බලකායේ නිලධාරීන් ලද තොරතුරකට අනුව මිද්දෙණිය, දඹරැල්ල, රත්මල්ගල ප්‍රදේශයේ දී මෙම සැකකරු අත්අඩංගුවට ගෙන ඇති බව සඳහන්ය. මෙහිදී රුපියල් 18,400 ක් පමණ වටිනා දුම්වැටි තොගයක් පොලිස් විශේෂ කාර්යය බලකාය භාරයට ගෙන ඇත. සැකකරු වැඩිදුර විමර්ශන කටයුතු සදහා මිද්දෙණිය පොලීසිය වෙත භාර දී ඇති බව සඳහන්ය.", "URL": "https://sinhala.adaderana.lk/news.php?nid=26031", "Category": null, "Parent URL": null}