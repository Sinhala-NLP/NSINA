{"Source": "Adaderana", "Timestamp": "October 11, 2012 02:02 pm", "Headline": "ඒකාබද්ධ මාධ්‍ය සාකච්ඡාව නෑ", "News Content": "රජයේ නියෝජිතයින් සමඟ පැවැත්වීමට නියමිතව තිබූ ඒකාබද්ධ මාධ්‍ය සාකච්ඡාවට සහභාගී නොවීමට විශ්ව විද්‍යාල ආචාර්යවරුන්ගේ සමිති සම්මේලනය තීරණය කර තිබේ. එම සම්මේලනයේ විධායක කමිටු රැස්වීමේදී මෙම තීරණය ගෙන ඇති බව සඳහන්ය. අද (11) පස්වරු 2.00 ට රජයේ නියෝජිතයින් සහ විශ්ව විද්‍යාල ආචාර්යවරුන්ගේ සමිති සම්මේලනයේ නියෝජිතයන්ගේ සහභාගීත්වයෙන් ඒකාබද්ධ මාධ්‍ය හමුවක් පැවැත්වීමට නියමිතව තිබුණි. එසේ වුවද අද පැවැත්වීමට නියමිතව තිබූ මාධ්‍ය හමුව රජයේ පාර්ශවය විසින් පවත්වන බව රජයේ ප්‍රවෘත්ති දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=28205", "Category": null, "Parent URL": null}