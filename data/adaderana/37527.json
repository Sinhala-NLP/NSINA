{"Source": "Adaderana", "Timestamp": "September 19, 2013 02:22 pm", "Headline": "කිලාලි කළපු ජැටිය ධීවරයින්ට විවෘතයි ", "News Content": "කිලිනොච්චි - කිලාලි කළපු ජැටිය ධීවර කටයුතු සඳහා ලබාදීමට පියවර ගෙන තිබේ. අධි ආරක්ෂිත කලාපයක් ලෙස නම් කර තිබීම හේතුවෙන් කිලාලි කළපු ජැටිය සහ ඒ ආශ්‍රිත ප්‍රදේශයේ ධීවර කටයුතු සිදු කිරීම ආරක්ෂක අංශ විසින් තහනම් කර තිබුණි. මේ හේතුවෙන් එම ප්‍රදේශයේ ධීවර ජනතාව දැඩි අපහසුතාවට පත්වූ සිටි අතර ඒ සම්බන්ධයෙන් ඔවුන් අමාත්‍ය රාජිත සේනාරත්න මහතා වෙත පැමිණිලි කර තිබූ බව සඳහන් වෙයි. ඒ අනුව අමාත්‍යවරයා විසින් නාවික හමුදාපතිවරයා සමඟ සාකච්ඡාවක් පවත්වා ඇති අතර ආරක්ෂක ලේකම්වරයාගේ උපදෙස් පරිදි ඊයේ(18) දිනයේ සිට කිලාලි කළපු ජැටිය ධිවර කටයුතු සඳහා නිදහස් කිරීමට පියවර ගෙන ඇති බව ධිවර හා ජලජ සම්පත් සංවර්ධන අමාත්‍යංශය පවසයි.", "URL": "https://sinhala.adaderana.lk/news.php?nid=37527", "Category": null, "Parent URL": null}