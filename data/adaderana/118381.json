{"Source": "Adaderana", "Timestamp": "September 5, 2019 05:35 pm", "Headline": "සජිත් ජනාධිපති වෙන එක නවත්වන්න සක්‍රයාටවත් බෑ-සුජීව", "News Content": "වසර 25 කට එක්සත් ජාතික පක්ෂ ජනාධිපතිවරයෙක් ගෙන ඒමට නොහැකි තත්ත්වයකට එල්.ටී.ටී.ඊ නායක ලෙස සිටි වේලුපිල්ලේ ප්‍රභාකරන් පක්ෂය විනාශ කළ බව විද්‍යා හා තාක්ෂණ කටයුතු කැබිනට් නොවන අමාත්‍ය සූජීව සේනසිංහ මහතා පවසයි. අද(05) සවස කුරුණෑගල පැවති සජිත් ප්‍රේමදාම මහතා වෙනුවෙන් පැවති ජන රැළියට එක්වෙමින් එක්සත් ජාතික පක්ෂයට පහර දුන්නොත් ආර්ථිකය එක තැන නවතින බව ත්‍රස්තවාදියෙකු වු වේලුපිල්ලේ ප්‍රභාකරන් දැන සිටි බවත් සූජිව සේනසිංහ මහතා මෙහිදී පැවසීය. යුද්ධය අවසන් කර වසර 10කට පසුව දුෂණයට තිත තබමින් පක්ෂය වෙනුවෙන් දිවි පිදු නායකයින් වැනි නායකයෙක් ගෙන ඒමට හැකියාව ලැබී ඇතැයි ද පැවසු අමාත්‍යවරයා, සජිත් ප්‍රේමදාස මහතා 2019 ජනාධිපතිවරයා වශයෙන් පත්ව වසර 10ක් රට සංවර්ධනය කිරීමට බලාපොරොත්තු වන බවත් කියා සිටියේය. එය නැවැත්වීමට ප්‍රභාකරන්ට හෝ සක්‍රයාටවත් ඉඩක් නොමැති බව පැවසු ඒ මහතා, සුළු කාලයක් තුළ ආණ්ඩු කාලක් හිමි වු බවත් එහි වැඩක් කිරීමට අවස්ථාව හිමි නොවු බවත් පැවසීය. සජිත් ප්‍රේමදාස මහතාට වයස 51 වන බවත් එතුමාට ගොඩක් කල් සිටිය හැකි වුවත් රටේ ජනතාවට කාලයක් බලා සිටිය නොහැකි බවත් කියා සිටි සුජිව සේනසිංහ මහතා, සජිත් ප්‍රේමදාස මහතාගේ පිලේ කිසිවෙක් හොරකම් නොකරන බවත් කියා සිටියේය. අනාගතයේ දී බියක් සැකක් නැතුව ඒ බව පැවසිය හැකි බවත් සුජිව සේනසිංහ මහතා සඳහන් කළේය.", "URL": "https://sinhala.adaderana.lk/news.php?nid=118381", "Category": null, "Parent URL": null}