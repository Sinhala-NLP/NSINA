{"Source": "Adaderana", "Timestamp": "May 10, 2015 11:42 am", "Headline": "ආනයනික සහල් වලට තීරු බද්දක් හඳුන්වාදෙයි ", "News Content": "ආනයනික සහල් සඳහා පනවා තිබු විශේෂ වෙළඳ භාණ්ඩ බද්ද වෙනුවට නව තීරු බද්දක් හඳුන්වාදීමට රජය පියවර ගෙන තිබේ. පසුගිය 06 වන දින සිට ක්‍රියාත්මක වන පරිදි මෙම තීරුබද්ද පනවා ඇති බව මුදල් අමාත්‍ය රවී කරුණානායක මහතා සඳහන් කළේය.ආනයනික සහල් කිලෝග්‍රෑම් එකක් සඳහා මීට පෙර රුපියල් 40ක විශේෂ වෙළඳ භාණ්ඩ බද්දක් පනවා තිබුණි.එම විශේෂ වෙළඳ භාණ්ඩ බද්ද ඉවත් කොට රුපියල් 35ක තීරුබද්දක් හඳුන්වා දී ඇති අතර ඊට අනෙක් බදු වර්ග ද ඇතුළත් වන බව මුදල් අමාත්‍ය රවී කරුණානායක මහතා සඳහන් කළේය.කෙසේ වෙතත් මෙමගින් ආනයනික බදුවල වෙනසක් සිදුනොවනු ඇති බව මුදල් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=51227", "Category": null, "Parent URL": null}