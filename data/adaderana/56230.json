{"Source": "Adaderana", "Timestamp": "January 8, 2016 09:51 am", "Headline": " කොරියානුවන් ලංකාවෙන් ඩෙංගු හදාගෙන ගිහින්ලු", "News Content": "ශ්‍රී ලංකාවේ සංචාරයකට ආ කොරියානුවන් 6 දෙනෙකු ඩෙංගු රෝගයට ගොදුරු වී තිබේ.පසුගිය මස 23 -31 අතර සිදුකළ සංචාරයක ප්‍රතිඵලයක් ලෙස කොළඹට පැමිණි අවස්ථාවකදී ඔවුන් මීට ගොදුරුවී ඇතැයි සඳහන්ය.එසේ පැමිණ ඇති ගණන 35කි.සංචාරය නිමවා ගිය එම පිරිසගෙන් 6 දෙනෙකු ඩෙංගු රෝගයට ගොදුරු වී ඇති බව එරට වෛද්‍ය පර්යේෂණායතනයකදී කළ පරීක්ෂණවලින් අනාවරණය වී තිබේ.ස්වේච්ඡා වැඩසටහනකට පැමිණි පිරිසක් මෙලෙස රෝගයට ගොදුරු වී ඇත.තවත් දෙදෙනෙකුද මෙම රෝග ලක්ෂණ පෙන්නුම් කිරීම නිසා පරීක්ෂණවලට ලක්කර ඇති අතර අවසන් පරීක්ෂණ වාර්තා පැමිණීමට නියමිත බවද පැවසෙයි.කෙසේ වෙතත් පෙන්නුම් කළ රෝග ලක්ෂණවලට අනූව ඔවුන් දෙදෙනාට ද ඩෙංගු රෝගය වැළඳී ඇති බවට බොහෝ දුරට නිගමනය කර ඇති බව විදෙස් මාධ්‍ය වාර්තා කරයි.සෙසු 27 දෙනාද පරීක්ෂණවලට යොමුකර ඇතත් ඔවුන්ගෙන් රෝග ලක්ෂණ පෙන්නුම් කර නැත.විදෙස් සංචාරයකදී කොරියානුවන් පිරිසක් ඩෙංගු රෝගයට ගොදුරු වූ පළමු අවස්ථාව මෙය බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=56230", "Category": null, "Parent URL": null}