{"Source": "Adaderana", "Timestamp": "September 4, 2015 07:00 am", "Headline": "ජවිපෙ හිස්වූ පුටුව බිමල් රත්නායකටයි", "News Content": "එස්.මායාදුන්නේ මහතාගෙන් හිස්වූ ජවිපෙ ජාතික ලැයිස්තු මන්ත්‍රී ධූරය ගම්පහ දිස්ත්‍රීක්කයෙන් තරඟවැදුණු හිටපු පාර්ලිමේන්තු මන්ත්‍රී බිමල් රත්නායක මහතාට ලබා දී ති‍බේ.පාර්ලිමේන්තු කණ්ඩායම ශක්තිමත්ව පවත්වා ගැනීම කෙරෙහි විශේෂ අවධානය යොමු කරමින් පළපුරුද්දක් සහිත නායකයෙකු ආදේශ කිරීමට ජවිපෙ මධ්‍යම කාරක සභාව ගත් තීරණයක් අනුව බිමල් රත්නායක මහතාට එම මන්ත්‍රී ධූරය පිරිනැමීමට කටයුතු කළ බව ජවිපෙ ප්‍රධාන ලේකම් ටිල්වින් සිල්වා මහතා අද දෙරණට කියා සිටියේය.මෙවර පාර්ලිමේන්තු මහ මැතිවරණයෙන් පසුව ජවිපෙන් මන්ත්‍රීවරුන් 4 දෙනෙකු ඡන්දයෙන් තේරීපත්වු අතර ජාතික ලැයිස්තුවෙන් මන්ත්‍රීවරුන් දෙදෙනෙකු තේරීපත් විය.එම ජාතික ලැයිස්තු මන්ත්‍රී ධූර දෙකම මැතිවරණයට තරඟ කර පරාජයට පත්වු සුනිල් හදුන්නෙත්ති,බිමල් රත්නායක යන දෙදෙනාට හිමිවූ අතර විපක්ෂයේ ප්‍රධාන සංවිධායක ධූරය ජවිපෙ නායක අනුර කුමාර දිසානායක මහතාට හිමිවී තිබේ.", "URL": "https://sinhala.adaderana.lk/news.php?nid=53644", "Category": null, "Parent URL": null}