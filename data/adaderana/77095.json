{"Source": "Adaderana", "Timestamp": "September 4, 2017 09:18 am", "Headline": "තියුණු ආයුධයකින් පහර දී පුද්ගල ඝාතනයක් ", "News Content": "හම්බන්තොට, ජූල්ගමුව, කටුවැව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. දෙපාර්ශවයක් අතර ඇති වූ ආරවුලක් දුරදිග යාමෙන් මෙම ඝාතනය සිදුව ඇති බව පොලීස් මූලස්ථානය සඳහන් කළේය. ඝාතනයට ලක්ව ඇත්තේ බඳගිරිය, වැලිගන්න ප්‍රදේශයේ පදිංචිව සිටි 34 හැවිරිදි පුද්ගලයෙක් බව අනාවරණය වී තිබේ. මෘත ශරිරය හම්බන්තොට රෝහලේ තැන්පත් කර ඇති අතර පශ්චාත් මරණ පරික්ෂණය අද(04) සිදු කිරිමට නියමිතයි. ඝාතනය සිදු කළ සැකකරු හඳුනාගෙන ඇති අතර ඔහු ප්‍රදේශයෙන් පලාගොස් ඇති බව පොලීසිය පැවසයි. සැකකරු අත්අඩංගුවට ගැනිම සඳහා හම්බන්තොට පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77095", "Category": null, "Parent URL": null}