{"Source": "Adaderana", "Timestamp": "April 12, 2018 08:25 pm", "Headline": "දෙමළ ජනතාව සහ සිංහල ජනතාව කිලිනොච්චියේදී  ප්‍රීතියෙන් අවුරුදු සැමරයි", "News Content": "ජාතීන් අතර සංහිඳියාව වර්ධනය කරවීම පිණිස කිලිනොච්චියේ 57 වෙනි යුධ හමුදා සේනාංකය විසින් සංවිධානය කරණ ලද අළුත් අවුරුදු උත්සවය කිලිනොච්චිය මහා විද්‍යාලීය ක්‍රීඩාංගණයේදී පැවැත්විය. ඊයේ(11) එම අවස්ථාවට සහභාගි වූ කිළිනොච්චිය ආරක්ෂක සේනාංක ආඥාපති මේජර් ජනරාල් අජිත් කාරියකරවන මහතා ප්‍රමුඛ යුධ හමුදා නිලධාරීන්ව දෙමළ තරුණ තරුණියන් විසින් හින්දු චාරිත්‍රාණුකූලව පිළිගනු ලැබීය. යුධ හමුදාව විසින් සංවිධානය කරණ ලද අළුත් අවුරුදු උළෙලේදී දෙමළ ජනතාව විවිධ තරග ඉසව් වලට සිංහල පිරිස් සමඟ සහභාගී වී ප්‍රීතියෙන් යුතුව අවුරුදු සැමරූහ. දවස පුරාම පැවති මෙම අවුරුදු උළෙලෙන් පසුව ජයග්‍රාහකයින්ට ත්‍යාග පිරිනැමීමද යුද හමුදා නිලධාරීන් අතින් සිදු විණි.", "URL": "https://sinhala.adaderana.lk/news.php?nid=87370", "Category": null, "Parent URL": null}