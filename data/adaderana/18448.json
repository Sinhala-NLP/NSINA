{"Source": "Adaderana", "Timestamp": "September 1, 2011 12:00 pm", "Headline": "පනත කඩමින් බෙහෙත් විකුණන ඔසුසැල් වැටලීම් දිගටම", "News Content": "ජාතික ඖෂධ හා විලවුන් පනත උල්ලංඝණය කරමින් ඖෂධ ජනතාවට අලෙවි කරන පෞද්ගලික ඔසුසැල් වැටලීම් අඛණ්ඩව ක්‍රියාත්මක කරන ලෙස සෞඛ්‍ය අමාත්‍යවරයා බලධාරීන්ට උපදෙස් ලබා දී තිබේ. වසරේ ගත වූ මාස 8 ට තුළ ජාතික විලවුන් උපකරණ හා ඖෂධ අධිකාරිය ක්‍රියාත්මක කරන ලද වැටලීම් සම්බන්ධ සංක්ෂිප්ත වාර්තාවක් සෞඛ්‍ය අමාත්‍යවරයාට ද ලබා දී ඇති බව සෞඛ්‍ය අමාත්‍යාංශය සඳහන් කරයි. එම වාර්තාවට අනුව ගත වූ මාස 8 ‍ට තුළ සිදු කරන ලද වැටලීම්වලින් පෞද්ගලික ඔසුසැල් 189 ට එරෙහිව නඩු පවරා ඇත. ඔවුන්ගෙන් දඩ මුදල් වශයෙන් අය කර ගෙන ඇති මුදල රුපියල් විසි ලක්ෂයකි. බලපත්‍ර ලබා නොගැනීම හෝ බලපත්‍ර අලුත් නොකිරීම, වෛද්‍ය වට්ටෝරු නොමැතිව ඖෂධ අලෙවි කිරීම, එන්නත් ගබඩා නොකිරීම වැනි කරුණු යටතේ අදාළ වැටලීම් සිදු කර තිබේ.", "URL": "https://sinhala.adaderana.lk/news.php?nid=18448", "Category": null, "Parent URL": null}