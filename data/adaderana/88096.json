{"Source": "Adaderana", "Timestamp": "April 26, 2018 08:53 pm", "Headline": "අනූනවයෙන් බේරුණු ජීවිත ඉරණම", "News Content": "මන්නාරමේ විඩත්තල්තීව් ප්‍රදේශයේදී ලංගම බස් රථයකට යතුරු පැදියක ගමන් කළ දෙදෙනෙකු යට වීම නිසා ඔවුන් දෙදෙනාම මාරාන්තික තුවාල ලබා මන්නාරම රෝහලට ඇතුළත් කොට තිබේ. මන්නාරම පොලීසිය පැවසුවේ මන්නාරමේ විඩත්තල්තීව් ප්‍රදේශයේ සිට මන්නාරම දක්වා මෙම බස් රථය ධාවනය වෙමින් තිබූ අවස්ථාවේදී යතුරු පැදියක ගමන් කළ දෙදෙනෙකු එක්වරම මහා මාර්ගය හරහා යතුරු පැදිය දැමීම නිසා මේ අනතුර සිදුව අති බවයි. යතුරු පැදිය බස් රථයේ ගැටීමත් සමඟම එහි ගමන් කරමින් සිටි දෙදෙනා යතුරු පැදියෙන් වීසි වී ගොස් මහා මාර්ගය මත ඇද වැටී තිබේ. මේ අනතුර බේරා ගැනීමට ලංගම බස් රථයේ රියදුරු ගත් උත්සාහය නිසා අනතුරේ හානිය අවම වී ඇති අතර බස් රථයද පාරෙන් ඉවතට පැන අසල වූ වෙලකට ගොස් නතර වී තිබේ. බස් රථයේ ගැටුණු යතුරු පැදිය බස් රථයට යට වී ඇදී ගොස් එය කුඩුපට්ටම් වී තිබේ. මන්නාරම පොලීසිය මෙම අනතුර සම්බන්ධයෙන් පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=88096", "Category": null, "Parent URL": null}