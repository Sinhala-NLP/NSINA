{"Source": "Adaderana", "Timestamp": "August 7, 2016 01:17 pm", "Headline": " වැට් බදු සංශෝධනය පනත ගැන සාකච්ඡා වට කිහිපයක්", "News Content": "පාර්ලිමේන්තුවට ඉදිරිපත් කිරීමට නියමිත වැට් බදු සංශෝධන පනත සම්බන්ධයෙන් ඉදිරි දින කිහිපය තුළ සාකච්ඡා වට කිහිපයක් පැවැත්වීමට නියමිත බව එක්සත් ජනතා නිදහස් සන්ධානය පවසයි.එහි මහ ලේකම් අමාත්‍ය මහින්ද අමරවීර මහතා සඳහන් කළේ යෝජිත වැට් බදු සංශෝධිත පනත් කෙටුම්පත පවතින අඩුපාඩු පිළිබඳව එම සාකච්ඡාවලදී අවධානය යොමු කරන බවයි.වැට් බදු සංශෝධන පනත් කෙටුම්පත ලබන 11 වන දින පාර්ලිමේන්තුට ඉදිරිපත් කිරීමට නියමිත අතර ඒ පිළිබඳ සිදු කළ විමසීමකදී අමාත්‍ය මහින්ද අමරවීර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=62839", "Category": null, "Parent URL": null}