{"Source": "Adaderana", "Timestamp": "May 9, 2016 03:13 pm", "Headline": " ආසියා ශාන්තිකර බන්ධනාගාර සමුළුව හෙට", "News Content": "ආසියා ශාන්තිකර කලාපීය බන්ධනාගාර නිලධාරීන්ගේ සමුළුව හෙට කොළඹදී ආරම්භවීමට නියමිතව තිබේ.මේ සඳහා රටවල් 12ක බන්ධනාගාර නිලධාරීන් සහභාගීවීමට නියමිත බව බන්ධනාගාර මාධ්‍ය ප්‍රකාශක තුෂාර උපුල්දෙනිය මහතා සඳහන් කළේය.ශ්‍රී ලංකාවේ මෙවැනි සමුළුවක් පැවැත්වෙන පළමු අවස්ථාව මෙය මෙය වන අතර මෙම සමුළුවේදී එළිමහන් සිරකඳවුරු සම්බන්ධ සංකල්පය පිළිබඳව විශේෂ අවධානයක් යොමුවනු ඇති බව බන්ධනාගාර මාධ්‍ය ප්‍රකාශකවරයා පැවසුවේය.සමුළුව අවසානයේදී ඊට සහභාගීවන නියෝජිතයින් සඳහා පල්ලකැලේ එළිමහන් සිරකඳවුර නිරීක්ෂණය කිරීමේ චාරිකාවක් ද සංවිධානය කර ඇති බව ඔහු කියා සිටියේය.", "URL": "https://sinhala.adaderana.lk/news.php?nid=59976", "Category": null, "Parent URL": null}