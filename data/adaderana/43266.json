{"Source": "Adaderana", "Timestamp": "May 17, 2014 05:20 pm", "Headline": "සෝදිසි මෙහෙයුමකදී සැකපිට 9ක් දැලේ ", "News Content": "මාතර ප්‍රදේශයේ දි සිදුකළ සෝදිසි මෙහෙයුමකදි සැකපිට පුද්ගලයින් 09 දෙනෙකු අත්අඩංගුවට ගෙන තිබේ. මාතර පොලිසියට ලද තොරතුරක් මත සිදුකළ විමර්ශනයකදී නිවසක සැඟව සිටියදී මෙම පිරිස අත්අඩංගුවට ගෙන ඇති බව වාර්තා වෙයි. අනන්‍යතාවය තහවුරු කිරිමට නොහැකීවීම හේතුවෙන් සහ මෙම ප්‍රදේශයේ රැඳී සිටිමට නිශ්චිත කරුණු දැක්වීමට අපොහොසත් වීම නිසා මොවුන් අත්අඩංගුවට ගෙන ඇති බව සඳහන් වෙයි. මඩකලපුව ප්‍ර දේශයේ පදිංචි පිරිසක් මෙලෙස අත්අඩංගුවට ගෙන ඇති බවද පොලිසිය සඳහන් කළේය. අත්අඩංගුවට ගත් සැකකරුවන් මාතර මහේස්ත්‍රාත් අධිකරණයට ඉදිරිපත් කිරිමට නියමිත අතර මාතර පොලිසිය වැඩිදුර විමර්ශන සිදුකරයි. මේ අතර ඊයේ(16) සහ පෙරේදා යන දිනයේ දි ද මාතර ප්‍රදේශයේ සිදුකළ සෝදිසි මෙහෙයුමකදි සැකකටයුතු පුද්ගලයින් කිහිපදෙනෙකු අත්අඩංගුවට ගෙන අධිකරණයට ඉදිරිපත් කිරිමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=43266", "Category": null, "Parent URL": null}