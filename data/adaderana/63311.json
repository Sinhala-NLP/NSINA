{"Source": "Adaderana", "Timestamp": "August 21, 2016 04:14 pm", "Headline": "  මෙරට ප්‍රමුඛස්ථානය බුද්ධාගමට හිමිවෙනවා", "News Content": "කවුරුන් කුමන අර්ථකථන ඉදිරිපත් කළද මෙරට ප්‍රමුඛස්ථානය බුද්ධාගමට හිමිවන බව අමාත්‍ය ගයන්ත කරුණාතිලක මහතා පවසයි.ජනාධිපතිවරයා, අගමැතිවරයා ප්‍රමුඛ වත්මන් රජය මේ බව නැවත නැවතත් අවධාරණය කරන බව අමාත්‍යවරයා පෙන්වා දෙයි.ගංගොඩ, චන්ද්‍රාලෝකාභිධාන ස්වාමීන් වහන්සේ, මංගල ධර්මකීර්ති, ශ්‍රී අත්තදස්සී ගෞරව නාමය සහිත, උඩු නුවර සහ උඩ පළාත, උප ප්‍රධාන සංඝ නායක පදවියෙන් පිදුම් ලැබීම නිමිත්තෙන් පැවති උත්සවයකට එක්වෙමින් අමාත්‍යවරයා මෙම අදහස් පළ කළේය. මෙරට ජීවනාලිය මහා සංඝරත්නය වන අතර සිංහල බෞද්ධ සංස්කෘතිය පෝෂණය කර ආරක්ෂා කිරීමට මහා සංඝරත්නය කැපවී කටයුතු කළ බව ගයන්ත කරුණාතිලක අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=63311", "Category": null, "Parent URL": null}