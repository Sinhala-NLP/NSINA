{"Source": "Adaderana", "Timestamp": "February 14, 2017 12:20 pm", "Headline": "චන්ද්‍රිකා මහින්දට රෝස මලක් දීම අපේ බලාපොරොත්තුවයි", "News Content": "ශ්‍රීලනිපයේ පිරිස් වැලන්ටයින් දිනයේ බලාපොරොත්තු වන්නේ චන්ද්‍රිකා කුමාරතුංග මැතිනිය විසින් මහින්ද රාජපක්ෂ මහතාට රෝස මලක් ලබාදීම යයි මහාමාර්ග රාජ්‍ය අමාත්‍ය ඩිලාන් පෙරේරා පවසයි.එසේම මහින්ද රාජපක්ෂ මහතා විසින් රෝස මලක් රැගෙන ගොස් මෛත්‍රීපාල සිරිසේන මහතා හමුවීමත්, දෙදෙනාට දෙදෙනා රෝස මල් හුවමාරු කරගැනීමත් ශ්‍රීලනිප පාක්ෂිකයාගේ බලාපොරොත්තුව බව අමාත්‍යවරයා කියා සිටියේ බදුල්ල ප්‍රදේශයේ පැවති රැස්වීමකදීය.රටක් ලෙස අප සිතන්නේ වෙනස් විදිහකට බවත්, ලෝකයේ වෙනත් රටවලට මව්වරුන්ගේ, පියවරුන්ගේ, කාන්තාවන්ගේ ආදී දින පවත්නා නමුත් ලාංකිකයින්ට හැමදාමත් එම දින වලංගු බවත් ඔහු පෙන්වා දුන්නේය.", "URL": "https://sinhala.adaderana.lk/news.php?nid=69609", "Category": null, "Parent URL": null}