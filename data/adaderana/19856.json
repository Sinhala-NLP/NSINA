{"Source": "Adaderana", "Timestamp": "November 8, 2011 09:33 am", "Headline": "දකුණු අධිවේගී මග නොවැම්බර් 27 විවෘත වෙයි", "News Content": "දක්ෂිණ අධිවේගී මාර්ගය ලබන 27 වැනිදා ආරම්භ කරන බව මාර්ග සංවර්ධන අධිකාරිය දැනුම් දී ඇතැයි රජ‍යේ ප්‍රවෘත්ති දෙපාර්තමේන්තුව පවසයි. කොට්ටාවේ සිට පින්නදූව දක්වා වන කිලෝමීටර් 100 ක ප්‍රමාණයක් දක්ෂිණ අධිවේගී මාර්ග ව්‍යාපෘතිය යටතේ ඉදිකර අවසන්ය. මෙම මාර්ගයේ ගමන් කිරීම සඳහා එක් වාහනයකින් රුපියල් 100 ක අවම මුදලක් අය කෙරෙනු ඇති බව රජයේ ප්‍රවෘත්ති දෙපාර්තමේන්තුව පවසයි. කොට්ටා‍වේ සිට පින්නදූව දක්වා වන සම්පූර්ණ දුර ගමන් කිරීම සඳහා මෝටර් රථයකින් රුපියල් 400 ක මුදලක් අය කෙරෙනු ඇත.", "URL": "https://sinhala.adaderana.lk/news.php?nid=19856", "Category": null, "Parent URL": null}