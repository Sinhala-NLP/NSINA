{"Source": "Adaderana", "Timestamp": "February 24, 2012 11:15 am", "Headline": "දැරියක් පැහැරගෙන යාම - පරීක්ෂණයට කණ්ඩායම් 2 ක්", "News Content": "ළදරු පාසලක සිටි දැරියක් පැහැරගෙන යාමේ සිද්ධිය සම්බන්ධයෙන් විශේෂ කණ්ඩායම් දෙකක් පරීක්ෂණ ආරම්භ කර ඇති බව මුන්දලම පොලිසිය පවසයි. ළදරු පාසලේ පාලිකාවට ව්‍යාජ තොරතුරු ලබාදුන් පුද්ගලයෙකු විසින් අදාළ දැරිය පසුගිය බදාදා(22) දින පැහැරගෙන ගොස් තිබුණි. දැරියගේ ඥාතියෙකු බව හඟවා අවමඟුලකට සහභාගී වීම පිණිස දැරිය රැගෙන යන බව ඔහු විසින් ප්‍රකාශ කර තිබේ. සැකකරු පැමිණි බව කියන යතුරු පැදියේ අංකය ද මේ වන විට සොයාගෙන ඇති බව පොලිසිය සඳහන් කරයි. ඒ අනුව තවදුරටත් පරීක්ෂණ සිදුකෙරෙන බව මුන්දලම පොලිසිය පැවසීය.", "URL": "https://sinhala.adaderana.lk/news.php?nid=22361", "Category": null, "Parent URL": null}