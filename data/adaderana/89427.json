{"Source": "Adaderana", "Timestamp": "May 20, 2018 10:27 am", "Headline": "මොණරාගලදී ගංජා හේන් හතරක් වටලා සැකකරුවන් හතරක් අත්අඩංගුවට", "News Content": "මොණරාගල පොලිස් කොට්ඨාශයේ හම්බෙගමුව සහ සියඹලාණ්ඩුව ප්‍රදේශයේ රක්ෂිතවල වගා කර තිබූ ගංජා හේන් හතරක් වැටලා සැකකරුවන් හතර දෙනෙකු අත්අඩංගුවට ගැනීමට මොණරාගල කොට්ඨාශ දූෂණ මර්දන ඒකකය සහ සියඹලාණ්ඩුව පොලීසිය සමත්වී තිබේ. හම්බෙගමුව උණකන්ද රක්ෂිතයේ ගංජා හේන් තුනක් තිබී ඇති අතර එහි තිබූ ගංජා පැල විසිදහසකට වඩා පොලිසිය විසින් විනාශ කර ඇති අතර එහි වටිනාකම රුපියල් ලක්ෂ අනූවකට වඩා වැඩි බව පොලිසිය ප්‍රකාශ කරයි. අනෙත් ගංජා හේන සියඹලාණ්ඩුව ප්‍රදේශයේ වගා කර තිබී ඇති අතර එහි තිබූ ගංජා පැල වල වටිනාකම රුපියල් ලක්ෂ පහකට වැඩි බව පොලීසිය පවසයි. මෙම ගංජා හේන් වගා කළ සැකකරුවන් මිද්දෙණිය,තණමල්විල සහ සියඹලාණ්ඩුව යන ප්‍රදේශවල පදිංචිකරුවන් පිරිසක් බව පොලීසිය පවසන අතර සැකකරුවන් සියඹලාණ්ඩුව සහ වැල්ලවාය මහේස්ත්‍රාත් අධිකරණයන්ට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=89427", "Category": null, "Parent URL": null}