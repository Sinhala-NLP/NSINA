{"Source": "Adaderana", "Timestamp": "June 15, 2018 03:10 pm", "Headline": "ඥානසාර හිමියන් ජම්පරය ඇන්දත් සිවුර ඇන්දත් අපිට සිංහයෙක් ", "News Content": "ජනමාධ්‍ය මඟින් වාර්තා කළ අන්දමට පූජ්‍ය ගලබොඩඅත්තේ ඥානසාර හිමියන් එක්නැලිගොඩ මහත්මියට මරණ තර්ජන එල්ල කර නොමැති බව බොදු බල සේනා සංවිධානය පවසයි. අද (15) කොළඹ පැවති මාධ්‍ය හමුවකට එක් වෙමින් එම සංවිධානය මේ බව ප්‍රකාශ කළේය. ගලාබාඩඅත්තේ ඥානසාර හිමියන්ට ලබාදුන් දඬුවම සම්බන්ධයෙන් සැකයක් පවතින බවත් ඊට වඩා වැරදි කළ පුද්ගලයින් නිදහසේ සිටින බවද එම මාධ්‍ය හමුවට එක්වූ විතාරන්දෙනියේ නන්ද හිමියන් පැවසීය. මහ බැංකු බැඳුම්කර වංචාවට සම්බන්ධ පුද්ගලයින් සම්බන්ධයෙන් කිසිඳු නීතිමය පියවරක් නොගන්නා බවද උන්වහන්සේ ප්‍රකාශ කළහ. සමත මණ්ඩලය තුළ විසඳිය හැකි නඩුවක් අධිකරණයට ගොස් වසරක සිරදඬුවමක් මාස හයකින් ගෙවී යන පරිද්දෙන් ලබාදුන් බව එම මාධ්‍යහමුවට ඒක් වූ මාගල්කන්දේ සුදත්ත හිමියන් පැවසීය. පූජ්‍ය ගලබොඩඅත්තේ ඥානසාර හිමියන් කිසිලෙසවත් එක්නැලිගොඩ මහත්මියට මරණ තර්ජන නොකළ බව තමන් වගකීමෙන් ප්‍රකාශ කරන බව උන්වහන්සේ ප්‍රකාශ කළහ. උන්වහන්සේ ඒ අවස්ථාවේදී ප්‍රකාශ කළේ \" තිගේ මිනිහා කොටියෙක්\" යනුවෙන් බවද ගල්කන්දේ සුදත්ත හිමියන් පැවසීය. අද වන විට පූජ්‍ය ගලබොඩඅත්තේ ඥානසාර හිමියන් අදින්නේ ජම්පරයද සිවුරද යන්න සම්බන්ධයෙන් ගැටළුවක් මතුව ඇති බවත් උන්වහන්සේ ජම්පරය ඇන්දත් සිවුර ඇන්දත් අපට සිංහයෙක් බව සුදත්ත හිමියන් ප්‍රකාශ කළහ. පූජ්‍ය ගලබොඩඅත්තේ ඥානසාර හිමියන්ට ආරක්ෂාව සපයන ලෙස බන්ධනාගාර කොමසාරිස්වරයාගෙන් ඉල්ලීමක් කරන බවත් ජනාධිපති සමාවක් ඉල්ලීමට බලාපොරොත්තු නොවන බවද උන්වහන්සේ වැඩිදුරටත් ප්‍රකාශ කළහ.", "URL": "https://sinhala.adaderana.lk/news.php?nid=90936", "Category": null, "Parent URL": null}