{"Source": "Adaderana", "Timestamp": "December 20, 2018 12:57 pm", "Headline": "අයිස් සමඟ තරුණයෙක් පොලීසියට මාට්ටු", "News Content": "වැල්ලම්පිටිය, කොලොන්නාව ප්‍රදේශයේදී අයිස් මත්ද්‍රව්‍ය සමඟ තරුණයෙකු අත්අඩංගුවට ගෙන තිබේ. කොළඹ අපරාධ කොට්ඨාසයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලීසිය සඳහන් කළේය. එහිදී ඔහු සතුව තිබී අයිස් මත්ද්‍රව්‍ය ග්‍රෑම් 109යි මිලිග්‍රෑම් 306ක් සහ හෙරොයින් ග්‍රෑම් 807ක් පොලීසිය විසින් සොයාගෙන තිබේ. සැකකරු 26 හැවිරිදි කොලොන්නාව ප්‍රදේශයේ පදිංචිකරුවෙකු බව සඳහන්ය. අත්අඩංගුවට ගත් සැකකරු අද(20) කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිත අතර කොළඹ අපරාධ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101043", "Category": null, "Parent URL": null}