{"Source": "Adaderana", "Timestamp": "December 5, 2012 01:14 pm", "Headline": "ඉන්දියාවේ ඔලිම්පික් සංගමය තහනම් කෙරෙයි", "News Content": "ඉන්දියාවේ ඔලිම්පික් සංගමය ජාත්‍යන්තර ඔලිම්පික් කමිටුව විසින් තහනමට ලක්කර තිබේ. පැවැත්වීමට නියමිත ඉන්දීය ඔලිම්පික් සංගමයේ නිලවරණයට ඉදිරිපත්ව සිටින්නන් දූෂිත බවට චෝදනා එල්ලවීමත් සමගින් මෙම තීරණය ගෙන ඇති බව සඳහන්ය. ඉන්දීය ඔලිම්පික් සංගමයේ මහලේකම් ධූරයට තරඟ වැදීමට නියමිත එකම අපේක්ෂකයාට එරෙහිව එම චෝදනා එල්ලවී තිබේ. 2010 වසරේ නවදිල්ලියේ පැවති පොදුරාජ්‍ය මණ්ඩලීය ක‍්‍රීඩා උළෙලේ දී දූෂණ ක‍්‍රියා සිදුකළ බවට චෝනා එල්ලවීම නිසා ලලිත් බැනොට් නැමැති මොහු මාස 11 ක කාලයක් අත්අඩංගුවේ පසු වී ඇති බව සඳහන්ය. මේ හේතුවෙන් ඉන්දීය ඔලිම්පික් කමිටුවට ජාත්‍යන්තර ඔලිම්පික් කමිටුව නියෝජනය කිරීමේ අවස්ථාව ද අහිමි වේ.", "URL": "https://sinhala.adaderana.lk/news.php?nid=29729", "Category": null, "Parent URL": null}