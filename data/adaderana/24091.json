{"Source": "Adaderana", "Timestamp": "May 8, 2012 09:18 am", "Headline": "දුම්රිය හ‍රස් මාර්ගයක දී සිදුවූ අනතුරකින් දෙදෙනෙක් මරුට", "News Content": "බේරුවල, මස්සල, බංගලාවත්ත දුම්රිය හ‍රස් මාර්ගයේ දී සිදුවූ අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. යතුරුපැදියක්, කොළඹ සිට මාතර බලා ධාවනය වූ රුහුණු කුමාරි දුම්රියේ ගැටීමෙන් අනතුර සිදුව ඇති බව පොලිසිය පවසයි. අනතුරින් යතුරුපැදියේ ගමන් ගත් තරුණයින් දෙදෙනෙකු ජීවිතක්ෂයට පත්ව ඇති අතර ඔවුන් බේරුවල, අඹේපිටිය ප්‍රදේශයේ පදිංචිකරුවන් බව සඳහන්ය. මෘත ශරීර කළුතර, නාගොඩ රෝහලේ තැන්පත් කර ඇති අතර පශ්චාත් මරණ පරීක්ෂණ පැවැත්වීමට නියමිත බව බේරුවල පොලිසිය සඳහන් කරයි.", "URL": "https://sinhala.adaderana.lk/news.php?nid=24091", "Category": null, "Parent URL": null}