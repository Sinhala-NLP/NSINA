{"Source": "Adaderana", "Timestamp": "June 29, 2011 02:23 pm", "Headline": "දැරියක ඉස්සූ නාවික සෙබළා අත්අඩංගුවට", "News Content": "බාලවයස්කාර දැරියක මව්පියන්ගේ අනුදැනුමකින් තොරව රැගෙන ගිය බව කියන නාවික හමුදා සෙබ‍ළෙකු මහවෙල පොලිසිය මගින් අත්අඩංගුවට ගෙන තිබේ. අදාළ බාලවයස්කාර දැරිය ගලේවෙල ප්‍රදේශයේ නිවසක රඳවා සිටියදී පොලිසිය භාරයට ගැනීමට හැකිවූ බව පොලිසිය පවසයි. දැරියගේ මවගෙන් ලැබුණු පැමිණිල්ලකට අනුව සැකකරු අත්අඩංගුවට ගැනීමට හැකිව ඇති බව සඳහන් වේ. දැරිය හා සැකකරු අතර පැවති සබඳතාවක් හේතුවෙන් මව්පියන්ට නොදන්වා දැරිය රැගෙන ගොස් ඇති බව මූලික පරීක්ෂණවලදී අනාවරණය වූ බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17077", "Category": null, "Parent URL": null}