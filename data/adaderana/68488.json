{"Source": "Adaderana", "Timestamp": "January 24, 2017 10:51 am", "Headline": "යතුරුපැදිය බසයේ ගැටී 1ක් මරු දකියි", "News Content": "මාලඹේ - කඩුවෙල ප්‍රධාන මාර්ගයේ පිට්ටුගල ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ.පුද්ගලික බස් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කරයි.අනතුරෙන් බරපතල තුවාල ලැබු යතුරුපැදිකරු මාලඹේ ප්‍රදේශයේ පුද්ගලික රෝහලකට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කඩුවෙල, කොරතොට ප්‍රදේශයේ පදිංචිව සිටි 24 හැවිරිදි තරුණයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර අතුරුගිරිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68488", "Category": null, "Parent URL": null}