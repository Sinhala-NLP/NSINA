{"Source": "Adaderana", "Timestamp": "June 7, 2015 09:08 am", "Headline": "අනතුරකින් කුඩා දරුවෙක් සහ කතක් මරුට ", "News Content": "අනුරාධපුර - කුරුණෑගල මාර්ගයේ ආලන්කුලම ප්‍රදේශයේ දී බව්සර් රථයක් අත්ට්‍රැක්ටරයක පිටුපස ගැටීමෙන් ට්‍රැක් රථයේ ගමන් කළ කාන්තාවක සහ කුඩා ළමයෙකු මියගොස් තිබේ. අනතුරෙන් තුවාල ලැබු තවත් දස දෙනෙකු ඊයේ(06) පස්වරුවේ අනුරාධපුර රෝහලට ඇතුළත් කළ බව පොලීසිය පැවසුවේය. මියගොස් ඇත්තේ වයස අවුරුද්දක් පමණ වු පිරිමි දරුවෙකු සහ 50 හැවිරිදි කාන්තාවකි.ඔවුන් හිඳෝගම, 12 ඇළ ප්‍ර දේශයේ පදිංචිව සිටි අය බව අනුරාධපුර පොලීසිය සඳහන් කළේය.මේ අතර මරදන්කඩවල - හබරණ මාර්ගයේ හතරේ කණුව ප්‍රදේශයේ දී බස් රථයක් ත්‍රිරෝද රථයක ගැටීමෙන් සිදුවු අනතුරකින් පුද්ගලයින් දෙදෙනෙකු මියගොස් තිබේ.ඊයේ(06) පස්වරු 5.45ට පමණ සිදුවු අනතුරෙන් මියගොස් ඇත්තේ ත්‍රි රෝද රථයේ රියදුරු වන 22 හැවිරිදි තරුණයෙකු සහ 55 හැවිරිදි අයෙකු බව කැකිරාව පොලීසිය සඳහන් කළේය.", "URL": "https://sinhala.adaderana.lk/news.php?nid=51822", "Category": null, "Parent URL": null}