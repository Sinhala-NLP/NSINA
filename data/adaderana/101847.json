{"Source": "Adaderana", "Timestamp": "January 5, 2019 04:16 pm", "Headline": "පැබුක් සුළි කුණාටුව අන්දමන් දූපත් වෙත", "News Content": "වසර 30කට පසුව තායිලන්තයේ දකුණු ප්‍රදේශයට බලපෑ පැබුක් සුළි කුණාටුව මේ වන විට අන්දමන් දූපත් වෙත හමා ගොස් තිබේ. විදෙස් මාධ්‍යයට වාර්තා කළේ පැබුක් සුළි කුණාටුව අන්දමන් දුපත් වෙත පැයට කිලෝමීටර් 65ක පමණ වේගයකින් හමා ගොස් ඇති බවයි. සුළි කුණාටුව තායිලන්තයෙන් පහව ගොස් පැය 22ක පමණ කාලයක් ගතව තිබුණද එහි බලපෑම් තවමත් පවතින බව සඳහන්ය. සුළි කුණාටු තත්වය හේතුවෙන් දහස් සංඛ්‍යාවක පිරිසක් පීඩාවට පත්ව ඇති අතර එක් ධීවරයෙකු මියගොස් තවත් අයකු අතුරුදන්ව තිබේ. විදෙස් මාධ්‍ය වාර්තා කළේ තායිලන්තයේ කෝ සැමුයි දුපත සඳහා පැමිණෙන සංචාරකයින්ට ද තවමත් අනතුරු ඇඟවීම් නිවේදන නිකුත් කර ඇති බවයි.", "URL": "https://sinhala.adaderana.lk/news.php?nid=101847", "Category": null, "Parent URL": null}