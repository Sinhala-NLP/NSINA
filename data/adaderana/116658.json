{"Source": "Adaderana", "Timestamp": "August 16, 2019 06:49 am", "Headline": "රටේ සංවර්ධනයට බලපෑම් එල්ල වන හැටි ජනපති පහදයි", "News Content": "ජාතික ආරක්ෂාව පිළිබඳ සිදුකරන අනවශ්‍ය විවේචනයන් රටේ සංවර්ධනයට බලපෑම් එල්ල කරන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා ප්‍රකාශ කළේ ජාතික ආරක්ෂාව දුර්වල වී ඇති බවට රජයේ ඇතැමුන් සිදුකරන ප්‍රකාශ පිළිබඳ කණාගාටුවට පත්වන බවයි. මහනුවර ශ්‍රි දළඳා මාලිගයේ ඇසල මහා පෙරහැර මංගල්‍යය සාර්ථකව පවත්වා අවසන් කළ බවට වන සංදේශය දියවඩනේ නිළමේ තැන්පත් ප්‍රදීප් නිලංග දෑල මහතා විසින් ඊයේ(15) පස්වරුවේ ජනාධිපති මෛත්‍රීපාල සිරිසේන මහතා වෙත භාරදුන්නා. මහනුවර ජනාධිපති මන්දිරයේ දී අනතුරුව පැවති උත්සවයේදී ජනාධිපතිවරයා ප්‍රකාශ කළේ පටු දේශපාලන න්‍යාය පත්‍ර වෙනුවෙන් රට අරාජික කිරීමට කිසිවෙකුත් උත්සහ නොකළ යුතු බවයි.", "URL": "https://sinhala.adaderana.lk/news.php?nid=116658", "Category": null, "Parent URL": null}