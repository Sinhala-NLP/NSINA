{"Source": "Adaderana", "Timestamp": "November 23, 2018 05:10 pm", "Headline": "මාරක රිය අනතුරකින් එකම පවුලේ මව-පියා සහ පුතා මරුට", "News Content": "බණ්ඩාරගම, කැස්බෑව ප්‍රධාන මාර්ගයේ වැල්මිල්ල ප්‍රදේශයේදී සිදු වූ රිය අනතුරකින් එකම පවුලේ මව, පියා සහ පුත්‍රයා මියගොස් තිබේ. ත්‍රිරෝද රථයක් සහ ජිප් රථයක් එකිනෙක ගැටීමෙන් අනතුර සිදුව ඇති බවයි පොලීසිය පැවසුවේය. අනතුරින් බරපතළ තුවාල ලැබූ ත්‍රිරෝද රථයේ ගමන් කළ මව සහ පියා එම ස්ථානයේදීම මියගොස් ඇති අතර දරුවා බණ්ඩාරගම දිසා රෝහලට අතුළත් කර පානදුර මූලික රෝහලට ඇතුළත් කිරීමේන් පසු මියගොස් ඇති බව සඳහන්ය. අනතුරින් ජිවිතක්ෂයට පත් වූ පියා දක්ෂිණ අධිවේගි මාර්ග කුරුඳුගහහැතැක්ම පොලිස් මුරපොළට අනුයුක්තව සේවය කළ පොලිස් නිලධාරියෙකු බවට අනාවරණය වී තිබේ. මිය ගොස් ඇති පොලිස් කොස්තාපල්වරයා 48 හැවිරිදි කරන්දෙනිය ප්‍රදේශයේ පදිංචි කරුවෙක් බවට අනාවරණ වී තිබේ. මහරගම අපේක්ෂා රෝහලෙන් තම බිරිඳගේ පිලිකා රෝගය සඳහා ප්‍රතිකාර ගෙන පැමිණෙන අවස්ථාවේදී මෙම අනතුර සිදුව තිබේ. අධික වේගයෙන් මාර්ගයේ විරුද්ධ දෙසින් පැමිණි කැබ් රථය ඉදිරියෙන් පැමිණි ත්‍රීරෝද රථයේ ගැටී පසුව දුරකථන කණුවකද ගැටී ඇත. අනතුරට සම්බන්ධ ජිප් රථයේ රියදුරු ද රෝහල්ගතව ප්‍රතිකාර ලබන අනතර මේ සම්බන්ධයෙන් බණ්ඩාරගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99673", "Category": null, "Parent URL": null}