{"Source": "Adaderana", "Timestamp": "November 15, 2015 05:09 pm", "Headline": "අතුරුදහන් කොමිසම දෙසැම්බර් මාසයේ යළි යාපනයට!", "News Content": "යාපනය දිස්ත්‍රික්කයේ පැමිණිලි විමර්ශනය කිරීමේ කටයුතු දෙසැම්බර් මාසයේ සිදුකිරීමට අතුරුදන්වූවන් පිළිබඳ ජනාධිපති කොමිෂන් සභාව තීරණය කර තිබේ. එහි ලේකම් එච්.ඩබ්ලිව්.ගුණදාස මහතා සඳහන් කළේ දෙසැම්බර් මස 11 වන දින සිට 16 වන දින දක්වා කාලය තුළ පැමිණිලි විමර්ශනය කිරීමේ කටයුතු සිදුකරන බවයි.අතුරුදන්වූවන් පිළිබඳ ජනාධිපති කොමිෂන් සභාවට යාපනය දිස්ත්‍රික්කයෙන් පැමිණිලි 2500ක් පමණ ලැබී ඇති අතර මීට පෙර ද එම දිස්ත්‍රික්කයේ පැමිණිලි විමර්ශනය කිරීමේ කටයුතු සිදුකරනු ලැබුණී. දෙවන වරටත් සිදුකරනු ලබන මෙවර විමර්ශන කටයුතුවල දී දිස්ත්‍රික්කයේ සෑම ප්‍රාදේශීය ලේකම් කොට්ඨාශයක්ම ආවරණය කිරීමට කටයුතු කරන බව එච්.ඩබ්ලිව්.ගුණදාස මහතා සඳහන් කළේය. මේ අතර දිවයිනට පැමිණ සිටින අතුරුදන්වූවන් පිළිබඳ සොයා බැලීමේ එක්සත් ජාතීන්ගේ නියෝජිත කණ්ඩායම හෙට දිනයේ අතුරුදන් වූවන් පිළිබඳ ජනාධිපති කොමිසම හමුවීමට නියමිතව තිබේ.පසුගිය සදුදා දින දිවයිනට පැමිණි එම නියෝජිත කණ්ඩායම උතුරු නැගෙනහිර ප්‍රදේශවල මේ දිනවල සංචාරයක නිරත වී සිටිනවා.", "URL": "https://sinhala.adaderana.lk/news.php?nid=55107", "Category": null, "Parent URL": null}