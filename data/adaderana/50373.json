{"Source": "Adaderana", "Timestamp": "April 1, 2015 08:41 pm", "Headline": "පාඨලි ජනාධිපතිවීම ජනතාවගේ කැමැත්ත මතයි ", "News Content": "පාඨලි චම්පික රණවක මහතා මේ රටේ ජනාධිපති වීම හෝ නොවීම තීරණය කරන්නේ ජනතාව බව ජාතික හෙළ උරුමයේ මාධ්‍ය ප්‍රකාශක බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පවසයි. තවත් කේන්දරකරුවන් දෙදෙනෙකු බිහිවී ඇති බවත්, ඔවුන් දෙදෙනා පාඨලි චම්පික රණවක මහතා ගැන කතා කරන බවත්, හෙතෙම අද පැවැති මාධ්‍ය හමුවකදී පැවසීය. එසේම ඔවුන් දෙදෙනා ගාමිණි වියන්ගොඩ හා නිර්මාල් රංජිත් දේවසිරි බවත්, මීට පෙර ඔවුන් එල්.ටී.ටී.ඊය වෙනුවෙන් පවා පක්ෂපාතිව අදහස් දැක්වූ අය බවත්, හෙතෙම කියා සිටියේය. කෙසේ වුවද ඔවුන් ගැන වැඩිය කතා නොකරන බවත්, මෙවැනි අදහස් දක්වන අය ගැන කනගාටුවන බවත්, එසේ වුවද හැකි නම් විවාදයකට පවා එන්නැයි ඔවුන්ට අභියෝග කරන බවත්, ඒ මහතා පැවසීය. 19 වැනි ව්‍යවස්ථා සංශෝධනය කුමන්ත්‍රණයක් යැයිද ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50373", "Category": null, "Parent URL": null}