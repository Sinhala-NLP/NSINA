{"Source": "Adaderana", "Timestamp": "April 6, 2019 12:02 pm", "Headline": "හෘද රෝගීන් වෙනුවෙන් රාජිතගෙන් කමිටුවක්", "News Content": "දිවයින පුරා පිහිටි හෘද ඒකක සඳහා අවශ්‍ය ඖෂධ සහ ස්ටෙන්ස් නව ක්‍රමවේදයක් යටතේ මිළදී ගැනීම සහ විධිමත්ව සැපයීම සඳහා සෞඛ්‍ය අමාත්‍ය රාජිත සේනාරත්න මහතා විසින් පංච පුද්ගල කමිටුවක් පත් කර ඇත. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතාගේ ප්‍රධානත්වයෙන් යුතුව එම කමිටුව පත් කර ඇති බව රජයේ ප්‍රවෘත්ති දෙපාර්තමේන්තුව සඳහන් කළේය. රාජ්‍ය ඖෂධ නීතිගත සංස්ථාවේ සභාපති ආචාර්ය එම්.එච්.එම් රූමි, ජාතික ඖෂධ නියාමන අධිකාරීයේ ප්‍රධාන විධායක නිළධාරී වෛද්‍ය කමල් ජයසිංහ, වෛද්‍ය සැපයුම් අංශයේ අධ්‍යක්ෂ වෛද්‍ය තුසිත සුදර්ශන සහ හෘද රෝග විශේෂඥ වෛද්‍ය දුමින්ද සමරසිංහ යන මහත්වරුන් කමිටුවේ සෙසු සාමාජිකයන් වෙයි. හෘද ඒකක සඳහා අවශ්‍ය ඖෂධ සහ ස්ටෙන්ස් නව ක්‍රමවේදයක් යටතේ මිළදී ගැනීම සහ විධිමත්ව සැපයීම සම්බන්ධයෙන් වන වාර්තාවක් මෙම කමිටුව විසින් සති දෙකක කාලයක් තුළදී බාරදීමට නියමිතය.", "URL": "https://sinhala.adaderana.lk/news.php?nid=107504", "Category": null, "Parent URL": null}