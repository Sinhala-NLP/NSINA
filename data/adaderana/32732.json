{"Source": "Adaderana", "Timestamp": "March 25, 2013 04:30 pm", "Headline": "අත් පා නැති ආබාධිතයාට ග්‍රාමසේවක හෙණහුරාවෙයි", "News Content": "අත් පා නැති පුද්ගලයෙකුගෙන් රුපියල් 25,000 ක මුදලක් අල්ලස් වශයෙන් ලබාගනිමින් සිටි රත්නපුර, කුඩාව ග්‍රාමසේවා නිලධාරීවරයා අත්අඩංගුවට ගෙන තිබේ. අද (25) දහවල් 12.30 ට පමණ සිය කාර්යාලය තුළ දී අදාළ මුදල ලබාගන්නා අවස්ථාවේ අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරීන් කණ්ඩායමක් විසින් සැකකරු අත්අඩංගුවට ගැණිනි. සැකකරු දෙඅත් සහ දෙපා නොමැති ආබාධිත පුද්ගලයෙකුට රජයෙන් ලබාදීමට නියම වූ රුපියල් දෙලක්ෂ පනස්දහසක මුදලකින් රුපියල් ලක්ෂයක මුදලක් අල්ලස් වශයෙන් ඉල්ලා ඇති බව එම කොමිසමේ විමර්ශන අධ්‍යක්ෂ පොලිස් අධිකාරී සෝමවීර ලොකුගේ මහතා පැවසුවේය. සැකකාර ග්‍රාමනිලධාරීවරයා අත්අඩංගුවට ගැණුනේ එම මුදලින් කොටසක් ලබාගන්නා අවස්ථාවේ දීයි.", "URL": "https://sinhala.adaderana.lk/news.php?nid=32732", "Category": null, "Parent URL": null}