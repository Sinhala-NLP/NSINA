{"Source": "Adaderana", "Timestamp": "March 24, 2017 09:48 am", "Headline": " බිරිද මැරූ සැමියාත් වස බොයි", "News Content": "මතුගම, අගලවත්ත ප්‍රදේශයේ නිවසකදී ස්වාමිපුරුෂයා විසින් තම බිරිදට තියුණු ආයුධයකින් පහරදී ඝාතනය කර තිබේ. දෙදෙනා අතර ඇති වූ ආරවුලක් දුරදිග යාමෙන් මෙම ඝාතනය සිදුව ඇති බව පොලීසිය පැවසුවේය. ඝාතනයට ලක්ව ඇත්තේ 39 හැවිරිදි කාන්තාවකි. ඝාතනය සිදු කළ පුද්ගලයාද වස පානය කර ඇති අතර ඔහු නාගොඩ රෝහලේ දැඩිසත්කාර ඒකකයේ ප්‍රතිකාර ලබන බව පොලීසිය සඳහන් කළේය. මතුගම පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71286", "Category": null, "Parent URL": null}