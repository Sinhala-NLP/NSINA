{"Source": "Adaderana", "Timestamp": "August 6, 2017 11:02 pm", "Headline": "දකුණු අධිවේගයේ අනතුරක්-දැඩි රථවාහන තදබදයක්", "News Content": "දක්ෂිණ අධිවේගී මාර්ගයේ ලොරි රථයක් පෙරළී යාම හේතුවෙන් මේ වන විට කොළඹ දෙසට පැමිණෙන මංතීරුවේ දැඩි රථවාහන තදබදයක් පවතින බව වාර්තා වෙයි. දක්ෂිණ අධිවේගී මාර්ගයේ තුන්වන කිලෝ මීටර් කනුව අසළදී එහි ගමන් ගත් ලොරි රථයක් පෙරළී තිබේ. මේ හේතුවෙන් අධිවේගී මාර්ගයේ කොළඹ දෙසට පැමිණෙන මංතීරුව අවහිර වී ඇති බව වාර්තා වෙයි. මාර්ගය අවහිර වීම නිසා කොළඹට පැමිණෙන වාහන කහතුඩුව පිවිසුමෙන් පිටකරන බව මාර්ග සංවර්ධන අධිකාරිය පවසයි", "URL": "https://sinhala.adaderana.lk/news.php?nid=76032", "Category": null, "Parent URL": null}