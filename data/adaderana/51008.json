{"Source": "Adaderana", "Timestamp": "April 30, 2015 11:25 am", "Headline": "රාජ්‍ය ආයතන පෞද්ගලීකරණය අපි තහනම් වචනයක් කළා", "News Content": "ජනවාරී 8 වැනිදා උදේ මෙරට බහුතර ජනතාව ඡන්දය දුන්නේ එක් පවුලක් රජ කරනවාද නැතිනම් පවුල් ලක්ෂ 210ක් රජකරනවාදැයි ආකල්පයෙන් බව මුදල් අමාත්‍ය රවී කරුණානායක මහතා පවසයි.ඒ අනූව ඔවුන් ජනපති මෛත්‍රිපාල සිරිසේන හා අගමැති රනිල් වික්‍රමසිංහ මහතාගේ ආණ්ඩුවක් පත් කර එහි ප්‍රතිඵල යහපාලනය යටතේ අද භුක්ති විඳිමින් සිටින බව ඒ මහතා පෙන්වාදෙයි.ජාතික ඉතිරි කිරීමේ බැංකුවේ සේවකයන් පිරිසකට ස්ථිර පත්වීම් ලබා දීම වෙනුවෙන් අද පෙරවරුවේ පැවැති උත්සවයකදී අමාත්‍යවරයා මේ බව පැවසීය.රාජ්‍ය ආයතන පෞද්ගලීකරණය අපි තහනම් වචනයක් බවට පත් කර ඇති බවත්, පුද්ගලික අංශයට වඩා ඉදිරියට යාමට රාජ්‍ය ආයතනවල සේවකයින් කටයුතු කළ යුතු බවත්, ඒ මහතා කීවේය.එසේම රාජ්‍ය ආයතනවල ආදායම සියයට 15කින් වැඩි කර වියදම සියයට 10කින් අඩු කර කටයුතු කිරීමට සියලුදෙනා උත්සාහ කළ යුතු බවත්, “උදේ 10ට වැඩට ගිහින් හවස 3ට ගෙදර යනවා” ආකල්පයෙන් මිදිය යුතු බවත්, ඔහු එහිදී පෙන්වාදුන්නේය.", "URL": "https://sinhala.adaderana.lk/news.php?nid=51008", "Category": null, "Parent URL": null}