{"Source": "Adaderana", "Timestamp": "September 5, 2019 12:39 pm", "Headline": "තවත් දළඹු වසංගතයක්", "News Content": "පැතිර යන දළඹු විශේෂයක් හේතුවෙන් රුවන්වැල්ල, වහරක ප්‍රදේශවාසීන් දැඩි අපහසුතාවට පත්ව ඇත. සති කිහිපයක සිට රුවන්වැල්ල ,වහරක, දළුවලාන ජනපදයේ කිසියම් දළඹු විශේෂයක් ව්‍යාප්ත වෙමින් පවතින බව වාර්තා වෙයි. ප්‍රදේශවාසීන් පවසන්නේ මෙම දළඹු විශේෂය සෑම බෝගයකටම පාහේ මේවනවිට පැතිර ගොස් ඇති බවයි. ගෙවතු ආශ්‍රිත බෝගවල පැතිර සිටින මෙම දළඹුවන් නිවාස තුළටද පැමීණම නිසා මේ වන විට ගම්වාසීන් දැඩි දුෂ්කරතාවට පත්ව ඇත. මේ අතර කෑගල්ල දිස්ත්‍රික් නියෝජ්‍ය කෘෂිකර්ම අධ්‍යක්ෂවරිය මෙම දළඹු විශේෂය පිළිබඳව ගන්නෝරුව පැළැටි සංරක්ෂණ සේවයට දැනුම් දීමත් සමග එහි නිළධාරීන් කණ්ඩායමක් ගම්මානයට පැමිණ පරීක්ෂණ ආරම්භ කර ඇත. ඔවුන් සඳහන් කරන පරිදි මෙම දළඹු විශේෂය මීට පෙර ගාල්ල දිස්ත්‍රික්කයෙන් වාර්තා වී ඇත.", "URL": "https://sinhala.adaderana.lk/news.php?nid=118350", "Category": null, "Parent URL": null}