{"Source": "Adaderana", "Timestamp": "March 24, 2017 09:49 am", "Headline": "මහින්ද අද මහා පරිමාන වංචා විමර්ශන කොමිසම හමුවට ", "News Content": "හිටපු ජනාධිපති මහින්ද රාජපක්ෂ මහතා ප්‍රකාශයක් ලබාදීම සදහා අද (24) මහා පාරිමාන වංචා විමර්ශන ජනාධිපති කොමිසන් සභාව වෙත කැඳවා තිබේ. කොළඹ බණ්ඩාරනායක සම්මන්ත්‍රණ ශාලා පරිශ්‍රයේ පිහිටුවා ඇති එම කොමිසන් සභාව වෙත අද පෙරවරුවේ වාර්තා කරන ලෙස හිටපු ජනාධිපතිවරයාට දැනුම්දී ඇති බව නීතිඥ ප්‍රේමනාත් දොලවත්ත මහතා සඳහන් කරයි. 2015 ජනාධිපතිවරණයට අදාලව රුපවාහිනි ප්‍රචාරක කටයුතු සිදු කිරිමෙන් සිදු වූ බව කියන පාඩු සම්බන්ධයෙන් සිදු කෙරෙන විමර්ශනයකට අදාලව මහින්ද රාජපක්ෂ මහතාගෙන් ප්‍රකාශ ලබා ගැනිමට නියමිතයි. පසුගිය වසරේදී ජනාධිපති කොමිසමේ නිළධාරින් හිටපු ජනාධිපතිවරයාගේ නිවසට ගොස් ප්‍රකාශ සටහන් කර ගැනිමට පියවර ගෙන තිබුණේය. කෙසේ වෙතත් මෙවර එම ඉල්ලීම ප්‍රතික්ෂේප කර ඇති බව නීතිඥ ප්‍රේමනාත් දොලවත්ත මහතා සඳහන් කරයි.", "URL": "https://sinhala.adaderana.lk/news.php?nid=71287", "Category": null, "Parent URL": null}