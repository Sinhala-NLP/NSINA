{"Source": "Adaderana", "Timestamp": "January 2, 2018 06:37 am", "Headline": "අධික වේගය නිසා ජිවිතයක් අහිමි වෙයි-1 කට තුවාලයි", "News Content": "යාපනයේ අරියාලෙයි පාරවල් දෙක හන්දියේදී යතුරු පැදියක් පෙරළී යාම නිසා එක් තරුණයෙකු මියගොස් තවත් තරුණයෙකු තුවාල ලබා තිබේ. ඊයේ(01) සවස මෙය සිදුව ඇති අතර යතුරු පැදිය අධික වේගයෙන් ධාවනය වීම නිසා එය පාලනය කරගැනීමට නොහැකිවීමෙන් මෙම අනතුර සිදුව ඇත. මියගොස් ඇත්තේ ඒ.සදීස් නැමති 23 හැවිරිදි තරුණයෙකි. ඔහුගේ මිතුරා තුවාල ලබා රෝහල් ගත කොට තිබේ. යාපනය පොලීසිය සිද්ධිය පිළිබදව වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=82364", "Category": null, "Parent URL": null}