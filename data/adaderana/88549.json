{"Source": "Adaderana", "Timestamp": "May 5, 2018 10:34 am", "Headline": " කෝටියකට වැඩි මැණික් එක්ක 3ක් කොටු", "News Content": "රුපියල් එක්කෝටි අසූ ලක්ෂයක් වටිනා මැණික් ගල් කිහිපයක් සොරාගත් පුද්ගලයින් තිදෙනෙකු බේරුවල ප්‍රදේශයේදී අත්අඩංගුවට ගෙන තිබේ. අදාළ මැණික් ගල් යතුරුපැදියකින් ප්‍රවාහනය කරමින් සිටියදී තවත් යතුරුපැදියකින් පැමිණි පුද්ගලයින් දෙදෙනෙකු ගිනි අවි පෙන්වා එම මැණික් ගල් රැගෙන පළා ගොස් ඇති බව පොලීසිය පැවසුවේ. මේ සම්බන්ධයෙන් බේරුවල පොලීසිය විසින් සිදුකළ විමර්ශනයකදී එම සොරකමට සම්බන්ධ සැකකරුවන් තිදෙනෙකු අත්අඩංගුවට ගෙන ඇති අතර අදාළ මැණික් ගල් ද පොලීසිය බාරයට ගෙන තිබේ. සැකකරුවන් ඇඹිලිපිටිය හා අනුරාධපුර ප්‍රදේශ වල පදිංචි 24,31 හා 35 වයස් වල පසුවන පුද්ගලයින් වන අතර ඔවුන් අද දින කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=88549", "Category": null, "Parent URL": null}