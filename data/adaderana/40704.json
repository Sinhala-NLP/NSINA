{"Source": "Adaderana", "Timestamp": "January 28, 2014 11:24 am", "Headline": "තවත් වල්ලපට්ට ජාවාරමක් ‍හෙළිවෙයි ", "News Content": "වල්ලපට්ට ජාවාරමක නිරත වු පුද්ගලයින් හය දෙනෙකු බද්දේගම ප්‍රදේශයේ දී අත්අඩංගුවට ගෙන තිබේ. බද්දේගම පොලීසියට ලද තොරතුරකට අනුව ගුරුසිංහගොඩ ප්‍රදේශයේ දී මොවුන් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුවන් සතුව තිබී වල්ලපට්ට කිලෝග්‍රෑම් 2යි ග්‍රෑම් 125ක් පොලීසිය බාරයට ගෙන තිබේ. සැකකරුවන් බද්දේගම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව පෙබරවාරි මස 03 වැනිදා දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන් වෙයි. පසුගිය දිනවල දිවයිනේ ප්‍රදේශ කිහිපයකින් මෙම ජාවාරමට සම්බන්ධ පුද්ගලයින් රැසක් අත්අඩංගුවට ගනු ලැබුණි.", "URL": "https://sinhala.adaderana.lk/news.php?nid=40704", "Category": null, "Parent URL": null}