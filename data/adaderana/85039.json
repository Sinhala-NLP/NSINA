{"Source": "Adaderana", "Timestamp": "March 1, 2018 09:21 pm", "Headline": "සිරියාවේ ජනතාව වෙනුවෙන් යාපනය ජනතාව පාරට බැහැලා", "News Content": "සිරියාවේ සිවිල් ජනතාව ඝාතනය කරමින් සිදුකරන යුද්ධය වහාම නවතා දමන ‍ලෙසට ඉල්ලීම් කරමින් යාපනය සිවිල් සංවිධාන නියෝජිතයින් අද(01) යාපනය බස් නැවතුම්පොළ ඉදිරිපිට විරෝධතාවයක නිරතවිය. විරෝධතාවයට එක්වූවන් පැවසූවේ සිරියාවේදී සිවිල් ජනතාව ඝාතනයවීම හෙළා දකින අතර, එක්සත් ජාතීන්ගේ සංවිධානය මැදිහත්වි හෝ අදාළ ඝාතනය වහාම නවතා දැමිය යුතු බවය. සිරියාවේ යුද්ධය වෙනුවෙන් කුඩා දරුවන් ඇතුළු සිවිල් ජනතාවගේ ජීවිත බිලි නොගන්නා ලෙසට විරෝධතාකරුවන් ඉල්ලීම් කර ඇත. සිරියාවේ යුද්ධය නවතා දමන ලෙසට ඉල්ලීම් කරමින් පෝස්ටර හා බැනර් ප්‍රදර්ශනය කරමින් විරෝධතාකරුවන් විරෝධතාවයේ නිරතවු අතර සිවිල් සංවිධාන නියෝජිතයින් විශාල පිරිසක් විරෝධතාවයට එක්ව සිටියහ.", "URL": "https://sinhala.adaderana.lk/news.php?nid=85039", "Category": null, "Parent URL": null}