{"Source": "Adaderana", "Timestamp": "April 3, 2019 08:44 pm", "Headline": "විදුලිබල මණ්ඩලයට චෝදනාවක්", "News Content": "කප්පාදුවකින් තොරව විදුලිය ලබාදීම සඳහා හැකියාවක් තිබියදීත් විදුලිබල මණ්ඩලය විදුලි මාෆියාවට යටවී ඇති බවට විදුලි බල මණ්ඩල පොදුසේවක සංගමය චෝදනා කරයි. මේ අතර විදුලි කප්පාදුවේ සියයට50ක වගකීම මහජන උපයෝගිතා කොමිසම භාරගත යුතු බව විදුලි ඉංජිනේරු සංගමයද ප්‍රකාශ කළේය. වර්ථමානයේ පවතින විදුලි අර්බුදයට ප්‍රධානතම හේතුව විදුලි බල මණ්ඩලයේ ඉංජිනේරුවරුන් සහ මහජන උපයෝගීතා කොමිසම අතර පවතින ගැටුමක් බවට පසුගිය දිනවල පාර්ශව කිහිපයකින් චෝදනා එල්ල වුණි. නමුත් විදුලි ඉංජිනේරු සංගමය අද මාධ්‍ය හමුවක් පවත්වමින් සඳහන් කලේ 2020 දක්වා තමන් ඉදිරිපත් කළ බලාගාර සැලැස්ම රජය විසින් ක්‍රියාත්මක නොකිරීම මීට හේතුව වූ බවයි. කෙසේවෙතත් විදුලි ඉංජිනේරුවරුන් ඔවුන්ගේ කාර්යයන් පැහැර හැරීම පවතින විදුලි අර්බුදයට ප්‍රධාන හේතුව වී ඇති බවට විදුලි පොදු සේවක සංගමය චෝදනා කරයි.", "URL": "https://sinhala.adaderana.lk/news.php?nid=107323", "Category": null, "Parent URL": null}