{"Source": "Adaderana", "Timestamp": "September 2, 2016 08:42 am", "Headline": " මුහුදු කූඩැල්ලන් සමග 3ක් කොටු", "News Content": "නීති විරෝධී ලෙස මුහුදු කූඩැල්ලන් අල්ලමින් සිටි ලාංකික ධීවරයින් තිදෙනෙකු අත්අඩංගුවට ගෙන තිබේ.ත්‍රිකුණාමලය ප්‍රදේශයේ පිහිටි 04 වන වේග ප්‍රහාරක බලඝණයට අනුයුක්ත නාවික නිලධාරීන් පිරිසක් විසින් සැකකරුවන් අත්අඩංගුවට ගත් බව නාවික හමුදා මූලස්ථානය සඳහන් කළේය.වලයානමාදම් ප්‍රදේශයට ඔබ්බෙන් වූ මුහුදු ප්‍රදේශයේ අනුමත දුර ප්‍රමාණය ඉක්මවා ගොස් මුහුදු කූඩැල්ලන් අල්ලමින් සිටියදී එම ධීවරයින් අත්අඩංගුවට ගෙන තිබේ.එහිදී ඔවුන් සතුව තිබූ මුහුදු කූඩැල්ලන් කිලෝග්‍රැම් 15ක් ,ඩිංගි බෝට්ටු,පාවරල් යුගල 02ක්, ඔක්සිජන් ටැංකි 10ක් සහ ජී. පී. එස්. යන්ත්‍රයක් සිය භාරයට ගත් බව නාවික හමුදාව ප්‍රකාශ කළේය.අත්අඩංගුවට ගත් ධීවරයින් සහ උපරණ තොගය ඉදිරි විමර්ශන කටයුතු සඳහා මුලතිව් පොලීසියට භාරදී තිබේ.", "URL": "https://sinhala.adaderana.lk/news.php?nid=63684", "Category": null, "Parent URL": null}