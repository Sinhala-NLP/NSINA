{"Source": "Adaderana", "Timestamp": "July 10, 2018 09:12 am", "Headline": "මධ්‍යම කඳුකරයට තද සුළං සහ වැසි - රථ වාහන ධාවනයට බාධා", "News Content": "මධ්‍යම කඳුකරයේ බටහිර බැවුම් ප්‍රදේශවලට අධික සුළං තත්ත්වයක් සහ කඩින් කඩ අධික වර්ෂාව පතිත වීමෙන් ජන ජීවිතයට බාධා පැමිණ ඇති බව අද දෙරණ වාර්තාකරු පවසයි. මධ්‍යම කඳුකරයේ ජල පෝෂක ප්‍රදේශවල හා හැටන් නුවරඑලිය ප්‍රධාන මාර්ගයේත්, හැටන් කොළඹ ප්‍රධාන මාර්ගයේත් ඊයේ(09) සිට මෙම අධික සුළං තත්ත්ය පවති. පවතින අධික සුලං තත්ත්වයත් සමඟ ප්‍රධාන මාර්ගය අභියස තිබෙන ගස් වල අතු කඩාවැටිමෙන් රථ වාහන ගමනා ගමනයට තරමක බාධා පැමිණ තිබේ. පවතින දැඩි සුලං තත්ත්වයක් නිසා වරින් වර විදුලියද විසන්ධි වන බව අප වාර්තාකරු සඳහන් කළේය. හැටන් නුවරඑළිය ප්‍රධාන මාර්ගයේත්, හැටන් කොළඹ ප්‍රධාන මාර්ගයේත් ස්ථාන කිහිපයකම පවතින අයහපත් කාලගුණය සමඟ ඝන මිදුම් තත්ත්වයක්ද වරින් වර මතු වෙයි. පවතින අයහපත් කාලගුණයත් සමඟ එම මාර්ගවල රථ වාහන ධාවනය කිරීමේදි සැලකිලිමත් ලෙස සෙමින් රිය ධාවනය කරවන ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=92283", "Category": null, "Parent URL": null}