{"Source": "Adaderana", "Timestamp": "May 17, 2010 02:15 pm", "Headline": " ඉසුරුමත්බවේ එකම මග මහින්ද චින්තනයයි -වි.ජ.මු", "News Content": "රණවිරුවන් දිනාදුන් දේශය ඉසුරුමත් කළ හැකි එකම මග මහින්ද චින්තනය ක්‍රියාවට නැංවීම බව සබරගමු පළාත් ආණ්ඩුකාර වි.ජ.මු ලොකුබණ්ඩාර මහතා පවසයි. රත්නපුර නව නගරයේ පිහිටි රණවිරු ස්මාරකය අසල අද පෙරවරුවේ පැවති සබරගමු පළාත් රණවිරු උපහාර උළෙල අමතමින් ඔහු මේ බව සඳහන් කළේය. ජාතිය නගා සිටුවීම හුදෙක් නායකත්වයට පමණක් පවරා නොදී ජනතාවගේ වගකීමක් බවට එය පත්කරගත යුතු බව එහිදී ආණ්ඩුකාරවරයා ‍පෙන්වා දුන්නේය. මියගිය සහ ආබාධිත රණවිරුවන්ට බුහුමන් දැක්වීමට නම්, ලැබුණු නිදහස සැබෑ ලෙස අර්ථවත් කරගැනීමට සියලු දෙනා දායකවිය යුතු බව වි.ජ.මු. ලොකුබණ්ඩාර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8453", "Category": null, "Parent URL": null}