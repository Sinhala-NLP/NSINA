{"Source": "Adaderana", "Timestamp": "February 6, 2015 03:05 pm", "Headline": " ශ්‍රී ලංකාවේ සංවර්ධනයට චීන සහය අනිවාර්යයි", "News Content": "ශ්‍රී ලංකාවේ සංවර්ධනය සඳහා ලබාදිය හැකි සෑම සහයෝගයක්ම ලබා දෙන බව චීනය පවසයි.චීන ජනාධිපතිවරයාගේ විශේෂ නියෝජිත චීන සහකාර විදේශ අමාත්‍ය ලියූ පියාන් චෝවු මහතා ජනාධිපති මෛත්‍රීපාල සිරිසේන මහතා හමුවු අවස්ථාවේදී මේ බව ප්‍රකාශ කර තිබේ.දිර්ඝ කාලයක සිට චීනය සහ ශ්‍රී ලංකාව අතර පවතින රාජ්‍ය තාන්ත්‍රික සබඳතා ඉදිරියේදී තවදුරටත් වර්ධනය කර ගැනීම තම රජයේ අපේක්ෂාව බව චීන විශේෂ නියෝජිතවරයා මෙහිදි ජනාධීපතිවරයාට ප්‍රකාශ කළ බවයි ජනාධිපති මාධ්‍ය අංශය නිවේදනය කරයි. දෙදින නිල සංචාරයක් සඳහා දිවයිනට පැමිණි ලියූ පියාන් චෝවු මහතා අද පෙරවරුවේ ජනාධිපති නිල නිවසේ දී ජනාධිපති මෛත්‍රීපාල සිරිසේන මහතා හමුවිය.", "URL": "https://sinhala.adaderana.lk/news.php?nid=49180", "Category": null, "Parent URL": null}