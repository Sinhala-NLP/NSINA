{"Source": "Adaderana", "Timestamp": "May 27, 2019 04:02 pm", "Headline": "අරුවක්කාලු  කසල අංගනයේ වැඩ අවසන් වෙන්නත් කලින් කසල ගෙනත් දාලා", "News Content": "අරුවක්කාලු කසල අංගනයේ ඉදිකිරීම් තවමත් සිදුවෙමින් පවතිද්දී එයට පිට නගරවල සිට කසල රැගෙන එම ගැන තමන් දැඩි විරෝධය පාන බව වනාතවිල්ලුව ප්‍රාදේශීය සභාවේ සභාපති එම්.එම්.සමන්ත මුනසිංහ මහතා පවසයි. සභාපතිවරයා පවසන්නේ මහ නගර හා බස්නාහිර සංවර්ධන අමාත්‍යාංශය මඟින් අරුවක්කාලුව කසල අංගනය බව පවසමින් සේරක්කුලියේ ඉදි කරමින් පවතින මෙම කසල අංගනයට දිගින් දිගටම සියලුම දෙනා විරෝධය මතුකරමින් සිටියි. එහෙත් එය නවතා නොදමා මේ වන විට එහි වැඩ කටයුතු පවා අවසන් කර නොමැති අවස්ථාවේ පිට පළාත්වල සිට රහසින් කසල ගෙනවිත් දැමිම සිදුවන්නේ කසල රදවනයක සියලුම නීති රිති සහ අණ පනත් උල්ලංඝණය කරමින් බවත් එසේම අදාල කසල අංගනයේ ඉදිකිරිම් කටයුතු කිසිදු ප්‍රමිතියකින් තොරව ඉදිවන බවද ඔහු චෝදනා කරති. අරුවක්කාලු කසල අංගනයට කුලියාපිටිය නගර සභාවේ සිට ප්‍රථම වරට ඊයේ(26) දින කසල පිරවු ටිපර් රථයක් පැමිණ තිබු අවස්ථාවේ සභාපතිවරයා ඇතුළු පිරිසක් එය කසල අංගනයට රැගෙන යාමට විරෝධය පෑම නිසා පසුව වනාතවිල්ලුව පොලීසිය මැදිහත්වි කසල ටිපර් රථය පොලිස් ආරක්ෂාව යටතේ කසල අංගනය වෙත රැගෙන ගොස් තිබු බව කියයි. එසේ රැගෙන ගිය කසල තොගය ඉදිකරමින් පවතින අංගනයේ දමා ගොස් තිබු බවද කියයි. මේ පිළිබදව අදහස් දක්වමින් සිටි වනාතවිල්ලුව ප්‍රාදේශීය සභා මන්ත්‍රී බුද්ධික ගිහාන් මහතා පවසා සිටියේ,මේ වන විට විරෝධය නගමින් චෝදනා කරපු එවා ඔප්පු වෙමින් පවතින බවයි. මේ පිළිබදව අරුවක්කාලු කසල අංගනය භාර ව්‍යාපෘති අධ්‍යක්ෂක ආර්.එම්.ජී.බංඩාර මහතාගෙන් කල විමසීමේදී පවසා සිටියේ, දැනට සහනයක් ලෙස කුණු දමන්න ඉඩ දිලා ඇති බවත්, මේ කුණු දමපු කොටස වැඩ අවසන් ඒ නිසා දමන්න කිසිම ප්‍රශ්නයක් නොමැති බවයි. ව්‍යාපෘති අධ්‍යක්ෂවරයා එසේ පැවසුවද කුණු දැමු ස්ථානයේ තවමත් වැඩ අවසන් නොමැති බවට සාක්ෂී සනාථ කිරීමේ හැකියාව තිබේ. එසේම දිරන සහ නොදිරන සියලු කසල මෙසේ කසල අංගනය තුල රැදවිම බරපතළ පාරිසරික ගැටළු මතු වන කාරණා ලෙස පෙන්වා දිය හැකියි.", "URL": "https://sinhala.adaderana.lk/news.php?nid=110780", "Category": null, "Parent URL": null}