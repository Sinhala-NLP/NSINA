{"Source": "Adaderana", "Timestamp": "August 15, 2012 07:30 am", "Headline": " විදුලි කප්පාදුව පැයකින් දිගුවෙයි", "News Content": "විදුලිය කප්පාදු කිරීම හෙට සිට තවත් පැයකින් දීර්ඝ කිරීමට සිදුවන බව ලංකා විදුලිබල මණ්ඩලයේ උප සභාපති අනුර විජයපාල මහතා පවසයි. ඒ අනුව හෙට සිට පැය 3 ක් හා විනාඩි 15-20 ක් වැනි කාලයක් විදුලිය කප්පාදු කිරීමට සිදුවන බව ‍හෙතෙම අද දෙරණට කියා සිටියේය. ලබන 27-28 වැනි දිනයක් වන තෙක් නොරොච්චෝලේ විදුලි බලාගාරයේ කටයුතු යථා තත්ත්වයට පත්කිරීමට හැකි නොවනු ඇති බැවින් මෙම තීරණය ගැනීමට සිදුව ඇති බව ඔහු පෙන්වා දුන්නේය.", "URL": "https://sinhala.adaderana.lk/news.php?nid=26591", "Category": null, "Parent URL": null}