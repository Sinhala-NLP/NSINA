{"Source": "Adaderana", "Timestamp": "August 17, 2011 10:16 am", "Headline": "නීති විරෝධී ධීවර ආම්පන්න තොගයක් දැලේ", "News Content": "හලාවත , කරවිටාගාරය වැවේ නීතී විරෝධී ලෙස මසුන් මැරීම සඳහා යොදා ගත් බව කියන දැල් ආම්පන්න තොගයක් ජල ජීවී හා වගා සංවර්ධන අධිකාරියේ නිලධාරීන් භාරයට ගෙන තිබේ. අදාළ දැල් ආම්පන්න වල වටිනාකම රුපියල් ලක්ෂ 4ක් පමණ වන බව එම නිලධාරීන් ප්‍රකාශ කරයි. වැටලීම සිදු කරන අවස්ථාවේ දී කිසියම් පුද්ගලයෙකු නිලධාරීන්ට තියුණු ආයුධයකින් පහර දීමට උත්සාහ කර තිබේ. පසුව එම නිලධාරීන් හලාවත පොලිසියට ගොස් ඇති අතර පොලිසියේ සහය ඇතිව වැටලීම සිදු කර තිබේ. නීතී විරෝධී දැල් ආම්පන්න යොදා ගනිමින් මසුන් මැරීමේ නිරත වන ප්‍රධාන සැකකරු හඳුනාගෙන ඇති බව ජල ජීවී හා වගා සංවර්ධන අධිකාරියේ නිලධාරීන් වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=18128", "Category": null, "Parent URL": null}