{"Source": "Adaderana", "Timestamp": "November 28, 2018 09:20 pm", "Headline": "සියලු දෙනාටම එක්විය හැකි පක්ෂයක් ගැන රනිල් කියයි", "News Content": "සියලු දෙනාටම එක්විය හැකි අලුත් දේශපාලන පක්ෂයක් නව සන්ධානයක් ලෙස ලියාපදිංචිකිරීමට කටයුතු කරන බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. ඔහු මේ අදහස් පළ කළේ අද(28) සවස අරලියගහ මන්දිරයේ පැවති පක්ෂ නියෝජිත හමුවකදීය. පාර්ලිමේන්තුවේ බහුතරය හා සහයෝගය ඇත්තේ එක්සත් ජාතික පක්ෂයට බව එක්සත් ජාතික පක්ෂ නායක රනිල් වික්‍රමසිංහ මහතා පෙන්වා දෙයි. මේ අතර එක්සත් ජාතික පක්ෂය සෑම විටම ක්‍රියා කරනු ලැබුවේ ජනතා මතයට බවත් එම නිසාවෙන් ඕනෑම අවස්තාවක මැතිවරණයක් සඳහා යෑමට සූදානම් බව ඒ මහතා වැඩිදුරටත් පැවසීය. එක්සත් ජාතික පක්ෂ පළාත් පාලන නියෝජිත හමුව අද පැවැත්වුණේ අරලියගහ මන්දිරයේදීයි.", "URL": "https://sinhala.adaderana.lk/news.php?nid=99960", "Category": null, "Parent URL": null}