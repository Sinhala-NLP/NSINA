{"Source": "Adaderana", "Timestamp": "April 27, 2016 01:25 pm", "Headline": "ආසියා ශාන්තිකර සමුළුව හෙට ඇරඹෙයි", "News Content": "එක්සත් ජාතීන්ගේ ආසියා ශාන්තිකර කලාපීය රටවල නියඟ අධීක්ෂණය හා පුරෝකතන පිළිබඳ ප්‍රගති සමාලෝචන ජාත්‍යන්තර සමුළුව හෙට ආරම්භ වෙයි. කලාපීය රටවල ධරණීය සංවර්ධනය සඳහා අභ්‍යවකාශ තාක්ෂණය යොදා ගැනීමේ පස් අවුරුදු සැළැස්ම යටතේ මෙම ප්‍රගති සමාලෝචන දෙදින වැඩමුළුව ක්‍රියාත්මක කෙරෙන බව ආතර්.සී.ක්ලාක් මධ්‍යස්ථානය සඳහන් කළේය. මේ සඳහා කෘෂිකර්ම දෙපාර්තමේන්තුව, ගොවිජන දෙපාර්තමේන්තුව, කාලගුණ විද්‍යා දෙපාර්තමේන්තුව, ශ්‍රී ලංකා මහවැලි අධිකාරිය ඇතුළු දෙපාර්තමේන්තු රැසක විද්‍යාඥයින් පර්යේෂකයින් ඉංජිනේරුවරුන් ඇතුළු අදාළ ක්ෂේත්‍ර නියෝජනය කරමින් විද්වතුන් රැසක් සහභාගී වීමට නියමිතය.මෙම ආයතනවල ක්‍රියාත්මක කළ වැඩසටහන්වල ප්‍රගතිය, මුහුණපා ඇති ගැටළු සහ අභියෝග පිළිබඳව මෙහිදී සාකච්ඡාවට ගැණෙනු ඇත.", "URL": "https://sinhala.adaderana.lk/news.php?nid=59566", "Category": null, "Parent URL": null}