{"Source": "Adaderana", "Timestamp": "March 9, 2015 10:15 am", "Headline": "‍රෝගීන්ට බටහිර ඖෂධ නිකුත් කරන ආයුර්වේද වෙදුන්ට වැඩ වරදී", "News Content": "ආයුර්වේද වෛද්‍යවරුන් විසින් රෝගීන් සඳහා බටහිර ඖෂධ නිකුත් කිරීම සම්බන්ධයෙන් දැඩි නීති රීති ගෙන ඒමට පියවර ගන්නා බව සෞඛ්‍ය අමාත්‍යාංශය පවසයි.ඇතැම් ආයුර්වේද වෛද්‍යවරුන් ආයුර්වේද ඖෂධවලට අමතරව බටහිර ඖෂධ ද රෝගීන් සඳහා නිකුත් කරන බවට සෞඛ්‍ය අමාත්‍යාංශයට තොරතුරු ලැබී ඇත.එලෙස ආයුර්වේද වෛද්‍යවරුන් රෝගීන් සඳහා බටහිර ඖෂධ නිකුත් කිරීම නීත්‍යානුකූල නොවන බව සෞඛ්‍ය අමාත්‍යාංශය සඳහන් කරයි.එවැනි ඖෂධ නිකුත් කිරීම මගින් රෝගීන්ට විවිධ සංකූලතා ඇති වීමේ අවදානමක් ද පවතියි. මේ හේතුවෙන් එවැනි ආයුර්වේද වෛද්‍යවරුන් සම්බන්ධයෙන් දැඩි නීතිමය ක්‍රියාමාර්ග ගැනීමට විශේෂ වැඩපිළිවෙළක් ක්‍රියාත්මක කිරීමට සෞඛ්‍ය අමාත්‍යාංශය සැලසුම් කර ඇත.", "URL": "https://sinhala.adaderana.lk/news.php?nid=49830", "Category": null, "Parent URL": null}