{"Source": "Adaderana", "Timestamp": "April 29, 2014 08:31 am", "Headline": "උතුරු පළාත් සභාව උණුසුම් වෙයි", "News Content": "උතුරු පළාත් සභාවේ නව විපක්ෂ නායකවරයා සිය ධුරයේ දිවුරුම්දීමෙන් අනතුරුව සිදුකළ ප්‍රකාශයක් සමඟ පළාත් සභාව තුළ උණුසුම් වචන හුවමාරුවක් සිදුව තිබේ. උතුරු පළාත් ප්‍රධාන අමාත්‍ය සි.වි.විග්නේෂ්වරම් මහතාගේ ප්‍රධානත්වයෙන් උතුරු පළාත් සභා රැස්වීම ඊයේ(28) පැවැත් වුණි. එහිදි උතුරු පළාත් සභාවේ නව විපක්ෂ නායකවරයා ලෙස දිවුරුම් දුන් එස්.තවරාජා මහතා සභාව ඇමතීමේ දී ප්‍රධාන අමාත්‍යවරයාට චෝදනා එල්ල කර තිබේ. එම අවස්ථාවේ ප්‍රධාන අමාත්‍යවරයා ද ඊට පිළිතුරු ලබාදීමත් සමඟ පළාත් සභාව තුළ උණුසුම් වාද විවාද සිදුව ඇති බව සඳහන් වෙයි. ආණ්ඩුව විසින් තමාට කැඩුණු පුටුවක් ලබාදී ඇති බවට එහිදි උතුරු පළාත් ප්‍රධාන අමාත්‍ය සි.වි.විග්නේෂ්වරම් මහතා පැවසු බව පළාත් සභා මන්ත්‍රී එම්.කේ.ශිවාජිලිංගම් මහතා සඳහන් කළේය. මේ අතර ඊයේ දිනයේ දී ත්‍රස්තවාදයට එරෙහි පනත අහෝසි කළ යුතු බවට වු යෝජනාවක් ද උතුරු පළාත් සභාවට ඉදිරිපත් වු බව ඒ මහතා සඳහන් කළා.", "URL": "https://sinhala.adaderana.lk/news.php?nid=42850", "Category": null, "Parent URL": null}