{"Source": "Adaderana", "Timestamp": "October 8, 2012 03:54 pm", "Headline": "සේවකයා නිදි අතරේ තෙල් ඇද්ද රියදුරා දැලේ", "News Content": "ඉන්ධන පිරවුම්හලේ සේවකයෙකුට නින්ද ගොස් තිබු අවස්ථාවේදී රුපියල් 10,600ක ඉන්ධන වංචනික ලෙස ලබාගත් රියැදුරෙකු අත්අඩංගුවට ගත් පුවතක් ගලේවල ප්‍රදේශයෙන් වාර්තා වෙයි. පසුව එම සේවකයා අවදිකර අදාළ රියදුරා විසින් තවත් රුපියල් 3000කද ඉන්ධන ලබාගෙන ඇත. ‍ ගලේවල තලකිරියාගම ප‍්‍රදේශයේ ඉන්ධන පිරවුම්හලකට පැමිණි ලොරි රියැදුරෙකු මෙම වංචාව සිදුකර ඇති අතර ඔහු කල්මුණේ ප්‍රදේශයේදී අත්අඩංගුවට ගෙන තිබේ. සේවකයාට නින්ද ගොස් සිටිය දී සැකකරු සිය ලොරියට රුපියල් දස දහස් හයසීයක් පමණ වටිනා ඉන්ධන ලබාගෙන ඇත. පසුව ඔහු අදාළ සේවකයා අවදි කරවා ඔහුගෙන් ද රුපියල් 3000ක පමණ ඉන්ධන ලබාගෙන ඇති බව වාර්තා වේ. පසුව ඇති වු සැකයක් හේතුවෙන් ඒ පිළිබඳව එම සේවකයා ගලේවල පොලීසියට දැනුම් දී තිබේ. ඉන්ධන පිරවුම්හලේ ආරක්ෂක කැමරා පද්ධතියෙන් ලබාගත් තොරතුරු මත කල්මුණේ ප‍්‍රදේශයේ දී සැකකරු අත්අඩංගුවට ගෙන ඇතැයි සඳහන්ය.", "URL": "https://sinhala.adaderana.lk/news.php?nid=28123", "Category": null, "Parent URL": null}