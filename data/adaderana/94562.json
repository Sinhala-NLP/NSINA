{"Source": "Adaderana", "Timestamp": "August 17, 2018 03:41 pm", "Headline": "අහසින් වැටුණ කන්දකුලියේ මිනිසුන්", "News Content": "කල්පිටිය ප්‍රදේශීය ලේකම් බල ප්‍රදේශයට අයත් කන්දකුලිය සහ ඉච්චන්කාඩුව ගම්මානවල වසර 50 ක ඈත කාලයක සිටත් ඊට අඩු කාල සිමාවන් තුළත් පදිංචි පවුල් 300 කට ආසන්න ප්‍රමාණයකට මේ වන විට තමන් පදිංචිව සිටින ඉඩම් සඳහා ඔප්පු ලබා දිමක් සිදු නොවු බවට ජනතාව චෝදනා කරති. තම ඉඩම්වලට ඔප්පු නොමැති නිසාම මේ වන විට තමන් දැඩි අසිරුතාවයන්ට පත්වි ඇති බව මෙම ගම්මානවල ධිවර රැකියාවෙන් ජීවිතය ගැට ගසා ගන්නා ජනතාව පවසයි. එසේම මෙම මිනිසුන් තවත් අසරණ කර ඇත්තේ තම දරුවන් පාසල් වෙත භාර දිමට උවමනාම ලියවිල්ලක් වන පදිංචි ඉඩමේ ඔප්පුව තවමත් නොමැති විමය. මේ නිසාම මෙම මිනිසුන් බරපතළ ගැටළු කිහිපයක පැටලී සිටියි. මොවුන් පවසන්නේ තමන් දැනට පදිංචි පරම්පරාව සේම තම මව්පියන්ද පදිංචිව සිටි බවත් මේ වන විට තමන්ගේ දරු මුනුපුරන්ද වැඩි මහල් වි තුන් වන පරම්පරාව ද එක්ව තිබුනද පදිංචි ඉඩමට නිත්‍යානුකුල ඔප්පුවක් නොමැති විම හේතුවෙන් රජයෙන් සහ රාජ්‍ය නොවන සංවිධානවලින් ලැබිමට තිබු බොහෝ සහන අහිමි වෙමින් තිබේන බවද කියයි. වසරේ මාස හයක කාලයක් පමණක් ධිවර රස්සාව හිමි මෙම ජනතාවට ඉතිරි මාස හයක කාලය පුරාවටම වෙනත් රස්සාවන් අනුගත විමට මොවුන් සිදුව තිබේ. එවන් කාල සිමාවලදි අඩුම තරමින් ඉඩමක ඔප්පුවක් හෝ තිබුනි නම් බැංකුවකින් තම කටයුතුවලට කිසියම් ණය මුදලක් ලබා ගැනිමට තිබු අවස්ථාවත් අහිමි වි ඇති බව කියයි. එසේම තම දරුවන් පාසල්වලට ඇතුලත් කිරීමේදි ද පදිංචි ඉඩමේ ඔප්පුව නොමැති විම බරපතළ ගැටළුවක් ව ඇති බව මෙම ජනතාව පවසයි.", "URL": "https://sinhala.adaderana.lk/news.php?nid=94562", "Category": null, "Parent URL": null}