{"Source": "Adaderana", "Timestamp": "June 29, 2019 08:59 am", "Headline": "වතුරත් නෑ-හුස්ම ගන්නත් බෑ", "News Content": "උතුරු පළාතට පවතින දැඩි නියඟ හේතුවෙන් වවුනියාව මහරම්බකුලම වැවේ මසුන් මැරීමෙන් ඇතිවු දුර්ගන්ධය හේතුවෙන් ප්‍රදේශයේ ‍සෞඛ්‍ය ගැටළු රැසක් උද්ගතව ඇති බව ප්‍රදේශවාසීන් පවසති. ප්‍රදේශවාසීන් පැවසූවේ පවතින දැඩි නියඟය හමුවේ වැවේ ජලය සිදී ගොස් ඇති අතර, වගාවන් වෙනුවෙන් ජලය ලබා ගැනීමට නොහැකි වි ඇති බවයි. වැවේ ජලය සිදී ගොස් මසුන් මැරීම හේතුවෙන් දැනට සති දෙකක පමණ කාලයක් ප්‍රදේශය පුරාම දැඩි දුර්ගන්ධයක් පවතින බවයි. දුර්ගන්ධයට අමතරව මසුන් මැරී සිටිම හේතුවෙන් මැසි උවදුරකින්ද ප්‍රදේශ‍යේ ජනතාව පීඩා විදින බව ප්‍රදේශවාසීන් පැවසූහ.", "URL": "https://sinhala.adaderana.lk/news.php?nid=112982", "Category": null, "Parent URL": null}