{"Source": "Adaderana", "Timestamp": "April 18, 2018 04:22 pm", "Headline": "මංගල උත්සවයකට යන අතර තුර සිදුවු රිය අනතුරකින් පුද්ගලයෝ 21 මරුට-30කට තුවාලයි", "News Content": "ඉන්දියාවේ මධ්‍ය ප්‍රදේශයේ සිදුවූ රිය අනතුරකින් පුද්ගලයින් 21 දෙනෙකු මියගොස් තිබේ. මේ හේතුවෙන් තවත් 30 දෙනෙකු පමණ තුවාල ලබා ඇත. විවාහ උත්සවයකට සහභාගි වීම සඳහා යමින් සිටි පිරිසක් රැගත් කුඩා ට්‍රක් රථයක් සෝන් නදියේ පාලමකින් පෙරළීමෙන් අනතුර සිදු වී තිබේ. අධික වේගය අනතුරට හේතුව බව වාර්තා වෙයි. සිදුවීම වාර්තා වීමත් සමඟ බලධාරීන් විසින් අදාළ අංශවල සහය ඇතිව මුදාගැනීමේ මෙහෙයුමක් ද ආරම්භ කර තිබුණි. ඇතැම් පුද්ගලයින් ට්‍රක් රථය තුළ සිරව සිටි බවද වාර්තා වෙයි. තුවාල ලැබූ ඇතැමුන්ගේ තත්ත්වය බරපතළ බව රෝහල් ආරංචි මාර්ග සඳහන් කළේය. අනතුර සම්බන්ධව වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=87640", "Category": null, "Parent URL": null}