{"Source": "Adaderana", "Timestamp": "February 19, 2016 10:46 am", "Headline": "මානසික මට්ටම ඉහළ නංවන්න ෆොන්සේකාගෙන් උපදෙසක්", "News Content": "ශ්‍රී ලංකා ජාතික ක්‍රිකට් කණ්ඩායම සහ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා අතර සාකච්ඡාවක් පවත්වා තිබේ.ඊයේ පස්වරුවේ ශ්‍රී ලංකා ක්‍රිකට් ආයතනයේදී මෙම හමුව පැවැති බව සඳහන්ය.ශ්‍රී ලංකා ක්‍රිකට් පාලක මණ්ඩලයේ සභාපති තිලංග සුමතිපාල මහතාගේ ආරාධනයකට අනුව ක්‍රිකට් ආයතනය වෙත පැමිණි ෆීල්ඩ් මාර්ෂල් සරත් ෆොන්සේකා මහතා මෙහිදී යුධමය කාල සීමාව තුළ සතුරන් පරාජය කිරිම සඳහා අනුගමනය කරන ලද උපාය පිළිබඳව ශ්‍රී ලංකා ජාතික ක්‍රිකට් කණ්ඩායම දැනුවත් කර තිබේ.කෙසේ වෙතත් මෙම සාකච්ඡාව මාධ්‍යට ආවර්ණය නොවූ අතර ජාතික ක්‍රිකට් කණ්ඩායමේ මානසික මට්ටම ඉහළ නැංවීමේ අරමුණින් මෙම සාකච්ඡාව පවත්වා ඇති බව සඳහන්ය.", "URL": "https://sinhala.adaderana.lk/news.php?nid=57372", "Category": null, "Parent URL": null}