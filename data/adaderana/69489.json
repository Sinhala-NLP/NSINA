{"Source": "Adaderana", "Timestamp": "February 12, 2017 11:06 am", "Headline": "  ඉම්රාන් තහීර්ට 1 ලැබෙයි", "News Content": "ජාත්‍යන්තර ශ්‍රේණිගත කිරීම්වල එක්දින පන්දුයැවීමේ පළමු ස්ථානය හිමිකර ගැනීමට දකුණු අප්‍රිකානු ක්‍රීඩක ඉම්රාන් තහීර් සමත්ව ඇත.ඒ ඔහු පසුගියදා අවසන් වු ශ්‍රී ලංකා කණ්ඩායම සමඟ පැවති එක්දින තරගාවලියේ දැක්වු දක්ෂතා අනුවය.ඒ අනුව එක්දින ශ්‍රේණිගත කිරීම්වල පන්දුයැවීමේ දෙවන ස්ථානය නවසීලන්ත ක්‍රීඩක ට්‍රෙන්ට් බෝල්ට් විසින් හිමිකර ගෙන ඇති අතර තෙවන ස්ථානය හිමිව ඇත්තේ බටහිර ඉන්දීය කොදෙව් ක්‍රීඩක සුනිල් නරීන්ටය. ශ්‍රී ලංකා කණ්ඩායමේ වේග පන්දු යවන ක්‍රීඩක සුරංග ලක්මාල් එම ශ්‍රේණිගත කිරීම්වල 26 වන ස්ථානයේ පසුවේ.මේ අතර දකුණු අප්‍රිකානු ක්‍රීඩක ඉම්රාන් තහිර් පන්දුවාර 20/20 ශ්‍රේණිගත කිරීම්වල ද පළමු ස්ථානයට පැමිණ තිබේ.එම ශ්‍රේණිගත කිරීම්වල දෙවන ස්ථානය ඉන්දීය ක්‍රීඩක ජස්ප්‍රිට් බුම්රා හිමිකරගෙන ඇති අතර එහි තෙවන ස්ථානය හිමිව ඇත්තේ බටහිර ඉන්දීය කොදෙව් ක්‍රීඩක සැමුවෙල් බැඩ්රි හටය.", "URL": "https://sinhala.adaderana.lk/news.php?nid=69489", "Category": null, "Parent URL": null}