{"Source": "Adaderana", "Timestamp": "June 17, 2011 03:37 pm", "Headline": "ටී. එන්. ඒට එල්ල වූ ප්‍රහාරය එජාපය හෙළා දකියි", "News Content": "දෙමළ ජාතික සන්ධානයේ ප්‍රචාරක රැලියකට ඊයේ(16) එල්ල වූ ප්‍රහාරය තරයේ හෙළා දකින බව එක්සත් ජාතික පක්ෂය පවසයි. එය ප්‍රජාතන්ත්‍රවාදයට එල්ල වූ ප්‍රහාරයක් බව නිවේදනයක් නිකුත් කරන එක්සත් ජාතික පක්ෂයේ මහලේකම් තිස්ස අත්තනායක මහතා සඳහන් කරයි. අදාළ ප්‍රහාරයට වගකිව යුතු පිරිස් හෙළිදරව් කර ඊට සම්බන්ධ වූවන් නීතිය හමුවට පමුණුවන ලෙස එක්සත් ජාතික පක්ෂය රජයෙන් ඉල්ලා සිටියි. එළඹෙන පළාත් පාලන මැතිවරණය ඉලක්ක කර තවත් බොහෝ රැස්වීම් පැවැත්වීමට නියමිත බැවින් වාර්තා වෙමින් තිබෙන මෙවැනි ප්‍රජාතන්ත්‍ර විරෝධී ක්‍රියා වැළැක්වීම සඳහා රජය වහා පියවර ගත යුතු බව ද තිස්ස අත්තනායක මහතා වැඩිදුරටත් පවසයි.", "URL": "https://sinhala.adaderana.lk/news.php?nid=16823", "Category": null, "Parent URL": null}