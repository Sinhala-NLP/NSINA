{"Source": "Adaderana", "Timestamp": "July 28, 2010 09:56 am", "Headline": "අන්තරේ අද දවල් පොලිස් මූලස්ථානයට යනවා", "News Content": "අද දහවල් පොලිස් මූලස්ථානය ඉදිරිපිට සත්‍යග්‍රහයක් පවත්වන බව අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතා පවසයි. රුහුණූ සරසවියේ ශිෂ්‍යයාගේ ඝාතනයට සම්බන්ධ පොලිස් නිලධාරීන් අත්අඩංගුවට ගන්නා ලෙස බල කරමින් මෙම සත්‍යග්‍රහය සංවිධානය කරන බව ඔහු කියා සිටියි. විශ්ව විද්‍යාල කොමිසන් සභාව ඉදිරිපිට සිට පොලිස් මූලස්ථානය වෙත පා ගමනකින් ගමන් ගැනීමෙන් අනතුරුව මෙම සත්‍යග්‍රහය පවත්වන බව උදුල් ප්‍රේමරත්න මහතා සඳහන් කරයි. මේ අතර සබරගමුව විශ්ව විද්‍යාලයේ සහ රුහුණු විශ්ව විද්‍යාලයේ සිට සත්‍යග්‍රහයට සහභාගී වීම සඳහා පැමිණෙමින් සිටි සිසුන් රැගත් බස් රථ වලට බාධා කිරීමේ සිදු වීම් වාර්තා වී ඇති බව ද හෙතෙම අද දෙරණට කියා සිටියේය.", "URL": "https://sinhala.adaderana.lk/news.php?nid=9881", "Category": null, "Parent URL": null}