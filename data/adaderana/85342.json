{"Source": "Adaderana", "Timestamp": "March 8, 2018 07:22 am", "Headline": "කොස් මල්ලීගේ හිස කෙසෙල්වත්තෙන් හමුවෙයි", "News Content": "කෙසෙල්වත්ත ප්‍රදේශයෙන් සොයාගත් හිස කොටස මුල්ලේරියාව ප්‍රදේශයේ පදිංචිව සිටි පන්ඩිතගේ ශාන්ත කුමාර හෙවත් කොස්මල්ලී යන අයගේ බවට හදුනාගෙන තිබේ. කෙසෙල්වත්ත පොලිස් වසමේ බණ්ඩාරනායක මාවත ප්‍රදේශයේ තිබී පුද්ගලයෙකුගේ හිස කොටසක් ඊයේ (07) පෙරවරුවේ පොලීසිය විසින් සෙයාගනු ලැබීය. ඒ පිළීබඳව විමර්ශන පැවැත්වූ කෙසෙල්වත්ත පොලීසිය හා කොළඹ අපරාධ කොට්ඨාශය අනාවරණය කරගෙන ඇත්තේ සංවිධානාත්මක අපරාධ කන්ඩායම් දෙකක් අතර ගැටුමක ප්‍රතිඵලයක් ලෙස මෙම ඝාතනය සිදුව ඇති බවයි. පසුගිය 16 වන දින කෙසෙල්වත්ත ප්‍රදේශයේ සිදුවූ ඝාතනයකට මෙම කොස්මල්ලී යන තැනැත්තා සම්බන්ධ බවට ද අනාවරණය වී තිබේ. ඒ අනුව මේ සම්බන්ධයෙන් තවදුරටත් පරීක්ෂණ පවත්වන බව පොලීසිය සඳහන් කළේය.", "URL": "https://sinhala.adaderana.lk/news.php?nid=85342", "Category": null, "Parent URL": null}