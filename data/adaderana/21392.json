{"Source": "Adaderana", "Timestamp": "January 15, 2012 10:04 am", "Headline": " සීතල නුවරඑළියට උණුසුම් සුරාව තහනම්", "News Content": "නුවරඑළිය දිස්ත්‍රික්කයේ සියලු සුරා සැල් අද දිනය තුළ වසා දැමීමට සුරාබදු දෙපාර්තමේන්තුව පියවර ගෙන තිබේ. සුරාබදු දෙපාර්තමේන්තුවේ මාධ්‍ය ප්‍රකාශක සුරාබදු අධිකාරි ප්‍රභාත් ජයවික්‍රම මහතා කියා සිටියේ අදට යෙදී තිබෙන තෛපොංගල් දිනය නිමිත්තෙන් මෙම පියවර ගෙන ඇති බවයි. ඒ අනුව අද දිනය තුළ නුවරඑළිය දිස්ත්‍රික්කයේ කිසිදු සුරාසැලක් විවෘත කර තැබීම තහනම් බව සුරාබදු දෙපාර්තමේන්තුව පවසයි. යම් හෙයකින් නුවරඑළිය දිස්ත්‍රික්කයේ අද දිනය තුළ සුරා සැලක් විවෘත කර තැබුවහොත් ඊට එරෙහිව නීතීමය පියවර ගන්නා බව ද ජයවික්‍රම ‍මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21392", "Category": null, "Parent URL": null}