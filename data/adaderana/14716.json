{"Source": "Adaderana", "Timestamp": "March 9, 2011 08:28 am", "Headline": "අදත් මනාපය තැපෑලෙන් ", "News Content": "පළාත් පාලන මැතිවරණය අදාළ තැපැල් ඡන්ද ප්‍රකාශ කිරීම දෙවැනි දිනටත් අද සිදුවේ.තැපැල් ඡන්දය ප්‍රකාශ කිරීම ඊයේ ආරම්භවිය. පළමු දිනයේ දී සියයට 50ත් 60ත් අතර ප්‍රමාණයක් ඡන්දය ප්‍රකාශ වූ බව මැතිවරණ නීරීක්ෂකයින් පවසයි.. පළාත් පාලන ආයතන 301ක් සඳහා මැතිවරණය පැවැත්වීමට නියමිත අතර කල් දැමුණු පළාත් පාලන ආයතන 66ට අමතරව සෙසු පළාත් පාලන ආයතන 235 සඳහා තැපැල් ඡන්ද ප්‍රකාශ කිරීම ඊයේ සහ අද යන දෙදින තුළ සිදු කෙරේ. ඒ සඳහා දළ වශයෙන් ඡන්ද දායකයින් දෙලක්ෂ පනස් දහසක් පමණ අයදුම්පත් යොදු කර ඇති බව සඳහන්වේ. එහි විශේෂත්වය වන්නේ පළාත් පාලන ආයතන 34ක් සඳහා තැපැල් ඡන්ද අයදුම්පත් ඉදිරිපත් ‍නොවීමයි.", "URL": "https://sinhala.adaderana.lk/news.php?nid=14716", "Category": null, "Parent URL": null}