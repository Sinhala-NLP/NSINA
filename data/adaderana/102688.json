{"Source": "Adaderana", "Timestamp": "January 20, 2019 09:26 am", "Headline": "කඩුලු පහක ජයක් පාකිස්ථානයට", "News Content": "දකුණු අප්‍රිකානු කණ්ඩායම සමඟ පැවති පළමු එක්දින තරගයෙන් කඩුලු පහක ජයක් හිමිකර ගැනීමට සංචාරක පාකිස්ථාන කණ්ඩායම සමත්ව තිබේ. තරගයේ කාසියේ වාසිය දිනා ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම පන්දුවාර 50 අවසානයේ කඩුලු දෙකක් දැවී ලකුණු 266ක් ලබාගත්තේය. එම ඉනිම වෙනුවෙන් හෂීම් අම්ලා නොදැවී ලකුණු 108ක් ලබාගැනීමට සමත් විය. පිළිතුරු ඉනිම සඳහා පිටියට පිවිසි පාකිස්ථාන කණ්ඩායම පන්දුවාර 49යි එක් පන්දුවක් අවසානයේ කඩුලු පහක් දැවී ජයග්‍රහණය වාර්තා කළේය. එම ඉනිම වෙනුවෙන් මොහොමඩ් හෆීස් නොදැවී ලකුණු 71ක් ලබා ගැනීමට සමත් වු අතර තරගයේ වීරයා සම්මානය ද ඔහුට හිමි විය.", "URL": "https://sinhala.adaderana.lk/news.php?nid=102688", "Category": null, "Parent URL": null}