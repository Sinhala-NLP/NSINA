{"Source": "Adaderana", "Timestamp": "September 15, 2010 02:38 pm", "Headline": "උපවාසකරු 29 දක්වා රිමාන්ඩ්", "News Content": "කොළඹ විහාර මහදේවී උද්‍යානය ආසන්නයේ කුලුනක් මත සිට උපවාසයක නිරත වු පුද්ගලයා ලබන 29 වැනිදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් අධිකරණය නියෝග කර තිබේ. රුපියල් නව ලක්ෂ හැත්තෑ පන්දහසක වාහනයක් සාවද්‍ය ලෙස පරිහරණය පිළිබඳ අදාළ පුද්ගලයාට එරෙහිව වංචා විමර්ශන අංශයේ පැමිණිල්ලක් ද පවතින බව කුරුඳුවත්ත පොලිසිය සඳහන් කරයි. මීට අමතරව මෙම පුද්ගලයාගේ මානසික තත්ත්වය පිළිබඳ වාර්තාවක් ලබා ගැනීමට අවසර දෙන ලෙසද කුරුඳුවත්ත පොලිසිය අධිකරණයෙන් ඉල්ලීමක් කර තිබේ.. ඒ අනූව බන්ධනාගාර අධිකාරීවරයා මඟින් ඊට අවශ්‍ය කටයුතු සලසා ගැනීමට කොළඹ මහේස්ත්‍රාත් අධිකරණය අවසර දුන් බව කුරුඳුවත්ත පොලිසිය කියා සිටියි.", "URL": "https://sinhala.adaderana.lk/news.php?nid=10869", "Category": null, "Parent URL": null}