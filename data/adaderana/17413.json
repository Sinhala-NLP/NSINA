{"Source": "Adaderana", "Timestamp": "July 15, 2011 02:13 pm", "Headline": "ලංවිමට අවශ්‍ය ඉන්ධන ප්‍රමාණවත්ව ගබඩා කර තබන්නැයි ඉල්ලීමක්", "News Content": "ලංකා විදුලිබල මණ්ඩලයට අවශ්‍ය කෙරෙන ඉන්ධන මාස 03 ට ප්‍රමාණවත් ලෙස ගබඩා කර තබා ගැනීමට පියවර ගන්නා ලෙස විදුලිබල හා බලශක්ති අමාත්‍යාංශය ඛණිජ තෙල් අමාත්‍යාංශයෙන් ඉල්ලීමක් කර තිබේ. මේ දිනවල විදුලිය නිපදවීම සඳහා ඉන්ධන භාවිතය ඉහළ යාම මීට හේතුව බව විදුලිබල හා බලශක්ති අමාත්‍යාංශයේ ප්‍රකාශකයෙකු සඳහන් කළේය. ජලවිදුලි බලාගාර යොදාගනිමින් විදුලිය නිෂ්පාදනයේ දී අවශ්‍ය කෙරෙන ඉන්ධන ප්‍රමාණයට වඩා වැඩි ඉන්ධන ප්‍රමාණයක් මේ දිනවල යොදාගැනීමට සිදුව තිබෙන බව විදුලිබල මණ්ඩලය පවසයි. ඒ අනුව බිඳ වැටීමකින් තොරව විදුලිය සැපයීම සඳහා ආරක්ෂිත පියවරක් ලෙස වැඩි ඛණිජ තෙල් ‍තොග ප්‍රමාණයක් ඇණවුම් කර තැබීමට එම මණ්ඩලය පියවර ගෙන ඇත.", "URL": "https://sinhala.adaderana.lk/news.php?nid=17413", "Category": null, "Parent URL": null}