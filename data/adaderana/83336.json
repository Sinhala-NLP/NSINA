{"Source": "Adaderana", "Timestamp": "January 22, 2018 10:17 am", "Headline": "ප්‍රදේශ කිහිපයකින් හෙරොයින් සමඟ පුද්ගලයින් 3 ක් අත්අඩංගුවට", "News Content": "කොම්පඤ්ඤවිදිය, මීතොටමුල්ල සහ ගල්කිස්ස යන ප්‍රදේශ වලදී හෙරොයින් සමඟ පුද්ගලයින් තිදෙනෙකු අත්අඩංගුවට ගෙන තිබේ. කොම්පඤ්ඤවිදිය පොලිස් ස්ථානයට ලද තොරතුරක් මත සිදු කළ වැටලිමකදී කොම්පඤ්ඤවිදිය දුම්රිය ස්ථානය ඉදිරිපිටදී හෙරොයින් ග්‍රෑම් 100ක් සමඟ පුද්ගලයෙකු අත්අඩංගුවට ගෙන තිබේ. සැකකරු බොරැල්ල ප්‍රදේශයේ පදිංචි 29 හැවිරිදි පුද්ගලයෙකු වන අතර ඔහු අද කොටුව මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර බස්නාහිර පළාත් දූෂණ මර්දන ඒකකයේ නිළධාරින්ට ලද තොරතුරක් මත වැල්ලම්පිටිය, මීතොටමුල්ල ප්‍රදේශයේ සිදු කළ වැටලිමකදී හෙරොයින් ග්‍රෑම් 30යි මිලිග්‍රෑම් 100ක් සමඟ පුද්ගලයෙකු අත්අඩංගුවට ගෙන තිබේ. සැකකරු මාලිගාවත්ත ප්‍රදේශයේ පදිංචි 30 හැවිරිදි පුද්ගලයෙකු බව පොලිසිය ප්‍රකාශ කළේය. මේ අතර ගල්කිස්ස, බඩෝවිට ප්‍රදේශයේදී ද හෙරොයින් ග්‍රෑම් 48යි මිලිග්‍රෑම් 700ක් සමඟ 18 හැවිරිදි තරුණායකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=83336", "Category": null, "Parent URL": null}