{"Source": "Adaderana", "Timestamp": "May 12, 2018 11:59 am", "Headline": "මීරිගම රෙදි වෙළෙඳ සැලක් ගිනි අරගෙන (ඡායාරූප සහිතයි)", "News Content": "මීරිගම ප්‍රදේශයේ පිහිටි රෙදි වෙළෙඳ සැලක් අද (12) පාන්දර 3.00 ට පමණ ගිනිගෙන සම්පූර්ණයෙන් විනාශ වී ගොස් තිබේ. ගින්නට හේතුව විදුලි කාන්දුවක් බවට මේ වන විට අනාවරණය වී ඇති අතර ගින්නෙන් අසල පිහිටි වෙලඳ සැල් කිහිපයකටද සුළු අලාභ හානි සිදුව ඇති බව අද දෙරණ වාර්තාකරු පැවසීය. ගින්නෙන් රෙදි වෙළෙඳ සැලට කෝටි පහක පමණ අලාභයක් සිදුව තිබේ. සිද්ධිය සම්බන්ධයෙන් මීරිගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88967", "Category": null, "Parent URL": null}