{"Source": "Adaderana", "Timestamp": "December 6, 2016 01:41 pm", "Headline": " ඉන්දියාවට අපෙන් ආර්ථික වාසියක් නෑ", "News Content": "එට්කා ගිවිසුම හරහා ඉන්දියාව කිසි විටෙකත් අපෙන් ආර්ථික වාසි බලාපොරොත්තු නොවන බව සමාජ සවිබල ගැන්වීමේ හා සුබසාධන අමාත්‍ය එස්.බී දිසානායක මහතා පවසයි.ඔවුන් බලාපොරොත්තු වන්නේ කලාපීය ආරක්ෂාව හා කලාපීය නායකත්වය පමණක් බවත්,අපගේ අසල්වැසි බලවතා ලෙස අප ඔවුන්ට සහය දැක්විය යුතු බව අමාත්‍යවරයා කියා සිටියි.අමාත්‍යවරයා මේ බව කියා සිටියේ අද (06) බත්තරමුල්ල,දියත උයන පරිශ්‍රයේ දිවිනැගුම සංවර්ධන දෙපාර්තමේන්තුව සංවිධානය කළ \"දා බිඳු මුතු\" සමෘද්ධි වෙළඳ ප්‍ර‍ර්ශනයේ සමාරම්භක උත්සවයට එක්වෙමින් මාධ්‍යවේදීන් ඇසූ ප්‍රශ්නවලට ප්‍රතිචාර දක්වමිනි.එසේම මෙම ගිවිසුම සමගින් ඉන්දීය ශ්‍රමිකයින්ට ලංකාවේ රැකියා වෙළෙඳපලට ඇතුළත්වීමට අවස්ථාව ලැබෙන බව මිථි්‍යාවක් බවත්,එවැනි කිසිදු වගන්තියක් එම ගිවිසුමේ අන්තර්ගත නොවන බවත් ඔහු සඳහන් කළේය.ඉන්දියාවෙන් ලංකාවට බඩු භාණ්ඩ එවීමට දැනටමත් ගැටළුවක් නොමැති බවත්, එහෙත් ලංකාවෙන් ඉන්දියාවට අපනයනය කරනු ලබන්නේ 2%ක් වැනි සුළු ප්‍රතිශතයක් පමණක් බවත්,ඒ නිසාම රටට අවස්ථාවක් උදාකරගැනීමට කටයුතු කළ යුතුව ඇති බවත් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=66783", "Category": null, "Parent URL": null}