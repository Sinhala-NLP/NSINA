{"Source": "Adaderana", "Timestamp": "October 27, 2010 11:19 am", "Headline": "ඉර හඳ යට- ශ්‍රී ලංකාව නියෝජනය කරයි", "News Content": "ඉර හඳ යට- චිත්‍රපටය 41 වැනි ඉන්දියානු අන්තර්ජාතික සිනමා උළෙල නියෝජනය කිරීම සඳහා තෝරා ගෙන තිබේ. එම සිනමා උළෙල ලබන මස 20 වැනිදා සිට දෙසැම්බර් 2 වැනි දින දක්වා ගෝවේ නගරයේ දී පැවැත්වේ. ඒ අනුව\"ඉර හඳ යට\" චිත්‍රපටයේ අධ්‍යක්ෂ බෙනට් රත්නායක මහතා ලබන මාසයේ දී ගෝවේ බලා පිටත්ව යාමට නියමිතය. මීට ප්‍රථම\"ඉර හඳ යට\"චිත්‍රපටය සඳහා ඉතාලියේ අ‍යඩෙන්ටිටා අන්තර්ජාතික සිනමා උළෙලේ හොඳම චිත්‍රපටයට හිමි සම්මානය සහ ලෝස් ඇන්ජලීස් අන්තර්ජාතික සිනමා උළෙලේ ජූරියේ විශේෂ සම්මානය හිමිවිය. මීට අමතරව සිංගප්පූරු අන්තර්ජාතික සිනමා උළෙලේ හොඳම රංගන කුසලතා සම්මානය සඳහා ද\"ඉර හඳ යට\"චිත්‍රපටය නිර්දේශ වී තිබේ.", "URL": "https://sinhala.adaderana.lk/news.php?nid=11764", "Category": null, "Parent URL": null}