{"Source": "Adaderana", "Timestamp": "December 10, 2010 11:12 am", "Headline": "ජ -පුර සරසවි සිසුන් 109 ගේ පන්ති තහනම ඉවතට ", "News Content": "ශ්‍රී ජයවර්ධනපුර විශ්ව විද්‍යාලයේ පන්ති තහනමට ලක්ව සිටි සිසුන් අතරින් 109 දෙනෙකුගේ පන්ති තහනම ඉවත්කිරීමට විශ්ව විද්‍යාලයීය පරිපාලනය තීරණය කර තිබේ. මෙය ශිෂ්‍ය අරගල හරහා ලැබූ ජයග්‍රහණයක් බව අන්තර් විශ්ව විද්‍යාලයීය ශිෂ්‍ය බලමණ්ඩලය පවසයි. තවදුරටත් පන්ති තහනමට ලක්ව සිටින ශිෂ්‍යයින් වෙනුවෙන් ද අඛණ්ඩ අරගලයේ යෙදෙන බව අන්තර් විශ්ව විද්‍යාලයීය ශිෂ්‍ය බල මණ්ඩලයේ වැඩබලන කැඳවුම්කරු සංජීව බණ්ඩාර අවධාරණය කරයි. මේ අතර අදාළ ශිෂ්‍යයින්ගේ පන්ති තහනම ඉවත් කිරීමට ශිෂ්‍ය අරගල කිසිසේත් හේතු නොවූ බව ශ්‍රී ජයවර්ධනපුර විශ්ව විද්‍යාලයේ උපකුලපති ආචාර්ය එන්. එල්. ඒ. කරුණාරත්න මහතා පැවසුවේය. විශ්ව විද්‍යාල විභාග සමය ආරම්භ වී ඇති බැවින් පන්ති තහනමට ලක්වූ ශිෂ්‍යයින් පිළිබඳ සානුකම්පිතව සිතාබලා මෙම තීරණය ගැණුනු බව උපකුලපතිවරයා පෙන්වාදෙයි.", "URL": "https://sinhala.adaderana.lk/news.php?nid=12749", "Category": null, "Parent URL": null}