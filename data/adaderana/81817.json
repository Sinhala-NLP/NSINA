{"Source": "Adaderana", "Timestamp": "December 20, 2017 12:37 pm", "Headline": " කොල්ල කන්න ඇවිත් වෙඩි තියලා-නැති වෙන්නත් කයි", "News Content": "සපුගස්කන්ද, මාකොළ උතුර ප්‍රදේශයේ වෙළඳසැලක් කොල්ලකෑමට පැමිණි කොල්ලකරුවන් සිදුකළ වෙඩි තැබීමකින් පුද්ගලයෙකු තුවාල ලබා තිබේ. ඊයේ රාත්‍රියේ ගිනි අවි සහිතව යතුරුපැදියකින් පැමිණි පුද්ගලයින් දෙදෙනෙකු අදාළ වෙළඳසැල කොල්ලකෑමට උත්සාහ දරා ඇති අතර කොල්ලකරුවන් සිදුකළ වෙඩි තැබීමකින් වෙළඳසැලට භාණ්ඩ ලබා ගැනීම සඳහා පැමිණ සිටි පුද්ගලයෙකු මෙලෙස තුවාල ලබා ඇති බව සඳහන්ය. තුවාලකරු ප්‍රතිකාර සඳහා රාගම රෝහලට ඇතුළත් කර තිබේ. එහිදී ප්‍රදේශවාසීන් විසින් කොල්ලකරුවන් දෙදෙනාට පහර දී ඇති බව පොලීසිය සඳහන් කළේය. පහර කෑමෙන් තුවාල ලැබූ ඔවුන් දෙදෙනා ද මේ වන විට පොලිස් ආරක්ෂාව යටතේ රාගම රෝහලේ ප්‍රතිකාර ලබන බව සඳහන්ය. සැකකරුවන් පිළියන්දල සහ මහරගම ප්‍රදේශවල පදිංචිකරුවන් වන අතර ඔවුන් සතුව තිබූ ගිනි අවි ද පොලිස් බාරයට ගෙන තිබේ.", "URL": "https://sinhala.adaderana.lk/news.php?nid=81817", "Category": null, "Parent URL": null}