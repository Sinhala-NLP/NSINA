{"Source": "Adaderana", "Timestamp": "July 17, 2016 10:23 am", "Headline": " තුර්කි රජය ගැන සතුටුයි", "News Content": "හමුදා කුමන්ත්‍රණයක් මගින් තුර්කියේ ප්‍රජාතන්ත්‍රවාදී පාලනය යටපත් කිරීමේ උත්සාහය ව්‍යර්ථ කිරීමට හැකි වීම ප්‍රජාතන්ත්‍රවාදය අගයන ලෝක ජනතාවගේ සතුටට කරුණක් බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ තුර්කියේ ප්‍රජාතන්ත්‍රවාදී පාලනය ආරක්ෂා කිරීමට එරට ජනාධිපති සහ අගමැති ප්‍රමුඛ රජයට හැකිවීම පිළිබඳ ඔවුන් වෙත තම සතුට පළ කරන බවයි. එම තීරණාත්මක අවස්ථාවේ ශ්‍රී ලංකාවේත් ශ්‍රී ලංකා ජනතාවගේත් සහය තුර්කිය වෙත ලැබෙන බව අග්‍රාමාත්‍ය රනිල් වික්‍රමසිංහ මහතා පවසයි. හමුදා කුමන්ත්‍රණයකින් තුර්කි පාලන බලය අත්කර ගැනීමට දැරූ උත්සාහය ව්‍යර්ථ කිරීමට එරට රජය සමත් වුණි.", "URL": "https://sinhala.adaderana.lk/news.php?nid=62143", "Category": null, "Parent URL": null}