{"Source": "Adaderana", "Timestamp": "May 3, 2016 08:46 am", "Headline": "බලපත්‍ර නැතිව ජංගම දුරකථන විකුණන්නේ බලාගෙනයි", "News Content": "බලපත්‍ර රහිතව ජංගම දුරකථන සහ එහි උපාංග අලෙවිකරන ස්ථාන වැටලීමට විදුලි සංදේශ නියාමන කොමිෂන් සභාව තීරණය කර තිබේ. ලබන මාසයේ සිට අදාළ වැටලීම් සිදුකරන බව විදුලි සංදේශ නියාමන කොමිසන් සභාව සඳහන් කරයි.ජංගම දුරකථන සහ එහි උපාංග අලෙවිකරන ස්ථාන විදුලි සංදේශ නියාමන කොමිසන් සභාවේ ලියාපදිංචි වීම සිදුකළ යුතුය.එහෙත් ඇතැම් ස්ථාන බලපත්‍ර රහිතව පවත්වාගෙන යන බවට පැමිණිලි රැසක් ලැබී ඇති බව විදුලි සංදේශ නියාමන කොමිෂන් සභාව සඳහන් කරයි.අදාළ ස්ථාන ලියාපදිංචි කිරීම සඳහා මැයි මාසය තුළ අවස්ථාව ලබාදීමට විදුලි සංදේශ නියාමන කොමිෂන් සභාව තීරණය කර තිබේ.ඒ අනුව ජුනි මාසයේ සිට දිවයින පුරා නීති විරෝධී ලෙස ජංගම දුරකථන සහ එහි උපාංග අලෙවිකරන ස්ථාන වැටලීමේ කටයුතු ආරම්භ කිරීමට නියමිතය.", "URL": "https://sinhala.adaderana.lk/news.php?nid=59756", "Category": null, "Parent URL": null}