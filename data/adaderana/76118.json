{"Source": "Adaderana", "Timestamp": "August 9, 2017 10:26 am", "Headline": " අනතුරින් 1ක් මරුට-1ක් රෝහලට ", "News Content": "පුත්තලම, කටුගස්තොට මාර්ගයේ ධර්මපාලය ප්‍රදේශයේදී සිදුවූ අනතුරකින් පුද්ගලයෙකු මියගොස් තිබේ.ආණමඩුව දෙසට ධාවනය වූ ලොරි රථයක, නිකවැරටිය දෙසට ධාවනය වෙමින් තිබූ යතුරු පැදියක් ගැටී අනතුර සිදුව ඇති බව පොලීසිය පැවසුවේය.අනතුරින් තුවාල ලැබූ යතුරුපැදිකරු හා පසු පැදිකරු ආණමඩුව රෝහලට ඇතුළත් කර ඇති අතර එහිදී බරපතළ තත්ත්වයේ සිටි පැදිකරු පුත්තලම රෝහලට ඇතුළත් කර තිබේ.අනතුරුව ඔහු කොළඹ ජාතික රෝහලට මාරුකර යැවීමේදී මියගොස් ඇති බව පොලීසිය පැවසුවේය.මියගොස් ඇත්තේ කොබෙයිගනේ ප්‍රදේශයේ පදිංචිව සිටි 22 හැවිරිදි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර සිද්ධිය සම්බන්ධයෙන් ආණමඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76118", "Category": null, "Parent URL": null}