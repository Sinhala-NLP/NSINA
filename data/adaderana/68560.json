{"Source": "Adaderana", "Timestamp": "January 25, 2017 04:14 pm", "Headline": "ජනවරමට පිටුපෑ බව UNPයත් පිළිගනී - මහින්දානන්ද ", "News Content": "පසුගිය ජනවාරි 8 වනි දා ජනවරමට පිටුපා, වත්මත් ආණ්ඩුව දූෂිත ගනුදෙනුවල යෙදී ඇති බව මුළු රටම පමණක් නොව එක්සත් ජාතික පක්‍ෂය පවා පිළිගන්නා කරුණක් බව පාර්ලිමේන්තු මන්ත‍්‍රී මහින්දානන්ද අලුත්ගමගේ ප‍්‍රකාශ කරයි. ඒකාබද්ධ විපක්‍ෂයේ අද උදෑසන පැවති මාධ්‍ය හමුවකට සහභාගී වෙමින් මන්ත‍්‍රීවරයා මේ බව කියා සිටියේය. බැඳුම්කර වංචාව සම්බන්ධයෙන් එළිදක්වා ඇති වාර්තා අනුව මෙහි චෝදනාකරුවන් තිදෙනෙක් සිටින බවත් ඒ අතර අර්ජුන් ඇලෝෂියස් මහතා ප‍්‍රමුඛ වන බවත් දෙවැනි ස්ථානය හිටපු මහ බැංකු අධිපති අර්ජුන් මහේන්ද‍්‍රන් වන බවත් මෙහි මහ මොළකරු රනිල් වික‍්‍රමසිංහ බවත් ඔහු චෝදනා කර සිටියේ ය. රනිල් වික‍්‍රමසිංහ මහතාට කාරණා 17 ක් පාර්ලිමේන්තුවේ ඊයේ (24) දිනයේ දී එල්ල වුණු බවත් එයින් මෙම චෝදනාව සනාථ වන බවත් මන්ත‍්‍රීවරයා වැඩි දුරටත් මෙහිදි ප්‍රකාශ කර සිටියේ ය.", "URL": "https://sinhala.adaderana.lk/news.php?nid=68560", "Category": null, "Parent URL": null}