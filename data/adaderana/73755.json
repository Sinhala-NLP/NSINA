{"Source": "Adaderana", "Timestamp": "May 30, 2017 05:51 pm", "Headline": "ශ්‍රීලනිප සම කැබිනට් ප්‍රකාශකවරයෙකු ලෙස දයාසිරි පත්කරයි", "News Content": "ශ්‍රී ලංකා නිදහස් පක්ෂය නියෝජනය කරමින් සම කැබිනට් ප්‍රකාශකවරයෙකු ලෙස ක්‍රීඩා අමාත්‍ය දයාසිරි ජයසේකර මහතා පත් කර තිබේ.අද දෙරණ කළ විමසීමකදී එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා සඳහන් කළේ අද(30) දිනයේ අදාළ පත්වීම සිදුකළ බවය.මේ වන විටත් ගයන්ත කරුණාතිලක අමාත්‍යවරයා සහ රාජිත සේනාරත්න අමාත්‍යවරයා සම කැබිනට් ප්‍රකාශකවරුන් ලෙස කටයුතු කරනු ලබයි.මීට අමතරව දයාසිරි ජයසේකර මහතා ශ්‍රී ලංකා නිදහස් පක්ෂය නියෝජනය කරමින් සම කැබිනට් ප්‍රකාශකවරයෙකු ලෙස පත් කර ඇති බව සඳහන්වේ.ඒ අනුව හෙට(31) පැවැත්වෙන කැබිනට් තීරණ දැනුම් දීමේ මාධ්‍ය හමුවට ගයන්ත කරුණාතිලක අමාත්‍යවරයා සමඟ දයාසිරි ජයසේකර අමාත්‍යවරයා සහභාගී වන බව රජයේ ප්‍රවෘත්ති දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=73755", "Category": null, "Parent URL": null}