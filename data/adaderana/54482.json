{"Source": "Adaderana", "Timestamp": "October 16, 2015 12:23 pm", "Headline": "සිද්දික් යළිත් රිමාන්ඩ්", "News Content": "ජාත්‍යන්තර මත්ද්‍රව්‍ය ජාවාරම්කරුවෙකු ලෙස සැලකෙන මොහොමඩ් සිද්දික් නැමැති සැකකරු ලබන 30 වනදා දක්වා රක්ෂිත බන්ධනාගාර ගත කර තිබේ. කොළඹ ප්‍රධාන මහේස්ත්‍රාත් ගිහාන් පිලපිටිය මහතා එම නියෝගය ලබාදුන් බව අද දෙරණ අධිකරණ වාර්තාකරු පැවසුවේය.පකිස්ථානයේදී මෑතකදී අත්අඩංගුවට ගෙන ශ්‍රී ලංකාවට ගෙන ආ මෙම සැකකරු සම්බන්ධයෙන් මුදල් විශුද්ධිකරණ පනත යටතේ පරීක්ෂණ සිදුකරන බව අපරාධ පරීක්ෂණ දෙපාර්තමේන්තුව පසුගිය 02වැනිදා අධිකරණයට දැනුම්දීමෙන් පසු අද දක්වා ඔහු රිමාන්ඩ් කෙරිණ.මේ අතර එක්සත් ජනතා නිදහස් සන්ධානයේ ජාතික ලැයිස්තු මන්ත්‍රීවරුන්ගේ පත්විම්වලට එරෙහිව ලංකා සමසමාජ පක්ෂය විසින් ඉදිරිපත් කළ පෙත්සම නොවැම්බර් මස 23 වනදා සලකා බැලීමට ශ්‍රේෂ්ඨාධිකරණය තීරණය කර තිබේ.", "URL": "https://sinhala.adaderana.lk/news.php?nid=54482", "Category": null, "Parent URL": null}