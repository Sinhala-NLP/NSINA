{"Source": "Adaderana", "Timestamp": "December 4, 2013 08:14 am", "Headline": " සමන් ද සිල්වාට පහරදීම  ගැන පොලිස් පරීක්ෂණ අපක්ෂපාතී විය යුතුයි", "News Content": "ගායන ශිල්පී සමන් ද සිල්වාට පහර දීම සම්බන්ධයෙන් නීතිය නිසි පරිදි ක්‍රියාත්මක වනු ඇති බව ගායන ශිල්පී මදුමාධව අරවින්ද මහතා පවසයි. ඔහු පවසන්නේ අදාළ පහරදීම සිදුකළ දකුණු පළාත් සභා අමාත්‍ය බින්දු වීරසිංහ නැමැත්තාට එරෙහිව පොලිසිය අපක්ෂපාතීව කටයුතු කරනු ඇති බවට තමාට විශ්වාස බවයි. ඊයේ(03) පස්වරුවේ පැවති මාධ්‍ය හමුවකට සහභාගි වෙමින් ඔහු මේ බව කියා සිටියේය.", "URL": "https://sinhala.adaderana.lk/news.php?nid=39304", "Category": null, "Parent URL": null}