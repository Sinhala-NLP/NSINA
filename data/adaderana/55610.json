{"Source": "Adaderana", "Timestamp": "December 9, 2015 08:11 am", "Headline": "තැන්පත් කරන්න ගිය 1000 හොර නෝට්ටුවක්ලු", "News Content": "ව්‍යාජ මුදල් නෝට්ටුවක් සමඟ පුද්ගලයෙකු පුලස්තිපුර, තඹාල ප්‍රදේශයේදී අත්අඩංගුවට ගෙන තිබේ. තඹාල ප්‍රදේශයේ රජයේ බැංකුවක් වෙත මුදල් තැන්පත් කිරීමට ගිය පුද්ගලයෙකු සන්තකයේ ව්‍යාජ මුදල් නෝට්ටුවක් ඇති බවට වූ තොරතුරක් මත අදාළ පුද්ගලයා අත්අඩංගුවට ගෙන ඇත.සැකකරු සන්තකයේ තිබී ව්‍යාජ රුපියල් දහසේ නෝට්ටුවක් සොයාගත් බව පොලීසිය පැවසුවේය.අත්අඩංගුවට ගත් පුද්ගලයා තඹාල ප්‍රදේශයේ පදිංචි 31 හැවිරිදි පුද්ගලයෙකි.ඔහු අද දින පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55610", "Category": null, "Parent URL": null}