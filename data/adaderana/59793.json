{"Source": "Adaderana", "Timestamp": "May 4, 2016 11:19 am", "Headline": "දෙමළ ජනයාගේ ගැටලු විසඳන්න නව සංවිධානයක් එනවා", "News Content": "උතුරු - නැගෙනහිර දෙමළ ජනතාවගේ ගැටලු විසඳීම වෙනුවෙන් දෙමළ දේශපාලන පක්ෂ නායකයින් පිරිසකගේ ප්‍රධානත්වයෙන් නව සංවිධානයක් බිහි කිරීමට කටයුතු කරන බව ද්‍රවිඩ එක්සත් විමුක්ති පෙරමුණ පවසයි. එම පක්ෂයේ නායක ආනන්ද සංගරී මහතා පවසන්නේ ‘‘ප්‍රජාන්ත්‍රවාදී දෙමළජාතික පෙරමුණ‘‘ නමින් එම සංවිධානය පිහිටුවන බවයි.ඒ සම්බන්ධයෙන් සාකච්ඡාවක් අද කොළඹදී පැවිත්වීමට නියමිත බව ද ඔහු සඳහන් කළේය.දෙමළ ජාතික සන්ධානය හරහා දෙමල ජනතාවගේ ගැටලු සඳහා විසදුමක් නොලැබෙන බැවින් මෙලෙස නව සංවිධානයක් පිහිටුවීමට තිරණය කළ බව ආනන්ද සංගරී මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=59793", "Category": null, "Parent URL": null}