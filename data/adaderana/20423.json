{"Source": "Adaderana", "Timestamp": "December 2, 2011 03:45 pm", "Headline": "මත්ද්‍රව්‍ය තොගයක් සමඟ ඉන්දීය ජාතිකයෙක් කොටුවෙයි", "News Content": "නීති විරෝධී ලෙස මෙරටට ගෙන එන ලද මත්ද්‍රව්‍ය තොගයක් සමඟ ඉන්දියානු ජාතිකයෙකු කටුනායක ගුවන්තොටුපළ මත්ද්‍රව්‍ය කාර්යාංශ නිලධාරීන් විසින් අත් අඩංගුවට ගෙන තිබේ. අදාළ සැකකරු පරීක්ෂා කිරීමේ දී ඔහුගේ ගමන්මලුවල සඟවා තිබි දුම්කොළ කුඩු අඩංගු බඳුන් දහසක් සහ තවත් මත්ද්‍රව්‍ය පැකට් 150 ක් සොයාගත් බව ගුවන්තොටුපළ මත්ද්‍රව්‍ය නාශක කාර්යාංශය පවසයි. අදාළ සැකකරු ඉන්දියාවේ තමිල්නාඩු ප්‍රදේශයේ පදිංචිකරුවෙකු බව සඳහන්ය. අද(02) අලුයම අත්අඩංගුවට ගත් සැකකරු පිළිබඳ වැඩිදුර පරීක්ෂණ සිදුකිරීම සඳහා ගුවන්තොටුපළ රේගු නිලධාරීන්ට බාර දී තිබේ.", "URL": "https://sinhala.adaderana.lk/news.php?nid=20423", "Category": null, "Parent URL": null}