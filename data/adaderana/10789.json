{"Source": "Adaderana", "Timestamp": "September 11, 2010 11:40 am", "Headline": "එජාපය කවදාවත් විනාශ වෙන්නේ නෑ", "News Content": "පක්ෂය එකමුතු කරමින් විකල්ප දේශපාලන බලවේගයක් රට තුළ ඇති කිරීම තමාගේ එකම බලාපොරොත්තුව බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. එක්සත් ජාතික පක්ෂය කිසි දිනක විනාශ නොවන පක්ෂයක් බව මන්ත්‍රීවරයා පෙන්වා දෙයි. පක්ෂය දෙකඩ ‍වීමට ඉඩ නොදී කඩිනමින්ම ප්‍රතිසංවිධාන කටයුතු සිදු කරන ලෙස තමා ඇතුළු මන්ත්‍රීවරුන් පක්ෂ නායකත්වයෙන් ඉල්ලා සිටින බව මන්ත්‍රීවරයා අවධාරණය කරයි. ප්‍රතිසංවිධානය සිදු කිරීම තුළින් සියලු දෙනාගේ බලාපොරොත්තුව පක්ෂය ශක්තිමත් කරමින් ඉදිරියට ගෙන යාම බව සජිත් ප්‍රේමදාස මන්ත්‍රීවරයා වැඩිදුරටත් සඳහන් කර සිටියි. පක්ෂයේ සියලුදෙනාටම අවශ්‍ය වී ඇත්තේ ප්‍රතිසංවිධාන කටයුතු ශක්තිමත්ව ඉදිරියට ගෙනගොස් පක්ෂය ශක්තිමත් කීරීම බව ඔහු පෙන්වාදෙයි. පුද්ගලයෙකු ශක්තිමත් කිරීම පක්ෂයේ අරමුණ නොවන බවත් සජිත් ප්‍රේමදාස මහතා අවධාරණය කරයි.", "URL": "https://sinhala.adaderana.lk/news.php?nid=10789", "Category": null, "Parent URL": null}