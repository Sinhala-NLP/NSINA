{"Source": "Adaderana", "Timestamp": "September 18, 2012 08:37 am", "Headline": "මාර්ග 3 ක පෞද්ගලික බස් වර්ජනයේ", "News Content": "අම්බලන්ගොඩ - කොළඹ පෞද්ගලික බස් රථ සේවකයින් වැඩ වර්ජනයක් ආරම්භ කර තිබේ. ඊයේ (17) රාත්‍රී අම්බලන්ගොඩ - කොළඹ පෞද්ගලික බස් රථ සේවකයෙකුට සිදුවු පහරදීමකට විරෝධය පළකරමින් මෙම වැඩවර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සදහන් කළේය. කොළඹ සිට අම්බලන්ගොඩ බලා ධාවනය වු පෞද්ගලික බස් රථයක කොන්දොස්තරවරයෙකුට ඊයේ රාත්‍රී අලුත්ගම ප්‍රදේශයේ දී කිසියම් පිරිසක් පහර දී තිබේ. එහිදී තුවාල ලැබු කොන්දොස්තරවරයා අලුත්ගම රෝහලේ ප්‍රතිකාර ලබමින් සිටින බව වාර්තා වේ. මේ අතර මාර්ග අංක 282 පාදුක්ක - හොරණ සහ මාර්ග අංක 425 බණ්ඩාරගම - කළුතර පෞද්ගලික බස් රථ සේවකයින් ද වැඩ වර්ජනයක් ආරම්භ කර ඇත. අලුත්ගම සිට අවිස්සාවේල්ල දක්වා නව බස් රථ මාර්ග බලපත්‍රයක් ලබාදීමට විරෝධය පළකරමින් මෙම වර්ජනය ක්‍රියාත්මක කරන බව ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=27499", "Category": null, "Parent URL": null}