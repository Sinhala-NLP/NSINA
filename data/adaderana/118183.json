{"Source": "Adaderana", "Timestamp": "September 3, 2019 04:52 pm", "Headline": "නාවලපිටියදී නිෂ්ක්‍රීය වුණ අත්බෝම්බය", "News Content": "නාවලපිටිය, තලවකැලේ ප්‍රධාන මාර්ගයේ තිබි හමු වු ජීව අත්බෝම්බය අධිකරණ නියෝගයක් මත පොලිස් විශේෂ කාර්යය බලකාය මඟින් නිෂ්ක්‍රිය කර තිබේ. නාවලපිටිය තලවකැලේ ප්‍රධාන මාර්ගයේ බොහිල් අටේ කණුව ප්‍රදේශයේ තිබි ඊයේ (02) සොයාගත් ජිව අත්බොම්බය නාවලපිටිය දිසා අධිකරණයේ මහෙස්ත්‍රාත්වරයාගේ නියෝගයක් මත ගම්පොල පොලිස් විශේෂ කාර්යය බලකා කඳවුරේ නිලධාරින් විසින් අද(03) නිෂ්ක්‍රිය කරනු ලැබු බව අද දෙරණ වාර්තාකරු පවසයි. නාවලපිටිය බොහිල් ප්‍රදේශයේ පිහිටි ගින්හුඩ් ඉහළ ගල්වෙලෙදි එ.එස්.ජි 87 වර්ගයේ ජිව අත් බෝම්බය නිෂ්ක්‍රිය කරන ලදි. නාවලපිටිය තලවකැලේ ප්‍රධාන මාර්ගයේ බොහිල් 8 කණුව ජනපද ප්‍රදේශයේ මාර්ගයේ දෙපස සුද්ද පවිත්‍ර කරමින් සිටි මාර්ග සංවර්ධන අධිකාරියේ සේවකයින් විසින් දැක එ පිලිබදව නාවලපිටිය පොලිසිය වෙත ඊයේ දැනුම් දිමෙන් පසු ජිව අත්බෝම්බය ඊයේ රාත්‍රියේ පොලිස් විශේෂ කාර්යය බලකායේ නිලධාරින් භාරයට ගැනුණි. ජිව අත් බොම්බය තිබුණු ස්ථානයට යාබදව තිබි පොලිස් උප පරික්ෂකවරයෙකුගේ පලදින නිල ඇදුමක කමිසයක්ද පොලිසිය විසින් ඊයේ දින සොයාගෙන ඇත. ජිව අත්බොම්බය සහ පොලිස් නිල ඇදුම් කමිසය තිබු ස්ථානය අද උදැසන නාවලපිටිය පොලිසියේ නිලධාරින් විසින් සොදිසි මෙහෙයුමක්ද දියත් කර තිබුණි. නිෂ්ක්‍රිය කරන ලද ජිව අත්බොම්බය එම ස්ථානයේ තිබි හමු වු පොලිස් නිල ඇදුම් කමිසය පිලිබදව නාවලපිටිය පොලිසිය පුළුල් විමර්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=118183", "Category": null, "Parent URL": null}