{"Source": "Adaderana", "Timestamp": "October 7, 2010 07:50 pm", "Headline": "ජී. එල්ට එරෙහි විශ්වාස භංගය භංග වෙයි", "News Content": "විදේශ කටයුතු අමාත්‍ය මහාචාර්ය ජී.එල්.පීරිස් මහතාට එරෙහිව එක්සත් ජාතික පක්ෂය විසින් ඉදිරිපත් කළ විශ්වාස භංග යෝජනාව පරාජයට පත්වී තිබේ. එම යෝජනාව පිළිබඳව අද(07) පාර්ලිමේන්තුවේදී ඡන්ද විමසීම පැවති අවස්ථාවේ විපක්ෂව ඡන්ද 139 ක් හා පක්ෂව ඡන්ද 32 ක් ලබමින් මෙසේ පරාජයට පත්ව ඇත. විදේශ කටයුතු අමාත්‍ය මහාචාර්ය ජී.එල්.පීරිස් මහතාට එරෙහිව එක්සත් ජාතික පක්ෂය විසින් මෙම විශ්වාස භංග යෝජනාව ඉදිරිපත් කරනු ලැබ තිබිණි. එය අද විපක්ෂයේ ප්‍රධාන සංවිධායක ජෝන් අමරතුංග මහතා විසින් පාර්ලිමේන්තුවට ඉදිරිපත් කරනු ලැබීය. ජී.එස්.පී ප්ලස් බදු සහනය ශ්‍රී ලංකාවට ලබාගැනීමට අසමත් වීම ඇතුළු කරුණු කිහිපයක් මුල් කරගනිමින් මෙම විශ්වාසභංගය ඉදිරිපත් කර තිබුණි.", "URL": "https://sinhala.adaderana.lk/news.php?nid=11348", "Category": null, "Parent URL": null}