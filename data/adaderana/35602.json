{"Source": "Adaderana", "Timestamp": "July 8, 2013 04:59 pm", "Headline": "විශේෂ කාරක සභාව හෙට රැස්වෙයි", "News Content": "ජාතික ගැටලුවට විසඳුම් ලබාදීම සඳහා වු යෝජනා ඉදිරිපත් කිරීමට ජනාධිපතිවරයා විසින් පත්කළ පාර්ලිමේන්තු විශේෂ කාරක සභාව පළමු වරට හෙට රැස්වීමට නියමිතව තිබේ. එහි සභාපතීත්වය දරන අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් හෙට පස්වරු 3.00ට පාර්ලිමේන්තු සංකීර්ණයේ දී එය රැස්වීමට නියමිතය. ඊට මන්ත්‍රීවරුන් 31 දෙනෙකු ඇතුළත් කිරීමට පියවර ගෙන ඇති අතර ආණ්ඩු පක්ෂය නියෝජනය කරමින් මන්ත්‍රීවරුන් 19 දෙනෙකු ඒ සඳහා නම් කර තිබේ. එහෙත් විපක්ෂයේ දේශපාලන පක්ෂ සහ ආණ්ඩුවට සම්බන්ධ වී සිටින ශ්‍රී ලංකා මුස්ලිම් කොංග්‍රසය ද එම තේරීම් කාරක සභාවට සහභාගී වන්නේ නැත.", "URL": "https://sinhala.adaderana.lk/news.php?nid=35602", "Category": null, "Parent URL": null}