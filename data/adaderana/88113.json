{"Source": "Adaderana", "Timestamp": "April 27, 2018 07:40 am", "Headline": "   කුඩුත් එක්ක දෙකක් මාට්ටු වෙයි", "News Content": "හෙරෝයින් මත් කුඩු ළඟ තබා ගෙන සිටි බව කියන පුද්ගලයින් දෙදෙනෙකුව මාදම්පේ පොලීසියේ නිලධාරීන් විසින් අත්අඩංගුවට ගෙන ඇත. පසුගිය 25 සහ 26 යන දිනවල මාදම්පේ පැරණි නගරයේදී සහ මාදම්පේ - තඹගල්ල වත්ත ප්‍රදේශයේදී මෙම අත්අඩංගුවට ගැනීම් සිදු කර තිබේ. මාදම්පේ පැරණි නගරයේ පදිංචි අයෙකු සතුව තිබී හෙරෝයින් මිලි ග්‍රෑම් 30 ක් පොලිස් නිලධාරීන් විසින් සොයා ගෙන ඇත. වයස අවුරුදු 30 ක් වන සැකකරු අධික ලෙස හෙරෝයින් මත් කුඩු ජාවාරමට ඇබ්බැහි වී සිටි අයෙකු බව කියති. මේ අතර,මාදම්පේ - තඹගල්ල වත්ත ප්‍රදේශයේ පදිංචි අයෙකුවද හෙරෝයින් මත් කුඩු ග්‍රෑම් 02 යි මිලි ග්‍රෑම් 160 ක් සමඟ අත්අඩංගුවට ගෙන ඇත. 25 හැවිරිදි සැකකරු ජීවන වෘත්තිය ලෙස පොල් කැඩීම සහ නීති විරෝධී මත් පැන් ජාවාරමට හවුල් වී සිට ඇති බව විමර්ශණ වලදී හෙලිවී ඇත. එම සැකකරුද කාලයක් තිස්සේ හෙරෝයින් පානය කිරීමට ඇබ්බැහි වී සිටි අයෙකු බව කියති. පසුගිය කාලය තුළ මෙම ප්‍රදේශ වලින් හෙරෝයින් මත් කුඩු පානය කිරීමට ඇබැබ්හි වී සිටි විශාල පිරිසක් පොලිස් නිලධාරීන් විසින් අත්අඩංගුවට ගෙන තිබුණි. නමුත් මෙම සැකකරුවන් දෙදෙනා ඒ සෑම අවස්ථාවකදීම පොලිසියට අසු වී නැත. අත්අඩංගුවට ගෙන ඇති සැකකරුවන් හලාවත දිසා අධිකරණයට ඉදිරිපත් කිරීමට නියමිතව ඇත. නිලධාරීන් විසින් සැකකරුවන් අත්අඩංගුවට ගෙන ඔවුන් සතුව තිබී හෙරෝයින් මත් කුඩු සොයා ගෙන ගෙන තිබුණි.", "URL": "https://sinhala.adaderana.lk/news.php?nid=88113", "Category": null, "Parent URL": null}