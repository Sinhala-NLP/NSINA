{"Source": "Adaderana", "Timestamp": "November 25, 2012 04:53 pm", "Headline": " අතුරුදහන් වු වෛද්‍යවරිය තාමත් නෑ", "News Content": "මාතර, රෝහ‍‍ලට අනුයුක්තව සේවය කළ වෛද්‍යවරියක් අතුරුදන් වීම සම්බන්ධයෙන් සිදුකරන පරීක්ෂණ කඩිනම් කරන ලෙස රජයේ වෛද්‍ය නිලධාරීන්ගේ සංගමය පොලිසියෙන් ඉල්ලීමක් කරයි. මාතර රෝහලේ නිර්වින්දන වෛද්‍යවරියක් පසුගිය සිකුරාදා රාත්‍රීයේ සිට අතුරුදන්වී තිබුණි. රෝහලේ සිට හික්කඩුවේ පිහිටි ඇගේ නිවස වෙත මෝටර් රථයෙන් පැමිණෙමින් සිටිය දී මෙලෙස අතුරුදන්ව ඇති බව ඇයගේ ස්වාමි පුරුෂයා පොලිසියට දැනුම් දී තිබේ. මේ සම්බන්ධයෙන් සිදු කරන පරීක්ෂණ කඩිනම් කරන ලෙසට පොලීසියෙන් ඉල්ලීමක් කරන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකශක වෛද්‍ය නවීන් ද සොයිසා මහතා සඳහන් කළේය. අද දෙරණ කළ විමසීමකදී පොලිස් මාධ්‍ය ප්‍රකාශක කාර්යාලයේ ප්‍රකාශකයෙකු පැවසුවේ අදාළ වෛද්‍යවරිය අතුරුදන් වීම සම්බන්ධයෙන් ගාල්ල සහ මාතර පොලිස්ථාන විසින් පරීක්ෂණ ආරම්භ කර ඇති බවයි.", "URL": "https://sinhala.adaderana.lk/news.php?nid=29477", "Category": null, "Parent URL": null}