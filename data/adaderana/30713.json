{"Source": "Adaderana", "Timestamp": "January 13, 2013 08:28 am", "Headline": "ඩෙංගුවාට ළමා බිල්ලක්", "News Content": "ඩෙංගු උණ රෝගයට ලක්ව සිටි 08 හැවිරිදි දැරියක් මියගොස් තිබේ. වෙන්නප්පුව ශාන්ත සේවියර් මාවතේ පදිංචිව සිටි එම දැරිය මීගමුව මහ රෝහලෙන් කොළඹ රිජ්වේ ආර්යා ළමා රෝහලට ඇතුළත් කිරීමෙන් පසු මියගොස් ඇති බව වාර්තා වේ. මේ අතර පසුගිය වසර තුළ ඩෙංගු රෝගීන් 44,000කට වැඩි පිරිසක් වාර්තා වී ඇති බව වසංගත රෝග විද්‍යා අංශය පවසයි. එහි වාර්තාවලට අනුව වැඩිම පිරිසක් ඩෙංගු රෝගයට ගොදුරු වී ඇත්තේ බස්නාහිර පළාතේ වන අතර එම සංඛ්‍යාව ප්‍රතිශතයක් වශයෙන් සියයට 47කි. දිවයිනට බලපා ඇති වැසි සහිත කාලගුණික තත්ත්වය හේතුවෙන් ඉදිරියේ දී යළිත් ඩෙංගු රෝගය පැතිර යාමේ අවදානමක් පවතින බව සෞඛ්‍ය අංශ අනතුරු අඟවයි.", "URL": "https://sinhala.adaderana.lk/news.php?nid=30713", "Category": null, "Parent URL": null}