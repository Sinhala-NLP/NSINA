{"Source": "Adaderana", "Timestamp": "January 28, 2016 11:48 am", "Headline": "ඥානසාර හිමි වෙනුවෙන් ඇප අයදුම්පතක් ", "News Content": "දැනට රක්ෂිත බන්ධනාගාරගතකර සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ට ඇප ලබාගැනීම වෙනුවෙන් ඇප අයදුම්පතක් අධිකරණයට ඉදිරිපත් කර තිබේ.බොදුබල සේනා සංවිධානය වෙනුවෙන් නීතිඥ සුමුදු හේවගේ මහතා විසින් මෙම ඇප අයදුම්පත අධිකරණයට බාරදුන් බව අද දෙරණ වාර්තාකරු පවසයි.එම ඇප අයදුම්පත සලකාබැලීම අද පස්වරුවේ සිදුකෙරෙනු ඇතැයි විශ්වාස කරන අතර රිමාන්ඩ් බන්ධනාගාර ගතකරන ලද ඥානසාර හිමියන් මේවන විටත් බන්ධනාගාර රෝහලේ ප්‍රතිකාර ලබයි.බන්ධනාගාර මාධ්‍ය ප්‍රකාශකවරයා ඊයේ දිනයේ කියා සිටියේ රුධිර පීඩන තත්ත්වය වැඩි බැවින් පරීක්ෂා කරවාගත යුතු බවට ඥානසාර හිමියන් කළ ඉල්ලීමක් අනුව බන්ධනාගාර රෝහලට කැටුව පැමිණි බවයි.", "URL": "https://sinhala.adaderana.lk/news.php?nid=56719", "Category": null, "Parent URL": null}