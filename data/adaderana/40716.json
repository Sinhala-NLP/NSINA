{"Source": "Adaderana", "Timestamp": "January 28, 2014 03:25 pm", "Headline": "රෝහල් සේවකයාගේ මළ සිරුර ඇළකින් හමුවෙයි ", "News Content": "නාවලපිටිය, අඹගමුව ප්‍රදේශයේ ඇළක තිබී පුද්ගල මළ සිරුරක් සොයාගෙන තිබේ. නාවලපිටිය දිස්ත්‍රික් මහරෝහලේ සේවයේ නිරතව සිටි පුද්ගලයෙකු මෙලෙස මියගොස් ඇති බව පොලිසිය විසින් හඳුනාගෙන තිබේ. අදාළ පුද්ගලයා පසුගිය 24 වන දා තම වැටුපද රැගෙන නිවසට පිටත්ව ගිය ද සවස්වන තුරු නිවසට නොපැමිණීම හේතුවෙන් නිවැසියන් පොලීසියට පැමිණිලි කර ඇත. ඒ අනුව සිදුකළ විමර්ශනයක දී අදාළ පුද්ගලයාගේ මළ සිරුර නිවස අසළ ඇළක තිබී සොයාගත් බව පොලිසිය සඳහන් කරයි. මියගොස් ඇත්තේ නාවලපිටිය, අඹගමුව ප්‍රදේශයේ පදිංචිව සිටි 45 හැවිරිදි තිදරු පියෙකි. මළ සිරුර පශ්චාත් මරණ පරීක්ෂණය සඳහා නාවලපිටිය රෝහලේ තැන්පත් කර ඇති අතර සිද්ධිය සම්බන්ධයෙන් නාවලපිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40716", "Category": null, "Parent URL": null}