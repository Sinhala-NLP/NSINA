{"Source": "Adaderana", "Timestamp": "May 12, 2016 04:22 pm", "Headline": "මහනුවරින් මළ සිරුරක් ", "News Content": "මහනුවර වැව රවුම මාර්ගයේ මල්වතු මහවිහාරය අසළ වැවේ තිබී පුද්ගල මළ සිරුරක් සොයාගෙන තිබේ.වැව රවුම මාර්ගයේ ගමන් ගත් පදිකයන් පිරිසක් විසින් අදාළ මළ සිරුර වැවේ පාවෙමින් තිබෙනු දැක අති බව සඳහන්ය.ඒ අනුව මහනුවර පොලීසියට මේ පිලිබඳව දැනුම් දී ඇති අතර පොලීසිය සහ නාවික හමුදාව එක්ව සිරුර ගොඩගෙන ඇත.මියගොස් ඇත්තේ වයස අවුරුදු 35ක් පමණ වන පිරිමි පුද්ගලයෙකු වන අතර ඔහුගේ අනන්‍යතාවය මෙතෙක් තහවුරු වී නොමැති බව මහනුවර පොලීසිය පැවසුවේය.සිද්ධිය සම්බන්ධයෙන් මහනුවර පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=60101", "Category": null, "Parent URL": null}