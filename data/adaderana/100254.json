{"Source": "Adaderana", "Timestamp": "December 4, 2018 01:15 pm", "Headline": "CR&FC කණ්ඩායම පරදා මහනුවර කණ්ඩායම ලකුණු 11ක ජයක් වාර්තා කරයි", "News Content": "අන්තර් සමාජ ලීග් රග්බි තරගාවලියේ සිව්වන සති අන්තයේ පැවති තරගයකින් ජය වාර්තා කිරීමට මහනුවර කණ්ඩායම සමත් විය. ඒ CR&FC කණ්ඩායම පරාජය කරමින්. මහනුවර-නිත්තවලදී පැවති තරගය ආරම්භයේ පටන් කණ්ඩායම් දෙකම ලකුණු රැස් කරමින් විශිෂ්ට ක්‍රීඩා විලාශයක නිරත විය. ඒ අනුව පළමු අර්ධය ගෝල 14 ට 14ක් ලෙස සම තත්ත්වයෙන් අවසන් විය. නමුත් දෙවන අර්ධයේ දී ක්‍රියාත්මක වු මහනුවර කණ්ඩායම ලකුණු 27ක් රැස් කරගනිමින් තරගයේ ඉදිරියට පැමිණියේය. නමුත් CR&FC කණ්ඩායමට රැස් කර ගත හැකි වුයේ ලකුණු 16ක් පමණයි. ඒ අනුව ලකුණු 41 ට 30ක් ලෙස තරගයේ ජය වාර්තා කළේ මහනුවර කණ්ඩායමයි.", "URL": "https://sinhala.adaderana.lk/news.php?nid=100254", "Category": null, "Parent URL": null}