{"Source": "Adaderana", "Timestamp": "January 24, 2018 03:37 pm", "Headline": "කසිප්පු එක්ක 3ක් මාට්ටු වෙලා", "News Content": "යාපනයේ - පේදුරුතුඩුව ප්‍රදේශයේ කාලයක් තිස්සේ පවත්වාගෙන ගිය කසිප්පු පෙරීමේ ස්ථානයක් වටලා කසිප්පු ලීටර් 80 ක් සමඟ සැකකරුවන් තුන් දෙනෙකු පේදුරුතුඩුව පොලීසිය මඟින් අත් අඩංගුවට ගෙන 23 දා මල්ලාකම් දිසා අධිකරණය වෙත ඉදිරිපත් කොට තිබේ. සැකකරුවන් තුන්දෙනා වරද පිළිගෙන ඇති අතර ඔවුන්ව ලබන 26 වෙනිදා දක්වා රිමාන්ඩ් බාරයේ තැබීමට විනිසුරුවරයා නියෝග කොට තිබේ. මෙම සැකකරුවන් තුන් දෙනා මීට පෙර කිළිනොච්චිය ප්‍රදේශයේ කසිප්පු පෙරමින් සිටි පුද්ගලයින් තුන් දෙනෙකු බවට පේදුරුතුඩුව පොලීසියට ලැබී ඇති තොරතුරු අධිකරණය වෙත ඉදිරිපත් කිරීමෙන් පසුව විනිසුරුවරයා ඔවුන්ව 26 දක්වා රිමාන්ඩ් බාරයේ තබා ඇත්තේ කිළිනොච්චිය පොලීසියෙන් මේ සැකකරුවන් තුන්දෙනා පිළිබඳව වාර්තාවක් ලබා ගන්නා තුරුය. කිළිනොච්චිය පොලීසියෙන් ලැබෙන පොලිස් වාර්තවට අනුව මෙම සැකකරුවන් තුන්දෙනාට දඩුවම් නියම කිරීමට නියමිතය.", "URL": "https://sinhala.adaderana.lk/news.php?nid=83451", "Category": null, "Parent URL": null}