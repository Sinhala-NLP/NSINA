{"Source": "Adaderana", "Timestamp": "June 9, 2013 10:10 am", "Headline": "අද ලංකාව තරග බිමේ - ඔස්ට්‍රේලියාව පරදී", "News Content": "චැම්පියන්ස් කුසලාන ක්‍රිකට් තරගාවලියේ 03 වන තරගයෙන් ඔස්ට්‍රේලියාව පරදවා එංගලන්ත කණ්ඩායම ලකුණු 48 කින් ජය ගත්තේය. බර්මින්හැම් හිදී ඊයේ පැවති තරගයේ ප්‍රථමයෙන් පන්දුවට පහර දුන් එංගලන්තය පන්දු වාර 50 දී කඩුළු 06 කට ලකුණු 269ක් රැස් කර ගැනීමට සමත් විය. එහි දී ඉයන් බෙල් ලකුණු 91ක් ලබා ගත්තේය‍. පිළිතුරු වශයෙන් ඔස්ට්‍රේලියානු කණ්ඩායමට කඩුළු 09ක් දැවී රැස්කර ගත හැකි වූයේ ලකුණු 221ක් පමණි. එම කණ්ඩායම වෙනුවෙන් ජෝර්ජ් බෙයිලි ලකුණු 55ක් සහ ජේම්ස් ෆෝක්මන් නොදැවී ලකුණු 54ක් රැස්කර ගත්තේය. ශ්‍රී ලංකාව සහ නවසීලන්තය අතර තරගය අද පැවැත්වෙයි.", "URL": "https://sinhala.adaderana.lk/news.php?nid=34757", "Category": null, "Parent URL": null}