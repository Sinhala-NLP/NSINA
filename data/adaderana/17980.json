{"Source": "Adaderana", "Timestamp": "August 10, 2011 03:35 pm", "Headline": " අයිතිය අහිමි කරනවා-සම්බන්ධන්,නෑ එහෙම නෑ-දි.මු", "News Content": "යාපනය දිස්ත්‍රීක්කයේ පාර්ලිමේන්තු ආසන අඩු කිරීම ‍ද්‍රවිඩ ජනතාවගේ දේශපාලන අයිතීන් පැහැරගැනීමක් බව ද්‍රවිඩ ජාතික සන්ධානයේ පාර්ලිමේන්තු කණ්ඩායම් නායක ආර්.සම්බන්ධන් මහතා පවසයි. යාපනය දිස්ත්‍රීක්කය තාමත් සාමාන්‍යකරණය වි නැති බවත්,යළි පදිංචි කිරීම් කටයුතු තවමත් නිමාවී නැති බවත් මන්ත්‍රීවරයා කියා සිටියි. 30 වසරක යුද්ධයකින් බැට කෑ යාපනයේ ජනතාවට තමන්ගේ නියෝජිතයින් අඩුවීම යනු තවත් පීඩාවක් බව මන්ත්‍රීවරයා කියා සිටියේ අද(10) පාර්ලිමේන්තුවේදීය. ආර්.සම්බන්ධන් මහතාගේ ප්‍රකාශයට ප්‍රතිචාර දක්වමින් අග්‍රාමාත්‍ය දි.මු ජයරත්න මහතා පාර්ලිමේන්තුවේදී පවසා ඇත්තේ එකී තීරණය මැතිවරණ කොමසාරිස්වරයාගේ අත්තනෝමතික තීරණයක් නොවන බවයි. ආණ්ඩුක්‍රම ව්‍යවස්ථාවේ පවත්නා විධිවිධාන අනුව ජනගහණ පදනම හා භූමිය යන සාධක සැලකිල්ලට ගෙන මන්ත්‍රී ආසන බෙදීම සිදුකෙරෙන බවත්,එය යාපනයට පමණක් සීමා වූ සුවිශේෂී තත්ත්වයක් නොව මීට පෙරාතුව වෙනත් දිස්ත්‍රීක්කවලට අදාළවද ක්‍රියාත්මක වූයේ මෙම විධිවිධානයම යැයි ද අග්‍රාමාත්‍යවරයා පෙන්වා දී තිබේ.", "URL": "https://sinhala.adaderana.lk/news.php?nid=17980", "Category": null, "Parent URL": null}