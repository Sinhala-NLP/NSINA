{"Source": "Adaderana", "Timestamp": "September 27, 2012 12:35 pm", "Headline": "සුපිරි 8 අදින් ඇරඹෙයි", "News Content": "විස්සයි විස්ස ලෝක කුසලාන ක්‍රිකට් තරඟාවලියේ සුපිරි 8 වටයේ තරඟ අද (27) ආරම්භ වේ. පළමු තරඟය ශ්‍රී ලංකා කණ්ඩායම සහ නවසීලන්ත කණ්ඩායම අතර පැවැත්වීමට නියමිතය. තරඟය පල්ලෙකැලේ ක්‍රිඩාංගණයේ දී පස්වරු 3.30 ට ආරම්භ කිරීමට කටයුතු යොදා තිබේ. අද තරඟය සඳහා ශ්‍රී ලංකා දඟ පන්දු යවන ක්‍රීඩක අජන්ත මෙන්ඩිස් සහභාගී වනු ඇති බව වාර්තා වේ. ආබාධයක් හේතුවෙන් ඔහුට පළමු වටයේ දකුණු අප්‍රිකාව සමඟ පැවති තරඟයට සහභාගීවීමට නොහැකිවිය. මේ අතර විස්සයි විස්ස ලෝක කුසලාන ක්‍රිකට් තරඟාවලියේ සුපිරි අට වටයේ ‍දෙවන තරඟය එංගලන්තය හා බටහිර ඉන්දීය කොදෙව් කණ්ඩායම සමඟ පැවැත්වේ. එය රාත්‍රී 7.30 පල්ලෙකැලේ ක්‍රීඩාංගනයේ දී ආරම්භ වීමට නියමිතය.", "URL": "https://sinhala.adaderana.lk/news.php?nid=27789", "Category": null, "Parent URL": null}