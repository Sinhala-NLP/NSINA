{"Source": "Adaderana", "Timestamp": "April 4, 2016 01:14 pm", "Headline": " සිසුවියට හා විදුහල්පතිට බඹර ප්‍රහාර", "News Content": "බකමූණ ප්‍රදේශයේ පාසල් සිසුවියක් සහ විදුහල්පතිවරයෙක් බඹර ප්‍රහාරයකට ලක්ව තිබේ.විද්‍යාලයේ අළුතින් ඉදිකරන ලද තෙමහල් ගොඩනැගිල්ලක පිටත සිවිලිමේ තිබූ බඹර කූඩුවක් ඇවිස්සීමෙන් මෙම අනතුර සිදුව ඇති බව සඳහන්ය.බඹර ප්‍රහාරයට ලක්ව ඇත්තේ බකමූණ මහසෙන් මධ්‍යම මහ විද්‍යාලයේ සිසුවියක් සහ විදුහල්පතිවරයා බව වාර්තා වෙයි.අදාළ පාසල් සිසුවිය සහ විදුහල්පතිවරයා ප්‍රතිකාර සඳහා බකමුණ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=58932", "Category": null, "Parent URL": null}