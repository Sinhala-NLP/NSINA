{"Source": "Adaderana", "Timestamp": "January 12, 2011 03:30 pm", "Headline": "වැස්සට වැසුණු මධ්‍යම පළාත් පාසල් සඳුදා සිට යළිත්", "News Content": "තාවකාලිකව වසා දැමුණු මධ්‍යම පළාතේ පාසල් ලබන සඳුදා සිට යළි විවෘත කෙරෙන බව පළාත් අධ්‍යාපන අමාත්‍යාංශය පවසයි. මධ්යදම පළාත් අධ්‍යාපන අධ්‍යක්ෂ විජයසිරි හේරත් මහතා පැවසුවේ ඊට අදාල චක්‍රලේඛය හෙට දිනයේ නිකුත් කරන බවයි. පැවති අයහපත් කාලගුණය සහ පාසල් වෙත පැමිණීමට පැවති දුෂ්කරතා පිළිබඳ සලකා බලා මෙම සතියේ මධ්‍යම පළාතේ සියලු රජයේ පාසල් තාවකාලිකව වසා දැමීමට තීරණය කෙරුණි. ලබන සතිය වන විට තත්ත්වය යහපත් වනු ඇතැයි අපේක්ෂා කරන බැවින් සඳුදා සිට පාසල් යළි විවෘත ‍කෙරෙන බව පළාත් අධ්‍යාපන අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13444", "Category": null, "Parent URL": null}