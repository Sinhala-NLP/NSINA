{"Source": "Adaderana", "Timestamp": "March 2, 2016 05:07 pm", "Headline": " කොළඹ තදබදයට පිළියම් ලෙස කුළුණු මත මාර්ග දෙකක්", "News Content": "කොළඹ නගරයේ රථවාහන තදබදය අවම කිරීමට කුළුණු මත ඉදිකරනු ලබන නව මහාමාර්ග දෙකක් සඳහා කැබිනට් මණ්ඩල අනුමැතිය ලැබී තිබේ.මෙයින් එක් මාර්ගයක් බත්තරමුල්ල,මාළඹේ,අතුරුගිරිය සහ පිටත වටරවුම් මාර්ගය සමගද සම්බන්ධතාව සහිතව නව කැලණි පාලමේ සිට රාජගිරිය දක්වා මංතීරු 4න් යුතුව කි.මී 6.9 ක දිගින් යුතුව කුළුණු මත ඉදිකරනු ලබන බව ශ්‍රී ලංකා පාර්ලිමේන්තුවේ සභානායක,උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා පවසයි.අනෙක් මාර්ගය නව කැලණි පාලමේ සිට කොළඹ වරාය පිවිසුම දක්වා කි.මී 5.8ක දිගින් යුතුව ඉදිරිකරනු ලබන අතර මෙම මාර්ග දෙකම සඳහා ආසියානු සංවර්ධන බැංකුව සහ ජපාන රජය අරමුදල් සපයනු ලබයි.", "URL": "https://sinhala.adaderana.lk/news.php?nid=57828", "Category": null, "Parent URL": null}