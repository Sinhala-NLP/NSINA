{"Source": "Adaderana", "Timestamp": "May 21, 2018 04:04 pm", "Headline": "පස් කන්දක් කඩා වැටී නිවසකට හානී", "News Content": "හැටන් ප්‍රදේශයට පස්වරුවේ ඇද හැලුණු අධික වර්ෂාවත් සමඟ හැටන් - පුල් බැන්ක් ප්‍රදේශයේ නිවසක් මතට විශාල පස් කන්දක් කඩා වැටීමෙන් එම නිවසට අර්ධ වශයෙන් අලාභ හානී සිදු වී ඇති බව අද දෙරණ වාර්තාකරු පැවසීය. අද(21) පස්වරු 2.30 ට පමණ නිවස පිටුපස තිබු විශාල කන්දක් මෙසේ කඩා වැටී තිබේ. පස් කන්ද කඩා වැටෙන අවස්ථාවේ නිවසේ පදිංචිකරුවන් විදේශගත වී ඇති අතර නිවස ඉබි යතුරු දමා වසා දමා තිබුණු බව අප වාර්තාකරු සඳහන් කළේය. පස් කන්ද කඩා වැටිමෙන් එම නිවසේ මුළුතැන් ගෙය ඇතුළු පිටුපස කාමර කිහිපයකට දැඩි අලාභ හානී සිදු වී තිබේ.", "URL": "https://sinhala.adaderana.lk/news.php?nid=89522", "Category": null, "Parent URL": null}