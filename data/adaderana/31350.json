{"Source": "Adaderana", "Timestamp": "February 5, 2013 07:47 am", "Headline": "යකාකඩුල්ල වැවට දෙදෙනෙක් බිලි", "News Content": "ලග්ගල, යකාකඩුල්ල වැවේ දියේ ගිලීමෙන් පුද්ගලයින් දෙදෙනෙකු ජීවිතක්ෂයට පත්වී තිබේ. ඔරුවකින් මසුන් ඇල්ලීමේ නිරතව සිටි පුද්ගලයින් තිදෙනෙකු ඔරුව පෙරළීමෙන් වැවට වැටී ඇති බව ලග්ගල පොලීසිය සඳහන් කළේය. එහිදී එක් පුද්ගලයෙකු දිවිබේරාගෙන ඇති අතර අනෙක් දෙදෙනා දියේ ගිලී ජීවිතක්ෂයට පත්වී තිබේ. මෙලෙස ජීවිතක්ෂයට පත්ව ඇත්තේ තෙල්දෙණිය ප්‍රදේශයේ පදිංචි තරුණයින් දෙදෙනෙකි. ලග්ගල පොලීසිය මේ සම්බන්ධයෙන් වැඩිදුර පරීක්ෂණ පවත්වයි. මේ අතර බෙන්තොට වෙරළ තීරයේ මුහුදේ දියනාමින් සිටි බෙල්ජියම් ජාතිකයෙකු දියේ ගිලී ජීවිතක්ෂයට පත්ව තිබේ. මියගිය බෙල්ජියම් ජාතිකයාගේ සිරුර මේ වන විට කළුතර නාගොඩ රෝහලේ මෘත ශරීරාගාරයේ තබා ඇති බව බෙන්තොට පොලීසිය සඳහන් කළේය. පශ්චාත් මරණ පරීක්ෂණය අද (05) දිනයේ සිදුකිරීමට නියමිතය.", "URL": "https://sinhala.adaderana.lk/news.php?nid=31350", "Category": null, "Parent URL": null}