{"Source": "Adaderana", "Timestamp": "January 20, 2019 07:03 pm", "Headline": "රනිල් අගමැති ලෙසින් සිටින රජයක් බලයේ රැඳෙන හේතුව සාගල කියයි", "News Content": "ප්‍රජාතන්ත්‍රවාදය රැකීමට අවශ්‍ය ආයතන ශක්තිමත් කර තිබීම හේතුවෙන් අග්‍රාමාත්‍ය රනිල් වික්‍රමසිංහ මහතා ඇතුළු රජයට බලයේ රැඳී සිටීමට හැකි වූ බව අමාත්‍ය සාගල රත්නායක මහතා පැවසීය. දෙනියාය ප්‍රදේශයේ පැවති ජන හමුවක් අමතමින් අමාත්‍යවරයා මේ බව සඳහන් කළේය. ස්වාධීන අධිකරණයක්, ස්වාධීන පොලිස් සේවයක් වැනි එවැනි ආයතන ශක්තිමත් වූ නිසා අද වන විට රනිල් වික්‍රමසිංහ මහතා අගමැති ලෙසින් සිටින රජයක් පවතින බව ඒ මහතා පැවසීය. සිදු කර ගැනීමට නොහැකි වූ කාර්යයන් සිදු කිරීමේ වගකීමක් අද වන විට පවතින බවත් අමත්‍යවරයා පැවසීය.", "URL": "https://sinhala.adaderana.lk/news.php?nid=102725", "Category": null, "Parent URL": null}