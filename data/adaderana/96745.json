{"Source": "Adaderana", "Timestamp": "September 26, 2018 01:24 pm", "Headline": "රට පාවා දෙන බවට චෝදනා කළ අයට ජනපතිගෙන් පිළිතුරු", "News Content": "ස්වාධීන රටක් ලෙස ඉදිරියට යාමේදී ශ්‍රී ලාංකිකයන් ලෙස ඉදිරියට යාමට ඉඩ අවස්ථාව ලැබිය යුතු බව ජානාධිපතිවරයා එක්සත් ජාතීන්ගේ සමුළුවේදී අවධාරණය කළ බව ශ්‍රී ලංකා නිදහස් පක්ෂය පවසයි. ශ්‍රී ලංකා නිදහස් පක්ෂය අද (26) කොළඹ කැඳවා තිබූ මාධ්‍ය හමුවකට එක් වෙමින් ලංකා නිදහස් පක්ෂයේ මාධ්‍ය ප්‍රකාශක අමාත්‍ය මහින්ද සමරසිංහ මහතා සඳහන් කළේය. සංහිඳියාව සඳහා යන ගමන් මඟට බාධා ඇගිලි ගැසීම් නොකරණ ලෙස ජනාධිපතිවරයා එහිදී ප්‍රකාශ කළ බවද ඒ මහතා ප්‍රකාශ කළේය. පසුගිය දිනවල විවිධ පුද්ගලයින් විසින් ජනාධිපතිවරයා රට පාවා දෙන බවට චෝදනා කළ බවත් ඊයේ පැවති එක්සත් ජාතීන්ගේ සමුළුවේදී ජනාධිපතිවරයා ඊට අදාළ හොඳම පිළිතුර ලබාදුන් බවද අමාත්‍ය මහින්ද සමරසිංහ මහතා ප්‍රකාශ කළේය. ජනාධිපතියවරයා ඊයේ දිනයේදී ශ්‍රී ලංකාවට ආඩම්භර වියහැකි ප්‍රකාශයක් සිදු කළ බවද ඒ මහතා පැවසීය. අමෙරිකානු අරමුදලක ප්‍රධාන විධායක නිලධාරීවරයා ජනාධිපතිවරයා හමුවී අමෙරිකානු ඩොලර් මිලියන 480 ක මුදලක් පරිත්‍යාගයක් ලෙස ලබාදෙන බවට ප්‍රකාශ කර ඇති බවද ඒ මහතා ප්‍රකාශ කළේය. එම ගිවිසුමට අත්සන් තැබීම සඳහා දෙසැම්බර් මසයේදී ශ්‍රී ලංකාවට පැමිණෙන බව එම ප්‍රධාන විධායක නිලධාරීවරයා දැනුමි දී ඇති බවද අමාත්‍යවරයා පැවසීය. මහ බැංකුව මැදිහත් වී රුපියලේ අවප්‍රමාණය නැවැත්වීම සඳහා කටයුතු කළ යුතු බවද ඒ මහතා පැවසීය.", "URL": "https://sinhala.adaderana.lk/news.php?nid=96745", "Category": null, "Parent URL": null}