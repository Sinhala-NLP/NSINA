{"Source": "Adaderana", "Timestamp": "January 23, 2013 04:18 pm", "Headline": "හොරට මිදි විකුණූ 27 ක් මාට්ටු", "News Content": "ව්‍යාජ කිරුම් මිනුම් උපකරණ යොදාගනිමින් මිදි අලෙවි කළ වෙළෙඳුන් 27 දෙනෙකුට එරෙහිව නඩුපැවරීමට මිනුම් ඒකක ප‍්‍රමිති හා සේවා දෙපාර්තමේන්තුවේ විශේෂ වැටලීම් ඒකකය පියවර ගෙන තිබේ. පිටකොටුව ප‍්‍රදේශයේ වංචනික සහ අඩු බර යොදමින් හා ව්‍යාජ ලෙස සැකසූ කිරුම් මිනුම් උපකරණ භාවිත කරමින් මිදි අලෙවි කරන බවට මිනුම් ඒකක ප‍්‍රමිති හා සේවා දෙපාර්තමේන්තුවට පැමිණිලි රැසක් ලැබි තිබිණි. ඒ අනුව පිටකොටුව බෝගහ හන්දිය ප‍්‍රදේශයේ සිදුකළ වැටලීමක දී ව්‍යාජ කිරුම් මිනුම් උපකරණ 27 ක් සොයාගැනීමට හැකිව තිබේ. ඊට අදාළ වෙළෙඳුන්ට එරෙහිව නඩු පැවරීමට මිනුම් ඒකක ප‍්‍රමිති හා සේවා දෙපාර්තමේන්තුවේ විශේෂ වැටලීම් ඒකකය පියවර ගෙන ඇති අතර එම වෙළෙඳුන් පෙබරවාරි මස 06 වන දින අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31004", "Category": null, "Parent URL": null}