{"Source": "Adaderana", "Timestamp": "October 16, 2015 05:03 pm", "Headline": "මැදිරිගිරියට අලුත් වී ගබඩාවක් දෙනවා", "News Content": "මැදිරිගිරියට නව වී ගබඩාවක් ලබාදීමට කටයුතු කරන බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා අවධාරණය කළේ මැදිරිගිරිය ප්‍රදේශයේ පවතින රජයේ වී ගබඩා පහසුකම් ප්‍රමාණවත් නොවන බැවින් ඒ සඳහා නව වී ගබඩාවක් ලබාදීමට කටයුතු කරන බවයි.අද පෙරවරුවේ පොළොන්නරුව දිස්ත්‍රික් ලේකම් කාර්යාලයේ පැවැති දිස්ත්‍රික් සංවර්ධන කමිටු රැස්වීම අමතමින් ජනාධිපතිවරයා මෙම අදහස් පළ කර ඇත.පොළොන්නරුව දිස්ත්‍රික්කයේ රෝහල් සහ ජල පිරිපහදු මධ්‍යස්ථානයන්ට අවශ්‍යව පවතින ජෙනරේටර් කිහිපයක් ලබාදීමට කටයුතු කරන බව ද ජනාධිපතිවරයා එහිදී පැවසු බව ජනාධිපති මාධ්‍ය අංශය සඳහන් කළේය.එමෙන්ම දිස්ත්‍රික් කෘෂිකර්ම කමිටු රැස්වීම සඳහා ප්‍රදේශයේ මහජන නියෝජිතයින්ට ද සහභාගිවිය හැකි පරිදි චක්‍රලේඛය සංශෝධනය කිරීමට පියවර ගන්නා බවද ජනාධිපතිවරයා එහිදී සඳහන් කර ඇත.", "URL": "https://sinhala.adaderana.lk/news.php?nid=54492", "Category": null, "Parent URL": null}