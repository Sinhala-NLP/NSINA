{"Source": "Adaderana", "Timestamp": "July 1, 2011 10:20 am", "Headline": "මැ.කෝගෙන් විශේෂ සාකච්ඡාවක්", "News Content": "මෙවර මැතිවරණය සඳහා තරග කරන දේශපාලන පක්ෂවල ලේකම්වරුන් සහ ස්වාධීන කණ්ඩායම් නියෝජිතයන් සමග මැතිවරණ කොමසාරිස් මහින්ද දේශප්‍රිය මහතා විශේෂ සාකච්ඡාවක් කැඳවා තිබේ. අද පස්වරු 3 ට රාජගිරිය මැතිවරණ මහලේකම් කාර්යාල‍යේ දී මෙම සාකච්ඡාව පැවැත්වෙන බව නියෝජ්‍ය මැතිවරණ කොමසාරිස් ඩබ්ලිව්.පී. සුමනසිරි මහතා සඳහන් කළේය. පළාත් පාලන මැතිවරණය සම්බන්ධයෙන් ගතයුතු ක්‍රියාමාර්ග පිළිබඳව සාකච්ඡා කිරීම සඳහා මැතිවරණ කොමසාරිස්වරයා විසින් දේශපාලන පක්ෂ ‍නියෝජිතයන් කැඳවන පළමු අවස්ථාව මෙයයි. මෙම සාකච්ඡා සඳහා මැතිවරණ නිරීක්ෂණ සංවිධානවලට සහ ආරක්ෂක අංශවලට ද ආරාධනා කර තිබේ. පළාත් පාලන ආයතන 65 ක් වෙනුවෙන් නියෝජිතයන් තෝරා ගැනීම සඳහා වන ඡන්ද විමසීම ලබන 23 වැනි දින සිදුකිරීමට නියමිතය.", "URL": "https://sinhala.adaderana.lk/news.php?nid=17116", "Category": null, "Parent URL": null}