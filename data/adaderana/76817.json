{"Source": "Adaderana", "Timestamp": "August 28, 2017 05:40 pm", "Headline": " පොල්ගහවෙල නව ආසන සංවිධායක අනුරාධ සම්පත්", "News Content": "ශ්‍රී ලංකා නිදහස් පක්ෂයේ පොල්ගහවෙල ආසන සංවිධායක ධූරය සඳහා අනුරාධ සම්පත් හේවගේ මහතා පත් කර තිබේ.හිටපු අමාත්‍ය ජයරත්න හේරත් මහතා ශ්‍රී ලංකා නිදහස් පක්ෂයේ පොල්ගහවෙල ආසන සංවිධායක ධූරයෙන් ඉවත් කිරීමෙන් පසුව ඔහු එම තනතුර සඳහා ජනාධිපති මෛත්‍රීපාල සිරිසේන මහතා විසින් පත් කර තිබේ.ඊයේ(27) දිනයේ හිටපු අමාත්‍ය ජයරත්න හේරත් මහතා කුරුණෑගල පැවති ඒකාබද්ධ විපක්ෂයේ ජන හමුවකදී තමන් ඒකාබද්ධ විපක්ෂයට සහය පළ කරන බවට ප්‍රකාශ කළේය.එම ප්‍රකාශයත් සමඟ හිටපු අමාත්‍ය ජයරත්න හේරත් මහතා ශ්‍රී ලංකා නිදහස් පක්ෂයේ පොල්ගහවෙල ආසන සංවිධායක ධුරයෙන් ඉවත් කර ඇති බව දේශපාලන ආරාංචි මාර්ග සඳහන් කළේය.ටිකිරි අධිකාරී මහතා ඉවත් කර හිටපු අමාත්‍ය ජයරත්න හේරත් මහතා ශ්‍රී ලංකා නිදහස් පක්ෂයේ පොල්ගහවෙල ආසන සංවිධායක ධුරයට පත්කරනු ලැබුවේ පසුගිය අප්‍රේල් මස 11 වනදා යි.", "URL": "https://sinhala.adaderana.lk/news.php?nid=76817", "Category": null, "Parent URL": null}