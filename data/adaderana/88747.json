{"Source": "Adaderana", "Timestamp": "May 8, 2018 08:03 pm", "Headline": "බගවන්තලාවේදී වාහන දෙකක් එකිනෙක ගැටෙයි - අයෙකුට බරපතළයි (ඡායාරූප)", "News Content": "පෞද්ගලික බස් රථයක් සහ කැබ් රථයක් එකිනෙක ගැටීමෙන් කැබ් රථයේ රියදුරු බරපතළ ලෙස තුවාල ලබා දික්ඔය මූලික රෝහල වෙත ඇතුළත් කර ඇති බව හැටන් පොලීසිය පවසයි. අද (08) පස්වරු 5 ට පමණ මෙම අනතුර සිදුව ඇත්තේ හැටන් බගවන්තලාව ප්‍රධාන මාර්ගයේ හැටන් වනරාජා වත්ත ප්‍රදේශයේදී බව අද දෙරණ වාර්තාකරු පැවසීය. බගවන්තලාවේ සිට හැටන් දක්වා ධාවනය වු පෞද්ගලික බස් රථයේ හැටන් සිට නොර්වුඩ් දක්වා අධික වේගයෙන් ධාවනය වු කැබ් රථය මුහුණට මුහුණලා ගැටීමෙන් මෙම අනතුර සිදු වි ඇති බව අනතුර පිළිබඳ පරික්ෂණ පවත්වන හැටන් පොලීසිය සඳහන් කළේය.‍ අනතුරින් කැබ් රථයට දැඩි අලාභ හානි සිදු වී ඇති අතර හැටන් පොලීසිය සිද්ධිය සම්බන්ධයෙන් වැඩිදුර පරීක්ෂණ සිදුකරයි", "URL": "https://sinhala.adaderana.lk/news.php?nid=88747", "Category": null, "Parent URL": null}