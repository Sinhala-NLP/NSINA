{"Source": "Adaderana", "Timestamp": "December 19, 2018 03:34 pm", "Headline": "නියමුවන් රහිත ගුවන් යානයකින් දරුවන්ට එන්නත්", "News Content": "දකුණූ පැසිෆික් කලාපයේ පිහිටි වැනුවාටු දූපත්හි වාසය කරන දරුවන්ට ප්‍රථම වතාවට නියමුවන් රහිත ගුවන් යානයක් මඟින් ගෙන්වූ එන්නත් ලබාදීමට යුනිසෙෆ් සංවිධානයට හැකියාව ලැබී ඇත. <br><br> වැනුවාටු දූපත් ආශ්‍රිත කදුකර ප්‍රදේශ වලට වෛද්‍ය ප්‍රතිකාර ලබාදීම සඳහා ප්‍රවාහන පහසුකම් නොමැති වීම හේතුවෙන් මෙලෙස නියමුවන් රහිත යානා මඟින් වෛද්‍ය ප්‍රතිකාර ලබා දීමට යුනිසෙෆ් සංවිධානය පියවර ගෙන ඇති බව විදෙස් වාර්තා සඳහන් කළේය. <br><br> මෙම ක්‍රමය ඉතා සාර්ථක ලෙස අත්හදාබැලීමට හැකිවීම හේතුවෙන් ඉදිරියේදී ද මෙවැනි ක්‍රම මඟින් අදාළ ප්‍රදේශ වලට ඖෂධ ලබාදීම සිදුකරන බව ඔවුන් ප්‍රකාශ කර ඇත.", "URL": "https://sinhala.adaderana.lk/news.php?nid=100996", "Category": null, "Parent URL": null}