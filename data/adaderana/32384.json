{"Source": "Adaderana", "Timestamp": "March 13, 2013 01:51 pm", "Headline": "ගුවන්තොටුපළ මඟේ වූ සද්දන්ත පහරින් අයෙක් මරුට", "News Content": "හම්බන්තොට, ගන්නොරුව ගුවන් තොටුපළ මාර්ගයේ, 04 කණුව ප්‍රදේශයේ දී වන අලියෙකු පහර දීමෙන් පුද්ගලයෙකු එම ස්ථානයේ දීම ජීවිතක්ෂයට පත්ව තිබේ. අද (13) අලුයම මෙම ජීවිත අනතුර සිදුව ඇති බව හම්බන්තොට පොලීසිය පවසයි. පහරදීමෙන් ජීවිතක්ෂයට පත්ව ඇත්තේ වයස අවුරුදු 40 ක පමණ පුද්ගලයෙක් වන අතර දේහය මේ වන තෙක් කිසිවෙකු විසින් හඳුනාගෙන නොමැති බව සඳහන්ය. මෘත ශරීරය හම්බන්තොට රෝහලේ තැන්පත් කර ඇති අතර සිද්ධිය සම්බන්ධයෙන් හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32384", "Category": null, "Parent URL": null}