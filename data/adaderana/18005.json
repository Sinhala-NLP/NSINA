{"Source": "Adaderana", "Timestamp": "August 11, 2011 04:56 pm", "Headline": "වන්දනාකරුවන්ට එල්ල වූ ප්‍රහාරය -වගකීම තමිල්නාඩු රජය බාරගත යුතුයි", "News Content": "ඉන්දියාවේ චෙන්නායි හි දී මෙරට වන්දනාකරුවන් පිරිසකට එල්ල වූ ප්‍රහාරයට එරෙහිව ඉන්දියාවේ බෞද්ධ ජනතාව පෙළ ගැස්විය යුතු බව ජාතික හෙළ උරුමය පවසයි. ඒ සඳහා මේ වන විටත් ක්‍රියාමාර්ග කිහිපයක් ගෙන ඇති බව ජාතික හෙළ උරුමයේ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ප්‍රකාශ කළේය. කොළඹ අද(11) පැවති මාධ්‍ය හමුවකට එක්වෙමින් රතන හිමියන් මෙම අදහස් පළ කළේය. මෙම පහරදීම් සම්බන්ධයෙන් සම්පූර්ණ වගකීම තමිල්නාඩු ප්‍රාන්ත රජය විසින් බාරගත යුතු බව ද උන්වහන්සේ සඳහන් කළේය.", "URL": "https://sinhala.adaderana.lk/news.php?nid=18005", "Category": null, "Parent URL": null}