{"Source": "Adaderana", "Timestamp": "January 28, 2010 10:08 am", "Headline": "රිය අනතුරින් අයෙක් මරුට-හයකට තුවාලයි", "News Content": "මාතර වල්ගම ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තවත් පුද්ගලයින් 6 දෙනෙකු තුවාල ලබා තිබේ.. කොළඹ සිට මාතර බලා ධාවනය වූ වෑන් රථයක් ත්‍රී රෝද රථයකට ඉස්සර කිරීමට යාමේ දී ඊට ප්‍රතිවිරුද්ධ දෙසින් පැමිණි පුද්ගලික බස් රථයක ගැටීමෙන් මෙම අනතුර සිදු ව ඇති බව සඳහන් වේ. අනතුරින් වෑන් රථයේ රියදුරු මිය ගොස් ඇති අතර වෑන් රථයේ ගමන් කළ පුද්ගලයින් සිව් දෙනෙකු , බස් රථයේ රියදුරු සහ තවත් කාන්තාවක් තුවාල ලබා මාතර රෝහලට ඇතුළත් කර තිබේ. මාතර පොලීසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6300", "Category": null, "Parent URL": null}