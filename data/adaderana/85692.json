{"Source": "Adaderana", "Timestamp": "March 14, 2018 05:11 pm", "Headline": "පුපුරණ ද්‍රව්‍ය සමඟ අයෙක් අත්අඩංගුවට", "News Content": "අද (14) උදෑසන අළුයම 5.20 පමණ මොරවක වැලිව ප්‍රදේශයේ ක්ෂණික මාර්ග බාධකයකදී ත්‍රී රෝද රථයක තිබී පුපුරණ ද්‍රව්‍ය සමඟ පුද්ගලයකු අත්අඩංගුවට ගත් බව මොරවක පොලිසිය පවසයි. මොරවක වැලිව ප්‍රදේශයේ යොදා තිබු මාර්ග බාධකයේ සේවයේ දී සිටි පොලිස් නිලධාරීන් සැක කටයුතු ලෙස පැමිණි ත්‍රී රෝද රථයක් පරීක්ෂා කිරීමේදී එහි තිබී ඩෙටනේටර් 20ක්,අඩි19 දිගැති ඩෙටනේටර් කෝඩ් (සේවා නූල් )රෝල් 19ක්,ඇමෝනියා 26.5kg අත්අඩංගුවට ගෙන ඇත. මෙලෙස අත්අඩංගුවට පත් වුයේ මොරවක අළුවන ප්‍රදේශයේ පදිංචි 22 හැවිරිදි අවිවාහක පුද්ගලයෙකි. සැකකරුගෙන් මේ වන විට පොලිස් නිලධාරීන් ප්‍රශ්න කරන අතර ඔහු විසින් වැඩබිමකින් සොරකම් කොට අලෙවි කිරීමට සුදානම් වී ඇති බව පොලිසිය අනුමාන කරයි. සැකකරු අද දින(14) මොරවක මහේස්ත්‍රාත් අධිකරණයට ඉදිරිපත් කිරීමට නියමිතය. වැටලීම සඳහා මාතර පොලිස් අධිකාරි ජි.එච්.මාරපන මහතාගේ අධීක්ෂණය යටතේ සහකාර පොලිස් අධිකාරි රොහාන් පෙරේරා මහතාගේ මෙහෙයවීමෙන් මොරවක පොලිස් ස්ථානාධිපති පොලිස් පරීක්ෂක ප්‍රභාත් දේශබන්ධු මහතාගේ මගපෙන්වීම යටතේ උ.පො.ප.ගයාන් බුද්ධික,පො.සැ.22754 රත්නවීර,පො.සැ.19756 සුගතදාස,පො.කො.69714 ජයතුංග යන නිලධාරීන් වැටලීම සඳහා සහභාගී වුහ.", "URL": "https://sinhala.adaderana.lk/news.php?nid=85692", "Category": null, "Parent URL": null}