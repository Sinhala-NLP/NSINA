{"Source": "Adaderana", "Timestamp": "November 29, 2015 12:10 pm", "Headline": "අතුරුදහන් වූ සිසුවියගේ මළ සිරුර කාසල්රී ජලාශයේ පාවෙයි ", "News Content": "දින කිහිපයකට පෙර අතුරුදන්ව සිටි පාසල් ශිෂ්‍යාවකගේ මළ සිරුරක් කාසල් රී ජලාශයේ පාවෙමින් තිබියදී සොයාගෙන තිබේ.අද පෙරවරුවේ ප්‍රදේශවාසීන්ගෙන් ලද තොරතුරක් මත නෝටන්බ්‍රිජ් පොලීසිය විසින් මේ පිළිබඳ විමර්ශන ආරම්භ කළ බවයි පොලිස් මාධ්‍ය ප්‍රකාශක කාර්යාලය සඳහන් කළේය.දින තුනක පමණ සිට තම දරුවා අතුරුදන්ව ඇති බවට අදාළ පාසල් ශිෂ්‍යාවගේ මව විසින් ඊයේ පස්වරුවේ නෝටන්බ්‍රිජ් පොලීසියට පැමිණිල්ලක් ද සිදුකර තිබුණි.මියගොස් ඇත්තේ ඔස්බෝන් වතුයායේ පදිංචිව සිටි 18 හැවිරිදි පාසල් සිසුවියකි.මහේස්ත්‍රාත් පරීක්ෂණය සිදුකිරීමට නියමිත අතර නෝටන්බ්‍රිජ් පොලීසිය මේ සම්බන්ධයෙන් වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=55389", "Category": null, "Parent URL": null}