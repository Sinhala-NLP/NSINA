{"Source": "Adaderana", "Timestamp": "February 1, 2016 12:10 pm", "Headline": "යෝෂිතට අධි චෝදනා ගොනු කරන්න යයි", "News Content": "මුදල් විශුද්ධිකරණය චෝදනා මත රක්ෂිත බන්ධනාගාර ගත කර සිටින හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතාට විරුද්ධව මහාධිකරණය හමුවේ අධි චෝදනා ගොනු කිරීමට පියවර ගන්නා බව පොලිස් මාධ්‍ය ප්‍රකාශක රුවන් ගුණසේකර මහතා ඉන්දීය මාධ්‍ය වෙත ප්‍රකාශකර තිබේ.නාවික හමුදා ලුතිනන් යෝෂිත රාජපක්ෂ මහතාගේ ප්‍රධානත්වයෙන් සිදුකළ කාල්ටන් ස්පෝර්ට් නෙට්වර්ක් (CSN) නාලිකාවේ ආරම්භක ප්‍රාග්ධනය සම්බන්ධයෙන් තිබෙන සියලු පරීක්ෂණ මේ වන විට සිදුකරන බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා නිව් ඉන්දියන් එක්ස්ප්‍රස් පුවත්පතට ප්‍රකාශකර ඇත.", "URL": "https://sinhala.adaderana.lk/news.php?nid=56831", "Category": null, "Parent URL": null}