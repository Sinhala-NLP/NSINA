{"Source": "Adaderana", "Timestamp": "April 2, 2012 06:18 am", "Headline": "විශ්ව විද්‍යාල ආචාර්යවරුන්ට තහංචියක්", "News Content": "උසස් අධ්‍යාපන අමාත්‍යංශය හා අදාළව විශ්ව විද්‍යාල ඇතුළු උසස් අධ්‍යාපන ආයතනවල සේවය කරන නිලධාරීන්ට බලපවත්වන පරිදි නව කැබ්නට් තීරණයක් ගෙන ඇති බව උසස් අධ්‍යාපන අමාත්‍යංශ ලේකම්වරයා සඳහන් කරයි. අමාත්‍යංශ ලේකම් ආචාර්ය සුනිල් ජයන්ත නවරත්න මහතාගේ අත්සනින් යුතුව නිකුත් කර ඇති නිවේදන‍යේ දැක්වෙන පරිදි අමාත්‍යංශ,පළාත් සභා,දෙපාර්තමේන්තු හා සෙසු රජයේ ආයතන හැරුණු විට වෙනත් සංවිධාන හා පාර්ශවයන් විසින් සංවිධානය කරනු ලබන දේශන,සම්මන්ත්‍රණ,වැඩමුළු ආදියට සහභාගීවීම සඳහා සහභාගීවීමට පෙරාතුව අදාළ අමාත්‍යංශයේ ලේකම්වරයාගේ අනුමැතිය ලබාගත යුතුය. පසුගිය පෙබරවාරි මස 01 වන දින පැවති කැබිනට් මණ්ඩල රැස්වීමේදී ගනු ලැබූ තීරණයක් අනුව මෙම නියෝගය ක්‍රියාත්මක වන බව එකී නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=23220", "Category": null, "Parent URL": null}