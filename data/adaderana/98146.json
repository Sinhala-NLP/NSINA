{"Source": "Adaderana", "Timestamp": "October 24, 2018 01:59 pm", "Headline": "කැබිනට් අමාත්‍යවරුන්ට කරන චෝදනා මම විශ්වාස කරන්නේ නෑ", "News Content": "කැබිනට් මණ්ඩලය නියෝජනය කරන අමාත්‍යවරුන් ඉන්දියානු රෝ ඔත්තු සේවය සමඟ සම්බන්ධතා පවත්වනු ඇති බවට තමන් විශ්වාස නොකරන බව අමාත්‍ය ආචාර්ය සරත් අමුණුගම මහතා පවසයි. ඊයේ(24) ගනේමුල්ල ප්‍රදේශයේ පැවති උත්සවයකින් අනතුරුව මාධ්‍යයට අදහස් දක්වමින් ඔහු මේ බව සඳහන් කළේය. ගනේමුල්ල පහළයාගොඩ වෘත්තීය පුහුණු මධ්‍යස්ථානයට මුල්ගල තැබීමේ උත්සවය ඊයේ පස්වරුවේ පැවැත්වුණේ අමාත්‍ය ආචාර්ය සරත් අමුණුගම සහ නියෝජ්‍ය අමාත්‍ය කරුණාරත්න පරණවිතාන යන මහත්වරුන්ගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=98146", "Category": null, "Parent URL": null}