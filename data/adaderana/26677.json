{"Source": "Adaderana", "Timestamp": "August 18, 2012 11:30 am", "Headline": "බර්ටි ප්‍රේමලාල් වාහන 40 ක් ප්‍රචාරක කටයුතුවලට යොදාගනියි", "News Content": "උතුරුමැද පළාත් සභාවේ ප‍්‍රධාන අමාත්‍ය අපේක්ෂක බර්ටි පේ‍්‍රමලාල් මහතා වෙනුවෙන් පූර්ණ වශයෙන් ස්ටීකර් කරන ලද වාහන 40ක් නීති විරෝධී ප‍්‍රචාරක කටයුතු සඳහා යොදාගෙන ඇති බවට මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලයට වාර්තා වී තිබේ. අද (18) පෙරවරුව වන විට මැතිවරණ නීති උල්ලංඝනය කිරීම් 117ක් මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලය වෙත වාර්තා වී ඇතැයි ද එම සංසදයේ ප්‍රධාන විධායක ආචාර්ය උදිත ගුණසේකර මහතා නිකුත් කළ නිවේදනයක දැක්වෙයි. එම නිවේදනය වැඩිදුරටත් පහත පරිදිය. 2012 පළාත් සභා මැතිවරණයට අදාළව උතුරුමැද, සබරගමුව සහ නැගෙනහිර පළාත් පාදක කරගනිමින් 2012. 08. 18 පෙරවරුව වන විට මැතිවරණ ප‍්‍රචණ්ඩ ක‍්‍රියා සහ මැතිවරණ නීති උල්ලංඝනය කිරීම් 117ක් මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලය වෙත වාර්තා වී තිබේ. එය පහත සඳහන් පරිදි සාරාංශගත කළ හැක. 1. මැතිවරණ ප‍්‍රචණ්ඩ ක‍්‍රියා - 11 2. නීති විරෝධී මැතිවරණ ප‍්‍රචාරක කටයුතු - 62 3. රාජ්‍ය සම්පත් මැතිවරණ ප‍්‍රචාරක කටයුතු සඳහා යොදාගැනිම- 24 4. රාජ්‍ය බලය මැතිවරණ කටයුතු සඳහා යොදා ගැනිම - 12 5. මහජන මතයට අනිසි බලපෑම් කිරීම් - 05 6 පොලීසියේ පක්ෂපාතී ක‍්‍රියාකලාපය - 03 එකතුව - 117 උතුරුමැද පළාත් සභා එක්සත් ජනතා නිදහස් සන්ධාන ප‍්‍රධාන අමාත්‍ය අපේක්ෂක බර්ටි පේ‍්‍රමලාල් මහතා වෙනුවෙන් පූර්ණ වශයෙන් ස්ටීකර් කරන ලද වාහන නීති විරෝධී ප‍්‍රචාරක කටයුතු වල නියැලෙන බවට මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලයට වාර්තා වී ඇත. මෙම වාහන අදාළ අපේක්ෂකයා නොමැතිව සිය මනාප අංකය සහ ඡායාරූප සහ ඡන්ද සලකුණ ප‍්‍රදර්ශනය කරමින් පූර්ණ වශයෙන් ස්ටීකර් කර ඇත. මෙම තත්වය අනෙකුත් පළාත්සභා වලට සාපේක්ෂව උතුරුමැද පළාත් සභාවේ බහුලව දක්නට ලැබෙන අතර මේවා පාලනය කිරීමට පොලීසිය ප‍්‍රමාණවත් පියවර ගෙන ඇති බවක් නිරීක්ෂණය නොවේ. තව ද අනුරාධපුර දිස්ත‍්‍රික්කයේ මරදන්කඩවල ලබුනෝරුව ගමේ එක්සත් ජනතා නිදහස් සංධානයේ නීතිවිරෝධී අයුරින් පවත්වාගෙන යන මැතිවරණ කාර්යාල 4ක් පිළිබඳව තොරතුරු ලැබී ඇත. රාජාංගනය ජනතා විමුක්ති පෙරමුණේ පාක්ෂිකයෙකුගේ නිවසට පැමිණි එක්සත් ජනතා නිදහස් සංධාන ආධාරකරුවන් ඔහුට මරණීය තර්ජනය එල්ල කිරීම සම්බන්ධයෙන් පැමිණිල්ලක් 2012. 08. 16 දිනැතිව වාර්තා වී ඇත. අදාළ පැමිණිල්ල රාජාංගනය පොලිසිය විසින් මැතිවරණ පැමිණිල්ලක් ලෙස භාරනොගෙන සුළු පැමිණිලි අංශයේ පැමිණිලි අංක ඵධෂ 302රැු143 යටතේ ලේඛනගත කර ඇත. මැතිවරණ බලධාරීන් යම් යම් පියවර ගනිමින් රාජ්‍ය සම්පත් මැතිවරණය සඳහා යොදවා ගැනීම පාලනය කිරීමට උත්සාහ ගත්ත ද පළාත් සභා බල ප‍්‍රදේශ තුනෙහිම රාජ්‍ය සම්පත්, රාජ්‍ය බලය මැතිවරණය සඳහා යොදාගැනීමේ අඩුවීමක් දක්නට නොමැති අතර එය නිදහස් හා සාධාරණ මැතිවරණයක් පැවැත්වීමට බරපතළ බාධාවක් වන බව මානව හිමිකම් පිළිබඳ විද්වත් සංසදයේ අදහසයි. 2012 පළාත් සභා මැතිවරණය - එජනිස මහඇමති අපේක්ෂක බර්ටි පේ‍්‍රමලාල් දිසානායක මහතා වෙනුවෙන් ප‍්‍රචාරක කටයුතු සාදහා යෙදවෙන වාහන VEHICLE NO TYPE COLOUR 1 57-9489 VAN FULL STICKER 2 250-6374 VAN FULL STICKER 3 WP PH 7386 VAN FULL STICKER 4 CP LG 6361 CAB FULL STICKER 5 59-9734 MAHINDRA FULL STICKER 6 253-9590 MAHINDRA FULL STICKER 7 56-4031 DOLPHIN FULL STICKER 8 61-2261 TATA BUS FULL STICKER 9 NC JQ 4527 FOTON LORRY FULL STICKER 10 NC PP3048 BOLERO FULL STICKER 11 NC ID 7338 TATA BATTA FULL STICKER 12 58-5962 VAN FULL STICKER 13 59-4278 VAN FULL STICKER 14 WP LE 1555 CANTER FULL STICKER 15 WP PA 2619 MAZDA VAN FULL STICKER 16 56-4032 FULL STICKER 17 59-4278 FULL STICKER 18 51-3784 HIACE VAN FULL STICKER 19 61-4901 NISSAN CARAVAN FULL STICKER 20 52-3249 VAN FULL STICKER 21 51 Y%s 3748 VAN FULL STICKER 22 325-0538 VAN FULL STICKER 23 WP LE 1555 LORRY FULL STICKER 24 56-7901 VAN FULL STICKER 25 54-6043 VAN FULL STICKER 26 57-9489 VAN FULL STICKER 27 51-3748 VAN FULL STICKER 28 325-0538 HIACE VAN FULL STICKER 29 56-7901 NISSAN CARAVAN FULL STICKER 30 52-3249 NISSAN CARAVAN FULL STICKER 31 NC PP 0941 DIMO BATTA FULL STICKER 32 58-5962 VAN FULL STICKER 33 NC LD 7338 TATA BUS FULL STICKER 34 NC PP 3048 BOLERO VAN FULL STICKER 35 59-8194 JEEP FULL STICKER 36 59-0393 JEEP FULL STICKER 37 39-4278 JEEP FULL STICKER 38 NC JQ 4527 TATA BATTA STICKER 39 NC LD 7338 TATA BATTA STICKER 40 58-5962 VAN FULL STICKER", "URL": "https://sinhala.adaderana.lk/news.php?nid=26677", "Category": null, "Parent URL": null}