{"Source": "Adaderana", "Timestamp": "September 18, 2019 09:53 am", "Headline": "වර්ජනයෙන් රෝගීන් අපහසුතාවයට", "News Content": "වැටුප් විෂමතා ඉවත්කිරීම ඇතුළු ඉල්ලීම් කිහිපයක් මුල් කර ගනිමින් රජයේ වෛද්‍ය නිලධාරීන්ගේ සංගමය පවත්වන දීපව්‍යාප්ත එක්දින සංකේත වැඩ වර්ජනය මේ වන විට පැවැත් වෙයි. අද(18) උදෑසන අටට ආර්ම්භ වූ වර්ජනය හෙට(19) උදේ අට දක්වා ක්‍රියාත්මකයි. ඉල්ලීම් කිහිපයක් මුල් කරගනිමින් රජයේ වෛද්‍ය නිලධාරීන්ගේ සංගමය දීපව්‍යාප්ත එක්දින වැඩවර්ජනයක් අද උදෑසන 8ට ආරම්භ කළේය. මේ රෝහල් රැසක කටයුතු අඩාළ වී ඇති බව වාර්තා වෙයි. මාතෘ රෝහල්,ළමා රෝහල්,පිළිකා රෝහල,වකුගඩු ප්‍රතිකාර ඒකක සහ ත්‍රිවිධ හමුදා රෝහල්වල සාමාන්‍ය පරිදි සේවා සිදුවන බව රජයේ වෛද්‍ය නිලධාරීන්ගේ සංගමය පවසයි. කෙසේ වෙතත් වර්ජනය හේතුවෙන් රෝගීන් රැසක් අපහසුතාවට පත්ව තිබේ. ජනතාව චෝදනා කර සිටියේ වෛද්‍යවරු රජයේ රෝහල්වල වර්ජනය කළත් පෞද්ගලික වෛද්‍ය සායන සඳහා සහභාගී වෙන බවයි.", "URL": "https://sinhala.adaderana.lk/news.php?nid=119371", "Category": null, "Parent URL": null}