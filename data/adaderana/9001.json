{"Source": "Adaderana", "Timestamp": "June 14, 2010 02:49 pm", "Headline": "ජවිපෙ නියෝජිතයින් යාපනයේ සංචාරයක", "News Content": "ජනතා විමුක්ති පෙරමුණු නියෝජිතයින් පිරිසක් යාපනය ප්‍රදේශයේ නිරීක්ෂණ චාරිකාවක් ආරම්භ කර තිබේ. වව්නියාවේ අවතැන් කඳවුරුවල තත්ත්වය, යළි පදිංචි කළ ගම්මානවල තත්ත්වය හා උතුරේ ජනතාව මුහුණ දෙන විශේෂ ගැටලු පිළිබඳ මෙහිදී අධ්‍යයනය කරන බව එම පෙරමුණේ මාධ්‍ය ඒකකය සඳහන් කළේය. ජනතා විමුක්ති පෙරමුණේ නායක සෝමවංශ අමරසිංහ, පාර්ලිමේන්තු මන්ත්‍රී අනුර කුමාර දිසානායක, බිමල් රත්නායක, රාමලිංගම් චන්ද්‍රසේකරන්, එම්.මෝගන් යන මහත්වරුන් මෙම සංචාරය සඳහා එක්ව සිටියි. දින දෙකක අධ්‍යයනයකින් පසු ලබන 16 වැනිදා මෙම පිරිස යාපනයෙන් යළි පිටත්වීමට නියමිත බව ජනතා විමුක්ති පෙරමුණු මාධ්‍ය ඒකකය ප්‍රකාශ කළේය.", "URL": "https://sinhala.adaderana.lk/news.php?nid=9001", "Category": null, "Parent URL": null}