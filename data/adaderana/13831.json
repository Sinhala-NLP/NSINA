{"Source": "Adaderana", "Timestamp": "January 29, 2011 10:29 am", "Headline": "අනුරාධපුර සිර ගෙදරින් රැඳවියන් දෙදෙනෙක් පලායයි", "News Content": "අනුරාධපුර බන්ධනාගාරයේ සිටි රැඳවියන් දෙදෙනෙකු අද(29) අලුයම ආරක්ෂක අංශවලින් මිදී පලාගොස් තිබේ. බන්ධනාගාරයේ එළිමහන් කඳවු‍රේ සිටියදී මොවුන් පලාගොස් ඇති බව බන්ධනාගාර කොමසාරිස් ‍ජනරාල් මේජර් ජෙනරාල් වී. ආර්. ද සිල්වා මහතා සඳහන් කළේය. පලාගොස් ඇති රැඳවියන් දෙදෙනා සුළු වැරදි හේතුවෙන් බන්ධනාගාර ගතවූවන් බව ඔහු කියා සිටියේය. ඔවුන් අත්අඩංගුවට ගැනීම සඳහා අනුරාධපුර පොලිසිය විසින් විශේෂ මෙහෙයුමක් ද ආරම්භ කර තිබේ.", "URL": "https://sinhala.adaderana.lk/news.php?nid=13831", "Category": null, "Parent URL": null}