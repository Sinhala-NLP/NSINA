{"Source": "Adaderana", "Timestamp": "April 2, 2014 09:48 pm", "Headline": "ලක්ෂ 20 ක කසිප්පු තොගයක් හමුවෙලා", "News Content": "මුතුරාජවෙල පාරිසරික ආරක්ෂක ප්‍රදේශයේ උස්වැටකෙයියාව-පට්ටියවල නීති විරෝධී ලෙස කසිප්පු නිෂ්පානයේ යෙදුණු ස්ථානයක් වැටලීමට පොලීසිය හා කොළඹ සුරාබදු දෙපාර්තමේන්තුව සමත්වී තිබේ. පමුණුගම පොලීසිය හා සුරාබදු දෙපාර්තමේන්තුව එක්ව දින 2 ක් පුරා සිදුකළ මෙම වැටලීමෙන් බැරල් 85 ක ගෝඩා ග්‍රෑම් 1,86 000 ක් සොයාගෙන ඇති බව සුරාබදු දෙපාර්තමේන්තුව පවසයි. මෙම කසිප්පු තොගයේ වටිනාකම ලක්ෂ 20 ක් පමණ වන බව කියැවෙයි. මෙම වැටලීමේදී සැකකරුවන් පලාගොස් ඇති බවත්, එසේ වුවද ඔවුන් හඳුනාගෙන ඇති බැවින් අත්අඩංගුවට ගැනීම සදහා පරීක්ෂණ පැවැත්වෙන බවත් සුරාබදු දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=42262", "Category": null, "Parent URL": null}