{"Source": "Adaderana", "Timestamp": "August 27, 2010 08:38 am", "Headline": "ගෑස් මිල සංශෝධනයක්", "News Content": "මාස දෙකකට වරක් සිදුකෙරෙන ගෑස් මිල සංශෝධනය ලබන මස මුල් සතිය තුළ සිදුකිරීමට නියමිතව තිබේ. ගෑස් මිල සංශෝධනයට අදාළ ‍නිර්දේශයන් මේ වන විට පාරි‍භෝගික සේවා අධිකාරියට ලබාදී ඇති බව ගෑස් සංගම් සඳහන් ක‍රයි. පසුගිය කාල පරිච්ඡේදය තුළ ලෝක වෙළඳපොළේ ගෑස් මිල ගණන් පහත මට්ටමක පැවති බව ද ෂෙල් ගෑස් සමාගමේ මූල්‍ය අධ්‍යක්ෂ රීමු සැල්ඩින් මහතා පවසයි. ගෑස් සමාගම්වල නිර්දේශයන් සලකා බලා‍ පාරිභෝගික සේවා අධිකාරිය ගෑස් මිල සංශෝධනය පිළිබඳ අවසන් තීරණය ලබාදෙනු ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=10463", "Category": null, "Parent URL": null}