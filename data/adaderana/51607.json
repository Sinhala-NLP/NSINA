{"Source": "Adaderana", "Timestamp": "May 27, 2015 10:50 am", "Headline": "මේ වගේ අච්චාරුවක් කවදාවත් දැකලා නෑ!", "News Content": "යහපාලනයක් දින සියයක් ඇතුළත ක්‍රියාත්මක වෙනවා නම් එය ලෝක දේශපාලන ඉතිහාසය අමුලික බොරුවක් බව හිටපු අගවිනිසුරු සරත් නන්ද සිල්වා මහතා පවසයි.ඒ මහතා මේ බව සඳහන් කර සිටියේ කොළඹ ප්‍රදේශයේ පැවති උත්සවයකට සහභාගී වෙමින්ය.එමෙන්ම යහපාලනය කියන දේ ජීවිත කලයකින්වත් ක්‍රියාත්මක කළ නොහැකි බවද සඳහන් කළේය.පසුගිය ජනාධිපතිවරණ සමයේදී තමා බොහෝම කණගාටුවෙන් වුවද එම අවස්ථාවේදී ජනාධිපති අපේක්ෂක ලෙස කටයුතු කළ මෛත්‍රීපාල සිරිසේන මහතාට ඡන්දය ප්‍රකාශ කළ බවත්, නමුත් හිටපු ජනාධිපති නැවත වරක් ජනාධිපතිවරණය සඳහා ඉදිරිපත්වීම තමා දැඩි ලෙස විරුද්ධ වු බවත් හෙතෙම සඳහන් එම අවස්ථාවේදී සඳහන් කර සිටියේය.යහපාලනයේ ප්‍රධාන කරුණ වනුයේ නීතිය අනුව ක්‍රියා කරන පාලනයක් බවත්,නමුත් ආණ්ඩුව පත්වී අගමැතිවරයා පත්කළ ක්‍රියාපටිපාටිය එයට පටහැනි බවත් ඔහු එහිදී පෙන්වා දුන්නේය.තමා අවුරුදු 41 නීති අංශයේ වැඩ කළ බවත්, වර්තමානයේ තරම් අච්චාරුවක් කෙදිනකවත් දැක නොමැති බවත් හෙතෙම එම අවස්ථාවේදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=51607", "Category": null, "Parent URL": null}