{"Source": "Adaderana", "Timestamp": "May 5, 2016 02:27 pm", "Headline": "පොහොර සල්ලි තාම නෑ ", "News Content": "පොහොර ලබාගැනීම සඳහා රජය විසින් ගොවීන්ට ලබාදෙන බවට පොරොන්දු වූ මුදල් මේ වන තෙක් ලබාදී නොමැති බව සමස්ත ලංකා ගොවිජන සම්මේලනය පවසයි.එම සම්මේලනයේ ජාතික සංවිධායක නාමල් කරුණාරත්න මහතා පවසන්නේ මේ වන විට දිවයිනේ බොහෝ ප්‍රදේශවල වී වගා කටයුතු ආරම්භ කර මාසයක පමණ කාලයක් ගතවී ඇති බවයි.එහෙතක් රජය විසින් ලබාදෙන බවට ප්‍රකාශ කළ අදාළ සහනාධාර මුදල් මේ වනතෙක් ගොවීන්ගේ ගිණුම්වලට බැරවී නොමැති බව ඔහු පවසයි.අදාළ සහනාධාර සතියක් ඇතුළත ගොවීන්ගේ ගිණුම්වලට බැර කිරීමට කටයුතු නොකළහොත් දිවයින පුරා උද්ඝෝෂණ ක්‍රියාමාර්ග පවත්වන බව නාමල් කරුණාරත්න මහතා අද දඹුල්ලේ පැවති මාධ්‍ය හමුවක දී සඳහන් කළේය.", "URL": "https://sinhala.adaderana.lk/news.php?nid=59830", "Category": null, "Parent URL": null}