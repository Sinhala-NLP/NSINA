{"Source": "Adaderana", "Timestamp": "October 19, 2011 04:47 pm", "Headline": "ත්‍රීවීලරය විදුලි කණුවක ගැටෙයි-මව මරුට", "News Content": "කළුඅග්ගල- ලබුගම ප්‍රධාන මාර්ගයේ හංවැල්ල ප්‍රදේශයේ දී සිදුවූ රිය අනතුරකින් කාන්තාවක ජීවිතක්ෂයට පත්ව තිබේ. ත්‍රීරෝද රථයක් මාර්ගයෙන් ඉවතට පැන අසල වූ විදුලි කණුවක ගැටීමෙන් අනතුර සිදුව ඇති බව සඳහන්වේ. අනතුරින් ත්‍රිරෝද රථයේ රියදුරා සහ එහි ගමන් ගත් ඔහුගේ පියා තුවාල ලබා තිබේ. මියගොස් ඇත්තේ ත්‍රි‍රෝද රථ රියදුරාගේ මවයි. මොවුන් තුන්මෝදර ප්‍රදේශයේ පදිංචිකරුවන් බව පොලිසිය පවසයි.", "URL": "https://sinhala.adaderana.lk/news.php?nid=19456", "Category": null, "Parent URL": null}