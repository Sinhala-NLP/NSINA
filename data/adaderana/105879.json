{"Source": "Adaderana", "Timestamp": "March 11, 2019 02:58 pm", "Headline": "ගුවනේදි මියගිය මැලේසියානු කත", "News Content": "ශ්‍රී ලංකාව වෙත පැමිණෙමින් සිටි මැලේසියානු ජාතික වියපත් කාන්තාවක් , ඇය ගමන් කරමින් සිටි ගුවන් යානය තුළදීම මියගොස් ඇති බව වාර්තා වේ. ඇය සංචාරක වීසා යටතේ ශ්‍රී ලංකාවට පැමිණෙමින් සිටි 65 හැවිරිදි මැලේසියානු ජාතික කාන්තාවකි. ඇය සෞදි අරාබියේ ජෙඩා නුවර සිට අද (11) අලුයම 4.35 ට කටුනායක ගුවන් තොටුපළ වෙත පැමිණි ශ්‍රී ලන්කන් ගුවන් සේවයේ යූ.එල්.- 282 දරන ගුවන් යානය තුළ ගුවනේ දී මියගොස් තිබේ. මේ පිළිබඳව යානයේ ගුවන් නියමුවා විසින් දැනුම් දීමෙන් අනතුරුව ,කටුනායක ගුවන් තොටුපළ බලධාරීන් ඇයගේ සිරුර මීගමුව මහ රෝහල වෙත යොමු කිරීමට පියවර ගෙන තිබුණි . කටුනායක ගුවන් තොටුපළ වැඩබලන ස්ථානාධිපති සුනෙත් වර්ණසූරිය මහතාගේ උපදෙස් සහ අධීක්ෂණය මත එම පොලීසියේ පොලිස් කොස්තාපල්වරුන් වන 6109 ජගත් සහ 70060 තරංග යන මහත්වරුන් මේ පිළිබඳව වැඩිදුර පරීක්ෂණ පවත්වමින් සිටිති .", "URL": "https://sinhala.adaderana.lk/news.php?nid=105879", "Category": null, "Parent URL": null}