{"Source": "Adaderana", "Timestamp": "August 1, 2010 12:58 pm", "Headline": "සන්ධාන මන්ත්‍රීගේ නිවසට  අත් බෝම්බ ප්‍රහාරයක්", "News Content": "උතුරු මැද පළාත් එක්සත් ජනතා නිදහස් සන්ධාන මන්ත්‍රී සරත් ඉලංගසිංහ මහතාගේ නිවසට අත් බෝම්බ ප්‍රහාරයක් එල්ල වී තිබේ. ඊයේ රාත්‍රීයේ මෙම ප්‍රහාරය එල්ල වී ඇති බව තිරප්පනේ පොලිසිය සඳහන් කරයි. බෝම්බ ප්‍රහාරයෙන් කිසිවෙකුටත් හානි සිදු වී නොමැති අතර නි‍වසට සහ ඒ අසල නවතා තිබූ කැබ් රථයකට අලාභ හානි සිදු වී ඇති බව අද දෙරණ වාර්තාකරු සඳහන් කරයි. බෝම්බ ප්‍රහාරය එල්ල වන අවස්ථාවේ මන්ත්‍රීවරයා නිවසේ නොසිටි බව වාර්තා වේ.", "URL": "https://sinhala.adaderana.lk/news.php?nid=9961", "Category": null, "Parent URL": null}