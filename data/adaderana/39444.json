{"Source": "Adaderana", "Timestamp": "December 9, 2013 11:42 am", "Headline": "ජෝර්ජ් ස්ටුවර්ට් ෆිනෑන්ස් (PLC) ගම්පහ ශාඛාව අලුත් තැනකට යයි", "News Content": "ඡායාරූපය - ගම්පහ දිස්ති‍්‍රක් පාර්ලිමේන්තු මන්තී‍්‍ර ගරු වසන්ත සේනානයක මැතිතුමන්ගේ සුරතින් නව ශෘඛාව විවෘත කළ අයුරු. ජෝර්ජ් ස්ටුවර්ට් මූල්‍ය ෆිනෑන්ස් පී එල් සී හි සභාපති ඊස්ට්මන් නාරංගොඩ මහතා සහ ජෝර්ජ් ස්ටුර්ට් ෆිනෑන්ස් පී එල් සී හි විධායක අධ්‍යක්ෂ, උදිත රණවීර මහතා ද ඡායාරූපයේ සිටියි. ගම්පහ- ජෝර්ජ් ස්ටුවර්ට් ෆිනෑන්ස් පී එල් සී සතුව ගම්පහ දිස්ත‍්‍රික්කය තුළ සිටින පාරිභෝගිකයින් ප‍්‍රමාණය වර්ධනය වීම හමුවේ ඔවුන්ට ඉහළ සේවාවක් සැලසීම සඳහා වඩා ඉඩ පහසුකම් සහිත ස්ථානයක සිය ශාඛාව පිහිටුවීමට එම සමාගම කටයුතු කර තිබේ. ජෝර්ජ් ස්ටුවර්ට් ෆිනෑන්ස් පී එල් සී හි ගම්පහ ශාඛාව 2010 වසරේදී ආරම්භ කළ අතර සමාගම විසින් ලබාදෙන ඉහළ ගුණාත්මක තත්ත්වයේ සේවාව හා ප‍්‍රදේශය තුළ තිබෙන ඉහළ ව්‍යාපාරික අවස්ථාව හමුවේ පාරිභෝගිකයින් ප‍්‍රමාණය දිනෙන් දිනම වර්ධනය විය. සමාගමේ ගම්පහ ශාඛාව අළුතින් පිහිටවූ ස්ථානයේ ලිපිනය නොම්මර 35ඒ, මේරි බිසෝ මාවත, ගම්පහ වන අතර ජෝර්ජ් ස්ටුවර්ට් ෆිනෑන්ස් පී එල් සී හි සභාපති, ඊස්ට්මන් නාරංගොඩ මහතා ප‍්‍රධාන ආරාධිත අමුත්තා ලෙස සහභාගී වී මෙම ස්ථානය විවෘත කරන ලදී. මෙම අවස්ථාවට සමාගමේ අධ්‍යක්ෂවරුන්, අනිකුත් කළමනාකාරීත්වය, කාර්යය මණ්ඩලය, පාරිභෝගිකයින්, ඇතුළු සම්භාවනීය පිරිසක් සහභාගී වූහ. රථ වාහන වැඩි ප‍්‍රමාණයක් ගාල් කරලීමට අවශ්‍ය වන ඉඩ පහසුකම්වලින් යුතුවීම මෙම නව ස්ථානය සතුවන විශේෂත්වයකි. සමාගමේ ගම්පහ ශාඛාව නව ස්ථානයක විවෘත කිරීමේ අවස්ථාවට ප‍්‍රධාන ආරාධිත අමුත්තා ලෙස සහභාගී වෙමින් ජෝර්ජ් ස්ටුවර්ට් මූල්‍ය ෆිනෑන්ස් පී එල් සී හි සභාපති, ඊස්ට්මන් නාරංගොඩ මහතා මෙසේ අදහස් දැක්වීය. “අපගේ වටිනා පාරිභෝගිකයින්ට වඩාත් හොඳ සේවාවක් ලබාදීමට අපගේ ගම්පහ නව ශාඛාව විවෘත කිරීමට ලැබීම පිළිබඳව අපි ආඩම්බර වෙනවා. පසුගිය වසර ගණනාවේදීම ගම්පහ ශාඛාව සමග අත්වැල් බැඳගන්නා පාරිභෝගිකයින් ප‍්‍රමාණය වේගයෙන් ඉහළයාම නිසා එම ඉල්ලූම සපුරාලීමට වඩාත් ඉඩ පහසුකම් ඇති තැනකට එම ශාඛාව ගෙන යාමේ අවශ්‍යතාවය අපට ඇතිවුණා. අපගේ නව ශාඛාව මගින් ලබාදෙන සුපිරි සේවාවන් අත්විඳ ගැනීමට පැමිණෙන ලෙස ගම්පහ ප‍්‍රදේශයේ ජනතාවට අපි ආරාධනා කරනවා.“ මෙම අවස්ථාවට සහභාගී වෙමින් ජෝර්ජ් ස්ටුර්ට් ෆිනෑන්ස් පී එල් සී හි විධායක අධ්‍යක්ෂ, උදිත රණවීර මහතා අදහස් දැක්වූයේ මෙසේයි. “පසුගිය වසර කිහිපය තුළ අපගේ පාරිභෝගිකයන්ට නවතම සේවාවන් හඳුන්වාදීමට අපි කටයුතු කළා. අපගේ සේවා පුළුල් වනවිට වඩාත් ඉඩ පහසුකම් තිබෙන අළුත් ගොඩනැගිල්ලක් වෙත එය රැගෙන යා යුතුයැයි අපිට හැඟී ගියා. අපගේ නව ශාඛාව පිහිටා තිබෙන්නේ පාරිභෝගිකයින්ට ළඟා වීමට පහසු ස්ථානයක වන අතර ඉහළ යමින් පවතින පාරිභෝගිකයින් ප‍්‍රමාණය නවතාවයෙන් යුතු කාර්යාලයීය පරිසරයක් තුළ නිසි ලෙස කළමනාකරණය කරගැනීමට අපට මෙතුළින් අවස්ථාවද උදාවේ.“ ජෝර්ජ් ස්ටුවර්ට් මූල්‍ය සමාගම ආරම්භ කරනු ලැබුවේ මෙරට ව්‍යවසායක ක්ෂේත‍්‍රය ගොඩනැඟීම හා ශක්තිමත් කිරීම තුළින් ශ‍්‍රී ලංකාව ඉදිරියට රැගෙන යා හැකියැයි දැඩි ලෙස විශ්වාස කළ තරුණ වෘත්තිකයින් පිරිසක් විසිනි. මෙම විශ්වාසයෙන් හා ජීව ගුණයෙන් පොහොසත් වූ සමාගම ව්‍යවසායකයින් සඳහා මූල්‍ය විසඳුම් මාලාවක් ඉදිරිපත් කරමින් සහයෝගය ලබාදෙයි. සමාගමේ අධ්‍යක්ෂ මණ්ඩලයේ සාමාජිකයින් විවිධ වූ ක්ෂේත‍්‍ර පිළිබඳ පළපුරුද්දෙන් යුක්ත වන අතර බැංකු, මූල්‍ය, නීති, රක්ෂණ, සන්නිවේදන, අරමුදල් කළමනාකරණය හා සංචාරක එම අංශ ලෙස දැක්විය හැකිය. මොවුන් විසින් සමාගම මෙහෙයවන්නේ අති දක්ෂ කළමනාකරණ කණ්ඩායමක් සමග ඔවුන්ගේ දක්ෂතාවයන් උපරිම අයුරින් සමාගමේ වර්ධනය වෙනුවෙන් දායක කර ගනිමිනි. පාරිභෝගිකයින් වෙනුවෙන් ලාභදායී මූල්‍ය විසඳුම් ලබාදීමටත් සමාගමේ අඛණ්ඩ වර්ධනය සඳහාත් මොවුන්ගේ විවිධ වූ දක්ෂතාවයන් එකතු කර තිබේ.", "URL": "https://sinhala.adaderana.lk/news.php?nid=39444", "Category": null, "Parent URL": null}