{"Source": "Adaderana", "Timestamp": "September 24, 2010 09:22 am", "Headline": "එල්.ටී.ටී.ඊ සැකකරුවන් 17 ක් රිමාන්ඩ්", "News Content": "පසුගිය කාලයේ දී කොළඹ නගරයේ විනාශකාරී ක්‍රියා සිදු කිරීම සඳහා පැමිණ සැඟ වී සිටිය දී අත්අඩංගුවට ගත් එල්.ටී.ටී.ඊ සැකකරුවන් 17 දෙනෙකු ලබන මස 15 වන දින දක්වා රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියම කර තිබේ. අපරාධ පරීක්ෂණ දෙපාර්තමේන්තුව විසින් සිදු කළ වැටලීමක දී මෙම සැකකරුවන් පිරිස අත්අඩංගුවට ගෙන තිබුණි. මානූෂීය මෙහෙයුම පැවති කාලය තුළ දී කොළඹ නගරයේ ස්ථාන කිහිපයක දී මෙම පිරිස අත්අඩංගුවට ගත් බව අපරාධ පරීක්ෂණ දෙපාර්තමේන්තුව ප්‍රකාශ කරයි. සැකකරුවන් අතරින් කිහිප‍ දෙනෙකු මන්නාරම සිට හලාවත දක්වා වූ මුහුදු තීරයේ පසුගිය කාලයේ සිදු වූ ක්‍රියාකාරකම් වලට සම්බන්ධ බවට පරීක්ෂණ වල දී අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=11059", "Category": null, "Parent URL": null}