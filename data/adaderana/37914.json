{"Source": "Adaderana", "Timestamp": "October 4, 2013 04:52 pm", "Headline": "කොළඹ - කටුනායක 27වැනිදා විවෘත කරනවා", "News Content": "කොළඹ - කටුනායක අධිවේගී මාර්ගය ලබන 27 වැනිදා විවෘත කරන බව වරාය හා මහාමාර්ග ව්‍යාපෘති අමාත්‍ය නිර්මල කොතලාවල මහතා පවසයි. කිලෝමීටර් 30 ක දුරින් යුත් පෑලියගොඩ සහ කටුනායක නව අධිවේගී මාර්ගය ජනාධිපති මහින්ද රාජපක්ෂ මහතා අතින් විවෘත කිරීමට නියමිත බව ඔහු කියයි. අධිවේගී මාර්ගය විවෘත කිරීමට පෙර මාර්ගය දැක බලා ගැනිම සඳහා මහජනතාවට අවස්ථාව ලබා දෙන බව ද නිර්මල කොතලාවල අමාත්‍යවරයා කියා සිටියේය. ඒ සඳහා දින 03ක කාලයක් වෙන් කිරීමට අපේක්ෂා කරන බව අමාත්‍යවරයා පැවසුවේය.", "URL": "https://sinhala.adaderana.lk/news.php?nid=37914", "Category": null, "Parent URL": null}