{"Source": "Adaderana", "Timestamp": "June 5, 2019 08:33 am", "Headline": "රියදුරු අසුනේදීම පුද්ගලයෙක් මිය ගිහින්", "News Content": "අතුරුගිරිය පොලිස් වසමේ සංදෝරිස් ජයන්ති මාවතේ නවතා තිබූ මෝටර් රථයක රියදුරු අසුනේ යම් පුද්ගලයෙක් මිය ගොස් ඇතැයි පොලීසිය පවසයි. අද(05) අළුයම 2.15 ට පමණ මෙලෙස පුද්ගලයෙක් මිය ගොස් ඇතැයි 119 තොරතුරු මධ්‍යස්ථානයෙන් අතුරුගිරිය පොලීසිය වෙත ලද පණිවිඩයක් අනුව විමර්ශන ආරම්භ කර තිබේ. මෙසේ මිය ගොස් ඇත්තේ වයස අවුරුදු 48 ක් වු කහංතොට පාර, මාලඹේ ලිපිනයේ පදිංචි මෙහොට්ටි ආරච්චිලාගේ රාහුල ජයසම්පත් නැමැත්තෙකි. මෘත ශරීරය මේ වන හදිසි මරණ පරීක්ෂණය සඳහා කොළඹ ජාතික රෝහලේ තැන්පත් කර තිබේ. අතුරුගිරිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=111350", "Category": null, "Parent URL": null}