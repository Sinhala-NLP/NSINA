{"Source": "Adaderana", "Timestamp": "December 10, 2015 11:14 am", "Headline": "ක්‍රෙඩිට් කාඩ් තොගයක් සමග රට පනින්න හදලා", "News Content": "නීති විරෝධීව ක්‍රෙඩිට් කාඩ් සහ මුදල් තොගයක් මෙරටින් ගෙනයෑමට උත්සාහ කළ පුද්ගලයෙකු කටුනායක ජාත්‍යන්තර ගුවන්තොටුපළේදී අත්අඩංගුවට ගෙන තිබේ.ඩුබායි බලා පිටත්ව යෑමට පැමිණි පුද්ගලයෙකු මෙලෙස අත්අඩංගුවට ගත් බවයි රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.සැකකරු සතුව තිබී ක්‍රෙඩිට් කාඩ් 109ක් සහ දසලක්ෂ 20,000කට ආසන්න වටිනාකමකින් යුතු විදෙස් මුදල් තොගයක් සොයාගෙන ඇත.අත්අඩංගුවට ගත් පුද්ගලයා කල්මුණේ ප්‍රදේශයේ පදිංචි 32 හැවිරිදි පුද්ගලයෙකු බව සඳහන්ය.ඔහුට රුපියල් දසලක්ෂයක දඩයක් නියම කිරීමෙන් අනතුරුව වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදුන් බව රේගු මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=55639", "Category": null, "Parent URL": null}