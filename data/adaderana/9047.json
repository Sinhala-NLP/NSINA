{"Source": "Adaderana", "Timestamp": "June 17, 2010 09:01 am", "Headline": "සංක්‍රමණිකයන් රැඳීසිටින තැන සාප්පු සංකීර්ණයක්", "News Content": "නීති විරෝධී සංක්‍රමණිකයන් රැඳීසිටින සවුදි අරාබියේ ජෙදා කන්දහාර් පාලම අවට ප්‍රදේශයේ සාප්පු සංකීර්ණයක් පිහිටුවීමට ජෙදා නගර සභාව තීරණය කර තිබේ. පසුගිය කාලය තුළ මෙම ප්‍රදේශයේ ශ්‍රී ලාංකික අනවසර සංක්‍රමණිකයන් ද රැඳී සිටියේය. සවුදි අරාබියට අනවසරයෙන් ඇතුළුවන සංක්‍රමණිකයන් මෙම කන්දහාර් පාලම යටට පැමිණෙන අතර එහිදී ඔවුන්ව අදාළ රටවලට පිටත්කර හැරීම සවුදි රජය විසින් සිදුකරනු ලබයි. තම රටට යාමට අවශ්‍ය වූ විට බොහෝ සංක්‍රමණිකයන් මෙය පසුගිය කාලයේ ජාවාරමක් බවට පත්කරගෙන සිටියේය. එමනිසා මෙම තත්ත්වය පාලනය කිරීම සඳහා සාප්පු දහසකින් යුත් සාප්පු සංකීර්ණයක් ඉදිකිරීම ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=9047", "Category": null, "Parent URL": null}