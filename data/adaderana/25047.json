{"Source": "Adaderana", "Timestamp": "June 15, 2012 09:48 am", "Headline": "මාලදිවයින් ජාතිකයාගේ මරණය - කතුන් දෙදෙනෙකු අත්අඩංගුවට", "News Content": "කොළඹ සුපිරි හෝටලයක 18 වන මහලින් වැටී මාලදිවයින් ජාතිකයෙකු මියයාමේ සිද්ධිය සම්බන්ධව සැක පිට කාන්තාවන් දෙදෙනෙකු අත්අඩංගුවට ගෙන ඇති බව කොම්පඤ්ඤවීදිය පොලිසිය පවසයි. මෙම කාන්තාවන් දෙදෙනා වාරියපොළ හා බදුල්ල ප්‍රදේශවල පදිංචිකරුවන් වන බව ද පොලිසිය සඳහන් කරයි. මාලදිවයින් ජාතිකයාගේ මෘත දේහය පිළිබඳ පශ්චාත් මරණ පරීක්ෂණය අද(15) සිදුකිරීමට නියමිතව ඇත. එහිදී මරණය සියදිවි නසාගැනීමක් බව තහවුරු වුවහොත් සැකකාරියන් දෙදෙනා නිදහස් කරනු ලබන බවත්, ඝාතනයක් බව තහවුරු වුවහොත් තවදුරටත් පරීක්ෂණ සිදුකෙරෙන බවත් පොලිසිය පවසයි. ඊයේ(14) උදෑසන මෙම මාලදිවයින් ජාතිකයා මෙසේ 18 වන මහලින් ඇද වැටී මරණයට පත්ව තිබිණි.", "URL": "https://sinhala.adaderana.lk/news.php?nid=25047", "Category": null, "Parent URL": null}