{"Source": "Adaderana", "Timestamp": "July 4, 2010 08:52 am", "Headline": "වෑන් රථයක් කොල්ල කෑ සිව් දෙනෙකුට මාංචු", "News Content": "වෑන් රථයක් කොල්ල කා පළා යමින් සිටි පුද්ගලයින් සිව් දෙනෙකු කනන්කේ බටපොත ප්‍රදේශයේ දී අත්අඩංගුවට ගෙන තිබේ. ඊයේ පෙරවරුවේ වෑන් රථයේ රියදුරු ද සමඟින් මෙම සැකකරුවන් වෑන් රථය කොල්ල කා පළා ගොස් ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. පැහැර ගන්නා ලද වෑන් රථය සහ රියදුරු ද පොලිසිය විසින් සොයා ගෙන ඇත. මෙම කොල්ලකෑමට සම්බන්ධ තවත් සැකකරුවන් තිදෙනෙකු පළා ගොස් ඇති බව පොලිසිය පවසයි. ඔවුන් අත්අඩංගුවට ගැනීම සදහා කනන්කේ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=9380", "Category": null, "Parent URL": null}