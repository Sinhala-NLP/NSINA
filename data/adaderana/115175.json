{"Source": "Adaderana", "Timestamp": "July 28, 2019 10:03 am", "Headline": "ජනතාව අතර ඉදිරියෙන් ඉන්නේ සජිත්", "News Content": "ඉදිරි ජනාධිපතිවරණ අපේක්ෂකයා සම්බන්ධයෙන් තම පක්ෂය තුළ ඇත්තේ මත ගැටුමක් පමණක් බවත් සැබැවින්ම පක්ෂ අභ්‍යන්තරයේ ගැටලුකාරී තත්ත්වයක් උද්ගතව ඇත්තේ ශ්‍රී ලංකා පොදු ජන පෙරමුණ තුළ බවත් එක්සත් ජාතික පක්ෂ පාර්ලිමේන්තු මන්ත්‍රී චන්දිම ගමගේ මහතා පවසයි. අනුරාධපුරයේ ඊයේ පස්වරුවේ පැවති වැඩසටහනකින් අනතුරුව මාධ්‍ය වෙත අදහස් දක්වමින් මන්ත්‍රීවරයා මේ අදහස් පළ කළේය. එසේම රවී කරුණානාය මහතාගේ පවතින අදහස් බහුතර දේශපාලකයින්ට නොතේරෙන බවත් අවශ්‍ය අවස්ථාවේ දී රවී කරුණානායක මහතා ගත යුතු ස්ථානයට ගන්නා බවත් ඒ මහතා පවසයි. එජාපයේ ඇත්තේ මත ගැටුමක් බවත් රාජපක්ෂ පවුල තුළ දෙදරීමක් ඇති බවත් පෙන්වා දෙන ඒ මහතා පවුල තුළ සමගිය රැක ගත නොහැකිනම් රටක් පාලනය කරන්නේ කෙසේදැයි ප්‍රශ්න කර සිටියි. මේ වන විට ජනතාව අතර ඉදිරියෙන් සිටින්නේ සජිත් ප්‍රේමදාස මහතා බවත් ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=115175", "Category": null, "Parent URL": null}