{"Source": "Adaderana", "Timestamp": "November 22, 2017 12:15 pm", "Headline": "බියර් වගේම කිතුල් රාත් ජනප්‍රිය කරන්නැයි ඌවේ මහ ඇමැති ඉල්ලයි", "News Content": "සැර මත්පැන් පානය කරන පුද්ගලයින්ට විකල්පයක් ලෙස කිතුල් රා පානය කිරීමට සහනයක් ලබා දිය යුතු බව ඌව පළාත් ප‍්‍රධාන අමාත්‍ය චාමර සම්පත් දසනායක මහතා පවසයි. ඌව පළාත් පුස්තකාල ශ්‍රවණාගාරයේ ඊයේ(21) පැවති වෙද සමුළුවකට එක්වෙමින් දසනායක මහතා මෙම අදහස් පළ කළේය. කිතුල් රා ලෙඩ රෝගවලින් වළක්වා ගත හැකි ඖෂධීය ගුණයන්ගෙන් හෙබි දේශීය පානයක් වන බවත්, අතීතයේ මුතුන්මිත්තන් රා පානය කිරීම හේතුවෙන් අවුරුදු 100 කට වැඩි කාලයක් ආයුෂ හිමි වු බව ද ඔහු සඳහන් කළේය. බීර සඳහා රජය බදු සහන ලබා දී ඇති බවත්, කිතුල් රා සඳහා ද යම් සහනයක් ලබා දී එය ප්‍රචලිත කිරීම සුදුසු බව ද අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=80362", "Category": null, "Parent URL": null}