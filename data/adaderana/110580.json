{"Source": "Adaderana", "Timestamp": "May 24, 2019 12:34 pm", "Headline": "තවත් ටෙනිස් තරගයක් නිමයි", "News Content": "ශ්‍රී ලංකා ටෙනිස් සංගමය සංවිධාන කළ ස්වභාවික ටෙනිස් පිටි ජාතික ශූරතා ටෙනිස් තරගාවලියේ පිරිමි අංශයේ තරග ඊයේ (23) නිමාවට පත්වුණි. තරගාවලිය පැවැත්වුනේ කොළඹ ටෙනිස් සංගම් ස්වභාවික ටෙනිස් පිටියේදීයි. සති තුනක් පුරා පැවැත්වෙන මෙම තරගාවලියට ක්‍රීඩක ක්‍රීඩිකාවන් 600කට අධික ප්‍රමාණයක් එක් වී සිටියි. තරගාවලියේ පිරිමි විවෘත අංශයේ අවසන් මහා තරගය ඊයේ (23) පැවැත්වුණි. එම තරගය සඳහා සුදුසුකම් ලබා ගත්තේ ශ්‍යාමල් දිසානායක සහ දිනේෂ් කාන්තන් තංගරාජායි. එම අවසන් මහා තරගයෙන් ජය හිමි කරගත්තේ ශ්‍යාමල් දිසානායක විසිනි. මෙම තරගාවලියේදී වයස් කාණ්ඩ, විවෘත සහ ප්‍රවීණ ලෙස තරග පැවැති අතර කාන්තා අවසන් තරගය සෙනසුරාදා පැවැත්වීමට නියමිතයි.", "URL": "https://sinhala.adaderana.lk/news.php?nid=110580", "Category": null, "Parent URL": null}