{"Source": "Adaderana", "Timestamp": "August 19, 2017 12:29 pm", "Headline": " වකුගඩු රෝගයට හේතු සෙවීම කඩිනම් කෙරෙයි", "News Content": "නිධන්ගත වකුගඩු රෝගයට බලපා ඇති හේතු සාධක සෙවීම කඩිනම් කිරීම සඳහා ඒ පිළිබඳ පර්යේෂණ ඒකාබද්ධ කිරීමට පියවර ගෙන ඇති බව වකුගඩු රෝග නිවාරණ ජනාධිපති කාර්යය සාධක බලකාය පවසයි.එහි ව්‍යාපෘති අධ්‍යක්ෂ අසේල ඉද්දවෙල මහතා සඳහන් කළේ විශ්වවිද්‍යාල ප්‍රතිපාදන කොමිෂන් සභාව සමඟ අදාළ පර්යේෂණ ඒකාබද්ධ කිරීම සඳහා එකඟත්වයකට එළඹ ඇති බවයි.නිධන්ගත වකුගඩු රෝගයට කෘෂි රසායනික භාවිතය හේතු වී ඇති බවට අනාවරණය වී ඇති පසුබිමක මත රසායනික පොහොර භාවිතය වෙනුවට දෙමුහුන් පොහොර නිෂ්පාදනය ද ආරම්භ කර ඇති බව අසේල ඉද්දවෙල මහතා කියා සිටියේය.එමෙන්ම නිධන්ගත වකුගඩු රෝගය පවතින බවට හඳුනාගෙන ඇති දිස්ත්‍රික්ක 11ක් සඳහා පිරිසිදු පානීය ජලය ලබාදීමට ජල පිරිපහදු යන්ත්‍ර 250ක් බෙදාදීමට වකුගඩු රෝග නිවාරණ ජනාධිපති කාර්යය සාධක බලකාය පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=76453", "Category": null, "Parent URL": null}