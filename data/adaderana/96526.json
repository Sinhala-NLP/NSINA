{"Source": "Adaderana", "Timestamp": "September 22, 2018 11:37 am", "Headline": "ආහාර විෂ වීමකින් 300 ක් රෝහලට", "News Content": "ආහාර විෂ වීමක් හේතුවෙන් මිනුවන්ගොඩ ප්‍රදේශයේ ඇඟලුම් කර්මාන්තශාලාවක සේවක සේවිකාවන් 300 කට අධික පිරිසක් රෝහල්ගත කර තිබේ. ඔවුන්ගෙන් 150 කට අධික පිරිසක් ගම්පහ දිස්ත්‍රික් රෝහලට ඇතුලත් කර ඇති අතර තවත් 135 ක පමණ පිරිසක් මිනුවන්ගොඩ දිස්ත්‍රික් රෝහලට ඇතුලත් කර ඇති බව වාර්තා වේ. උණ, වමනය, ක්ලාන්තය වැනි රෝග ලක්ෂණ හේතුවෙන් එම සේවක සේවිකාවන් ප්‍රතිකාර සඳහා රෝහල්ගත කර ඇති බව සඳහන්ය. ඔවුන්ගෙන් කිහිපදෙනෙකු මේ වන විට ප්‍රතිකාර ලබා රෝහල්වලින් පිටව ගොස් ඇති අතර තවත් සේවක සේවිකාවන් ප්‍රතිකාර ලබා ගැනීම සඳහා ගම්පහ සහ මිනුවන්ගොඩ යන රෝහල් වෙත පැමිණෙමින් සිටින බව වාර්තා වේ.", "URL": "https://sinhala.adaderana.lk/news.php?nid=96526", "Category": null, "Parent URL": null}