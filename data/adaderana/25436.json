{"Source": "Adaderana", "Timestamp": "June 30, 2012 03:19 pm", "Headline": "බහින් බස්වීම දුරදිග ගොස් සැමියා බිරිඳව මරාදමලා", "News Content": "කෑගල්ල, අඹදෙණිය, දේවාලේගම ප්‍රදේශයේ දී තියුණු ආයුධයකින් පහර දී කාන්තාවක් ඝාතනය කර තිබේ. බහින් බස්වීමක් දුරදිග යාමෙන් අදාළ කාන්තාවගේ පුරුෂයා විසින් මෙම ඝාතනය සිදුකර ඇති බව සඳහන්ය. ඝාතනයට ලක්වී ඇත්තේ 42 හැවිරිදි කාන්තාවකි. මියගිය කාන්තාවගේ මළ සිරුර මේ වන විට කෑගල්ල රෝහලේ මෘත ශරීරාගාරයේ තබා ඇති බව පොලිසිය පවසයි. සිද්ධියට සම්බන්ධ සැකකරු ප්‍රදේශයේ පලාගොස් ඇති අතර ඔහු අත්අඩංගුවට ගැනීම සඳහා විමර්ශන ආරම්භ කර ඇති බව කෑගල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=25436", "Category": null, "Parent URL": null}