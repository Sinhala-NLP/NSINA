{"Source": "Adaderana", "Timestamp": "March 21, 2013 01:28 pm", "Headline": "ජලයේ වටිනාකම රැධිරයේ වටිනාකමට වඩා වැඩිවෙයි", "News Content": "වකුගඩු රෝගය මැඩලීම සඳහා ලෝක සෞඛ්‍ය සංවිධානය මගින් ඉදිරිපත් කර තිබෙන නිර්දේශ ක්‍රියාත්මක කිරීමට රජය පියවර ගෙන ඇති බව සෞඛ්‍ය අමාත්‍ය මෛත්‍රිපාල සිරිසේන මහතා පවසයි. උතුරුමැද පළාත ඇතුළු ශ්‍රී ලංකාවේ ප්‍රදේශ කිහිපයක ව්‍යාප්තව තිබෙන වකුගඩු රෝගය මැඩලීම සඳහා මේ වන විටත් සෞඛ්‍ය අමාත්‍යංශය ව්‍යාපෘති රැසක් ක්‍රියාත්මක කර ඇති බව අමාත්‍යවරයා කියයි. ජල සම්පාදන හා ජලාපවහන අමාත්‍යංශය මගින් කොළඹ බණ්ඩාරනායක සම්මත්‍රන ශාලාවේ පවත්වන අන්තර්ජාතික ජල කළමනාකරණ සමුළුව හා ප්‍රදර්ශනය දෙවන දිනට විවෘත කිරීමේ අවස්ථාවට එක්වෙමින් අමාත්‍යවරයා මේ බව පැවසීය. එහිදී වැඩි දුරටත් අදහස් දැක්වූ මෛත්‍රීපාල සිරිසේන මහතා කියා සිටියේ ඉදිරි අනාගතයේ ජලයේ වටිනාකම, රැධිරයෙහි වටිනාකමට වඩා වැඩිවන බැවින් ජල සම්පත ආරක්ෂා කර ගැනීම සියලු දෙනාගේම වගකීම බවයි.", "URL": "https://sinhala.adaderana.lk/news.php?nid=32609", "Category": null, "Parent URL": null}