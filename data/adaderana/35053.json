{"Source": "Adaderana", "Timestamp": "June 19, 2013 06:50 am", "Headline": "මුහුණට මුහුණ ගැටුණු යතුරු පැදි අනතුරින් එක් අයෙක් මරුට", "News Content": "හලාවත - මීගමුව මාර්ගයේ මාරවිල,ලංසිගම ප්‍රදේශයේදී යතුරු පැදි දෙකක් මුහුණුට මුහුණ ගැටීමෙන් සිදුවී ඇති අනතුරකින් තුවාල ලබා රෝහල් ගත කළ එක් යතුරු පැදිකරුවෙකු මිය ගොස් තිබේ. ඊයේ රාත්‍රීයේ සිදුවූ මෙම අනතුරින් මිය ගොස් ඇත්තේ නාත්තන්ඩිය - පහල වලහාපිටිය පදිංචිව සිටි ජේ.ඒ.දිනුෂ ප්‍රියන්ත නම් අයෙකි. මීගමුව දෙස සිට හලාවත දෙසටත්,හලාවත දෙස සිට මීගමුව දෙසටත් අනතුරට සම්බන්ධ යතුරු පැදි දෙක ගමන් කරමින් තිබී ඇත. අනතුරින් පසුව තුවාල ලබා සිටි යතුරු පැදිකරුවන් දෙදෙනා ප්‍රදේශවාසීන් විසින් එම අවස්ථාවෙදීම මාරවිල මුලික රෝහලට ඇතුළත් කර ඇතත් ප්‍රතිකාර ලබමින් සිටින අතරතුර එක් යතුරු පැදිකරුවෙකු රාත්‍රී 11.00 ට පමණ මිය ගොස් ඇති බව රෝහල් ආරංචි මාර්ග පවසයි. මාරවිල පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=35053", "Category": null, "Parent URL": null}