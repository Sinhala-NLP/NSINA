{"Source": "Adaderana", "Timestamp": "October 27, 2012 10:06 am", "Headline": "තද සුළං ගැන අවධානයෙන් පසුවන ලෙස ඉල්ලීමක්", "News Content": "මධ්‍යම බෙංගාල බොක්කේ අඩු පීඩන තත්ත්වයක් වර්ධනය වී පවතින බව කාලගුණ විද්‍යා දෙපාර්තමේන්තුව පවසයි. මෙම අඩු පීඩන තත්ත්වය දිවයින ආශ්‍රිත කාලගුණයට හෙට (28) දිනයේ සිට බලපානු ඇති බව ඔවුන් පෙන්වාදෙයි. ඒ අනුව තද සුළං පිළිබඳව අවධානයෙන් කටයුතු කරන ලෙස දිවයිනට නැගෙනහිර ගැඹුර මුහුදු ප්‍රදේශවල ධීවර කටයුතු කරන ජනතාවගෙන් කාලගුණ විද්‍යා දෙපාර්තමේන්තුව ඉල්ලීමක් කරයි. මේ අතර අද දිනයේ අපරභාගයේ දී හෝ සන්ධ්‍යා කාලයේ දී දිවයිනේ මධ්‍යම කඳුකරයේ තැනින් තැන ගිගුරුම් සහිත වැසි වර්ධනය විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28660", "Category": null, "Parent URL": null}