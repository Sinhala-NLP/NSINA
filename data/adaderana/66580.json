{"Source": "Adaderana", "Timestamp": "November 30, 2016 02:32 pm", "Headline": " විරුසර කාඩ්පතේ තවත් අදියරක් 09දා", "News Content": "විරුසර වරප්‍රසාද කාඩ්පත් ව්‍යාපෘතියේ තවත් අදියරක් දෙසැම්බර් මස 09 වැනිදා ආරම්භවීමට නියමිතය.විරුසර ව්‍යාපෘතියේ දෙවන අදියර වන මෙය ගනේමුල්ල කමාන්ඩෝ රෙජිමේන්තු මධ්‍යස්ථානයේදී පැවැත්වෙන බව ආරක්ෂක අමාත්‍යාංශය නිවේදනයක් නිකුත් කරමින් සඳහන් කළේය.රණබිමේදී කැපවීම් කළ ගම්පහ සහ තදාසන්න ප්‍රදේශවල යුධ, නාවික, ගුවන් පොලිස් සහ සිවිල් ආරක්ෂක රණවිරුවන්ගේ පවුල්වල සාමාජික සාමාජිකාවන් වෙනුවෙන් මෙම කාඩ්පත පිරිනැමීමට නියමිතය. ජනාධිපති මෛත්‍රීපාල සිරිසේන මහතාගේ සහ ආරක්ෂක රාජ්‍ය අමාත්‍ය රුවන් විජේවර්ධන මහතාගේ සංකල්පයක් මත මෙම විරුසර කාඩ්පත හඳුන්වාදීම සිදුකෙරුණි.", "URL": "https://sinhala.adaderana.lk/news.php?nid=66580", "Category": null, "Parent URL": null}