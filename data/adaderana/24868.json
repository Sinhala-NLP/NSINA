{"Source": "Adaderana", "Timestamp": "June 8, 2012 04:07 pm", "Headline": "නිදහස් ශ්‍රී ලංකාවක් බිහිකිරීම ගැන නායකත්වයට ස්තූතිය පිරිනැමිය යුතුයි", "News Content": "නිදහස් ශ්‍රී ලංකාවක් බිහිකිරීම සම්බන්ධයෙන් ශ්‍රී ලංකාවේ නායකත්වයට ස්තූතිය පිරිනැමිය යුතු බව අති උතුම් මැල්කම් කාදිනල් රංජිත් හිමිපාණන් පවසා තිබේ. යුද්ධය නිමාකර රටින් ත්‍රස්තවාදය තුරන් කිරීම සඳහා ජනාධිපතිවරයා විශාල කාර්යය භාරයක් ඉටු කළ බව කාදිනල් රංජිත් හිමිපාණන් පැවසූ බව ජනාධිපති මාධ්‍ය අංශය සඳහන් කරයි. රෝමයේ ගයිනෝරියලි බිෂොප්තුමා විසින් ජනාධිපති මහින්ද රාජපක්ෂ මහතා වෙත ලබාදුන් රාත්‍රී භෝජන සංග්‍රහයෙන් අනතුරුව රැස්ව සිටි පිරිස අමතමින් උන්වහන්සේ මේ බව ප්‍රකාශ කර ඇත. ඉදිරියේදීත් රට සංවර්ධනය කිරීමේ කාර්යය භාරය සඳහා ජනාධිපතිවරයා විසින් වැදගත් කාර්යය භාරයක් ඉටුකරනු ඇති බව කාදිනල් රංජිත් හිමිපාණන් එහි දී ප්‍රකාශ කර ඇති බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=24868", "Category": null, "Parent URL": null}