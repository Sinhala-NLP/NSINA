{"Source": "Adaderana", "Timestamp": "April 13, 2016 09:33 am", "Headline": " නිධානයක් ගන්න ගිය 6ක් දැලේ", "News Content": "පුරා විද්‍යා වටිනාකමක් ඇති ස්ථානයක ඇති බව කියන නිධානයක් ගොඩ දැමීම සඳහා කැණීම් කටයුතු කරමින් සිටි 06 දෙනෙකු වනාතවිල්ලුව පොලීසිය විසින් අත්අඩංගුවට ගෙන ඇත.ඊයේ(12)රාත්‍රීයේ වනාතවිල්ලුව - මොල්ලිපතාන ප්‍රදේශයේදී මෙම අත්අඩංගුවට ගැනීම සිදු කර තිබේ.අත්අඩංගුවට ගත් සැකකරුවන් අතරින් සිව් (04) දෙනෙකු වනාතවිල්ලුවේ පදිංචිකරුවන් වන අතර දෙදෙනෙකු (02) පදවිය - ශ්‍රී පුර ප්‍රදේශයේ පදිංචිකරුවන් බවට හඳුනා ගෙන ඇත.ඔවුන් සතුව තිබූ බව කියන සහල් කිලෝ ග්‍රෑම් 45 ක්, උදළු,ගල් කූරු ඇතුළු කැණීම් උපකරණ කීපයක්ද පොලිස් බාරයට ගෙන තිබේ.ඒ අනුව සැකකරුවන් දින කීපයක් වනාන්තරයේ රැදී සිටිමින් කැණීම් කටයුතු සිදු කිරීමේ සුදානමක් තිබූ බවට සැකකරන්නේ යැයි පොලීසිය කියයි. සැකකරුවන් අත්අඩංගුවට ගත් ස්ථානයේ කැණීම් 03 ක් සිදු කර ඇති බවට සලකුණු තිබී ඇත.සැකකරුවන් පුත්තලම දිසා අධිකරණයට ඉදිරිපත් කිරීමට නියමිතව ඇත.වනාතවිල්ලුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=59149", "Category": null, "Parent URL": null}