{"Source": "Adaderana", "Timestamp": "February 12, 2014 10:55 am", "Headline": "චීන්නූත් ලංකාවේ බඩු විකුණයි!", "News Content": "ආගමන විගමන නීති උල්ලංඝණය කරමින් මෙරටට පැමිණ වෙළඳාමේ නිරතව සිටි චීන ජාතිකයින් දෙදෙනෙකු අත්අඩංගුවට ගෙන තිබේ. සංචාරක වීසා මත මෙරටට පැමිණ සිටියදී ඔවුන් අත්අඩංගුවට ගත් බව පොලිසිය සඳහන් කළේය. ගාල්ල, ටැල්බට් වටරවුම ආසන්නයේ වෙළඳාමේ නිරතව සිටිය දී මොවුන් දෙදෙනා අත්අඩංගුවට ගෙන ඇත. සැකකරුවන් අද ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය. ශ්‍රී ලංකාවේ වෙළඳාම් කටයුතු සඳහා වැඩිපුර පැමිණෙන්නේ ඉන්දීය ජාතිකයින් බව පසුගිය කාලයේදී වාර්තා විය. එසේ පැමිණ නීති විරෝධි අයුරින් මෙරට වෙළඳාම් කරමින් සිටියදී ඉන්දීය ජාතිකයින් රැසක්ම ශ්‍රී ලංකා පොලීසියේ අත්අඩංගුවට පත්ව ඇත.", "URL": "https://sinhala.adaderana.lk/news.php?nid=41064", "Category": null, "Parent URL": null}