{"Source": "Adaderana", "Timestamp": "August 23, 2016 06:28 pm", "Headline": "තහනම් දැල් දැමූ ධීවරයින් මාට්ටු", "News Content": "තහනම් දැල් ආම්පන්න භාවිත කරමින් ධීවර කටයුතුවල නිරත වු මෙරට ධීවරයින් පිරිසක් අත්අඩංගුවට ගෙන තිබේ.නිලාවේලී මුහුදු ප්‍රදේශයේ දී ධීවරයින් විසි දෙදෙනෙකු නැගෙනහිර නාවික විධානයේ නිලාවේලිහි පිහිටි නාවික හමුදා කඳවුරේ නිලධාරින් පිරිසක් විසින් අත්අඩංගුවට ගෙන ඇති බව නාවික හමුදාව පැවසුවේය.ඔවුන් සතුව තිබී තහනම් දැල් තුනක්, කිමිදුම් උපකරණ සහ තවත් උපකරණ කිහිපයක් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා ත්‍රිකුනාමලය සහකාර ධීවර අධ්‍යක්ෂක කාර්යාලය වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=63385", "Category": null, "Parent URL": null}