{"Source": "Adaderana", "Timestamp": "June 21, 2011 08:49 am", "Headline": "මාදම්පේ කර්මාන්ත ශාලාවක ගින්නක් -සේවකයෙක් රෝහලේ", "News Content": "හලාවත, මාදම්පේ, මැල්ලවාගර ප්‍රදේශයේ කොහු කර්මාන්ත ශාලාවක අද(21) අලුයම හදිසි ගින්නක් හටගෙන තිබේ. විදුලි කාන්දුවක් සිදුවීම මෙම ගින්නට හේතුව වන්නට ඇති බවට සැක පළකරන බව අද දෙරණ වාර්තාකරු පවසයි. සිදුවීමෙන් තුවාල ලැබූ එක් සේවකයකු හලාවත රෝහලට ඇතුළු කර ඇති බව ද සඳහන්ය. මේ වනවිටත් පොලිසිය, යුද හමුදාව සහ කර්මාන්ත ශාලාවේ සේවකයින් එක්ව ගින්න මැඩපැවැත්වීමට කටයුතු කරන බව ද වාර්තා වේ.", "URL": "https://sinhala.adaderana.lk/news.php?nid=16896", "Category": null, "Parent URL": null}