{"Source": "Adaderana", "Timestamp": "January 4, 2017 11:21 pm", "Headline": " විවිධ පාර්ශව ද්වේෂ සහගත මතයන් ප්‍රකාශ කරනවා  ", "News Content": "හිටපු පාර්ලිමේන්තු මන්ත්‍රී නඩරාජා රවිරාජ්ගේ ඝාතනය පිළිබඳ අධිකරණය මගින් ලබාදුන් තීන්දුව ස්වාධීන තීන්දුවක් නොවන බවට විවිධ පාර්ශවයන් ද්වේෂ සහගත මතයන් ප්‍රකාශ කරමින් සිටින බව අමාත්‍ය විජයදාස රාජපක්ෂ මහතා පවසයි.හෝමාගම නව අධිකරණ සංකීර්ණය විවෘත කිරීමේ අවස්ථාවට එක්වෙමින් අධිකරණ අමාත්‍ය විජේදාස රාජපක්ෂ මහතා නඩරාජා රවිරාජ් මහතා මෙම අදහස් පළ කළේය.ඒ මහතා පෙන්වා දෙන්නේ මෙම තීන්දුව සම්බන්ධයෙන් විවිධ පාර්ශවයන් විවිධ මත ප්‍රකාශ කළද ඒවා බොලද ප්‍රකාශයන් පමණක් වන බවයි.අපරාධයන් සිදු වූ පසුව ඒ පිළිබඳව සොයා බලා පරීක්ෂණ කිරීමට හා ඒ ආශ්‍රිත කරුණු කාරණා සොයා බලා වරදකරුවන් අධිකරණයට ඉදිරිපත් කිරීම පොලීසියේ හා ආරක්ෂක අංශවල වගකීමක් බව පෙන්වා දුන් ඒ මහතා කියි සිටියේ ඉදිරිපත්වන සිද්ධියේ සාක්ෂි සැලකිල්ලට ගෙන සාධාරණ තීන්දුව ලබාදීම පමණක් අධිකරණයට පැවරෙන බවයි.එමෙන්ම වැරදි කරන සියලු පුද්ගලයින් එල්ලුම්ගහට යැවීමට අධිකරණ පිහිටුවා නොමැති බවත් අධිකරණයේ මෙන්ම නීතීඥවරයාගේ වගකීම වන්නේ වැරදිකරුවන් බේරා ගැනීම බවද ඒ මහතා පෙන්වා දුනි.එනම්, දස පුද්ගල ඝාතන නඩු තුළඳ ඒ පුද්ගලයා වරදක් කර නොමැති බවට සාක්ෂි අණාවරණය වූ විට ඔවුන්ටද නිදහස ලබා දෙන බව ඒ මහතා වැඩිදුරටත් කියා සිටියේය.එහිදී වැඩිදුරටත් අදහස් දැක්වු විජේදාස රාජපක්ෂ මහතා සඳහන් කළේ ශ්‍රේෂ්ඨාධිකරණයේ පවතින මූලික අයිතිවාසිකම් නඩු ප්‍රාදේශීය අධිකරණවලට විමධ්‍යගත කිරීමට බලාපොරොත්තු වන බවයි.මේ අතඑ එම තීන්දුව සම්බන්ධයෙන් තමන්ට ද ගැටළුවක් පවතින බව සම කැබිනට් ප්‍රකාශක අමාත්‍ය රාජිත සේනාරත්න මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=67719", "Category": null, "Parent URL": null}