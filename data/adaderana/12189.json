{"Source": "Adaderana", "Timestamp": "November 16, 2010 11:09 am", "Headline": "නායකත්වයේ වෙනස බලන්න මහා සම්මේලනයට එන්නැයි වීරවංශට ආරාධනාවක්", "News Content": "දෙසැම්බර් මස පවත්වන්නට නියමිත එක්සත් ජාතික පක්ෂ මහා සම්මේලනයේදී පක්ෂ නායකත්වය වෙනස්වන්නේදැයි බලන්නට නිවාස ඉදිකිරීම් හා පොදු පහසුකම් අමාත්‍ය විමල් වීරවංශ මහතාට ආරාධනා කරන බව විපක්ෂ නායක රනිල් වික්‍රමසිංහ මහතා පවසයි. අද පාර්ලිමේන්තුවේදී විමල් වීරවංශ අමාත්‍යවරයා විසින් විමසන ලද ප්‍රශ්නයකට පිළිතුරු ලබාදෙමින් විපක්ෂ නායකවරයා මෙම ආරාධනාව සිදුකළ බව අද දෙරණ පාර්ලිමේන්තු වාර්තාකරු සඳහන් කරයි. එක්සත් ජාතික පක්ෂ මහා සම්මේලනයේදී පක්ෂ නායකත්වයේ වෙනසක් සිදුවන්නේදැයි අද පාර්ලිමේන්තුවේදී විමල් වීරවංශ අමාත්‍යවරයා විපක්ෂ නායකවරයාගෙන් විමසා ඇති අතර ඊට පිළිතුරු දෙමින් රනිල් වික්‍රමසිංහ මහතා කියා සිටියේ එසේ වන්නේද නැද්ද යන්න දැක බලා ගැනීමට මහා සම්මේලනයට සහභාගී වියයුතු බවයි.", "URL": "https://sinhala.adaderana.lk/news.php?nid=12189", "Category": null, "Parent URL": null}