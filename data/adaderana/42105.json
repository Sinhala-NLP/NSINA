{"Source": "Adaderana", "Timestamp": "March 27, 2014 12:26 pm", "Headline": "ඉන්දීය මාළු හොරු 24ක් මාට්ටු", "News Content": "නීති විරෝධී ලෙස මසුන් මරමින් සිටි ඉන්දීය ධීවරයින් 24 දෙනෙකු නාවික හමුදාව විසින් අත්අඩංගුවට ගෙන තිබේ. ඔවුන්ගෙන් ධීවරයින් 19 දෙනෙකු තලෙයිමන්නාරම මුහුදු ප්‍රදේශයේදී අත්අඩංගුවට ගෙන ඇති අතර සෙසු පස්දෙනා අත්අඩංගුවට ගෙන ඇත්තේ ඩෙල්ෆ් මුහුදු ප්‍රදේශයේදීය. තලෙයිමන්නාරමදී අත්අඩංගුවට ගත් ධීවරයින් හා බාරයට ගත් බෝට්ටු 4ක්ද පොලීසියට බාරදී තිබේ. ඩෙල්ෆ් හිදි අත්අඩංගුවට ගත් ධීවරයින් 5 දෙනා සමග බෝට්ටුවක්ද ඩෙල්ෆ් ධීවර පරික්ෂවරයාට බාරදී ඇත. ඊයේ රාත්‍රියේ මොවුන් අත්අඩංගුවට ගෙන ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසීය.", "URL": "https://sinhala.adaderana.lk/news.php?nid=42105", "Category": null, "Parent URL": null}