{"Source": "Adaderana", "Timestamp": "September 7, 2017 01:25 pm", "Headline": "ප්‍රදේශ කීපයක නායයෑම් අවධානමක්", "News Content": "වැසි පවතින ප්‍රදේශවල ජනතාව නායයෑම් පිළිබඳ අවධානයෙන් පසුවිය යුතු බව ආපදා කළමනාකරණ මධ්‍යස්ථානය පවසයි. ඇහැලියගොඩ ප්‍රාදේශීය ලේකම් කොට්ඨාශයට අයත් කරදන, කලටුවාව බටරහිර, මාකොට, දෙයියගල, විලේගොඩ, බෝපත්ත, අත්ගඟුල, මහහර, තලවිටිය සහ අරපොල යන ප්‍රදේශවල නායයෑම් අවදානම පතින බව එම මධ්‍යස්ථානය පෙන්වාදෙයි. එමෙන්ම අයගම ප්‍රාදේශීය ලේකම් කොට්ඨාශයට අයත් නමුණුතැන්න, ගංගොඩකන්ද, සිංහලගොඩ, ගලතුර, අවිච්චිකන්ද, ගවරගිරිය, දුම්බරමනාන, උඩුගල, කොලඹෑව, උමංගෙදර, කොටපොල සහ පිටබැද්දර යන ප්‍රදේශවල ද නායයෑමේ අවදානම් මතුවිය හැකි බව ආපදා කළමනාකරණ මධ්‍යස්ථානය පවසයි. මේ අතර කළුතර සහ හොරණ ඇතැම් ප්‍රදේශවල මේ වන විටත් වැසි සහිත කාලගුණයක් පවතින අතර ඇතැම් ප්‍රදේශ ජලයෙන් යට වී ඇති බව ද වාර්තාවේ. ගාල්ල දිස්ත්‍රීක්කයේ ඇතැම් ප්‍රදේශවල මේ වන විට වර්ෂාපතනයේ අඩුවීමක් පෙන්නුම් කරන අතර ජලයෙන් යටව තිබූ පහත් බිම් ප්‍රදේශවල ජල මට්ටම අඩුවෙමින් පවතී. රත්නපුර දිස්ත්රි‍ක්කයේ ඇතැම් ප්‍රදේශ ජලයෙන් යට වී ඇති බව දිස්ත්‍රීක් ලේකම් මාලනී ලොකුපෝතාගම මහත්මිය ප්‍රකාශ කළේය.", "URL": "https://sinhala.adaderana.lk/news.php?nid=77245", "Category": null, "Parent URL": null}