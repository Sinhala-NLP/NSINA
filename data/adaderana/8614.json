{"Source": "Adaderana", "Timestamp": "May 25, 2010 10:34 am", "Headline": "ප්‍රමාදයට හේතුව බලපෑමක් නෙමේ -බැංකි", "News Content": "ශ්‍රි ලංකාව පිළිබඳ උ‍පදෙස් ලබාගැනීම සඳහා කමිටුවක් පත්කිරීමේ කටයුතු ප්‍රමාද වී ඇත්තේ ශ්‍රි ලංකා‍ රජයේ බලපෑම් හෝ වෙනත් බලපෑමක් හෝ නිසා නොවන බව එක්සත් ජාතීන්ගේ මහලේකම් බැන්කී මූන් මහතා පවසයි. අදාළ කමිටුව පත්කිරීමේ කටයුතු තවදුරටත් සිදුකෙරෙමින් පවතින බව මාධ්‍යවේදීන් හමුවේ බැන්කී මූන් මහතා ප්‍රකාශ කර ඇත. ශ්‍රි ලංකාවේ විදේශ කටයුතු අමාත්‍ය මහාචාර්ය ජි. එල්. පීරිස් මහතා හමුවු අවස්ථාවේ දී ප්‍රධාන කරුණු තුනක් සම්බන්ධයෙන් තමන් අවධාරණය කළ බව ද එක්සත් ජාතීන්ගේ මහ‍ලේකම්වරයා සඳහන් කරයි. අභ්‍යන්තර අවතැන්වූවන්ගේ ජිවන තත්ත්වය වැඩිදියුණු කිරීම සහ ඔවුන් යළි සමාජගත කිරීම කඩිනම් කිරීම මෙන්ම ජාතික ඒකාබද්ධතාව ඉහළ නැංවීම කෙරෙහි මෙහිදි මහලේකම්වරයා අවධානය යොමු කර තිබේ.", "URL": "https://sinhala.adaderana.lk/news.php?nid=8614", "Category": null, "Parent URL": null}