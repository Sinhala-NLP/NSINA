{"Source": "Adaderana", "Timestamp": "May 22, 2015 02:10 pm", "Headline": "නීතිය පිළිබඳ ජනතාව දැනුවත් කිරීමට රජයෙන් වැඩසටහනක්", "News Content": "නීතිය පිළිබඳ ජනතාව දැනුවත් කිරීමේ වැඩසටහනක් ආරම්භ කිරීමට පියවර ගෙන ඇති බව අධිකරණ හා කම්කරු සබඳතා අමාත්‍යංශය පවසයි. එම අමාත්‍යංශය සඳහන් කළේ සෑම පුරවැසියෙකුම නීතිය පිළිබඳ දැනුවත් කිරීමේ අරමුණින් මෙම වැඩසටහන ක්‍රියාවට නංවා ඇති බවයි.මෙහිදී නීතිය පිළිබඳතොරතුරු, අධිකරණ කාර්ය පටිපාටිය, ගෘහස්ථ ප්‍රචණ්ඩත්වය සහ ළමා අපචාර ආදී විවිධ මාතෘකා ඔස්සේ ජනතාව දැනුවත් කිරීමට නියමිතය. අදාළ වැඩසටහන් නීති කේෂ්ත්‍රයේ ප්‍රවීණයින් ඇතුළු විද්වත් මඩුල්ලකගේ මෙහෙයවීම් මත සිදුකරන බව අධිකරණ හා කම්කරු සබඳතා අමාත්‍යංශය පැවසුවේය.", "URL": "https://sinhala.adaderana.lk/news.php?nid=51511", "Category": null, "Parent URL": null}