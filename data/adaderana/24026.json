{"Source": "Adaderana", "Timestamp": "May 5, 2012 08:50 am", "Headline": "ඉංගිරියේ වීඩියෝහලකින් අසැබි සංයුක්ත තැටි තොගයක් හමුවෙයි", "News Content": "ඉංගිරිය ප‍්‍රදේශයේ වීඩියෝහලක තිබී අසභ්‍ය දර්ශන ඇතුළත් සංයුක්ත තැටි තොගයක් පොලිසිය භාරයට ගෙන තිබේ. ඉංගිරිය වෙළෙඳ සංකීර්ණයේ වීඩියෝහලක තිබී මෙම සංයුක්ත තැටි තොගය සොයා ගත් බව පොලිසිය පවසයි. එහි තිබී අසභ්‍ය දර්ශන ඇතුළත් සංයුක්ත තැටි 101 ක් සොයා ගත් බව පොලිසිය සඳහන් කරයි. එම තැටි සකස්කිරීම සඳහා උපයෝගී කරගත් පරිගණකයක් ඇතුළු අමතර උපාංග කිහිපයක් ද පොලිස් භාරයට ගෙන ඇති බව සඳහන්ය. මේ සම්බන්ධයෙන් සැකකරුවකු අත්අඩංගුවට ගෙන ඇති අතර එහි රැඳී සිටි තවත් පුද්ගලයෙකු සතුව ද අසභ්‍ය දර්ශන ඇතුළත් සංයුක්ත තැටියක් සොයාගත් බව පොලිසිය පවසයි. සැකකරුවන් දෙදෙනා අද(05) හොරණ මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24026", "Category": null, "Parent URL": null}