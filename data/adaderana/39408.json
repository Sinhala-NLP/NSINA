{"Source": "Adaderana", "Timestamp": "December 8, 2013 08:35 am", "Headline": "ගමේ ගැටලුවලට ගමෙන්ම විසඳුමක් සෙවිය යුතුයි", "News Content": "ග්‍රාමීය ජන ජීවිතයේ පවත්නා ගැටලු සඳහා ගම තුළින්ම විසඳුම් සෙවීමේ ක්‍රමවේදයක් අවශ්‍ය බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ රටේ දිළිඳුකම තවදුරටත් පහත හෙළිය යුතු බවයි. බිබිල ප්‍රාදේශීය සභා බහුකාර්යය ගොඩනැගිලි සංකීර්ණය ජනතා අයිතියට පත්කිරීම වෙනුවෙන් ඊයේ පස්වරුවේ පැවති උත්සවයකදී ජනාධිපති මහින්ද රාජපක්ෂ මහතා මේ බව පැවසීය. එහිදී අදහස් දැක්වු ජනාධිපතිවරයා කියා සිටියේ වත්මන් රජය ගොවිතැන සහ සාම්ප්‍රදායික උරුමයන් පිළිබඳ දැඩි විශ්වාසයක් තැබු බවයි. රට පුරා ඉදිකර ඇති දැවැන්ත සංවර්ධන ව්‍යාපෘතිවල ප්‍රතිලාභ ග්‍රාමීය ජනතාව ද භුක්ති විදින බව ජනාධිපතිවරයා පෙන්වා දුන්නේය. රටේ අනාගත පරපුර නිරෝගිමත් සහ ශක්තිමත් ජාතියක් ලෙස ගොඩනගමින් රට සංවර්ධනය කරා ගෙන යාමට සියලු දෙනා කටයුතු කළ යුතු බව ද ජනාධිපති මහින්ද රාජපක්ෂ මහතා එහිදි සඳහන් කළේය.", "URL": "https://sinhala.adaderana.lk/news.php?nid=39408", "Category": null, "Parent URL": null}