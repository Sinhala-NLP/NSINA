{"Source": "Adaderana", "Timestamp": "October 14, 2015 10:09 am", "Headline": "සීමාව පැන්න ඉන්දීය ධීවරයින් අතර ළමුන් තිදෙනෙකුත්!", "News Content": "තලෙයිමන්නාරම මුහුදු සීමාවේ නීති විරෝධී ලෙස ධීවර කටයුතු වල නිරතවෙමින් සිටියදී අත්අඩංගුවට ගත් ඉන්දීය ධීවරයින් අතර සිටි ළමුන් තිදෙනෙකු මන්නාරම, අන්නෙයි ළමා නිවාසයේ රඳවා තැබීමට නියෝග කර තිබේ.මන්නාරම මහේස්ත්‍රාත් කේ. අලෙක්රාජා මහතා විසින් ඔවුන් ලබන 28 වනදා දක්වා ළමා නිවාසයේ රඳවා තැබීමට නියෝග කර ඇති බව සඳහන්ය.මෙම ළමුන් අවුරුදු 14 සහ 17 යන වයස් වල පසුවන්නන් බව මන්නාරම ධීවර පරීක්ෂක කාර්යාලය පැවසුවේය.ඉන්දියාවේ රාමේෂ්වරම් සිට පැමිණ තලෙයිමන්නාරම මුහුදු සීමාවේ ධීවර කටයුතු වල නිරතවෙමින් සිටියදී ඉන්දීය ධීවරයින් 24 දෙනෙකු පසුගිය සඳුදා නාවික හමුදාව විසින් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=54435", "Category": null, "Parent URL": null}