{"Source": "Adaderana", "Timestamp": "June 14, 2010 12:13 pm", "Headline": "ගංජා ජාවාරමක තතු හෙළිවේ", "News Content": "ගංජා ජාවාරමක් පිළිබඳ තොරතුරු අනාවරණය කර ගැනීමට ගලෙන්බිඳුනුවැව පොලිසිය සමත් වී තිබේ. තණමල්විල සිට ගලෙන්බිඳුනුවැව ප්‍රදේශයට ගංජා ගෙන යමින් සිටි පුද්ගලයින් දෙදෙනෙකු ඊයේ පස්වරුවේ අත්අඩංගුවට ගැනීමෙන් පසු මෙම ජාවාරම පිළිබඳ තොරතුරු අනාවරණය වී ඇති බව වාර්තා වේ. තණමල්විල සිට දඹුල්ල ආර්ථික මධ්‍යස්ථානය වෙත එළවළු ප්‍රවාහනය කෙරෙන ලොරි රථ මගින් ගංජා ගෙනවිත් එතැන් සිට ගලෙන්බිඳුනුවැව ප්‍රදේශයට ප්‍රවාහනය කෙරෙන බව අදාළ පුද්ගලයින් අනාවරණය කර තිබේ. අත්අඩංගුවට පත්වු මෙම පුද්ගලයින් දෙදෙනා සතුව තිබී ඇසුරුම් 8ක අසුරා තිබු ගංජා කිලෝ ග්‍රෑම් තුනහමාරක් සොයා ගැනීමට ද පොලිසිය සමත් විය. ඔවුන් එම එක් ඇසුරුමක් රුපියල් 17,500කට අලෙවිකරන බව ද පොලිස් ප්‍රශ්න කිරීම් වලදී අනාවරණය වී තිබේ. සැකකරුවන් අද අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8997", "Category": null, "Parent URL": null}