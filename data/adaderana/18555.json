{"Source": "Adaderana", "Timestamp": "September 6, 2011 02:56 pm", "Headline": "ලාංකිකයන් ඩුබායිහි අතැර දමා තිබූ මෝටර් රථයක් සොරකම් කරලා", "News Content": "ඩුබායිහි වීදියක හිමිකරුවන් විසින් අතහැර දමන ලද මෝටර් රථයක් සොරකම් කිරීමේ චෝදනාව මත ශ්‍රී ලාංකිකයන් සිව්දෙනෙකු සහ සිරියානු ජාතිකයින් දෙදෙනෙකුට එරෙහිව නඩු පවරා ඇති බව විදෙස් මාධ්‍ය වාර්තා පවසයි. මෙම සැකකරුවන් වයස අවුරුදු 23 ත් 46 ත් අතර වන බව හෙළිදරව් වී ඇති බව එම මාධ්‍ය වාර්තා පෙන්වාදෙයි. මෝටර් රථය සොරාගත් ශ්‍රී ලාංකික සැකකරුවන් පසුව සිරියානු ජාතික සැකකරුවන්ගේ සහයෙන් මෝටර් රථයේ අගුල කඩා දමා නව යතුරක් මාර්ගයෙන් රථය විවෘත කරගෙන ඇති බව සඳහන්ය. සැකකරුවන් අතරින් ශ්‍රී ලාංකිකයන් තිදෙනෙකු අත්අඩංගුවට ගෙන ඇති බව පොලිසිය අධිකරණය වෙත සඳහන් කර තිබේ.", "URL": "https://sinhala.adaderana.lk/news.php?nid=18555", "Category": null, "Parent URL": null}