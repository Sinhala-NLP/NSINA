{"Source": "Adaderana", "Timestamp": "September 27, 2015 02:26 pm", "Headline": "අතුරුගිරියේ සැකකරු රිමාන්ඩ්", "News Content": "අතුරුගිරිය, කපුරුගොඩ පාර, පනාගොඩ ප‍්‍රදේශයේදී දස හැවිරිදි පිරිමි දරුවෙකු කපා කොටා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු ලබන මස 7 දක්වා රිමාන්ඩ් කර තිබේ.හෝමාගම මහේස්ත්‍රාත්වරයා වෙත ඉදිරිපත් කිරීමෙන් පසු සැකකරු රිමාන්ඩ් කර ඇතැයි පොලිස් මාධ්‍ය ප්‍රකාශක කාර්යාලය සඳහන් කළේය. බියගම, බණ්ඩාරවත්ත ප්‍රදේශයේ දී ඊයේ අදාළ සැකකරු අතුරුගිරිය පොලීසිය විසින් අත්අඩංගුවට ගෙන තිබුණි.50 හැවිරිදි එම පුද්ගලයා කඩුවෙල, කොතලාවල ප්‍රදේශයේ පදිංචිකරුවෙකි.දරුවාගේ පියා සමග කලක සිට පැවති අමනාපයකට පළිගැනීමක් ලෙස මෙම ඝාතනය සිදුකර ඇති බවට තොරතුරු අනාවරණය වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අදාළ සිසුවා ඝාතනය කිරීම සඳහා යොදාගත් තියුණු ආයුධය ද පොලීසිය විසින් සොයාගෙන ඇති අතර එම ආයුධය පෙන්වීම සඳහා සැකකරු සේවය කළ ගල්වලට ගිය අවස්ථාවේදී පය ලිස්සා කළු ගලක වැදී තුවාල ලබා හෝමාගම රෝහලට ඇතුළත් කළ බවද වාර්තා විය.", "URL": "https://sinhala.adaderana.lk/news.php?nid=54109", "Category": null, "Parent URL": null}