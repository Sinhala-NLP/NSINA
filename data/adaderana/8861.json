{"Source": "Adaderana", "Timestamp": "June 7, 2010 12:50 pm", "Headline": "නැගෙනහිර අධ්‍යාපන ඇමති හා ආණ්ඩුකාරවරයා අතර හබයක්", "News Content": "නැගෙනහිර පළාතෙහි විදුහල්පතිවරුන් මාරු කිරීම සම්බන්ධව පළාත් අධ්‍යාපන ඇමතිවරයා සහ ආණ්ඩුකාරවරයා අතර මත ගැටුමක් ඇති වී තිබේ. නැගෙනහිර පළාත් ආණ්ඩුකාර මොහාන් විජේවික්‍රම මහතා තමන්ගෙන් නොවිමසා විදුහල්පතිවරුන් හිතුමතේ මාරු කරන බව පළාත් අධ්‍යාපන ඇමති විමලවීර දිසානායක මහතා චෝදනා කරයි. මේ සම්බන්ධයෙන්\"අද දෙරණ\"නැගෙනහිර පළාත් ආණ්ඩුකාර මොහාන් විජේවික්‍රම මහතාගෙන් විමසීමක් කළේය. අධ්‍යාපන ඇමතිවරයා විසින් ශ්‍රේණී ලාභී විදුහල්පතිවරුන් හිතුමතේ මාරු කිරීම නවත්වන ලෙස තමන්ගෙන් විදුහල්පතිවරුන් කළ ඉල්ලීමක් අනුව ක්‍රියා කර ඇති බව එහිදී ඔහු පැවසුවේය.", "URL": "https://sinhala.adaderana.lk/news.php?nid=8861", "Category": null, "Parent URL": null}