{"Source": "Adaderana", "Timestamp": "April 10, 2014 02:28 pm", "Headline": " අදත් ඝන පූර්ණය නෑ - පාර්ලිමේන්තුව 24 තෙක් කල්තබයි", "News Content": "පාර්ලිමේන්තුවේ ඝන පූර්ණය නොමැතිවීම හේතුවෙන් අද දවසේ සභා රැස්වීම පැයකුත් මිනිත්තු 20 ට පමණක් සීමාවී තිබේ. පාර්ලිමේන්තුවේ ඝන පූර්ණය සඳහා විසි දෙනෙකු සිටිය යුතු වුවද අද (10) දිනයේද රැස්ව සිටියේ 17 දෙනෙකු පමණක් බව අද දෙරණ වාර්තාකරු පවසයි. මේ අනුව පාර්ලිමේන්තුව ලබන 24 වන දින දක්වා කල් තැබීමට නියෝජ්‍ය කථානායක චන්දිම වීරක්කොඩි මහතා කටයුතු කළ බව අප වාර්තාකරු කියා සිටියි.", "URL": "https://sinhala.adaderana.lk/news.php?nid=42439", "Category": null, "Parent URL": null}