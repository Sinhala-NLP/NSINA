{"Source": "Adaderana", "Timestamp": "August 12, 2010 08:59 am", "Headline": "සංක්‍රමණිකයින් රැගත් නැව කැනේඩියානු මුහුදු සීමාවට ඇතුළු වෙයි", "News Content": "ශ්‍රී ලාංකික සංක්‍රමණිකයින් 500 ක් පමණ රැගෙන එන බව‍ට සැකකෙරෙන නෞකාව කැනේඩියානු මුහුදු සීමාවට ඇතුළු වී ඇති බව වාර්තා වේ. MV Sun Sea නම් මෙම නෞකාව ලාංකික සංක්‍රමණිකයින් පිරිසක් රැගෙන එන බව‍ටත් එම සංක්‍රමණිකයන් අතර එල්.ටී.ටී.ඊ සාමාජිකයින් ද සිටින බව ද පසුගියදා වාර්තා විය. කැනේඩියානු මුහුදු සීමාවට ඇතුළු වී සිටින මෙම නෞකාව කැනේඩියානු නාවික හමුදාව විසින් අද(බ්‍රහස්පතින්දා) සවස හෝ හෙට(සිකුරාදා) වනවිට ගොඩබිම වෙත කැඳවාගෙන ඒමට බලාපොරොත්තු වන බව ද සඳහන්ය. ඊයේ පෙරවරුව වන විට අදාල නෞකාව බ්‍රිටිෂ් කොළොම්බියා වෙරළ තීරයට මුහුදු සැතපුම් 300ක් ඈතින් ගමන් කරමින් තිබු බව වෙරළ ආරක්ෂක අණ දෙන ප්‍රධානී මාර්ක් මැක් කේඩ්න් පවසයි.", "URL": "https://sinhala.adaderana.lk/news.php?nid=10174", "Category": null, "Parent URL": null}