{"Source": "Adaderana", "Timestamp": "March 31, 2018 12:45 pm", "Headline": "සිරිපා කරුණාවට සති අන්ත දිර්ඝ නිවාඩුවට විශාල පිරිසක් පැමිණෙයි", "News Content": "සති අන්ත දිර්ඝ නිවාඩුවට ශ‍්‍රි පාදය කරුණා කිරිමට හැටන් මාර්ගය ඔස්සේ විශාල වන්දනාකරුවන් පිරිසක් පැමිණෙමින් සිටින බව නල්ලතන්නිය පොලීසිය පවසයි. මෙසේ ඊයේ (30) පැමිණි වන්දනාකරුවන් රුගත් රථ වාහන නල්ලතන්නියේ සියලුම රථගාල් වල ගාල් කර සෙසු වාහන නල්ලතන්නිය මස්කෙලිය ප‍්‍රධාන මාර්ගයේ එක් පසක ගාල් කල බවයි පොලිසිය කියා සිටියේය. මෙසේ පැමිණෙන වන්දනාකරුවන් වෙනුවෙන් අවශය සියලුම සෞඛය පහසුකම් මස්කෙලිය සෞඛය වෛද්‍ය අධිකාරි කාර්යාලය මගින් සලසා ඇති අතර, වන්දනාකරුවන් වෙනුවෙන් අවශ්‍ය ආරක්ෂාව සඳහා විශේෂ ආරක්ෂක පියවරක් දියත් ඇති බව නලලතන්නිය පොලිස් ස්ථානාධිපතිවරයා පවසා සිටියේය . ශ‍්‍රි පාද වන්දන්වේ පැමිණෙන වන්දනාකරුවන්ගෙන් පොලීසිය ඉල්ලා සිටින්නේ අනාරක්ෂිත ස්ථාන වලින් දිය නැම සිදු නොකරන ලෙසටත් ශ‍්‍රිපාද පුද බිමේ පරිසරය සුරකිමට දායක වන ලෙසයි. දුම්රියෙන් ශ‍්‍රිපාද වන්දනාවේ පැමිණෙන වන්දනාකරුවන්වෙනුවෙන් හැටන් දුම්රිය ස්ථානයේ සිට නල්ලතන්නිය දක්වා විශේෂ ලංගම බස්රථ සේවයක් හැටන් ඩිපෝව මගින් ධාවනයට එක් කර ඇත. 2017-2018 ශ‍්‍රිපාද වන්දනා වාරය ලබන වෙසක් පොහෝ දිනයේ අවසන් කරන බව ශ‍්‍රි පාදස්ථානාධිපති සබරගමු පලාත ප‍්‍රධාන සංඝ නායක ඌව වෙල්ලස්ස විශ්ව විද්‍යාලයේ කුලපති පුජ්‍ය බෙංගමුවේ ධම්මදින්න මහා නායක හිමියන් පැවසීය .", "URL": "https://sinhala.adaderana.lk/news.php?nid=86653", "Category": null, "Parent URL": null}