{"Source": "Adaderana", "Timestamp": "March 7, 2017 09:50 pm", "Headline": "ගොකරැල්ල ප‍්‍රදේශයේ දී කපා කොටා පුද්ගලයෙක් ඝාතනය කරයි", "News Content": "ගොකරැල්ල පොලිස් වසමේ කොස්ගහපිටිය ප‍්‍රදේශයේ දී අද (07) සවස 6.45 ට පමණ කිසියම් පිරිසක් විසින් පුද්ගලයෙක් කපා කොටා ඝාතනය කර ඇති බව වාර්තා වෙයි. ඝාතනයට ලක්ව ඇත්තේ රත්නායක මුදියන්සේලාගේ අනුර රත්නායක නැමති 47 හැවිරිදි දෙදරු පියෙක් බව පැවසෙයි. ඔහු කලක් හමුදා සේවයේ සිට ඉන් ඉවත්ව යතුරු පැදි වැඩපළක් පවත්වා ගෙනයමින් සිටි අයෙක් බව අද දෙරණ අප වාර්තාකරු පවසයි. කෙසේ වෙතත් ඝාතනයට හේතුව ඉඩම් ආරවුලක් බව මුලික පොලිස් පරීක්ෂණ තුළින් හෙළිවී ඇති බව ගොකරැල්ල පොලීසිය පවසයි. මේ පිළිබද වැඩි දුර පරීක්ෂණ ගොකරැල්ල පොලීසිය විසින් පවත්වනු ඇත.", "URL": "https://sinhala.adaderana.lk/news.php?nid=70556", "Category": null, "Parent URL": null}