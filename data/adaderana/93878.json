{"Source": "Adaderana", "Timestamp": "August 5, 2018 06:05 pm", "Headline": "දකුණු අප්‍රිකාවට ලකුණු 78 ක ජයක්", "News Content": "ශ්‍රී ලංකා කණ්ඩායම සමඟ පැවැත්වෙන තෙවන එක්දින තරගයෙන් ලකුණු 78ක ජයක් හිමිකර ගැනීමට දකුණු අප්‍රිකානු කණ්ඩායම මීට ටික වේලාවකට පෙර සමත් විය. පල්ලෙකැලේ ජාත්‍යන්තර ක්‍රීඩාංගණය් පැවති තරගයේ ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර 50 තුළ කඩුලු 07ක් පමණක් දැවී ලකුණු 363ක් ලබාගත්තේය. එම ඉනිම වෙනුවෙන් රීසා හෙන්ඩ්‍ර්ක්ස් ලකුණු 102ක් සහ ජේ.පි.ඩුමිනි ලකුණු 92ක් ලබාගැනීමට සමත් විය. පන්දු යැවීමේ දී තිසර පෙරේරා කඩුලු 4ක් ද ලහිරු කුමාර කඩුලු 02ක් ද බිද හෙළීය. ජග්‍රහණය සඳහා ලකුණු 364ක ඉලක්කයක් හඹායාම සඳහා පිටියට පිවිසි ශ්‍රී ලංකා කණ්ඩායමට පන්දුවාර 45යි පන්දු 02ක් තුළ සියලු දෙනා දැවී ලබාගත හැකි වුයේ ලකුණු 285ක් පමණයි. එම ඉනිම වෙනුවෙන් ධනංජය ද සිල්වා ලකුණු 84ක් ලබාගත්තේය. පන්දු යැවීමේ දී ලුන්ගි නිගිඩි කඩුලු 04ක් ද ඇඩිලේ පිලුක්වායෝ කඩුලු 03ක් බිඳ හෙළීය. මෙම තරගය ජයගැනීමත් සමග දෙරට අතර තරග පහකින් සමන්විත තරගාවලිය ද තුනට බින්දුවක් ලෙස ජයගැනීමට ද දකුණු අප්‍රිකානු කණ්ඩායම සමත් විය.", "URL": "https://sinhala.adaderana.lk/news.php?nid=93878", "Category": null, "Parent URL": null}