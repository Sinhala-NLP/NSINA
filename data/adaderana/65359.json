{"Source": "Adaderana", "Timestamp": "October 24, 2016 01:21 pm", "Headline": " රුක් රෝපණ සතිය අද සිට ඇරඹෙයි", "News Content": "හරිත වර්ණ අධිවේගී මාර්ග පද්ධතියක් යන්න තේමා කොට ගනිමින් රුක් රෝපණ සතියක් අද(24) සිට ක්‍රියාත්මක කර තිබේ. ඒ අනුව අධීවේගී මාර්ගය දෙපස කඩවත සිට ගොඩගම සහ මාතර දක්වා පැළ ලක්ෂයක් රෝපණය කිරීමට සැලසුම් කර ඇති බව අධිවේගී මාර්ග මෙහෙයුම් නඩත්තු හා කළමණාකරණ අංශය සඳහන් කළේය.අද දිනයේ දී එය අතුරුගිරිය ප්‍රදේශයෙන් ආරම්භ වන අතර හෙට(25) දොඩම්ගොඩ ප්‍රදේශයෙන් සහ අනිද්දා(26) දිනයේ දී කුරුදුගහහැතැප්ම ප්‍රදේශයෙනුත් ආරම්භ වෙයි.එමෙන්ම මෙම මස 27 වන දා පින්නදූව ප්‍රදේශයෙන් හා අවසන් දිනය වන 28 වනදා ගොඩගම ප්‍රදේශයේ සිදු කරන බවයි අධිවේගී මාර්ග මෙහෙයුම් නඩත්තු හා කළමණාකරණ අංශය පැවසුවේය.", "URL": "https://sinhala.adaderana.lk/news.php?nid=65359", "Category": null, "Parent URL": null}