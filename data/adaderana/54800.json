{"Source": "Adaderana", "Timestamp": "November 1, 2015 02:48 pm", "Headline": "රුසියානු ගුවන් අනතුර ගැන ජනපති ශෝකවෙයි ", "News Content": "ඊජිප්තුවේ, සිනායි අර්ධද්වීපයේ දී සිදුවු රුසියානු ගුවන් අනතුර සම්බන්ධයෙන් ජනාධිපති මෛත්‍රීපාල සිරිසේන මහතා ශෝක පණිවිඩයක් නිකුත් කර තිබේ.අදාළ අනතුර සැලවීමෙන් තමන් ඉතා ශෝකයට පත් වු බව රුසියානු ජනාධිපති ව්ලැද්මීර් පුටින් වෙත සිය ශෝකය පළ කරමින් ජනාධිපතිවරයා ප්‍රකාශ කර ඇත.ශ්‍රී ලාංකික ජනතාව සමග එක්ව රුසියානු ජනතාවට සහ රජයට ජනාධිපති මෛත්‍රීපාල සිරිසේන මහතා සිය ශෝකය පළකර තිබේ.ඊයේ ඊජිප්තුවේ සිනායි අර්ධද්වීපයේ සිදුවු ගුවන් අනතුරෙන් එම යානයේ ගමන්ගත් කුඩා දරුවන් ඇතුළු පුද්ගලයින් 224 දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=54800", "Category": null, "Parent URL": null}