{"Source": "Adaderana", "Timestamp": "December 22, 2011 01:36 pm", "Headline": "ශිරාල්,මෛත්‍රී,රවී ඇතුළු පිරිසට ඇප ලැබෙයි", "News Content": "එක්සත් ජාතික පක්ෂ පළාත් සභා මන්ත්‍රීවරුන් වන ශිරාල් ලක්තිලක,මෛත්‍රී ගුණරත්න,රවී ජයවර්ධන ඇතුළු 16 දෙනකු ඇප මත නිදහස් කිරීමට ගංගොඩවිල මහේස්ත්‍රාත් අධිකරණය නියෝග කර තිබේ. සිරිකොත පක්ෂ මූලස්ථානයේ දේපළ වලට අලාභ හානි සිදුකිරීම ට අදාළව සැකපිට පසුගියදා මෙම පිරිස අත්අඩංගුවට ගෙන අධිකරණයට ඉදිරිපත් කිරීමෙන් පසු රිමාන්ඩ් භාරයට පමුණුවා තිබිණි. අද නුගේගොඩ ‍මහේස්ත්‍රාත් අධිකරණය හමුවට පමුණුවා සිටි අදාළ සැකකරුවන් වෙනුවෙන් ඉදිරිපත් කෙරුණු ඇප අයදුම්පත් සලකා බැලීමෙන් අනතුරුව අධිකරණය විසින් මෙම නියෝගය ලබාදී ඇත. ඒ අනුව මොවුන් රුපියල් දස දහසක මුදල් ඇප සහ ලක්ෂ 5 බැගින් වන ශරීර ඇප මත මුදාහැර ඇත.", "URL": "https://sinhala.adaderana.lk/news.php?nid=20873", "Category": null, "Parent URL": null}