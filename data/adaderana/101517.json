{"Source": "Adaderana", "Timestamp": "December 30, 2018 09:03 am", "Headline": "වෙරළ තීරයෙන් අත්බෝම්බ 2ක් මතුවෙයි", "News Content": "අම්බලන්ගොඩ හිරේවත්ත, උස්වැල්ල වෙරළ තීරයේ තිබී ජීව අත්බෝම්බ දෙකක් සොයාගෙන තිබේ. වෙරළ තීරයට ගොඩගසා තිබූ බහලුම් දෙකක තිබී අදාළ ජීව අත්බෝම්බ දෙක සොයාගෙන ඇති බව පොලිස් මූලස්ථානය සඳහන් කළේය. “එස්.එෆ්.ජී. 87” වර්ගයේ ජීව අත්බෝම්බ දෙකක් මෙලෙස සොයාගෙන තිබේ. මේ සම්බන්ධයෙන් අද(30) දින බලපිටිය මහේස්ත්‍රාත් අධිකරණයට කරුණු වාර්තා කිරීමට නියමිත අතර අම්බලන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101517", "Category": null, "Parent URL": null}