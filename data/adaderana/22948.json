{"Source": "Adaderana", "Timestamp": "March 21, 2012 12:00 pm", "Headline": "විරෝධතා වෙනුවෙන් නීතිපතිට අවසන්වරට කල් ලැබෙයි ", "News Content": "පසුගියදා යාපනයේ දී අතුරුදහන් වූ ජන අරගල ව්‍යාපාරයේ ලලිත් වීරරාජ් සහ කුගන් මුරුගානන්දන් අධිකරණය හමුවට ඉදිරිපත් කරන ලෙස ඉල්ලා ගොනුකර ඇති පෙත්සමට විරෝධතා ඉදිරිපත් කිරීම සඳහා නීතිපතිවරයාට අභියාචනාධිකරණය අවසන්වතාවට කල් ලබා දී තිබේ. අදාළ පෙත්සම අද(21) කැඳවනු ලැබුවේ වගඋත්තකරුවන් සඳහා විරෝධතා ඉදිරිපත් කිරීමටය. එහෙත් එම විරෝධතා ඉදිරිපත් කිරීම සඳහා කල් ලබාදෙන ලෙස රජයේ නීතිඥවරයා අධිකරණය හමුවෙහි කියා සිටියේය. ඒ අනුව අදාළ පෙත්සම නැවත මාර්තු මස 30 වන දින කැඳවීමට නියම කළ අධිකරණය එදිනට පෙර විරෝධතා ඇත්නම් ඉදිරිපත් කරන ලෙස අවසන්වරට කල් ලබා දී ඇත. අතුරුදහන්ව සිටින ලලිත් වීරරාජ් සහ කුගන් මුරුගානන්දන් අධිකරණය හමුවට ඉදිරිපත් කරන ලෙස ඉල්ලා ඔවුන්ගේ ඥාතීන් විසින් මෙම පෙත්සම ඉදිරිපත් කර තිබේ.", "URL": "https://sinhala.adaderana.lk/news.php?nid=22948", "Category": null, "Parent URL": null}