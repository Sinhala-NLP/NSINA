{"Source": "Adaderana", "Timestamp": "November 20, 2012 08:06 am", "Headline": "අනියම් පෙමින් කතුන් දෙදෙනෙකුට ඇසිඩ්", "News Content": "බදුල්ල, විහාරගොඩ ප්‍රදේශයේ දී කාන්තාවන් දෙදෙනෙකුට ඇසිඩ් ප්‍රහාර එල්ල වී තිබේ. ඇසිඩ් ප්‍රහාරයට ලක් වු කාන්තාවන් දෙදෙනා බදුල්ල රෝහලේ ප්‍රතිකාර ලබන බව ‍බදුල්ල පොලීසිය සඳහන් කළේය. මෙලෙස ඇසිඩ් ප්‍රහාරයට ලක්ව ඇත්තේ බදුල්ල ප්‍රදේශයේ පදිංචි 50 හැවිරිදි සහ 65 හැවිරිදි කාන්තාවන් දෙදෙනෙකි. අනියම් සම්බන්ධයක් මෙම ප්‍රහාරයට හේතුවී ඇති බව පොලීසිය සිදුකළ පරීක්ෂණවලින් අනාවරණය වී ඇත. ඇසිඩ් ප්‍රහාරය එල්ල කළ පුද්ගලයා හඳුනාගෙන ඇති අතර ඔහු අත්අඩංගුවට ගැනීම සඳහා විමර්ශන පවත්වන බව බදුල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=29334", "Category": null, "Parent URL": null}