{"Source": "Adaderana", "Timestamp": "August 5, 2012 11:06 am", "Headline": " මරාගෙන මැරෙන ප්‍රහාරයෙන් 25ක් මරුට", "News Content": "දකුණු දිග යේමනයේ ජාර් ප්‍රදේශයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයන් 25 දෙනෙකු ජීවිතක්ෂයට පත්වී තිබේ. ප්‍රහාරයෙන් තවත් විශාල පිරිසක් තුවාල ලබා ඇති බව යේමන වාර්තා පෙන්වාදෙයි. අල්කයිඩා සංවිධානය පිළිබඳව යේමන ආරක්ෂක අංශ වෙත තොරතුරු ලබාදුන් පුද්ගලයෙකුගේ අවමංගල්‍යය උත්සවයක් පැවති ස්ථානයකට මෙම ප්‍රහාරය ඒල්ල වී ඇති බව යේමන හමුදා බලධාරීහු පවසති. මේ හේතුවෙන් අල්කයිඩා සංවිධනය විසින් මෙම ප්‍රහාරය එල්ල කර ඇති බවට යේමන බලධාරීන් සැක පළ කරති. පසුගිය දින කිහිපය පුරාම ඇතිවූ ගැටුම් හේතුවෙන් අල්කයිඩා සංවිධානයේ ප්‍රබල සාමාජිකයින් කිහිප දෙනෙකුම ජීවිතක්ෂයට පත්වුහ.", "URL": "https://sinhala.adaderana.lk/news.php?nid=26332", "Category": null, "Parent URL": null}