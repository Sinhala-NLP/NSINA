{"Source": "Adaderana", "Timestamp": "May 23, 2010 02:55 pm", "Headline": "පක්ෂය දෙදරා නෑ-රනිල් කියයි", "News Content": "එක්සත් ජාතික පක්ෂය ශක්තිමත් කිරීම සඳහා ප්‍රතිසංවිධාන යෝජනා ක්‍රියාවලිය අඛණ්ඩවම ඉදිරියට ක්‍රියාත්මක කළ යුතු බව විපක්ෂ නායක රනිල් වික්‍රමසිංහ මහතා පවසයි. එක්සත් ජාතික පක්ෂය දෙදරා ඇති බවට ගෙන යන ප්‍රචාර අසත්‍ය බව ඔහු කියා සිටියි. පක්ෂය ශක්තිමත් කිරීම සඳහා පියවර 4ක් ගත යුතු බව හෝමාගම ප්‍රදේශයේ පැවති එක්සත් ජාතික පක්ෂ බලමණ්ඩල රැස්වීම අමතමින් රනිල් වික්‍රමසිංහ මහතා සඳහන් කළේය. ඒ අනුව පක්ෂයේ එකමුතුබව රැකගැනීම, නව ව්‍යවස්ථාවක් සම්පාදනය කිරීම, තරුණ නායකත්වයට වැඩි ඉඩක් වෙන්කර දීම සහ ශාඛා සමිති ශක්තිමත් කිරීම එම පියවරයන්ට අයත් බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=8577", "Category": null, "Parent URL": null}