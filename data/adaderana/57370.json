{"Source": "Adaderana", "Timestamp": "February 19, 2016 10:33 am", "Headline": "උඩවෙල 5හැවිරිදි දැරිය මිය යයි", "News Content": "බදුල්ල - කොළඹ ප්‍රධාන මාර්ගයේ ඕපනායක, උඩවෙල, ඊරියගස්මුල්ල අමුණ අසළදී සිදු වූ රිය අනතුරකින් කුඩා දැරියක මියගොස් තිබේ.ජිප් රථයක් සහ ත්‍රිරෝද රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි.අනතුරෙන් තුවාල ලැබූ ජිප් රථයේ රියදුරු, ත්‍රිරෝද රථයේ රියදුරු සහ පසුපස ගමන් ගත් තිදෙනෙකු බලංගොඩ රෝහලට ඇතුළත් කර ඇති අතර එහිදී දැරිය මියගොස් ඇති බව පොලීසිය පවසයි.මියගොස් ඇත්තේ 5 හැවිරිදි උඩවෙල, ඕපනායක ප්‍රදේශයේ පදිංචිව සිටි දැරියකි.ඕපනායක පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57370", "Category": null, "Parent URL": null}