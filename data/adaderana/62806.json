{"Source": "Adaderana", "Timestamp": "August 6, 2016 09:48 am", "Headline": "ලක්ෂ 5ක දැව අදිද්දී මාට්ටු", "News Content": "බලපත්‍ර නොමැතිව ප්‍රවාහනය කරමින් තිබූ නැඳුන් දැව තොගයක් සමඟ පුද්ගලයෙකු කරන්දෙණිය, දංගහවිල ප්‍රදේශයේදී අත්අඩංගුවට ගෙන තිබේ.පොලිස් අණ නොතකා ධාවනය වූ ලොරි රථයක් නවතා පරීක්ෂා කිරීමේදී අදාළ දැව තොගය බලපත්‍ර නොමැතිව ප්‍රවාහනය කරමින් තිබූ බවට කරුණු අනාවරණය වී ඇත.ලොරි රථය හා එහි තිබූ දැව ලෑලි සියයක් පොලිස් භාරයට ගෙන ඇති අතර දැව වල වටිනාකම රුපියල් ලක්ෂ 05ක් පමණ වන බව සඳහන්ය.සැකකරු බලපිටිය මහේස්ත්‍රාත් අධිකරණයට ඉදිරිපත් කර රුපියල් ලක්ෂයක ශරීර ඇප මත හා රුපියල් 7500ක මුදල් ඇප මත මුදා හැර තිබේ.", "URL": "https://sinhala.adaderana.lk/news.php?nid=62806", "Category": null, "Parent URL": null}