{"Source": "Adaderana", "Timestamp": "May 22, 2010 08:19 am", "Headline": "සහන සලසන කණ්ඩායම 300 දක්වා ඉහළට ", "News Content": "ජලගැලීම්වලින් විපතට පත්වූවන්ට කඩිනමින් සහන සැලසීම සඳහා යොදවා ඇති නාවික හමුදා සාමාජිකයින් සංඛ්‍යාව 300 දක්වා වැඩිකිරීමට පියවර ගෙන තිබේ. ඔවුන් කණ්ඩායම් 30 ක් යටතේ කටයුතු කරන බව නාවික හමුදාව පවසයි. එම කණ්ඩායම් ගම්පහ, කළුතර, රත්නපුර සහ මාරවිල යන ප්‍රදේශවලට යොදවා ඇත. එම ප්‍රදේශවලට යොදවා ඇති බෝට්ටු සංඛ්‍යාව 28 ක් බව නාවික හමුදාව පවසයි. ගම්පහ දිස්ත්‍රික්කයේ ජලගැලීමෙන් විපතට පත්වූවන්ට සහන සැලසීමේ කටයුතු සොයාබැලීම සඳහා නාවික හමුදාපති වයිස් අද්මිරාල් තිසර සමරසිංහ මහතා එම ප්‍රදේශයේ නිරීක්ෂණ චාරිකාවක නිරතව ඇත.", "URL": "https://sinhala.adaderana.lk/news.php?nid=8550", "Category": null, "Parent URL": null}