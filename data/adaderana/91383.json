{"Source": "Adaderana", "Timestamp": "June 23, 2018 06:43 pm", "Headline": "බැඳුම්කර වංචාවට විශ්වවිද්‍යාල ප්‍රතිපාදන කොමිෂන් සභාවේ මිලියන 1000 යොදාගෙන", "News Content": "විශ්වවිද්‍යාල ප්‍රතිපාදන කොමිෂන් සභාවේ අරමුදලෙන් මිලියන 1000 මුදලක් ආන්දෝලනාත්මක බැඳුම්කර ගනුදෙනුව සඳහා යොදාගෙන ඇති බවට තොරතුරු හෙළි වී ඇතැයි කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා පවසයි. අද(23) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. විශ්වවිද්‍යාල ප්‍රතිපාදන කොමිෂන් සභා අරමුදලේ රුපිල් මිලියන 141කට පාඩුකරමින් මහබැංකු බැදුම්කර වංචාව සිදුව ඇති බව කීර්ති තෙන්නකෝන් මහතා සඳහන් කළේය. මෙම ප්‍රශ්නය ඇතිවන අවස්ථාවේදී උසස් අධ්‍යාපන අමාත්‍යවරයා ලෙස කටයුතු කරනු ලැබුවේ කබීර් හෂිම් මහකා බවත් එම වංචාව සිදුකරන දිනට පෙර උදෑසන අර්ජුන් මහේන්ද්‍රන් හා මලික් සමරවික්‍රම යන මහත්වරුන් උසස් අධ්‍යාපන අමාත්‍යවරය විසින් හමුවී ඇති බව කීර්ති තෙන්නකෝන් මහතා පවසයි.", "URL": "https://sinhala.adaderana.lk/news.php?nid=91383", "Category": null, "Parent URL": null}