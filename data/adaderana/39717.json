{"Source": "Adaderana", "Timestamp": "December 19, 2013 05:52 pm", "Headline": "ලංකාවේ නාවිකයින්ට විරෝධය පෑ ඉන්දියානුවන් 70ක් අත්අඩංගුවේ", "News Content": "ඉන්දියාවේ භාරතීය ජනතා පක්ෂය විසින් සංවිධානය කරන ලද උද්ඝෝෂණයක් අතර තුරදී එහි සිටි පුද්ගයින් 70 දෙනෙකු ඉන්දීය පොලීසිය විසින් අත්අඩංගුවට ගෙන තිබේ‍. උද්ඝෝෂණකරුවන් විසින් අදාළ ප්‍රදේශයේ මාර්ගය හරස් කරමින් විරෝධතාවයේ නියැලීම සහ විරෝධතාවය සඳහා අවසර නොගැනීම හේතුවෙන් මෙලෙස මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. තමිල්නාඩු ධීවරයින්ට ශ්‍රී ලංකා නාවික හමුදාව විසින් සිදු කරනවා යැයි කියනු ලබන පහර දීම් සම්බන්ධයෙන් විරෝධය පළ කරමින් මෙලෙස මෙම පිරිස උද්ඝෝෂ‍ණයේ නියැලි තිබේ. අත්අඩංගුවට ගත් පිරිස අතර කාන්තාවන් 3 දෙනෙකුද සිටින බව වාර්තා වෙයි.", "URL": "https://sinhala.adaderana.lk/news.php?nid=39717", "Category": null, "Parent URL": null}