{"Source": "Adaderana", "Timestamp": "August 18, 2019 12:12 pm", "Headline": "කඩවුණු පොරොන්දු නිසා ගාල්ල-කොළඹ ප්‍රධාන මාර්ගය අවහිර වෙයි", "News Content": "ජල ගැටළුවක් මුල් කරගනිමින් මහඉදුරුව නෙළුම් පොකුණගම ප්‍රදේශවාසීන් ගාල්ල - කොළඹ ප්‍රධාන මාර්ගය අවහිර කරමින් විරෝධතාවයක නිරත වී තිබේ. අද දෙරණ වාර්තාකරු සඳහන් කළේ ඔවුන් අද (18) උදෑසන ගාල්ල - කොළඹ ප්‍රධාන මාර්ගය මහඉදුරුව ප්‍රදේශයෙන් අවහිර කරමින් පැය එකහමාරක පමණ කාලයක් විරෝධතාවයේ නිරත වු බවයි. මේ හේතුවෙන් එම මාර්ගයේ රථවාහන ගමනාගමනයට බාධා එල්ල වු බවද සඳහන්. මහඉදුරුව, නෙළුම් පොකුණගම ගම්මානයේ පවුල් 300ක පමණ පිරිසක් දීර්ඝ කාලයක සිට පානීය ජල ගැටළුවකින් පීඩා විඳින අතර ඊට විසඳුම් ලබා දීමට බළධාරීන් මෙතෙක් පියවර ගෙන නොමැති බව ප්‍රදේශවාසින් පෙන්වා දෙයි. කෙසේවෙතත් කොස්ගොඩ පොලිස් ස්ථානයේ මැදිහත් වීමෙන් දින 10ක් ඇතුළත ජල ගැටළුවට විසඳුම් ලබාදීමට පොරොන්දු වීමත් සමඟ විරෝධතාකරුවන් විසිර ගිය බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=116829", "Category": null, "Parent URL": null}