{"Source": "Adaderana", "Timestamp": "October 26, 2012 08:32 am", "Headline": "ඩෙංගු මර්දනයට ගිය නිලධාරියා ඔයේ ගිළෙයි", "News Content": "ඩෙංගු මර්දනය සඳහා වන සමීක්ෂණ කටයුත්තකට ගිය ජීව විද්‍යා සහකාර නිලධාරියෙකු මහ ඔය‍ට වැටී අතුරුදන්ව තිබේ. ඊයේ (25) පස්වරු 6.00ට පමණ වරකාපොළ , කෝදාපාළුව ප්‍රදේශයේදී එම නිලධාරියා දිය නෑම සඳහා මහ ඔය‍ට බැස ඇත. එහිදී දියේ ගිළී ඔහු අතුරුදන්ව ඇති බව වරකාපොළ පොලීසිය සඳහන් කළේය. මියගිය පුද්ගලයා නෙළුම්දෙණිය, දැදිගම, කොන්ඩගල ප්‍රදේශයේ පදිංචිව සිටි 48 හැවිරිදි අයෙකි. අදාළ නිලධාරියා කෑගල්ල දිස්ත්‍රික් සෞඛ්‍ය වෛද්‍ය නිලධාරී කාර්යාලයට අනුයුත්තව සේවය කළ අයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=28625", "Category": null, "Parent URL": null}