{"Source": "Adaderana", "Timestamp": "March 15, 2010 03:11 pm", "Headline": "රිය අනතුරකින් 14කට තුවාලයි", "News Content": "කුරුණෑගල, අඹන්පොල ප්‍රදේශයේ සිදුවූ රිය අනතුරකින් පුද්ගලයින් 14 දෙනෙකු තුවාල ලබා තිබේ. බස් රථයක් සහ ලොරි රථ 3 ක් එකිනෙක ගැටීමෙන් මෙම අනතුර සිදුව ඇති බව අප වාර්තාකරු පැවසුවේය. සිද්ධියෙන් තුවාල ලැබූ දෙදෙනෙකුගේ තත්ත්වය බරපතල වන අතර ඔවුන් කුරුණෑගල රෝහල‍ වෙත ඇතුළත් කර ඇත. සෙසු පිරිස අඹන්පොල රෝහලේ ප්‍රතිකාර ලබන බව ද වාර්තා වේ. මාර්ගය අසල නවතා තිබූ ලොරි රථයක් ඊට පසුපසින් පැමිණි ලොරි රථයේ රියදුරුට නිරීක්ෂණය නොවීම ‍හේතුවෙන් එය හදිසියේ නවතා ඇති අතර ඊට පිටුපසින් පැමිණි තවත් ලොරි රථයක් වේගය පාලනය කරගත නොහැකිව අනෙක් මංතීරුවට ඇතුල් වී තිබේ. එහිදී එම ලොරි රථය බස්රථයේ ගැටී ඇති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=7283", "Category": null, "Parent URL": null}