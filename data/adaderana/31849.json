{"Source": "Adaderana", "Timestamp": "February 22, 2013 04:53 pm", "Headline": "අනියම් පෙම දෙදෙනාට මරු කැඳවුවාද?", "News Content": "ගිනිගත්හේන, කෙනිල්වර්ත් වත්තේ නිවසක තිබී පිරිමි සහ කාන්තා මළ සිරුරු දෙකක් හමුවීමේ සිද්ධිය සම්බන්ධයෙන් ගිනිගත්හේන පොලීසිය විමර්ශන ආරම්භ කර තිබේ. අද (22) පෙරවරුවේ අදාළ නිවස තුළ තිබී 32 හැවිරිදි පුද්ගලයෙකුගේ සහ 26 හැවිරිදි කාන්තාවකගේ මළ සිරුරු සොයා ගත් බව පොලීසිය පැවසුවේය. මේ සම්බන්ධයෙන් සිදු කළ මූලික පරීක්ෂණවලදී ඔවුන් දෙදෙනා සිය දිවිහානි කරගෙන ඇති බව අනාවරණය වී ඇත. මියගොස් ඇති පුද්ගලයා විවාහක අයෙකු වන අතර ඔහු සිය බිරිඳගේ නැගණිය සමඟ ප්‍රේම සබඳතාවක් පවත්වා ගෙන ගොස් ඇතැයිද සඳහන්ය.", "URL": "https://sinhala.adaderana.lk/news.php?nid=31849", "Category": null, "Parent URL": null}