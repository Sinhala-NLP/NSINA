{"Source": "Adaderana", "Timestamp": "February 1, 2017 11:29 pm", "Headline": "ජනතා කැමැත්තෙන් මිස වෙනත් අයුරකින් ආණ්ඩු වෙනස් වෙන්නේනෑ ", "News Content": "වසර පහකින් පසු එන මැතිවරණයකදී ජනතා කැමැත්තෙන් මිස වෙනත් අයුරකින් ආණ්ඩු වෙනස්කිරීමට කිසිවකුට හෝ නොහැකි බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා මේ බව ප්‍රකාශ කළේ අද(01) පස්වරුවේ එරාවූර් - අලිහාර් ක්‍රීඩාංගනයේ පැවති ජනහමුවකට එක්වෙමිනි.තිරසර යුගයක තෙවසර ඇරඹුම නැගෙනහිර පළාත් ජනහමුව නමින් මෙම ජනහමුව සංවිධාන කර තිබුණි.නැගෙනහිර පළාතේ ජනතාව වෙත නිවාස ණය ප්‍රදානය,නිවාස හිමිකම් ඔප්පු ලබාදීම ඇතුළු වැඩසටහන් රැසක් මෙහිදී ක්‍රියාවට නැංවුණි.එමෙන්ම නව රජය බලයට පත් කරගනිමින් මේ රටේ ජනතාව තැබූ විශ්වාසය කඩවීමට කිසිසේත් ඉඩ නොතබන බවද මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ ශක්තිමත් රජයක් ලෙස ඉදිරියට යමින් සංවර්ධනය වූ රටක් ලෙස රට ගොඩනගන බවයි.මේ අතර අද පෙරවරුවේ නැගෙනහිර පළාතට ගිය ජනාධිපතිවරයා එහි ප්‍රදේශ කිහිපයක නිරීක්ෂණ චාරිකාවක නිරත වෙමින් සිසුන්ගේ අධ්‍යාපන කටයුතු පිළිබද සොයා බලා අැත.පළමුව ජනාධිපතිවරයා සමන්තුරේ මුස්ලිම් මහා විද්‍යාලය වෙත පැමිණි අතර අනතුරුව කල්මුණේ මහමුද් කාන්තා විද්‍යාලය වෙත ගොස් තිබේ.එහිදී පාසලේ අඩුපාඩු පිළිබද විමසූ ජනාධිපතිවරයා ඒ සඳහා අවශ්‍ය පියවර ගැනීමට අධ්‍යාපන අමාත්‍යවරයාට උපදෙස් ලබා දෙන බව සඳහන් කර අැත.", "URL": "https://sinhala.adaderana.lk/news.php?nid=68960", "Category": null, "Parent URL": null}