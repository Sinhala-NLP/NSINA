{"Source": "Adaderana", "Timestamp": "May 22, 2012 09:34 am", "Headline": "කොදෙව් එංගලන්ත පළමු ටෙස්ට් තරගයේ ජය එංගලන්තයට", "News Content": "බටහිර ඉන්දීය කොදෙව් කණ්ඩායම සහ එංගලන්ත කණ්ඩායම අතර පැවති පළමු ටෙස්ට් තරගය කඩුලු පහකින් ජය ගැනීමට එංගලන්ත කණ්ඩායම සමත්විය. තරගයේ කාසියේ වාසිය දිනූ එංගලන්ත කණ්ඩායම පළමුව පන්දුවට පහරදීමේ අවස්ථාව කොදෙව් කණ්ඩායමට පිරිනමන ලදි. ඒ අනුව බටහිර ඉන්දීය කොදෙව් කණ්ඩායම සිය පළමු ඉනිම සඳහා සියලු දෙනා දැවී ලකුණු 243 ක් ලබාගැනීමට සමත් විය. එංගලන්ත කණ්ඩායම පළමු ඉනිම සඳහා ලකුණු 398 ක් ලබාගත් අතර බටහිර ඉන්දීය කොදෙව් කණ්ඩායම දෙවන ඉනිම සඳහා ලකුණු 345 ක් ලබා ගනු ලැබීය. ලකුණු 191 ක ජයග්‍රාහී ඉලක්කයක් හඹා ගිය එංගලන්ත කණ්ඩායම කඩුලු පහක් දැවී ජයග්‍රහණය වාර්තා කිරීමට සමත් විය. එංගලන්ත කණ්ඩායම වෙනුවෙන් ඇලිස්ටෙයාර් කුක් ලකුණු 79 ක් හා ඉයන් බෙල් නොදැවී ලකුණු 63 ක් ලබාගෙන තිබේ. තරගයේ වීරයා ලෙස කඩුලු 11 ක් බිඳහෙලූ ස්ටුවර්ඩ් බ්රෝදඩ් සම්මාන හිමිකරගෙන ඇත.", "URL": "https://sinhala.adaderana.lk/news.php?nid=24429", "Category": null, "Parent URL": null}