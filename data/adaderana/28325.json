{"Source": "Adaderana", "Timestamp": "October 16, 2012 10:57 am", "Headline": "ඉතිරි වන පිදුරු පිළිස්සීම තහනම්", "News Content": "වී වගාවෙන් අනතුරුව ඉතිරි වන පිදුරු පිළිස්සීම තහනම් කර තිබේ. පිදුරු කාබනික පොහොරක් ලෙස භාවිත කළ හැකි හෙයින් රජය මෙම තීරණය ගෙන ඇති බව සඳහන්ය. පිදුරු පිළිස්සීමෙන් සිදුවන පරිසර හානිය අවම කිරීම ද මෙහි එක් අරමුණක් බව රජය පවසයි. මේ පිළිබඳ ගොවි ජනතාව දැනුවත් කිරීමට අදාළ අංශ දැනටමත් කටයුතු කරමින් සිටින බව සඳහන්ය. පිදුරු පුළුස්සන ගොවීන්ට එරෙහිව නීතිමය පියවර ගන්නා බව ද රජය පවසයි. එමෙන්ම එවැනි ගොවීන් සඳහා පොහොර සහනාදාරය ලබානොදීමටත් කටයුතු කෙරෙනු ඇති. පිදුරු පුළුස්සන පුද්ගලයින් පිළිබඳ ළඟම ඇති පොලිස් ස්ථානයට, ග්‍රාම නිලධාරීවරයාට හෝ පොලිස් හදිසි ඇමතුම් අංකයට දැනුම් දිය හැකි බව රජය පවසයි.", "URL": "https://sinhala.adaderana.lk/news.php?nid=28325", "Category": null, "Parent URL": null}