{"Source": "Adaderana", "Timestamp": "December 18, 2015 07:58 am", "Headline": " අයවැය ‍තෙවන වර කියවීමේ ඡන්ද විමසීම හෙටයි", "News Content": "2016 අයවැය 03 වන වර කියවිමේ ඡන්ද විමසීම හෙට සිදු කෙරෙයි.අයවැය කාරක සභා අවස්ථාවේ විවාදයේ 14 වන දිනය අද වන අතර කාරක සභා අවස්ථා විවාදය හෙටින් අවසන් වේ.ඒ අනුව ඡන්ද විමසීම හෙට පස්වරු 05.00 ට සිදු කිරිමට නියමිතය.ජනාධිපති මෛත්‍රීපාල සිරිසේන මහතා ද හෙට දිනයේ පාර්ලිමේන්තුවට පැමිණෙනු ඇති බව වාර්තා වේ.අයවැය දෙවන වර කියවිමේ ඡන්ද විමසීම දෙසැම්බර් මස 02 වනදා සිදු කෙරුණු අතර එහිදී අයවැය වැඩි ඡන්දයෙන් සම්මත විය.අයවැයට පක්ෂව ඡන්ද 159 ක් හිමි වූ අතර විරුද්ධව ඡන්ද 52 ක් හිමිවිය.මන්ත්‍රීවරුන් 13 දෙනෙකු ඡන්දය ලබාදිම සදහා පැමිණ සිටියේ නැත.කෙසේ වුවද පසුව දැක්වූ විරෝධතා හේතුවෙන් අවස්ථා කිහිපයකදී අයවැය සංශෝධනය කිරිමට ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා පියවර ගත්හ.ඒ අනුව අයවැය හිඟය පියවිම සඳහා වන නව යෝජනා මුදල් අමාත්‍ය රවි කරුණානායක මහතා විසින් හෙට දිනයේ පාර්ලිමේන්තුවට ඉදිරිපත් කරනු ඇත.", "URL": "https://sinhala.adaderana.lk/news.php?nid=55793", "Category": null, "Parent URL": null}