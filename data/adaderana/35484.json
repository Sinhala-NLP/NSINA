{"Source": "Adaderana", "Timestamp": "July 4, 2013 03:08 pm", "Headline": "ඊජිප්තුව‍ට අන්තර්වාර ජනාධිපතිවරයෙක්", "News Content": "ඊජිප්තුවේ අන්තර්වාර ජනාධිපතිවරයා ලෙස එරට ශ්‍රේෂ්ඨාධිකරණ විනිසුරු ඇඩ්ලි මන්සූර් මහතා දිවුරුම්දී තිබේ. එරට ආරක්ෂක අංශ විසින් ජනාධිපති මොහොමඩ් මොර්සි මහතා බලයෙන් පහ කළ බව අද පෙරවරුවේ විදේශීය මාධ්‍ය විසින් අනාවරණය කර තිබිණි. කෙසේ වෙතත් මොහොමඩ් මොර්සි එරට රූපවාහිනී මාධ්‍යයකින් ජාතිය අමතා ප්‍රකාශ කර ඇත්තේ තමන් තමන් අස්වීමට සූදානම් නැති බවයි. කෙසේ වෙතත් එරට රාජ්‍යය බලය ආරක්ෂක අංශ විසින් අත්පත් කර ගැනීමෙන් අනතුරුව හමුදාපතිවරයා ප්‍රකාශ කර ඇත්තේ නීත්‍යනුකූලව හා ව්‍යවස්ථානුකූලව ජනාධිපතිවරයා ඉවත් කළ බවයි. ඒ අනුව පුරප්පාඩු වූ ජනාධිපති ධූරය සඳහා ව්‍යවස්ථානුකූලව ජනාධිපතිවරණයක් පවත්වනතුරු තාවකාලික ජනාධිපතිවරයා ලෙස ශ්‍රේෂ්ඨාධිකරණ විනිසුරුවරයා පත් කර තිබේ.", "URL": "https://sinhala.adaderana.lk/news.php?nid=35484", "Category": null, "Parent URL": null}