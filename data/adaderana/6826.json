{"Source": "Adaderana", "Timestamp": "February 20, 2010 09:14 am", "Headline": "දැරියකට අතවර කළ අයෙක් අත්අඩංගුවට", "News Content": "ස්ත්‍රී දූෂණයක් සම්බන්ධයෙන් පුද්ගලයෙකු තිස්සමහාරාම ප්‍රදේ‍ශයේදී අත්අඩංගුවට ගෙන තිබේ. වයස අවුරුදු 15 ක දැරියක් නීත්‍යානුකූල භාරකාරත්වයෙන් අපහරණය කිරීමක් සම්බන්ධයෙන් මොහු අත්අඩංගුවට ගෙන ඇති බව සඳහන්ය. අදාළ දැරිය සමග මෙම පුද්ගලයා ප්‍රේම සබඳතාවක් පවත්වාගෙන ගොස් ඇති බව ද මූලික පරීක්ෂණවලදී අනාවරණය වී ඇති බව ‍පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා කියා සිටියේය. අත්අඩංගුවට ගත් සැකකරු ‍තිස්සමහාරාම, ගෝනගමුව ප්‍රදේශයේ පදිංචි 17 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=6826", "Category": null, "Parent URL": null}