{"Source": "Adaderana", "Timestamp": "December 25, 2011 02:03 pm", "Headline": "  මාලදිවයින් ජනපති හෙට දිවයිනට", "News Content": "මාලදිවයින් ජනාධිපති මොහොමඩ් නෂීඩ් හෙට දිනයේ දිවයිනට පැමිණීමට නියමිතව තිබේ. යුද හමුදා පුහුණු නිලධාරීන්ගේ විසිර යාමේ උත්සවයක ප්‍රධාන ආරාධිත අමුත්තා වශයෙන් සහභාගී වීමට මාලදිවයින් ජනාධාපතිවරයා දිවයිනට පැමිණෙන බව විදේශ කටයුතු අමාත්‍යාංශය ප්‍රකාශ කරයි. දියතලාව යුද හමුදා විද්‍යා පීඨයේ කෙඩෙට් නිලධාරීන් විසිර යාමේ උත්සවයට අනිද්දා දිනයේ මාලදිවයින් ජනාධිපති මොහොමඩ් නෂීඩ් මහතා සහභාගී වීමට නියමිතය. මෙම සංචාරය අතරතුර දී මාලදිවයින් ජනාධිපතිවරයා මෙරට මැති ඇමතිවරුන් කිහිප දෙනෙකු හමුවීමට ද නියමිත බව වාර්තා වේ.", "URL": "https://sinhala.adaderana.lk/news.php?nid=20926", "Category": null, "Parent URL": null}