{"Source": "Adaderana", "Timestamp": "April 4, 2010 08:41 am", "Headline": "හොරෙන් මැණික් ගරා 5 ක් මාට්ටුයි", "News Content": "බලපත්‍ර ‍‍නොමැතිව මහා පරිමාණයේ මැණික් ගැරීමේ ව්‍යාපාරයක් පවත්වා ගෙන ගිය පුද්ගලයින් පස් දෙනෙකු අත්අඩංගුවට ගෙන තිබේ. වලාන දූෂණ මර්දන ඒකකයේ නිලධාරීන් සිදු කළ වැටලීමක දී අයගම , කන්දෙවත්ත ප්‍රදේශයේ දී මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මෙම පිරිස මැණික් ගැරීම සඳහා උපයෝගී කර ගන්නා ලද එන්ජින්, ගෑස් නළ , ගෑස් ටැංකි ඇතුළු උපකරණ රැසක් පොලිසිය විසින් සොයා ගෙන තිබේ. අත්අඩංගුවට ගත් සැකකරුවන් කිරිඇල්ල පොලිසියට බාර දී ඇති අතර ඔවුන් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=7648", "Category": null, "Parent URL": null}