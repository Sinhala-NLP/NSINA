{"Source": "Adaderana", "Timestamp": "October 24, 2017 04:52 pm", "Headline": "මැතිවරණය පෙබරවාරි අග ", "News Content": "පළාත් සභා හා පළාත් පාලන මැතිවරණය ලබන වසරේ පෙබරවාරි මස අගදී පැවැත්වීමට හැකි වනු ඇති බව සමාජ සවිබලගැන්වීමි හා සුභසාධන හා කන්ද උඩරට උරුමය පිළිබඳ අමාත්‍ය එස්.බී දිසානායක මහතා පවසයි. අද(24) කොළඔ පැවති හිටපු අමාත්‍යවරුන්ගේ, ලේකම්වරුන්ගේ හමුවෙන් අනතුරුව පැවති මාධ්‍ය හමුවට එක් වෙමින් මාධ්‍යවේදීන් කළ විමසීමකට පිළිතුරු ලබා දෙමින් අමාත්‍යවරයා මේ බව සඳහන් කළේය. එහිදී වැඩිදුරටත් සඳහන් කළේ ගිනිගත්හේන සහ මස්කෙළිය ප්‍රාදේශිය සභා සහ නැගෙනහිර පළාතේ දැනට ඇති ගැටළු විසඳාගැනීමෙන් අනතුරුව ලබන වසරේ පෙබරවාරි මස අගදී මැතිවරණය පැවැත්වීමට හැකි වනු ඇති බවයි.", "URL": "https://sinhala.adaderana.lk/news.php?nid=79095", "Category": null, "Parent URL": null}