{"Source": "Adaderana", "Timestamp": "June 9, 2016 12:11 pm", "Headline": "ඉන්දීය ධීවරයින් 6ක් දැලේ", "News Content": "නීති විරෝධීව මෙරට මුහුදු සීමාවේ ධීවර කටයුතුවල නිරතව සිටි ඉන්දීය ධීවරයින් 06 දෙනෙකු අත්අඩංගුවට ගෙන තිබේ.නාවික හමුදාවේ සහය ඇතිව වෙරළාරක්ෂක දෙපාර්තමේන්තුව විසින් අද අළුයම තලෙයිමන්නාරමට උතුරු දෙසින් වූ මෙරට මුහුදු සීමාවේ දී මොවුන් අත්අඩංගුවට ගෙන ඇති බව සඳහන්ය.එහිදී ධීවරයින් පැමිණි ට්‍රෝලර් යාත්‍රාවක් ද නාවික හමුදාව භාරයට ගෙන ඇත.අත්අඩංගුවට ගත් ධීවරයින් සහ යාත්‍රාව ඉතිරි පරීක්ෂණ කටයුතු සඳහා තලෙයිමන්නාරම ධීවර පරීක්ෂක කාර්යාලය වෙත භාරදීමට පියවර ගත් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=60932", "Category": null, "Parent URL": null}