{"Source": "Adaderana", "Timestamp": "February 2, 2019 06:44 pm", "Headline": "ජාතික ආණ්ඩුවක් හදන්නේ අමාත්‍ය ධුර වැඩි කර ගැනීමට පමණයි", "News Content": "එක්සත් ජාතික පෙරමුණ ජාතික ආණ්ඩුවක් නිර්මාණය කිරීමට උත්සහ දරන්නේ අමාත්‍ය ධුර වැඩි කර ගැනීමේ අරමුණින් බව විපක්ෂ නායක මහින්ද රජපක්ෂ මහතා පවසයි. අද(02) පෙරවරුවේ මහනුවර ඓතිහාසික ශ්‍රී දළඳා සමිදුන් වැඳ පුදා ගෙන ආශිර්වාද ලබා ගත් මහින්ද රජපක්ෂ මහතා ඉන් අනතුරුව අස්ගිරි පාර්ශවයේ මහානායක අතිපුජ්‍ය වරකාගොඩ ශ්‍රී ඥානරතන නාහිමිපාණන් වහන්සේ බැහැ දැක තිබේ. ඉන් අනතුරු මාධ්‍යවේදින් යොමු කළ ප්‍රශ්න කිහිපයකට පිළිතුරු දෙමින් ඒ මහතා පැවසුවේ ජාතික ආණ්ඩුවක් සඳහා එක්වන පක්ෂ සම්බන්ධයෙන් රහසක් නොමැති බවයි. එහිදි වැඩි දුරටත් අදහස් දැක්වු විපක්ෂ නායකවරයා පැවසුවේ රේගුව මේ වන විට දේශපාලනීකරණය වි ඇති බවයි. ඉන් අනතුරුව විපක්ෂ නායකවරයා ගැටඹේ රජෝපවනාරාම විහාරාධිපති පුජ්‍ය කැප්පෙටියාගොඩ සිරි විමල හිමි බැහැ දැක ආශිර්වාද ලබා ගෙන ගත්තේය.", "URL": "https://sinhala.adaderana.lk/news.php?nid=103592", "Category": null, "Parent URL": null}