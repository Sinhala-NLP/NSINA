{"Source": "Adaderana", "Timestamp": "July 31, 2019 09:44 pm", "Headline": "ඡන්ද වලට සහ බලයට යටත් වු පරගැති ආණ්ඩුවක් තියෙන්නේ-ඉත්තෑකන්දේ සද්ධාතිස්ස හිමි", "News Content": "නැගෙනහිර පළාත් හිටපු ආණ්ඩුකාර එම්.එල්.ඒ.එම්.හිස්බුල්ලා මහතා වංචාකරමින් සිටින බවත් ඔහු සතු ගිණුම් වල මුදල් ඕනෑ තරම් තිබේන බවත් පුජ්‍ය ඉත්තෑකන්දේ සද්ධාතිස්ස හිමියන් පවසයි. අද (31) පස්වරුවේ මාවනැල්ල අලූත්නුවර දැඩ්මුණ්ඩ දේවාලය වැද පුදා ගැනිමෙන් අනතුරුව මාධ්‍යවේදින්ට අදහස් දක්වමින් උන්වහන්සේ මේ බව පැවසීය. උන් වහන්සේ මෙන්ම පූජ්‍ය මුරුත්තෙට්ටුවේ ආනන්ද හිමියන්ගේ නායකත්වයෙන් යුතුව තවත් භික්ෂුන් වහන්සේලා විශාල පිරිසක් මෙන්ම කලාකරුවන් විද්වතුන්ගේ එකමුතුවෙන් සකස් කර ගෙන ඇති \"රට රකින ජන හඬ\" ලෙස නම් කර ඇති සංවිධානය මගින් රථ පෙරහැරක් කොළඹ සිට අලූත්නුවර දැඩ්මුණ්ඩ දේවාලය වැද පුදා ගෙන වර්තමානයේ රට පත්ව ඇති අර්බුදකාරි තත්වයෙන් රට බේරා දෙන ලෙස දෙවියන්ට පූජාවක් සිදු කරන ලදි. එම පූජාවෙන් පසුව මාධ්‍යවේදින් හමුවේ අදහස් දැක්වු ඉත්තෑකන්දේ සද්ධාතිස්ස හිමි, (\"හිස්බුල්ලා ඇතුලූ මේ පුද්ගලයෝ දිගින් දිගටම කරන්නේ රටට විනයක් අපි මුල හිදන් කිවා සහරාන් ප්‍රහාර එල්ල කරාට පස්සේ මේ රටේ සහරාන්ට වග කිව යුතු මුලිකයෝ කිප දෙනෙක් ඉන්නවා කියලා. හිස්බුල්ලා කියලා කියන්නේ එකේ ගොට් ෆාදර්ලා හැටියට තමයි අපි දකින්නේ එගොල්ලන්ට සල්ලි ආවේ සෞදි ආරාබියේ එක්තරා තහනම් සංවිධානයකින්. තහනම් සංවිධානයකින් කොහොමද ලංකාවට සල්ලි ගෙන්නේ අනික් එක තමයි මහ බැංකුවේ තියෙනවා පිට රටකින් සල්ලි එනකොට එය ලැබිය යුත්තේ ද මහ බැංකුව හරහායි. නමුත් එවාට විරුද්ධව යමින් තමයි මේවා සිදු වන්නේ. ඒ නිසා හිස්බුල්ලා කියලා කියන්නේ සියල්ල වහමින් පවතින පුද්ගලයෙක් ඔහුගේ දරුවෝ දෙන්නා තමයි මේ විශ්ව විද්‍යාලයේ කොටස් බාරව ඉන්නේ. එක නිසා අපි කියන්නේ කරුණාකරලා හිස්බුල්ලා අත්ඩංගුවට ගන්න අත්ඩංගුවට අරන් ඔහුගේ දුරකථනයත් අත්ඩංගුවට අරන් ඒ පිළිබඳ විමර්ශනයක් කරන්න. එතකොට ඔප්පු වෙයි සහරාන් එක්ක හිටියාද? ආණ්ඩුව එක්ක හිටියාද නැතිනම් වෙන කාත් එක්කද සම්බන්ධතා තිබුනේ කියන එක පැහැදිලිව දැන ගැනිමට හැකි වෙයි. එහෙම කරානම්. හැබැයි මේ ආණ්ඩුව එහෙම කරන්නේ නැහැ එකට හේතුව තමයි ඔවුන්ගේ ජන්ද වලට සහ බලයට යටත් වෙච්ච පරගැති ආණ්ඩුවක් තියෙන්නේ. මේ ආණ්ඩුව තියෙනතාක් කල් මේක සිද්ධ වෙන්නේ නැහැ. හැබැයි අලූතෙන් ආණ්ඩුවක් ආවොත් අපි ඒ ආණ්ඩුවට දෙන පළමු ඉල්ලිම වන්නේ හිස්බුල්ලා සහ රිෂාඩ් බදුල්දීන්, ෂාපිලා වාගේ අය සාපයක් හැටියට මේ රටට කරපු විනාශයට එරෙහිව පැමිණිලි තමයි ඉස්සරලාම ගන්න කියලා කියන්නේ . නිතීය ඉදිරියට ඒවා ක්‍රියාත්මක වෙනවාද කියලාත් බලනවා. අපි කියන්නේ එක රටක් එක නිතීයක් තියෙන්න ඔනෑ.\")", "URL": "https://sinhala.adaderana.lk/news.php?nid=115463", "Category": null, "Parent URL": null}