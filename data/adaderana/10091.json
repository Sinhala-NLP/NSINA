{"Source": "Adaderana", "Timestamp": "August 7, 2010 02:32 pm", "Headline": "ඇකඩමි ඔෆ් ඩිසයින් දේශීය විලාසිතා ක්ෂේත්‍රයේ සුවිශේෂී සලකුණ තබයි", "News Content": "ශ්‍රී ලංකාවේ නිර්මාණ අධ්‍යනය සඳහාම කැපවුණු කීර්තිමත් අධ්‍යාපන ආයතනයක් වන ඇකඩමි ඔෆ් ඩිසයින් ආයතනය දිවයිනේ නිර්මාණාත්මක කෞෂල්‍යයන් පෝෂණය කිරීමේ ලා සුවිශේෂී මෙහෙවරක් ඉටුකරන ආයතනයකි. ඇකඩමි ඔෆ් ඩිසයින් ආයතනයෙන් විලාසිතාකරණය හදාරා මෑතකදී ක්ෂේත්‍රයට එක්වූ ව්‍යවසායකයෙක් වන මෙලනී විජේසිංහ හැඳින්විය හැකිය. ඇය විසින් කොළඹ 04 පෙදෙසේ ආරම්භ කරන ලද Melache දෙමහල් විලාසිතාගාරය හා වෙළඳසැළ සුවිශේෂී හා නවතම ඇඟලුම්, පාවහන් හා ආභරණ අංග පාරිභෝගිකයන්ට ලබාගැනීමට අවස්ථාව ලබාදෙන අතර එහි සුවිශේෂීත්වය වන්නේ නවීනතම විලාසිතාවන් කලාත්මක ස්වරූපයෙන් පාරිභෝගිකයා වෙත ඉදිරිපත් කිරීමය. Melache පිළිබඳව අවධානයට ලක්වන ප්‍රධානම කරුණ වන්නේ එය දේශීය නිර්මාණකරුවන්ට හා ඔවුන්ගේ වෙළඳ නාමයන්ට ප්‍රමුඛත්වය ලබාදීමය. එය විලාසිතා ඇඟළුම් අලෙවි සැලක් මෙන්ම ඡායාරූපකරණය හා වෙනත් එවන් නිර්මාණ නිර්මාණ කලාවන් ප්‍රදර්ශනය සඳහා ඉඩකඩ සලසන චිත්‍රාගාරයක් ද වීමය.", "URL": "https://sinhala.adaderana.lk/news.php?nid=10091", "Category": null, "Parent URL": null}