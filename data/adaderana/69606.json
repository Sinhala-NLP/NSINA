{"Source": "Adaderana", "Timestamp": "February 14, 2017 11:38 am", "Headline": "රක්ෂිතය එළිපෙහෙලි කළ 2ක් අත්අඩංගුවට", "News Content": "වාලච්චේන, කෝරලය රක්ෂිතයට හානි සිදුවන අයුරින් එළිපෙහෙලි කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා නිලධාරීන් සහ වාලච්චේන අඩවි වන නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ.එහිදි බැකෝ යන්ත්‍රයක් ද පොලිස් විශේෂ කාර්යය බලකාය බාරයට ගෙන ති‍බේ.අත්අඩංගුවට ගත් සැකකරුවන් වැඩිදුර විමර්ශන සඳහා වාලච්චේන අඩවි වන නිලධාරී කාර්යාලය වෙත බාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69606", "Category": null, "Parent URL": null}