{"Source": "Adaderana", "Timestamp": "December 30, 2016 05:35 pm", "Headline": " ප්‍රියංකර ජයරත්න අස්වෙයි-තවත් අය පෝලිමේ? ", "News Content": "පළාත් සභා හා පළාත් පාලන රාජ්‍ය අමාත්‍ය ප්‍රියංකර ජයරත්න මහතා අමාත්‍යධූරයෙන් ඉල්ලා අස්වීමේ ලිපිය බාරදී තිබේ.ජනාධිපති මෛත්‍රීපාල සිරිසේන මහතා වෙත ඔහු සිය ඉල්ලා අස්වීමේ ලිපිය බාරදී ඇති බව වාර්තා වෙයි.අද(30) දහවල් ජනාධිපතිවරයා හමුවී ප්‍රියංකර ජයරත්න රාජ්‍ය අමාත්‍යවරයා සිය ඉල්ලා අස්වීම පිළිබඳව දැනුවත් කර ඇති බව සඳහන්ය. කෙසේ වෙතත් ජනාධිපතිවරයා විසින් අදාළ ඉල්ලා අස්වීම ප්‍රතික්ෂේප කර ඇති බව ආරංචිමාර්ග සඳහන් කරයි. මේ පිළිබඳව විමසීම සඳහා පළාත් සභා හා පළාත් පාලන රාජ්‍ය අමාත්‍ය ප්‍රියංකර ජයරත්න මහතා සම්බන්ධ කර ගැනිමට අද දෙරණ උත්සහ කළ ද එය ව්‍යාර්ථ විය.මේ අතර ශ්‍රීලනිප තවත් අමාත්‍යවරු කිහිප දෙනෙකු තනතුරුවලින් ඉවත්වීමට තීරණය කර ඇති බව දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=67520", "Category": null, "Parent URL": null}