{"Source": "Adaderana", "Timestamp": "April 6, 2011 11:23 am", "Headline": "ජාතික පෝෂණ සැලැස්මට සහයදීමට යුනිසෙෆ් එකඟවෙයි   ", "News Content": "ජාතික පෝෂණ සැලැස්මක් සකස් කිරීමට සෞඛ්‍ය ‍අමාත්‍යාංශයට සහය දැක්වීමට යුනිසෙෆ් සංවිධානය එකඟතාව පළ කර තිබේ. මෙරට මාතෘ හා ළදරු සෞඛ්‍ය පෝෂණය සඳහා නිසි ජාතික සැලැස්මක් මෙතෙක් ක්‍රියාත්මක නොවන බව සෞඛ්‍ය අමාත්‍යාංශය පවසයි. එම නිසා පෝෂණ ගැටලු රැසක් පවතින බව සෞඛ්‍ය අමාත්‍යාංශය සඳහන් කරයි. මේ හේතුවෙන් නිවැරදි පෝෂණය පිළිබඳව ළමුන් සහ මව්වරුන් දැනුවත් කිරීමට ජාතික පෝෂණ සැලැස්මක් සකස් කිරීමට සෞඛ්‍ය අමාත්‍යාංශය තීරණය කර ඇත. ඒ සදහා යුනිසෙෆ් සංවිධානයේ සහය ද මේ වන විට හිමි වී ඇති බව සෞඛ්‍ය ‍අමාත්‍යාංශය ප්‍රකාශ කරනු ලැබීය. එම ජාතික පෝෂණ සැලැස්ම සඳහා අවශ්‍ය මූල්‍යධාර සැපයීමට යුනිසෙෆ් සංවිධානය එකඟතාව පළ කර ඇත.", "URL": "https://sinhala.adaderana.lk/news.php?nid=15303", "Category": null, "Parent URL": null}