{"Source": "Adaderana", "Timestamp": "November 4, 2018 06:42 pm", "Headline": " විශ්වාසභංගය ගෙන්නත් පාර්ලිමේන්තුව කැඳවිය යුතුයි", "News Content": "අග්‍රාමාත්‍ය මහින්ද රාජපක්ෂ මහතාට එරෙහිව ඉදිරිපත් වී ඇති විශ්වාසභංග යෝජනාව විවාදයට ගැනීම සම්බන්ධයෙන් අවසන් තීරණයක් ගත යුත්තේ පක්ෂ නායකයින් බව ශ්‍රී ලංකා පොදුජන පෙරමුණේ සභාපති මහාචාර්ය ජි.එල්.පීරිස් මහතා පවසයි. ඔහු පෙන්වා දෙන්නේ ඒ සඳහා පාර්ලිමේන්තුව යළි කැදවීම සිදුකළ යුතු බවයි. අග්‍රාමාත්‍ය කාර්යාලයේ පැවති මාධ්‍ය හමුවකට එක්වෙමින් ජී.එල්.පීරිස් මහතා මෙම අදහස් පල කළේය. කෙසේවෙතත් පාර්ලිමේන්තු මන්ත්‍රී පාඨලි චම්පික රණවක මහතා සදහන් කළේ ලබන 07 වන දිනට පෙර පාර්ලිමේන්තුව කැදවීමට පියවර නොගතහොත් දැඩි ක්‍රියාමාර්ග ගැනීමට සිදුවනු ඇති බවයි.", "URL": "https://sinhala.adaderana.lk/news.php?nid=98697", "Category": null, "Parent URL": null}