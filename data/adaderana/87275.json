{"Source": "Adaderana", "Timestamp": "April 11, 2018 08:53 am", "Headline": "අණ නොතකා ධාවනය කළ මෝටර් රථයක් හෙරොයින් එක්ක අත්අඩංගුවට", "News Content": "දක්ෂිණ අධිවේගී මාර්ගයේ කඩුවෙල පිවිසුමෙන් මාතර දෙසට අණ නොතකා ධාවනය කළ කාර් රථයක් අතහැර දමා ගොස් තිබිය දී පොලිස් නිලධාරීන් විසින් අත්අඩංගුවට ගෙන තිබේ. අධිවේගී මාර්ගයේ 6.9R දරණ ස්ථානයේ අතහැර ගොස් තිබිය දී මෙලෙස පොලිස් නිලධාරීන් විසින් පරීක්ෂාවට ලක් කර තිබේ. එහිදී කාර් රථය තුළ තිබී හෙරොයින් මත්ද්‍රව්‍ය අඩංගු පාර්සලයක් හමු වී ඇත. මෙහි හෙරොයින් ග්‍රෑම් 56 මිලිග්‍රෑම් 100ක ප්‍රමාණයක් තිබී ඇති අතර වැඩිදුර විමර්ශන සඳහා කාර් රථය සමඟ අතුරුගිරිය පොලිස් ස්ථානය වෙත බාර දී ඇත. සැකකරු අත්අඩංගුවට ගැනීම සඳහා කාර් රථයේ ලියාපදිංචි අංකය ඔස්සේ අතුරුගිරිය පොලීසිය වැඩිදුර විමර්ශන පවත්වනු ඇත.", "URL": "https://sinhala.adaderana.lk/news.php?nid=87275", "Category": null, "Parent URL": null}