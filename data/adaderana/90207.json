{"Source": "Adaderana", "Timestamp": "June 2, 2018 09:52 am", "Headline": "හෙරොයින් ළඟ තබාගෙන සිටි කාන්තාවක් ඇතුලු පුද්ගලයින් දෙදෙනෙක් අත්අඩංගුවට", "News Content": "හෙරොයින් ළඟ තබාගෙන සිටි කාන්තාවක් ඇතුලු පුද්ගලයින් දෙදෙනෙකු තලංගම, අකුරේගොඩ ප්‍රදේශයේදී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාශය මගින් සිදුකළ වැටලීමකදී මෝටර් රථයකින් ප්‍රවාහනය කරමින් සිටියදී මොවුන් අත්අඩංගුවට ගත් බව පොලීසිය සඳහන් කළේය. ඔවුන් සතුව තිබී හෙරොයින් ග්‍රෑම් 15යි මිලි ග්‍රෑම් 600ක් සොයාගෙන ඇති අතර සැකකරුවන් හෝකන්දර දකුණ ප්‍රදේශයේ පදිංචිකරුවන් බව සඳහන්ය. අත්අඩංගුවට ගත් කාන්තාව හා පුද්ගලයා අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=90207", "Category": null, "Parent URL": null}