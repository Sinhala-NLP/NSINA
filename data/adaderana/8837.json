{"Source": "Adaderana", "Timestamp": "June 6, 2010 09:36 am", "Headline": "සංචාරකයින්ගේ ආරක්ෂාවට විශේෂ වැඩ පිළිවෙළක්", "News Content": "වනෝද්‍යාන නැරඹීම සඳහා පැමිණෙන සංචාරකයින් සඳහා වි‍ශේෂ ආරක්ෂක වැඩසටහන් ක්‍රියාත්මක කිරීමට වනජීවී දෙපාර්තමේන්තුව තීරණය කර තිබේ. පසුගිය දිනවල වනජීවී නිලධාරීන් සංචාරකයින් අතර ගැටුම් ඇතිවීම හේතුවෙන් මෙම පියවර ගෙන ඇති බව වනජීවී දෙපාර්තමේන්තුව පවසයි. මේ යටතේ වනෝද්‍යාන නැරඹීම සඳහා පැමිණෙන සෑම සංචාරක කණ්ඩායමක් සමගම එක් වනජීවී නිලධාරියෙකු යෙදවීමට නියමිතය. මීට අමතරව වනෝද්‍යාන ආවරණය වන පරිදි දිනපතා මුර සංචාර ක්‍රියාත්මක කර ඇති බව වනජීවී දෙපාර්තමේන්තුවේ උසස් නිලධාරියෙකු සඳහන් කළේය.", "URL": "https://sinhala.adaderana.lk/news.php?nid=8837", "Category": null, "Parent URL": null}