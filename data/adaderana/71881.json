{"Source": "Adaderana", "Timestamp": "April 8, 2017 04:27 pm", "Headline": " විසල් ජල සම්පාදන ව්‍යාපෘතිය හෙට විවෘත වෙයි", "News Content": "විසල් දඹුල්ල ජල සම්පාදන ව්‍යාපෘතියේ පළමු අදියර හෙට(09) විවෘත කිරීමට නියමිතව තිබේ. දඹුල්ල ප්‍රදේශය, මාතලේ සහ අනුරාධපුර දිස්ත්‍රික්කවල ජනතාව සඳහා මෙම ව්‍යාපෘතිය මඟින් පානීය ජලය සැපයෙන බව නගර සැලසුම් හා ජල සම්පාදන අමාත්‍යංශය සඳහන් කළේය. අදාළ ව්‍යාපෘතියෙන් ප්‍රාදේශීය ලේකම් කොට්ඨාස 05ක පුද්ගලයින් එක් ලක්ෂ 74,000කට ජල අවශ්‍යතා සපයනු ඇත. විසල් දඹුල්ල ජල සම්පාදන ව්‍යාපෘතියෙන් දිනකට නිෂ්පාදනය වන මුළු ජල ධාරිතාවය ඝණ මීටර් 30,000ක් වන බව එම අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=71881", "Category": null, "Parent URL": null}