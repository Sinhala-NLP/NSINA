{"Source": "Adaderana", "Timestamp": "January 27, 2018 09:50 pm", "Headline": "ගංජා එක්ක 1ක් පොලිස් දැලේ ", "News Content": "වව්නියාවේ - රාසේන්ද්‍රකුලම් ප්‍රදේශයේදී ගංජා ග්‍රෑම් 250 ක් ළඟ තබා ගත් 52 හැවිරිදි පුද්ගලයෙකු 26 දා සවස පොලීසිය මඟින් අත්අඩංගුවට ගෙන තිබේ. මේ පුද්ගලයා වව්නියාව සූඩවේන්දපිලව් ප්‍රදේශයේ පදිංචි කරුවකු වන අතර ඔහු රාසේන්ද්‍රකුලම් පළාතට ගොස් ඇත්තේ ගංජා රැගෙන ඒම පිණිස බවට පොලීසියට තොරතුරු හෙළි වී තිබේ. පොලීසිය ප්‍රශ්න කළ අවස්ථාවේදී ඔහු ගංජා මිලදී ගත් ස්ථානය හෙළි කොට නොමැති අතර ඔහු පවසා ඇත්තේ තමන්ට මෙම ගංජා පාර්සලය හමු වූයේමහමග වැටී තිබියදී බවයි. අදාළ සැකකරුව පොලීසිය විසින් වව්නියාව අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=83644", "Category": null, "Parent URL": null}