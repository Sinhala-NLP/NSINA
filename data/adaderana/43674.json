{"Source": "Adaderana", "Timestamp": "June 2, 2014 04:21 pm", "Headline": "මෙරට පළමු සෞඛ්‍ය ලේකම්වරිය වැඩ බාරගනියි", "News Content": "සුධර්මා කරුණාරත්න මහත්මිය සෞඛ්‍ය අමාත්‍යංශයේ ප්‍රථම සෞඛ්‍ය ලේකම්වරිය ලෙස අද දිනයේ සියධුරයේ වැඩ බාරගෙන තිබේ. සෞඛ්‍ය අමාත්‍යංශයේ ලේකම් ධුරය හෙබවූ වෛද්‍ය නිහාල් ජයතිලක මහතා පසුගියදා ආර්ථික සංවර්ධන අමාත්‍යංශයේ ලේකම් ධුරයට පත්කරනු ලැබීය. ඒ මහතාගෙන් පසු හිස් වූ පුරප්පාඩුව පිරවීම සඳහා සුධර්මා කරුණාරත්න මහත්මිය පත් කෙරුණි. සුධර්මා කරුණාරත්න මහත්මිය මීට පෙර වසර දෙකහමාරක පමණ කාලයක් වැවිලි කර්මාන්ත අමාත්‍යංශයේ ලේකම්වරිය ලෙස කටයුතු කළාය.", "URL": "https://sinhala.adaderana.lk/news.php?nid=43674", "Category": null, "Parent URL": null}