{"Source": "Adaderana", "Timestamp": "July 11, 2011 10:08 am", "Headline": "පාලකුඩාව රිය අනතුරකින් කුඩා දරුවෙක් මරුට", "News Content": "කල්පිටිය, පුත්තලම මාර්ගයේ පාලකුඩාව ප්‍රදේශයේ සිදුවු යතුරු පැදි අනතුරකින් කුඩා දරුවෙකු මියගොස් තිබේ. ඊයේ(10) පස්වරුවේ සිදුවූ අනතුරින් තුවාල ලැබු තවත් දෙදෙනෙකු පුත්තලම මූලික රෝහලට ඇතුළත් කර ඇති බව කල්පිටිය පොලිසිය පැවසීය. අනතුරෙන් මියගොස් ඇත්තේ තලවිල කප්පල්අඩිය ප්‍රදේශයේ පදිංචිව සිටි වයස අවුරුදු තුන හමාරක් වන දරුවෙකි. එම දරුවා තම පියා සමග යතුරු පැදියක ගමන් කරමින් සිටියදී ඉදිරියෙන් පැමිණි තවත් යතුරු පැදියක ගැටීමෙන් අනතුර සිදුව ඇත.", "URL": "https://sinhala.adaderana.lk/news.php?nid=17325", "Category": null, "Parent URL": null}