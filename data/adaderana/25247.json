{"Source": "Adaderana", "Timestamp": "June 22, 2012 06:08 pm", "Headline": "ඩෙංගු මර්දන මෙහෙයුම අද ප්‍රදේශ රැසක දී ", "News Content": "ඩෙංගු මදුරුවන් බෝවන ස්ථාන පරික්ෂා කිරිම අද දිනයේ ප්‍රදේශ රැසක දී සිදු කෙරුණි. මිරිහාන පොලිස් බල ප්‍රදේශයේද මෙය ක්‍රියාත්මක වු බව වාර්තා වේ. ප්‍රදේශයේ මහජන සෞඛ්‍ය පරික්ෂක කාර්යාලයේ සහයෝගයද ඇතිව මෙය ක්‍රියාත්මක වී තිබේ. ස්ථාන 150 ට අධික ප්‍රමාණයක් අද (22) දිනය තුළ පරික්ෂාවට ලක් කෙරුණු අතර එහිදී මදුරුවන් බෝවන ස්ථාන පවත්වා ගෙන ගිය පුද්ගලයින්ට එරෙහිව නීතිය දැඩිව ක්‍රියාත්මක කරන බව මීරිහාන පොලිසියේ පරිසර ඒකකයේ නිළධාරීන් පවසයි. මේ අතර මදුරුවන් බෝවන ස්ථාන පවත්වාගෙන යන පුද්ගලයින්ට එරෙහිව තරාතිරම නොබලා නීතිය දැඩිව ක්‍රියාත්මක කරන බව රජයේ ප්‍රවෘත්ති දෙපාර්තමේන්තුව පවසයි. කෙසේ වෙතත් ඩෙංගු මර්දනය එක් පුද්ගලයෙකුට හෝ ආයතනයකට පමණක් සිදුකළ හැකි කාර්යයක් නොවන බව ජාතික ඩෙංගු පාලන ඒකකයේ අධ්‍යක්ෂ වෛද්‍ය රංජිත් බටුවන්තුඩාවේ වැඩිදුරටත් මහතා සදහන් කරයි.", "URL": "https://sinhala.adaderana.lk/news.php?nid=25247", "Category": null, "Parent URL": null}