{"Source": "Adaderana", "Timestamp": "March 26, 2010 02:43 pm", "Headline": "පොකිරිස්සන් නිසා දඩකයි", "News Content": "යාල වනෝද්‍යාන භූමියට අයත් මුහුදු තීරයේදී පොකිරිස්සන් සහ බිත්තර සහිත පොකිරිස්සන් ළඟ තබා ගත් පුද්ගලයින් 11 දෙනෙකු තිස්සමහාරාම මහේස්ත්‍රාත් අධිකරණයට අද ඉදිරිපත් කෙරුණි. එහිදී තිස්සමහාරාම වැඩබලන ‍මහේස්ත්‍රාත් පී.ඒ.ජයසිරි මහතා සැකකරුවන්ට රුපියල් දෙලක්ෂ 75,000 ක දඩ නියම කර තිබේ. වැටලීම සිදුකර ඇත්තේ යාල ‍වනෝද්‍යානය බාර අඩවි වන නිලධාරීන් සහ වන ජීවි දෙපාර්තමේන්තුවට අයත් නිලධාරීන් විසිනි. බිත්තර සහිත පොකිරිස්සන් ඇල්ලීම සහ අලෙවිය වන ජීවි පනත යටතේ වරදක් වේ.", "URL": "https://sinhala.adaderana.lk/news.php?nid=7516", "Category": null, "Parent URL": null}