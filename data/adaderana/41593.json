{"Source": "Adaderana", "Timestamp": "March 6, 2014 03:07 pm", "Headline": "දමන සභාපති රිමාන්ඩ්", "News Content": "කාන්තාවකට පහරදිමේ සිද්ධියක් සම්බන්ධයෙන් අත්අඩංගුවට ගත් දමන ප්‍රාදේශිය සභාවේ සභාපති මංගල මහින්ද ගුණවර්ධන මහතා ලබන 12 වැනිදා දක්වා රිමාන්ඩ් කර තිබේ. එම සභාපතිවරයා ඊයේ(05) රාත්‍රි අත්අඩංගුට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. කාන්තාවකට පහරදීමේ සිද්ධියක් සම්බන්ධයෙන් දමන පොලීසියට ලැබුණු පැමිණිල්ලකට අනුව සභාපතිවරයා අත්අඩංගුවට ගැනිණ. කෙසේ වුවද අසනීප තත්ත්වයක් හේතුවෙන් සභාපතිවරයා අම්පාර රෝහලේ ප්‍රතිකාර ලබමින් සිටි අතර රෝහලට පැමිණි අම්පාර මහේස්ත්‍රාත් ඉස්ටෙලා ප්‍රින්කි මෙනවිය ඔහුව මේ මස 12 දක්වා රිමාන්ඩ් කිරීමට නියෝග කර ඇත.", "URL": "https://sinhala.adaderana.lk/news.php?nid=41593", "Category": null, "Parent URL": null}