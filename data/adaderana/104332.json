{"Source": "Adaderana", "Timestamp": "February 14, 2019 06:43 pm", "Headline": "සිංහයින් පළමු ඉනිම ලකුණු 191කට සීමා වෙයි", "News Content": "දකුණු අප්‍රිකාවේ ඩර්බන්හිදී පැවැත්වෙන ශ්‍රී ලංකා - දකුණු අප්‍රිකා පළමු ටෙස්ට් ක්‍රිකට් තරගයේ දී ශ්‍රී ලංකා පළමු ඉනිම ලකුණු 191කට සීමා වී තිබේ. එම ඉනිමේ වැඩිම ලකුණු ලාභියා වූ කුසල් ජනිත් පෙරේරා ලකුණු 51ක් රැස්කළ අතර නායක දිමුත් කරුණාරත්න ලකුණු 30ක්, ලසිත් ඇඹුල්දෙනිය ලකුණු 24ක් සහ ධනංජය ද සිල්වා ලකුණු 23ක් රැස් කළේය. පන්දුයැවීමේ දී ඩේල් ස්ටේන් කඩුළු 4ක් ද වර්නන් ෆිලැන්ඩර් සහ කගිසෝ රබාඩා කඩුළු 2 බැගින් ද බිඳ හෙලීය. දකුණු අප්‍රිකානු කණ්ඩායම පළමු ඉනිම සඳහා ලකුණු 235ක් ලබාගැනීම හේතුවෙන් ශ්‍රී ලංකා කණ්ඩායම පළමු ඉනිමේ දී ලකුණු 44ක් පිටුපසින් සිටියි.", "URL": "https://sinhala.adaderana.lk/news.php?nid=104332", "Category": null, "Parent URL": null}