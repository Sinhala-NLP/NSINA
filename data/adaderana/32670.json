{"Source": "Adaderana", "Timestamp": "March 23, 2013 03:02 pm", "Headline": "2014දී ලංකාවම එළියයි", "News Content": "ලබන මස අවසන් විමට පෙර මුළු ලංකාවටම විදුලිය ලබාදීම අවසන් කරන බව විදුලිබල හා බලශක්ති අමාත්‍ය පවිත්‍රා වන්නිආරච්චි මහත්මිය පවසයි. මේ වන විට ඉතිරිව තිබෙන්නේ දුෂ්කර ගම්මානවලට විදුලිය සැපයීම පමණක් බව ඇය කියයි. බලංගොඩ මැතිවරණ කොට්ඨාසයේ අතිදුෂ්කර ගම්මානයක් වූ කොට්ටෙයාකන්ද ගම්මානයට විදුලිය ලබාදීමේ අවස්ථාවට එක්වෙමින් අමාත්‍යවරිය මේ බව පැවසීය. මෙම විදුලි ව්‍යාපෘතිය සඳහා රජය රුපියල් 66,83,454ක් වැය කර තිබේ. මෙම නව විදුලි ව්‍යාපෘතිය තුළින් පවුල් 92 කට පමණ විදුලිය ලැබේ.", "URL": "https://sinhala.adaderana.lk/news.php?nid=32670", "Category": null, "Parent URL": null}