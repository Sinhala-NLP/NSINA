{"Source": "Adaderana", "Timestamp": "July 29, 2018 04:18 pm", "Headline": "අග හිඟ කම් හා පිළිකා රෝගයකින් පීඩා විඳින ඉගනීමට සමත් පුංචි සචින්තා", "News Content": "පිළිකා රෝගයකින් පිඩා විදින තම දියණියට අවශ්‍ය ප්‍රතිකාර ලබා ගැනීම සඳහා තමන් හට නිසි වත්කමක් නොමැති හෙයින් හැකි අය සිටිනම් තමන්හට උදවු උපකාර ලබා දේන ලෙස එම දරුවාගේ දෙමාපියන් ඉල්ලා සිටියි. මෙසේ රෝගාතුර සිටින්නේ අම්බලන්තොට සියඹලා ගස්විල උතුර වසමේ පදිංචි ජි .ඒ .සචින්තා ප්‍රබෝධි නැමති අම්බලන්තොට රේථපුත්ත ජාතික පාසලේ 06 ශ්‍රේණියේ ඉංග්‍රීසි මාධ්‍යයෙන් අධ්‍යාපනය ලබමින් සිටින දක්ෂ ශිෂ්‍යාවකි. දරුවන් හතර දෙනෙකුගේ පවුලේ දෙවන දරුවා වන සචින්තා ප්‍රබෝධිගේ මෙම අසනීප තත්වය සම්බන්ධයෙන් ප්‍රථමයෙන් අනාවරණ වී ඇත්තේ 2008 වර්ෂයේ මැයි මාසයේදී වන අතර ඉන් පසු මහරගම රෝහලේදී ශල්‍ය කර්මයක්ද සිදු කර තිබේ. ඉන් අනතුරුව තම දියණියට අතුරු ආබාධ රැසක්ද ඇතිවූ බව මව වන එම .පි .සිරානිද සිල්වා මහත්මිය පැවසීය. තම දරුවන්ගේ අධ්‍යාපන කටයුතුවලට වියදම් කරන්න තියා මේ වන විට දරුවන්ට කන්න දෙන්න තරම්වත් ආර්ථිකයක් නොමැති බැවින් අසල්වාසීන්ගේ සහයෙන් ජිවත්වන බවද සචින්තාගේ මව පැවසීය. පියා හටද ස්ථිර රැකියාවක් නොමැති නිසා ඉතා අගහිගකම් මත ජිවිත්වන මෙම පවුලේ දරුවන් එසේ උවුත් මේ වන විට දක්ෂව අධ්‍යාපන කටයුතු වල නිරතවෙමින් සිටි පවුලේ වැඩිමහල් දියණියද 10 ශ්‍රේණියේ ඉංග්‍රීසි මාධයෙන් අධ්‍යාපනය හදාරයි. දක්ෂ දරුවෙකු උවත් මෙම රෝගී තත්වය හමුවේ ජි .ඒ .සචින්තා ප්‍රබෝධි ගේ අධ්‍යාපනයද බිද වැටි තිබෙන්නේ මෙම රෝගය සදහා නිසි අයුරින් ප්‍රතිකාර ලබා ගැනීමට අවශ්‍ය පරීක්ෂණ කටයුතු සදහා මෙන්ම බෙහෙත් සදහා අවශ්‍ය මුදල්ද නොමැති වීම නිසාය. තමන්හට උදවු කිරීමට කැමති අයෙකු සිටිනම් 0714878164 දුරකථන අංකය වෙත දැනුම් දේන ලෙස දරුවාගේ පිය වන සංජය ප්‍රසත් කුමාර මහතා මහජනතාවගෙන් ඉල්ලා සිටි.", "URL": "https://sinhala.adaderana.lk/news.php?nid=93408", "Category": null, "Parent URL": null}