{"Source": "Adaderana", "Timestamp": "June 3, 2017 09:56 pm", "Headline": " වොලිබෝල් සම්මේලනයේ නව සභාපති පුටුව  රංජිත් සියඹලාපිටියට", "News Content": "ශ්‍රී ලංකා වොලිබෝල් සම්මේලනයේ නව සභාපතිවරයා ලෙස අමාත්‍ය රංජිත් සියඹලාපිටිය මහතා පත් කර තිබේ.වොලිබෝල් සංගමයේ වසර 04ක කාලසීමාවක් සඳහා රංජිත් සියඹලාපිටිය මහතා නිතරගයෙන් තේරී පත් වූ බව විදුලිබල හා පුනර්ජනනීය බලශක්ති අමාත්‍යංශය සඳහන් කළේය.සභාපති ධූරයේ වැඩභාරගැනීමෙන් අනතුරුව මාධ්‍ය වෙත අදහස් දක්වමින් අමාත්‍ය රංජිත් සියඹලාපිටිය මහතා ප්‍රකාශ කළේ රටේ ජාතික ක්‍රීඩාව රැක ගැනීම සඳහා කැපවීමෙන් කටයුතු කරන බවයි.ජාතික තරුණ සේවා සභාවේ සභාපති එරංග වැලිඅංගේ මහතා මීට පෙර ශ්‍රී ලංකා වොලිබෝල් සංගමයේ සභාපතිවරයා ලෙස කටයුතු කරනු ලැබීය.", "URL": "https://sinhala.adaderana.lk/news.php?nid=73879", "Category": null, "Parent URL": null}