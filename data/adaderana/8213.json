{"Source": "Adaderana", "Timestamp": "May 6, 2010 11:25 am", "Headline": "ෆොන්සේකා වෙනුවෙන් යුරෝපා සංගමයේ කතාබහක්", "News Content": "ජෙනරාල් සරත් ෆොන්සේකා මහතාට හිමි පාර්ලිමේන්තු වරප්‍රසාද කඩකරමින් පාර්ලිමේන්තුවට සහභාගී වීමට අවස්ථාව ලබා නොදීම සම්බන්ධයෙන් යුරෝපා සංගමයේ බ්‍රසල්ස්හි පිහිටි පාර්ලිමේන්තුව තුළ සාකච්ඡාවට ලක් කර ඇතැයි විපක්ෂ නායනක රනිල් වික්‍රමසිංහ මහතා සඳහන් කරයි. ජී.එස්.පී ප්ලස් සහනය ලබාදීම සලකා බැලීම සඳහා මානව හිමිකම් කඩවීම් සම්බන්ධයෙන් ගැඹුරින් සලකා බලන තත්ත්වයක් තුළ මෙවැනි අකටයුතුකම් සම්බන්ධයෙන් යුරෝපා සංගමය අවදියෙන් සිටින බව විපක්ෂනායකවරයා මෙහිදී අවධාරණය කළේය. අද පාර්ලිමේන්තුවේදී ජෙනරාල් සරත් ෆොන්සේකා‍ මහතාට පාර්ලිමේන්තුවට සහභාගී වීමට අවස්ථාව ලබා නොදීමට විරෝධය පළ කරමින් පාර්ලිමේන්තුවේදී විවාදයකට එක්වෙමින් හෙතෙම මෙම අදහස් පළ කළේය.", "URL": "https://sinhala.adaderana.lk/news.php?nid=8213", "Category": null, "Parent URL": null}