{"Source": "Adaderana", "Timestamp": "April 4, 2019 01:37 pm", "Headline": "ඇෆ්ගනිස්ථානයේ ගංවතුර හේතුවෙන් පුද්ගලයින් 80ක් ජීවිතක්ෂයට", "News Content": "ඇෆ්ගනිස්ථානයට‍ බලපා ඇති ගංවතුර තත්ත්වය හේතුවෙන් පුද්ගලයින් 80 දෙනෙකු මියගොස් තවත් 200කට අධික පිරිසක් තුවාල ලබා ඇත. මේ හේතුවෙන් තවත් 42,000කට අධික පිරිසක් අවතැන්ව සිටින බව විදෙස් මාධ්‍ය වාර්තා කළේය. පීඩාවට පත්ව සිටින ජනතාවට කඩිනම් සහන සැලසීමේ වැඩපිළිවෙලක් ආරම්භ කිරීමට එක්සත් ජාතීන්ගේ සංවිධානයේ මානුෂීය කටයුතු පිළිබඳ කාර්යාලය පියවර ගෙන ඇත. ඇෆ්ගනිස්ථානයේ ප්‍රාන්ත 21 කට සති දෙකක කාලයක සිට පවතින ගංවතුර තත්ත්වය හේතුවෙන් බලපෑම් එල්ල වී ඇති බව වාර්තා වෙයි.", "URL": "https://sinhala.adaderana.lk/news.php?nid=107368", "Category": null, "Parent URL": null}