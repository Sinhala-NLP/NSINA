{"Source": "Adaderana", "Timestamp": "November 4, 2015 05:21 pm", "Headline": "හැටන් ඉරිදා පොළ භූමියේ නොසන්සුන්කාරී තත්ත්වයක් ", "News Content": "දීපාවලි උත්සව සමයට හැටන් නගරයේ පදික වෙළඳාමට ඉඩ වෙන්කිරිමට යෑමෙදී හැටන් දික්ඔය නගර සභාවේ නිළධාරින් සහ නගරයේ වෙළඳුන් අතර නොසන්සුන්කාරී තත්ත්වයක් හටගෙන ඇත.තත්ත්වය පාලනය කිරිමට පොලිසිය මැදිහත් විය.පදික වෙළඳාම සදහා හැටන් ඉරිදා පොළ භූමිය ලබා දීමට හැටන් දික්ඔය නගර සභාවේ නිළධාරින් අද (04.11) ක්‍රියාකළ අවස්ථාවේ එම ඉරිදා පොළ භූමියේ කාලයක් තිස්සේ වෙළඳාම් කළ පදික වෙළදුන් සහ නගර සභා නිළධාරින් අතර මෙම දැඩි උණූසුම් තත්ත්වය ඇති විය.එම පොළ භූමියේ පදික වෙළඳාම සිදුකළ වෙළදුන් පවසන්නේ තමන් කාලයක් තිස්සේ මෙම භූමියේ වෙළදාම් සිදු කළ බවත්,දිපාවලි උත්සව සමයේ නගර සභාවට ආදායමක් ලබා ගැනිම සදහා තමන්ව ඉවත්කර පිටතින් පැමිණෙන පදික වෙළඳුන්ට ඉඩ ලබාදිම ඉතා අසාධාරණ බවයි.එම පොළ භූමියේ කාලයක් තිස්සේ වෙළදාම් සිදුකළ ව්‍යාපාරිකයන්කිහිපදෙනෙකුට එම පොළ භූමියේ තවදුරටත් ව්‍යාපාර කටයුතු සිදුකරගෙන යෑමට ඉඩ වෙන්කර ඉතිරි කොටස දිපාවලි උත්සව සමයේ පිටතින් පැමිණෙන පදික වෙළඳුන්ට වෙළඳාම් කිරිම සදහා තාවකාලික පදනම මත මෙම භූමිය ලබා දෙන බවට හැටන් දික්ඔය නගර සභාවේ වැඩ බලන ලේකම් එස්. ප්‍රියදර්ශනී මහත්මිය පොරොන්දු විමත් සමඟම ඉරිදා පොළ භූමියේ වෙළඳුන් එකඟතාවයට පත්විය.", "URL": "https://sinhala.adaderana.lk/news.php?nid=54876", "Category": null, "Parent URL": null}