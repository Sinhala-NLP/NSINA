{"Source": "Adaderana", "Timestamp": "December 12, 2012 04:21 pm", "Headline": "වර්ජන නැතුව රජයේ වැඩපිළිවෙළට සහය දීම හැමෝගෙම වගකීමක්", "News Content": "විවිධ ප‍්‍රශ්න මුල්කර ගනිමින් වැඩ වර්ජනවල නිරත නොවී රජය ගෙන යන සංවර්ධන වැඩපිළිවෙළ සඳහා සහයෝගය ලබාදීම සියලු දෙනාගේ වගකීම බව ප‍්‍රවාහන අමාත්‍ය කුමාර වෙල්ගම මහතා පවසයි. අනාගත පරපුරට ඉදිරි දැක්මක් අවශ්‍ය වන්නේ නම් කළ යුත්තේ වත්මන් රජයේ වැඩපිළිවෙළට ශක්තියක් ලබාදීම බව අමාත්‍යවරයා සඳහන් කරයි. ඇල්ලමුල්ල, පොකුරු ලෙන ගල් ලෙන් විහාරයේ පැවති උත්සවයකට සහභාගීවෙමින් අමාත්‍යවරයා මේ අදහස් පළ කළේය. රටේ සංවර්ධනයට විරුද්ධ ඇතැම් පිරිස් වත්මන් රජයේ වැඩපිළිවෙල කඩාකප්පල් කිරීමට උත්සාහ දරන බව එහිදී වැඩිදුරටත් අදහස් දැක්වූ කුමාර වෙල්ගම අමාත්‍යවරයා පැවසීය.", "URL": "https://sinhala.adaderana.lk/news.php?nid=29906", "Category": null, "Parent URL": null}