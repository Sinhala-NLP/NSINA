{"Source": "Adaderana", "Timestamp": "December 18, 2010 08:35 pm", "Headline": "අද දෙරණ, 2010 මන්තන් සම්මාන ලබයි", "News Content": "අද දෙරණ වෙබ් අඩවිය ඉන්දියාවේ නවදිල්ලි නගරයේ පැවති 2010 දකුණු ආසියානු මන්තන් සම්මාන උළෙලේ විද්‍යුත් ප්‍රවෘත්ති හා මාධ්‍ය අංශයේ ජයග්‍රහණය ලබමින් සම්මානයට පාත්‍රවිය. ඉන්දියාවේ තොරතුරු තාක්ෂණ දෙපාර්තමේන්තුව මගින් මෙම මන්තන් සම්මාන උළෙල සංවිධානය කරනු ලබන අතර දකුණු ආසියානු කලාපයේ රටවල් 08 ක හොඳම විද්‍යුත් අංගයන් සඳහා මෙහිදී සම්මාන පිරිනැමුණි. මෙම වසරේ විද්‍යුත් ප්‍රවෘත්ති හා මාධ්‍ය අංශයේ අවසන් වටයට තේරී පත්වූ අවසන් තරගකරුවන් අතරට එක්ව ඇති එකම ශ්‍රී ලාංකේය වෙබ් අඩවිය වූයේද අද දෙරණ වෙඩ් අඩවියයි. ඉන්දියාව, පකිස්ථානය හා බංග්ලාදේශය ඒ සඳහා තේරීපත්ව සිටි අනෙකුත් රටවල්ය. 2010 මන්තන් සම්මාන උළෙල සඳහා අයදුම්පත් 450 ක් ඉදිරිපත්ව තිබුණි. ඉන් සාකච්ඡා හා මනාප ලබාදීම යටතේ පැවති වට කිහිපයකින් අවසන් වටයට නාම යෝජනා 77 ක් තේරී පත්විය. ඒ අනුව අද(18) පැවති මන්තන් සම්මාන උළෙලේදී අද දෙරණ වෙබ් අඩවිය අදාළ අංශයෙන් ජයග්‍රහණය ලබමින් සම්මාන දිනාගනු ලැබීය.", "URL": "https://sinhala.adaderana.lk/news.php?nid=12950", "Category": null, "Parent URL": null}