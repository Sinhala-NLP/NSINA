{"Source": "Adaderana", "Timestamp": "December 18, 2010 09:14 am", "Headline": "පැරා ආසියානු ක්‍රීඩා උළෙලෙන් මෙරටට තවත් පදක්කමක් ", "News Content": "චීනයේ ගුඇන්ෂු නගරයේ පැවැත්වෙන පැරා ආසියානු ක්‍රීඩා උළෙලේ දී ලෝකඩ පදක්කමක් දිනාගැනීමට ශ්‍රී ලංකාවේ කුමුදු ප්‍රියංකා ක්‍රීඩිකාව ඊයේ(17) සමත්විය. මීටර් 200 දෑත් අහිමි ක්‍රීඩා ඉසව්වෙන් ඇය මෙම ජයග්‍රහණය හිමිකරගෙන ඇති බව සඳහන්ය. එම ඉසව්වෙන් රන් පදක්කමක් දිනාගත් චීන ක්‍රීඩිකාවත් දෙවන ස්ථානය දිනාගත් කොරියානු ක්‍රීඩිකාවත් කුමුදු ප්‍රියංකාත් ලෝක වාර්තාව අභිබවා යාමට සමත්වීම විශේෂත්වයකි. මේ වන විට පැරා ආසියාතික තරගාවලියේ දී එක් රන් පදක්කමක්, රිදී පදක්කම් දෙකක් සහ ලෝකඩ පදක්කම් 3ක් හිමිකරගැනීමට ශ්‍රී ලංකාව සමත්ව තිබේ.", "URL": "https://sinhala.adaderana.lk/news.php?nid=12936", "Category": null, "Parent URL": null}