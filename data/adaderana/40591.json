{"Source": "Adaderana", "Timestamp": "January 23, 2014 04:15 pm", "Headline": "යාල ගංජා හේනක වෙඩි හුවමාරුවක් ", "News Content": "ගංජා හේනක් වැටලීමට ගිය වනජීවි නිලධාරින් සහ සැකකරුවන් පිරිසක් අතර යාල, පලටුපාන ප්‍රදේශයේ දි සිදුවු වෙඩි හුවමාරුවකින් පුද්ගලයෙකු තුවාල ලබා තිබේ. පලටුපාන, බැඹව සහ හීන්වැව වනජීවි නිලධාරින් විසින් පලටුපාන මගුල් මහා විහාරය ප්‍රදේශයේ අද(23) දහවල් වැටලීමක් සිදුකර ඇති බව අද දෙරණ වාර්තාකරු සඳහන් කරයි. එහිදි වනජීවි නිලධාරින් සහ ගංජා හේන වගා කළ පුද්ගලයින් අතර වෙඩි හුවමාරුවක් සිදුවී තිබේ. වෙඩි හුවමාරුවේ දි සැකකරුවෙකු තුවාල ලබා ඇති අතර ‍තිස්සමහාරාම රෝහලට ඇතුළත් කිරිමෙන් අනතුරුව ඔහු නැවතත් හම්බන්තොට මහ රෝහලට මාරු කර යවා ඇති බව වාර්තාවෙයි. අදාළ වැටලීමේ දි ගිනි අවියක් ළඟ තබාගෙන සිටි තවත් පුද්ගලයෙකු අත්අඩංගුවට ගත් බව පලටුපාන වනජිවි කාර්යාලය සඳහන් කරයි.", "URL": "https://sinhala.adaderana.lk/news.php?nid=40591", "Category": null, "Parent URL": null}