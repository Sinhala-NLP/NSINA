{"Source": "Adaderana", "Timestamp": "January 25, 2010 09:11 am", "Headline": "උතුරෙන් යුධෝපකරණ රැසක් සොයාගැනේ", "News Content": "උතුරේ ප්‍රදේශ කිහිපයක කළ සෝදිසි මෙහෙයුම් වලින් එල්.ටි.ටි.ඊ සංවිධානය විසින් සගවා තිබු යුධෝපකරණ රැසක් සොයාගෙන තිබේ. 59 වන සේනාංකයේ භට පිරිස් අලම්පිල් ප්‍රදේශයේ කළ සෝදිසි මෙහෙයුමකින් මිලිමීටර් 81 වර්ගයේ මෝටාර් බෝම්බ තුනක් , මිලිමීටර් 60 වර්ගයේ මෝ‍ටාර් බෝම්බ 2ක් , මිලිමීටර් 120 වර්ගයේ මෝටාර් බෝම්බයක් සහ ආර්.පි.ජි.බෝම්බයක් සොයාගත් බව ජාතික ආරක්ෂාව පිලිබද මාධ්‍ය මධ්‍යස්ථානය සදහන් කලේය. අඩම්පන් ප්‍රදේශයේදී මිලිමීටර් 60 වර්ගයේ මෝටාර් බෝම්බ 2ක් ටි-56 ගිනි අවි දෙකක් ඇතුලු යුධෝපකරණ කිහිපයක් සොයා ගැනීමට ආරක්ෂක අංශ සමත්ව තිබේ. වෙල්ලමුල්ලවෛක්කාල් , අඩම්පන් සහ සිංහපුර යන ප්‍රදේශවලදි ද ආයුධ තොගයක් සොයා ගත් බව මාධ්‍ය මධ්‍යස්ථානය සදහන් කරයි.", "URL": "https://sinhala.adaderana.lk/news.php?nid=6230", "Category": null, "Parent URL": null}