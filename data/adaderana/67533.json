{"Source": "Adaderana", "Timestamp": "December 31, 2016 09:17 am", "Headline": " හිටපු අගමැතිගේ අවසන් කටයුතු අදයි-හොරණ අවට විශේෂ රථවාහන සැලැස්මක්", "News Content": "අභාවප්‍රාප්ත හිටපු අග්‍රාමාත්‍යවරයෙකු වූ රත්නසිරි වික්‍රමනායක මහතාගේ දේහය පිළිබඳ අවසන් කටයුතු අද(31) සිදුකිරීමට නියමිතව තිබේ.අද පස්වරුවේ හොරණ මහජන ක්‍රිඩාංගණයේදී අවසන් කටයුතු සිදු කිරීමට නියමිතය.පසුගිය අඟහරුවාදා රත්නසිරි වික්‍රමනායක මහතා අභාවප්‍රාප්ත වුණි.මේ වන විට ඒ මහතාගේ දේහය හොරණ පිහිටි සිය නිවසේ තැන්පත් කර තිබේ. මේ අතර අභාවප්‍රාප්ත රත්නසිරි වික්‍රමනායක මහතාගේ අවමංගල්‍ය උත්සවය හේතුවෙන් හොරණ ප්‍රදේශයේ විශේෂ රථ වාහන සැලැස්මක් ක්‍රියාත්මක කරන බව පොලීසිය පවසයි.අද පස්වරු 2.30 සිට 3.30 දක්වා මෙය ක්‍රියාත්මක කෙරෙන බව පොලීසිය පවසයි.අදාළ කාලය තුළ හොරණ - රත්නපුර ප්‍රධාන මාර්ගයේ වාහන තදබදයක් ඇතිවිය හැකි බැවින් විකල්ප මාර්ගල භාවිත කරන ලෙස පොලීසිය රියදුරන්ගෙන් ඉල්ලා සිටියි.පානදුර සිට රත්නපුර දෙසට ගමන් ගන්නා වාහන පොකුණුවිට හන්දියෙන් වමට හරවා ගමන් කළ හැකි බව පොලීසිය පවසයි.රත්නපුර සිට පානදුර දක්වා ගමන් ගන්නා වාහන සවුගස්හන්දියෙන් දකුණට හරවා ගමන් කළ හැකි බව පොලීසිය පෙන්වා දෙයි.", "URL": "https://sinhala.adaderana.lk/news.php?nid=67533", "Category": null, "Parent URL": null}