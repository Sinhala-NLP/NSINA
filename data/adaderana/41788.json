{"Source": "Adaderana", "Timestamp": "March 14, 2014 08:16 am", "Headline": "ඉලක්කය වරදී පොලිස් නිලධාරියාට වෙඩි වදී", "News Content": "සැකකරුවෙකු අත්අඩංගුවට ගැනීමට යාමේදී කිලිනොච්චිය ධර්මපුරම් ප‍්‍රදේශයේ සිදු වූ වෙඩි තැබීමකින් පොලිස් නිලධාරියකු තුවාල ලබා තිබේ. එසේ තුවාල ලබා ඇත්තේ කිලිනොච්චිය පොලීසියට අනුයුක්ත උප පොලිස් පරීක්‍ෂකවරයෙකු වන අතර ඔහු මේවන විට කිලිනොච්චි රෝහලේ ප්‍රතිකාර ලබයි. සැකකරුවකු අත්අඩංගුවට ගැනීම සඳහා එම නිලධාරීයා ඇතුළු කණ්ඩායමක් ඊයේ සවස සිදු කළ වැටලීමකදී වෙඩි තැබීම සිදුව තිබේ. සිද්ධියත් සමග සැකකරු පළාගොස් ඇති අතර ඔහු අත්අඩංගුවට ගැනීම සඳහා විමර්ශන කෙරෙන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා කියා සිටියේය.", "URL": "https://sinhala.adaderana.lk/news.php?nid=41788", "Category": null, "Parent URL": null}