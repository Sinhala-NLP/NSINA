{"Source": "Adaderana", "Timestamp": "December 6, 2011 11:08 am", "Headline": "රැඳවියන්ගේ මානසික තත්ත්වය නැංවීමට වැඩසටහන් රැසක්", "News Content": "බන්ධනාගාර තුළ රැඳවියන් පුනරුත්ථාපනය කිරීමේ දී ඔවුන්ගේ මානසික තත්ත්වය උසස් මට්ටමකට ගෙන ඒමේ අරමුණින් වැඩසටහන් රැසක් ක්‍රියාත්මක කිරීමට පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පියවර ගෙන තිබේ. එහි එක් පියවරක් ලෙස බන්ධනාගාර ප්‍රතිසංවිධානය කිරීමට කටයුතු කර ඇති බව එම අමාත්‍යාංශය සඳහන් කරයි. ඒ අනුව නාගරික පරිසරයෙන් බැහැරව වැඩි ඉඩකඩක් හා පහසුකම් සහිත ස්ථානයන්හි බන්ධානාගාර ස්ථාපිත කිරීමට පියවර ගෙන ඇත. ඊට අමතරව අමාත්‍යාංශයේ වැය ශීර්ෂයට අමතරව රුපියල් මිලියන 500 ක් බන්ධනාගාර කටයුතු සඳහා ලබාදීමට ද කටයුතු යොදා ඇති බව සඳහන්ය.", "URL": "https://sinhala.adaderana.lk/news.php?nid=20492", "Category": null, "Parent URL": null}