{"Source": "Adaderana", "Timestamp": "March 19, 2013 12:29 pm", "Headline": "බංග්ලාදේශය 265යි -රංගන ‍හේරත්ගෙන් කඩුලු ද්විත්ව ශතයක්", "News Content": "ශ්‍රී ලංකාවට එරෙහි ගාල්ලේ පැවැති ටෙස්ට් තරගයේදී බංග්ලා‍දේශය වෙනුවෙන් ලකුණු 200ක් ලබාගත් මුෂ්‍ෆිකර් රහිම්ගේ කඩුල්ල අද සිය 200 වැනි ටෙස්ට් කඩුල්ල බවට පත්කර ගැනීමට රංගන හේරත් සමත් විය. රහිම් ලකුණු 40ට දැවී ගියේ රංගන හේරත්ගේ පන්දුවක් හමුවේය. කොළඹදී පැවැත්වෙන ටෙස්ට් තරගයේදී බංග්ලාදේශ දෙවන ඉණිම මීට ටික වේලාවක පෙර ලකුණු 265ට සීමා විය. ඒ අනුව ශ්‍රී ලංකාවට මෙම තරගය ජය ගැනීමට ලකුණු 160ක ඉලක්කයක් ලැබී ඇත. රංගන හේරත් පළමු ඉණිමේදීත් කඩුලු 5ක් දවා ගත් අතර දෙවන ඉණිමේදීත් ලකුණු 89ට කඩුලු 7ක් බිඳ හෙළීමට සමත්විය. බංග්ලාදේශය මෙම තරගයේ පළමු ඉණිමට ලකුණු 240ක් ලබාගත් අතර පිළිතුරු වශයෙන් ශ්‍රී ලංකාව ලකුණු 346ක් ගත්තේය. අද තරගයේ සිව්වැනි දිනය ද වේ.", "URL": "https://sinhala.adaderana.lk/news.php?nid=32556", "Category": null, "Parent URL": null}