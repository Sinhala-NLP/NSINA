{"Source": "Adaderana", "Timestamp": "August 26, 2013 11:57 am", "Headline": "වාස් රිමාන්ඩ්", "News Content": "අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී ශානි අ‍බේසේකර මහතා ඇතුළු සිව්දෙනෙකුට බැන තර්ජනය කිරීම සම්බන්ධයෙන් චෝදනා ලැබූ හිටපු නියෝජ්‍ය පොලිස්පති වාස් ගුණවර්ධන මහතා ලබන මස 04 වැනිදා දක්වා රිමාන්ඩ් කරන ලෙස කොටුව මහේස්ත්‍රාත් තිළිණ ගමගේ මහතා නියෝග කර තිබේ. සැකකාර හිටපු නියෝජ්‍ය පොලිස්පතිවරයා අද කොටුව මහේස්ත්‍රාත්වරයා හමුවට පැමිණවීමෙන් පසු මෙම නියෝගය දුන් බව අද දෙරණ වාර්තාකරු පැවසීය. වාස් ගුණවර්ධන මහතා බම්බලපිටියේ කෝටිපති ව්‍යාපාරික මොහොමඩ් සියාම් ඝාතනයේ සැකකරුවෙකි.", "URL": "https://sinhala.adaderana.lk/news.php?nid=36906", "Category": null, "Parent URL": null}