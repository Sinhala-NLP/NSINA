{"Source": "Adaderana", "Timestamp": "January 15, 2014 04:14 pm", "Headline": "ඉරාකයේ බෝම්බ පිපිරීම් මාලාවකින් 38 මරුට", "News Content": "ඉරාකයේ සිදුවු බෝම්බ පිපිරීම් මාලාවකින් 38 දෙනෙකු ජීවිතක්ෂයට පත්ව තිබේ. ඉරාකයේ දියාලා පලාතේ දකුණු බැකියුබා ප්‍රදේශයේ දී අවමංගල්‍ය උත්සවයක් ඉලක්ක කර ගනිමින් මරාගෙන මැරෙන බෝම්බ ප්‍රහාරයක් එල්ලවී ඇති බව සඳහන් වෙයි. ඉන් පුද්ගලයින් 15 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. පසුව එම ප්‍රදේශයේ නවතා තිබු මෝටර් රථ 07ක අටවා තිබු බෝම්බ ද පුපුරා ගොස් ඇති අතර ඉන් පුද්ගලයින් 23 දෙනෙකු ජීවිතක්ෂයට පත්ව තිබේ. ඉරාකයේ සිදුවු බෝම්බ පිපිරීම් හේතුවෙන් පසුගිව වසරේ දී පමණක් සිවිල් වැසියන් 7818 දෙනෙකු සහ ආරක්ෂක අංශ නිලධාරීන් 1050 දෙනෙකු ජීවිතක්ෂයට පත්ව ඇති බව එක්සත් ජාතීන්ගේ සංවිධානය පවසයි.", "URL": "https://sinhala.adaderana.lk/news.php?nid=40373", "Category": null, "Parent URL": null}