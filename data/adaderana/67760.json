{"Source": "Adaderana", "Timestamp": "January 5, 2017 05:45 pm", "Headline": "  රජයේ සංවර්ධනය දැකලා - එකාබද්ධය වියරු වැටිලා ", "News Content": "බලය අහිමිවීමෙන් මත්ව සිටින ඒකාබද්ධ විපක්ෂය උත්සහ කරනුයේ ජනතාවට සහ රටට හිමි ප්‍රථිලාභ නවත්වා පටු දේශපාලන පරමාර්ථයන් ඉටුකර ගැනීමට බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.ඒ මහතා මේ බව ප්‍රකාශ කර සිටියේ නව වසරේ වැඩ ආරම්භ කිරීමේ අවස්ථාවට එක්වෙමිනි.රජය සැලසුම් කර ඇති පරිදි විදේශ ආයෝජන ව්‍යාපෘති ආරම්භ කර තරුණ තරුණියන්ට රැකියා ලබාදීමත් සමග ඒකාබද්ධ විපක්‍ෂයට තව දශකයකටවත් මෙරට බලයට ඒමට නොහැකි බව තේරුම් ගෙන එම සංවර්ධනය කඩාකප්පල් කිරීමට උත්සහකරන බව ඒ මහතා පැවසීය.හැකිනම් හම්බන්තොට ආයෝජන කලාපය ආරම්භ කිරීමේ අවස්ථාව කඩාකප්පල් කර පෙන්වන ලෙස ඒකාබද්ධ විපක්‍ෂය ඇතුළු කණ්ඩායම්වලට අමාත්‍යවරයා එහිදී අභියෝග කර සිටියේය.එමෙන්ම මේ සඳහා හම්බන්තොටට පැමිණෙන ඕනෑම පුද්ගලයෙකුට මෙන්ම ඕනෑම කඩාකප්පල්කාරී ක්‍රියාවකට නොබියව මුහුණ දීමට සුදානම් බවත් රාජ්‍ය අමාත්‍ය දිලිප් වෙදආරච්චි මහතා අවධාරණය කළේය .", "URL": "https://sinhala.adaderana.lk/news.php?nid=67760", "Category": null, "Parent URL": null}