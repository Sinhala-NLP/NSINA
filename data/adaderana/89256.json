{"Source": "Adaderana", "Timestamp": "May 17, 2018 07:08 am", "Headline": "අද ප්‍රදේශ කිහිපයකට ජල සැපයුම අත්හිටුවයි", "News Content": "ශ්‍රි ලංකා විදුලිබල මණ්ඩලයේ නඩත්තු කටයුත්තක් හේතුවෙන් කෙත්හේන ජල පවිත්‍රාගාරයට විදුලි සැපයීම අත්හිටුවන බැවින් අද (17) දිනයේ ප්‍රදේශ රැසකට ජල සැපයුම අත්හිටුවන බව ජාතික ජල සම්පාදන හා ජලපවහන මන්ඩලය පවසයි. අද පෙරවරු 8.00 සිට පස්වරු 7.00 දක්වා පැය 11ක කාලයක් ජල සැපයුම අත්හිටුවීමට නියමිතය. ඒ අනුව වාද්දූව, වස්කඩුව, පොතුපිටිය, කළුතර, කටුකුරුන්ද, නාගොඩ, පයාගල යන ප්‍රදේශ වලට ජල සැපයුම අත්හිටුවනු ඇත. ඊට අමතරව පිළිමිනාවත්ත, බොම්බුවල, මග්ගොන, බේරුවල, කළුවාමොදර, මොරගල්ල, අළුත්ගම, දර්ගා නගරය, සහ බෙන්තොට යන ප්‍රදේශ වල ද ජල සැපයුම අත්හිටුවන බව ජාතික ජල සම්පාදන හා ජලාපවහන මන්ඩලය සඳහන් කළේය.", "URL": "https://sinhala.adaderana.lk/news.php?nid=89256", "Category": null, "Parent URL": null}