{"Source": "Adaderana", "Timestamp": "December 21, 2012 04:10 pm", "Headline": "දකුණු කොරියානු ජනපතිට මෙරට ජනපති සුබපතයි", "News Content": "දකුණු කොරියානු නව ජනාධිපතිනි පාක් ගුවෙන් හයි මහත්මිය වෙත ජනාධිපති මහින්ද රාජපක්ෂ මහතා සුබපැතුම් එක් කර තිබේ. පසුගියදා පැවති දකුණු කොරියානු ජනාධිපතිවරණයෙන් ජය ලැබු පාක් ගුවෙන් හයි මහත්මිය එරට ප්‍රථම ජනාධිපතිවරිය ලෙස තේරී පත්විණි. වත්මන් ජනපතිවරියගේ නායකත්වය යටතේ දකුණු කොරියාව දියුණුවේ අග්‍රස්ථානයට ළඟා වනු ඇති බවට තමා විශ්වාස කරන බව සුබපැතුම් එක්කරමින් ජනාධිපතිවරයා සඳහන් කර ඇත. එමෙන්ම ඉදිරියේ දී ශ්‍රී ලංකාව සහ කොරියානු ජනරජය අතර පවතින සබඳතා තවදුරටත් ශක්තිමත් කරගැනීමට බලාපොරොත්තු වන බව ජනාධිපති මහින්ද රාජපක්ෂ මහතා සඳහන් කර තිබේ.", "URL": "https://sinhala.adaderana.lk/news.php?nid=30135", "Category": null, "Parent URL": null}