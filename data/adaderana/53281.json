{"Source": "Adaderana", "Timestamp": "August 17, 2015 08:52 am", "Headline": "මැතිවරණ ආරක්ෂාවට 63,000ක් - නිරීක්ෂණයට 30,000ක්", "News Content": "මෙවර මහ මැතිවරණයේ නිරීක්ෂණ කටයුතු සඳහා නිරික්ෂකයින් 30,000 ක් පමණ නිරික්ෂණ කටයුතු සිදු කරන බව පැෆරල් සංවිධානය පවසයි.ඒ අතරින් විදේශීය නිරික්ෂකයින් 130 දෙනෙකු සිටින බව සඳහන්ය.මුළු දිවයිනම ආරවරණය වන පරිදි මෙම නිරික්ෂණ කටයුතු සිදු කරන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.මේ අතර මෙවර මහ මැතිවරණයේ ආරක්ෂාව සඳහා පොලිස් නිලධාරින් 63,000කට අධික පිරිසක් යොදවා ඇති බව පොලිසිය පවසයි.ඔවුන්ගේ සහය සඳහා සිවිල් ආරක්ෂක දෙපාර්තමේන්තුවේ නිලධාරින් සහ පොලිස් විශේෂ කාර්ය බලකායේ නිලධාරින් යොදවා ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=53281", "Category": null, "Parent URL": null}