{"Source": "Adaderana", "Timestamp": "October 8, 2017 11:13 am", "Headline": " තියුණු ආයුධවලින් පහරදී මරුට", "News Content": "කළුතර ප්‍රදේශයේ දී තියුණු ආයුධවලින් පහරදී පුද්ගලයෙකු ඝාතනය කර තිබේ.යතුරුපැදියකින් ගමන් කරමින් සිටි අදාළ පුද්ගලයාට නාදුනන පිරිසක් විසින් තියුණු ආයුධවලින් පහරදී ඇති බව පොලීසිය සඳහන් කළේය.පහරකෑමෙන් බරපතළ තුවාල ලැබූ ඔහු නාගොඩ රෝහලට ඇතුළත් කිරීමේ දී මියගොස් තිබේ.මියගොස් ඇත්තේ කළුතර දකුණ ප්‍රදේශයේ පදිංචිව සිටි 43 හැවිරිදි පුද්ගලයෙකි.ඝාතනයට හේතුව මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීම සඳහා කළුතර දකුණ පොලීසිය මේ වන විට විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=78459", "Category": null, "Parent URL": null}