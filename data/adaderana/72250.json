{"Source": "Adaderana", "Timestamp": "April 19, 2017 10:47 pm", "Headline": "මීතොටමුල්ලට මුදල් වෙන්කළ බව මහින්ද කියයි", "News Content": "මීතොටමුල්ල කසළ ගැටළුවට ස්ථීර විසඳුමක් ලබා දීම සඳහා 2015 වසරේ දී තම අවසන් අයවැයෙන් මුදල් වෙන් කළ බව හිටපු ජනාධිපති මහින්ද රාජපක්ෂ මහතා පවසයි. සිංහල හා දෙමළ අලුත් අවුරුද්ද වෙනුවෙන් කුරුණෑගල ප‍්‍රදේශයේ පැවති උත්සවයකට සහභාගී වීමෙන් අනතුරුව මාධ්‍ය වෙත අදහස් දක්වමින් හිටපු ජනාධිපතිවරයා මේ බව කියා සිටියේ ය. කෙසේ වෙතත් අවතැන් වු ජනතාව ඉතා ඉක්මනින් සුදුසු ස්ථානයක් වෙත යොමු කරවන ලෙසත් ඔවුන්ට අවශ්‍ය ප‍්‍රතිපාදන සපයා දෙන ලෙසත් තමන් රජයෙන් ඉල්ලා සිටින බව ද මහින්ද රාජපක්ෂ මහතා මෙහිදී වැඩි දුරටත් පැවසීය.", "URL": "https://sinhala.adaderana.lk/news.php?nid=72250", "Category": null, "Parent URL": null}