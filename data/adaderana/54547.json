{"Source": "Adaderana", "Timestamp": "October 20, 2015 08:59 am", "Headline": "සංවර්ධන ව්‍යාපෘති කඩිනම් කිරීමට මුදල්", "News Content": "පළාත් පාලන ආයතනවල කඩිනම් සංවර්ධන ව්‍යපෘති සඳහා මුදල් ලබාදීමට පළාත් සභා හා පළාත් පාලන අමාත්‍යාංශය පියවර ගෙන තිබේ.පළාත් පාලන ආයතන 335න් දුෂ්කර පළාත් පාලන ආයතන 79ක් සඳහා රුපියල් ලක්ෂ 10 බැගින් ලබාදීමට පියවර ගෙන ඇති බව වාර්තා වේ. වාර්ෂික ආදායම රුපියල් මිලියන 10ට අඩු පළාත් පාලන ආයතන සඳහා මෙම මුදල ලබාදීමට පියවර ගෙන තිබේ. ඊට අමතරව අනෙකුත් පළාත් පාලන ආයතනවල කඩිනම් සංවර්ධන ව්‍යාපෘති වෙනුවෙන් රුපියල් ලක්ෂ 10ක මුදලක් ලබාදීමට පියවර ගෙන ඇති බව පළාත්සභා හා පලාත් පාලන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=54547", "Category": null, "Parent URL": null}