{"Source": "Adaderana", "Timestamp": "July 8, 2016 10:13 am", "Headline": "සාලාව විරෝධය අවසන් ", "News Content": "කොළඹ - අවිස්සාවේල්ල ප්‍රධාන මාර්ගය සාලාව ප්‍රදේශයෙන් අවහිර කරමින් අද පෙරවරුවේ පැවැති උද්ඝෝෂණය අවසන් කර තිබේ.එම ප්‍රදේශයේ සිටින අද දෙරණ වාර්තාකරු සඳහන් කළේ පැය 03ට ආසන්න කාලයක් උද්ඝෝෂණය පැවැති බවයි.සාලාව යුධ හමුදා කඳවුරේ සිදු වූ පිපුරුමෙන් හානියට පත් වූ දේපළ සඳහා වන්දි ගෙවීම විධිමත්ව සිදු නොවන බව පවසමින් ප්‍රදේශවාසීන් විරෝධතාවයේ නිරත වුණි.ඔවුන් පෙන්වාදෙන්නේ දේපළ හානි සිදු වූ සුළු පිරිසකට පමණක් රුපියල් පනස් දහසේ දිමනාව ලබාදී ඇති අතර තවත් බොහෝ පිරිසකට එම මුදල් ලැබී නොමැති බවයි.අද පෙරවරුවේ පැවැති උද්ඝෝෂණය හේතුවෙන් කොළඹ - අවිස්සාවේල්ල ප්‍රධාන මාර්ගයේ ගමනා ගමන කටයුතුවලට බාධා එල්ල වුණි.උද්ඝෝෂකයින් රජයට බලකර සිටියේ හානියට පත් වූ නිවාස වෙනුවෙන් සාධාරණ වන්දි ලබාදෙන ලෙසයි.ඔවුන් පෙන්වාදුන්නේ දැනට රුපියල් 50,000 දීමනාව ලබාදී ඇත්තේ සීමිත පිරිසකට පමණක් බවයි.800කට අධික සංඛ්‍යාවක් ඒ සඳහා පොරොත්තු ලේඛනයේ පසු වන බව උද්ඝෝෂකයින් ‍පවසන ලදී.නිවාසවලට සිදු වූ හානිය පිළිබඳව සිදු කෙරෙන තක්සේරු විධිමත්ව ක්‍රියාත්මක නොවන බවට ද උද්ඝෝෂකයින් චෝදනා කරන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=61891", "Category": null, "Parent URL": null}