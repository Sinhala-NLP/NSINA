{"Source": "Adaderana", "Timestamp": "March 27, 2014 10:30 am", "Headline": "බත්ගහගොඩ සිදුවූ අනතුරකින් අයෙක් මරුට ", "News Content": "රත්නපුර - බලංගොඩ ප්‍රධාන මාර්ගයේ බත්ගහගොඩ ඉන්ධන පිරවුම්හල ආසන්නයේ දි සිදුවු රිය අනතුරකින් පුද්ගලයෙකු මියගොස් තිබේ. නවතා තිබු ලොරි රථයක පිටුපස යතුරුපැදියක් ගැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු පැල්මඩුල්ල රෝහලට ඇතුළත් කිරිමේ දි මියගොස් තිබේ. මියගොස් ඇත්තේ 51 හැවිරිදි පැල්මඩුල්ල, කන්දෙගෙදරවත්ත ප්‍රදේශයේ පදිංචිව සිටිපුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(27) පැල්මඩුල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42101", "Category": null, "Parent URL": null}