{"Source": "Adaderana", "Timestamp": "December 19, 2017 07:28 am", "Headline": "බිම්ස්ටෙක් සමුළුව අද කොළඹ දී ඇරඹෙයි", "News Content": "බහු ආංශික තාක්ෂණික සහ ආර්ථික සහයෝගීතාව පිළිබඳ බෙංගාල බොක්ක ආශ‍්‍රිත රටවල සංවිධානය හෙවත් බිම්ස්ටෙක් සමුළුව අද කොළඹ දී ආරම්භ වීමට නියමිතයි. මේ සඳහා රටවල් හතක නියෝජිතයින් සහභාගී වෙයි. දිළිදුකම පිටුදැකීම සඳහා වන බිම්ස්ටෙක් සමුළුවේ මෙවර පැවැත්වෙන්නේ තුන්වන සැසිවාරයයි. අමාත්‍යවරුන්ගේ සමුළුව හෙට දිනයේ පැවැත්වීමට කටයුතු යොදා තිබේ. මේ අතර බිම්ස්ටෙක් සංවිධානයේ අධ්‍යක්ෂ ජනරාල් එම්.සයිදුල් ඉස්ලාම් මහතා ඊයේ දිනයේ අග‍්‍රාමාත්‍ය රනිල් වික‍්‍රමසිංහ මහතා හමුවී සාකච්ඡා පවත්වනු ලැබීය.", "URL": "https://sinhala.adaderana.lk/news.php?nid=81747", "Category": null, "Parent URL": null}