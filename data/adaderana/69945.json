{"Source": "Adaderana", "Timestamp": "February 22, 2017 08:30 am", "Headline": "ඇමරිකානු සංක්‍රමණිකයින්ට ට්‍රරම්ප්ගේ නීති තද වෙයි", "News Content": "නීති විරෝධී සංක්‍රමණිකයින් සම්න්ධයෙන් නීතිය දැඩිව ක්‍රියාත්මක කරන ලෙස ඇමරිකානු ජනාධිපති ඩොනල්ඩ් ට්‍රරම්ප් උපදෙස් ලබාදී ඇති බව වාර්තා වෙයි. ආරක්ෂක අංශ වෙත මාර්ගෝපදේශ ලබාදෙමින් ට්‍රරම්ප් පාලනය දැනුම් දී ඇත්තේ පුළුල් මෙහෙයුමක් මඟින් නීති වීරෝධී සංක්‍රමණිකයින් ඇමරිකාවෙන් පිටුවහල් කිරීමට පියවර ගන්නා ලෙසයි. නිසි ලේඛන නොමැති සංක්‍රමණිකයින් අත්අඩංගුවට ගැනීම සඳහා සාප්පු සංකීර්ණ ආශ්‍රිතව සහ රථ වාහන නීති කඩකිරීම් ආදියේදී අත්අඩංගුවට ගැනීමට ආරක්ෂක අංශ පියවර ගෙන ඇත. මේ වන විට ඇමරිකාව තුළ නීති විරෝධී සංක්‍රමණිකයින් මිලියන 11කට අධික පිරිසක් සිටින බවට ද වාර්තා පළ වෙයි.", "URL": "https://sinhala.adaderana.lk/news.php?nid=69945", "Category": null, "Parent URL": null}