{"Source": "Adaderana", "Timestamp": "August 22, 2012 03:35 pm", "Headline": "ප්‍රාදේශීය සභා මන්ත්‍රීවරුන්ටත් යතුරු පැදි", "News Content": "පළාත් පාලන නියෝජිතයන්ගේ රාජකාරී කටයුතු කාර්යක්ෂමව පවත්වාගෙන යාම සඳහා ප්‍රාදේශීය සභා මන්ත්‍රීවරුන්ට යතුරු පැදි ලබා දීමේ වැඩසටහනක් අද (22) පෙරවරුවේ අරලියගහ මන්දිරයේ දී සිදුවිණි. ජනාධිපති මහින්ද රාජපක්ෂ මහතාගේ සංකල්පයක් මත මෙම වැඩසටහන ක්‍රියාවට නංවා ඇත. බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතාගේ මැදිහත් වීමෙන් සමූපාකාර ග්‍රාමීය බැංකු සංගමය මඟින් පොලී රහිත ණය මුදලක් යටතේ යතුරුපැදි ලබාදීම සිදු කෙරන බව ජනාධීපති මාධ්‍ය අංශය සඳහන් කළේය. ආණ්ඩු පක්ෂයේ සහ විපක්ෂයේ සියළුම පළාත් පාලන නියෝජිතයන් වෙත මෙම යතුරුපැදි ලබාදීමට කටයුතු කර තිබිණි.", "URL": "https://sinhala.adaderana.lk/news.php?nid=26799", "Category": null, "Parent URL": null}