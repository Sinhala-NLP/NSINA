{"Source": "Adaderana", "Timestamp": "April 9, 2016 03:03 pm", "Headline": "හරස් පාරේදී ලොරිය දුම්රියේ ගැටී අයෙක් මරුට", "News Content": "හබරාදූව, වැලිවත්ත දුම්රිය හරස් මාර්ගයේදී ලොරියක් දුම්රියක ගැටීමෙන් සිදු වූ අනතුරකින් පුද්ගලයෙකු මියගොස් තිබේ.අදාළ ලොරි රථය දුම්රිය හරස් මාර්ගය හරහා ගමන් කරමින් සිටියදී මාතර සිට කොළඹ බලා ධාවනය වූ දුම්රියක ගැටී ඇති බව පොලිසිය පැවසුවේය.එහිදී ලොරි රථ රියදුරු, එහි ගමන් ගත් තවත් පුද්ගලයෙකු සහ දුම්රිය ගේට්ටු මුරකරු තුවාල ලබා කරාපිටිය රෝහලට ඇතුළත් කර ඇති අතර ලොරි රථ රියදුරු මියගොස් ඇත.මියගොස් ඇත්තේ හබරාදූව, ගිනිගල ප්‍රදේශයේ පදිංචිව සිටි 77 හැවිරිදි පුද්ගලයෙකි.හබරාදූව පොලිසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59033", "Category": null, "Parent URL": null}