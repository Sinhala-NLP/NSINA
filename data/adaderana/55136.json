{"Source": "Adaderana", "Timestamp": "November 17, 2015 08:59 am", "Headline": "අය වැය සැකසීමේ කටයුතු අවසන් අදියරේ", "News Content": "ලබන වසර සඳහා වන අයවැය යෝජනාවලිය සකස් කිරීමේ අවසන් අදියරේ කටයුතු මේ දිනවල සිදුකෙරෙයි. මෙවර අයවැය යෝජනාවලිය ලබන 20 වන දින පාර්ලිමේන්තුවට ඉදිරිපත් කිරීමට නියමිතය. ඒ අනුව අදාළ යෝජනාවලිය සකස් කිරීමේ අවසන් වටයේ විශේෂ සාකච්ඡාවක් ඊයේ පස්වරුවේ මුදල් අමාත්‍යාංශයේ දී පවත්වා තිබේ.අමාත්‍ය රවී කරුණානායක මහතාගේ ප්‍රධානත්වයෙන් මෙම සාකච්ඡාව පැවති බව මුදල් අමාත්‍යාංශය සඳහන් කළේය.මේ සඳහා මුදල් අමාත්‍යාංශ ලේකම් ආචාර්ය ආර්.එස්.එස්.සමරතුංග, නියෝජ්‍ය ලේකම් එස්.ආර්.ආටිගල, රාජ්‍ය මුල්‍ය ප්‍රතිපත්ති දෙපාර්තමේන්තුවේ අධ්‍යක්ෂ ජනරාල් ඒ.කේ.සෙනෙවිරත්න, ජාතික අයවැය දෙපාර්තමේන්තුවේ අධ්‍යක්ෂ ජනරාල් ඒ.ආර්.දේශප්‍රිය ඇතුළු මුදල් අමාත්‍යාංශයේ ජ්‍යෙෂ්ඨයන් රැසක් සහභාගී වී සිටියහ.", "URL": "https://sinhala.adaderana.lk/news.php?nid=55136", "Category": null, "Parent URL": null}