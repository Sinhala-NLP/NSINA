{"Source": "Adaderana", "Timestamp": "September 1, 2017 05:30 pm", "Headline": "අත්හිටවූ ජල සැපයුම යථා තත්ත්වයට", "News Content": "හොරණ - කඳන ජල පවිත්‍රා ගාරයෙන් ජලය සැපයෙන ප්‍රදේශවලට අත්හිටුවා තිබූ ජල සැපයුම යථා තත්ත්වයට පත් කර ඇති බව ජාතික ජලසම්පාදන හා ජලාපවහන මණ්ඩලය පැවැසීය.මේ වන විට ජලය පොම්ප කිරිමේ කටයුතු ආරම්භ කර ඇති බව මණ්ඩලය සදහන් කළේය. ඉංගිරිය ප්‍රදේශයේ දී ඉන්ධන රැගත් බවුසරයක් පෙරළී යාමෙන් කළු ගඟට ඉන්ධන මිශ්‍ර වීමේ අවදානමක් හේතුවෙන් ප්‍රදේශ රැසක ජල සැපයුම අත්හිටුවීමට එම මණ්ඩලය පියවර ගෙන තිබුණි. මොරටුව නගර සභා බල ප්‍රදේශය, පානදුර, හොරණ, පිළියන්දල, කැස්බෑව, බොරළැස්ගමුව, මිල්ලනිය, කහතුඩුව, නල්ලූරුව, කෙසෙල්වත්ත, රයිගම, බණ්ඩාරගම, වැල්මිල්ල, කුඹුකහේන, මොරොන්තුඩුව හා කිරිවත්තුඩුව යන ප්‍රදේශවලට ජල සැපයුම අත්හිටුවනු ලැබීය.", "URL": "https://sinhala.adaderana.lk/news.php?nid=76999", "Category": null, "Parent URL": null}