{"Source": "Adaderana", "Timestamp": "November 19, 2012 11:20 am", "Headline": "ජනපති කසකස්තාන් යයි", "News Content": "ජනාධිපති මහින්ද රාජපක්ෂ මහතා කසකස්තානය බලා පිටත්ව ගොස් තිබේ. අද (19) පෙ‍රවරුවේ ජනාධිපතිවරයා ඇතුළු නියෝජිත පිරිස දිවයිනෙන් පිටත්ව ගිය බව ජනාධිපති කාර්යාලය සඳහන් කළේය. මධ්‍යම ආසියානු රටක් වන කසකස්තානය 1991 වසරේ දී සෝවියට් සමුහාණ්ඩුවෙන් නිදහස ලැබූ රටක් ලෙස සැලකෙයි. කසකස්තානය ඛනිජ තෙල් සහ ස්වභාවික ගෑස් සම්පත්වලින් බහුල රාජ්‍යයකි.", "URL": "https://sinhala.adaderana.lk/news.php?nid=29311", "Category": null, "Parent URL": null}