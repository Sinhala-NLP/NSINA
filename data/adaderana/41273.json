{"Source": "Adaderana", "Timestamp": "February 21, 2014 12:54 pm", "Headline": "පාර පනිද්දී බසයට යටවෙයි", "News Content": "ගල්කිස්ස ප්‍රදේශයේ දී මාර්ගය හරහා ගමන් කරමින් සිටි පුද්ගලයෙකු බස් රථයකට යටවීමෙන් මියගොස් තිබේ. කිරිබත්ගොඩ සිට අඟුලාන දෙසට ධාවනය කළ බස් රථයක්, අද උදෑසන මාර්ගය හරහා ගමන් කරමින් සිටි පුද්ගලයෙකු යටකර පලාගොස් ඇති බව පොලිසිය පැවසුවේය. සිද්ධියෙන් මියගිය පුද්ගලයාගේ අනන්‍යතාව මෙතෙක් හඳුනාගෙන නොමැති අතර මෘත ශරිරය කළුබෝවිල රෝහලේ තැන්පත් කර ඇත. මේ අතර යකල්ල ප්‍රදේශයේ දි යතුරුපැදියක ගමන් කළ කාන්තාවක් ඉන් ඇද වැටි පිටුපසින් පැමිණි ටිපර් රථයකට යටවීමෙන් අද උදෑසන මියගොස් ඇති බව පොලිසිය පැවසුවේය. යතුරු පැදියේ පසුපස අසුනේ ගමන් කළ කාන්තාවගේ සාරිය ටයරයේ පැටලීමෙන් ඇය ඇද වැටී ඇති බව අනාවරණය වේ.", "URL": "https://sinhala.adaderana.lk/news.php?nid=41273", "Category": null, "Parent URL": null}