{"Source": "Adaderana", "Timestamp": "November 12, 2016 01:39 pm", "Headline": " පුංචි සූරියකන්ද නායයාමේ අවදානමක", "News Content": "නායයාමේ අවදානම් තත්ත්වයක් හේතුවෙන් මස්කෙලිය, පෙයාර්ලෝන් වතුයායේ පුංචි සූරියකන්ද ප්‍රදේශයේ ජීවත් වූ පවුල් 08ක පුද්ගලයින් එම ප්‍රදේශයෙන් ඉවත් කර තිබේ.පොලීසිය පැවසුවේ අවතැන් වූ පුද්ගලයින් තම නිවෙස්වෙලින් ඉවත්වී තාවකාලිකව ඥාති නිවෙස්වල සහ වතුයායේ ළමා නිවාසයේ රැදිසිටින බවයි.එලෙස පුද්ගලයින් 46 ක් අවතැන්ව ඇති අතර එහි කාත්තාවන් 20දෙනෙකු සහ කුඩා ළමුන් 10 දෙනෙකු සිටින බව සඳහන්ය.මස්කෙලිය මාවුස්සාකැලේ ජලාශයේ ඉහළ ජල පෝෂක ප්‍රදේශවලට ඇදහැලුණු අධික වර්ෂාපතනය හේතුවෙන් වතු නිවාසයට පහලින් විශාල කොටසක් නායගොස් ඇති බවත් එම ප්‍රදේශය අවට තවත් ස්ථානය කිහිපයක ඉරිතලා ඇති බවත් මස්කෙලිය පොලීසිය සඳහන් කරයි.", "URL": "https://sinhala.adaderana.lk/news.php?nid=65969", "Category": null, "Parent URL": null}