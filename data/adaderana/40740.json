{"Source": "Adaderana", "Timestamp": "January 29, 2014 03:18 pm", "Headline": "නවදන්කුලම කැලෑවකින් ගිනි අවි මතුවෙයි", "News Content": "පුත්තලම, නවදන්කුලම ප්‍රදේශයේ කැලෑවක තිබී ගිනි අවි 03 ක් සොයාගෙන තිබේ. මුන්දලම පොලීසියට ලැබුණු තොරතුරකට අනුව අද(29) පෙරවරුවේ ගිනි අවි සොයාගත් බව පොලිසිය සදහන් කළේය. සොයාගත් ගිනි අවි වලින් එකක් විදේශීය රටක නිෂ්පාදිත ගිනි අවියක් වන අතර අනෙක් ගිනි අවි 02 මෙරට නිෂ්පාදිත අවි බව පොලීසිය පැවසීය. කිසියම් පුද්ගලයෙකු විසින් අදාළ ගිනි අවි වෙනත් ස්ථානයකට ප්‍රවාහනය කිරීමට යාමේ දී කැලෑව තුළ දමා යන්නට ඇතැයි පොලිසිය සැක පළ කරයි. කෙසේ වෙතත් අදාළ ගිනි අවිවල අයිතිකරු කවුද යන්න පිළිබඳ මෙතෙක් අනාවරණය කරගෙන නොමැත. මේ සම්බන්ධයෙන් මුන්දලම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40740", "Category": null, "Parent URL": null}