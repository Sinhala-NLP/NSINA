{"Source": "Adaderana", "Timestamp": "October 12, 2012 11:07 am", "Headline": "ජනශක්ති තවදුරටත් ජාත්‍යන්තරයේ බබලයි", "News Content": "ඡායා රූපය -ජනශක්ති ඉන්ෂුවරන්ස් සමාගමේ අලෙවි අංශයේ සහාකාර සාමාන්‍යාධිකාරී රවි බාල්රාජ් මහතා විසින් Asian Leadership සම්මාන උළෙලදී සම්මාන ලබාගත් අවස්ථාව. ශ‍්‍රී ලංකා රක්‍ෂණ ක්ෂේත‍්‍රයේ දැවැන්තයෙකු වන ජනශක්ති ඉන්ෂුවරන්ස්, ජාත්‍යන්තර ව්‍යාපාරකරණය තුළ සිය විශිෂ්ටත්වය තවදුරටත් සනාථ කරමින් පසුගියදා ඩුබායි හීදි පැවති දෙවන Asian Leadership සම්මාන උළෙලේදි සම්මාන 4ක් දිනා ගත්තේය. ශ‍්‍රී ලංකා කොටස් වෙළඳපළේ ලියාපදිංචි විශාලතම ප‍්‍රකාශිත ප‍්‍රාග්ධනය හිමි රක්‍ෂණ සමාගම වන ජනශක්ති ඉන්ෂුවරන්ස්, හොඳම නව්‍යකරණ ව්‍යාපාරය සඳහා වන Business Innovation, රක්‍ෂණ ක්ෂේත‍්‍රයේ නායකත්වය සඳහා වන Industry Leadership හා සන්නාම නාම නායකත්වය සඳහා වන Brand Leadership මෙන්ම බංකු හා මූල්‍ය සේවා විශිෂ්ටත්ව වෙළඳනාමය සඳහා වන Brand Excellence in Banking and Financial Services යන සම්මාන හිමි කරගෙන ඇත. ආසියාවේ දැවැන්ත ව්‍යාපාරික සමාගම් සහභාගි වු මෙම සම්මාන උළෙලේදි සම්මාන 4 ක් හිමි කරගත් එකම සමාගම වූයේ ජනශක්ති ඉන්ෂුවරන්ස් සමාගමයි. ජනශක්ති ඉන්ෂුවරන්ස් සමාගමේ අලෙවි අංශයේ සහාකාර සාමාන්‍යාධිකාරී රවි බාල්රාජ් මහතා කියා සිටියේ “ජාත්‍යන්තර වශයෙන් ප‍්‍රබල වෙළඳනාම අභිබවා සම්මාන 4ක් මෙම උළෙලේදි දිනා ගැනීමට හැකිවීම ගෞරවයක් බවය. එමෙන්ම අපගේ පාරිභෝගිකයන්ගේ අවශ්‍යතා හා ඉල්ලීම් වෙනුවෙන් නිරන්තරයෙන් නව්‍යකරණ සේවා සැපයීම වෙනුවෙන් අපගේ කැපවීම නැවත තහවුරු කිරීමක් බවත්, එය ජාත්‍යන්තරව හා ජාතික වශයෙන් හොඳින් සනාථ වි ඇති බවත්, ඔහු වැඩි දුරටත් පෙන්වා දුන්නේය. වසර 18 ක් පුරා රක්‍ෂණ ක්ෂේත‍්‍රයේ විශිෂ්ටත්වයේ විශ්වාසය තහවුරු කරගැනීම වෙනුවෙන් ජනශක්ති වෙත ලැබුණ හොදම සහතිකය Asian Leadership සම්මාන උළෙලේදි සම්මානයට පාත‍්‍රවීම බව රවි බාල්රාජ් මහතා වැඩිදුරටත් කියා සිටියේය. මෙහි ඇති විශේෂත්වය වන්නේ සිය 18 වන සංවත්සරය සමරමින් සිටින අවස්ථාවක ජනශක්ති ඉන්ෂුවරන්ස් සමාගම මෙම සම්මානයන්ට පාත‍්‍ර වීමය. 1994 වසරේදී ජීවිත රක්ෂණ ක්ෂේත‍්‍රය වෙත වැඩි අවධානයක් යොමු කරමින් ජනශක්ති රක්ෂණ සමාගම ආරම්භ වූ අතර වසරක් ගතවූ පසු එය සාමාන්‍ය රක්ෂණ දක්වා පුළුල් කෙරුණි. වර්තමානය වන විට ක්ෂේත‍්‍රයේ විශාල පරාසයක් ආවරණය කරමින් ව්‍යාපාර සුරක්ෂිත කිරීම හා අවදානම් කළමනාකරණය, ජීවිත රක්ෂණයේ සිට සෞඛ්‍ය ආවරණය දක්වාත් මෝටර් රථවාහන, දේපළ හා නිවාස සංචාරක මෙන්ම විශ‍්‍රාම දිවිය සුරක්ෂිත කිරීම දක්වාත් අවශ්‍ය මග පෙන්වා දෙමින් තනි පුද්ගල හා සංස්ථා වශයෙන් සිය සේවාවන් කි‍්‍රයාත්මක කිරීමට ජනශක්ති ඉන්ෂුවරන්ස් සමාගමට හැකි වී ඇත. කලාපීය ආර්ථික සංවර්ධනය සඳහා දායක වන ආසියාවේ විශිෂ්ටතම ව්‍යාපාර ඇගයීම සහ ඔවුන්ගෙන් කලාපයට වන දායකත්වය සඳහා දෙවන Asian Leadership සම්මාන උළෙල වසරක් පාසා පැවැත් වේ. මෙම සම්මාන උළෙලේදි දුෂ්කරතා මධ්‍යයේ සිය ව්‍යාපාර හොඳින් කළමනාකරණය කරමින් සාර්ථකව ඉදිරියට රැගෙන යන ව්‍යාපාරික නායකයින් ඇගයීමද සිදු කෙරෙයි. පසුගිය වසරවලදී ද ජනශක්ති ඉන්ෂුවරන්ස් සමාගමට CMO ස්ලීම් (SLIM ), World Brand Congress, ජාතික ව්‍යාපාර විශිෂටතා සම්මාන උළෙල ඇතුළු හා පසුගියදා පැවති ශ‍්‍රී ලංකා වරලත් අලෙවිකරුවන්ගේ වාර්ෂික වාර්තා සම්මාන උළෙලේදී ද සම්මාන හිමි වූහ. දිවයිනේ ප‍්‍රබල වෙළඳනාමයක් වන ජනශක්ති හී පහන් සිලෙන් ශ‍්‍රී ලංකාවේ සැම නිවසකම ආරක්‍ෂාව, සරල බව, අවංකත්වය, සත්‍ය හා නව්‍යකරණය යන වටිනාකම් පිළිඹිබු කිරීම සිදුවේ. 2012 වසරේ ප‍්‍රථම භාගය තුල බදු ගෙවීම් ඉවත් කිරීමෙන් පසු ලාභය රුපියල් බිලියන 164 ක් උපයා ඇති අතර ශ‍්‍රී ලංකාවේ වඩාත් ලාභ උපයන හා ස්ථාවර රක්‍ෂණ සමාගම් අතරින් එකක් වේ. කොළඹ කොටස් වෙළඳපලේ ලියාපදිංචි රක්‍ෂණ සමාගම් අතරින් රුපියල් බිලියන 1.49 ක ඉහළම ප‍්‍රකාශිත ප‍්‍රග්ධනයක් හිමි රක්‍ෂණ සමාගම වන්නේ ජනශක්ති රක්‍ෂණ සමාගම වන අතර ඉහළම රක්‍ෂණ වන්දි මුදලක් ප‍්‍රදානය කරන රක්‍ෂණ සමාගමක් ලෙසට ප‍්‍රකට ජනශක්ති සමාගම සිය පාරිභෝගික ජනතාව වෙනුවෙන් මේ දක්වා රුපියල් බිලියන 20 ක රක්‍ෂණ වන්දි ගෙවා ඇත.", "URL": "https://sinhala.adaderana.lk/news.php?nid=28220", "Category": null, "Parent URL": null}