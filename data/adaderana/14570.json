{"Source": "Adaderana", "Timestamp": "March 2, 2011 04:50 pm", "Headline": "ඇතැමුන් අද නඟුට නැති බලු කුක්කන් වෙලා", "News Content": "ඇතැමුන් අද නඟුට නැති බලු කුක්කන් බවට පත්වී ඇතැයි අධ්‍යාපන අමාත්‍ය බන්දුල ගුණවර්ධන මහතා පවසයි. බල්ලන් තමන්ගේ බැල්ලියන්ට ආදරය ප්‍රකාශ කරන්නේ නඟුට වැනීමෙන් බවද ,නඟුට කුඩා වූ බල්ලන් සිහින් කෙඳිරියක් නඟමින් සිය බැල්ලියන්ට ආදරය ප්‍රකාශ කරන බවත් අමාත්‍යවරයා කියා සිටියේ අද(02)කුරුණෑගල පළාත් සභා සංකීර්ණයේ පැවති\"පැහැසර ව්‍යාපෘති\"උත්සවයකට සහභාගී වෙමිනි. ආදරය දැනෙන, ආදරය කරන පිරිස් ලෙස ගුරුවරුන් ද රටට ආදරය කරන දරු පරපුරක් බිහිකිරීම වෙනුවෙන් කැපවීමෙන් කටයුතු කළ යුතු බව ඔහු එහිදී අවධාරණය කර සිටියේය. ගුරුවරුන් තම රාජකාරියට ආදරය කළ යුතු බව ද අමාත්‍යවරයා මෙහිදී කියා සිටියේය. ඔක්තොම්බර් 15 වන දින සුගතදාස ගෘහස්ත ක්‍රීඩාංගණයේදී ගුරු දින උළෙලක් අති උත්කර්ෂවත් අයුරින් පවත්වන්නට කටයුතු යොදා ඇති බවද අධ්‍යාපන අමාත්‍යවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=14570", "Category": null, "Parent URL": null}