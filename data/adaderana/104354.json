{"Source": "Adaderana", "Timestamp": "February 15, 2019 09:08 am", "Headline": "බෝට්ටුවෙන් රට පනින්න ගිය තවත් 12ක් තිස්සමහාරාමයෙන් අල්ලයි", "News Content": "බෝට්ටු මඟින් විදේශ ගත වීමට රැඳී සිටි සැකකරුවන් 12 දෙනෙකු ලැඟුම්හල් දෙකක දී පොලිස් විශේෂ කාර්ය බලකාය විසින් අත්අඩංගුවට ගෙන තිබේ. ඊයේ(14) දහවල් 12.30ට පමණ තිස්සමහාරාමය පොලිස් වසමේ පන්නගමුව හා අලුත්ගොඩ ප්‍රදේශවල පිහිටි ලැඟුම්හල්වල මෙම පිරිස නතර වී සිටිය දී මෙලෙස අත්අඩංගුවට පත්ව ඇත. මෙහිදී පුද්ගලයින් 6 ක්, කාන්තාවන් 3 ක් හා ළමුන් 4 ක් අත්අඩංගුවට පත්ව ඇත. විශේෂ කාර්ය බලකා නිලධාරීන් විසින් අත්අඩංගුවට ගෙන තිස්සමහාරාම පොලිස් ස්ථානය වෙත ඉදිරිපත් කිරීමෙන් අනතුරුව අද(15) තිස්සමහාරාම මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත. අත්අඩංගුවට පත් සැකකුරුවන් වයස අවුරුදු 4-59 ත් අතර, වයසේ පසුවන මීගමුව, හලාවත හා තිස්සමහාරාම ප්‍රදේශවල පදිංචිකරුවන් බව අනාවරණය වී ඇත. තිස්සමහාරාම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104354", "Category": null, "Parent URL": null}