{"Source": "Adaderana", "Timestamp": "August 22, 2016 09:24 am", "Headline": " ආහාර සුරක්ෂිතතා සතිය අදින් ඇරඹෙයි", "News Content": "ජාතික ආහාර සුරක්ෂිතතා සතිය අද(22) සිට ආරම්භ වෙයි.එය ලබන 29 වනදා දක්වා ක්‍රියාත්මක කරන බව සෞඛ්‍ය, පෝෂණ හා දේශීය වෛද්‍ය අමාත්‍යාංශය සඳහන් කළේය.සීඝ‍්‍රයෙන් ඉහළ යන බෝනොවන රෝග මර්දනය කිරීමේ අරමුණින් මෙම ආහාර සුරක්ෂිතතා සතිය ක‍්‍රියාත්මක කර ඇති බව සඳහන්ය.ආහාර පාන සකස් කරන හෝටල්, බේකරි, ආපනශාලා සහ දුර ගමන් බස් රථ නැවතුම් ස්ථානවල පිහිටි ආපනශාලා මෙහිදී පරීක්ෂා කිරීමට කටයුතු කරන බව සෞඛ්‍ය අමාත්‍යාංශය සඳහන් කළේය.පාරිභෝගික කටයුතු අධිකාරිය සමඟ මෙම පරීක්ෂා කිරීමේ කටයුතු සිදු කරන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේය.මේ අතර මෙහිදී පැණි බීම සඳහා වූ වර්ණ සංකේත යෙදීමේ නීතිය ක‍්‍රියාත්මක කිරීම පිළිබඳව අවධානය යොමු කරන අතර, එම නීතිය කඩ කරන වෙළෙඳුන්ට සහ නිෂ්පාදකයින්ට එරෙහිව දැඩි නීතිමය පියවර ගන්නා බව ද සෞඛ්‍ය සේවා අධ්‍යක්ෂ ජනරාල්වරයා සඳහන් කර තිබේ.සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ උදෙස් පරිදි මෙම වැඩසටහන් ක්‍රියාත්මක කර තිබේ.", "URL": "https://sinhala.adaderana.lk/news.php?nid=63331", "Category": null, "Parent URL": null}