{"Source": "Adaderana", "Timestamp": "January 14, 2019 08:23 pm", "Headline": "අතුරුදන්ව සිටි සිසුවියගේ සිරුර වගා ළිඳක තිබි සොයා ගනී", "News Content": "වවුනියාව, තාලිකුලම් ප්‍රදේශයේ පිහිටි වගා ළිඳක තිබී පාසල් සිසුවියකගේ මළ සිරුරක් ඊයේ (13) සවස හමුවු බව වවුනියාව පූවරසන්කුලම පොලිසිය පවසයි. පොලිසිය පැවසූවේ තාලිකුලම් ප්‍රදේශයේ පදිංචි 13 හැවිරිදි කුමාර නොබිකා නැමති පාසල් දැරිය‍ගේ මළ සිරුර එලෙස සොයාගත් බවයි. දැරියගේ මව හා පියා නිවසින් බැහැරව සිටි අවස්ථාවක් දැරිය අතුරුදහන්වි ඇති බවට සිදුකළ පරීක්ෂා කිරීමේදී දැරියගේ මළ සිරුර ගෙවත්ත ආසන්‍නයේ ළිදක තිබි සොයාගත් බව වාර්තා වේ. පොලිසිය පැවසූවේ දැරිය නිවාඩු දින සිය ඇදුම් සේදීම වෙනුවෙන් ළිද වෙත ගොස් ඇති අවස්ථාවක අනාරක්ෂිත ළිඳට වැටී ඇති බවට මූලික පරීක්ෂණයන්ගෙන් අනාවරණය වී ඇති බවයි. දැරි‍යගේ සිරුර ඊයේ සවස ගොඩගෙන පශ්චාත් මරණ පරීක්ෂණ වෙනුවෙන් වවුනියාව රෝහල වෙත යොමු කළ බවද පොලිසිය සඳහන් කළේය. සිද්ධිය සම්බන්ධයෙන් පූවරසන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102341", "Category": null, "Parent URL": null}