{"Source": "Adaderana", "Timestamp": "November 2, 2012 09:19 am", "Headline": "යාත්‍රාවක් පැහැරගත් 7 ක් හඳුනාගැනීමේ පෙරෙට්ටුවකට", "News Content": "ධීවර යාත්‍රාවක් පැහැරගෙන නීති විරෝධී ලෙස ඔස්ට්‍රේලියාවට ගොස් පිටුවහල් කිරීමෙන් අනතුරුව මෙරට දී බන්ධනාගාර ගත කෙරුණු ධීවරයන් හත් දෙනෙකු හඳුනාගැනීමේ පෙරෙට්ටුවකට ඉදිරිපත් කර ඇත. තංගල්ල මහේස්ත්‍රාත් අධිකරණයේදී ඊයේ (01) පැවති හඳුනාගැනීමේ පෙරෙට්ටුව සඳහා සැකකරුවන් 8 දෙනෙකු ඉදිරිපත් කර තිබිණි. තංගල්ල කුඩාවැල්ල ප්‍රදේශයෙන් මුහුදු ගිය බහුදින ධීවර යාත්‍රාවක සිටි පිරිසක් කපා කොටා මුහුදට දමා යාත්‍රාව පැහැරගෙන යාම සම්බන්ධයෙන් සැකකරුවන්ට එරෙහිව චෝදනා එල්ල වී තිබේ. ඔවුන් ලබන 15 වන දින දක්වා තවදුරටත් රක්ෂිත බන්ධනාගාර ගත කෙරිණි.", "URL": "https://sinhala.adaderana.lk/news.php?nid=28819", "Category": null, "Parent URL": null}