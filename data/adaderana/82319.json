{"Source": "Adaderana", "Timestamp": "January 1, 2018 07:16 am", "Headline": "අද සිට උත්සව වලට පොලිතීන් තහනම් වෙයි", "News Content": "දිරාපත් නොවන ලන්ෂීට් ඇතුළු පොලිතීන් භාවිතය ඇතුලු ඒ ආශ්‍රිත නිෂ්පාදන අද සිට තහනම් කරන බව මධ්‍යම පරිසර අධිකාරිය පවසයි. පසුගිය වසරේ සැත්තැම්බර් මස 01 වනදා සිට මෙම තහනම පනවා තිබුණු අතර පසුව ඒ සදහා සහන කාලයක් ලබාදීමට රජය තීරණය කළේය. කොසේවෙතත් අද දිනය සිට මෙම පොලිතීන් තහනම ක්‍රියාත්මක වන අතර ඝනත්වයෙන් වැඩි පොලිතීන් අලෙවි කරන වෙළදුන් සොයා වැටලීම් සිදු කරන බවයි මධ්‍යම පරිසර අධිකාරිය සඳහන් කළේය. එමෙන්ම අද දිනය සිට ජාතික, ආගමික, සංස්කෘතික හා දේශපාලන උත්සව ඇතුළු කිසිදු උත්සවයක සැරසිලි කටයුතු සදහා පොලිතීන් භාවිතය තහනම් වන බව ද එම අධිකාරිය සදහන් කළේය. මේ අතර මෙවර මැතිවරණය සදහා ද පොලිතීන් භාවිතය සම්පූර්ණයෙන් තහනම් කිරිමට ජනාධිපතිවරයා පසුගියදා තීරණය කළේය. කෙසේවෙතත් පොලිතීන් නිෂ්පාදකයින්ට රජය ලබාදෙන බවට පොරොන්දු වූ කිසිදු සහනක් මේ දක්වාත් ලබාදී නොමැති බව පොලිතීන් නිෂ්පාදකයින්ගේ සංගමය සදහන් කළේය.", "URL": "https://sinhala.adaderana.lk/news.php?nid=82319", "Category": null, "Parent URL": null}