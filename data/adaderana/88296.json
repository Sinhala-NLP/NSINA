{"Source": "Adaderana", "Timestamp": "April 30, 2018 04:54 pm", "Headline": "ඉදිරි දින කිහිපය තුළ නව නිළධාරී මණ්ඩලයට සිය වගකීම් නිශ්චිතව දැනුම් දෙනවා", "News Content": "එක්සත් ජාතික පක්ෂයේ දෙවන පෙළ කණ්ඩායමට පක්ෂ නායකත්වයේ වගකීම් ක්‍රමයෙන් භාරදෙනු ඇති බව එම පක්ෂයේ ජාතික සංවිධායක, වැවිලි කර්මාන්ත අමාත්‍ය නවීන් දිසානායක මහතා පවසයි. ඔහු පෙන්වා දෙන්නේ ඉදිරි දින කිහිපය තුළ නව නිළධාරී මණ්ඩලයට සිය වගකීම් නිශ්චිතව දැනුම් දෙනු ඇති බවය. පැලැන්වත්ත සත්බුදු මහා විහාරස්ථානයේ ඉදිකිරීමට නියමිත දුටුගැමුණු රජතුමාගේ සහ අනගාරික ධර්මපාලතුමාගේ ප්‍රතිමාවන් සඳහා මුල්ගල් තැබීම එක්සත් ජාතික පක්ෂ ජාතික සංවිධායක අමාත්‍ය නවීන් දිසානායක මහතාගේ ප්‍රධානත්වයෙන් ඊයේ(29) පස්වරුවේ සිදුවුණි.", "URL": "https://sinhala.adaderana.lk/news.php?nid=88296", "Category": null, "Parent URL": null}