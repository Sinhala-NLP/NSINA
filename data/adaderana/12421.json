{"Source": "Adaderana", "Timestamp": "November 26, 2010 04:44 pm", "Headline": "උතුරු දුම්රිය මාර්ගයට ඉන්දියාවෙන් ඩොලර් මිලියන 416 ක්  ", "News Content": "උතුරු දුම්රිය මාර්ගය ඉදිකිරීම සඳහා ඉන්දියානු රජය අමෙරිකානු ඩොලර් මිලියන 416 ක ණය මුදලක් ලබාදී තිබේ. ඉන්දීය විදේශ අමාත්‍ය එස්. එම්. ක්‍රිෂ්ණා මහතාගේ ශ්‍රී ලංකා සංචාරයට සමගාමීව මෙම ණය මුදල ශ්‍රී ලංකා රජය වෙත පිරිනමා ඇති බව සඳහන්ය. මීට අදාළ ගිවිසුමට අත්සන් තැබීම අද(26) පෙරවරුවේ ජනාධිපති මන්දිරයේ දී සිදුවූ බව ජනාධිපති මාධ්‍ය අංශය පවසයි. උතුරු දුම්රිය මාර්ගය මඩු සිට ‍තලෙයිමන්නාරම දක්වාත් මැදවච්චිය සිට මඩු දක්වාත් ඕමන්තේ සිට පලාවි දක්වාත් වශයෙන් අදියර තුනකින් නිමකිරීමට යෝජිතය. මීට අමතරව උතුරේ අවතැන්වූවන් සඳහා නිවාස 50,000 ක ව්‍යාපෘතියක් ක්‍රියාත්මක කිරීමට ද ඉන්දීය රජය එකඟත්වය පළ කර තිබේ.", "URL": "https://sinhala.adaderana.lk/news.php?nid=12421", "Category": null, "Parent URL": null}