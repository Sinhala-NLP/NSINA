{"Source": "Adaderana", "Timestamp": "December 13, 2017 08:49 am", "Headline": " මෑන් හැට් පිපිරීම ට්‍රම්ප්ට අනතුරු ඇඟවීමක්", "News Content": "පෙරේදා දිනයේ දී අමෙරිකාවේ මෑන් හැට්න් හි බස් නැවතුම්පොළක පිපිරීම සිදුකළ පුද්ගලයා විසින් එම ප්‍රහාරයට පෙර ජනාධිපති ඩොනල්ඩ් ට්‍රම්ප් හට අනතුරු ඇඟවීම් පණිවිඩයක් නිකුත් කර ඇති බව වාර්තා වෙයි. “ට්‍රම්ප්, ඔබ ඔබේ ජාතිය ආරක්ෂා කිරීමට අපොහොසත් විය” ලෙස ඔහු එම පණිවිඩයේ ඔහු සඳහන් කර ඇති බව විදෙස් මාධ්‍ය වාර්තා කළේය. 27 හැවිරිදි බංගලාදේශ ජාතිකයෙකු අදාළ ප්‍රහාරය සම්බන්ධයෙන් අත්අඩංගුවට ගෙන තිබූ අතර ඔහු අයි.එස් සංවිධානය නියෝජනය කරන බව අනාවරණය වී තිබේ. සැකකරු විසින් අදාළ ප්‍රහාරය වසරක් පුරා සැළසුම් කර ඇති අතර මීට පෙර සති කිහිපයක් පුරා අදාළ ප්‍රහාරය එල්ල කිරීමට උත්සාහ දරා ඇති බව විදෙස් මාධ්‍ය වාර්තා කළේය. සැකකරු බංගලාදේශයේ චිතගොන් හි පදිංචිකරුවෙකු වන අතර 2011 වර්ෂයේදී අමෙරිකාවට පැමිණ තිබේ.", "URL": "https://sinhala.adaderana.lk/news.php?nid=81432", "Category": null, "Parent URL": null}