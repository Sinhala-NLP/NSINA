{"Source": "Adaderana", "Timestamp": "September 17, 2012 10:28 am", "Headline": "ජනපතිගේ ආරක්ෂාව තහවුරුයි", "News Content": "ජනාධිපති මහින්ද රාජපක්ෂ මහතාගේ ඉන්දීය නිල සංචාරය සම්බන්ධ‍යෙන් ආරක්ෂාව තහවුරු කොට ඇති බව ඉන්දීය රජය සහතික වී තිබේ. ඒ අනුව ජනාධිපතිවරයා සංචාරය කිරීමට නියමිත නවදිල්ලි සහ ශාන්ති නගර්හි විශේෂ ආරක්ෂක වැඩ පිළිවෙලක් මේ වන විටත් ක්‍රියාත්මක කර ඇති බව ඉන්දීය මාධ්‍ය සඳහන් කළේය. මෙම සතිය තුළ ජනාධිපති මහින්ද රාජපක්ෂ මහතා සංචාරයක් සඳහා ඉන්දියා‍ව බලා පිටත්ව යාමට නියමිතව ඇත. ඒ ශාන්ති නගර්හි බෞද්ධ විද්‍යාලයක් පිහිටුවීම සඳහා මුල්ගල තැබීම සඳහාය. කෙසේ වෙතත් ජනාධිපතිවරයාගේ ඉන්දියානු නිල සංචාරයට විරෝධතාව දක්වමින් විවිධ පුද්ගලයින් මේ වන විට උද්ඝෝෂණ ව්‍යාපාරවල ද නිරතව සිටියි.", "URL": "https://sinhala.adaderana.lk/news.php?nid=27473", "Category": null, "Parent URL": null}