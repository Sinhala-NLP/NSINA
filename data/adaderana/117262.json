{"Source": "Adaderana", "Timestamp": "August 23, 2019 07:41 am", "Headline": "තරුණයෙකුගේ මළ සිරුරක් පාළු ළිඳකින් හමුවෙයි", "News Content": "පානදුර දකුණ පොලිස් වසමේ පානදුර නගරයේ පරණ බස් නැවතුම්පල පිටුපස ප්‍රදේශයේ අතහැර දමා ඇති පාළු ළිඳක් තුළ තිබී මෘත ශරීරයක් හමු වී ඇත. මේ පිළිබඳව පානදුර දකුණ පොලීසියට කරන ලද පැමිණිල්ලක් අනුව විමර්ශන ආරම්භ කර ඇත. මරණයට පත්ව ඇත්තේ වයස අවුරුදු 25ක් වු අලුබෝමුල්ල ප්‍රදේශයේ පදිංචි තරුණයෙකි. මෘත ශරීරය මේ වන විට පානදුර රෝහලේ මෘත ශරීරාගාරයේ තැන්පත් කර ඇත. පශ්චාත් මරණ පරීක්ෂණය අද පැවැත්වීමට නියමිතව ඇති අතර මරණකරු තවත් යහළුවෙකු සමඟ පසුගිය 21 දින නිවසින් පිටව ගොස් ඇති අතර එදින සිට නැවත නිවසට නොපැමිණීම පිළිබඳ සොයා බැලීමේ දී මෘත ශරීරය හමුවී ඇති බවත් අනාවරණය වී ඇත. සිද්ධිය සම්බන්ධයෙන් පානදුර දකුණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=117262", "Category": null, "Parent URL": null}