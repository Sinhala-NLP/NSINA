{"Source": "Adaderana", "Timestamp": "August 17, 2016 01:02 pm", "Headline": " දකුණු කැලිෆෝනියාවේ ලැව් ගිනි- පුද්ගලයින් දහස් ගණනක් අවතැන්", "News Content": "දකුණු කැලිෆෝනියාවේ පැතිර යන ලැව් ගිනි හේතුවෙන් පුද්ගලයින් දහස් ගණනක පිරිසක් පදිංචි ස්ථානවලින් ඉවත් කර තිබේ.කැලිෆෝනියාවේ, සැන් බර්නාඩිනෝ ප්‍රදේශයේ පදිංචිකරුවන් 82,000කට ආසන්න පිරිසකට මෙලෙස ඉවත් වීමට දැනුම් දී ඇති බව විදෙස් මාධ්‍ය වාර්තා කළේය.සැන් බර්ඩිනාඩෝ සහ සැන් ග්‍රේබ්රියල් කඳු පංති අතර මෙම ගින්න හටගෙන ඇති බව වාර්තා වෙයි.ගින්න හේතුවෙන් මේ වන විට අක්කර 15,000ක පමණ භූමි ප්‍රදේශයක් විනාශ වී තිබේ.ගින්න මැඩපැවැත්වීම සඳහා ගිනි නිවන ආරක්ෂක භටයින් 700කට ආසන්න පිරිසක් යොදවා ඇති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=63152", "Category": null, "Parent URL": null}