{"Source": "Adaderana", "Timestamp": "February 17, 2012 12:46 pm", "Headline": "වෙද ප්‍රවාහන දීමනා ඉහළ දමන්නැයි ඉල්ලයි", "News Content": "වෛද්‍යවරුන් වෙත ලබාදෙන පැමිණීමේ සහ ප්‍රවාහන දීමනා කඩිනමින් ඉහළ දමන ලෙස රජයේ‍ වෛද්‍ය නිලධාරීන්ගේ සංගමය ඉල්ලීමක් කරයි. රෝගීන් වෙත ඉක්මනින් ළඟා වීම සඳහා අදාළ දීමනාව වෛද්‍යවරුන්ට ඉතා වැදගත් වන බව එම සංගමයේ ලේකම් වෛද්‍ය චන්දික එපිටකඩුව මහතා පැවසුවේය. වෛද්‍යවරුන් ව‍ශයෙන් හිමිවන එකම දීමනාව ප්‍රවාහන දීමනාව වන අතර එය 2007 වසරේ සිට ඉහළ නංවා නොමැති බව එපිටකඩුව මහතා සඳහන් කරයි. ඉන්ධන මිල ඉහළ යාමත් සමග ප්‍රවාහන දීමනාව ඉහළ නැංවීමේ අවශ්‍යතාව තදින් මතුව ඇති බව වෛද්‍ය චන්දික එපිටකඩුව මහතා සඳහන් කළේය.", "URL": "https://sinhala.adaderana.lk/news.php?nid=22186", "Category": null, "Parent URL": null}