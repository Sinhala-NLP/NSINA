{"Source": "Adaderana", "Timestamp": "February 25, 2014 03:48 pm", "Headline": "ඩෙටෝල් ‘‘සුවසෙත මෙහෙවර’’ විෂබීජ වලින් තොර ශී‍්‍ර ලංකාවකට පෙළ ගැසෙයි", "News Content": "ගෘහාශී‍්‍රත විෂබීජ වලින් ආරක්ෂා කිරීමේ විශේෂඥයා ලෙසින් ශී‍්‍ර ලාංකේය වෙළෙඳපොළ තුළ කීර්තිමත් නාමයක් දිනා සිටින රෙකිට් බෙන්කීසර් සමාගමේ සුප‍්‍රකට සන්නාමයක් වන ඩෙටෝල් සිය ‘‘ සුවසෙත මෙහෙවර’’ ව්‍යාපෘතිය පසුගියදා කොළඹදී ආරම්භ කරනු ලැබීය. ඩෙටෝල් ‘‘සුවසෙත මෙහෙවර’’ ව්‍යාපෘතියේ සමාරම්භක උත්සවය වූ ජනතා පාගමන සඳහා ප‍්‍රධාන ආරාධිත අමුත්තා වශයෙන් සෞඛ්‍ය අමාත්‍ය මෛති‍්‍රපාල සිරිසේන මහතා සහභාගි වූ අතර ඩෙටෝල් සුවසෙත මෙහෙවර ප‍්‍රතිඥා පුවරුව දියත් කිරීමේ උත්සවය සෞඛ්‍ය නියෝජ්‍ය අමාත්‍ය ලලිත් දිසානායක මහතාගේ ප‍්‍රධානත්වයෙන් විහාර මහා දේවි උද්‍යානයේ එළිමහන් රංග පීඨයේදී පැවැත්විණ. ‘‘සුවසෙත මෙහෙවර’’ ජනතා පාගමන සඳහා සෙසු සම්භාවනීය අමුත්තන් ලෙස හා පාර්ලිමේන්තු මන්ති‍්‍ර වෛද්‍ය සුදර්ශනී ප‍්‍රනාන්දුපුල්ලේ සහ පාර්ලිමේන්තු මන්ත‍්‍රී අර්ජුන රණතුංග යන මහත්ම මහත්මීන් සහභාගි වූහ. ප‍්‍රධාන ආරාධිතයින් පෙරදැරිකරගත් පා ගමනක් කොළඹ මුත්තයියා කී‍්‍රඩාංගණයෙන් ආරම්භ වූ අතර ඊට සෞඛ්‍ය වෘත්තිකයින් හා සුප‍්‍රකට පුද්ගලයින් රැසක් සමඟින් රෙකිට් බෙන්කිසර් සමාගමේ අධ්‍යක්ෂ මණ්ඩලය හා කාර්ය මණ්ඩල සාමාජිකයින් ද ඇතුළත් විය. විහාරමහාදේවී එළිමහන් රංග පීඨයෙන් පා ගමනේ අවසානය සනිටුහන් වූ අතර එහිදී ‘‘සුවසෙත මෙහෙවර’’ ව්‍යාපෘතිය එළිදැක්වීම සිදු කෙරිණි. මෙම අවස්ථාවට එක් වු සෞඛ්‍ය නියෝජ්‍ය අමාත්‍ය ලලිත් දිසානායක මහතා පැවසුවේ ‘‘ නිදහස් සෞඛ්‍ය සේවාව ශක්තිමත් කිරීමට රජය රුපියල් බිලියන 100කට අධික මුදලක් වෙන් කර ඇති කාලයක විෂබීජවලින් තොර සමාජයක් බිහිකිරීමට ඩෙටෝල් දරණ වෑයම ප‍්‍රශස්ත බවයි.“ එමෙන්ම සුව සම්පන්න නිරෝගී රටක් නිර්මාණය කිරීමට උරදීම මගින් රෙකිට්ස් ආයතනය සිදුකරන මෙහෙවර අනෙක් සමාගම්වලට ද අමිල වූ ආදර්ශයක් බව සඳහන් කළේය. එම අවස්ථාවට සහභාගි වූ පිරිස අමතමින් රෙකිට් බෙන්කිසර් සමාගමේ වාණිජ අධ්‍යක්ෂ සින්ක්ලෙයාර් කෲස් මහතා කියා සිටියේ ‘‘ ශී‍්‍ර ලංකාවේ වසර 50කට අධික කාලයක් පුරා පාරිභෝගික විශ්වාසය දිනා ගත් රෙකිට් බෙන්කිසර් සමාගමේ සුපතළ සන්නාමයක් වන ඩෙටෝල් වෙනුවෙන් මෙය සුවිශේෂි අවස්ථාවක්. මෙම ‘‘සුවසෙත මෙහෙවර’’ හරහා දිගුකාලීන ශක්තිමත් වැඩපිළිවෙලක් හරහා සෞඛ්‍යාරක්ෂාව පිළිබ`ද ජනතාව දැනුවත් කිරීමේ වැඩපිළිවෙල කි‍්‍රයාත්මක කරනු ලබන අතර ඒ ඔස්සේ ගෘහාශි‍්‍රතව යහපත් සෞඛ්‍ය පුරුදු ව්‍යාප්ත කිරීමට පෙරමුණ ගෙන සිටිනවා. විෂබීජ වලින් තොර ශී‍්‍ර ලංකාවක් ගොඩනැගීමේ කර්තව්‍ය වෙනුවෙන් දායක වීම මෙම ව්‍යාපෘතියේ ප‍්‍රධානතම අරමුණ වී තිබේ’’ යනුවෙනි. ඩෙටෝල් ‘‘සුවසෙත මෙහෙවර’’ හරහා 2014 වසරේ දී කි‍්‍රයාත්මක කරනු ලබන ව්‍යාපෘති මඟින් පාසල් සිසුන් 32,500, අලූත උපන් බිළිදුන්ගේ මව්වරුන් 25,000ක්, පවුල් සෞඛ්‍ය සේවා නිලධාරිනියන් 2000ක් හා ආහාර සේවා සැපයුම් ක්ෂේත‍්‍රයේ 1500දෙනෙකු යහපත් සෞඛ්‍ය පුරුදු සම්බන්ධයෙන් දැනුවත් කිරීම අපේක්ෂා කෙරේ. මෙම දැවැන්ත ව්‍යාපෘතියට සමාන වැඩසටහනක් 2013 වසරේදී ද කි‍්‍රයාත්මක කෙරුණු අතර එමඟින් රටේ දහස් සංඛ්‍යාත පිරිසක් වෙත දැනුම බෙදා හැරීමට හැකියාව ලැබිණ. වැඩසටහන වෙනුවෙන් ලැබුණු ප‍්‍රතිචාර හා ලබාගත් දැනුම 2014 වසරේ දී එළි දක්වනු ලබන ඩෙටෝල් ‘‘සුවසෙත මෙහෙවර’’ ජනතාව අතරට රැගෙන යමින් වඩාත් ඉහළ ප‍්‍රතිලාභ අත්කර දීමට ඉවහල් වනු ඇත. ජාත්‍යන්තර වශයෙන් මෙහෙවනු ලබන සමීක්ෂණ හරහා අඩු සෞඛ්‍ය පහසුකම් හා අයහපත් සෞඛ්‍ය පුරුදු හේතුවෙන් දියුණු වෙමින් පවතින රටවල දරුවන් මිලියන සංඛ්‍යාවක් පහසුවෙන් නිවාරණය කළ හැකි රෝගාබාධ වලට ගොදුරු වන බවට රෙකිට් බෙන්කිසර් සමාගම විසින් හෙළිකරගත් තොරතුරු පාදක කර ගනිමින් ඩෙටෝල් මෙම සුවසෙත මෙහෙවර ව්‍යපෘතිය ආරම්භ කරනු ලැබීය. ඩෙටෝල් ‘‘සුවසෙත මෙහෙවර’’ ව්‍යාපෘතිය නාගරික මෙන්ම ග‍්‍රාමීය ප‍්‍රදේශවල අදාළ සෞඛ්‍ය බලධාරීන්ගේ මඟ පෙන්වීම යටතේ කි‍්‍රයාත්මක වන්නකි. එක් එක් පාර්ශව වෙනුවෙන් ගැලපෙන පරිදි දැනුවත් කිරීමේ වැඩසටහන් කි‍්‍රයාත්මක වන අතර පාසල් දරුවන්ට ඔවුන් උචිත පරිදි පාසල් මට්ටමින් ද, අලූත උපන් බිළිදුන්ගේ මව්වරුවන්ට ඒ හා බැදුණු යහපත් සෞඛ්‍ය පුරුදු පිළිබඳව ද දැනුම බෙදා දීමට කටයුතු කෙරේ. පවුල් සෞඛ්‍ය සේවා නිලධාරිනියන් සඳහා සුවිශේෂි දැනුවත් කිරීමේ වැඩසටහන් මාලාවක් හා ආහාර ආශි‍්‍රත සේවා සැපයුම්කරුවන් වෙනුවෙන් වෙන් වූ විශේෂිත සෞඛ්‍ය ආරක්ෂණය පිළිබඳ දැනුවත් කිරීමේ වැඩසටහන් මාලාවක් ද මේ යටතේ කි‍්‍රයාත්මකය. රෙකිට් බෙන්කිසර් සමාගමේ අලෙවි අංශ ප‍්‍රධානී තන්සිම් රිස්වාන් මහතා උත්සවයට එක් වෙමින් කියා සිටියේ ‘‘ සුවසෙත මෙහෙවර වැඩසටහන ඩෙටෝල් සන්නාමය සිය පාරිභෝගිකයින් වෙනුවෙන් කි‍්‍රයාත්මක කරනු ලබන ආයතනික සමාජ සත්කාරක සේවා වැඩසටහන් අතරින් ප‍්‍රමුඛ ස්ථානයක් අත්කර ගත් ව්‍යාපෘතියක් වන අතර ගෘහාශි‍්‍රතව යහපත් සෞඛ්‍ය පුරුදු පුහුණු කිරීම සඳහා වඩාත් යෝග්‍ය මාර්ගයක් ලෙසින් තහවුරු වී තිබේ. ජාත්‍යන්තර සන්නාමයක් ලෙසින් ඩෙටෝල් පාරිභෝගික භාණ්ඩයකට පමණක් සීමා නොවී ශී‍්‍ර ලාංකේය පාරිභෝගිකයින්ගේ ජීවිත වඩාත් සුවදායක ලෙසින් ඉහළට රැගෙන යාම වෙනුවෙන් කැපවීමකින් යුතුව කටයුතු කිරීම විශේෂත්වයකි.’’ යන්නයි. ව්‍යාපෘතිය එළි දැක්වීමට සමගාමීව ගෘහාශි‍්‍රතව යහපත් සෞඛ්‍ය පුරුදු ව්‍යාප්ත කිරීම හා ඒ වෙනුවෙන් කැපවන බවට ප‍්‍රතිඥාවක් අත්සන් තැබීම ද සිදු කෙරිණ. විෂබීජ වලින් තොර ශී‍්‍ර ලංකාවක් ගොඩනැගීම සඳහා දායකත්වය සැපයීම වෙනුවෙන් වූ එම ප‍්‍රතිඥාව රටපුරා රැගෙන යමින් අත්සන් එක් කිරීම සිදු කෙරෙනු ඇත. ප‍්‍රතිඥාව වෙනුවෙන් එක්වන අත්සන් සංඛ්‍යාවට සමාන ඩෙටෝල් සබන් පාර්සල් සංඛ්‍යාවක් දිවයින පුරා පිහිටි අනාථ නිවාස වෙත බෙදා හැරීමට රෙකිට් බෙන්කිසර් සමාගම සැලසුම් කර තිබේ. ඩෙටෝල් ‘‘සුවසෙත මෙහෙවර’’ හරහා එම අනාථ නිවාස වෙතද ප‍්‍රතිලාභ අත්කර දීම එහි අරමුණයි. ව්‍යාපෘතියේ සමාරම්භයත් සම`ග ශී‍්‍ර ලාකේය ජනතාවට සෞඛ්‍ය සම්පන්න ජීවිතයක් උරුම කරදීමේ ඩෙටෝල් ‘‘සුවසෙත මෙහෙවර’’ බිම් මට්ටමේ දැනුවත් කිරීම බස්නාහිර, දකුණු, මධ්‍යම හා උතුරුමැද යන පළාත් වෙත ළඟා වනු ඇත.", "URL": "https://sinhala.adaderana.lk/news.php?nid=41375", "Category": null, "Parent URL": null}