{"Source": "Adaderana", "Timestamp": "July 29, 2015 12:43 pm", "Headline": "ජාතික රෝහලේ වර්ජනයක්", "News Content": "පරිපූරක හා අතුරු වෛද්‍ය වෘත්තිය සේවාවන්ගේ ඒකාබද්ධ බල මණ්ඩලය වැඩවර්ජනයක් ආරම්භ කර තිබේ.එහි සම කැඳවුම්කරු සමන් ජයසේකර මහතා සඳහන් කළේ සිය ඉල්ලීම් සඳහා මෙතෙක් විසදුම් නොලැබීම හේතුවෙන් අද පෙරවරු 08 සිට කොළඹ ජාතික රෝහලේ මෙම වැඩවර්ජනය ක්‍රියාත්මක කර ඇති බවයි.පරිපූරක හා අතුරු වෛද්‍ය වෘත්තීය සේවාවන්ට අයත් වෘත්තීන් 14ක පිරිස් මෙලෙස වර්ජනයට එක්ව සිටින බව හෙතෙම කීවේය.මීට මාස 4ට පෙර සෞඛ්‍ය අමාත්‍යවරයා සමග ඇති කර ගත් එකඟතා බලධාරීන් විසින් ක්‍රියාත්මක නොකිරීම මීට හේතුව යැයි ඒ මහතා පැවසීය.අද දිනය තුළ ගැටලුවලට විසඳුමක් නොලැබුණොත් හෙට සිට සෙසු රෝහල්වලද මෙම වර්ජනය ක්‍රියාත්මක කරන බව හෙතෙම කීවේය.", "URL": "https://sinhala.adaderana.lk/news.php?nid=52921", "Category": null, "Parent URL": null}