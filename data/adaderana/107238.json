{"Source": "Adaderana", "Timestamp": "April 2, 2019 06:23 pm", "Headline": "වසර තුනක් තැන රැක ගත්ත ඉන්දීය පිල", "News Content": "ජාත්‍යන්තර ටෙස්ට් ශ්‍රේණිගත කිරීම්වල අඛන්ඩව වසර 3 ක් පළමු ස්ථානයේ රැඳී සිටීමට ඉන්දීය පිල සමත්ව තිබේ. ඒ අනුව මෙම වසරේ දීත් ටෙස්ට් ශූරතාව දිනා ගැනීමට ඉන්දියාව සමත් විය. මෙම වසර ආරම්භයේ දීම ඉන්දීය පිල ඔස්ට්‍රේලියාවට එරෙහිව පළමු ඓතිහාසික ටෙස්ට් ජය වාර්තා කිරීමට සමත්ව තිබේ. මේ සමග ඉන්දියාව මුළු ප්‍රසාද ලකුණු 116ක් ලබා ගනිමින් පළමු ස්ථානයේ පසුවන අතර දෙවන ස්ථානයේ පසුවන්නේ නවසීලන්ත පිලයි. මෙම දක්ෂතාව හේතුවෙන් ජාත්‍යන්තර ක්‍රිකට් කවුන්සිලය ඔවුන්ට රුපියල් ඩොලර් මිලියනයක මුදල් ත්‍යාගයක් ලබා දුන්නේය. මේ අතර ජාත්‍යන්තර ක්‍රිකට් කවුන්සිලය ටෙස්ට් ලෝක ශූරතා තරගාවලියක් පැවැත්වීමට කටයුතු සූදානම් කර තිබෙන අතර එහිදි ටෙස්ට් කණ්ඩායම් නවයකගේ සහභාගීත්වයෙන් තරග 71 පැවැත්වීමට නියමිතයි. ඒ අනුව 2021 වසරේ දී එම තරගාවලියෙන් ජය ගන්නා කණ්ඩායම ටෙස්ට් ලෝක ශූරයන් ලෙස කිරුළ පැළඳීමට නියමිතයි.", "URL": "https://sinhala.adaderana.lk/news.php?nid=107238", "Category": null, "Parent URL": null}