{"Source": "Adaderana", "Timestamp": "November 29, 2015 09:52 am", "Headline": "ජල සැපයුම යථා තත්ත්වයට", "News Content": "කොළඹ ආශ්‍රීත ප්‍රදේශ කිහිපයක පැය 18 ක කාලයක් අත්හිටුවා තිබු ජල සැපයුම යථා තත්ත්වයට පත් කර ඇති බව ජාතික ජලසම්පාදන හා ජලාපවාහන මණ්ඩලය පවසයි.කොළඹ, දෙහිවල ගල්කිස්ස, කෝට්ටේ සහ කඩුවෙල මහ නගර සභා බල ප්‍රදේශ, මහරගම, බොරලැස්ගමුව සහ කොළොන්නාව යන නගර සභා බල ප්‍රදේශවල සහ කොටිකාවත්ත සහ මුල්ලේරියාව යන ප්‍රාදේශිය සභා බල ප්‍රදේශවල ජල සැපයුම අත්හිටුවා තිබුණි.අද උදෑසන 5.00වන විට ජල සැපයුම යථා තත්ත්වයට පත්කිරීමට නියමිතව තිබුණ ද ප්‍රදේශ රැසක මෙතෙක් ජල සැපයුම යථා තත්ත්වයට පත්ව නොමැති බව වාර්තා වෙයි. මේ සම්බන්ධයෙන් ජාතික ජලසම්පාදන හා ජලාපවහන මණ්ඩලයේ නියෝජ්‍ය කළමනාකාර එම්.කේ.හපුආරච්චි මහතාගෙන් කළ විමසීමකදී ඔහු සඳහන් කළේ අද අලුයම 3.00ට පමණ ජලය බෙදාහැරීමේ කටයුතු ආරම්භ කළ බවයි.ඉදිරි පැය 02ක තුළ සියලු ප්‍ර දේශවලට සාමාන්‍ය පරිදි ජල සැපයුම ක්‍රියාත්මක වනු ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=55384", "Category": null, "Parent URL": null}