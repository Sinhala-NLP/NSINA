{"Source": "Adaderana", "Timestamp": "November 4, 2018 11:14 am", "Headline": "අාණ්ඩුවට එර‍ෙහිව විරෝධතා කිහිපයක්", "News Content": "වත්මන් ආණ්ඩුවට එරෙහිව විරෝධය දක්වමන් එක්සත් ජාතික පාක්ෂිකයින් අද (04) ස්ථාන කිහිපයකදි විරෝධතා කිහිපයක් සිදු කර ඇති බව වාර්තා වේ. ප්‍රජාතන්ත්‍රවාදයට ගරු කරමින් වහාම පාර්ලිමේන්තුව කැදවන ලෙසත්,නීති විරෝධි ආකාරයෙන් බිහි කළ ආණ්ඩුව පළවා හරින ලෙසටත් ඉල්ලීම් කරමින් වවුනියාව එක්සත් ජාතික පාක්ෂිකයින් අද (04) වවුනියාව නගරයේදී විරෝධතාවයක නිරතවිය. වවුනියාව එක්සත් ජාතික පක්ෂ සංවිධායක පි.කරුණාදාස මහතා විරෝධතා වැඩසටහන සංවිධානය කොට තිබු අතර, විරෝධතාකරුවන් ඉල්ලීම් කරනු ලැබුවේ පාර්ලිමේන්තුවේ බහුතර බලය පෙන්වා ආණ්ඩු බලය ලබා ගන්නා ලෙසයි. ව්‍යවස්ථා විරෝධි අයුරින් පත් කළ නව අගමැති එළවා දමා ප්‍රජාතන්ත්‍රවාදී පාලනයක් බිහිකළ යුතු බවට අදාළ පිරිස ඉල්ලීම් කරනු කර තිබේ. එක්සත් ජාතික පක්ෂය දෙමළ ජාතික සන්ධානයේ සහයෝගය යටතේ නව ආණ්ඩුවක් පළවා හැරීමට කටයුතු කරන බව වවුනියාව එක්සත් ජාතික පක්ෂ සංවිධායක කරුණාදාස මහතා එහිදි පැවසුවේය. මීට අමතරව අම්බලන්තොට සහ රත්නපුර යන ප්‍රදේශවලද මේ ආකාරයෙම විරෝධතා පැවති බව අද දෙරණ වාර්තාකරුවන් ප්‍රකාහ කළේය.", "URL": "https://sinhala.adaderana.lk/news.php?nid=98675", "Category": null, "Parent URL": null}