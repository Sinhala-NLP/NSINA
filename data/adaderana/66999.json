{"Source": "Adaderana", "Timestamp": "December 13, 2016 03:15 pm", "Headline": " රාජකාරිය අතරතුර පොලිස් නිලධාරියා මරු දකියි", "News Content": "සැකකරුවෙකු අත්අඩංගුවට ගැනීමට ගිය පොලිස් නිලධාරියෙකු හදිසියේ රෝගාතුර වීම හේතුවෙන් ජීවිතක්ෂයට පත්ව තිබේ.මුදල් වංචාවකට සම්බන්ධ සැකකරුවෙකු අත්අඩංගුවට ගැනීමට ගිය අවස්ථාවේදී සැකකරු සමඟ ඇති වූ පොරබැදීමක් අතරතුර අදාළ පොලිස් නිලධාරීයා හෘදයාබාධයට ලක්ව මියගොස් ඇත.මෙලෙස මියගොස් ඇත්තේ මහනුවර පොලීසියට අනුයුක්තව සේවය කළ 53 හැවිරිදි උප පොලිස් පරීක්ෂකවරයෙකු බව වාර්තා වේ.මෘත ශරීරය පිළිබඳ පශ්චාත් මරණ පරීක්ෂණය කටයුතු අද (13) පස්වරුවේ සිදුකිරීමට නියමිතය.මේ අතර අදාළ අවස්ථාවේ දී සැකකරු පොලිස් ග්‍රහණයෙන් මිදී පළාගොස් ඇති බව ද වාර්තා වේ.ඒ අනුව සැකකරු අත්අඩංගුවට ගැනීම සඳහා මෙහෙයුම් ආරම්භ කර ඇති බව ද මහනුවර පොලීසිය සඳහන් කළේය.", "URL": "https://sinhala.adaderana.lk/news.php?nid=66999", "Category": null, "Parent URL": null}