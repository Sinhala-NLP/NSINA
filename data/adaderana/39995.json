{"Source": "Adaderana", "Timestamp": "December 31, 2013 05:11 pm", "Headline": "කාන්තා වැසිකිළියේ කැමරා සවිකළ දොස්තර රිමාන්ඩ් ", "News Content": "අනුරාධපුර ශික්ෂණ රෝහලේ කාර්ය මණ්ඩලයට අයත් කාන්තා වැසිකිළියක කැමරා සවිකිරීමේ සිද්ධිය සම්බන්ධයෙන් අත්අඩංගුවට ගත් වෛද්‍යවරයා රක්ෂිත බන්ධනාගාර ගත කර තිබේ. සැකකරු අධිකරණය වෙත ඉදිරිපත් කළ අවස්ථාවේ ලබන 06 වන දින දක්වා ඔහු රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් රුවන්දිකා මාරපන මහත්මිය නියෝග කළේය. මීට අමරව සැකකරු විසින් රෝහල් වැසිකිළියේ සවිකර තිබිය දී පොලිස් භාරයට ගත් සී.සී.ටී.වී කැමරාවේ දත්ත කොළඹ බණ්ඩාරනායක සම්මන්ත්‍රණ ශාලාවේ හදිසි ප්‍රතිචාර සංසදයේ මෙහෙයුම් කළමනාකරු වෙත යවා ඒ සම්බන්ධයෙන් වාර්තාවක් ලබා ගන්නා ලෙස ද මහේස්ත්‍රාත්වරිය අනුරාධුපර මුලස්ථාන පොලිසියට දැනුම් දී තිබේ. සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර ඇත්තේ අනුරාධපුර ශික්ෂණ රෝහලේ සේවය කරන මොරටුව කටුබැද්ද ප්‍රදේශයේ පදිංචිකරුවෙකු වන 27 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=39995", "Category": null, "Parent URL": null}