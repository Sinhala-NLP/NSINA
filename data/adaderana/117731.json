{"Source": "Adaderana", "Timestamp": "August 29, 2019 07:44 am", "Headline": "සජිත්ට ගෞරව නාමයක්?", "News Content": "ශ්‍රී ලංකා අමරපුර මහා නිකාය නොබෝ දිනකින් අමාත්‍ය සජිත් ප්‍රේමදාස මහතාට ගෞරව නාමයක් පිරිනැමීමට සැලසුම් කර ඇතැයි ශ්‍රී ලංකා අමරපුර මහා නිකායේ මහනායක අතිපූජ්‍ය කොටුගොඩ ධම්මාවාස නාහිමි පවසයි. උන්හන්සේ මේ බව පැවසුවේ හම්බන්තොට පැවති උත්සවයකට එක්වෙමින්ය. සසුනට අරුණ - වැවයි දාගැබයි, ගමයි පන්සලයි වැඩසටහන යටතේ හම්බන්තොට දිස්ත්‍රික්කයේ ලුණුගම්වෙහෙර කුඩා ගම්මාන 5 ශ්‍රී පුෂ්පාරාම විහාරස්ථානයේ අභිනවයෙන් ඉදිකළ චෛත්‍යරාජයාණන් වහන්සේ විවෘත කිරීමේ පූණ්‍යෝත්සවය ඊයේ පැවැත්වුණා. මේ සදහා ශ්‍රී ලංකා අමරපුර මහා නිකායේ මහනායක අතිපූජ්‍ය කොටුගොඩ ධම්මාවාස නාහිමියන්ද වැඩම කර සිටියේය.", "URL": "https://sinhala.adaderana.lk/news.php?nid=117731", "Category": null, "Parent URL": null}