{"Source": "Adaderana", "Timestamp": "January 27, 2018 02:32 pm", "Headline": " බස් රියදුරන්ගේ  පුහුණු වැඩසටහනේ පළමු අදියර සාර්ථකයි", "News Content": "මඟී බස් රථ රියදුරන් සඳහා ආරම්භ කළ විශේෂ පුහුණු වැඩසටහනේ පළමු අදියර සාර්ථකව අවසන් කළ බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගෙඩ මහතා සඳහන් කළේ මෙහි පළමු අදියර යටතේ අනතුරු සිදු කළ ලංගම බස් රථ රියදුරන් 160 දෙනෙකු සම්බන්ධන් කර ගනිමින් මෙම පුහුණු වැඩසටහන පැවැත් වූ බවයි. මීළඟ අදියරේදී දිවයිනේ සියලු බස් රථ රියදුරන් සම්බන්ධ කර ගමිනින් එම විශේෂ පුහුණුව වැඩසටහන පැවැත්වීමට සැලසුම් කර ඇති බව ද ඔහු සඳහන් කළේය. මේ අතර ත්‍රීරෝද රථ බලපත්‍ර ඉල්ලුම්කරුවන් සඳහා අදාළ බලපත්‍රය නිකුත් කිරීමට පෙර විශේෂ පුහුණු වැඩමුළුවක් අනිවාර්ය කිරීමට මාර්ග ආරක්ෂාව පිළිබඳ ජාතික සභාව තිරණය කර තිබේ. ත්‍රීරෝද රථ සම්බන්ධ අනතුරු දිනෙන් දින ඉහළ යාම හේතුවෙන් මෙම තීරණය ගත් බව එහි සභාපති වෛද්‍ය සිසිර කෝදාගොඩ මහතා ප්‍රකාශ කළේය.", "URL": "https://sinhala.adaderana.lk/news.php?nid=83619", "Category": null, "Parent URL": null}