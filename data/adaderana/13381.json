{"Source": "Adaderana", "Timestamp": "January 9, 2011 05:05 pm", "Headline": "මඩකළපුවේ පවුල් එක් ලක්ෂ විසි අට දහසක් අවතැන්", "News Content": "පසුගිය දින කිහිපය තුළ මඩකළපුව දිස්ත්‍රික්කයට ඇද හැලුණු අධික වර්ෂාව හේතුවෙන් එම දිස්ත්‍රික්කයේ පවුල් එක් ලක්ෂ විසි අටදහසක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. මඩකළපුව දිස්ත්‍රික් ආපදා කළමනාකරණ සම්බන්ධීකාරක ඒ.එම්.එම්.කසීර් මහතාකියා සිටියේ පුද්ගලයින් හාර ලක්ෂ අසූ දහසක් පමණ මෙහිදි පීඩාවට පත්ව ඇති බවයි. අවශ්‍ය සහන සේවා කටයුතු වලට ගුවන් හමුදාව , නාවික හමුදාව සහ යුධ හමුදාව එක්ව සිටින බව ද ආපදා කළමනාකරණ මධ්‍යස්ථානය පවසයි. ඇතැම් ප්‍රාදේශීය ලේකම් කොට්ඨාස සමඟ පැවති සන්නිවේදන සබඳතාද බිඳ වැටී ඇති බව ද ආපදා කළමනාකරණ මධ්‍යස්ථානය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=13381", "Category": null, "Parent URL": null}