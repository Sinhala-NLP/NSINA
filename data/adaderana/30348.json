{"Source": "Adaderana", "Timestamp": "December 30, 2012 08:28 am", "Headline": "සරසවිවලට වැඩිපුර සිසුන් 5609ක්", "News Content": "2013 වසරට අදාළ විශ්ව විද්‍යාලවල අධ්‍යයන කටයුතු මාර්තු මස 5 වැනිදා සිට අරම්භ කරන බව උසස් අධ්‍යාපන අමාත්‍යංශය පවසයි. පෙර වසරවලට සාපේක්ෂව මේ වසරේදී වැඩිපුර සිසුන් 5609 දෙනෙකු විශ්ව විද්‍යාල සඳහා ඇතුළත් කර ගැනීමට ද තීරණය කර තිබේ. ඔවුන් විශ්ව විද්‍යාලවලට ඇතුළත් කර ගැනීමට අවශ්‍ය යටිතල පහසුකම් මේවන විට සකස් කරමින් පවතින බව එම අමාත්‍යංශය සඳහන් කළේය. මේ අතර පසුගිය බ‍්‍රහස්පතින්දා ආරම්භ වූ නායකත්ව පුහුණු වැඩසටහන අදියර 3ක් යටතේ පැවැත්වෙන අතර එය පෙබරවාරි 28 වැනිදා නිමාවීමට නියමිතය.", "URL": "https://sinhala.adaderana.lk/news.php?nid=30348", "Category": null, "Parent URL": null}