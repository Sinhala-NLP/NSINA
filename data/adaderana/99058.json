{"Source": "Adaderana", "Timestamp": "November 11, 2018 04:21 pm", "Headline": "ඉදිරි පැය 24 තුළ ''ගජා''ගෙන් ප්‍රවේසම් වන්න", "News Content": "ගිනි කොණ දිග සහ මධ්‍යම බෙංගාල බොක්ක මුහුදු ප්‍රදේශයේ පැවති ගැඹුරු පීඩන අවපාතය පසුගිය පැය 06 තුලදී පැ.කි.මී.12 ක පමණ වේගයන් බටහිරට බරව වයඹ දෙසට ගමන් කර, මේ වනවිට සුළි කුණාටුවක් දක්වා වර්ධනයවී ඇති බව කාලගුණ විද්‍යා දේපාර්තමේන්තුව පවසයි. මෙම පද්ධතිය අද (11) උදෑසන 08.30 වන වි‍ට කන්කසන්තුරය සිට ඊසාන දෙසින් කි.මී 1040 පමණ දුරින් උතුරු අක්ෂාංශ 13.5 ත් නැගනහිර දේෂාංශ 88.9 ආසන්නව ස්ථානගතව පවතී. මෙම පද්ධතිය ඉදිරි පැය 24 තුලදී චණ්ඩ සුළි කුණාටුවක් දක්වා වර්ධනය වනු ඇති අතර ඉදිරි පැය 36 තුල තවදුරටත් බටහිරට බරව වයඹ බදසට ගමන් කර ඉන් අනතුරුව ඊළඟ පැය 48 තුල බටහිරට බරව නිරිත දෙසට ගමන් කරමින් උතුරු තමිල්නාඩුව සහ දකුණු අන්ද්‍ර වෙරළ තීරය දක්වා ගමන් කරනු ඇත. කේසේ වෙතත් බටහිරට බරව නිරිත දෙසට ගමන් කරමින් නොවැම්බර් මස 15 පෙරවරු වන විට ක්‍රමයෙන් දුර්වල වෙමින් උතුරු තමිල්නාඩුව සහ දකුණු අන්ද්‍ර ප්‍රදේශයේ ‍වෙරළ තීරය හරහා ගමන් කරනු ඇතැයි බලාපෙරෝත්තු වේ.", "URL": "https://sinhala.adaderana.lk/news.php?nid=99058", "Category": null, "Parent URL": null}