{"Source": "Adaderana", "Timestamp": "January 7, 2019 01:22 pm", "Headline": "ඉන්දු-ඔස්ට්‍රේලියා 71 වසරක ඉතිහාසය වෙනස් වෙයි", "News Content": "ඔස්ට්‍රේලියාව තුළදී ටෙස්ට් තරඟාවලියක් ජය ගත් පළමු ආසියානු කණ්ඩායම බවට ඉන්දීය කණ්ඩායම පත්ව තිබේ. ඔස්ට්‍රේලියාව සමඟ පැවති ටෙස්ට් තරගාවලිය දෙකට එකක් ලෙස ඉන්දීය කණ්ඩායම ජය ගත්තේය. ඒ අනුව වසර හැත්තෑ එකක ඉන්දු ඔස්ට්‍රේලියා තරග ඉතිහාසයේ ඉන්දීය කණ්ඩායම ඔස්ට්‍රේලියාව තුළදී ටෙස්ට් තරගාවලියක් ජය ගත් පළමු අවස්ථාව මෙය ලෙසද සැළකෙයි. තරග හතරකින් සමන්විත ටෙස්ට් තරඟාවලියේ පළමු සහ තුන්වන තරග ඉන්දියාව විසින් ජය ගත් අතර දෙවන තරගයේ ජය ඔස්ට්‍රේලියාවට හිමිවුණි. අවසන් තරගය වර්ෂාව හේතුවෙන් ජය පරාජයෙන් තොරව නිමාවට පත් වු අතර ඒ අනුව ඉන්දීය කණ්ඩායමට තරගාවලියේ ජය හිමි වුණි.", "URL": "https://sinhala.adaderana.lk/news.php?nid=101937", "Category": null, "Parent URL": null}