{"Source": "Adaderana", "Timestamp": "October 11, 2017 12:27 pm", "Headline": " උමාඔයට එරෙහි විරෝධතා පා ගමන ඇරඹෙයි", "News Content": "උමාඔය බහු කාර්යය යෝජනා ක්‍රමයට එරෙහිව පැවැත්වෙන විරෝධතා පා ගමන මේ වන විට ආරම්භ කර තිබේ.අද (11) උදෑසන බදුල්ල මහ රෝහල අසළින් විරෝධතා පා ගමන ආරම්භ කළ බව අද දෙරණ වාර්තාකරු සඳහන් කළේය.කෙසේවෙතත් මෙම විරෝධතා පා ගමනට අදාළව බණ්ඩාරවෙල මහේස්ත්‍රාත් අධිකරණය විසින් නියෝගයක් නිකුත් කර තිබේ.බණ්ඩාරවෙල පොලීසිය සිදුකළ කරුණු දැක්වීමක් සැලකිල්ලට ගනිමින් බණ්ඩාරවෙල ප්‍රාදේශීය ලේකම් කාර්යාලය ඇතුළු රාජ්‍ය ආයතන කිහිපයකට විරෝධතාකරුවන්ට ඇතුළු වීමට වලක්වාලමින් අදාළ නියෝගය නිකුත් කර ඇති බව සඳහන්ය.", "URL": "https://sinhala.adaderana.lk/news.php?nid=78597", "Category": null, "Parent URL": null}