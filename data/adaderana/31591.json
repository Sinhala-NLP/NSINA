{"Source": "Adaderana", "Timestamp": "February 13, 2013 09:38 am", "Headline": "නවසීලන්තයට ලකුණු 55 ක ජයක්", "News Content": "නවසීලන්ත කණ්ඩායම සහ එංගලන්ත කණ්ඩායම අතර පැවති දෙවන 20 -20 තරඟය ලකුණු 55 න් ජය ගැනීමට නවසීලන්ත කණ්ඩායම සමත් විණි. තරඟයේ කාසියේ වාසිය දිනූ එංගලන්ත කණ්ඩායම පළමුව පන්දුවට පහරදීමේ අවස්ථාව නවසීලන්ත කණ්ඩායමට ලබාදුන්නේය. ඒ අනුව ඔවුන් නියමිත පන්දු වාර 20 අවසානයේ කඩුලු 06 ක් දැවී ලකුණු 192 ක් ලබා ගත්තේය. පිළිතුරු ඉනිම සඳහා පිටියට පිවිසි එංගලන්ත කණ්ඩායමට පන්දුවාර 19 යි පන්දු 03 ක් තුළ සියලු ක‍්‍රීඩකයින් දැවී ලබාගත හැකි වූයේ ලකුණු 137 ක් පමණයි.", "URL": "https://sinhala.adaderana.lk/news.php?nid=31591", "Category": null, "Parent URL": null}