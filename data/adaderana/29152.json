{"Source": "Adaderana", "Timestamp": "November 13, 2012 12:55 pm", "Headline": "බාලවයස්කාර දැරියන් ලැගුම්හල්වලට ගන්නා හිමිකරුවන් වටලයි", "News Content": "බාලවයස්කාර දැරියන් ලැගුම්හල්වලට සහ තානායම්වලට ඇතුළත් කර ගන්නා ඒවායේ හිමිකරුවන් අත්අඩංගුවට ගැනීමට මේවන විට වැටලීම් ආරම්භ කර ඇතැයි පොලීසිය පවසයි. පසුගිය සති කිහිපය තුළ මේ ආකාරය‍ට බාල වයස්කාර දැරියන් ලැගුම්හල්වලට සහ තානායම්වලට ඇතුළත් කරගත් හිමිකරුවන් කිහිප දෙනෙකුට එරෙහිව නඩු පැවරීමට කටයුතු කළ බව පොලීසිය සඳහන් කළේය. බාල වයස්කාර දැරියන් ඇතැම් අවස්ථාවලදී ඔවුන්ගේ පෙම්වතුන් සමග ලැගුම්හල්වලට සහ තානායම්වලට යන බවට ලැබී ඇති පැමිණිලි අනුව පොලීසිය මෙම වැටලීම් ආරම්භ කර තිබේ. බාල වයස්කාර දැරියන් අදාළ ස්ථානවලට ඇතුළත් කර ගැනීම සම්බන්ධයෙන් සෘජුවම එම ස්ථානවල හිමිකරුවන් වගකිව යුතු බව පොලීසිය සඳහන් කළේය. ඒ අනුව ඔවුන්ට එරෙහිව දැඩිව නීතිය ක්‍රියාත්මක කිරීමට අදහස් කරන බව ද පොලීසිය පැවසුවේය.", "URL": "https://sinhala.adaderana.lk/news.php?nid=29152", "Category": null, "Parent URL": null}