{"Source": "Adaderana", "Timestamp": "September 1, 2015 04:16 pm", "Headline": "තුන්වන ටෙස්ට් තරඟයේ ජය ඉන්දියාවට හිමිවෙයි", "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර පැවැත්වුණු තුන්වන ටෙස්ට් ක්‍රිකට් තරඟය ජය ගැනීමට ඉන්දීය කණ්ඩායම සමත් විය.ඒ අනුව ඉන්දීය කණ්ඩායම පළමු ඉනිම සඳහා ලකුණු 312ක් ලබා ගත් අතර දෙවන ඉනිම සඳහා එම කණ්ඩායම ලකුණු 274ක් ලබා ගන්නා ලදී.එමෙන්ම පිළිතුරු ඉනිම් ක්‍රීඩා කළ ශ්‍රී ලංකා කණ්ඩායම පළමු ඉනිම සඳහා ලකුණු 201 ක් රැස්කළ අතර තරඟය ජයග්‍රහණය කිරීම සඳහා දෙවන ඉනිම වෙනුවෙන් ලකුණු 386ක ඉලක්කයක් හිමිවිය.කෙසේ වෙතත් එම ඉලක්කය හඹායෑම සඳහා පිටියට පිවිසි ශ්‍රී ලංකා කණ්ඩායමට රැස්කර ගැනීමට හැකිවුයේ ලකුණු 268ක් පමණි.එහිදී කණ්ඩායමේ නායක ඇන්ජලෝ මැතිව්ස් ලකුණු 110ක් රැස්කර ගැනීමට හැකිවිය.", "URL": "https://sinhala.adaderana.lk/news.php?nid=53587", "Category": null, "Parent URL": null}