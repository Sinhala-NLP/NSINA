{"Source": "Adaderana", "Timestamp": "July 30, 2018 10:06 am", "Headline": "ගෝවා මිල ඉහළට", "News Content": "මෙවර වගා කන්නයේ ගෝවා අස්වනු මිල ඉහළ යාමෙන් දේශීය ගොවීන් ඉහළ ආදායමක් ලබා තිබේ. අප වාර්තාකරු සඳහන් කළේ, ගෝවා කිලෝවක් මෙවර රුපියල් 120ත් 125ත් අතර මුදලකට අලෙවි වු බවයි. වැලිමඩ, ඌව පරණගම, බොරලන්ද, කැප්පෙටිපොල, බෝගහකුඹුර, ඇටම්පිටිය, බණ්ඩාරවෙල ආදී ගෝවා බහුලව වගා කරන ප්‍රදේශවල ගොවීන්ට මෙවර සරු ගෝවා අස්වැන්නක් ලැබී තිබු අතර ඒ සඳහා සුදුසු මිලක්ද ලැබි තිබුණි. මීට පෙර වගා කන්නයේ ගෝවා අස්වනු අලෙවිකර ගැනීමටත් නොහැකිව බොහෝ පාඩු සිදු වුවත් මෙවර ගෝවා මිල ගණන් ඉහළ යෑමත් සමඟ තමන් ඉහළ ආදායමක් ලබාගත් බව පවසා ගොවීන් පවසා සිටියේය.", "URL": "https://sinhala.adaderana.lk/news.php?nid=93445", "Category": null, "Parent URL": null}