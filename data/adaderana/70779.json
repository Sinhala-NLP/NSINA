{"Source": "Adaderana", "Timestamp": "March 12, 2017 05:09 pm", "Headline": "  මහරගම ගින්න මැඩ පවත්වයි ", "News Content": "මහරගම දහම් මාවත ප්‍රදේශයේ නිවාස පෙළක හටගත් ගින්නෙන් නිවාස තුනක් සහ ව්‍යාපාරික ස්ථාන දෙකක් සම්පූර්ණයෙන්ම විනාශ වී තිබේ. ගිනි නිවන ඒකකය සඳහන් කළේ තවත් නිවසකට අර්ධ හානී සිදුව ඇති බවයි. අද (12) පස්වරු 2.40ට පමණ ව්‍යාපාරික ස්ථානයක මෙම ගින්න හටගෙන ඇති අතර ආසන්නයේ තිබූ නිවාස කිහිපයකට ද එය පැතිර ගොස් තිබු බව ගිනි නිවන ඒකකය සඳහන් කළේය. දෙහිවල නගර සභාවේ ගිනි නිවන ඒකකය සහ කෝට්ටේ මහ නගර සභාවේ ගිනි නිවන ඒකකය එක්ව මේ වන විට ගින්න පාලනය කර තිබේ. ගින්නට හේතුව ගෑස් කාන්දුවක් හෝ විදුලි කාන්දුවක් බවට සැක පළ කරන අතර මහරගම පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70779", "Category": null, "Parent URL": null}