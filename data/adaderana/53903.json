{"Source": "Adaderana", "Timestamp": "September 17, 2015 08:53 am", "Headline": "නව අධ්‍යාපන ප්‍රතිපත්තිය අද එළිදකියි", "News Content": "නව අධ්‍යාපන ප්‍රතිපත්ති ප්‍රකාශනය අද දිනයේ නිකුත් කරන බව අධ්‍යාපන අමාත්‍යංශය පවසයි.අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් අද පෙරවරුවේ ජාතික අධ්‍යාපන ආයතනයේදී එය සිදුකිරීමට නියමිතය.ජාතික අධ්‍යාපන ආයතනය විසින් මෙම නව අධ්‍යාපන ප්‍රතිපත්ති ප්‍රකාශනය සකස් කර ඇත.ඊයේ පස්වරුවේ කොළඹ දී පැවති උත්සවයකදීද නව අධ්‍යාපන ක්‍රමයක අවශ්‍යතාවය මතුව ඇති බව අධ්‍යාපන අමාත්‍ය අකිල විරාජ් කාරියවසම් මහතා කියා සිටියේය.", "URL": "https://sinhala.adaderana.lk/news.php?nid=53903", "Category": null, "Parent URL": null}