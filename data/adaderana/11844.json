{"Source": "Adaderana", "Timestamp": "October 31, 2010 09:07 am", "Headline": "ජනපති චීන අගමැති හමුවෙයි", "News Content": "චීනයේ ෂැංහයි නුවර පැවැත්වෙන එක්ස්පෝ 2010 ප්‍රදර්ශනයට සහභාගිවීම සඳහා චීනය වෙත පිටත්ව ගොස් සිටින ජනාධිපති මහින්ද රාජපක්ෂ මහතා චීන අග්‍රාමාත්‍යවරයා හමුවීමට නියමිත බව වාර්තා වේ. අද පැවැත්වෙන එම ප්‍රදර්ශනයේ සමාප්ති උත්සවයේ විශේෂ ආරාධිතයෙකු වශයෙන් ජනාධිපති මහින්ද රාජපක්ෂ මහතා සහභාගී වීමට නියමිතය. මෙම සමාප්ති උත්සවයේ විශේෂ අමුත්තන් ලෙස රටවල් 20 නායකයින් සහභාගිවීමට නියමිතව ඇත. ඊයේ(30) දිනයේ දී එක්ස්පෝ 2010 තාක්ෂණික වෙළඳ ප්‍රදර්ශනය ශ්‍රී ලංකා ප්‍රදර්ශන කලාපය ජනාධිපති මහින්ද රාජපක්ෂ මහතා ඇතුළු දූත පිරිස නරඹනු ලැබීය.", "URL": "https://sinhala.adaderana.lk/news.php?nid=11844", "Category": null, "Parent URL": null}