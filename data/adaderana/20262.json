{"Source": "Adaderana", "Timestamp": "November 25, 2011 04:25 pm", "Headline": "වෙහෙරගල ජලාශයේ තවත් වාන් දොරටු 2 ක් විවෘත කරයි", "News Content": "මොණරාගල, වෙහෙරගල ජලාශයේ තවත් වාන් දොරටු දෙකක් මේ වන විට විවෘත කර ඇති බව මොණරාගල දිස්ත්‍රික් ආපදා කළමනාකරණ සම්බන්ධීකාරක ඒ.එච්.රවින්ද්‍ර කුමාර මහතා පවසයි. ඊයේ(24) රාත්‍රී ජලාශයේ වාන් දොරටු දෙකක් අඟල් හය බැගින් විවෘත කළ බව ඔහු සඳහන් කරයි. ප්‍රදේශයට ඇද හැලෙන ධාරණිපාත වර්ෂාව හේතුවෙන් අද(25) දහවල් තවත් වාන් දොරටු දෙකක් අඟල් හය බැගින් විවෘත කළ බව හෙතෙම කියා සිටියි. මේ අතර ඊයේ පස්වරුවේ හැඩඔයේ ජල පහරකට හසුවී ගසාගෙන ගිය කාන්තාවගේ මළ සිරුර අද උදෑසන හමුවී ඇති බව රවින්ද්‍ර කුමාර මහතා පැවසීය.", "URL": "https://sinhala.adaderana.lk/news.php?nid=20262", "Category": null, "Parent URL": null}