{"Source": "Adaderana", "Timestamp": "September 8, 2019 07:57 pm", "Headline": "දියේ ගිලී දෙදෙනෙක් ජීවිතක්ෂයට", "News Content": "ගල්කිරියාගම පොලිස් වසමේ ලක්ෂපෝල් ප්‍රදේශයේ ඉබ්බන්කඩුව වැවේ සිට රනව වැවට ජලය ගෙන යන ඇල මාර්ගයේ දිය නාමින් සිටි දෙදෙනෙකු දියේ ගිලී මියගොස් ඇත. මරණයට පත්ව ඇත්තේ වයස අවරුදු 30 හා 27ක් වු ගල්කිරියාගම ප්‍රදේශයේ ම පදිංචි දෙදෙනෙකි. මෘත ශරීරය පශ්චාත් මරණ කටයුතු සඳහා දඹුල්ල රෝහලේ තැන්පත් කර ඇත. ගල්කිරියාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118616", "Category": null, "Parent URL": null}