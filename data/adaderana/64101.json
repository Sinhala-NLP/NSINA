{"Source": "Adaderana", "Timestamp": "September 15, 2016 10:06 am", "Headline": " ඩොලර් මිලියනයක් සමග එල්.ටී.ටී.ඊ සැකකරුවෙක් මාට්ටු", "News Content": "අමෙරිකානු ඩොලර් මිලියනයක් සමග ඒ. අරුල් ජයරත්නම් හෙවත් රාජන් (41) නැමැති එල්.ටී.ටී.ඊයේ හිටපු සාමාජිකයෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබේ.ඊයේ අත්අඩංගුවට ගත් එම සැකකරු රාමේෂ්වරම් මහේස්ත්‍රාත් අධිකරණයට ඉදිරිපත් කිරීමෙන් පසු රිමාන්ඩ් කර ඇත.නීති විරෝධීව ඉන්දියාවට ඇතුළුවීමේ චෝදනාව මත මොහු අත්අංඩගුවට ගෙන තිබේ.සැකකරු සතුව තිබී කුඩා ළමුන්ගේ ඇඳුම් ඇතුළු උපකරණ තොගයක්ද‍ සොයාගනු ලැබූ අමෙරිකානු ඩොලර් මිලියනයක මුදල ද උසාවියට ඉදිරිපත් කර ඇත.මෙම සැකකරු 1996 -1998 අතර කාලයේදී එල්.ටී.ටී.ඊ සංවිධානයේ කාර්මික අංශයේ සේවය කර ඇති බව ප්‍රශ්න කිරීම්වලදී අනාවරණය වී තිබේ.මන්නාරමේ සිට මොහු ඉන්දියාවට පළාගොස් ඇති බවත්, එරට මුතුපෙට්ටායි ප්‍රදේශයේ වෙ‍සෙන ඔහුගේ සහෝදරිය සමග ජීවත්වීම සඳහා එසේ පැමිණි බවත්, හෙතෙම පවසා ඇත.මුලතිව් හි පදිංචිකරුවෙකු වන මොහු සිය බිරිඳ ඇතුළු දරුවන් ශ්‍රී ලංකාවේ දමා ඉන්දියාවට පැමිණ එරට පදිංචි වූ පසු බිරිය ඇතුළු දරුවන් එරටට ගෙන්වා ගැනීමට නියමිතව තිබූ බව පැවසෙයි.", "URL": "https://sinhala.adaderana.lk/news.php?nid=64101", "Category": null, "Parent URL": null}