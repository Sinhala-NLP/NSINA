{"Source": "Adaderana", "Timestamp": "April 3, 2016 11:10 am", "Headline": "ඉන්දියාවෙන් ලංකාවට කෝටි 4ක ධීවර උපකරණ", "News Content": "ඉන්දීය රජය විසින් ශ්‍රී ලංකා ධීවරයින්ට යාත්‍රා සහ ධීවර උපකරණ ලබාදීමට ගෙන ඇති තීරණය සම්බන්ධයෙන් ඉන්දීය පී.එම්.කේ පක්ෂය විරෝධය පළ කරයි.තමිල්නාඩු ධීවරයින්ට අයත් යාත්‍රා සහ උපකරණ විශාල තොගයක් ශ්‍රී ලංකා බලධාරීන් භාරයට ගෙන ඇති අවස්ථාවක මෙවැනි ආධාර ලබාදීමක් අනුමත කළ නොහැකි බව එම පක්ෂයේ ප්‍රධානී එස්.රාමදෝස් පවසයි.ඉන්දීය රුපියල් කෝටි 4 හමාරක වටිනාකමින් යුතු යාත්‍රා 150ක් සහ ආම්පන්න තොගයක් ශ්‍රී ලංකා ධීවරයින් 300 දෙනෙකු සඳහා ලබාදීමට ඉන්දීය රජය කටයුතු කරමින් සිටින බවට වාර්තා පළ වී ඇති බව ඔහු පවසයි.රජය ගන්නා මෙවැනි ක්‍රියාමාර්ග තමිල්නාඩු ධීවරයින් දැඩි පීඩාවට පත්වන බව නිවේදනයක් නිකුත් කරමින් ආර්.රාමදෝස් වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=58882", "Category": null, "Parent URL": null}