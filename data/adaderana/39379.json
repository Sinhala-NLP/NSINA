{"Source": "Adaderana", "Timestamp": "December 6, 2013 04:16 pm", "Headline": "බස් රථ 2ක් ගැටී 37ක් රෝහලේ ", "News Content": "වේයන්ගොඩ - නිට්ටඹුව මාර්ගයේ සිදුවු රිය අනතුරකින් පුද්ගලයින් 37 දෙනෙකු තුවාල ලබා තිබේ. පෞද්ගලික බස් රථයක් සහ ලංකා ගමනාගමන මණ්ඩලයට අයත් බස් රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරෙන් තුවාල ලැබූවන් ප්‍රතිකාර සඳහා වතුපිටිවල රෝහලට ඇතුළත් කර තිබේ. ඉන් තිදෙනෙකුගේ තත්ත්වය බරපතළ බව පොලීසිය සඳහන් කරයි. අනතුර සම්බන්ධයෙන් වේයන්ගොඩ පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39379", "Category": null, "Parent URL": null}