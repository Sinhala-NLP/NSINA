{"Source": "Adaderana", "Timestamp": "February 3, 2017 11:37 am", "Headline": " ලවර්ස් ලීප්හි ජල හොරකම මෙන්න", "News Content": "වසර කිහිපයකට පෙර මනස්කාන්ත දියඇල්ලක්ව පැවති ලවර්ස් ලීප් දිය ඇල්ල මේවන විට වියළි ගල් තලාවක් බවට පත්ව තිබෙනවා.අද දෙරණ උකුස්සාගේ අනාවරණය ඒ පිළිබඳවයි.මේ සුන්දර නුවරඑළියේ පිහිටි ලවර්ස් ලීප් දිය ඇල්ල කලකට පෙර දිස්වූ ආකාරයයි.උසින් මීටර් 30 ක් පමණ උසැති , කලකට පෙර දෙස් විදෙස් සංචාරකයින්ගේ පාරාදිසයක් බඳුවූ මෙම දියඇල්ලට අද අත්වී ඇති ඉරණමයි මේ.මෙලෙස ලවර්ස් ලීප් දියඇල්ල අද ගල්තලාවක් බවට පත්වී ඇති හේතුව සොයාබැලීමට අද දෙරණ උකුස්සා පිදුරුතලාගල රක්ෂිතය මැදින් එහි ආරම්භක ස්ථානයට ළඟා වුණා.එහිදී උකුස්සාට දැකගත හැකි වුණේ විශාල වශයෙන් ජලනල යොදා මෙහි ජලය වෙනත් ප්‍රදේශයක් වෙත රැගෙන යන ආකාරයයි.ප්‍රදේශවාසීන් පවසන්නේ ප්‍රබල දේශපාලනඥයෙකුගේ මැදිහත්වීමක් මත වෙනත් ප්‍රදේශයක වගා කටයුතු සඳහා මෙලෙස ජලය රැගෙන යන බවයි.මෙම තත්ත්වය හමුවේ සුන්දර ලවර්ස් ලීප් දිය ඇල්ල අහිමි වූවා පමණක් නොව, එමෙන්ම ප්‍රදේශවාසීන් ද මේ හේතුවෙන් උග්‍ර පානීය ජල ගැටළුවකට මුහුණ දී සිටිනවා.සුන්දර දියඇල්ලක් ගල්තලාවක් බවට පත් කරමින් , දැඩි පාරිසරික විනාශයක් සිදුකළ පිරිස් සම්බන්ධයෙන් පරිසර බලධාරීන් නීතිය ක්‍රියාත්මක කරන තෙක් උකුස්සා අවධානයෙන්!", "URL": "https://sinhala.adaderana.lk/news.php?nid=69054", "Category": null, "Parent URL": null}