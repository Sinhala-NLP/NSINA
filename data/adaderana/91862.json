{"Source": "Adaderana", "Timestamp": "July 2, 2018 06:25 pm", "Headline": "බැඳුම්කර කොමිෂන් සභා වාර්තාවේ ඇතැම් කොටස් තාම ලේඛණාරක්ෂණ දෙපාර්තමේන්තුවට ලැබිලා නෑ", "News Content": "ආන්දෝලනාත්මක බැඳුම්කර සිද්ධිය සම්බන්ධ ජනාධිපති විමර්ශන කොමිෂන් සභා වාර්තාවේ ඇතැම් මුල් පිටපත් මෙතෙක් ලේඛණාරක්ෂණ දෙපාර්තමේන්තුව ‍වෙත ලැබී නොමැති බව එහි අධ්‍යක්ෂවරිය තමාට දැනුම්දුන්නේ යැයි පාර්ලිමේන්තු මන්ත්‍රී ජයන්ත සමරවීර මහතා පවසයි. බැඳුම්කර වාර්තාවේ මෙතෙක් පාර්ලිමේන්තුවට ලබානොදුන් පිටපත්වල තොරතුරු දැනගැනීම සඳහා ඔහු අද(02) ලේඛණාරක්ෂණ දෙපාර්තමේන්තුව ‍වෙත පැමිණි අවස්ථාවේ මාධ්‍යවෙත අදහස් දක්වමින් මේ බව සඳහන් කළේය. මහ බැංකු බැඳුම්කර ජනාධිපති කොමිසම් වාර්තාව සමඟ නිකුත් කර ඇති ඇමුණුම් 05න් එක් ඇමුණුමක් අතුරුදන්ව ඇති බවට සැකයක් මතුවන බව ද ජයන්ත සමරවීර මන්ත්‍රීවරයා මෙහිදී පෙන්වාදෙයි.", "URL": "https://sinhala.adaderana.lk/news.php?nid=91862", "Category": null, "Parent URL": null}