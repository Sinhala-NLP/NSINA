{"Source": "Adaderana", "Timestamp": "October 25, 2012 10:14 am", "Headline": "දුම්රිය මැදිරියේ බෝම්බයක් පිපිරුවාට 20 වසරක සිර දඬුවම්", "News Content": "දෙහිවල දුම්රිය ස්ථානය අසල දී දුම්රිය මැදිරියක බෝම්බයක් පුපුරවා පුද්ගලයින් පස් දෙනෙකුට තුවාල සිදු කිරීමේ සිද්ධියකට වරදකරු වූ පුද්ගලයෙකුට වසර විස්සක සිර දඩුවමක් ලබා දී තිබේ. අදාළ සිද්ධිය සම්බන්ධයෙන් වූ නඩු විභාගය කොළඹ මහ අධිකරණයේ දී ඊයේ (24) විභාග කෙරිණි. 2008 වසරේ දී සිදුවූ අදාළ සිද්ධිය සම්බන්ධයෙන් කනගරාජා නිශ්න්තන් නැමැත්තාට චෝදනා 7 ක් යටතේ නඩු පවරා තිබිණි. අදාළ ‍චෝදනා සියල්ලටම වරදකරු වූ ‍සැකකරුට බරපතළ වැඩ සහිත වසර විස්සක සිර දඩුවමට අමතරව රුපියල් එක්ලක්ෂ විසිපන් දහසක දඩයක් ද නියම කර ඇත. මෙම දඩ මුදල ‍නොගෙවන්නේ නම් තවත් වසර දෙක හමාරක අමතර සිර දඩුවමක් ලබාදෙන ලෙස ‍කොළඹ මහ අධිකරණය නියෝග කර ඇත.", "URL": "https://sinhala.adaderana.lk/news.php?nid=28604", "Category": null, "Parent URL": null}