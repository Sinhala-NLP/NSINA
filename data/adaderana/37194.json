{"Source": "Adaderana", "Timestamp": "September 6, 2013 04:23 pm", "Headline": "ලිංගික අල්ලසක් ගැනීමට තැත්කළ විදුහල්පති 18 දක්වා රිමාන්ඩ් ", "News Content": "ලිංගික අල්ලසක් ලබාගැනීමට උත්සාහ කිරීමේ චෝදනා මත අත්අඩංගුවට ගත් කොට්ටාව ආනන්ද විද්‍යාලයේ විදුහල්පතිවරයා ලබන 18 වැනිදා දක්වා රක්ෂිත බන්ධනාගාර ගත කර තිබේ. සැකකාර විදුහල්පතිවරයා අද(06) කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කළ අවස්ථාවේ දී මෙම නියෝගය ලබාදුන් බව අද දෙරණ අධිකරණ වාර්තාකරු සඳහන් කරයි. ලිංගික අල්ලසක් ලබාගැනීමට උත්සාහ කිරීමේ චෝදනා මත අදාළ විදුහල්පතිවරයා අල්ලස් හෝ දුෂණ චෝදනා විමර්ශන කොමිසමේ නිලධාරීන් විසින් ඊයේ(05) දහවල් අත්අඩංගුවට ගන්නා ලදී. ඒ වේරහැර ප්‍රදේශයේ ලැගුම්හලකදීය. පළමු ශ්‍රේණියට සිසුවෙකු ඇතුළත් කර ගැනීම සඳහා සැකකාර විදුහල්පතිවරයා මවකගෙන් අදාළ ලිංගික අල්ලස ලබා ගැනීමට උත්සාහ කර ඇති බව සඳහන් වෙයි.", "URL": "https://sinhala.adaderana.lk/news.php?nid=37194", "Category": null, "Parent URL": null}