{"Source": "Adaderana", "Timestamp": "April 9, 2019 08:07 am", "Headline": "ගාලුමුවදොර ගොඩනැගිල්ලකින් ඇද වැටී තරුණයෙක් මරුට", "News Content": "කොටුව ගාලුමුවදොර ප්‍රදේශයේ ඉදිවෙමින් පවතින හෝටල් සංකීර්ණ ගොඩනැගිල්ලකින් ඇද වැටී තරුණයෙකු මියගොස් තිබේ. එම ගොඩනැගිල්ලේ 18 වන මහලේ සේවයේ නිරතව සිටි තරුණයෙකු ඉන් අද වැටී ඇති බව පොලීසිය සදහන් කළේය. මියගොස් ඇත්තේ මීගහතැන්න, ඌරල ප්‍රදේශයේ පදිංචිව සිටි 22 හැවිරිදි අයෙක්. මළ සිරුර කොළඹ ජාතක රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (09) සිදුකිරීමට නියමිතයි. කොටුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=107663", "Category": null, "Parent URL": null}