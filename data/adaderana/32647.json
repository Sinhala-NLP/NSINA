{"Source": "Adaderana", "Timestamp": "March 22, 2013 05:03 pm", "Headline": "ජපානයේ ඡන්දයත් නැති වුණා- ආණ්ඩුවට රාජ්‍යතාන්ත්‍රික ගනුදෙනු බෑ ", "News Content": "වර්තමාන රජයට ජාත්‍යන්තර සම්බන්ධතා සාර්ථකව සිදුකර ගැනීමට නොහැකි වී ඇති බව එක්සත් ජාතික පක්ෂය පවසයි. මෙරටට එරෙහිව ජාත්‍යන්තර අතපෙවීම් සිදුවන්නේ එහි ප්‍රතිඵලයක් හේතුවෙන් බව එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා කියයි. ශ්‍රී ලංකාවට එරෙහිව ජිනීවා මානව හිමිකම් යෝජනාවලිය ද මෙරට විදේශ ප්‍රතිපත්තියේ අඩුලුහුඩුකම් හේතුවෙන් ඉදිරිපත් වූ බව හෙතෙම කියා සිටියි. ජපානය වැනි රටවල් මානව හිමිකම් කොමිසමේ සැසිවාරයේ දී ශ්‍රී ලංකාවට පක්ෂව ජන්දය ප්‍රකාශ නොකළේ ද එම රට සමඟ නිසි රාජ්‍ය ත්‍රාන්ත්‍රික ගනුදෙනුවක් සිදු නොවීම හේතුවෙන් බව ලක්ෂ්මන් කිරිඇල්ල මන්ත්‍රීවරයා පෙන්වාදෙයි. අද (22) පැවැති මාධ්‍ය හමුවකදී ඔහු මේ අදහස් පළ කළේය.", "URL": "https://sinhala.adaderana.lk/news.php?nid=32647", "Category": null, "Parent URL": null}