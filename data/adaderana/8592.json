{"Source": "Adaderana", "Timestamp": "May 24, 2010 10:15 am", "Headline": "සංචාරක ආදායම දෙගුණයකින් වැඩි කරනවා -ලක්ෂ්මන්", "News Content": "සංචාරක කර්මාන්තයෙන් ශ්‍රී ලංකාවට ලැබෙන ආදායම ඉදිරි පස් වසර ඇතුළත දෙගුණයක් දක්වා වර්ධනය කරගැනීමට අපේක්ෂා කරන බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. සංචාරක කර්මාන්තයෙන් ලැබෙන ආදායම අමෙරිකානු ‍ඩොලර් බිලියන 2 දක්වා ඉහළ නංවා ගැනීම රජයේ අපේක්ෂාව බව අමාත්‍යවරයා සඳහන් කරයි. දැනට වාර්ෂිකව සංචාරක කර්මාන්තයෙන් ශ්‍රී ලංකාව අමෙරිකානු ‍ඩොලර් මිලියන 400 ක පමණ මුදලක් උපයා ගන්නා බව ඔහු පැවසුවේය. වාර්ෂිකව විදේශිකයන් ලක්ෂ 5ක් පමණ මෙරටට පැමිණෙන අතර එම සංඛ්‍යාව ලක්ෂ 25 දක්වා වැඩිකරගැනීමට ද අපේක්ෂිතය.", "URL": "https://sinhala.adaderana.lk/news.php?nid=8592", "Category": null, "Parent URL": null}