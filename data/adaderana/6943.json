{"Source": "Adaderana", "Timestamp": "February 26, 2010 10:07 am", "Headline": "කාබුල් නුවර පිපිරීම් දෙකක්", "News Content": "ඇෆ්ගනිස්ථානයේ කාබුල් අගනුවර මධ්‍යයේ විශාල පිපිරීම් දෙකක් සිදු වී තිබේ. පිපිරිම් වලින් අනතුරුව වෙඩි හුවමාරුවක්ද සිදු වී ඇති බව විදෙස් වාර්තා සඳහන් කරයි. මේ වන විට පිපිරීම් වලින් පුද්ගලයින් පස් දෙනෙකු පමණ මිය ගොස් ඇති බව ඇතැම් විදෙස් මාධ්‍ය වාර්තා කරයි. කාබුල් නුවර හෝටලයක් ආසන්නයේ මෙම පිපිරීම සිදු වී ඇති බව සඳහන්ය. අදාළ ප්‍රදේශයේ රජයේ ආයතන, එක්සත් ජාතීන්ගේ සංවිධානයේ කාර්යාලය ඇතුළු වැදගත් ආයතන රැසක් පිහිටි ප්‍රදේශයක් බව ද වාර්තා වේ. කෙසේ වුවද පිපිරීම් පිළිබඳ වැඩි දුර තොරතුරු මෙතෙක් අනාවරණය වී නැත.", "URL": "https://sinhala.adaderana.lk/news.php?nid=6943", "Category": null, "Parent URL": null}