{"Source": "Adaderana", "Timestamp": "August 22, 2017 11:23 am", "Headline": "ගෙල සිරකර ළමයකු මරලා", "News Content": "මුන්දලම, කොක්කන්තිව් ප්‍රදේශයේ පොල් වත්තකදී 16 හැවිරිදි පිරිමි ළමයෙකු ඝාතනය කිරීමේ සිද්ධියක් සම්බන්ධයෙන් සැකපිට පුද්ගලයෙකු අත්අඩංගුවට ගෙන ඇත.පසුගිය 20 වනදා ඝාතනයට ලක් වූ පිරිමි ළමයාගේ මල සිරුර සොයාගෙන තිබූ අතර එය ගෙල සිර කර සිදුකළ ඝාතනයක් බවට පශ්චාත් මරණ පරීක්ෂණයේදී අනාවරණය විය.මෙම ඝාතනය සම්බන්ධයෙන් පලාවිය ප්‍රදේශයේ පදිංචි 31 හැවිරිදි පුද්ගලයෙකු මුන්දලම පොලිසිය විසින් සැකපිට අත්අඩංගුවට ගෙන ඇති අතර ඝාතනය සඳහා යොදාගත් බවට සැක කරන ලණු කැරැල්ලක් ද පොලිස් භාරයට ගෙන ඇත. සිද්ධිය සම්බන්ධයෙන් මුන්දලම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76547", "Category": null, "Parent URL": null}