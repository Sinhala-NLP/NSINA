{"Source": "Adaderana", "Timestamp": "February 12, 2016 09:29 am", "Headline": "අම්බලන්ගොඩ ඝාතන සැක කරුවෙක් ගැන අනාවරණය වෙයි", "News Content": "අම්බලන්ගොඩ, ඉඩම්තොට, ප්‍රදේශයේදී බලපත්‍ර නොමැති ගිනි අවියක් සමඟ පුද්ගලයෙකු අත්අඩංගුවට ගෙන තිබේ.එහිදී ඔහු සතුව තිබී මයික්‍රෝ වර්ගයේ පිස්තෝලයක්, එම මැගසිනයක් සහ උණ්ඩ 05ක් සිය භාරයට ගත් බව පොලීසිය පවසයි.ඔහු විසින් පසුගිය 09 වනදා අම්බලන්ගොඩ ප්‍රදේශයේදී වෙඩි තබා පුද්ගලයෙකු ඝාතනය කර ඇති බවට ද තොරතුරු අනාවරණය වී තිබේ.සැකකරු 34 හැවිරිදි එම ප්‍රදේශයේම පදිංචිකරුවෙකි.ඔහු අද(12) බලපිටිය මහේස්ත්‍රාත් අධිකරණයට ඉදිරිපත් කිරිමට නියමිත අතර අම්බලන්ගොඩ පොලීසිය මේ පිළිබඳ වැඩිදුර විමර්ශන සිදු කරයි. ඡායා රූ - දීපාල් ද සිල්වා", "URL": "https://sinhala.adaderana.lk/news.php?nid=57154", "Category": null, "Parent URL": null}