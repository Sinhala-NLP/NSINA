{"Source": "Adaderana", "Timestamp": "September 27, 2010 09:59 pm", "Headline": "කොතලාවලගේ ආභරණ තොගයක් බැංකුවකින් හමුවෙයි", "News Content": "ලලිත් කොතලාවල සහ ඔහුගේ බිරිඳට අයත් කෝටි 6 ට අධික වටිනාකමකින් යුතු මුතු මැණික් සහ රන් ආභරණ තොගයක් අපරාධ පරීක්ෂණ දෙපාර්තමේන්තුව විසින් සොයාගෙන තිබේ. අද(27) පස්වරුවේ කොළඹ ප්‍රදේශයේ බැංකුවක සේප්පුවක තිබී මෙම රන් ‍ආභරණ සහ මුතු මැණික් තොගය සොයාගත් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ ක‍ළේය. ලලිත් කොතලාවල මහතාගේ වත්කම් සම්බන්ධයෙන් අපරාධ පරීක්ෂණ දෙපාර්තමේන්තුව සිදුකළ පරීක්ෂණවලදී හෙළි වූ කරුණු මත මෙම රන් ආභරණ තොගය සොයාගෙන ඇත. අධිකරණ නියෝගයක් මත මෙම පරීක්ෂණ කටයුතු රහස් පොලිසිය ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=11135", "Category": null, "Parent URL": null}