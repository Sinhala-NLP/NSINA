{"Source": "Adaderana", "Timestamp": "June 7, 2016 05:20 pm", "Headline": "  ප්‍රාදේශීය සභා සභාපති වැලිගොඩ දාලා මාට්ටු ", "News Content": "වැලිගොඩ දැමීමේ ජාවාරමක් සම්බන්ධයෙන් මුසලි ප්‍රාදේශීය සභාවේ හිටපු උප සභාපතිවරයා ඇතුළු පුද්ගලයින් පස් දෙනෙකු මන්නාරම, මුරුන්කන් ප්‍රදේශයේ දී අත්අඩංගුවට ගෙන තිබේ.වව්නියාව පොලිස් නිලධාරීන් කණ්ඩායමක් සිදුකළ වැටලීමකදී ඔවුන් අත්අඩංගුවට ගත් බව පොලීසිය පැවසුවේය.එහිදී සැකකරුවන් සතුව තිබී වැලිගොඩ දැමීම සඳහා යොදාගත් උපකරණ කිහිපයක් සහ ට්‍රැක්ටර් රථ දෙකක් පොලීසිය භාරයට ගෙන තිබේ.වැටලීම සිදුකරන අවස්ථාවේ හිටපු උප සභාපතිවරයා සිය දේශපාලන බලය උපයෝගී කරගනිමින් පොලිස් නිලධාරීන්ගේ රාජකාරියට බාධා කර ඇති බව වාර්තා වෙයි.සැකකරුවන් අද(07) මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60879", "Category": null, "Parent URL": null}