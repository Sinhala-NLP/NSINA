{"Source": "Adaderana", "Timestamp": "October 2, 2018 10:49 am", "Headline": "වැරදුන ඉලක්කය නිසා ජීවිතයෙන් වන්දිගෙවයි", "News Content": "සුනඛයන් දඩයම් කිරීම සඳහා පැමිණි හඳුන් දිවියෙකු සුනඛයන් කිහිප දෙනෙකු විසින් සපා කැම හේතුවෙන් හඳුන් දිවියා ජිවිතක්ෂයට පත් වි ඇති බව බගවන්තලාව පොලීසිය පවසයි. බගවන්තලාව පොලිස් වසමට අයත් චැපල්ටන් තේ වත්තේ අද(02) උදැසන 9 ට පමණ ගසක් මත රැදි සිට ඇති හදුන් දිවියා වතු කම්කරුවන් සමඟ තේ වතු යායට ගිය සුනඛයෙකුට පහරදී ගොදුරක් වශයෙන් අල්ලා ගත් අවස්තාවේ ඒ අසළම සිටි තවත් සුනඛයින් කිහිපදෙනෙකු එක් වි හඳුන් දිවියාව සපා කෑ බව වතු කම්කරුවන් සඳහන් කළේය. සුනඛයන්ගේ සපා කැමෙන් බරපතළ ලෙස තුවාල ලැබු හදුන් දිවියා එම ස්ථානයේම මිය ගොස් ඇති බව වාර්තා වෙයි. මිය ගිය හඳුන් දිවියා සම්බන්ධයෙන් නල්ලතන්නිය වනජීවි කාර්යයාලයේ නිලධාරින්ට දැනුම් දි ඇති බව බගවන්තලාව පොලීසිය පවසයි.‍ (ඡායාරූප-හැටන් රංජිත්)", "URL": "https://sinhala.adaderana.lk/news.php?nid=97036", "Category": null, "Parent URL": null}