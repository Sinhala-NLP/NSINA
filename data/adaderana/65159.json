{"Source": "Adaderana", "Timestamp": "October 18, 2016 09:18 pm", "Headline": " ජනපතිගේ කතාවෙන් ස්වාධීන කොමිෂන්වලට කිසි බලපෑමක් නෑ", "News Content": "ජනාධිපතිවරයා පසුගියදා සිදුකළ ප්‍රකාශ‍යෙන් ස්වාධීන කොමිෂන්වලට කිසිදු බලපෑමක් එල්ල වී නැතැයි බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පවසයි.කොළඹදී අද පැවැති මාධ්‍ය හමුවකදී ඔහු පැවසුවේ අල්ලස් කොමිසමේ අධ්‍යක්ෂ ජනරාල්තුමියට යුක්තිය ඉටුකිරීමට නොහැකි වූවානම් ඇය එල්ල වූ බලපෑම් ගැන පාපොච්චාරණයක් කළ යුතුව තිබූ බවයි.අල්ලස් කොමිසමේ අධ්‍යක්ෂ ජනරාල්වරිය ලෙස පත්කළ ඩිල්රුක්ෂි මහත්මිය තමාගේ සමීප හිතවතියක් යැයි අගමැතිවරයා වරක් පාර්ලිමේන්තුවේ පැවසූ බවත්, ඇය වගකීම ඉටුකළා නම් එය ඊට කිසිදු ප්‍රශ්නයක් නොවන බවත්, ඔහු පෙන්වාදුන්නේය.කෝප් වාර්තාවේ නිගමන ඉදිරියේදී එළිදැක්වීමට නියමිතව තිබියදී ඒ ගැන නීතිමය කටයුතු කිරීමට සිදුව තිබුණේ ඇයට බැවින් ඊට පෙර තනතුරින් ඉවත්වූවාදැයි සැකයක් මතුවන බවද ඔහු කීවේය.එසේම ඇතැමුන් ජනපතිගේ ප්‍රකාශය අල්ලාගෙන ආණ්ඩුවේ පෙරළීමේ හීන දකින බවත්, මින් සිදුවූයේ ආණ්ඩුව තවත් ශක්තිමත්වීම බවත්, යැයි ඒ මහතා පැවසීය.", "URL": "https://sinhala.adaderana.lk/news.php?nid=65159", "Category": null, "Parent URL": null}