{"Source": "Adaderana", "Timestamp": "June 14, 2016 08:22 am", "Headline": "කුඩා යාත්‍රාවලට බලපත්‍ර නෑ", "News Content": "ජාත්‍යන්තර මුහුදේ ධීවර කටයුතු සඳහා බලපත්‍ර ලබාදීමේ දී මින් ඉදිරියට විශාල ප්‍රමාණයේ ධීවර යාත්‍රාවලට පමණක් අවස්ථාව ලබාදීමට ධීවර අමාත්‍යාංශය තීරණය කර තිබේ.ඔවුන් පෙන්වා දෙන්නේ අඩි 55ට වඩා විශාල ධීවර යාත්‍රා සඳහා පමණක් ජාත්‍යන්තර මුහුදේ ධීවර කටයුතු සඳහා අවසර ලබාදෙන බවයි.කුඩා ධීවර යාත්‍රා මගින් ධීවර කටයුතුවල නිරත වීමේ දී මත්ස්‍ය අස්වැන්න සියයට 40ක් පමණ විනාශයට පත්වන බැවින් මෙම තීරණය ගෙන තිබේ.විශාල ප්‍රමාණයේ ධීවර යාත්‍රාවල ගබඩා පහසුකම් ප්‍රමාණවත් තරම් පවතින බැවින් මත්ස්‍ය අස්වැන්න ආරක්ෂා කර ගැනීමට හැකියාව පවතින බව ධීවර අමාත්‍යාංශය සඳහන් කළේය.මේ අතර ධීවර අමාත්‍යාංශයේ අනුග්‍රහ්‍ය යටතේ විශාල ප්‍රමාණයේ නව ධීවර යාත්‍රා නිපදවීමේ වැඩපිළිවෙළක් ද ආරම්භ කර තිබේ.ඒ සඳහා රුපියල් මිලියන 130ක් වෙන් කර ඇති බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61063", "Category": null, "Parent URL": null}