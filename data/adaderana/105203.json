{"Source": "Adaderana", "Timestamp": "February 28, 2019 12:54 pm", "Headline": "ඩුබායි විවෘත ටෙනිස් තරගයේ අර්ධ අවසන් පූර්ව වටයට ස්විස්ටර්ලන්තය සුදුසුකම් ලබයි", "News Content": "ඩුබායි විවෘත ටෙනිස් තරගාවලියේ අර්ධ අවසන් පූර්ව වටයට සුදුසුකම් ලබා ගැනීමට ස්විස්ටර්ලන්තයේ රොජර් ෆෙඩරර් සමත් විය. ඒ ස්පාඤ්ඤයේ වර්නැන්ඩෝ වර්ඩැස්කෝ පරාජය කරමින්. තරගාවලියේ පළමු වටය ලකුණු 6 ට 3 ක් ලෙස ෆෙඩරර් ජය ගත් අතර දෙවන වටය ජය ගත්තේ වර්නැන්ඩෝ වර්ඩැස්කෝ විසින්. එම නිසාම තුන්වන වටය දෙදෙනාටම තීරාණාත්මක විය. එම තීරණාත්මක වටය ලකුණු 6 ට 2 ක් ලෙස ජය ගත්තේ රොජර් ෆෙඩරර් විසින්. වට 2 ට 1 ක් ලෙස දෙවන වටය ජය ගත් රොජර් ෆෙඩරර් ඩුබායි විවෘත ටෙනිස් තරගාවලියේ අර්ධ අවසන් පූර්ව වටයේ තම ස්ථානය තහවුරු කරගත්තේය. රොජර් ෆෙඩරර් මිට පෙර 2003 වසරේ සිට 2005 වසර දක්වා අඛන්ඩව අවස්ථා 3කදී මෙම ශූරතාව දිනා ගැනීමට සමත් විය. ඒ සමග ඔහු දිනා ඇති මුළු ඩුබායි විවෘත ටෙනිස් ශූරතා ගණන 7ක්. ෆෙඩරර් අර්ධ අවසන් පූර්ව වටයේ දී හංගේරියාවේ මාටන් ෆුචවෙච් සමග තරග වැදීමට නියමිතයි.", "URL": "https://sinhala.adaderana.lk/news.php?nid=105203", "Category": null, "Parent URL": null}