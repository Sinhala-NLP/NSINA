{"Source": "Adaderana", "Timestamp": "September 23, 2018 05:44 pm", "Headline": "නව කර්මාන්ත ආරම්භයට සැලසුම්", "News Content": "පරිගණක පදනම් කරගත් කර්මාන්ත හා දැනුම පදනම් කරගත් කර්මාන්ත ආරම්භ කිරීමට සැලසුම් සකස් කරමින් සිටින බව අග්‍රාමාත්‍ය රනිල් වික්‍රමසිංහ මහතා පවසයි. අද (23) පැවති උත්සවයකට එක් වෙමින් අග්‍රාමාත්‍යවරයා මේ බව ප්‍රකාශ කළේය. අද වන විට නුවර සිට හම්බන්තොට දක්වා කර්මාන්ත පුර ඇති බවත් මෙ කර්මාන්ත කරනයේ ආරම්භය පමණක් බවත් මේ දිරි ගැන්වීම තුළින් මෙය දිගින් දිගටම සිදු වනු ඇති බවද අග්‍රාමාත්‍යවරයා ප්‍රකාශ කළේය. වසර 5 ක කාලය තුළ තිබූ ප්‍රශ්නවලට මුහුණ දීමට හැකි වූ බවත් ඩොලරය ශක්තිමත් වීම හේතුවෙන් ඇතිවී ඇති අර්බුධයටද සාර්ථකව මුහුණ දෙන බව අග්‍රාමාත්‍යවරයා පැවසීය. ළදරු අධ්‍යාපනය දියුණු කිරීම සඳහා දිවා සුරැකුම් මධ්‍යස්ථාන 2000 ක් ආරම්භ කරන බවද අග්‍රාමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=96598", "Category": null, "Parent URL": null}