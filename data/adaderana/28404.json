{"Source": "Adaderana", "Timestamp": "October 19, 2012 07:52 am", "Headline": "විමර්ශන 150 න් 40 ක් ලබන සතියේ එළිදකියි", "News Content": "පොදු ව්‍යාපාර පිළිබඳ පාර්ලිමේන්තු කාරක සභාව හෙවත් කෝප් කමිටුව මගින් මෙතෙක් සිදු කර ඇති විමර්ශනවල අතුරු වාර්තාවක් ලබන සතියේ දී පාර්ලිමේන්තුවට ඉදිරිපත් කිරීමට සැලසුම් කර තිබේ. ගතවූ මාස කිහිපය තුළ රාජ්‍ය ආයතන 150 ගෙන් විමර්ශනය කර ඇති බව එම කමිටුවේ සභාපති ජ්‍යේෂ්ඨ අමාත්‍ය ඩිව් ගුණසේකර මහතා සඳහන් කළේය. ඉන් ආයතන 40 ක පමණ වාර්තා පාර්ලිමේන්තුවට ඉදිරිපත් කිරීමට සූදානම් කර ඇති බව හෙතෙම පැවසීය. කෝප් කමිටුව මගින් රාජ්‍ය ආයතන 235 ක ගිණුම් විමර්ශනය කිරීමට නියමිත අතර දෙසැම්බර් මාසය වන විට එය අවසන් කිරීමට අපේක්ෂිතය.", "URL": "https://sinhala.adaderana.lk/news.php?nid=28404", "Category": null, "Parent URL": null}