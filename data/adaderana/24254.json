{"Source": "Adaderana", "Timestamp": "May 15, 2012 09:10 am", "Headline": "ඉහළ කොත්මලේ වාන් දොරටු 3 ක් විවෘත කෙරෙයි", "News Content": "ඉහළ කොත්මලේ ජලාශයේ වාන් දොරටු තුනක් අද(15) දිනයේ පැය 04 ක කාලයක් විවෘත කිරීමට තීරණය කර තිබේ. පෙරවරු දහයේ සිට පස්වරු දෙක දක්වා කාලය තුළ අදාළ වාන් දොරටු විවෘත කර තැබෙන බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා සඳහන් කළේය. ඉහළ කොත්මලේ ජලාශය භාවිත කරන ජනතාව මේ පිළිබඳව අවධානයෙන් සිටිය යුතු බව එරන්දන හේමවර්ධන මහතා පවසයි. මෙම වාන් දොරටු විවෘත කිරීමේ දී මෙතෙක් වාන් දොරටු විවෘත කළ අවස්ථාවල නිදහස් නොකළ ප්‍රමාණයේ ජල ප්‍රමාණයක් මුදාහරින බව දැනුවත් කර ඇති බව ද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=24254", "Category": null, "Parent URL": null}