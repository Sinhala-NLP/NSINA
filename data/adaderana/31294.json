{"Source": "Adaderana", "Timestamp": "February 3, 2013 08:02 am", "Headline": "අතරමං වු විදේශිකයින්ට නාවික හමුදාව පිහිටවෙයි", "News Content": "මුහුදේ අතරමංව සිටි විදේශිකයින් පිරිසක් නාවික හමුදාව විසින් බේරාගෙන තිබේ. බෝට්ටුවකින් ගමන් කරමින් සිටි මෙම පිරිස අක්කරෙයිපත්තුවට නාවික සැතපුම් 50ක් ඈතින් වු මුහුදේ දී බේරාගෙන ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. නාවික හමුදාවට අයත් යාත්‍රා හතරකින් ගොස් අදාළ විදේශිකයින් පිරිස බේරාගෙන ඇති බව වාර්තා වේ. එම බෝට්ටුවේ පුද්ගලයින් 138 දෙනෙකු සිට ඇති අතර ඔවුන්ගෙන් වැඩි දෙනෙකු මියන්මාර් හා බංග්ලාදේශ ජාතිකයින් බව නාවික හමුදාව සඳහන් කළේය. බේරා ගන්නා අවස්ථාව වන විට ඔවුන්ගෙන් එක් අයෙකු මියගොස් තිබේ. විදේශිකයින් පිරිස මේ වන විට ඔලුවිල් වරාය වෙත ගෙනවිත් ඇති අතර වැඩිදුර පරීක්ෂණ ආරම්භ කර ඇති බව කමාන්ඩර් කෝසල වර්ණකුලසූරිය මහතා පැවසුවේය.", "URL": "https://sinhala.adaderana.lk/news.php?nid=31294", "Category": null, "Parent URL": null}