{"Source": "Adaderana", "Timestamp": "September 20, 2018 04:13 pm", "Headline": "ආබාධ නිසා ඉන්දියානු ක්‍රීඩකයන් 3 ට ආසියානු කුසලානය අහිමි වෙයි", "News Content": "ආබාධයන්ට ලක්වීම හේතුවෙන් ඉන්දීය කණ්ඩායමේ ක්‍රීඩකයින් තිදෙනෙකුට ආසියානු කුසලාන ක්‍රිකට් තරඟාවලියෙන් ඉවත් වීමට සිදුව තිබේ. තුන් ඉරියව් ක්‍රීඩක හර්දික් පාණ්ඩ්‍යා සහ පන්දු යවන ක්‍රීඩකයින් දෙදෙනෙකු වන අක්සාර් පටෙල් හා ශාර්දුල් තාකූර් යන තිදෙනාට මෙලෙස තරඟාවලියෙන් ඉවත්වීමට සිදුව ඇති බව සඳහන්ය. ඒ අනුව ඔවුන් තිදෙනා වෙනුවට මීලඟ තරඟ සඳහා රවීන්ද්‍ර ජඩේජා, දීපක් චහාර් සහ සිද්ධාර්ත් කෝල් යන ක්‍රීඩකයින් සංචිතයට ඇතුළත් කිරීමට ඉන්දීය ක්‍රිකට් පාලක මණ්ඩලය පියවර ගෙන තිබේ. රවීන්ද්ර් ජඩේජා ඉන්දීය එක්දින සංචිතය සඳහා කැඳවා ඇත්තේ වසරක පමණ කාලයකට පසුව බව වාර්තා වේ.", "URL": "https://sinhala.adaderana.lk/news.php?nid=96416", "Category": null, "Parent URL": null}