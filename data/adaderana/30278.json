{"Source": "Adaderana", "Timestamp": "December 27, 2012 08:36 am", "Headline": "සිරිපා කරුණාව අද සිට", "News Content": "අදට (27) යෙදී ඇති උඳුවප් පුර පොහෝ දිනයත් සමඟ සිරිපාද වන්දනා සමය ඇරඹේ. වන්දනා සමය ආරම්භ කිරීමට පෙර පසුගිය දින කිහිපය පුරාම ඊට අදාළ වතාවත් සිදුකෙරිණ. වන්දනා සමයේ සමාරම්භක අවස්ථාව ලෙස සැලකෙන සධාතුක කරඬුව, සමන් දේව ප්‍රතිමාව සහ දේවාභරණ දොරට වැඩමවීම පෙරේදා රාත්‍රීයේ සිදුකෙරිණ. වන්දනා වාරය ආරම්භ කරමින් ප්‍රථම පූජාව ද ශ්‍රී පාදස්ථානාධිපති පුජ්‍ය බෙංගමුවේ ධම්මදින්න නාහිමිපාණන්ගේ අනුශාසකත්වයෙන් සිදුවිය. වත්පිළිවෙත්වලට මුල්තැන දෙමින් ශ්‍රී පාදස්ථානයේ පූජනීයත්වය රැකෙන පරිදි විනීතව හැසිරෙන ලෙස ශ්‍රී පාදානස්ථානාධිපති පූජ්‍ය බෙංගමුවේ ධම්මදින්න හිමිපාණන් වන්දනාකරුවන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=30278", "Category": null, "Parent URL": null}