{"Source": "Adaderana", "Timestamp": "February 23, 2018 09:31 am", "Headline": "ත්‍රීරෝද රථයක් අඩි 50 ක ප්‍රපාතයට - රියදුරුට බරපළයි ", "News Content": "රත්නපුර කුරුවිට සිට හැටන් මාර්ගය ඔස්සේ නල්ලතන්නිය දක්වා ධාවනය වු ත්‍රීරෝද රථයක් මස්කෙළිය ප‍්‍රදේශයේදි මාර්ගයෙන් ඉවතට පැන අඩි පනහක් පමණ ප‍්‍රපාතයට පෙරලිමෙන් එහි රියදුරා බරපතළ ලෙස තුවාල ලබා මස්කෙළිය ප‍්‍රාදේශිය රෝහල වෙත ඇතුලත් කර ඇති බව මස්කෙළිය පොලීසිය පවසයි. ඊයේ (22) පස්වරු 4.30 ට පමණ මෙම අනතුර සිදුවී ඇත්තේ මස්කෙළිය නෝටන්බි‍්‍රජ් ප‍්‍රධාන මාර්ගයේ මස්කෙළිය ලකෙඹඹ් සීටන් ප‍්‍රදේශයේදිය. නල්ලතන්නිය ශ්‍රී පාද මාර්ගයේ ඉදිකටු පාන ප‍්‍රදේශයේ වෙළඳසැලක් පවත්වාගෙන යන තුවාලකරු ව්‍යපාර කටයුතු සඳහා වෙළදසැලට භාණ්ඩ රැගෙන යන අවස්ථාවේ මෙම අනතුර සිදුවි ඇති බව පොලීසිය පැවසීය. අධික වේගයෙන් ධාවනය වී ඇති ති‍්‍රරෝද රථය වංගුවක් පසුකර යෑමට උත්සහ කිරිමේදි වේගය පාලනය කර ගත නොහැකිව ති‍්‍රරෝද රථය මාර්ගයෙන් ඉවතට පැන මෙම අනතුර සිදුවී ඇති බව අනතුර පිළිබද පරික්‍ෂණ පවත්වන මස්කෙළිය පොලීසිය පවසයි.", "URL": "https://sinhala.adaderana.lk/news.php?nid=84716", "Category": null, "Parent URL": null}