{"Source": "Adaderana", "Timestamp": "July 10, 2018 07:23 am", "Headline": "තැපෑලෙන් හෙරොයින් ගෙනා ජාවාරමක් රේගුවට හසුවෙයි-බන්ධනාගාරයේ සිට මෙහෙයවු බවට තොරතුරු", "News Content": "ඉන්දියාවේ සිට තැපැල් මාර්ගයෙන් මෙරටට හෙරොයින් රැගෙන ආ ජාවාරමක් සම්බන්ධයෙන් පුද්ගලයින් තිදෙනෙකු රේගුව විසින් අත්අඩංගුවට ගෙන තිබේ. රේගු මාධ්‍ය ප්‍රකාශක සුනිල් ජයරත්න මහතා සඳහන් කළේ කොළඹ මධ්‍යම තැපැල් හුවමාරුවේ දි මෙරටට රැගෙන ආ හෙරොයින් ග්‍රෑම් 227ක් ඊයේ(09) පස්වරුවේ සොයාගත් බවයි. අදාළ හෙරොයින් තොගය මෙරටට ගෙන්වූ පුද්ගලයා ඇතුළු පුද්ගලයින් තිදෙනෙකු ඒ සම්බන්ධයෙන් මේ වන විට අත්අඩංගුවට ගෙන තිබේ. මෙම මත්ද්‍රව‍්‍ය ජාවාරම ද බන්ධනාගාරයේ සිට මෙහෙයවා ඇති බවට මුලික විමර්ශනවලින් අනාවරණය වී ඇති බව ද රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය.", "URL": "https://sinhala.adaderana.lk/news.php?nid=92276", "Category": null, "Parent URL": null}