{"Source": "Adaderana", "Timestamp": "March 15, 2013 03:44 pm", "Headline": "සජිත් කෘත්‍යාධිකාරී මණ්ඩලයට කැඳවයි", "News Content": "එක්සත් ජාතික පක්ෂයේ කෘත්‍යාධිකාරී මණ්ඩලය සඳහා පාර්ලිමේන්තු මන්ත්‍රී සජිත් ප්‍රේමදාස මහතාව විපක්ෂනායක රනිල් වික්‍රමසිංහ මහතා විසින් යළි පත්කර තිබේ. එජාප කෘත්‍යාධිකාරී මණ්ඩලයට නායක රනිල් වික්‍රමසිංහ මහතාට සිය අභිමතය පරිදි 20 දෙනෙකු නම් කළ හැකි අතර ඒ අනුව නව පත්කිරීම සිදුකර ඇතැයි එම පක්ෂයේ මහලේකම් තිස්ස අත්තනායක මහතා පැවසීය. ඒ අනුව ලබන 18 වැනිදා පැවැත්වෙන එජාප කෘත්‍යාධිකාරී මණ්ඩල රැස්වීම සඳහා සජිත් ප්‍රේමදාස මහතාට සහභාගි විය හැකි බවද මහලේකම්වරයා වැඩිදුරටත් කීවේය.", "URL": "https://sinhala.adaderana.lk/news.php?nid=32441", "Category": null, "Parent URL": null}