{"Source": "Adaderana", "Timestamp": "April 20, 2010 07:52 am", "Headline": "හිරගෙදරට පැකට් කළ මත්පැන් සපයා අසුවෙයි", "News Content": "මාතර බන්ධනාගාර සිරකරුවන්ට රහසිගත ලෙස මත්පැන් ලබා දීමේ ජාවාරමක තොරතුරු හෙළි කර ගෙන තිබේ. වෙළඳපලේ ඇති බීම පැකට් තුළට මත්පැන් බහා සිරකරුවන්ට ලබා දීම මෙහි දී සිදු වී ඇති බව වාර්තා වේ. ඊයේ මාතර බන්ධනාගාරයේ සිරකරුවෙකුට මෙලෙස මත්පැන් ගෙන ආ පුද්ගලයෙකු බන්ධනාගාර නිලධාරීන් විසින් අත්අඩංගුවට ගෙන ඇත. අත්අඩංගුවට ගත් පුද්ගලයා සිරින්ජරයක් ආධාරයෙන් පැකට් තුළ ඇති බීම ඉවත් කර එයට මත්පැන් පුරවා ඇති බව සඳහන්ය. අත්අඩංගුවට ගත් සැකකරු සම්බන්ධයෙන් වැඩි දුර පරීක්ෂණ පැවැත්වීම සඳහා මාතර පොලිසියට භාර දී තිබේ.", "URL": "https://sinhala.adaderana.lk/news.php?nid=7890", "Category": null, "Parent URL": null}