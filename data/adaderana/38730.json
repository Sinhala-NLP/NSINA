{"Source": "Adaderana", "Timestamp": "November 10, 2013 12:13 pm", "Headline": "සිව්දරු පියා බසය තුළ අවසන් සුසුම් හෙළයි", "News Content": "බගවන්තලාවේ සිට හැටන් දක්වා ධාවනය වෙමින් තිබූ බසයක සිටි 55 හැවිරිදි සිව්දරු පියෙකු බසය තුළදීම අද (10) පෙරවරුවේ මියගොස් තිබේ. බගවන්තලාව රානිකාඩු වතුයායේ පදිංචි අදාළ පුද්ගලයා කොළඹ පැමි‍ණීමේ අපේක්ෂාවෙන් මෙලෙස හැටන් වෙත එමින් සිටියදී මියගොස් ඇති අතර මෘත ශරීරය බගවන්තලාව රෝහලේ මෘත ශරීරාගාරයේ තබා ඇත. පශ්චාත් මරණ පරීක්ෂණය මෙතෙක් ආරම්භ කර නැති බව අප වාර්තාකරු කියයි.", "URL": "https://sinhala.adaderana.lk/news.php?nid=38730", "Category": null, "Parent URL": null}