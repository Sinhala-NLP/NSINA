{"Source": "Adaderana", "Timestamp": "December 14, 2016 10:05 am", "Headline": "දෙහැවිරිදි දරුවා මියයයි - තවත් 11ට තුවාලයි", "News Content": "උඩුපුස්සැල්ලාව - වැලිමඩ මාර්ගයේ ටලොස් වත්ත හින්දු කෝවිල අසළදී වෑන් රථයක් අනතුරට ලක්වීමෙන් කුඩා දරුවෙකු මියගොස් තවත් 11 දෙනෙකු තුවාල ලබා තිබේ.රියදුරුට පාලනය කරගත නොහැකිව වෑන් රථය මාර්ගයෙන් ඉවතට ගොස් අඩි 130ක් පමණ ප්‍රපාතයකට පෙරළී ඇති බව පොලීසිය පැවසුවේය. අනතුරෙන් වැන් රථයේ ගමන් ගත් එකම පවුලේ පුද්ගලයින් 12 දෙනෙකු තුවාල ලබා උඩුපුස්සැල්ලාව රෝහලට ඇතුළත් කර ඇත.එහිදී වයස අවුරුදු දෙකක කුඩා පිරිමි දරුවෙක් මියගොස් ඇති අතර බරපතළ තත්ත්වයේ පසුවූ තවත් 08 දෙනෙකු නුවරඑළිය මහ රෝහල වෙත මාරු කර යවා ඇති බව සඳහන්ය.අනතුර සම්බන්ධයෙන් උඩුපුස්සැල්ලාව පොලීසිය වැඩිදුර විමර්ශන සිදුකරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=67020", "Category": null, "Parent URL": null}