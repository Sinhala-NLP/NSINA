{"Source": "Adaderana", "Timestamp": "October 5, 2013 08:37 am", "Headline": "මට වැඩ කරන්න වෙලා තියෙන්නේ බලවේග රැසකට මැදිවෙලා", "News Content": "අමාත්‍යවරයෙකු ලෙස තමාට විවිධ බලවේග වලට එරෙහිව කටයුතු කිරීමට සිදුව ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ඔහු පවසන්නේ අමාත්‍යවරයෙකු ලෙස තමාට කළ හැකි කාර්ය භාරයේ ද සීමා පැනවී ඇති බවය. මහාචාර්ය සේනක බිබිලේ 35 වන ගුණසමරුවට සහභාගි වෙමින් මෛත්‍රීපාල සිරිසේන අමාත්‍යවරයා මේ බව කියා සිටියේය. එහිදී තවදුරටත් අදහස් දැක්වු මෛත්‍රීපාල සිරිසේන අමාත්‍යවරයා පැවසුවේ ඖෂධ ප්‍රතිපත්තිය ක්‍රියාවට නංවීම මහාචාර්ය සේනක බිබිලේ මහතාට දැක්විය හැකි උපරිම උපහාරය බවය.", "URL": "https://sinhala.adaderana.lk/news.php?nid=37925", "Category": null, "Parent URL": null}