{"Source": "Adaderana", "Timestamp": "June 4, 2013 05:56 pm", "Headline": "ශ්‍රී ලංකා ප්‍රීමියර් ලීග් වෙනසක් නෑ", "News Content": "ශ්‍රී ලංකා ප්‍රීමියර් ලීග් තරගාවලිය සැලසුම් කළ පරිදි අගෝස්තු මස 10 සිට සැප් 7 දක්වා පැවැත්වෙන බව ක්‍රීඩා අමාත්‍යංශය පවසයි. මීට දින කිහිපයකට පෙරාතුව එම තරගාවලිය අවලංගු විය හැකි බවට ඇතැම් මාධ්‍ය වාර්තා පළවිය. එසේ වුවද කණ්ඩායම් හිමිකරුවන් මෙවනතුරුත් කිසිදු විටෙක තම කණ්ඩායම් ඉවත් කර ගන්නා බවට දැනුම්දීමක් කර නොමැති බව අමාත්‍යංශය විසින් නිකුත් කළ නිවේදනයක දැක්වෙයි. එබැවින් සැලසුම් කළ පරිදිම තරගාවලිය පැවැත්වෙන බව අමාත්‍යංශය විසින් නිකුත් කළ නිවේදනයේ වැඩිදුරටත් කියැවෙයි.", "URL": "https://sinhala.adaderana.lk/news.php?nid=34632", "Category": null, "Parent URL": null}