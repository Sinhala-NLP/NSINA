{"Source": "Adaderana", "Timestamp": "January 30, 2012 06:25 pm", "Headline": "දුම්රියෙන් අවුරුද්දකට මිලියන 4 ක් පාඩුයි", "News Content": "දුම්රිය දෙපාර්තමේන්තුව වාර්ෂිකව රුපියල් මිලියන 4ක පමණ පාඩුවක් ලබන බව ප්‍රවාහන අමාත්‍ය කුමාර වෙල්ගම මහතා පවසයි. එම පාඩුව අවම කර ගැනීමට නම් සියලු දුම්රිය සේවකයින් සහ වෘත්තීය සමිති එකමුතුකමින් කටයුතු කළ යුතු බව අමාත්‍යවරයා සඳහන් කරයි. දුම්රිය තාක්ෂණ ශිල්පින්ට අදාළ වැටුප් පරිවර්තන ලිපි ලබා දීම වෙනුවෙන් අමාත්‍යාංශයේ පැවති උත්සවයක දී කුමාර වෙල්ගම අමාත්‍යවරයා මෙම අදහස් පළකළේය. මේ අතර දුම්රිය දෙපාර්තමේන්තුවට අයත් රත්මලාන දුම්රිය අංගනයේ ගොඩගසා ඇති සුන්බුන් වහා ඉවත් කරන ලෙස අමාත්‍ය කුමාර වෙල්ගම මහතා ප්‍රවාහන නිලධාරීන්ට උපදෙස් ලබා දී තිබේ. අක්කර 35කින් පමණ සමන්විත මෙම දුම්රිය අංගනයේ අබලි ද්‍රව්‍ය ගොඩගැසීම හේතුවෙන් ඇහිරී තිබූ අතර අමාත්‍යවරයා අද පෙරවරුවේ එහි නිරීක්ෂණ චාරිකාවක ද නිරතවිය.", "URL": "https://sinhala.adaderana.lk/news.php?nid=21752", "Category": null, "Parent URL": null}