{"Source": "Adaderana", "Timestamp": "October 9, 2017 12:23 pm", "Headline": " වවුනියාවේ පාසලක ගොඩනැගිල්ලක් ගිනිගෙන වැනසෙයි", "News Content": "වවුනියාව, ශාස්ත‍්‍රීකූලාන්කුලම්, භාරතිදාසන් විද්‍යාලයේ ගොඩනැඟිල්ලක් ඊයේ(08) රාත‍්‍රියේ ගිනිගෙන ඇති බව වවුනියාව ඊච්චන්කුලම පොලිසිය පැවැසීය. විද්‍යාලයේ ගුරු දින වැඩසටහනක් අද(09) පැවැත්වීමට නියමිතව පැවති අතර, ඊට පෙරදින රාත‍්‍රියේ විද්‍යාලයේ පන්ති පැවැත්වු තාවකාලික ගොඩනැගිල්ලක් සම්පූර්ණයෙන් ගිනිගෙන ඇත. ගින්න හේතුවෙන් විද්‍යාල ගොඩනැඟිල්ල තුළ තිබූ භාණ්ඩද විනාශ වි ඇත. ගින්න කිසියම් කඩාකප්පල්කාරි ක‍්‍රියාවක් හේතුවෙන් හට ගන්නට ඇති දැයි සොයා පොලිසිය පරීක්ෂණ මෙහෙයවයි. ගින්නෙන් කිසිවෙකුටත් හානියක් වී නොමැති අතර, ප‍්‍රදේශවාසීන්ගේ සහයෝගය ඇතුව ගින්න නිවා දැමු බවද පොලිසිය පැවසීය.", "URL": "https://sinhala.adaderana.lk/news.php?nid=78509", "Category": null, "Parent URL": null}