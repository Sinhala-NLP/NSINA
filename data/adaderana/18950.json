{"Source": "Adaderana", "Timestamp": "September 25, 2011 10:12 am", "Headline": "රට වටා තැන් තුනකින් මළ සිරුරු 3 ක්", "News Content": "මහවෙල කවටයාමුණි , මාරගම්මුල්ල ප්‍රදේශයේ පොදු ළිඳක තිබී නාදුනන පිරිමි පුද්ගලයෙකුගේ මළ සිරුරක් සොයාගෙන තිබේ. මෘත ශරීරය මාතලේ රෝහලේ තැන්පත් කර ඇති බව මහවෙල පොලිසිය පවසයි. මේ අතර කිරිඳිවැල රදාවාන ප්‍රදේශයේ ළිඳක් තුළ තිබී කාන්තාවකගේ මළ සිරුරක් සොයාගෙන තිබේ.. මියගිය කාන්තාව නිවසේ තනිවම ජීවත් වු මානසික රෝගයකින් පෙළුණු තැනැත්තියක බව කිරිඳිවැල පොලිසිය සඳහන් කරයි. එසේම වෙන්නප්පුව වයික්කාල ප්‍රදේශයේ මාඔයේ පාවෙමින් තිබු තවත් මළ සිරුරක් පොලිසිය විසින් සොයාගෙන තිබේ. මියගිය පුද්ගලයා උතුරු කදිරාන ඇටඹගහවත්ත ප්‍රදේශයේ පදිංචිව සිටි 19 හැවිරිදි අයෙකු බවයි වෙන්නප්පුව පොලිසිය සඳහන් කරයි.", "URL": "https://sinhala.adaderana.lk/news.php?nid=18950", "Category": null, "Parent URL": null}