{"Source": "Adaderana", "Timestamp": "January 4, 2017 04:34 pm", "Headline": " ශක්‍යතා අධ්‍යයන අවසන් කළ ව්‍යාපෘති අරඹනවා", "News Content": "ශක්‍යතා අධ්‍යයනයන් අවසන් කළ නිවැරදිව හඳුනාගත් සියලු ව්‍යාපෘති මෙම වසරේ ආරම්භ කරන බව මහ නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.ඒ අනුව රටේ ප්‍රවාහන පද්ධතිය දියුණු කිරිම සඳහා නව සැහැල්ලු දුම්රිය පද්ධති දෙකක ව්‍යාපෘති ආරම්භ කිරීමට නියමිත බව අමාත්‍යවරයා සඳහන් කළේය.ජල මූලාශ්‍ර භාවිත කරගනිමින් ජල ප්‍රවාහන සේවයක්ද මේ වසරේ ආරම්භ වීමට නියමිතය.බහුවිධ ප්‍රවාහන මධ්‍යස්ථාන දියුණු කරමින් සහ පොදු ප්‍රවාහන සේවයේ පවතින බස් රථ නවීකරණය කර පහසුකම් වැඩිදියුණු කිරීම තුළින් පවතින මාර්ග තදබදයට කඩිනම් විශේෂ වැඩපිළිවෙළක් ලෙස මෙම ව්‍යාපෘති සිදුකරන බව මහ නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසුවේය.", "URL": "https://sinhala.adaderana.lk/news.php?nid=67702", "Category": null, "Parent URL": null}