{"Source": "Adaderana", "Timestamp": "July 13, 2013 10:10 am", "Headline": "ඉන්දු ලංකා ධීවරයෝ එකිනෙකාට චෝදනා කර ගනිති", "News Content": "කල්පිටිය බත්තලන්ගුණ්ඩුවට කිලෝ මීටර් 10 ක් උතුරෙන් පිහිටි මුහුදු ප්‍රදේශයට අනවසරයෙන් ඇතුළු වූ ඉන්දීය ධීවරයින් පිරිසක් මෙරට ධීවරයින්ගේ මාළු දැල් කපා ඇති බව අප වාර්තාකරු පවසයි. පසුගිය දින කිහිපයක සිට මෙය සිදුව ඇති බවත් ඊයේ රාත්‍රියේ මෙය දරුණු ලෙස සිදුවී ඇති බවත් වාර්තා වී ඇති බව හෙතෙම කියයි. ඉන්දීය ධීවරයින් ට්‍රෝලර් යාත්‍රාවලින් පැමිණ මාළු දැල් කපා ඇති වග අප වාර්තාකරු පවසයි. කෙසේ වෙතත් ලාංකික ධීවරයින් තම මාළු දැල් කපා දමා ඇති බවට ‍ඉන්දීය ධීවරයින් චෝදනා කරයි. ලාංකික ධීවරයින් හා නාවික හමුදාව එක්ව ඔවුන්ගේ මාළු දැල්වලට හානි කර ඇති බවට ඉන්දීය ධීවරයින් චෝදනා නගන්නේ යැයි එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=35742", "Category": null, "Parent URL": null}