{"Source": "Adaderana", "Timestamp": "April 11, 2019 10:12 am", "Headline": "පළාත් සභා ඡන්දය පැවැත්වුවහොත් ආණ්ඩුව ගෙදර යවනවා", "News Content": "පළාත් සභා ඡන්දය පැවැත්වුහොත් ජනතාව ආණ්ඩුව පාරාජයට පත් කරන බව මධ්‍යම පලාත් ආණ්ඩුකාර මෛත්‍රී ගුණරතන මහතා පවසයි. ඒ නිසා තව වසරක් ගතවන තුරු පළාත් සභා ඡන්දය පවත්වන්නේ නොමැති බව ද ඔහු පැවසීය. ආණ්ඩුකාරවරයා එසේ පැවසුවේ හැටන් නෝර්වුඩ් සිව සුබ්‍රමණියම් ස්වාමි හින්දු කොවිල ශාලාවේ ප්‍රදේශයේ ජනතාවගේ ගැටළු සාකච්චා කිරිම සදහා ඊයේ (10) පැවති රැස්වීමකදීය. එහිදි තවදුරටත් අදහස් දැක්වු මෛත්‍රි ගුණරත්න මහතා, \"අද පළාත් සභා ඔක්කොම විසුරුවාහැරලා තියෙන්නේ.අද කිසිම පළාත් සභාවක් නෑ.අද පළාත් සභාවල බලය තියෙන්නේ ආණ්ඩුකාරවරයා ලඟ. ආණ්ඩුකාරවරයා තමයී අද මහ ඇමති.ආණ්ඩුකාරයා තමයී අද ඇමති.ඒ නිසා අද පළාතේ බලවත්ම පුද්ගලයා වෙලා තියෙන්නෙ ආණ්ඩුකාරයා. ආණ්ඩුව පළාත් සභා ඡන්දය තියන්නෑ.වැරදියි.අපේ රටේ නීතිය අනුව වසර පහෙන් පහට පලාත් සභා තියන්න ඕන.නමුත් මේ ආණ්ඩුව පලාත් සභා තියන්න බයයි. ප්‍රාදේශිය සභා තිබ්බා එකෙන් ආණ්ඩුව ලොකු ප්‍රශ්නයකට මුහුණපෑව.දැන් දන්නවා පළාත් සභා තිබ්බොත් ජනතාව පළාත් සභාවෙනුත් ආණ්ඩුව ගෙදරයවන එක තමයී කරන්නේ.ඒ නිසා පළාත් සභා තියන්නෙත් නෑ.පළාත් සභා තියන්නැති එක ප්‍රජාතන්ත්‍රවාදී විරෝධීයි. ජනතාව තීන්දු කරන්න ඕන කවුද තමුන්ගේ නියෝජිතයා කියලා .ජනතාව පත්කරගන්න ඕන ජනතාවට සේවය කරන්න නියෝජිතයව. නමුත් දැන් වෙලා තියෙන්නේ මොකක්ද ආණ්ඩුකාරයාට තමයී බලය තියෙන්නේ.ආණ්ඩුකාරයා තමයී සම්පුර්ණ බලය මෙහෙයවන්නේ. මම හිතන විදියට තව අවුරුද්දකට මේ රටේ පලාත්සභා තියන්නේ නෑ.මේ රටේ තියෙන පළවෙනි මැතිවරණය තමයී ජනාධිපතිවරණය.\"", "URL": "https://sinhala.adaderana.lk/news.php?nid=107809", "Category": null, "Parent URL": null}