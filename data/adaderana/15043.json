{"Source": "Adaderana", "Timestamp": "March 24, 2011 11:30 am", "Headline": "පෞද්ගලික අංශයට විශ්‍රාම වැටුප් දීම ගැන විශේෂ සාකච්ඡාවක්   ", "News Content": "පෞද්ගලික අංශයේ සේවකයින්ට විශ්‍රාම වැටුප් ලබාදීම සම්බන්ධයෙන් විශේෂ සාකච්ඡාවක් අප්‍රේල් මස 4 වැනි දින පැවැත්වීමට තීරණය කර තිබේ. ජාතික කම්කරු උපදේශක සභාව මඟින් මෙම සාකච්ඡාව සැලසුම් කර ඇති බව කම්කරු අමාත්‍යාංශ‍ ලේකම් උපාලි විජේවීර මහතා ප්‍රකාශ කළේය. සියලුම වෘත්තීය සමිති, කම්කරු සංවිධාන, හාම්පුතුන් ඇතුළු සියලු පාර්ශව මෙම සාකච්ඡාව සඳහා කැඳවා ඇත. පෞද්ගලික අංශ‍යේ සේවකයින්ට විශ්‍රාම වැටුප් ලබාදීම සඳහා යෝජිත නීති පනත් කෙටුම්පත පිළිබඳව මෙහිදි වැඩි අවධානයක් යොමු කිරීමට නියමිත බව අමාත්‍යාංශ ලේකම් උපාලි විජේවීර මහතා ප්‍රකාශ කළේය. ඒ අනුව සකස් කරන පනත් කෙටුම්පත පාර්ලිමේන්තුවට ඉදිරිපත් කර අනුමැතිය ලබා ගැනීමට නියමිතය.", "URL": "https://sinhala.adaderana.lk/news.php?nid=15043", "Category": null, "Parent URL": null}