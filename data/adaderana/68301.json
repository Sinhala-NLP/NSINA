{"Source": "Adaderana", "Timestamp": "January 19, 2017 03:08 pm", "Headline": "  තාජුදීන් ඝාතනය-පොලිස් ලොක්කන් යළි රිමාන්ඩ් ", "News Content": "තාජුදීන් ඝාතනයට සැක පිට අත්අඩංගුවට ගෙන සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් පෙරේරා තවදුරටත් රක්ෂිත බන්ධනාගාර ගත කර තිබේ.අදාළ නඩුව අද(19) කැඳවූ අවස්ථාවේ කොළඹ අතිරේක මහේස්ත්‍රාත් ජේ.ට්‍රොස්කි මහතා සැකකරුවන් පෙබරවාරි මස දෙවනදා(02) දක්වා තවදුරටත් රක්ෂිත බන්ධනාගාර ගත කිරිමට නියෝග කර ඇති බව සඳහන්ය.තාජුදීන් ඝාතනයට ලක්වූ දින ඔහු ගමන්ගත් වාහනය පිටුපසින් සැකකටයුතු තවත් වාහනයක් ගමන් කර ඇති බවට තොරතුරු අනාවරණය වී තිබුණි.එම වාහනයේ ගමන් ගත් පුද්ගලයින් නිශ්චිතව හදුනාගැනීම සඳහා අවට ප්‍රදේශයෙන් සොයාගත් සී.සී.ටී.වී දර්ශන කොළඹ විශ්වවිද්‍යාලයේ පරිගණක විශ්ලේෂණ අංහය වෙත යොමු කර වාර්තාවක් කැඳවීමට අපරාධ පරීක්ෂණ දෙපාර්තමේන්තුව අධිකරණයෙන් අද අවසර ඉල්ලූ බව අද දෙරණ අධිකරණ වාර්තාකරු සඳහන් කළේය.ඒ සඳහා අවසර ලබාදුන් කොළඹ අතිරේක මහේස්ත්‍රාත්වරයා නඩුවේ වැඩිදුර විභාගය ලබන පෙබරවාරි මස දෙවනදා දක්වාකල් තැබිමට නියෝග කර තිබේ.", "URL": "https://sinhala.adaderana.lk/news.php?nid=68301", "Category": null, "Parent URL": null}