{"Source": "Adaderana", "Timestamp": "March 30, 2014 07:13 am", "Headline": "දිය රකුසාට 4ක් බිලි", "News Content": "දෙහිඅත්තකණ්ඩිය, පුස්සලවින්න වැවේ ගිළී පුද්ගලයින් තිදෙනෙකු මියගොස් තිබේ. දෙහිඅත්තකණ්ඩිය ප්‍රදේශයේ වී එකතු කිරීම සඳහා අදාළ පුද්ගලයින් පැමිණ ඇති අතර වැඩකටයුතු නිමවීමෙන් පසු ඊයේ පස්වරුවේ දියනෑමට ගිය අවස්ථාවේ දී අනතුර සිදුව ඇති බව පොලීසිය පැවසුවේය. මියගිය පුද්ගලයින් අවුරුදු 40, 41 සහ 45 වියේ පසුවූවන් වේ. ඔවුන් ඇල්පිටිකන්ද, ඇල්පිටිකන්ද මානික්කාව සහ බඹරගහඇළ යන ප්‍රදේශවල පදිංචිව සිටි අය බව පොලීසිය සඳහන් කළේය. මේ අතර බණ්ඩාරගම රයිගම උයන්වත්ත වැවේ දියනෑමට ගිය 17 හැවිරිදි පාසල් සිසුවෙකු දියේ ගිළී මියගොස් ඇත. වස්කඩුව මානන්දූව ප්‍රදේශයේ පදිංචිව සිටි අයෙකු වන අදාළ සිසුවා කළුතර ප්‍රදේශයේ පාසලක ඉගෙනුම ලැබු අයෙකි.", "URL": "https://sinhala.adaderana.lk/news.php?nid=42171", "Category": null, "Parent URL": null}