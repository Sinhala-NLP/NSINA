{"Source": "Adaderana", "Timestamp": "December 16, 2018 12:45 pm", "Headline": "මැතිවරණයකට සූදානම් වීම අත්‍යවශ්‍යයි", "News Content": "නව රජයක් පිහිටුවීමට අවස්ථාව හිමිවුණ ද එය ජයග්‍රහණයක් නොවන බව එක්සත් ජාතික පක්ෂයේ ජාතික සංවිධායක නවීන් දිසානායක මහතා පැවසීය. ඔහු පෙන්වා දෙන්නේ ඉදිරියේ දී මැතිවරණයකට සූදානම් වීම අත්‍යවශ්‍ය බවයි. ආණ්ඩුව ගත් දින සිට මැතිවරණයකට සූදානම් විය යුතු බවත් දේශපාලන බලය ලබාගෙන විවේක ගත නොහැකි බවත් ඔහු පැවසීය. දෙවෙනි පෙළ තරුණ නායකත්වය එක හෙළාම එකමුතුව කටයුතු කරන්නේ පක්ෂය ආරක්ෂා කිරීමට බවත් ඔහු පැවසීය. ඕනෑම ප්‍රශ්නයකට මුහුණ දීම සඳහා අත්වැල් බැඳගැනීමට සූදානම් බවද ඔහු පැවසීය.", "URL": "https://sinhala.adaderana.lk/news.php?nid=100829", "Category": null, "Parent URL": null}