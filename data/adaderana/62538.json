{"Source": "Adaderana", "Timestamp": "July 29, 2016 10:37 am", "Headline": "හිරිහැර වුණ බව ඉන්දීය ධීවරයින් කියලා", "News Content": "මෙරට අත්අඩංගුවේ සිට නිදහස ලැබූ ඉන්දීය ධීවරයින් 77 දෙනා සිය ගම්බිම් වෙත පිටත්ව ගොස් තිබේ.රානි අබක්කා සහ අමෙයා යන නෞකාවලින් ඊයේ පස්වරුවේ නාගපට්නම් හී කින් වරායට ඔවුන් ගොඩබැස ඇති බව ඉන්දිය වාර්තා සඳහන් කළේය.ප්‍රාදේශිය ධීවර නිළධාරින් කිහිප දෙනෙකු විසින් එම ධීවරයින් පිරිස පිළිගෙන ඇත.මෙරට මුහුදු සීමාව උල්ලංඝණය කිරීමේ චෝදනාව මත පසුගිය මැයි මස 31 වනදා සිට ජුලි මස 15 වනදා අතර කාලයේදී අදාල ධීවරයින් පිරිස නාවික හමුදා නිළධාරින් භාරයට ගෙන තිබුණි.අනතුරුව ඔවුන් අධිකරණයට ඉදිරිපත් කිරීමෙන් පසු බන්ධනාගාර ගත කර තිබූ අතර දෙරටේ එකඟතාවන් මත ඔවුන් මුදා හැරුණි.මෙරට අත්අඩංගුවේ පසු වූ කාලය තුළ තමන්ට නිසි සැලකිල්ලක් නොදැක් වූ බවට ධීවරයින් චෝදනා කළ බව ඉන්දීය මාධ්‍ය වාර්තා කර ඇත.", "URL": "https://sinhala.adaderana.lk/news.php?nid=62538", "Category": null, "Parent URL": null}