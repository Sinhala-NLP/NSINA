{"Source": "Adaderana", "Timestamp": "June 22, 2015 02:05 pm", "Headline": "අතුරුදහන්වූ හිටපු එල්.ටී.ටී.ඊ නායකයින් ගැන කියන්න සූදානම්", "News Content": "නඩේසන් හා පුලිදේවන් ඇතුළු ශ්‍රී ලංකා රජයට බාරවූයේ යැයි කියනු ලබන එල්.ටී.ටී.ඊ සංවිධානයේ හිටපු නායකයින්ට සිදුවූයේ කුමක්දැයි ඔවුන්ගේ ඥාතීන් විසින් හෙළිදරව් කරනු ලබන රැස්වීමක් ජීනීවා හිදී පැවැත්වීමට තීරණය කර තිබේ.එය එළඹෙන ජූනි මස 24 වන දින පැවැත්වීමට තීරණය කර ඇති බව හින්දු පුවත්පත විසින් වාර්තා කර ඇත.බ්‍රිතාන්‍ය ද්‍රවිඩ සංසදය, එක්සත් ජනපද ද්‍රවිඩ ජන ආරක්ෂන සංගමය හා එක්ව පී.එම්.කේ නායකයින් නායකත්වය දෙනු ලබන 'පසුමෙයි තායගම්' සංවිධානය විසින් මෙම අවස්ථාව සංවිධානය කර තිබේ.ඒ සඳහා පී.එම්.කේ මාධ්‍ය ප්‍රකාශක, කේ.බාලු, පසුමෙයි තායගම් වෙනුවෙන් අරූල් සහභාගිවීමට නියමිත බැව් සඳහන්ය.18,000 ක ද්‍රවිඩ ජන පිරිසක් ඔවුන්ගේ නායකයින් සමග යටත්වී ඇති බවත්, මාස 6ක කාලයක පසුවත් ඔවුන්ට සිදුවූයේ කුමක්ද යන්න පිළිබඳ තොරතුරු නොමැති බව කේ.බාලු කියා සිටියි.රඳවා තබා සිටින පිරිස් පිළිබඳ සම්පූර්ණ පුළුල් ලැයිස්තුවක් ලබාදීමට ශ්‍රී ලංකා රජය එතරම් සැලකිල්ලක් නොදක්වන බව ද බාලු අවධාරණය කර තිබේ.", "URL": "https://sinhala.adaderana.lk/news.php?nid=52165", "Category": null, "Parent URL": null}