{"Source": "Adaderana", "Timestamp": "September 29, 2015 02:00 pm", "Headline": "පහත්බිම් වල ජනයාට අනතුරු ඇඟවීමක්", "News Content": "ගිං හා නිල්වලා ගංගාවල ජල මට්ටම ඉහළගොස් ඇති බැවින් ඒ ආශ්‍රිත පහත් බිම් ප්‍රදේශවල ජනයා අවධානයෙන් සිටිය යුතු බව ආපදා කළමනාකරණ මධ්‍යස්ථානය පවසයි.එසේම එම ගංගා අවට මාර්ග භාවිත කරන රථ වාහන රියදුරන් ද පවතින තත්ත්වය පිළිබඳ සැලකිලිමත් වන ලෙස ආපදා කළමනාකරණ මධ්‍යස්ථානය දන්වා සිටියි.මේ අතර කොළඹ අවිස්සාවේල්ල පරණ පාරේ ගමනා ගමන කටයුතු යථා තත්ත්වයට පත් කර තිබේ.ජල නලයක් පුපුරායාමෙන් මාර්ගය ඛාදනයට ලක්වීම හේතුවෙන් එම මාර්ගයේ ගමනා ගමන කටයුතුවලට ඊයේ පස්වරුවේ සිට බාධා එල්ල වී තිබුණි. කඩුවෙල, වේලේහංදිය ප්‍රදේශයත්, බෝමිරිය මධ්‍යම මහා විද්‍යාලයත් අතර සල්ගහමුල ප්‍රදේශයේදී ලබුගම සිට කොළඹ දක්වා ජලය රැගෙන යන ප්‍රධාන නල මාර්ගයක මෙම පිපුරුම සිදු වුණි.කෙසේ වෙතත් මේවන විට එම මාර්ගය යථා තත්ත්වයට පත් කිරීමට හැකිව ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=54154", "Category": null, "Parent URL": null}