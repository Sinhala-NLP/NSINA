{"Source": "Adaderana", "Timestamp": "July 21, 2011 03:15 pm", "Headline": "හොරෙන් වැලි ‍ගොඩදැම්ම 4 ක් අත්අඩංගුවේ", "News Content": "කෑගල්ල, බෝගමුව පාලම අසල පතල්මුල්ල වත්ත ප්‍රදේශයේ අනවසරයෙන් වැලි ගොඩ දමමින් සිටි පුද්ගලයින් සිව්දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ කෑගල්ල කඳවුරට අනුයුක්ත නිලධාරීන් අදාළ වැටලීම සිදුකර ඇති බව වාර්තා වේ. සැකකරුවන් වැලි ගොඩ දැමීම සඳහා යොදාගත් කූඩ 20 ක්, සවල් , පාරු 2ක් සහ වැලි ප්‍රවාහනයට යොදාගත් කැන්ටර් රථයක් පොලිස් විශේෂ කාර්යය බලකා නිලධාරීන් භාරයට ගෙන තිබේ. සැකකරුවන් සහ එම භාණ්ඩ කෑගල්ල පොලිසිය වෙත භාරදී ඇති අතර වැඩිදුර ‍පරීක්ෂණ කෑගල්ල පොලිසිය විසින් සිදුකරන බව වාර්තා වේ..", "URL": "https://sinhala.adaderana.lk/news.php?nid=17546", "Category": null, "Parent URL": null}