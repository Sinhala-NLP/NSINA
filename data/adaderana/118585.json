{"Source": "Adaderana", "Timestamp": "September 8, 2019 02:25 pm", "Headline": "ෆේස් බුක් සාදයක් වටලයි-මත් ද්‍රව්‍ය සමඟ 4ක් පොලීසියට", "News Content": "හැටන් නගරයේ ප්‍රධාන උත්සව ශාලාවක තරුණ තරුණියක් පිරිසක් සහභාගී කරවා ගනිමින් පැවැත් වු සාදයකදි කේරල ගංජා, මත්ද්‍රව්‍යය සහ මත් පෙති සමඟ සැකකරුවන් සිව් දෙනෙක් රාත්‍රි අත්අඩංගුවට ගෙන ඇත. ඊයේ (08) රාත්‍රියේ මෙම අත්අංගුවට ගෙන ඇත. මුහුණු පොතේ මිතුරු මිතුරියන් එක් කරගනිමින් ඊයේ දහවල් 12 සිට ඊයේ මධ්‍යම රාත්‍රිය දක්වා සාදයක් පවත්වා ඇති අතර එම සාදය හැටන් ප්‍රදේශයේ පදිංචි තරුණයන් පිරිසක් විසින් සංවිධානය කර තිබුණි. සාදය පැවැත්වෙන අතරතුර හැටන් සහ නුවරඑළිය සුරාබදු කාර්යයාලයේ නිලධාරින් එක්ව සිදු කළ හදිසි වැටලිමකදි කේරළ ගංජා සන්තකයේ තබාගත් තරුණයන් සිව් දෙනෙක් සැකපිට අත්අඩංගුවට ගෙන ඇති අතර, එම උත්සව ශාලාවේ විසිකර දමා තිබු තවත් කේරළ ගංජා මිලිග්‍රැම් 5900 ක්, කොකෙන් මත්ද්‍රව්‍යය, මත්පෙති තොගයක්ද සහ හඳනා නොගත් මත්ද්‍රව්‍යයද සුරාබදු කාර්යයාලයේ නිලධාරින් බාරයට ගෙන ඇත. දිවයිනේ විවිධ ප්‍රදේශවල සිට එම සාදය සදහා වයස අවුරු 16 ත් 30 අතර වයස් කාණ්ඩවල පසුවන තරුණ තරුණියන් 400 දෙනෙකු පමණ සහභාගි වී සිටි බව වැටලීම සිදු කල සුරාබදු නිලධාරින් කියා සිටියේය. අත්අඩංගුවට ගත් සැකකරුවන් හැටන් රාවණාගොඩ, පිලියන්දල, මහනුවර සහ පානදුර යන ප්‍රදේශවල පදිංචිකරුවන් බවත්, එම සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කිරීමට නියමිතය. මෙම වැටලිම මෙහෙය වු හැටන් සුරාබදු කාර්යයාලයේ ස්ථානාධිපති අයි.ජේ.ඒ පෙරේරා මහතා මාධ්‍යයට අදහස් දක්වමින් කියා සිටියේ එම සාදයට සහභාගි වු ඇතැම් තරුණ තරුණියන් ඔහුන්ගේ දෙමව්පියන්ද එක කර ගනිමින් එම සාදයට සහභාගි වි ඇති බවයි.", "URL": "https://sinhala.adaderana.lk/news.php?nid=118585", "Category": null, "Parent URL": null}