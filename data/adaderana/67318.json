{"Source": "Adaderana", "Timestamp": "December 24, 2016 01:04 pm", "Headline": " හම්බන්තොට ඉඩම් පවරා ගන්නේ නෑ", "News Content": "හම්බන්තොට දිස්ත්‍රික‍්කයෙන් ඉඩම් අක්කර 15000ක් පවරා නොගන්නා බවත්, ජනතාව එම ප්‍රදේශයෙන් ඉවත් නොකරන බවත් ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි.චීන ආයෝජන කලාපය සඳහා හම්බන්තොට ඉඩම් පවරා ගන්නා බවට ඉදිරිපත්ව ඇති මාධ්‍ය වාර්තා සම්බන්ධයෙන් සිදු කළ විමසීමකදී අමාත්‍යවරයා මෙම අදහස් පළ කළේය.චීන ආයෝජන කලාපය සඳහා මොණරාගල දිස්ත්‍රික්යේ මුඩු ඉඩම් ලබා ගත හැකි බවද අමාත්‍යවරයා සඳහන් කර සිටියි.කෙසේ වෙතත් පසුගියදා පැවැති මාධ්‍ය හමුවකදී සංවර්ධන උපායමාර්ග හා ජාත්‍යන්තර වෙළෙඳ කටයුතු අමාත්‍ය මලික් සමරවික්‍රම මහතා කියා සිටියේ ඉදිරි වසරවල මෙම ප්‍රදේශවල නව කර්මාන්ත ශාලා 2400ක් ඉදිකිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=67318", "Category": null, "Parent URL": null}