{"Source": "Adaderana", "Timestamp": "March 31, 2014 08:57 pm", "Headline": "නවසීලන්තයට ලකුණු 120ක ඉලක්කයක්", "News Content": "පන්දුවාර 20-20 ලෝක කුසලාන ක්‍රිකට් තරඟාවලියේ නවසීලන්තය සමග පැවැත්වෙන තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 19.1දී සියලු දෙනා දැවී ලකුණු 119ක් ලබා ගැනීමට සමත් විය. මෙම තරඟයේ කාසියේ වාසිය දිනාගත්තේ නවසීලන්ත කණ්ඩායමය. ඔවුන්ගේ ආරාධනයෙන් ශ්‍රී ලංකා කණ්ඩායම පන්දුවට පහරදීමට පිටියට පිවිසියද අභියෝගාත්මක ලකුණු සංඛ්‍යාවක් ලබා ගැනීමට නොහැකි විය. ශ්‍රී ලංකා කණ්ඩායම වෙනුවෙන් මහේල ජයවර්ධන ලකුණු 25ක්, ලහිරු තිරිමාන්න ලකුණු 20ක්, සචිත්‍ර සේනානායක, කුසල් ජනිත් ලකුණු 16ක්, තිසර පෙරේරා ලකුණු 16ක් වශයෙන් වැඩිම ලකුණු ලාභින් වූහ. පන්දු යැවීමේදී ට්‍රෙන්ට් බවුල්ට් ලකුණු 20ට කඩුලු 3ක් දවා ගැනීමට සමත් විය.", "URL": "https://sinhala.adaderana.lk/news.php?nid=42206", "Category": null, "Parent URL": null}