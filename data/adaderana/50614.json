{"Source": "Adaderana", "Timestamp": "April 12, 2015 02:51 pm", "Headline": "අගමැති බලවත් වෙන තත්ත්වයක් නෑ", "News Content": "විධායක ජනාධිපති ක්‍රමය සංශෝධනය සහ මැතිවරණ ක්‍රමය සංශෝධනය අතර ප්‍රබල සබඳතාවක් තිබෙන බවට විශ්වාස කළ නොහැකි බව නියෝජ්‍ය විදේශ අමාත්‍ය අජිත් පී.පෙරේරා මහතා පවසයි.අද කොළඹදී පැවති මධ්‍ය හමුවකදී ඔහු ප්‍රකාශ කළේ මැතිවරණ සංශෝධනය කඩිනමින් ඉදිරිපත් කිරීමට හැකියාව තිබේ නම් එයද ඉටුකළ යුතු බවයි.කෙසේ වුවද 19 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත ලබන 20 වනදා පාර්ලිමේන්තුවට ඉදිරිපත් කරන බව අජිත් පී. පෙරේරා මහතා ප්‍රකාශ කළේය.මේ අතර ශ්‍රේෂ්ඨාධිකරණ තීන්දුවෙන් පසු වගන්ති කිහිපයක් ඉවත් කළ ව්‍යවස්ථා සංශෝධනය මඟින් අගමැතිවරයා බලවත් වන තත්ත්වයක් නොමැති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50614", "Category": null, "Parent URL": null}