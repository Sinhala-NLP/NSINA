{"Source": "Adaderana", "Timestamp": "June 11, 2015 05:33 pm", "Headline": " ආරක්ෂක මාණ්ඩලික පුටුවට කෝලිත", "News Content": "වත්මන් ගුවන් හමුදාපති එයාර් මාර්ෂල් කෝලිත ගුණතිලක මහතා 'ආරක්ෂක මාණ්ඩලික ප්‍රධානි'තනතුරට පත්කර තිබේ.ඒ අනුව වහාම ක්‍රියාත්මක වන පරිදි එළඹෙන ජූනි මස 16 වන දින සිට නව පත්කිරීම ක්‍රියාත්මක වන බව ගුවන් හමුදා මාධ්‍ය ප්‍රකාශකවරයා පවසයි.එයාර් මාර්ෂල් කෝලිත අරවින්ද ගුණතිලක මහතා 14 වෙනි ගුවන් හමුදාපති ලෙස 2014 පෙබරවාරි මස 28 වන දින සිය රාජකාරී කටයුතු බාරගෙන තිබේ.එයාර් මාර්ෂල් කෝලිත අරවින්ද ගුණතිලක ශාන්ත තෝමස් බණ්ඩාරවෙල සහ කොළඔ රාඡකීය විද්‍යාල වල දිප්තිමත් ආදි ශිෂ්‍යයෙකු බව සඳහන්ය. 1980 වසරේ 8 වන බදවා ගැනීම් පාඨමාලාව යටතේ කැඩෙධි නිළධාරියෙකු ලෙස ශ‍්‍රී ලංකා ගුවන් හමුදාවට බැඳි ඇති එයාර් මාර්ෂල් කෝලිත ගුණතිලක 1982 අපේ‍්‍රල් මස ගුවන් හමුදා චීනවරාය විද්‍යාපීඨයෙන් මූලික හා උසස් පියාසර පාඨමාලා සාර්ථකව නිමා කිරීමෙන් පසු පියාසර ලාංඡනයට හිමිකටම් ලැබීමෙන් අනතුරුව මූලික රාජකාරි සදහා දෙවන ප‍්‍රහාරක බලඝනයේ සේවය කරන ලදී. ඉක්බිතිව 1986 සුදුසුකම් ලත් පියාසර උපදේශක පාඨමාලාව පකිස්ථාන ගුවන් හමුදාමේදී හදාරන ලද ඔහු එයාර් මාර්ෂල් ගුණතිලක SF260TP හා පුකාරා (pucara) යන ගොඩඛිටී ප‍්‍රහාරක යානා මගින් සුවිශාල ලෙස පියාසර කාල සපුරා ඇති අතර එල්ටීටීඊ සංධීධානයට එරෙහි ගොඩබිම් ප‍්‍රහාර වලදී සහය ගුවන් ප‍්‍රහාර මගින් සිය මෙහෙවර සපුරාලූ බව ගුවන් හමුදා නිල වෙබ් අඩවිය උපුටා දක්වයි.කෙසේ වෙතත් නිර්භීත සේවාව හා කැපවීම අගයනුවස් එයාර් මාර්ෂල් ගුණතිලක දෙවරක් රණ වික‍්‍රම පදක්කමෙන් පිදුම් ලැබූ අතර රණ ශූර පදක්කමෙන්ද පිදුම් ලබා තිබේ. ගුවන් හමුදාමේ දීර්ඝ කාලීන පියාසර වෘත්තීය තුළ එයාර් මාර්ෂල් ගුණතිලක ප‍්‍රහාරක ගුවන් නියමුවෙක් සහ උපදේශකවරයෙකු ලෙස පියාසර පැය 4000 කට වඩා සම්පූර්ණ කර ඇති බවද සඳහන්ය.එයාර් මාර්ෂල් ගුණතිලක සිය සේවා කාලය තුළ විවිධ කීර්තිමත් විදේශ පුහුණු ආයතන තුළදී උසස් සාමාර්ථ ලබා ගැනීමට සමත් වූ අතර එකී කීර්තිමත් ආයතන අතර නියමු උපදේශක පාඨමාලාව පකිස්ථානය \" අණ හා මාණ්ඩලික විද්‍යාලය පකිස්ථානය” ඒකාබද්ධ ගුවන් යුධ අභ්‍යාස විද්‍යාලය ඉන්දියාව\"ගුවන් කාර්යය මණ්ඩල පාඨමාලාව එක්සත් රාජධානිය” ගුවන් අණ හා මාණ්ඩලික විද්‍යාලය ඇමරිකා එක්සත් ජනපදය සහ ජාතික ආරක්ෂක විද්‍යාලය පකිස්ථානය යන ආයතන දක්වාලිය හැක. එයාර් වයිෂ් මාර්ෂල් ගුණතිලක ඇමරිකා එක්සත් ජනපදයේ ආරක්ෂක අධ්‍යාපනය පිළිබද ආසියානු හා පැසිපික් මධ්‍යස්ථානයේ විධායක පාඨමාලාව හදාරා ඇති අතර ජෙනරල් සර් ජෝන් කොතලාවල ආරක්ෂක විශ්ව විද්‍යාලයේ කළමනාකරණය පිළිබද විද්‍යාපති උපාදි පාඨමාලාමේ ප‍්‍රථම කණ්ඩායමේ සාමාජිකයෙකු විය.එයාර් මාර්ෂල් ගුණතිලක පීඨාධිපති අංක 01 පියාසර පුහුණු පක්ෂාංගය හා අණදෙන නිළධාරී අංක 02 දරණ ප‍්‍රවාහන බලඝනය යන තනතුරු දරමින් ලද හසල දැනුම” වර්තමාන මාණ්ඩලික ප‍්‍රධානී තනතුර දක්වා ඔසවා තැබීමට දායකත්වය දැක්වීය.එයාර් මාර්ෂල් ගුණතිලක ගුවන් හමුදා මූලස්ථානයේ මාණ්ඩලික රාජකාරී සඳහා මාණ්ඩලික නිළධාරී මෙහෙයුම් ලෙස සිය දායකත්වය දැක්වූ අතර ගුවන් හමුදා කඳවුර චීනවරාය හා ගුවන් හමුදා කදවුර කටුනායක යන කදවුරු වල අණදෙන නිළධාරී ලෙස කටයුතු කරමින් සිය අමිල සේවාව ගුවන් හමුදාවට සලසන ලද අතර නායකත්ව ශක්තිය හා ආකර්ෂණය ප‍්‍රදර්ශනය කෙරිණි.අනතුරුව ගුවන් හමුදා මූලස්ථානයේ පුහුණු අධ්‍යක්ෂක ලෙස සුවිශේෂී සේවාවක් ඉටුකළ එයාර් මාර්ෂල් ගුණතිලක ගුවන් මෙහෙයුම් අධ්‍යක්ෂක ලෙස සිය ධූරය දරමින් මානුෂීය මෙහෙයුමේ තීරණාත්මක අවසාන භාගයේ සිය ගුවන් මෙහෙයුම් වලට අණදීමට දායක විය.", "URL": "https://sinhala.adaderana.lk/news.php?nid=51938", "Category": null, "Parent URL": null}