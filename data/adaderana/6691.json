{"Source": "Adaderana", "Timestamp": "February 14, 2010 02:36 pm", "Headline": "විදුලි අනතුරකින් දස දෙනෙක් මියයයි", "News Content": "බස් රථයකට විදුලි රැහැනක් කඩා වැටී සිදු වූ අනතුරකින් නයිජිරියාවේ පුද්ගලයින් දස දෙනෙකු ජීවිතක්ෂයට පත් වී තිබේ. දකුණු නයිජිරීයානු ප්‍රදේශයේ දී මගී ප්‍රවාහන බස් රථයකට අධි බලැති විදුලි රැහැනක් කඩා වැටීමෙන් මෙම අනතුර සිදුව ඇති බව විදෙස් මාධ්‍ය වාර්තා කරයි. පිළිස්සුම් තුවාල ලැබූ තවත් පුද්ගලයින් 12 දෙනෙකු රෝහල් ගත කර ඇත. විදුලි රැහැන් පද්ධතිය අබලන් වීම හේතුවෙන් මෙම අනතුර සිදු වී ඇති බව නයිජීරියානු පොලිස් මාධ්‍ය ප්‍රකාශිකා රීටා අබේ පවසයි.", "URL": "https://sinhala.adaderana.lk/news.php?nid=6691", "Category": null, "Parent URL": null}