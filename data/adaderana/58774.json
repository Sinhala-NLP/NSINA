{"Source": "Adaderana", "Timestamp": "March 31, 2016 10:32 am", "Headline": "නව ව්‍යවස්ථාවට අදහස් ලබා ගැනීම අදින් අවසන්", "News Content": "ආණ්ඩුක්‍රම ව්‍යවස්ථා ප්‍රතිසංස්කරණය පිළිබඳ මහජන අදහස් ලබා ගැනීම අද(31) දිනයෙන් අවසන්වීමට නියමිතව තිබේ.එම කමිටුවේ සභාපති ලාල් විජේනායක මහතා සඳහන් කළේ අද පෙරවරුවේ හින්දු ආගමික නායකයින්ගෙන් අදහස් ලබා ගැනීමට නියමිත බවයි.පස්වරුවේ හිටපු ජනාධිපතිනි චන්ද්‍රිකා බණ්ඩාරණායක කුමාරතුංග මහත්මියගෙන්ද අදහස් ලබා ගැනීමට නියමිතව තිබේ.පවතින ඉල්ලීම් වලට අනුව මහජන අදහස් ලබා ගැනීමේ කාලය දිර්ඝ කර ගැනීම සම්බන්ධයෙන් හෙට දිනයේදී තීරණය කිරීමට බලාපොරොත්තු වන බව ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කමිටුවේ සභාපති ලාල් විජේනායක මහතා සඳහන් කළේය.", "URL": "https://sinhala.adaderana.lk/news.php?nid=58774", "Category": null, "Parent URL": null}