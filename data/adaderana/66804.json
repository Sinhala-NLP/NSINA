{"Source": "Adaderana", "Timestamp": "December 7, 2016 10:04 am", "Headline": "වේගය පාලනය කරගත නොහැකිව පොලිස් සැරයන් මරුට", "News Content": "වැල්ලවාය තණමල්විල මාර්ගයේ තෙලුල්ල ප්‍රදේශයේ දී සිදු වූ රිය අනතුරකින් පොලිස් නිළධාරියෙකු මියගොස් තිබේ.ඇතිලිවැව ප්‍රදේශය දෙසට ධාවනය වූ යතුරුපැදියක් පැදිකරුට පාලනය කර ගත නොහැකි වීමෙන් මාර්ගයෙන් ඉවතට පැන අනතුර සිදුව ඇති බව කුඩාඔය පොලිසිය පැවසුවේය.අනතුරින් බරපතල තුවාල ලැබූ පැදිකරු තණමල්විල රෝහලට ඇතුළත් කිරීමේ දී මියගොස් ඇත.මියගොස් ඇත්තේ පස්සර නමුණුකුල ප්‍රදේශයේ පදිංචිව සිටි 50 හැවිරිදි කුඩාඔය පොලිසියට අනුයුක්තව සේවය කළ පොලිස් සැරයන්වරයෙකි.අනතුර සම්බන්ධයෙන් කුඩාඔය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66804", "Category": null, "Parent URL": null}