{"Source": "Adaderana", "Timestamp": "February 6, 2019 03:08 pm", "Headline": "71 නිදහස් වෙනුවෙන් සියක් නමක් පිණ්ඩපාතය වඩියි", "News Content": "71 වැනි නිදහස් දින සැමරුමට සමගාමීව එප්පාවල නගරයේදී මහා සංඝරත්නය සියක් නමක් විශයෙහි පිණ්ඩපාත දානමය පිංකමක් අද (06) පැවැත් විය. උතුරු සහ මධ්‍යම පළාත් ප්‍රධාන සංඝනායක, එප්පාවල කෙත්තාරාම විහාරස්ථානාධිපතී, පූජ්‍ය මහමාන්කඩවල පියරතන හිමියන්ගේ අනුශාසකත්වයෙන් එප්පාවල නගයේ සමාජ සත්කාරක සංවිධානයක් වන බාල පවුර සුභ සාධක සංගමය මගින් මෙම පිණ්ඩපාත දානමය පිංකම සිව්වැනි වරට සංවිධානය කර තිබිණි. 71 වැනි නිදහස් සමරුවට සමගාමීව මෙම පිණ්ඩපාත චාරිකාව සංවිධානය කර ඇත. උතුරු මධ්‍යම දෙපළාතේ ප්‍රධාන සංඝනායක, එප්පාවල කෙත්තාරාම විහාරස්ථානාධිපතී, පූජ්‍ය මහමාන්කඩවල පියරතන හිමියන් ප්‍රමුඛ එප්පාවල අවට පිරිවෙන් හා වෙහෙර විහාරස්ථානයන්ගෙන් වැඩම කරවූ මහා සංඝරත්නය සියක් නමක් එප්පාවල යෝධ ඇළගම ගම්මානයේ සිට එප්පාවල නගරය හරහා එප්පාවල ඛෙත්තාරාමය දක්වා කිලෝ මීටරයක පමණ දුරක් පිඩුසිඟා වැඩියහ. මහා සංඝරත්නය වෙනුවෙන් දානය පූජා කිරීම එප්පාවල බල පවුර සංවිධානය විසින් සිදු කරනු ලැබීය. මෙම අසිරිමත් පිංකම සඳහා ව්‍යාපාරිකභවතුන්, ප්‍රදේශවාසීන්, එප්පාවල ශ්‍රී රාහුල ප්‍රාථමික විද්‍යාලය හා එප්පාවල ශ්‍රී සිද්ධාර්ථ ජාතික පාසල් සිසු සිසුවියන් හා ගුරුභවතුන් ඇතුළු විශාල පිරිසක් මහා සංඝරත්නය වෙනුවෙන් පිරිකර පූජාවන් සිදු කරනු ලැබීය.", "URL": "https://sinhala.adaderana.lk/news.php?nid=103798", "Category": null, "Parent URL": null}