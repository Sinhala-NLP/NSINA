{"Source": "Adaderana", "Timestamp": "March 22, 2018 04:30 pm", "Headline": "පූජකවරයා ඝාතනය කළ වරදට යුද හමුදාවේ තිදෙනෙකුට විනිසුරු ඉලන්චේලියන් දුන් දඬුවම", "News Content": "යාපනය, සංගානෙයි,මුරුගමූර්ති මාර්ගයේ පිහිටි නිවසකදී හින්දු පූජකවරයෙකු ඝාතනය කළ යුද හමුදා සෙබළෙකු ඇතුළු තිදෙනෙකු වෙත අද (22) යාපනය මහාධිකරණ විනිසුරු එම්.ඉලන්චේලියන් මහතා මරණ දඩුවම නියම කරනු ලැබීය. 2010 වසරේ යාපනය, සංගානෙයි,මුරුගමූර්ති මාර්ගයේ පිහිටි නිවසකදී පූජක නිත්යකනන්ද කුරුක්කල් නමැති පූජකවරයා ඝාතනය කළ පුද්ගලයින් තිදෙනෙකු වෙත එලෙස මරණ දඩුවම නියම කෙරිණි. නඩු විභාගය මීට පෙර යාපනය මල්ලාකම් මහේස්ත්‍රාත් අධිකරණයේ විභාග වු අතර නීති පති උපදෙස් මත නඩු විභාගය අනතුරුව යාපනය මහාධිකරණයේදී විභාගයට ගැණින. නඩු විභාගයේදී කාසිනාදන් මුහුන්දන්,බාලසුබ්රිමනියම් ශිවරූබන් හා යුධ හමුදා සෙබළෙකු වු පේදුරු ගුණසේන නමැති පුද්ගලයින් තිදෙනා වෙත එලෙස මරණ දණ්ඩණය නියම කරනු ලැබීය. විත්තිකරුවන් ස්වයංක්‍රීය ගිනි අවි යොදාගෙන පූජකවරයා ඝාතනය කිරීම හා අදාළ පුජකවරයාගේ දරුවන් ‍දෙදෙනෙකු ඇතුළු තිදෙනෙකු තුවාල කිරීම වෙනුවෙන් මරණ දඩුවමද, පූජකවරයාගේ දරුවන් තුවාල කිරීමේ වරදට වසර විස්ස බැගින් වන සිර දඩුවමක්ද මහාධිකරණ විනිසුරුවරයා නියෝග කළේය. පැමිණිල්ල වෙනුවෙන් රජයේ අධිනීතිඥ නාගරත්නම් නිශාන්තන් මහතා පෙනී සිටි අතර, අතර විත්තිරකරුවන් වෙනුවෙන් නීතිඥ ශර්මිනි විග්නේවරන් මහත්මිය හා ජෝයි මහිල් මහාදේවා මහතාද පෙනී සිටියහ. සිද්ධිය සම්බන්ධයෙන් මානිප්පායි පොලිසිය විමර්ශන මෙහෙයවනු ලැබීය.", "URL": "https://sinhala.adaderana.lk/news.php?nid=86148", "Category": null, "Parent URL": null}