{"Source": "Adaderana", "Timestamp": "November 25, 2017 03:02 pm", "Headline": "මගේ වැඩි පුරම කෙස් ගියේ පහුගිය මාස හයේ", "News Content": "අවුරුදු 61ක් වූ තමන්ගේ ජීවිත කාලයේ වැඩිපුරම කෙස් ගියේ පසුගිය මාස 6 කාලය තුළ බව මුදල් හා ජනමාධ්‍ය අමාත්‍ය මංගල සමරවීර මහතා පවසා පවසයි. ඒ මහතා කියා සිටියේ තමන් මුදල් ඇමති ධූරයේ වැඩකළ පසුගිය මාස හයක කාලයේ වැඩිපුරම කෙස් ගිය බවයි. ඒ මහතා මේ බව කියා සිටියේ ‘බදු වගකීමක් නොව සමාජ යුතුකමකි‘ මැයෙන් පසුගිය දා පැවති සම්මන්ත්‍රණයකට එක් වෙමිනි. එහිදී වැඩිදුරටත් අදහස් දැක්වූ ඒ මහතා පවසා සිටියේ විවෘත ආර්ථිකය නිසි පරිදි රට තුළ ක්‍රියාත්මක වූයේ වසර දෙකක කාලයක් පමණක් බවයි. එමෙන්ම යුද්ධයත් සමග රට ආපස්සට ගමන් කිරීම ආරම්භ වූ බවත් ඒ මහතා කියා සිටියේය. අසූව දශකයේ මුල් කාලය තුළ යුද්ධයත් සමඟ ආරම්භ වූ ආර්ථික පරිහානිය 2015 වසර දක්වා විවිධ ආකාරයෙන් ශ්‍රී ලංකාවට බලපෑම් එල්ල කළ බවද ඔහු කියා සිටියේය.", "URL": "https://sinhala.adaderana.lk/news.php?nid=80517", "Category": null, "Parent URL": null}