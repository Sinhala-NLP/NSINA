{"Source": "Adaderana", "Timestamp": "June 28, 2017 01:33 pm", "Headline": "මාමණ්ඩියගේ කුළු ගෙඩි පහර බෑණන්ඩිට මරු කැඳවයි", "News Content": "කලවාන පොලිස් බලප්‍රදේශයට අයත් කිරල්දෙණිය, වතුරාව ප්‍රදේශයේ නිවසක මාමණ්ඩිය විසින් එල්ල කරන ලද කුළුගොඩි ප්‍රහාරයකින් බෑණා ජීවිතක්ෂයට පත්ව තිබේ.නිවසක ආරවුලක් සිදුවන බවට රාත්‍රී ජංගම සංචාරයේ යෙදුණු පොලිස් නිලධාරීන් පිරිසකට ලැබුණු දුරකථන ඇමතුමක් නිසා පොලිස් නිලධාරීන් එම ස්ථානයට ගොස් තිබේ.ඒවන විටත් ආරාවුල හේතුවෙන් තුවාල ලබා සිටි පුද්ගලයෙකු ජංගම මුර සංචාරයේ යෙදුණු පොලිස් නිලධාරීන් විසින් ප්‍රතිකාර සඳහා කලවාන රෝහලට ඇතුළත් කිරීමෙන් පසු මියගොස් ඇත.මෙසේ මරණයට පත්ව ඇත්තේ වයස අවුරුදු 31 ක්වූ වටවල ගමරාලලාගේ නිශාන් ප්‍රියන්ත ජයවීර නමැති පුද්ගලයෙකු බවත්, මාමා සහ බෑණා අතර ඇතිවූ ආරාවුලක් දුරදිග යාමෙන් මාමණ්ඩි විසින් එල්ල කරන ලද කුළුගෙඩි ප්‍රහාරයකින් මොහු තුවාල ලබා සිටි බව මූලික විමර්ශනවලදී අනාවරණය වී ඇති බවත් පොලීසිය පවසයි.කලවාන පොලීසිය විසින් සැකකරු අත්අඩංගුවට ගෙන ඇති අතර වැඩිදුර විමර්ශන පැවැත්වෙයි.", "URL": "https://sinhala.adaderana.lk/news.php?nid=74653", "Category": null, "Parent URL": null}