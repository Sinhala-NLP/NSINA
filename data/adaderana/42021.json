{"Source": "Adaderana", "Timestamp": "March 24, 2014 10:56 am", "Headline": "සිහළ රාවයේ මහලේකම් හිමිට වරෙන්තු ", "News Content": "සිහළ රාවයේ මහලේකම් මැඬිල්ලේ පඤ්ඤාලෝක හිමියන් අත්අඩංගුවට ගන්නා ලෙස කොළඹ ප්‍රධාන මහේස්ත්‍රාත් අධිකරණය විසින් නියෝග කර තිබේ. නීති විද්‍යාලයේ සිසුවෙකු වහලට නැඟී විරෝධතා දැක්වීමේ සිදුවීමට අදාළව ප්‍රකාශයක් කිරීම සඳහා උන්වහන්සේට අධිකරණය හමුවේ පෙනී සිටින ලෙස මීට පෙරාතුව නියෝග කර තිබුණි. කෙසේ වෙතත් එකී නියෝගය කඩකරමින් අධිකරණය හමුවේ පෙනී නොසිටීම නිසා අද (24) උන්වහන්සේ අත්අඩංගුවට ගන්නා ලෙස වරෙන්තු නිකුත් කර ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=42021", "Category": null, "Parent URL": null}