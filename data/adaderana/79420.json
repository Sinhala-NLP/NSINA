{"Source": "Adaderana", "Timestamp": "November 2, 2017 06:46 am", "Headline": "අධිකරණය මඟ හරි දෙදෙනෙකු ඇතුළු තුනකට මරන දඬුවම දෙයි ", "News Content": "වවුනියාව මහාධිකරණ විනිසුරු බාලේන්ද්‍ර ශෂි මහේන්ද්‍රන් මහතා විසින් ඊයේ(01) පුද්ගලයින් තිදෙනෙකුට මරණ දඩුවම නියම කරනු ලැබීය.2005 වසරේ ජුනි 19 වැනිදා වවුනියාව සෙට්ටිකුලම ප්‍රදේශයේදී මොහොමඩ් තුවාන් එකීන් නමැති පුද්ගලයෙකු ඝාතනය කිරිම සම්බන්ධයෙන් එලෙස පුද්ගලයින් තිදෙනෙකු වෙත මරණ දඩුවම නියම කරනු ලැබීය.සෙට්ටිකුලම ප්‍රදේශයේ පදිංචි වීරයියා රවීන්ද්‍ර ජෝති නමැත්තෙකු වෙත හා නේසරාජා නමැත්තෙකු හා කුමාර් නමැත්තෙකුට එලෙස මරණ දඩුවම නියම කෙරිණ.අදාල නඩු විභාගය වවුනියාව මහේස්ත්‍රාත් අධිකරණයේ විභාගවෙමින් පැවති අවස්ථාවේ නීතිපති උපදෙස් මත 2016 ජුනි 02 වැනිදා වවුනියාව මහාධිකරණය වෙත මාරු කොට විභාග කිරීම ආරම්භ කෙරිණි.සිද්ධිය සම්බන්ධයෙන් 01 වන සැකකරු අධිකරණයට ඉරිපත් වු අතර 02 වන හා 03 වන සැකකරුවන් අධිකරණය මඟහැරීම හේතුවෙන් අධිකරණයට ඉදිරිපත් නොවිණ.අධිකරණයට ඉදිරිපත් නොවු සැකකරුවන් වෙත වරෙන්තු නිකුත් කිරීමටද මහාධිකරණ විනිසුරුවරයා නියෝග කරනු කළේය.", "URL": "https://sinhala.adaderana.lk/news.php?nid=79420", "Category": null, "Parent URL": null}