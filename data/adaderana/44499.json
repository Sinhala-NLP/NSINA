{"Source": "Adaderana", "Timestamp": "July 8, 2014 07:51 am", "Headline": "භූමිතෙල් අලෙවි කිරීමේ ක්‍රමවේදයේ කිසිදු වෙනසක් නෑ ", "News Content": "භූමිතෙල් අලෙවි කිරීමේ ක්‍රමවේදයේ කිසිදු වෙනසක් සිදුකර නොමැති බව ලංකා ඛනිජ තෙල් නීතිගත සංස්ථාව පවසයි. නිවේදනයක් නිකුත් කරමින් එම සංස්ථාව පෙන්වා දෙන්නේ මෙරට භූමිතෙල් අලෙවි කිරීම 100% සිය ඉන්ධන බෙදුම්හල් ජාලය හරහා සිදුකරන බවයි. දැනට දෛනිකව භූමිතෙල් මෙට්‍රික් ටොන් 300ක් ලංකා ඛනිජ තෙල් නීතිගත සංස්ථාව විසින් අලෙවි කරන බව එම නිවේදනයේ සඳහන් වෙයි. අඩු ආදායම් ලාභී පවුල් උදෙසා වැඩි සහනයක් ලබාදීමේ අරමුණින් භූමිතෙල් ලීටරයකින් රුපියල් 15ක පමණ අලාභයක් සංස්ථාවට සිදුවන බව ලංකා ඛනිජ තෙල් නීතිගත සංස්ථාව පෙන්වා දෙයි. සංස්ථාවට අලාභයක් සිදුවුව ද සාමාජයීය වගකීමක් ලෙස සලකා මෙලෙස භුමිතලේ අලෙවි කිරීම සිදුකරන බව ලංකා ඛනිජ තෙල් නීතිගත සංස්ථාව පවසයි. භූමිතෙල් අලෙවි කිරීමේ ක්‍රමවේදයේ කිසිදු වෙනසක් සිදුකිරීමට සංස්ථාව පියවර ගෙන නොමැති බවත්, යම් යම් පිරිස් විසින් පටු අරමුණු උදෙසා ගෙන යනු ලබන අසත්‍යය ප්‍රචාරයන්ට හසු නොවන ලෙසත් සංස්ථාව ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=44499", "Category": null, "Parent URL": null}