{"Source": "Adaderana", "Timestamp": "February 27, 2017 02:20 pm", "Headline": "තුවාල ලැබූ බන්ධනාගාර නිලධාරීන් 2ක් ජාතික රෝහලට ", "News Content": "බන්ධනාගාර බස් රථයට එල්ල වූ වෙඩි ප්‍රහාරයෙන් තුවාල ලැබූ බන්ධනාගාර නිලධාරීන් දෙදෙනෙකු කොළඹ ජාතික රෝහලට මාරු කර යවා තිබේ.නාගොඩ රෝහලේ සිට අද(27) දහවල් ඔවුන් කොළඹ ජාතික රෝහල වෙත මාරු කර එවූ බව ජාතික රෝහලේ ප්‍රකාශිකාවක සඳහන් කළේය.අද උදෑසන කළුතර බන්ධනාගාරයේ සිට කඩුවෙල මහේස්ත්‍රාත් අධිකරණය වෙත රැඳවූවන් රැගෙන යමින් සිටි බන්ධනාගාර බස් රථයකට වෙඩි ප්‍රහාරයක් එල්ල කර තිබුණි.එහිදී බන්ධනාගාර නිලධාරීන් දෙදෙනෙකු සහ රැදවූවන් 05 දෙනෙකු ජීවිතක්ෂයට පත් වූණි.සිද්ධිය සම්බන්ධයෙන් මේ වන විට කළුතර දිස්ත්‍රික්කය භාර නියෝජ්‍ය පොලිස්පතිවරයාගේ ප්‍රධානත්වයෙන් පොලිස්පතිගේ සෘජු අධීක්ෂණය යටතේ විශේෂ විමර්ශනයක් ද ආරම්භ කර තිබේ.", "URL": "https://sinhala.adaderana.lk/news.php?nid=70179", "Category": null, "Parent URL": null}