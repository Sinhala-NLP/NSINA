{"Source": "Adaderana", "Timestamp": "August 15, 2013 08:12 am", "Headline": "රතුපස්වල සිද්ධියේ  වාර්තාව ලබන සතියේ දෙනවා ", "News Content": "රතුපස්වල ජල ගැටලුවට අදාළ වාර්තාව ලබන සතියේ දී පරිසර අමාත්‍යාංශය වෙත භාරදෙන බව ගොඩනැගිලි පර්යේෂණ හා පතල් කාර්යාංශය පවසයි. එහි නියෝජ්‍ය අධ්‍යක්ෂ ආචාර්ය බර්නාඩ් ප්‍රේම් මහතා පැවසුවේ තම වාර්තාව ලබන සිකුරාදාට පෙර නිම කිරීමට අපේක්ෂා කරන බවයි. කෙසේ වෙතත් රතුපස්වල ජල ගැටලුව පිළිබඳව පර්යේෂණ තවත් අංශ කිහිපයක් මගින් සිදුකෙරෙන බව හෙතෙම කියා සිටියි. මේ අතර රතුපස්වල ප්‍රදේශය ඇතුළු ප්‍රදේශ කිහිපයකට නල ජලය ලබාදීමේ වැඩපිළිවෙළ මේ වන විටත් ක්‍රියාත්මක බව ජල සම්පාදන හා ජලාපවහන මණ්ඩලයේ සභාපති කරුණාසේන හෙට්ටිආරච්ච් මහතා පවසයි.", "URL": "https://sinhala.adaderana.lk/news.php?nid=36635", "Category": null, "Parent URL": null}