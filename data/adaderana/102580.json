{"Source": "Adaderana", "Timestamp": "January 18, 2019 11:00 am", "Headline": "සුනඛයාට දරුණු ලෙස ලිංගික ක්‍රියා කළ පුද්ගලයා යළි රිමාන්ඩ්", "News Content": "බළංගොඩදී සුනඛයෙකු අපයෝජනය කළ සැකකරු ජනවාරි මස 31 වැනිදා දක්වා යළි රක්ෂිත බන්ධනාගාර ගත ගත කිරීමට බළංගොඩ මහේස්ත්‍රාත් අධිකරණය නියෝග කර තිබේ. අදාළ සැකකරු ඊයේ(17) බළංගොඩ මහේස්ත්‍රාත් ජයරුවන් දිසානායක මහතා හමුවට ඉදිරිපත් කිරීමෙන් අනතුරුව මෙම නියෝගය ලබාදුන් බව අද දෙරණ වාර්තාකරු පැවසීය. මේ අතර අදාළ සැකකරු වෙනුවෙන් කිසිදු නීතිඥ වරයෙක් ඉරිපත් නොවු බවද අප වාර්තාකරු සඳහන් කළේය. එමෙන්ම අදාළ සැකරකරු මානසික වෛදවරයෙක් වෙත යොමුකර වෛද්‍ය වාර්තාවක් ඉදිරිපත් කරන ලෙස ප්‍රධාන මහේස්ත්‍රාතවරයා නියෝග කළේය. පසුගිය 14 දා රුපියල් විසි දහසක් වටිනා මාස තුනක් වයසැති ෆොමනේරියන් වර්ගයේ සුනඛයෙකු අස්වාභාවික ලිංගික ක්‍රියාවක් සිදු කළ එම සුනඛයා මරා දැමීමේ චෝදනාව මත බළන්ගොඩ මස්සැන්න ප්‍රදේශයේ පදිංචි පුද්ගලයෙක් අත්අඩංගුවට ගෙන රක්ෂිත බන්ධනාගාර ගත කර තිබුණි 50 හැවිරිදි මෙම පුද්ගලයා බළන්ගොඩ පොලීසිය විසින් බළන්ගොඩ මහේස්ත්‍රාත්වරයා වෙත ඉදිරිපත් කිරීමෙන් අනතුරුව ඔහු රක්ෂිත බන්ධනාගාර ගත කර තිබුණි. පසුගිය 13 දා රාත්‍රියේ සැකකරුගේ නිවසට යාබඳව සුරතලයට ඇති කරන ලද මෙම බැල්ලිය සැකකරුගේ නිවසට ගෙන ගොස් එම ලිංගිය ක්‍රියාව සිදු කිරීමත් සමඟ බැල්ලියගේ කෑ ගැසීම හිමිකාරියගේ නිවසට ඇසී තිබේ. පසුව හිමිකාරියගේ පුතා සැකකරුගේ නිවසට යන විට මෙම බැල්ලිය සමඟ සිටින ආකාරය දැක සැකකරු තල්ලූකර දමා බැල්ලිය නිවසට ගෙන පශු වෛද්‍යවරයෙක් වෙත රැනෙ යාමට සූදානම් වුවත් බැල්ලිය මිය ගොස් තිබිණි. ඒ මෙහොතේ බැල්ලියගේ හිමිකාරිය 119 ජාතික ඇමතුම් පද්ධතියට දැන්වීමෙන් අනතුරුව පොලිස් නිලධාරීන් සැකකරුගේ නිවසට පැමිණ මෙම සැකකරු අත්අඩංගුවට ගෙන තිබුණි. බළන්ගොඩ පොලීසිය විසින් මිය ගිය බැල්ලියගේ සිරුර බළන්ගොඩ පශු වෛද්‍ය නිලධාරීවරයාට යොමු කර වාර්ථාවක් ලබා දෙන ලෙසද ඉල්ලීමක් කර ඇති අතර එය ලබා දෙන ලෙසද මහේස්ත්‍රාතවරයා නියෝග කළේය. සිද්ධිය සම්බන්ධයෙන් බළන්ගොඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=102580", "Category": null, "Parent URL": null}