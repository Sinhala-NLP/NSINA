{"Source": "Adaderana", "Timestamp": "December 21, 2011 09:40 am", "Headline": "පුත්තලම - මන්නාරම මාර්ගය වසා දමයි", "News Content": "රාජාංගණ ජලාශයේ වාන් ‍දොරටු විවෘත කිරීම හේතුවෙන් කලාඔයේ ජල මට්ටම ඉහළ ගොස් ඇති බව පුත්තලම ආපදා කළමනාකරණ ඒකකය පවසයි. රාජංගණ ජලාශයේ වාන් දොරටු 6 ක් මේ වන විට අඩි 4 බැගින් විවෘත කර ඇති බව ආපදා කළමනාකරණ ඒකකය සඳහන් කරයි. කලා ඔයේ ජල මට්ටම ඉහළ යාම හේතුවෙන් පුත්තලම - මන්නාරම මාර්ගය ද තාවකාලිකව වසා දමා ඇති බව එම ඒකකය ප්‍රකාශ කරයි. එම මාර්ගයේ එළුවන්කුලම ප්‍රදේශයේ දී අඩි පහමාරක් පමණ උසට ජලය ගලා යන බැවින් එම මාර්ගය වසා දමා ඇති බව සදහන්ය. මේ හේතුවෙන් විකල්ප මාර්ගවල ගමන් කරන ලෙස පුත්තලම ආපදා කළමනාකරණ ඒකකය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=20841", "Category": null, "Parent URL": null}