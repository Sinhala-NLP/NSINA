{"Source": "Adaderana", "Timestamp": "October 26, 2015 08:02 pm", "Headline": " ලයනල් ප්‍රනාන්දු ඉල්ලා අස්වෙයි", "News Content": "මානව හිමිකම් කොමිසමේ සාමාජිකයෙකු ලෙස මෑතකදී පත් කරනු ලැබූ ජ්‍යෙෂ්ඨ පරිපාලන නිලධාරියෙකු වන ලයනල් ප්‍රනාන්දු මහතා එම තනතුරින් ඉවත්ව තිබේ.පෞද්ගලික හේතුවක් මත ඔහු සිය තනතුරින් ඉල්ලා අස්වී ඇති අතර මේ බව සඳහන් කරමින් ඔහු විසින් ලිපියක්ද අදාළ නිලධාරීවරයාට ලබාදී ඇතැයි සඳහන්ය.පසුගියදා මානව හිමිකම් කොමිසමට සාමාජිකයින් පත්කරනු ලැබූ අතර එහි සාමාජිකයෙකු ලෙස ලයනල් ප්‍රනාන්දු මහතා ද පත්කෙරිණ.මානව හිමිකම් කොමිසමේ සභාපතිවරිය ලෙස ආචාර්ය දීපිකා උඩගම පත් කර ඇති අතර එහි සෙසු සාමාජිකයින් ලෙස සාලිය පීරිස්, ගසාලි හුසේන් හා අම්බිකා සත්කුනනාදන් යන කටයුතු කරනු ඇත.ව්‍යවස්ථාදායක සභාව විසින් ස්වාධීන කොමිෂන් 9ක් සඳහා සාමාජිකයින් නම්කිරීම සිදුකරන අතර එසේ නම්කළ සාමාජිකයින් පත්කිරීමට ජනපති අනුමැතිය හිමිව ඇතැයි සඳහන්ය.දැනටමත් පොලිස් කොමිසම, අල්ලස් හෝ දූෂණ විමර්ශන කොමිසමට හා රාජ්‍ය සේවා කොමිසමට සාමාජිකයින් පත් කර තිබේ.", "URL": "https://sinhala.adaderana.lk/news.php?nid=54688", "Category": null, "Parent URL": null}