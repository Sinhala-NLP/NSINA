{"Source": "Adaderana", "Timestamp": "June 29, 2013 05:07 pm", "Headline": "මත්තේගොඩදී ගිනි අවියක් සමග අයෙක් මාට්ටු", "News Content": "කොට්ටාව, මත්තෙගොඩ ප්‍රදේශයේ දී විදේශීය රටක නිෂ්පාදිත ගිනි අවියක් සහ පතොරොම් සහිත මැගසින් 01ක් සමග පුද්ගලයෙකු පොලීසිය විසින් අත්අඩංගුවට ගෙන තිබේ. පොලිස් හදිසි ඇමතුම් අංශයට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. සැකකරු වයස 40 හැවිරිදි ගාල්ල ප්‍රදේශයේ පදිංචිකරුවෙකි. ඔහු කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35347", "Category": null, "Parent URL": null}