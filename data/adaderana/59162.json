{"Source": "Adaderana", "Timestamp": "April 13, 2016 06:15 pm", "Headline": "නුසුදුසු ආහාර වික්කාට 30ට නඩු", "News Content": "මිනිස් පරිභෝජනයට නුසුදුසු ආහාර අලෙවි කළ ව්‍යාපාරිකයින් තිස් දෙදෙනෙකුට එරෙහිව නඩු පැවරීමට මහජන සෞඛ්‍ය පරීක්ෂකවරුන් පියවර ගෙන තිබේ. ඒ අනුව මාරවිල සහ මහවැව ප්‍රදේශවල ව්‍යාපාරිකයින් තිස් දෙදෙනෙකුට එරෙහිව මෙලෙස මාරවිල දිසා අධිකරණය හමුවේ නඩු පැවරීමට නියමිත බව වාර්තා වේ. උත්සව සමයට සමගාමීව මහවැව සහ මාරවිල ප්‍රාදේශයන්හි ව්‍යාපාරික ස්ථාන 135ක් මහජන සෞඛ්‍ය පරීක්ෂකවරුන් විසින් පරීක්ෂාවට ලක් කර තිබේ. එහිදි එම ස්ථානවල තිබී මිනිස් පරිභෝජනයට නුසුදුසු ආහාර ද්‍රව්‍ය සොයාගෙන ඇති අතර ඒවා විනාශ කිරීමට පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=59162", "Category": null, "Parent URL": null}