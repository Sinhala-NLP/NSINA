{"Source": "Adaderana", "Timestamp": "September 27, 2013 06:27 pm", "Headline": "වාහන සොරෙක් අල්ලයි", "News Content": "වාහන සොරකම් කර ඒවායේ කොටස් ගලවා අලෙවි කිරීමේ ජාවාරමක නිරත වු පුද්ගලයෙකු අම්බලන්ගොඩ පොලීසිය විසින් අත්අඩංගුවට ගෙන තිබේ. දීර්ඝ කාලයක සිට තවත් පුද්ගලයෙකු සමඟ එක්ව සැකකරු මෙම ජාවාරම සිදුකර ඇති බව පොලීසිය පවසයි. විසි දෙහැවිරිදි සැකකරුගෙන් සිදුකළ ප්‍රශ්න කිරීම් වලදී යතුරුපැදි තුනක සහ ත්‍රිරෝද රථයක කොටස් සොයා ගැනීමට හැකිව ඇත. ජාවාරමට සම්බන්ධ අනෙක් සැකකරු අත්අඩංගුවට ගැනීමට නියමිත අතර අත්අඩංගුවට ගත් සැකකරු බලපිටිය මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=37747", "Category": null, "Parent URL": null}