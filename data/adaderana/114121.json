{"Source": "Adaderana", "Timestamp": "July 14, 2019 06:00 pm", "Headline": "මිහින්තලය රජමහා විහාරාධිපති හිමියන්ට තර්ජන", "News Content": "යම් පාර්ශවයක් විසින් තමන්ට විවිධ තර්ජන එල්ල කරන බව මිහින්තලය රජමහා විහාරාධිපති පුජ්‍ය වලවාහැංගුණ වැවේ ධම්මරතන හිමි පවසයි. උන්වහන්සේ පෙන්වා දෙන්නේ මිහින්තලය පුදබිම තුළ ඡායාරූප ගැනිමට පැමිණි පිරිසක් මෙම තර්ජනයන් එල්ල කරමින් සිටින බවයි. මිහින්තලය රජමහා විහාරයේදී මාධ්‍ය හමුවක් පවත්වමින් වලවාහැංගුණ වැවේ ධම්මරතන හිමි මෙම අදහස් පල කළේය. පූජා භූමිය වටා තිබෙන පුරා විද්‍යාත්මක වටිනාකම් ඇති ස්ථාන සංරක්ෂණ කටයුතු දිනවල දිවා රෑ නොතකා සේවකයින් රාජකාරි සිදු කරන බවද උන් වහන්සේ පවසිය. එවැනි අවස්ථාවකදි මංගල යුවලක් පැමිණ එම ස්ථාන වල ඡායා රූප ගැනීමට උත්සහ කල බවත් එය වැලැක්වු නිසා මෙලෙස තර්ජනය කරන බව උන් වහන්සේ වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=114121", "Category": null, "Parent URL": null}