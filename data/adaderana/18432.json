{"Source": "Adaderana", "Timestamp": "August 31, 2011 04:52 pm", "Headline": "ග්‍රීස් යකා යයි සිතා දෙන්නෙකුට මරු කැඳවූවන් 8 තෙක් රිමාන්ඩ්", "News Content": "හපුතලේ, තොටලාගල වත්තේ දී ‍පුද්ගලයින් දෙදෙනෙකු ඝාතනය කිරීමේ සිද්ධිය සම්බන්ධයෙන් ඊයේ දිනයේ පොලිසියට බාර වූ බව කියන සැකකරුවන් 22 දෙනා රක්ෂිත බන්ධනාගාර ගත කර තිබේ. සැකකරුවන් බණ්ඩාරවෙල මහේස්ත්‍රාත්වරයා වෙත අද ඉදිරිපත් කිරීමෙන් පසු ලබන 8 වැනි දින දක්වා ඔවුන් රක්ෂිත බන්ධනාගාර ගත කරන ලෙස නියෝග කර ඇත. සැකකරුවන් ආයුධ කිහිපයක් ද සමග නීතිඥවරයෙකු මාර්ගයෙන් ඊයේ පොලිසියට භාර වී තිබුණු බව අද දෙරණ වාර්තාකරු සඳහන් කරයි. අදාළ ඝාතනය සම්බන්ධයෙන් මීට පෙර අත්අඩංගුවට ගත් සැකකරුවන් පස් දෙනෙකු ද ලබන 8 වැනි දින දක්වා රක්ෂිත බන්ධනාගාර ගත කර තිබේ. පසුගිය 11 වැනිදා‍ සැකකටයුතු පුද්ගලයින් ලෙස සලකා කම්කරුවන් විසින් සිදුකළ පහරදීමක් හේතුවෙන් වෙළඳාම් කටයුතුවල නිරතවුණු පුද්ගලයින් දෙදෙනෙකු මියගියහ.", "URL": "https://sinhala.adaderana.lk/news.php?nid=18432", "Category": null, "Parent URL": null}