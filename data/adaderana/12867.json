{"Source": "Adaderana", "Timestamp": "December 15, 2010 12:51 pm", "Headline": "පැනගිය සැකකරුවන් සොයා තවදුරටත් සෝදිසි මෙහෙයුම්", "News Content": "වව්නියාව බන්ධනාගාර සිර මැදිරියට රැගෙන යමින් සිටිය දී පලා ගිය සැකකරුවන් දෙදෙනා සෙවීම සඳහා පොලිසිය සහ බන්ධනාගාර නිලධාරීන් තවදුරටත් සෝදිසි මෙහෙයුම් ක්‍රියාත්මක කර තිබේ. මන්නාරම අධිකරණයේ සිට වව්නියාව බන්ධනාගාර සිරමැදිරිය වෙත සිරකරුවන් 12 දෙනෙකු රැගෙන යන අවස්ථාවේ දී ඉන් දෙදෙනෙකු පලා ගොස් තිබුණි. ඊයේ(14) රාත්‍රී 8 20ට පමණ පලා ගිය මෙම සැකකරුවන් දෙදෙනා ප්‍රබල කොල්ලකෑම් සිද්ධීන් වලට සම්බන්ධ බව පොලිසිය පවසයි. බස් රථය තුළ දීම සූක්ෂම ලෙස මාංචු ඉවත් කර ගනිමින් සැකකරුවන් පලා යන්නට ඇති බව පොලිසිය සදහන් කරයි.", "URL": "https://sinhala.adaderana.lk/news.php?nid=12867", "Category": null, "Parent URL": null}