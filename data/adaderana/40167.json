{"Source": "Adaderana", "Timestamp": "January 7, 2014 03:30 pm", "Headline": "තුර්කි පොලීසියේ 350ක් දොට්ට!", "News Content": "තුර්කියේ පොලිස් නිලධාරීන් 350ක් සේවයෙන් නෙරපා හැරීමට එරට දූෂණ විමර්ශන අංශය පියවර ගෙන තිබේ. රජයේ ටෙන්ඩර් කැඳවීමකදී සිදුකළ වංචාවක් සම්බන්ධයෙන් තුර්කියේ අංකාරා අගනුවර සේවයේ නියුතු නිලධාරීන් පිරිසක් මෙලෙස සේවයෙන් නෙරපා හැරීමට පියවර ගෙන ඇති බව විදෙස් මාධ්‍ය වාර්තා කරන්නේය. පසුගිය මාසයේ තුර්කි දූෂණ විමර්ශන අංශය මගින් සිදුකළ විමර්ශනවලදී දූෂණ හා වංචා සම්බන්ධයෙන් චෝදනා ලැබු පොලිස් නිලධාරීන් සියයකට අධික පිරිසක් සේවයෙන් නෙරපා හැරීමට එරට රජය පියවර ගත්තේය. සේවයෙන් පහා කරන ලද නිලධාරීන් ප්‍රතිස්ථාපනය කිරීම සඳහා වෙනත් ප්‍රදේශවල සේවයේ නියුතු පොලිස් නිලධාරීන් යොදවා ගැනීමට බලාපොරොත්තු වන බව තුර්කි රජය පවසයි.", "URL": "https://sinhala.adaderana.lk/news.php?nid=40167", "Category": null, "Parent URL": null}