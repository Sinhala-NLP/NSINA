{"Source": "Adaderana", "Timestamp": "June 9, 2019 11:01 am", "Headline": "හෙරොයින් සමඟ අයෙක් අල්ලයි", "News Content": "හෙරොයින් ළඟ තබාගෙන සිටි සැකකරුවෙකු අද(09) වවුනියාව තේක්කවත්ත ප්‍රදේශයේදී අත්අඩංගුවට ගෙන ඇත. පොලීසියට ලද තොරතුරක් මත සිදුකළ වැටලීමකින් 42 හැවිරිදි සැකකරු අත්අඩංගුවට ගෙන ඇත. සැකකරු සතුව තිබී හෙරොයින් ග්‍රෑම් 2යි මිලිග්‍රෑම් 70ක් අත්අඩංගුවට ගෙන ඇති අතර ඔහු හෙරොයින් බෙදාහැරීම සිදුකරන පුද්ගලයෙකු බව ද අනාවරණය වී ඇත. සැකකරු වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=111607", "Category": null, "Parent URL": null}