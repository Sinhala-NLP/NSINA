{"Source": "Adaderana", "Timestamp": "September 4, 2011 03:17 pm", "Headline": " මැතිවරණ ව්‍යාපාරයේදී පරිසරය දූෂණය කළොත් බලාගෙනයි", "News Content": "පරිසරය දූෂණය වන ආකාරයට මැතිවරණ ප්‍රචාරණ කටයුතු සිදු කරන පුද්ගලයින් තරාතිරම නොබලා අත්අඩංගුවට ගන්නා බව පොලිසිය පවසයි. මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා කියා සිටියේ මැතිවරණ නීතී උල්ලංඝණය කරන ඕනෑම පුද්ගලයෙකු අත්අඩංගුවට ගැනීමට පොලිසියට උපදෙස් ලබා දී ඇති බවයි. ඒ අනුව මේ වන විට ඉදිරි පළාත් පාලන ඡන්ද විමසීමට අදාළව මැතිවරණ නීතී උල්ලංඝණය කළ පුද්ගලයින් 17 දෙනෙකු අත්අඩංගුවට ගෙන ඇති බව ගාමිණි නවරත්න මහතා ප්‍රකාශ කරයි. ඉන් වැඩි දෙනෙකු කොළඹ සහ නුගේගොඩ ප්‍රදේශ වල පුද්ගලයින් බව වාර්තා වේ. ඊට අමතරව මැතිවරණ සම්බන්ධයෙන් පැමිණිලි 17ක් ද මේ වන විට ලැබී ඇති බව ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18512", "Category": null, "Parent URL": null}