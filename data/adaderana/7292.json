{"Source": "Adaderana", "Timestamp": "March 16, 2010 07:54 am", "Headline": "කොල්ල කල්ලියක් අල්ලයි", "News Content": "මිනී මැරුම් ඇතුළු අපරාධ රැසකට සම්බන්ධ කොල්ල කල්ලියක සාමාජිකයින් පිරිසක් රාජාංගණය පොලිසිය විසින් අත්අඩංගුවට ගෙන තිබේ. මොවුන් අනුරාධපුර, තඹුත්තේගම, තලාව, රාජාංගණය ඇතුළු ප්‍රදේශ ගණනාවක මිනි මැරුම්, වාහන පැහැරගැනීම් හා කොල්ලකෑම් රැසකට සම්බන්ධ පුද්ගලයින් බව පොලිසිය පවසයි. පොලිස් විශේෂ කාර්ය බලකායේ හිටපු පොලිස් කොස්තාපල්වරයෙකු ඇතුළු මෙම කොල්ල කල්ලියට අයත් පුද්ගලයින් දස දෙනෙකු මෙසේ අත්අඩංගුවට ගෙන ඇත. අත්අඩංගුවේ සිටි සැකකරුවෙකුගෙන් ලද තොරතුරු අනුව සිදු කළ වැටලීමක දී මොවුන් අත්අඩංගුවට ගත් බව රාජංගණය පොලිසිය සඳහන් කරයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7292", "Category": null, "Parent URL": null}