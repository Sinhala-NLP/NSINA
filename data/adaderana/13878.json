{"Source": "Adaderana", "Timestamp": "January 31, 2011 10:25 am", "Headline": "කුකුළු ගොවිපළක ලොරියක් පැහැරගනියි ", "News Content": "කුකුළු ගොවිපළකට අයත් ලොරියක් මාදම්පේ පනිරෙන්දාව ප්‍රදේශයේ දී පැහැරගෙන ගොස් තිබේ. අද අලුයම මෝටර් රථයකින් පැමිණි පිරිසක් විසින් අදාළ ලොරි රථය පැහැරගෙන ගොස් ඇති බව මාදම්පේ පොලිසිය පැවසීය. කොල්ලකරුවන් ආයුධ සන්නද්ධව පැමිණ ඇති අතර ලොරියේ සිටි සේවකයෙකුට ද පහරදී ඇති බව සඳහන්ය. පැහැර ගැනීම සිදුවන අවස්ථාවේ දී ලොරියේ සේවකයින් සිව්දෙනෙකු සිට ඇති අතර මාදම්පේ පොලිසිය වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=13878", "Category": null, "Parent URL": null}