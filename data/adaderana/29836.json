{"Source": "Adaderana", "Timestamp": "December 10, 2012 08:04 am", "Headline": "ලොකු ලූනු බද්ද අඩු කිරීමෙන් ගොවීන් අමාරුවේ", "News Content": "ලොකු ලූනු සඳහා පනවා තිබූ ආනයනික බද්ධ ඉවත් කිරීමට තීරණය කිරී‍ම හේතුවෙන් ගැටලු රැසකට මුහුණ පා ඇති බව ගොවි සංවිධාන පවසයි. ඊයේ (09) දිනයේ සිට ක්‍රියාත්මක වන පරිදි රජය ලොකු ලූනු සඳහා පනවා තිබූ ආනයනික බද්ධ කිලෝ එකක් සඳහා රුපියල් 15 ක් දක්වා අඩු කිරීමට තීරණය කළේය. මේ හේතුවෙන් මෙවර ලොකු ලූනු වගාවේ 20% ක පමණ ප්‍රමාණයක් අලෙවි කර ගැනීමට නොහැකිව ගොවීන් අපහසුතාවයට පත්ව ඇති බව දඹුල්ල දිස්‍ත්‍රික් ඒකාබද්ධ ‍‍ගොවි සංවිධානයේ සභාපති ආර්.බී හේරත් මහතා සඳහන් කළේය.", "URL": "https://sinhala.adaderana.lk/news.php?nid=29836", "Category": null, "Parent URL": null}