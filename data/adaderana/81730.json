{"Source": "Adaderana", "Timestamp": "December 18, 2017 04:37 pm", "Headline": " අළුබදුන ශුරතාව ඔස්ට්‍රේලියානුවන්ට", "News Content": "අළුබදුන ශුරතාව යළි දිනා ගැනීමට ඔස්ට්‍රේලියානු ක්‍රිකට් කණ්ඩායම අද සමත් වුණි. තරඟ 05කින් සමන්විත තරඟාවලිය තුනට බිංදුවක් ලෙස මේ වන විටත් ඔස්ට්‍රේලියානු කණ්ඩායම ජයගෙන තිබේ. අද අවසන් වූ තුන්වන ටෙස්ට් තරඟයේදී එංගලන්තයට එරෙහිව ඉනිමක සහ ලකුණු 41ක ජයක් ලැබීමට ඔස්ට්‍රේලියානු කණ්ඩායම සමත් වුණි. ඔස්ට්‍රේලියාව පළමු ඉනිම සඳහා ලකුණු 662ක් ලබා ගත් අතර එංගලන්ත කණ්ඩායමට ලබාගත හැකි වූයේ පළමු ඉනිමේදී ලකුණු 403ක් සහ දෙවන ඉනිමේදී ලකුණු 218ක් පමණි. ලකුණු 239ක් ලබාගත් ඔස්ට්‍රේලියානු නායක ස්ටීවන් ස්මිත් තරඟයේ වීරයා ලෙස සම්මාන හිමිකර ගත්තේය.", "URL": "https://sinhala.adaderana.lk/news.php?nid=81730", "Category": null, "Parent URL": null}