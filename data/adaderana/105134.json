{"Source": "Adaderana", "Timestamp": "February 27, 2019 12:19 pm", "Headline": "සීතලෙන් මැවු රටා", "News Content": "මේ දිනවල රුසියාවේ උතුරුදිග කලාපය පුරා දැඩි ශීත කාලගුණයක් පවතියි. සෝචි නගරයේදී හිම නිර්මාණ ශිල්පීන් පිරිසක් කළ නිර්මාණ එකතුවක් පිළිබදව විදෙස් මාධ්‍ය වාර්තා කර තිබුණි. නිරන්තරයෙන් හිමෙන් වැසී ගොස් පවතින සෝචි නගරය වෙත පැමිණි නිර්මාණ ශිල්පීන් පිරිසක් කළ අයිස් කැටයම් නිර්මාණ කිහිපයක් මෙලෙසෙ නිර්මාණය විය. ක්‍රස්නයා පොල්යානා සංචාරක වෙරළ තීරයේ සාදා තිබූ මේ නිර්මාණ අතරට මුහුදු සත්ත්වයන් සහ වයිකින් බෝට්ටු අයත් විය. සරල උපකරණ කිහිපයක් පමණක් භාවිත කරමින් නිර්මාණය කළ එම මූර්ති කාගේත් අවධානය දිනාගත්තේය. සවල, එළවලු පොතු ගැලවීමේ උපකරණ, කතුරු සහ නියන වැනි උපකරණ යොදාගත් බවට පැවසෙයි. කෙසේ වෙතත් තමන් මීට පෙර මෙලෙස වෙරළාසන්න නගරයකදී හිම නිර්මාණ සෑදූ පළමු අවස්ථාව මෙය ලෙස එහි නිර්මාණකරුවෙක් පැවසීය. මේ වනවිට සෝචි නගරය සමීප කලු මුහුද ආසන්නයේ තරමක් ඉහළ උෂ්ණත්වයක් පවතින අතර එය සෙල්සියස් අංශක හතර සහ හය අතර ප්‍රමාණයේ පවතියි.", "URL": "https://sinhala.adaderana.lk/news.php?nid=105134", "Category": null, "Parent URL": null}