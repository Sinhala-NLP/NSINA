{"Source": "Adaderana", "Timestamp": "September 16, 2013 03:34 pm", "Headline": "පිළිකා රෝහලේ අත්වැසුම් මල් ශාලාවක - පරීක්ෂණ රහස් පොලීසියට භාරයි", "News Content": "මහරගම ජාතික පිළිකා රෝහලට අයත් අත්වැසුම් තොගයක් මල්ශාලාවකදී සොයා ගැනීමේ සිද්ධිය සම්බන්ධ පරීක්ෂණ අපරාධ පරීක්ෂණ දෙපාර්තමේන්තුවට භාරදී තිබේ. සෞඛ්‍ය අමාත්‍ය මෛත්‍රිපාල සිරිසේන මහතා විසින් ඊට අදාළ ඉල්ලීම ඊයේ රාත්‍රියේදීම සිදුකර ඇති බව සෞඛ්‍ය අමාත්‍යාංශය පවසයි. සිද්ධිය සම්බන්ධයෙන් පිළිකා රෝහලේ සේවකයින් දෙදෙනෙකු පොලිස් අත්අඩංගුවේ පසුවේ. අදාළ සිද්ධියට තවත් පිරිසක් සම්බන්ධ වී සිටිය හැකි බැවින් එම පිරිස ද හඳුනාගැනීම සඳහා අපරාධ පරීක්ෂණ දෙපාර්තමේන්තුව යටතේ විමර්ශනයක් සිදුකිරීමට තීරණය කළ බව සෞඛ්‍ය අමාත්‍යාංශය නිවේදනයක් නිකුත් කරමින් සඳහන් කරයි. රබර් අත්වැසුම් 200 ක් බැගින් අඩංගු පෙට්ටි 10 ක් මහරගම ප්‍රදේශයේ මල්ශාලාවකදී ඊයේ රාත්‍රී පොලිස් භාරයට ගැනිණ‍.", "URL": "https://sinhala.adaderana.lk/news.php?nid=37448", "Category": null, "Parent URL": null}