{"Source": "Adaderana", "Timestamp": "March 6, 2014 01:07 pm", "Headline": " කාසියේ වාසිය බංග්ලාදේශයටයි - පළමුව පන්දුවට පහරදෙයි", "News Content": "ආසියානු කුසලාන ක්‍රිකට් තරඟාවලියේ අවසාන කාණ්ඩ තරඟය ලෙස ශ්‍රී ලංකාව හා බංග්ලාදේශය අතර පැවැත්වෙන තරඟයේ කාසියේ වාසිය දිනා ගත් බංග්ලාදේශ කණ්ඩායම පළමුව පන්දුවට පහරදීමට තීරණය කර තිබේ. ඒ අනුව ශ්‍රී ලංකා කණ්ඩායම ප්‍රථමයෙන් පන්දු රැකීම සිදුකරනු ඇත. එසේ වුවද මෙම තරඟාවලියේ අවසාන මහා තරඟයට ශ්‍රී ලංකාව සුදුසුකම් ලබා ඇති අතර ඒ අනුව පකිස්ථාන කණ්ඩායම හා ශ්‍රී ලංකා කණ්ඩායම අතර අවසාන මහා තරඟය එළඹෙන 08 වන දින පැවැත්වීමට නියමිතය. මේ අතර මෙම තරඟාවලියේ කිසිදු ජයග්‍රහණයක් අත්පත් කර ගැනීමට නොහැකිවූ බංග්ලාදේශ කණ්ඩායම සහභාගීවන අවසාන තරඟය මෙය වන බැවින් එයින් හෝ ජයග්‍රහණයක් අත්පත් කර ගැනීමට ඔවුන් උපරිම උත්සාහයක් දරනු ඇති බව ක්‍රිකට් විස්තර ප්‍රකාශකයින්ගේ මතයයි.", "URL": "https://sinhala.adaderana.lk/news.php?nid=41587", "Category": null, "Parent URL": null}