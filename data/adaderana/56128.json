{"Source": "Adaderana", "Timestamp": "January 4, 2016 10:43 am", "Headline": "සේනාධිපති පළමු වතාවට ජනපති කොමිසමට එයි", "News Content": "ඇවන්ගාඩ් සමාගමේ සභාපති නිශ්ශංක සේනාධිපති මහතා බරපතළ වංචා සෙවීමේ ජනාධිපති විමර්ශන කොමිසම වෙත පැමිණ තිබේ.රක්නා ලංකා සමාගම සම්බන්ධයෙන් සිදු කෙරෙන විමර්ශනයකට අදාළව ප්‍රකාශයක් ලබාදීම සඳහා ඔහු එහි කැඳවා ඇති බව එම කොමිසමේ ප්‍රකාශකයෙකු සඳහන් කළේය.ඒ අනුව නිශ්ශංක සේනාධිපති මහතා අද පෙරවරු 10.00 ට පමණ එම කොමිසම වෙත පැමිණ ඇත.ජනාධිපති විමර්ශන කොමිසම හමුවේ පෙනී සිටින ලෙස නිශ්ශංක සේනාධිපති මහතාට මීට පෙර දැනුම් දී තිබුණ ද හේතු කිහිපයක් මත ඔහු ඊට සහභාගී වුණේ නැත.", "URL": "https://sinhala.adaderana.lk/news.php?nid=56128", "Category": null, "Parent URL": null}