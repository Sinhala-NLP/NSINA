{"Source": "Adaderana", "Timestamp": "April 8, 2013 10:34 am", "Headline": "ගංජා ළඟ තබාගත් තිදෙනෙකු දැලේ", "News Content": "ගංජා ළඟ තබාගැනීමේ චෝදනා මත පුද්ගලයින් තිදෙනෙකු මිරිහාන, බෝධිය පාර ප්‍රදේශයේ දී පොලීසිය විසින් අත්අඩංගුවට ගෙන තිබේ. මිරිහාන පොලිස් ස්ථානයේ නිලධාරීන් කණ්ඩායමක් සිදුකළ වැටලීමක දී මොවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන් සතුව තිබී ගංජා කිලෝග්‍රෑම් 15 ක් පොලීසිය භාරයට ගෙන තිබේ. මේ අතර හෙරොයින් ළඟ තබාගත් පුද්ගලයෙකු හෝමාගම ප්‍රදේශයේ දී අත්අඩංගුවට ගත් බව අතුරුගිරිය පොලීසිය පවසයි. සැකකරු සතුව තිබී හෙරොයින් ග්‍රෑම් 31 ක් සොයාගත් බව පොලීසිය පැවසුවේය.", "URL": "https://sinhala.adaderana.lk/news.php?nid=33098", "Category": null, "Parent URL": null}