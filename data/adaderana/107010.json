{"Source": "Adaderana", "Timestamp": "March 30, 2019 08:15 am", "Headline": "කොළඹ පැය 24ක ජල කප්පාදුව අද", "News Content": "කොළඹ ප්‍රදේශ රැසකට අද (30) පෙරවරුවේ සිට පැය 24ක කාලයක් ජල සැපයුම අත්හිටුවන බව ජාතික ජලසම්පාදන හා ජලපවහන මණ්ඩලය පවසා සිටියි. අද පෙරවරු 9.00 සිට හෙට පෙරවරු 9.00දක්වා ජල සැපයුම අත්හිටුවන බව එම මණ්ඩලය සඳහන් කළේය. ඒ අනුව කොළඹ, දෙහිවල, ගල්කිස්ස, කෝට්ටේ, කඩුවෙල මහනගර සභා බල ප්‍රදේශ සහ මහරගම, බොරලැස්ගමුව, කොලොන්නාව නගර සභා බල ප්‍රදේශ වලට ජල සැපයුම අත්හිටුවනු ඇත. එමෙන්ම කොටිකාවත්ත, මුල්ලේරියාව ප්‍රාදේශිය සභා බල ප්‍රදේශ සහ රත්මලාන හා සොයිසාපුර මහල් නිවාස සංකීර්ණයේද ජල සැපයුම අත්හිටු වන බව ජලසම්පාදන මණ්ඩලය සඳහන් කළේය.", "URL": "https://sinhala.adaderana.lk/news.php?nid=107010", "Category": null, "Parent URL": null}