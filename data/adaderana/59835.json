{"Source": "Adaderana", "Timestamp": "May 5, 2016 05:06 pm", "Headline": "ශ්‍රී ලංකාවේ ආර්ථික වර්ධනයට පුළුල් සැලැස්මක් ක්‍රියාත්මකයි", "News Content": "යහපත් දේශපාලන වාතාවරණයක් ගොඩනැගී ඇති බැවින් රට තුළ ආර්ථික වර්ධනය සඳහා මේ වන විට පුළුල් සැලැස්මක් ක්‍රියාත්මක බව මුදල් අමාත්‍ය රවී කරුණානායක මහතා පවසයි.ශ්‍රී ලංකාව කෙරෙහි ජගත් ප්‍රජාවගේ අවධානය ඉහළ ගොස් ඇති අතර ජාත්‍යන්තර සහයද ලැබෙමින් පවතින බව මුදල් අමාත්‍යවරයා කියයි.ජර්මනියේ ප්‍රැන්ක්ෆර්ට් නුවර පැවති ආසියානු සංවර්ධන බැංකුවේ 49 වෙනි මුදල් අමාත්‍යවරුන්ගේ වාර්ෂික සමුළුවේ ප්‍රධාන දේශනයට එක්වෙමින් රවී කරුණානායක මහතා මේ බව ප්‍රකාශ කර ඇති බව සඳහන්ය.ආසියානු සංවර්ධන බැංකුවට අයත් රටවල් 67ක මුදල් අමාත්‍යවරුන් ඇතුළු ක්ෂේත්‍රයේ විශේෂඥයන් 3000කට අධික පිරිසක් මෙම සමුළුවට එක්ව සිටි බව මුදල් අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=59835", "Category": null, "Parent URL": null}