{"Source": "Adaderana", "Timestamp": "September 6, 2017 11:20 am", "Headline": "ප්‍රසන්න රණවීර FCID යට ", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණවීර මහතා පොලිස් මූල්‍ය අපරාධ විමර්ශන කොට්ඨාශය වෙත පැමිණ තිබේ. ප්‍රකාශයක් ලබා ගැනීම සඳහා අද(06) පෙරවරුවේ ඔහු එම කොට්ඨාශයට පැමිණ ඇති බව වාර්තා වෙයි. කිරිබත්ගොඩ නගරයේ ඉඩම් හා කඩ කාමර බෙදා දීමේ සිද්ධියකට අදාළව ප්‍රසන්න රණවීර මන්ත්‍රීවරයාගෙන් එම ප්‍රකාශය ලබා ගැනීමට නියමිත බව පොලිස් මූල්‍ය අපරාධ විමර්ශන කොට්ඨාශය සඳහන් කළේය. ප්‍රසන්න රණවීර මහතා කැලණිය ප්‍රාදේශීය සභාවේ සභාපතිවරයාය සිටියදී එම ඉඩම් හා කඩ කාමර ලබා දී ඇති බව සඳහන් වෙයි. මේ අතර රුපියල් කෝටි 8 කට අධික වටිනාකමින් යුතු වාහනයක් අවභාවිත කිරීමේ සිද්ධියකට අදාළව හිටපු නියෝජ්‍ය අමාත්‍ය විනයාගමූර්ති මුරලිදරන් හෙවත් කරුණා අම්මාන් සම්බන්ධයෙන් සිදුකළ පරීක්ෂණ කටයුතු අවසන් බව පොලිස් මූල්‍ය අපරාධ විමර්ශන කොට්ඨාශය අධිකරණයට දැනුම් දී තිබේ. අදාළ නඩුව අද කොළඹ මහේස්ත්‍රාත් අධිකරණය හමුවේ කැඳවූ අවස්ථාවේ පොලිස් මූල්‍ය අපරාධ කොට්ඨාශය මේ බව දැනුම් දුන් බව අද දෙරණ අධිකරණ වාර්තාකරු පවසයි.", "URL": "https://sinhala.adaderana.lk/news.php?nid=77183", "Category": null, "Parent URL": null}