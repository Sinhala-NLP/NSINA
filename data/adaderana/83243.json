{"Source": "Adaderana", "Timestamp": "January 19, 2018 11:26 pm", "Headline": "විදෙස් කතගේ අතටම හිමි වු මුදල් පසුම්බිය", "News Content": "ස්විස්ටලන්තයේ සිට ශ‍්‍රී පාද සංචාරයකට පැමිණි කාන්තාවකගේ අමතකවී දමා ගිය මුදල් පසුම්බියක් සොයා දිමට අද (19) නල්ලතන්නිය පොලිසියේ ස්ථානාධීපති පොලිස් පරික්‍ෂක ලක්සිරි ප‍්‍රනාන්දු මහතා සමත්වී තිබේ. ස්විස්ටලන්ත ජාතික කරවානා ටැටියානම් එරට හෙද වෘත්තියේ නිරත මෙම කාන්තාව ඔහුගේ මිතුරෙකු සමග ඊයේ (18) රාති‍්‍ර ශ‍්‍රී පාද සංචාරය සදහා පැමිණ අද ශ‍්‍රී පාද සංචාරය අවසන් කර නල්ලතන්නිය නගරයට පැමිණ කුලි වෑන් රථයකින් කොළඹ යෑම සදහා හැටන් දුම්රිය ස්ථානය වෙත පැමිණ ඇති අතර එහිදි ඇය හැටන් දුම්රිය ස්ථානය අසලදි ඇයගේ මුදල් පසුම්බිය අමතකවි වෑන් රථයෙන් බැස තිබේ. එම මුදල් පසුම්බිය තුළ ලංකා මුදලින් රුපියල් තිස්දහසක්ද ඇයගේ මුදල් කාඩ් පත සහ ඇයගේ රියදුරු බලපත‍්‍රයද එය තුළ තිබි ඇත. ප‍්‍රවේශ පත‍්‍රයක් මිළදි ගැනිම සදහා තම මුදල් පසුම්බිය සොයා බැලිමේදි මුදල් පසුම්බිය වෑන් රථය තළ අමතකවි තමන් පැමිණි බව හැටන් දුම්රිය ස්ථානයේ නිළධාරින්ට එම විදේශ කාන්තාව දැනුම් දිමෙන් පසු හැටන් දුමිරියේ ස්ථානයේ නිළධාරින් විසින් ඒ පිළිබදව නල්ලතන්නිය පොලිසියට කළ දැනුම් දිමක් මත එම වෑන් රථය සොයා යෑමේදි එම වෑන් රථයේ අයිතිකරු වන ගාමිණී රාජපක්‍ෂ නැමැත්තා එම මුදල් පසුම්බිය සුරක්‍ෂිතව පොලිසිය වෙත භාරදුන් බව නල්ලතන්නිය පොලිස් ස්ථානාධිපතිවරයා කියා සිටියේය. එම මුදල් පසුමිබිය හැටන් මුලස්ථාන පොලිස් පරික්‍ෂක ඒ.එල්.එම් ජෙමිල් මහතා වෙත නල්ලතන්නිය පොලිසිය වෙත භාර දිමෙන් පසු අද පස්වරුවේ ස්විස්ටලන්ත කාන්තාවට ඇයගේ මුදල් පසුම්බිය සුරක්‍ෂිතව බාර දෙනු ලැබීය. එම මුදල් පසුම්බිය ලබා දුන් සියලූ දෙනාට ස්තූුතිය පලකරමින් එම විදේශ කාන්තාව සහ ඇයගේ මිතුරා පොලිසියෙන් බැහැරව ගියා.", "URL": "https://sinhala.adaderana.lk/news.php?nid=83243", "Category": null, "Parent URL": null}