{"Source": "Adaderana", "Timestamp": "May 4, 2010 05:00 pm", "Headline": "2වන යුධ අධිකරණය හෙටට කල්යයි", "News Content": "ජෙනරාල් සරත් ෆොන්සේකා මහතාට එරෙහි දෙවන යුධ අධිකරණය හෙට පස්වරු 2.30ට රැස්වීමට තීරණය කර ඇති බව හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා පවසයි. අද රැස්වු දෙවන යුධ අධිකරණ විනිසුරුවන් විසින් මෙම තීරණය ගත් බව ප්‍රසාද් සමරසිංහ මහතා සඳහන් කළේය. අද පැවති දෙවන යුධ අධිකරණයේ නඩු විභාගයට ජෙනරාල් සරත් ෆොන්සේකා මහතා පෙනී නොසිටි අතර ඔහු පාර්ලිමේන්තු සැසිවාරයට සහභාගි වී සිටියේය. පාර්ලිමේන්තු සැසිවාරයට සහභාගි වන බවට ජෙනරාල් සරත් ෆොන්සේකා මහතා යුධ අධිකරණය වෙත දැනුම් දී නොමැති බව ද අද රැස්වු දෙවන යුධ අධිකරණයේ විනිසුරු මඩුල්ල ප්‍රකාශ කරනු ලැබීය. කෙසේ වෙතත් ජෙනරාල් සරත් ෆොන්සේකා මහතා අද කතානායකවරයාගෙන් ඉල්ලා සි‍ටියේ තමාව අද පස්වරුවේ පැවැත්වෙන දෙවන යුධ අධිකරණය හමුවට රැගෙන යාම වළක්වන ලෙසය.", "URL": "https://sinhala.adaderana.lk/news.php?nid=8183", "Category": null, "Parent URL": null}