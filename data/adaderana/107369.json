{"Source": "Adaderana", "Timestamp": "April 4, 2019 01:42 pm", "Headline": "දරුවන් 7ක් මෙලොවට තිළිණ කළ පියෙක් වන අලි පහරින් අවසන් ගමන් යයි", "News Content": "වැලිකන්ද, බටහිර මහවැව ප්‍රදේශයේ ප්‍රධාන මාර්ගය අසලදී වන අලියෙකු විසින් සිදු කළ පහරදීමකින් පුද්ගලයෙක් ජීවිතක්ෂයට පත්ව තිබේ. ඊයේ(03) රාත්‍රී 8.30ට පමණ මෙම වන අලි පහරිදීම සිදුව ඇති බව අද දෙරණ වාර්තාකරු පවසයි. මෙලෙස වන අලි පහරින් මියගොස් ඇත්තේ සෙවනපිටිය බටහිර මහවැව ප්‍රදේශයේ පදිංචි දරුවන් හත් දෙනෙකුගෙන් යුත් පවුලක 63 හැවිරිදි පියෙකි. මියගිය පුද්ගලයා දුම්රිය දෙපාර්තමේන්තුවේ විශ්‍රාමිකයෙකු වන අතර වෙළඳසැලකට ගොස් නැවත නිවස වෙත පැමිණෙමින් සිටියදී මෙම වන අලි ප්‍රහාරයට ලක්ව ඇති බව වාර්තා වෙයි. සිද්ධිය සම්බන්ධයෙන් වැඩිදුර පරික්ෂණ වැලිකන්ද පොලීසිය විසින් සිදු කරයි.", "URL": "https://sinhala.adaderana.lk/news.php?nid=107369", "Category": null, "Parent URL": null}