{"Source": "Adaderana", "Timestamp": "February 5, 2011 04:11 pm", "Headline": "දැයට කිරුළ ජනපති නිරීක්ෂණයට ලක්වෙයි ", "News Content": "ඊයේ(04) බුත්තල දී විවෘත කෙරුණු දැයට කිරුළ ජාතික ප්‍රදර්ශනය අද(05) දිනයේ ද ජනාධිපති මහින්ද රාජපක්ෂ මහතාගේ නිරීක්ෂණයට ලක්වී තිබේ. අද පෙරවරුවේ දැයට කිරුළ ප්‍රදර්ශන භූමියට පැමිණි ජනාධිපති මහින්ද රාජපක්ෂ මහතා ප්‍රදර්ශනය නැරඹීමට පැමිණ සිටි ජනතාව සමග සුහද කතාබහක නිරත වූ බව ජනාධිපති මාධ්‍ය අංශය සඳහන් කරනු ලැබීය. ප්‍රදර්ශන භූමියේ පිහිටි ත්‍රිවිධ හමුදා, පොලිස්, සිවිල් ආරක්ෂක බලකායේ මෙන්ම තොරතුරු තාක්ෂණ ආමාත්‍යාංශය හා කෘෂිකර්ම අමාත්‍යාංශයේ ප්‍රදර්ශන කුටි ද ජනාධිපතිවරයාගේ විශේෂ නිරීක්ෂණයට ලක් වී ඇත. \"ආශ්චර්යයේ කිරුළ\" යන්න මෙවර දැයට කිරුළ ප්‍රදර්ශනයේ තේමාව වී ඇත.", "URL": "https://sinhala.adaderana.lk/news.php?nid=14004", "Category": null, "Parent URL": null}