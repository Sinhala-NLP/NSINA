{"Source": "Adaderana", "Timestamp": "May 18, 2016 03:33 pm", "Headline": " ආරක්ෂිත පියවරක් ලෙස විදුලිය අත්හිටුවයි", "News Content": "ප්‍රදේශ කිහිපයක විදුලි රැහැන් බිම වැටීම නිසා කොළොන්නාවේ ප්‍රදේශ කිහිපයකට විදුලි සැපයුම අත්හිටවූ බව ලංකා විදුලි පෞද්ගලික සමාගම පවසයි.විදුලි රැහැන් බිම වැටීම නිසා ඒවායින් ජනතාවට අනතුරු සිදුවිය හැකි බැවින් මෙම පියවර ගත් බවත්, ඒ අනූව සීදුව, ඔරුගොඩවත්ත, වෙන්නවත්ත, මී‍තොටමුල්ල, සේදවත්ත, ඔරුගොඩවත්ත ඇතුළු ප්‍රදේශ කිහිපයකට තාවකාලිකව විදුලිය අත්හිටවූ බව එම සමාගම කියයි.සිය සමාගමේ නිලධාරීන් විසින් සිදුකරන විපරමකින් පසු විදුලි සැපයුම නැවත ලබාදීම සිදුකරන බවද එම සමාගම පවසයි.", "URL": "https://sinhala.adaderana.lk/news.php?nid=60259", "Category": null, "Parent URL": null}