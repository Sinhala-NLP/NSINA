{"Source": "Adaderana", "Timestamp": "September 25, 2017 09:03 am", "Headline": "බොරැල්ලේ දී පුද්ගල ඝාතනයක් කළ 3ක් අත්අඩංගුවට", "News Content": "බොරැල්ල, සරණපාල හිමි මාවත ප්‍රදේශයේදී පුද්ගලයෙකු ඝාතනය කිරිමේ සිද්ධිය සම්බන්ධයෙන් සැකකපිට පුද්ගලයින් තිදෙනෙකු අත්අඩංගුවට ගෙන තිබේ. පසුගිය 15 වන දින රාත්‍රීයේ බොරැල්ල, සරණපාල හිමි මාවත දුම්රිය මාර්ගයේදී තියුණු ආයුධයකින් පහරදි පුද්ගලයෙකු ඝාතනය කර තිබුණී. එම ඝාතනය සම්බන්ධයෙන් පරික්ෂණ පැවැත්වූ කොළඹ අපරාධ කොට්ඨාසයේ නිළධාරින් විසින් මෙම සැකකරුවන් අත්අඩංගුවට ගෙන ඇති බව පොලීසිය පවසයි. සැකකරුවන් 20 සහ 32 හැවිරිදි වයස්වල පසුවන බෙරැල්ල ප්‍රදේශයේම පදිංචිකරුවන් බව සඳහන් වෙයි. ඔවුන් අද(25) අළුත්කඩේ මහේස්ත්‍රාත් අධිකරණයට ඉදිරිපත් කිරිමට නියමිත අතර කොළඹ අපරාධ කොට්ඨාසය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77976", "Category": null, "Parent URL": null}