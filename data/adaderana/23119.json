{"Source": "Adaderana", "Timestamp": "March 28, 2012 09:32 am", "Headline": " ත්‍රී රෝද රථයේ ගංජා ඇද්ද තිදෙනෙක් මාට්ටු", "News Content": "පොතුවිල් , සියඹලාණ්ඩුව ප්‍රධාන මාර්ගයේ 9 කණුව අසළ දී ගංජා තොගයක් සමඟ පුද්ගලයින් තිදෙනෙකු පොලිසිය විසින් අත්අඩංගුවට ගෙන තිබේ. ත්‍රී රෝද රථයක් පරීක්ෂා කිරීමේ දී මෙම ගංජා තොගය සොයා ගත් බව පොලිසිය සඳහන් කරයි. ගං‍ජා කිලෝග්‍රෑම් 1යි ග්‍රෑම් 15ක ප්‍රමාණයක් එහි දී සොයා ගෙන ඇති බව කියැවෙයි. ගංජා ප්‍රවාහනය කළ ත්‍රී රෝද රථය ද පොලිස් භාරයට ගෙන තිබේ. අදාළ සැකකරුවන් අද පොතුවිල් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23119", "Category": null, "Parent URL": null}