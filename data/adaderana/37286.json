{"Source": "Adaderana", "Timestamp": "September 9, 2013 07:02 pm", "Headline": "වතු අධිකාරී ඝාතනය - සැකකරුවන් යළි රිමාන්ඩ්", "News Content": "දැරණියගල නූරිවතුයායේ අධිකාරී ඝාතනයේ ප්‍රධාන සැකකරු වන අත කොටා හෙවත් අනිල් චම්පික මුණසිංහ ඇතුළු සැකකරුවන් 23 දෙනෙකු ලබන 23දා දක්වා රිමාන්ඩ් කිරීමට අවිස්සාවේල්ල ප්‍රධාන මහේස්ත්‍රාත් අනුෂ්ක සෙනෙවිරත්න මහතා අද (09) නියෝග කර තිබේ. මෙම සිද්ධිය සම්බන්ධයෙන් අත්අඩංගුවට ගත් සැකකරුවන් 21 දෙනා හා පසුගිය 04දා ඇඹිලිපිටිය කොලොන්න ප්‍රදේශයේදී අත්අඩංගුවට ගත් සැකකරුවන් දෙදෙනා ඇතුළු 23 දෙනා අද අවිස්සාවේල්ල මහේස්ත්‍රාත්වරයා හමුවට ඉදිරිපත් කෙරිණ. එහිදී 5,6,7 හා 10 යන සැකකරුවන් පාපොච්චාරණයක් කිරීමට අවසර ඉල්ලු නමුත් ලබන 12 හා 13 දින ඊට අවසර දෙමින් සියලු සැකකරුවන් ලබන 23 දින තෙක් රිමාන්ඩ් කිරීමට මහේස්ත්‍රාත්වරයා නියෝග කළ බව අප වාර්තාකරු කීය.", "URL": "https://sinhala.adaderana.lk/news.php?nid=37286", "Category": null, "Parent URL": null}