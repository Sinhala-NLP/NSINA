{"Source": "Adaderana", "Timestamp": "August 6, 2010 08:23 am", "Headline": "උතුරේ ප්‍රවාහනය නැංවීමට ඉන්දියාවේ උපරිම සහය ", "News Content": "උතුරේ ප්‍රවාහන කටයුතු නගා සිටුවීම සඳහා උපරිම සහය ලබාදෙන බව ඉන්දීය මහකොමසාරිස් ආලෝක් ප්‍රසාද් මහතා පවසයි. ප්‍රවාහන අමාත්‍ය කුමාර වෙල්ගම මහතා හමුවූ අවස්ථාවේ දී ඉන්දීය මහකොමසාරිස්වරයා මේ බව ප්‍රකාශ කළේය. උතුරු දුම්රිය මාර්ගයේ කොටසක් මෙන්ම මාතර -කොළඹ දුම්රිය මාර්ගයේ නවීකරණ කටයුතු ඉන්දීය රජයේ මැදිහත්වීමෙන් මේ වන විට සිදුකෙරෙයි. එසේම වසර 3ක් තුළ මැදවච්චිය -තලෙයිමන්නාරම දුම්රිය මාර්ගයේ ඉදිකිරීම් කටයුතු අවසන් කිරීමට පියවර ගන්නා බව ඉන්දීය මහකොමසාරිස්වරයා ප්‍රවාහන අමාත්‍යවරයා වෙත දන්වා ඇත. එම මාර්ගය කිලෝමීටර් 110 කින් යුත් අතර අදියර දෙකකින් සමන්විත ව්‍යාපෘතියේ පළමු අදියර යටතේ වැයකරන මුදල අමෙරිකානු ‍ඩොලර් මිලියන 81 . 3 කි.", "URL": "https://sinhala.adaderana.lk/news.php?nid=10059", "Category": null, "Parent URL": null}