{"Source": "Adaderana", "Timestamp": "July 31, 2018 06:38 pm", "Headline": "දකුණු කොරියාවේ රැකියා දෙන බවට පවසන පුද්ගලයින්ට රැවටෙන්න එපා", "News Content": "දකුණු කොරියාවේ රැකියා ලබා දෙන බව පවසන පුද්ගලයින්ට මුදල් ලබා දීමෙන් වලකින ලෙස විදේශ සේවා නියුක්ති කාර්යංශය ජනතාවගෙන් ඉල්ලීමක් කරයි. දකුණු කොරියාවේ රැකියා සඳහා බඳවා ගැනීම් කටයුතු ශ්‍රී ලංකා විදේශ සේවා නියුක්ති කාර්යංශය මඟින් පමණක් සිදු කරන බැවින් රැකියා ලබාදෙන බව පවසන වංචනිකයන්ට මුදල් ලබා නොදෙන ලෙස විදේශ සේවා නියුක්ති කාර්යංශය දැනුම් දෙයි. මෙම මුදල් ලබා ගන්නා පුද්ගලයින් පිළිබඳව මේ වන විටත් තොරතුරු ලැබී ඇති අතර ඔවුන් පිළිබඳව විමර්ශන ආරම්භ කර ඇති බව ද එම කාර්යංශය සඳහන් කළේය. එමෙන්ම දකුණු කොරියාවේ රැකියා අවස්ථා සඳහා දේශපාලනික වශයෙන් හෝ වෙනත් බාහිර පුද්ගලයෙකුට කිසිදු බලපෑමක් සිදුකල නොහැකි බව ද විදේශ සේවා නියුක්ති කාර්යංශය පෙන්වා දෙයි.", "URL": "https://sinhala.adaderana.lk/news.php?nid=93562", "Category": null, "Parent URL": null}