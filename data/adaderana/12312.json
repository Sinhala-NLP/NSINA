{"Source": "Adaderana", "Timestamp": "November 22, 2010 08:50 am", "Headline": "තණමල්විල නීති විරෝධී කංසා හේනක් වටලයි", "News Content": "තණමල්විල හාමිනේකන්ද පාමුල ප්‍රදේශයේ පවත්වාගෙන ගිය නීති විරෝධී කංසා හේනක් වැටලීමට කටුගස්තොට පොලිසියේ නිලධාරීන් කණ්ඩායමක් සමත් වී තිබේ. අද(22) අලුයම මෙම වැටලීම සිදුකළ බව පොලිසිය පැවසීය. අක්කර දෙකහමාරක් පමණ වු හේනේ කංසා කිලෝ ග්‍රෑම් පනස් දහසක් පමණ වගාකර තිබු බවට අනාවරණය වී ඇත. ඒවායේ වටිනාකම රු පියල් කෝටි දෙකහමාර ඉක්මවන බව වාර්තා වේ. කටුගස්තොට පොලිසියට ලැබුණු තොරතුරක් මත දින කිහිපයක සිට සිදුකළ සෝදිසි මෙහෙයුමකින් පසු මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=12312", "Category": null, "Parent URL": null}