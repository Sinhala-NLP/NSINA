{"Source": "Adaderana", "Timestamp": "November 19, 2012 06:39 pm", "Headline": "මත්ද්‍රව්‍ය ජාවාරම්කරුවන්ට පොලීසිය සහය දෙනවා", "News Content": "කෝට්ටේ ආසනය තුළ මත්ද්‍රව්‍ය අලෙවි කරන ස්ථාන සමඟ පොලිසියේ සම්බන්ධයක් ඇතැයි කෝට්ටේ නගරාධිපති ජනක රණවක මහතා චෝදනා කරයි. සැබෑ අවශ්‍යතාවක් තිබේ නම් මත්ද්‍රව්‍ය ජාවාරම් වැළැක්වීමට පොලීසියට අවස්ථාවක් ඇතැයි අද (19) පැවති මාධ්‍ය හමුවකදී ඔහු පෙන්වා දුන්නේය. කෝට්ටේ මත්ද්‍රව්‍ය ජාවාරම නැති කිරීමට පොලීසියේ සියයට 80ක්ම කටයුතු කරන නමුත් ඉතිරි සියයට 20 ඊට සහය දෙන බව ජනක රණවක මහතා චෝදනා කළේය. ප්‍රසිද්ධ කසිප්පු තිප්පොළ ගණනාවක් කෝට්ටේ ඇති බවත් ඒවා ඇල්ලීම මෙන්ම විකිණීමත් ව්‍යාපාරයක් බවට පත්ව ඇති බවත් ඔහු පෙන්වාදුන්නේය.", "URL": "https://sinhala.adaderana.lk/news.php?nid=29330", "Category": null, "Parent URL": null}