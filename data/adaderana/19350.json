{"Source": "Adaderana", "Timestamp": "October 14, 2011 10:18 am", "Headline": "ගොඩකවෙල දී එක් අයෙක් වෙඩි තබා මරාදමලා", "News Content": "ගොඩකවෙල, පල්ලෙබැද්ද ප්‍රදේශයේ දි පුද්ගලයෙකු වෙඩි තබා ඝාතනය කර තිබේ. ඊයේ(13) රාත්‍රීයේ මෙම ඝාතනය සිදුව ඇති බව ගොඩකවෙල පොලිසිය ප්‍රකාශ කරයි. නාඳුනන පුද්ගලයෙකු විසින් මෙම වෙඩි තැබීම සිදුකර ඇති අතර වෙඩි වැදුණු පුද්ගලයා පල්ලෙබැද්ද රෝහලට ඇතුළත් කිරීමෙන් අනතුරුව මියගොස් ඇත. මෙසේ‍ මියගොස් ඇත්තේ පල්ලෙබැද්ද ප්‍රදේශයේ පදිංචිව සිටි 58 හැවිරිදි පුද්ගලයෙකි. ගොඩකවෙල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19350", "Category": null, "Parent URL": null}