{"Source": "Adaderana", "Timestamp": "May 31, 2010 05:19 pm", "Headline": "සල්මන්ගේ පැමිණීම අනිවාර්යයි ", "News Content": "අයිෆා සම්මාන උළෙල සඳහා තමන් අනිවාර්යෙන්ම සහභාගි වන බව බොලිවුඩ් නළු සල්මන් ඛාන් සඳහන් කර ඇත. එම සම්මාන උළෙල සඳහා සහභාගි නොවන ලෙස ඉල්ලමින් පසුගිය දිනෙක ද්‍රවිඩ සංගමයේ සාමාජිකයින් පිරිසක් ඔහුගේ නිවස ඉදිරිපිට උද්ඝෝෂණයක නිරත විය. නමුත් එම විරෝධතාවය සල්මන් ඛාන් ප්‍රතික්ෂේප කර ඇත. ඒ අනුව ජූනි මස 3 -5 වන දින පැවැත්වෙන අයිෆා සිනමා සම්මාන උළෙල සඳහා සල්මන් ඛාන් සහභාගි වීමට නියමිතය. මීට පෙර ද එම ද්‍රවිඩ සංගමයේ සාමාජිකයන් පිරිසක් මැයි මස 11 වන දින අමිතාබ් බච්චන්ගේ නිවස ඉදිරිපිට මෙවැනිම උද්ඝෝෂණයක නිරත විය.", "URL": "https://sinhala.adaderana.lk/news.php?nid=8733", "Category": null, "Parent URL": null}