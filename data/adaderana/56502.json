{"Source": "Adaderana", "Timestamp": "January 20, 2016 05:32 pm", "Headline": "දෙසැම්බරයේ සොරකම් 160ක්", "News Content": "පසුගිය වසරේ දෙසැම්බර් මාසය තුළ සොරකම් 160ක් සම්බන්ධයෙන් පැමිණිලි ලැබී ඇති බව පොලීසිය පවසයි.එම පැමිණිලි අතරින් පැමිණිලි 107ක්ම වාහන සොරකම් සම්බන්ධයෙන් වන පැමිණිලි බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.දෙසැම්බර් මාසය තුළ යතුරුපැදි සොරකම් වැඩි ප්‍රමාණයක් නුගේගොඩ කොට්ඨාශයෙන් ද, ත්‍රිරෝද රථ සොරකම් සම්බන්ධයෙන් වැඩි පැමිණිලි ප්‍රමාණයක් ගම්පහ කොට්ඨාශයෙන්ද ලැබී ඇති බව මාධ්‍ය ප්‍රකාශකවරයා සඳහන් කර තිබේ.", "URL": "https://sinhala.adaderana.lk/news.php?nid=56502", "Category": null, "Parent URL": null}