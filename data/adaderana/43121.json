{"Source": "Adaderana", "Timestamp": "May 10, 2014 09:11 pm", "Headline": " නයි මාරයා ප්‍රදේශයෙන් පැන ගිහින්!", "News Content": "සෙවනගල, වැවේයායගම ප්‍රදේශයේදී අත් පා ගැටගසා පුද්ගලයෙකු නයෙක් සමග ටැංකියකට දැමූ පුද්ගලයෙකු සොයා පොලීසිය විමර්ශන ආරම්භ කර තිබේ. ඉඩම් ආරවුලක් හේතුවෙන් සැකකරු විසින් එම පුද්ගලයා නයා සිටි ටැංකියට දමා ඇති බවත් මෙම සිද්ධියට සම්බන්ධ සැකකරු හඳුනාගෙන ඇති බවත් ඔහු ප්‍රදේශයෙන් පලාගොස් ඇති බවත් පොලිස් මාධ්‍ය ඒකකය සඳහන් කළේය. කෙසේ වුවද මෙම සිද්ධියට ප්‍රධාන සැකකරුට අමතරව තවත් සැකකරුවන් සම්බන්ධ දැයි පොලීසිය පරීක්ෂණ පවත්වන බව මාධ්‍ය ඒකකය පැවසුවේය. අත් පා බැඳ දමා ටැංකිය තුළට දමා සිටි පුද්ගලයාට නාගයා දෂ්ඨ කර ඇති අතර මේ හේතුවෙන් ඔහු සිහි මුර්ජා වී තිබේ. අනතුරුව සැකකරු ඔහු පිටතට ගෙන අත් පා ලිහා නාගය ද මරා දමා ඇත. නාග දෂ්ඨනයට ලක්වු (45) හැවිරිදි දෙදරු පියා පසුව ඇඹිලිපිටිය රෝහලට ඇතුළත්ව මේවන විට ප්‍රතිකාර ලබයි.", "URL": "https://sinhala.adaderana.lk/news.php?nid=43121", "Category": null, "Parent URL": null}