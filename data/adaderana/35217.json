{"Source": "Adaderana", "Timestamp": "June 24, 2013 06:37 pm", "Headline": "දොඹකරයකින් වැටී චීන ජාතිකයෙක් මරුට", "News Content": "අම්බලන්තොට, කටුවැව ප්‍රදේශයේ ගුවන් පාලමේ ඉදිකිරීම් කටයුතුවල නිරතව සිටියදී සිදුවු අනතුරකින් චීන ජාතිකයෙකු මියගොස් තිබේ. අඩි පනහක පමණ ඉහළ සිට දොඹකර යන්ත්‍රයකින් පහළට වැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු චීන ජාතිකයා හම්බන්තොට රෝහලේ දැඩි සත්කාර ඒකකයේ ප්‍රතිකාර ලබමින් සිටියදි මියගොස් ඇත. මියගොස් ඇත්තේ 29 හැවිරිදි චීන ජාතිකයෙක් වන අතර අනතුර සම්බන්ධයෙන් අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35217", "Category": null, "Parent URL": null}