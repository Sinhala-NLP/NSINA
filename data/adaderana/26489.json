{"Source": "Adaderana", "Timestamp": "August 11, 2012 10:15 am", "Headline": "දෙහිවලදි හෙරොයින් සමග අයෙකු කොටු", "News Content": "හෙරොයින් ළඟ තබා ගත් පුද්ගලයෙකු දෙහිවල ප්‍රදේශයේ දී අත්අඩංගුවට ගෙන තිබේ. ත්‍රිරෝද රථයක් පරීක්ෂා කිරීමේ දී මෙම හෙරොයින් සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පොලිස් විශේෂ කාර්යය බලකාය විසින් අත්අඩංගුවට ගත් සැකකරු සතුව තිබී හෙරොයින් ග්‍රෑම් 9 යි මිලිග්‍රෑම් 350 ක ප්‍රමාණයක් සොයාගෙන ඇත. සැකකරු සම්බන්ධයෙන් වැඩිදුර පරීක්ෂණ පැවැත්වීම සඳහා ඔහු පොලිස් මත්ද්‍රව්‍ය කාර්යාංශය වෙත භාරදී තිබේ.", "URL": "https://sinhala.adaderana.lk/news.php?nid=26489", "Category": null, "Parent URL": null}