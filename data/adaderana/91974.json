{"Source": "Adaderana", "Timestamp": "July 4, 2018 02:01 pm", "Headline": "මාදම්පේ ඇළකින් මළ සිරුරක් හමුවෙයි-කිහිප වරක් දිවි නසා ගන්නා බවට තර්ජනය කරලා", "News Content": "මාදම්පේ පැරණි නගරයේ ඇළකට වැටී තිබු මෘත ශරීරයක් අද(04) දහවල් සොයා ගැනීමට මාදම්පේ පොලීසිය සමත්ව තිබේ. මෙලෙස සොයා ගෙන ඇත්තේ මාදම්පේ පැරණි නගරයේ පදිංචිව සිටි මොහොමඩ් ජලාල්දින් නිහාර්දින් වයස අවුරුදු 67 ක් වු පුද්ගලයෙකි. මෙම පුද්ගලයා ඊයේ(03) පෙරවරුවේ මෙම ඇළ ආසන්නයේ සිටි බවට මාදම්පේ පොලීසියට තොරතුරු ලැබී ඇත. දියේ ගිලීමෙන් මෙම මරණය සිදුවන්නට ඇතැයි පොලීසිය සැක පළ කරන අතර හදිසි මරණ පරීක්ෂණය එම ස්ථානයේදී පැවැත්වීමෙන් අනතුරුව මෳත ශරීරය පශ්චාත් මරණ පරීක්ෂණය සඳහා හලාවත මහා රෝහලට රැගෙන ගොස් තිබේ. අවස්ථා කීපයකදීම දියට පැන සියදිවි නසා ගන්නා බවට මේ පුද්ගලයා නිවැසියන්ට ප්‍රකාශ කර ඇති බව මුලික මරණ පරීක්ෂණ කටයුතුවලදී අනාවරණය වූ බව මාදම්පේ වැඩ බලන පොලිස් ස්ථානාධිපති උප පොලිස් පරීක්ෂක පැතුම් කුමාර මහතා පවසයි. මාදම්පේ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=91974", "Category": null, "Parent URL": null}