{"Source": "Adaderana", "Timestamp": "October 23, 2010 05:51 pm", "Headline": "උප කුලපතිට පහරදීම -සිසුන් 6දෙනෙකුගේ පන්ති තහනම් ", "News Content": "රුහුණු විශ්ව විද්‍යාලයේ උප කුලපතිවරයාට පහරදීමේ සිද්ධිය සම්බන්ධයෙන් ඔක්තොම්බර් 25 වන දින සිට ක්‍රියාත්මක වන පරිදි තාවකාලිකව සිසුන් 6 දෙනෙකුගේ පන්ති තහනම් කිරීමට තීරණය කර තිබේ. අද(23) පැවති රුහුණු විශ්ව විද්‍යාලයේ හදිසි පාලක සභා රැස්වීමේදී මෙම තීරණයට එළඹ ඇති බව සඳහන්ය. එක්රැස්ව සිටි ශිෂ්‍ය පිරිසක් විසුරුවා හැරීමට ගිය අවස්ථාවේ පසුගියදා රුහුණු විශ්ව විද්‍යාලයේ උපකුලපති සුසිරිත් මෙන්ඩිස් මහතාට ප්‍රහාරයක් එල්ල වූ බව වාර්තා විය. අදාළ සිද්ධිය සම්බන්ධව එක් සිසුවෙකු අත්අඩංගුවට ගැනුණු අතර තවත් සැකකාර සිසු පිරිසක් සොයා මෙහෙයුම් සිදුකරන බව පොලීසිය සඳහන් කරනු ලැබීය.", "URL": "https://sinhala.adaderana.lk/news.php?nid=11691", "Category": null, "Parent URL": null}