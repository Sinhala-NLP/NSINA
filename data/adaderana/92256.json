{"Source": "Adaderana", "Timestamp": "July 9, 2018 05:58 pm", "Headline": "නිව්යෝර්ක් ටයිම්ස් වාර්තාව ගැන ජනාධිපති කොමිසමක් පත් කරන්නැයි එජාපෙන් ඉල්ලීමක්", "News Content": "2015 ජනාධිපතිවරණයේදී හිටපු ජනාධිපති මහින්ද රාජපක්ෂ මහතාගේ මැතිවරණ ව්‍යාපාරය වෙනුවෙන් චයිනා හාබර් සමාගමෙන් මුදල් ලබාදී ඇති බවට නිව්යෝර්ක් ටයිම්ස් පුවත්පත පළ කළ වාර්තාව සම්බන්ධයෙන් ජනාධිපති කොමිසමක් පත් කරන ලෙසට ජනාධිපතිවරයාගෙන් ඉල්ලීමක් කරන බව එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතා පවසයි. අද්‍(09) කොළඹ පැවති මාධ්‍ය හමුවකට එක්වෙමින් ‍මන්ත්‍රීවරයා මේ බව සඳහන් ක‍ළේය. නිව්යෝර්ක් ටයිම්ස් පුවත්පත පළ කළ වාර්තාව සම්බන්ධයෙන් කල් තැබීමේ විවාදයක් සිදුකරන බවත් හිටපු ජනාධිපති මහින්ද රාජපක්ෂ මහතාට විවිධ ස්ථානවල ප්‍රකාශ සිදු නොකර රාජතාන්ත්‍රික ලෙස විවාදය සිදුවන දිනට පැමිණ මේ සම්බන්ධයෙන් ප්‍රකාශක් සිදුකරන ලෙසත් මන්ත්‍රීවරයා මෙහිදී සඳහන් කරයි. නිව්යෝර්ක් ටයිම්ස් පුවත්පත පළ කළ වාර්තාව සම්බන්ධයෙන් ජනාධිපති මෛත්‍රීපාල සිරිසේන මහතා විසින් කඩිනම් ක්‍රියා මාර්ග ගන්නා ලෙස ඒ මහතා ඉල්ලීම් කරයි.", "URL": "https://sinhala.adaderana.lk/news.php?nid=92256", "Category": null, "Parent URL": null}