{"Source": "Adaderana", "Timestamp": "September 3, 2018 01:45 pm", "Headline": "ජනාධිපති කාර්ය මණ්ඩල ප්‍රධානී ධූරය අළුත් වෙයි", "News Content": "ජනාධිපති කාර්ය මණ්ඩල ප්‍රධානී ලෙස හේමසිරි ප්‍රනාන්දු මහතා පත් කර තබේ. අද(03) පෙරවරුවේ හේමසිරි ප්‍රනාන්දු මහතා ජනාධිපති මෛත්‍රීපාල සිරිසේන මහතා අතින් සිය පත්විම් ලිපිය ලබාගත් බව ජනාධිපති මාධ්‍ය අංශය සඳහන් කළේය. ජාතික ඔලිම්පික් කමිටුවේ සභාපතිවරයා ලෙස කටයුතු කරන හේමසිරි ප්‍රනාන්දු ප්‍රවීන පරිපාලන නිළධාරියෙකු වෙයි. හිටපු අග්‍රාමාත්‍ය සිරිමවෝ බණ්ඩාරණායක මහත්මියගේ ලේකම්වරයා සහ තැපැල් අමාත්‍යාංශ ලේකම්වරයා ලෙස කටයුතු කර ඇති ඒ මහතා ගුවන්තොටුපල හා ගුවන් සේවා සභාපතිවරයා වශයෙන් ද කටයුතු කර තිබේ.", "URL": "https://sinhala.adaderana.lk/news.php?nid=95469", "Category": null, "Parent URL": null}