{"Source": "Adaderana", "Timestamp": "April 4, 2017 08:39 am", "Headline": "අනතුරින් කතක් එලොව යයි", "News Content": "තලාව - පාදෙණිය මාර්ගයේ අරහත්ත විහාරස්ථානය අසල දී සිදුවු රිය අනතුරකින් කාන්තාවක් මියගොස් තිබේ. කැබ් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු පැදිකාරිය තලාව රෝහලට ඇතුළත් කර පසුව වැඩිදුර ප්‍රතිකාර සඳහා අනුරාධපුර රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ එප්පාවල ප්‍රදේශයේ පදිංචිව සිටි 62 හැවිරිදි කාන්තාවකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර තලාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71697", "Category": null, "Parent URL": null}