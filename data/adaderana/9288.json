{"Source": "Adaderana", "Timestamp": "June 29, 2010 03:28 pm", "Headline": "ෆොන්සේකා‍ගේ පෙත්සම ඉවතට ", "News Content": "දෙවන යුදාධිකරණයේ කටයුතු අත්හිටුවීමේ නියෝගයක් නිකුත් කර‍න ලෙස ඉල්ලා ජෙනරාල් සරත් ෆොන්සේකා මහතා ‍ගොනු කළ පෙත්සම විභාගයට නොගෙන ප්‍රතික්ෂේප කිරීමට අභියාචනාධික‍රණය අද තීරණය කර ඇත. පෙත්සම අද කැඳවූ අවස්ථාවේ අභියාචනාධිකරණයේ සභාපති සත්‍යා හෙට්ටිගේ මහතා විසින් මෙම තීන්දුව ප්‍රකාශයට පත්කර තිබේ. පෙත්සම විභාග කිරීමට අවසර දීමට තරම් කරුණු අනාවරණය නොවන බව තීන්දුව දෙමින් විනිසුරුවරයා සඳහන් කළේය. ඒ අනුව පෙත්සම විභාගයට නොගෙන ප්‍රතික්ෂේප කිරීමට ත්‍රිපුද්ගල විනිසුරු මඩුල්ල ඒකමතිකව තීන්දු කර තිබේ.", "URL": "https://sinhala.adaderana.lk/news.php?nid=9288", "Category": null, "Parent URL": null}