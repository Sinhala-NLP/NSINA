{"Source": "Adaderana", "Timestamp": "December 15, 2011 03:12 pm", "Headline": "ඒ.ටී.එම්. යන්ත්‍රයෙන් කොල්ල කෑ සියලු මුදල් හමුවෙයි", "News Content": "ත්‍රිකුණාමලය ප්‍රදේශයේ රාජ්‍ය බැංකුවක ඒ.ටී.එම්. යන්ත්‍රයකින් පසුගිය දා කොල්ලකන ලද මුදල් සියල්ල සොයාගෙන තිබේ. සොයාගැනීමට ඉතිරිව තිබූ රුපියල් 2, 129,400 ක මුදල ද අද(15) පෙරවරුවේ හමුවූ බව කන්තලේ කොට්ඨාශය භාර පොලිස් අධිකාරී නීල් හෙට්ටිආරච්චි මහතා පවසයි. මීට පෙර රුපියල් ලක්ෂ 40 ක මුදලක් සොයාගැනිමට හැකිවූ බව පොලිස් අධිකාරීවරයා සඳහන් කරයි. කන්තලේ පිහිටි රාජ්‍ය බැංකුවක පසුගිය 9 වැනිදා අදාළ කොල්ලය සිදුවූ අතර ඊට දින දෙකකට පසු ඒ සම්බන්ධයෙන් සැකකරුවෙකු අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=20707", "Category": null, "Parent URL": null}