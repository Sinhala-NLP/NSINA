{"Source": "Adaderana", "Timestamp": "May 9, 2019 07:59 am", "Headline": "ජීව අත්බෝම්බයක් සමඟ අයෙක් මාට්ටු", "News Content": "කරන්දෙණිය පොලිස් වසමේ දී විදෙස් රටක නිෂ්පාදිත ජීව අත්බෝම්බයක් සමඟ සැකකරුවෙකු අත්අඩංගුවට ගෙන ඇත. කරන්දෙණිය පොලිස් ස්ථානයේ නිලධාරින්ට ලද තොරතුරක් මත අත්අඩංගුවට ගත් සැකකරු වයස අවුරුදු 37ක් වු කිරිවත්ත කරන්දෙණිය පදිංචිකරුවෙකි. සැකකරුට විවිධ අධිකරණවලට වරෙන්තු නිකුත්ව ඇති බවත් අනාවරණය වී ඇත. අද (09) සැකකරු බලපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර කරන්දෙණිය පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=109575", "Category": null, "Parent URL": null}