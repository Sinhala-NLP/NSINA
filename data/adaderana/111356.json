{"Source": "Adaderana", "Timestamp": "June 5, 2019 09:56 am", "Headline": "අනතුරකින් ජීවිතයක් මහ මඟ නවතී", "News Content": "දිවුලපිටිය, බටේපොල ප්‍රදේශයේදී සිදු රිය අනතුරකින් පුද්ගලයෙකු මියගොස් තිබේ. දිවුලපිටිය - මීගමුව මාර්ගයේ මීගමුව දෙසට ධාවනය වූ කිසියම් වාහනයක මාර්ගයේ ගමන් කළ පදික පුද්ගලයෙකු ගැටීමෙන් අනතුර සිදුව ඇති බවයි පොලිසිය පැවසුවේය. අනතුරින් බරපතළ තුවාල ලැබූ පදික පුද්ගලයා ප්‍රතිකාර සදහා දිවුලපිටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ දිවුලපිටිය ප්‍රදේශයේම පදිංචිව සිටි 67 හැවිරිදි පුද්ගලයෙක් බවයි වාර්තා වෙයි. අනතුර සිදු කළ වාහනය පලාගොස් ඇති අතර දිවුලපිටිය පොලිසිය මේ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=111356", "Category": null, "Parent URL": null}