{"Source": "Adaderana", "Timestamp": "October 19, 2018 09:55 am", "Headline": "ජනාධිපති මාධ්‍ය ඒකකයට තවත් අධ්‍යක්ෂවරයෙක්", "News Content": "හිටපු එක්සත් ජාතික පක්ෂ පාර්ලිමේන්තු මන්ත්‍රීවරයෙක් වන දිනේෂ් දොඩම්ගොඩ මහතා ජනාධිපති මාධ්‍ය ඒකකයේ අධ්‍යක්ෂවරයෙකු ලෙස පත් කර ඇති බවට වාර්තා වෙයි. ඒ අනුව දොඩම්ගොඩ මහතා ඊයේ දිනයේ දී ජනාධිපති මාධ්‍ය ඒකකය වෙත පැමිණ ඇති බව ද සඳහන් වෙයි. මේ වන විට ජනාධිපති මාධ්‍ය අංශයේ ජ්‍යෙෂ්ඨ මාධ්‍ය අධ්‍යක්ෂවරයා වශයෙන් ධර්ම ශ්‍රී බණ්ඩාර ඒකනායක මහතා කටයුතු කරන අතර, චමුදිත සමරවික්‍රම ද අධ්‍යක්ෂවරයෙකු ලෙස සිටියි. ජනාධිපති මාධ්‍ය අංශයේ නියෝජ්‍ය අධ්‍යක්ෂ වශයෙන් නිශාන් උපනේද්‍ර මහතා කටයුතු කරයි. කෙසේ වෙතත් ඉදිරියේ දී දිනේෂ් දොඩම්ගොඩ මහතාගේ විෂය පථය තීරණය කරනු ඇති බව ද වාර්තා වෙයි.", "URL": "https://sinhala.adaderana.lk/news.php?nid=97905", "Category": null, "Parent URL": null}