{"Source": "Adaderana", "Timestamp": "March 5, 2018 06:50 pm", "Headline": "  කාන්තා හා ළමා අපචාර වළක්වාගැනීම සම්බන්ධයෙන් විශේෂ වැඩමුළුවක් ", "News Content": "වන්නි ආරක්ෂක ‍සේනා මූලස්ථානය සංවිධානය කළ කාන්තා හා ළමා අපචාර වළක්වාගැනීම සම්බන්ධයෙන් විශේෂ වැඩමුළුවක් පැවැත්වීම වන්නි ආරක්ෂක ‍සේනා මූලස්ථානයේදී ඊයේ(04) වන්නි ආරක්ෂක සේනා ආඥාපති මේජර් ජෙනරල් කුමුදු පෙරේරා මහතාගේ ප්‍රධානත්වයෙන් පැවැත්විය. වවුනියාව, මන්නාරම,පදවිය, වැලිඔය හා අනුරාධපුර ප්‍රදේශයන්ගේ ප්‍රදේශවාසීන්, පෙර පාසල් ගුරුවරුන් හා වන්නි ආරක්ෂක සේනා කලාපයේ ත්‍රිවිධ හමුදා නිලධාරීන් හා පොලිස් නිලධාරීන් වෙනුවෙන් වැඩමුළුව පවතවා තිබේ. මනෝවිද්‍යා උපදේශක ශිරෝමි මාස‍කෝරාළ මහත්මිය, මුල් ළමාවිය සංවර්ධනය පිළිබඳ උපදේශක විශ්‍රාමලත් විදුහල්පති චන්ද්‍රපාල දිසානායක මහතා ඇතුළු පිරිසක් වැඩසටහනේදී දේශනා පැවැත්වීම සිදුකර ඇත. දිනෙන් දින වැඩිවන කාන්තා හා ළමා අපචාර වළක්වාගැනීමේ අරමුණින් යුතුව වැඩසටහන සංවිධානය කළ බව වන්නි ආරක්ෂක සේනා මූලස්ථාන නිලධාරීන් පැවසීය. වැඩසටහනට වන්නි ආරක්ෂක සේනා මූලස්ථාන උසස් යුධ හමුදා නිළධාරීන්, පොලිස් මූලස්ථාන ළමා හා කාන්තා කාර්යාංශයේ ස්ථානාධිපති පොලිස් පරීක්ෂක මනෝජ් සමරසේකර මහතා, ප්‍රදේශවාසීන්, ත්‍රිවිධ හමුදා නිලධාරීන්, පොලිස් නිලධාරීන් ඇතුළු විශාල පිරිසක් එක්ව සිටියේය.", "URL": "https://sinhala.adaderana.lk/news.php?nid=85209", "Category": null, "Parent URL": null}