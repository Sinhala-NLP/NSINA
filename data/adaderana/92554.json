{"Source": "Adaderana", "Timestamp": "July 14, 2018 12:24 pm", "Headline": "ව්‍යාජ මුදල් නෝට්ටු තුනක් සමඟ නාවික හමුදා සෙබලෙක් අත්අඩංගුවට", "News Content": "මැදවච්චිය, පූනෑව ප්‍රදේශයේ දී ව්‍යාජ මුදල් නෝට්ටු තුනක් සමඟ නාවික හමුදා සෙබලෙකු අත්අඩංගුවට ගෙන තිබේ. අදාළ නාවික සෙබලා විසින් මැදවච්චිය නගරයේ විදුලි උපකරණ වෙළෙඳ සැලකට ගොස් ව්‍යාජ රුපියල් 5000 මුදල් නෝට්ටුවක් සහ රුපියල් දහසේ ව්‍යාජ මුදල් නෝට්ටු දෙකක් ලබා දී භාණ්ඩ මිලදී ගැනීමට උත්සාහ කර ඇති බව වාර්තා වේ. එම අවස්ථාවේ දී වෙළෙඳසැල් හිමියා විසින් එම මුදල් නෝට්ටු ව්‍යාජ බවට හඳුනාගෙන ඇති අතර ඒ සම්බන්ධයෙන් මැදවච්චිය පොලීසියට පැමිණිලි කිරීමෙන් අනතුරුව සැකකරු අත්අඩංගුවට ගෙන තිබේ. අත්අඩංගුවට ගත් සැකකරු 28 හැවිරිදි රාජාංගනය ප්‍රදේශයේ පදිංචි අයෙකු වන අතර ඔහු අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=92554", "Category": null, "Parent URL": null}