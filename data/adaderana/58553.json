{"Source": "Adaderana", "Timestamp": "March 23, 2016 01:33 pm", "Headline": " ගංජා ප්‍රවාහනය කරද්දී මාට්ටු", "News Content": "ගංජා ප්‍රවාහනය කරමින් සිටි පුද්ගලයෙකු මොරවක ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකායේ දෙණියාය කඳවුරේ නිලධාරීන්ට ලද තොරතුරක් මත සිදුකළ වැටලීමකදී ඔහු අත්අඩංගුවට ගත් බව පොලීසිය පවසයි.එහිදී ඔහු සතුව තිබී ගංජා ග්‍රෑම් 500ක් සහ ගංජා ප්‍රවාහනයට යොදාගත් ත්‍රි රෝද රථය ද පොලිස් විශේෂ කාර්යය බලකාය භාරයට ගෙන තිබේ.සැකකරු වැඩිදුර විමර්ශන සඳහා මොරවක පොලිස් ස්ථානය වෙත භාර දී ඇති බව වාර්තා වෙයි.", "URL": "https://sinhala.adaderana.lk/news.php?nid=58553", "Category": null, "Parent URL": null}