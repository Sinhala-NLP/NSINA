{"Source": "Adaderana", "Timestamp": "November 3, 2013 02:26 pm", "Headline": "සාර්ක් කලාපය ත්‍රස්තවාදයෙන් සහ මත්ද්‍රව්‍යයෙන් මුදවන කාර්යාලය ලංකාවේ", "News Content": "සාර්ක් කලාපීය ත්‍රස්තවාදී වැරදි සහ මත්ද්‍රව්‍ය වැරදි නිරීක්ෂණ මධ්‍යස්ථානයේ ප්‍රධාන කාර්යාලය ශ්‍රී ලංකාවේ ස්ථාපිත කර තිබේ. ඉන්දීය රජයේ අනුග්‍රහය යටතේ පොලිස් දෙපාර්තමේන්තුව තුළ මෙම මධ්‍යස්ථානය ස්ථාපිත කර ඇති බව පොලිස් මූලස්ථානය සඳහන් කළේය. ත්‍රස්තවාදී වැරදි නිරීක්ෂණ මධ්‍යස්ථානය නව මහලේකම් ගොඩනැගිල්ලේ දෙවන මහලේ ද මත්ද්‍රව්‍ය වැරදි නිරීක්ෂණ මධ්‍යස්ථානය නව මහලේකම් ගොඩනැගිල්ලේ තෙවන මහලේ ද ස්ථාපිත කර ඇත. මෙම මධ්‍යස්ථානය මගින් සාර්ක් කලාපීය රටවල් අතර ත්‍රස්තවාදී සහ මත්ද්‍රව්‍ය වැරදි සම්බන්ධයෙන් තොරතුරු හුවමාරු කිරීමට නියමිතව බව පොලිස් මූලස්ථානය සඳහන් කළේය. සාර්ක් කලාපය ත්‍රස්තවාදයෙන් සහ මත්ද්‍රව්‍ය වලින් තොර කලාපයක් බවට පත්කිරීම මෙහි මූලික අරමුණ වේ.", "URL": "https://sinhala.adaderana.lk/news.php?nid=38580", "Category": null, "Parent URL": null}