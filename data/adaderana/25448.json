{"Source": "Adaderana", "Timestamp": "July 1, 2012 10:09 am", "Headline": " මත් රකුසා උරණවී අයෙකුට මරුකැඳවයි", "News Content": "තියුණු ආයුධයකින් පහරදී දුම්මලසූරිය , මීගහපැලැස්ස ප්‍රදේශයේ දී පුද්ගලයෙකු ඝාතනය කර තිබේ. ඊයේ රාත්‍රී මෙම ඝාතනය සිදුව ඇති බව දුම්මලසූරිය පොලිසිය සඳහන් කරයි. මෙහිදි තවත් පුද්ගලයෙකු තුවාල ලබා ප්‍රතිකාර සඳහා ලුණුගේදෙණිය රෝහලට ඇතුළත් කර තිබේ. බීමත්ව සිදුවු බහින්බස් වීමක් දුරදිග යාමෙන් මෙම ගැටුම හටගෙන ඇති බව දුම්මලසූරිය පොලිසිය කියා සිටියි. සැකකරුවන් මෙතෙක් අත්අඩංගුවට ගෙන නොමැති අතර දුම්මලසූරිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25448", "Category": null, "Parent URL": null}