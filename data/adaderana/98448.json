{"Source": "Adaderana", "Timestamp": "October 30, 2018 02:24 pm", "Headline": "සීමාව ඉක්මවා ගිය ඉන්දීය ධීවරයින් 17ක් අත්අඩංගුවට", "News Content": "මෙරට මුහුදු සීමාවේ නීති විරෝධි අයුරින් ධීවර කටයුතුවල නිරතවු ඉන්දීය ධීවරයින් 17 දෙනෙකු නාවික හමුදාව විසින් අත්අඩංගුවට ගෙන තිබේ. උතුරු නාවික විධානයට අයත් වේග ප්‍රහාරක යාත්‍රාවලට අනුයුක්ත නාවිකයින් විසින් ඩෙල්ෆ් සහ කච්චතිව් දූපත්වලට ආසන්න මුහුදු ප්‍රදේශවලදී මොවුන් අත්අඩංගුවට ගෙන ඇති බව සඳහන්ය. එහිදී එම ධීවරයින් පැමිණි යාත්‍රා 03 ක් ද නාවික හමුදාව බාරයට ගෙන තිබේ. අත්අඩංගුවට ගත් ඉන්දීය ධීවරයින් පිරිස සහ යාත්‍රා ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂ වෙත බාරදීමට නියමිත බව නාවික හමුදාව පවසයි.", "URL": "https://sinhala.adaderana.lk/news.php?nid=98448", "Category": null, "Parent URL": null}