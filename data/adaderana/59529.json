{"Source": "Adaderana", "Timestamp": "April 26, 2016 03:37 pm", "Headline": "සුව අමාත්‍යාංශයේ සේවක සංඛ්‍යාව නිර්ණය කරයි ", "News Content": "2020 වසරට උචිත වන අයුරින් සෞඛ්‍ය අමාත්‍යාංශයේ සේවක සංඛ්‍යාව නිර්ණය කිරීමට සෞඛ්‍ය පෝෂණ හා දේශීය වෛද්‍ය අමාත්‍යාංශය තීරණය කර තිබේ.නිදහස් සෞඛ්‍ය සේවාව ක්‍රමවත්ව ජනතාවට ලබාදීමේ අරමුණින් මෙම පියවර ගන්නා බව සෞඛ්‍ය අමාත්‍යවරයා මෙහිදී සඳහන් කළේය.සේවක සංඛ්‍යාව නිර්ණය කිරීම සඳහා සෞඛ්‍ය ලේකම් අනුර ජයවික්‍රම මහතාගේ ප්‍රධානත්වයෙන් යුත් කමිටුවක් ද පත් කර තිබේ.විශේෂඥ වෛද්‍යවරු, වෛද්‍යවරු සහ හෙද හෙදියන් කෙරෙහි මෙහිදී වැඩි අවධානය යොමුකරනු ඇත.එමෙන්ම සියළු පළාත් සභා රෝහල්වල ද සේවක සංඛ්‍යාව නිර්ණය කෙරෙන අතර 2020 වසරට උචිත වන අයුරින් සේවක සංඛ්‍යාව නිර්ණය කිරීමෙන් පසු කළමනාකරණ සේවා දෙපාර්තමේන්තුව වෙත යොමුකළ යුතු වෙයි.", "URL": "https://sinhala.adaderana.lk/news.php?nid=59529", "Category": null, "Parent URL": null}