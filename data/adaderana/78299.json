{"Source": "Adaderana", "Timestamp": "October 3, 2017 02:50 pm", "Headline": " විරුද්ධවාදීන් සංවර්ධන ක්‍රියාවලිය අඩාල කරනවා", "News Content": "බහුතරයක් ජනතාව රජයේ සංවර්ධන ක්‍රියාවලිය අගයමින් ඊට පක්ෂපාතීව කටයුතු කරන අතරතුර විරුද්ධවාදීන් පිරිසක් එය අඩාල කිරීමට කඩකප්පල්කාරී ක්‍රියා සිදු කරමින් සිටින බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.එම කඩාකප්පල්කාරී පිරිස් විසින් රජයේ සංවර්ධන ප්‍රදර්ශන පුවරුවලට පවා හානි සිදු කර ඇති බව අමාත්‍යවරයා පෙන්වා දෙයි.හම්බන්තොට දිස්ත්‍රික්කයේ ක්‍රියාත්මක “සැමට සහන“ වැඩසටහන යටතේ බෙලිඅත්ත - මොදරවාන ඕකේවෙල ජල ව්‍යාපෘතිය සඳහා මුදල් පරිත්‍යාග කිරීමේ අවස්ථාවට එක්වෙමින් සජිත් ප්‍රේමදාස අමාත්‍යවරයා මේ බව කියා සිටියේය.මෙහිදී වැඩිදුරටත් අදහස් දැක්වූ ඒ මහතා සඳහන් කළේ වරාය, ගුවන් තොටුපළ වැනි අසාර්ථක ව්‍යාපෘති ඉදි කිරීමට පෙර මිනිසාගේ සෞඛ්‍යයට සෘජුවම බලපාන පිරිසිදු පානීය ජලය ලබා දීම වැදගත් බවයි.", "URL": "https://sinhala.adaderana.lk/news.php?nid=78299", "Category": null, "Parent URL": null}