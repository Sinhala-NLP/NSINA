{"Source": "Adaderana", "Timestamp": "March 10, 2011 09:00 am", "Headline": "ලිබියාවේ පීඩාවට පත් ජනයාට යුරෝපා සංගමයෙන් ආධාර", "News Content": "ලිබියාවේ උද්ගත වී ඇති අර්බුදකාරී තත්ත්වයත් සමඟ පීඩාවට පත්ව සිටින ජනතාවට සහන සැලසීමට යුරෝපා සංගමය ඉදිරිපත්ව සිටියි. යුරෝ මිලියන 26ක් වටිනා අත්‍යවශ්‍ය ආහාර ද්‍රව්‍ය ඇතුළු සනීපාරක්ෂක සේවාවන් සැපයීමට යුරෝපා සංගමය කටයුතු යොදා ඇති බව විදෙස් වාර්තා සඳහන් කරයි. මේ අතර රටතුළ අභ්‍යන්තර ගැටුම් නිර්මාණය කරන්නන්ට එරෙහිව තවදුරටත් දැඩි ක්‍රියාමාර්ග ගන්නා බව ලිබියානු නායක කර්නල් මුවම්මර් ගඩාෆි අවධාරණය කර සිටියි. රටතුළ පවත්නා තෙල් සම්පතට ඇති ගිජුකම හේතුවෙන් බටහිර රටවල් සිය රටතුළ අභ්‍යන්තර ගැටුම් නිර්මාණය කිරීමට ක්‍රියාකර ඇති බව තුර්කියේ රාජ්‍ය මාධ්‍ය සමඟ සාකච්ඡාවකට එක්වෙමින් ඔහු පවසා ඇත.", "URL": "https://sinhala.adaderana.lk/news.php?nid=14741", "Category": null, "Parent URL": null}