{"Source": "Adaderana", "Timestamp": "May 27, 2013 03:35 pm", "Headline": "උපත මෙන් විපතත් මවගෙන්!", "News Content": "මියගිය දරු දෙදෙනා ඡායා රූපයේ වෙයි සැමියා සමග ඇති වු ආරවුලක් නිසා මඩකළපුව වාලච්චේන ප්‍රදේශයේ පදිංචි මවක් අද (27) පෙරවරුවේ සිය දරු දෙදෙනා මීරා ඔඩෙයි ගඟට දමා ඇය ද එම ගඟට පැන සියදිවි නසා ගැනීමට තැත්කර තිබේ. එහිදී දරු දෙදෙනා මියගොස් ඇති අතර ප්‍රදේශවාසීන් මැදිහත්වී මව බේරාගෙන මීරා ඔඩෙයි රෝහලට ඇතුළත් කර ඇති බව අප වාර්තාකරු පවසයි. කෙසේ වෙතත් තත්ත්වය බරපතළ බැවින් ඇය මඩකළපුව ‍මහ රෝහලට මාරුකර යවා ඇත. අද පෙරවරු‍ 10.45ට පමණ සිදුවු එම සිද්ධියෙන් වයස අවුරුදු 7ක හා 3ක දියණියන් දෙදෙනෙකු එසේ මියගොස් ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=34431", "Category": null, "Parent URL": null}