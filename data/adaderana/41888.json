{"Source": "Adaderana", "Timestamp": "March 18, 2014 03:08 pm", "Headline": "  පන්දහසේ හොර නෝට්ටු 5ක් එක්ක පොරක් මාට්ටු", "News Content": "ව්‍යාජ රුපියල් පන්දහසේ මුදල් නෝට්ටු පහක් ළඟ තබාගෙන සිටි පුද්ගලයෙකු වරකාපොල තුල්හිරිය ප්‍රදේශයේ දී අත්අඩංගුවට ගෙන තිබේ. අදාළ පුද්ගලයා තුල්හිරිය ප්‍රදේශයේ පිහිටි වෙළෙඳසැලක් අසල දී රුපියල් පන්දහසේ මුදල් නෝට්ටුවක් මාරු කිරීමට ගිය අවස්ථාවේ දී අත්අඩංගුවට ගත් බව වරකාපොල පොලීසිය සඳහන් කරයි. එහිදි ඔහු සතුව තිබී තවත් ව්‍යාජ රුපියල් පන්දහසේ මුදල් නෝට්ටු හතරක් සොයාගෙන තිබේ. එම මුදල් නෝට්ටුවල R 21යි 437863 දරණ එකම අනුක්‍රමික අංකය සටහන්ව තිබී ඇති අතර නිකුත් කළ දිනය ද එක හා සමාන බව පොලීසිය පවසයි. සැකකරු කුරුණෑගල, තුල්හිරිය ප්‍රදේශයේ පදිංචිකරුවෙකු වන අතර ඔහු අද(18) තුල්හිරිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41888", "Category": null, "Parent URL": null}