{"Source": "Adaderana", "Timestamp": "December 17, 2016 04:34 pm", "Headline": "අයි.එස් ප්‍රහාරයකින් 12ක් මරුට", "News Content": "මාලි රාජ්‍යයේ බුර්කිනාපාසෝ දේශසීමාව ආසන්නයේ අයි.එස් ත්‍රස්තවාදීන් විසින් එල්ල කළ ප්‍රහාරයකින් හමුදා සාමාජිකයින් 12 දෙනෙකු මියගොස් ඇති බව විදෙස් මාධ්‍ය වාර්තා කරයි.ට්‍රක් රථ සහ යතුරුපැදිවලින් කළු කොඩි අතැතිව පාමිණි පිරිසක් අදාළ ප්‍රහාරය එල්ල කර පළාගොස් ඇති බව බුද්ධි අංශ උපුටා දක්වමින් විදෙස් මාධ්‍ය වාර්තා කළේය.මෙම දේශසීමා ආසන්නයේ වැඩි වශයෙන් ඉස්ලාමීය සටන්කරුවන්ගේ ක්‍රියාකාරකම් සිදු වන අතර මේ හේතුවෙන් එම ප්‍රදේශයේ ආරක්ෂාව සඳහා හමුදාව යොදවා තිබේ.කෙසේ වෙතත් මේ දක්වාත් අදාළ ප්‍රහාරයේ වගකීම කිසිදු පාර්ශවයක් විසින් භාරගෙන නොමැති බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=67116", "Category": null, "Parent URL": null}