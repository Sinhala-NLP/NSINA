{"Source": "Adaderana", "Timestamp": "July 26, 2019 08:10 am", "Headline": "තැන් දෙකක අනතුරු 2ක්-ජීවිත 2ක් අහිමි වෙයි", "News Content": "බොරලැස්ගමුව සහ කල්මුණ යන ප්‍රදේශවල සිදුවු රිය අනතුරුවලින් පුද්ගලයින් දෙදෙනෙකු මියගොස් තිබේ. බොරලැස්ගමුව හොරණ - කොළඹ ප්‍රධාන මාර්ගයේ පිල්ලෑව පන්සල අසල ප්‍රදේශයේදී පාපැදියක් ලොරි රථයක ගැටී අනතුරක් සිදුව තිබේ. අනතුරින් බරපතළ තුවාල ලැබු පාපැදිකරු කළුබෝවිල රෝහලට ඇතුළත් කිරීමෙන් පසු මියගොස් ඇති බව පොලීසිය සඳහන් කළේය. මියගොස් ඇත්තේ 67 හැවිරිදි ගල්කිස්ස ප්‍රදේශයේ පදිංචිකරුවෙක්. මේ අතර කල්මුණේ, කොළඹ - මඩකලපුව ප්‍රධාන මාර්ගයේ සිදු වු අනතුරකින් 37 හැවිරිදි ත්‍රිරෝද රථ රියදුරෙකු මියගොස් තිබේ. ත්‍රිරෝද රථයක්, ලොරි රථයක ගැටීමෙන් එම අනතුර සිදුව ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=115034", "Category": null, "Parent URL": null}