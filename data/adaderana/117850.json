{"Source": "Adaderana", "Timestamp": "August 30, 2019 12:05 pm", "Headline": "දංකොටුවේ අනතුරකින් දෙදෙනෙක් ජීවිතක්ෂයට", "News Content": "දංකොටුව පන්නල ප්‍රධාන මාර්ගයේ දංකොටුව රෝහල ආසන්නයේදී බස් රථයක් සහ ත්‍රිරෝද රථයක් මුහුණට මුහුණ ගැටීමෙන් සිදු වු අනතුරකින් පුද්ගලයන් දෙදෙනෙකු මියගොස් ඇත. අද උදෑසන 7.00ට පමණ අනතුර සිදුව ඇති බව පොලීසිය පැවසුවේය. මියගොස් ඇත්තේ 59 හැවිරිදි ත්‍රිරෝද රථ රියදුරු සහ එහි ගමන් ගත් තවත් කාන්තාවකි. ඔවුන් දංකොටුව රෝහල පාර සහ වෙල්පල්ල, රාවිට ප්‍රදේශවල පදිංචිකරුවන් බව පොලීසිය පැවසුවේය. තුවාල ලැබු තවත් පිරිමි පුද්ගලයන් දෙදෙනෙකු සහ කාන්තාවන් දෙදෙනෙකු දංකොටුව රෝහලට ඇතුළත් කර ඇත. අනතුරට සම්බන්ධ බස් රථයේ රියදුරු අත්අඩංගුවට ගත් බව වාර්තා වෙයි.", "URL": "https://sinhala.adaderana.lk/news.php?nid=117850", "Category": null, "Parent URL": null}