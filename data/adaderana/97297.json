{"Source": "Adaderana", "Timestamp": "October 7, 2018 08:31 am", "Headline": "පස් කන්දක් කඩා වැටී 4ක් රෝහලට", "News Content": "කළුතර, නෑබඩ උඩෝවිට ප්‍රදේශයේ නිවාස දෙකක් මතට පස් කන්දක් කඩා වැටීමෙන් එකම පවුලේ සිව් දෙනෙකු රෝහල් ගත කර තිබේ. අද(07) අලුයම 4ට පමණ මෙම පස්කන්ද කඩා වැටී ඇති බව වාර්තා වෙයි. එහිදි අවුරුදු හයක ගැහැණු දරුවෙකු ඇතුළු කාන්තාවන් තිදෙනෙක් සහ එක් පිරිමි පුද්ගලයෙකු තුවාල ලබා හොරණ රෝහලට ඇතුළත් කර තිබේ. පස්කන්ද කඩා වැටීම හේතුවෙන් අදාළ නිවාසවලට දැඩි අලාභහානී සිදුව ඇති බව ද අගුරුවාතොට පොලීසිය සඳහන් කළේය.", "URL": "https://sinhala.adaderana.lk/news.php?nid=97297", "Category": null, "Parent URL": null}