{"Source": "Adaderana", "Timestamp": "November 23, 2016 03:39 pm", "Headline": " ගුවන් හමුදාපති- නාවික හමුදාපති හමුවෙයි", "News Content": "ගුවන් හමුදාපති, එයාර් මාෂල් කපිල ජයම්පති මහතා සහ නාවික හමුදාපති, වයිස් අද්මිරාල් රවීන්ද්‍ර විජේගුණරත්න මහතා අතර හමුවක් සිදුව තිබේ.නාවික හමුදා මූලස්ථානයේදී මෙම හමුව සිදුව ඇති බව සඳහන්ය.නාවික හමුදා මූලස්ථානය වෙත පැමිණි ගුවන් හමුදාපතිවරයා නාවික හමුදා සම්මාන ආචාර මුර පවත්වා පිළිගෙන තිබේ.එයාර් මාෂල් කපිල ජයම්පති මහතා ගුවන් හමුදාපතිවරයා ලෙස වැඩ බාර ගැනීමෙන් පසු නාවික හමුදාපතිවරයා නිල වශයෙන් හමුවු පළමු අවස්ථාව මෙය බව නාවික හමුදාව සඳහන් කළේය.මෙහිදී ද්වීපාර්ශවීය වශයෙන් වැදගත් කරුණු රැසක් සම්බන්ධයෙන් අවධානය යොමුවු බව වාර්තා වෙයි.", "URL": "https://sinhala.adaderana.lk/news.php?nid=66341", "Category": null, "Parent URL": null}