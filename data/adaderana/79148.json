{"Source": "Adaderana", "Timestamp": "October 26, 2017 11:03 am", "Headline": "පාරට වැටුණු යතුරු පැදි කරු අනතුර කළ ලොරියටම යට වී මරුට", "News Content": "මීගමුව - කොළඹ ප්‍රධාන මාර්ගයේ සොබනි හන්දිය අසලදී යතුරුපැදියක් ලොරි රථයක ගැටීමෙන් යතුරු පැදියේ පසුපස අසුනේ ගමන් කළ පුද්ගලයා මියගොස් තිබේ.ලොරි රථය එම දිශාවටම ධාවනය වූ යතුරුපැදිය පසුකර යාමේදී එහි ගැටී ඇති අතර එම අවස්ථාවේ මාර්ගයට ඇද වැටුනු පසුපස අසුනේ ගමන් කළ පුද්ගලයා ලොරි රථයට යටවී ඇති බව පොලීසිය පැවසීය.මියගොස් ඇත්තේ පමුණුගම , නුගපේ කොටුව ප්‍රදේශයේ පදිංචිව සිටි 54 හැවිරිදි අයෙක් බව සඳහන් ය.ලොරි රථයේ රියැදුරු ජාඇල පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=79148", "Category": null, "Parent URL": null}