{"Source": "Adaderana", "Timestamp": "April 25, 2015 12:43 pm", "Headline": "නේපාලයේ භූමිකම්පාවක් - ලංකාවටත් බලපායිද?", "News Content": "නේපාලයේ කත්මණ්ඩු අගනුවර බටහිර දෙසට වන්නට සිදුවු ප්‍රභල භූ කම්පනයෙන් පුද්ගලයින් 400ක් ජීවිතක්ෂයට පත්වී තිබේ.රික්ටර් මාපකයේ ඒකක 7.6ක් වන භූ කම්පනයක් නේපාලයේ කත්මන්ඩු නුවරට බටහිර දෙසින් අද පෙරවරුවේ සිදුවිය.භූ කම්පණය හේතුවෙන් එම ප්‍රදේශයේ ගොඩනැගිලි කිහිපයකට හානි සිදුව වී ඇති බව විදේශ වාර්තා සඳහන් කළේය.ඒ හේතුවෙන් මේ වන විට පුද්ගලයින් 400ක් පමණ ජීවිතක්ෂයට පත්වී ඇති බව එම වාර්තා පෙන්වා දෙයි. භූ කම්පනයෙන් ශ්‍රී ලංකාවට කිසිදු බලපෑමක් නොමැති බව ආපදා කළමණාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=50888", "Category": null, "Parent URL": null}