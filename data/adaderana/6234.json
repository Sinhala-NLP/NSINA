{"Source": "Adaderana", "Timestamp": "January 25, 2010 10:55 am", "Headline": "අපේ අයට කරදරයක් නෑ", "News Content": "එක්සත් ජාතීන්ගේ සාම සාධක හමුදා යටතේ හයිටියේ රැඳී සිටින කිසිදු ශ්‍රි ලාංකික හමුදා සාමාජිකයෙකුට ගැටලුවක් මතුවී නොමැති බව හමුදා මාධ්‍ය ප්‍රකාශක බ්‍රිගේඩියර් උදය නානායක්කාර මහතා පවසයි. හයිටියේ රැඳී සිටින සෑම හමුදා සාමාජිකයෙකුම පිළිබඳවම මෙරට බලධාරීන් නිරන්තර සෝදිසියෙන් සිටින බවඔහු පෙන්වා දෙන්නේ යි. ඒ අනුව ‍මෙරට කිසිදු හමුදා සාමාජිකයෙකුට හයිටියේදී ආපදාවක් සිදුවී නොමැති බවයි නානායක්කාර මහතා අවධාරණය කර සිටියේ. ආහාර බෙදීමේ කටයුතුවල නිරතව සිටියදී ශ්‍රි ලාංකික හමුදා සාමාජිකයින් පිරිසක් වටකරගත් හයිටි වැසියන් පාලනයකින් තොරව ආහාර ලබා ගැනීමට උත්සහ කිරීම හේතුවෙන් ගැටලුවක් මතු වු බවට විදෙස් මාධ්‍ය වාර්තා කර තිබුණි. අප කළ විමසීමකට පිළිතුරු‍ දෙමින් බ්‍රිගේඩියර් උදය නානායක්කාර මහතා සදහන් කළේ එවැනි තත්ත්වයක් පිළිබඳ වාර්තා නොවු බවයි.", "URL": "https://sinhala.adaderana.lk/news.php?nid=6234", "Category": null, "Parent URL": null}