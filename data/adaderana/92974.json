{"Source": "Adaderana", "Timestamp": "July 21, 2018 03:21 pm", "Headline": "දකුණු අප්‍රිකා පළමු ඉනිම ලකුණු 124 කට සීමා වෙයි", "News Content": "ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ දෙවන දිනය වන අද දිනයේ සිය දෙවන ඉනිම සඳහා පන්දුවට පහර දෙමින් සිටින ශ්රීන ලංකා කණ්ඩායම මීට ටික වේලාවකට පෙර කිසිදු කඩුල්ලක් නොදැවී ලකුණු 48ක් ලබා සිටියේය. ශ්‍රී ලංකා කණ්ඩායම සිය ප්‍රථම ඉනිම සදහා සියලු ක්‍රීඩකයින් දැවී ලකුණු 338ක් ලබා ගත් අතර ඊට පිළිතුරු ලෙස දකුණු අප්‍රිකානු කණ්ඩායමට ලබාගත හැකි වූයේ සියලු ක්‍රීඩකයින් දැවී ලකුණූ 124ක් පමණයි. දකුණු අප්‍රිකානු කණ්ඩායමේ සියලු කඩුලු ශ්‍රී ලංකා දග පන්දු යවන්නන් තිදෙනා විසින් බිද හෙලූ අතර එහිදී අකිල ධනංජය කඩුලු 05ක්, දිල්රුවන් පෙරේරා කඩුලු 04ක් සහ රංගන හේරත් එක් කඩුල්ලක් බිද හෙළීය.", "URL": "https://sinhala.adaderana.lk/news.php?nid=92974", "Category": null, "Parent URL": null}