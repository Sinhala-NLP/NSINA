{"Source": "Adaderana", "Timestamp": "February 28, 2012 01:03 pm", "Headline": "යටිනුවර පක්ෂ විපක්ෂ මන්ත්‍රීවරුන් ගැටෙයි", "News Content": "යටිනුවර ප්‍රාදේශීය සභාවේ පක්ෂ විපක්ෂ මන්ත්‍රීවරුන් අතර අද(28) ගැටුම්කාරී ස්වභාවයක් උද්ගතව තිබේ. ඉන්ධන මිල ඉහළ යාම සම්බන්ධයෙන් විපක්ෂයේ මන්ත්‍රීවරුන් ආරම්භ කළ විරෝධතාවක් අතරතුර මෙම ගැටුම හ‍ටගෙන ඇති බව අද දෙරණ වාර්තාකරු සඳහන් කළේය. කළු පටි පැළැඳ පා පැදිවල නැඟී පිළිමතලාව නගරයේ සිටි යටිනුවර ප්‍රාදේශීය සභාව දක්වා විපක්ෂ මන්ත්‍රීවරුන් පැමිණි අවස්ථාවේ මෙම ගැටුම්කාරී තත්ත්වය උද්ගතව ඇත. කෙසේවුවත් පසුව ප්‍රාදේශීය සභාවේ සේවකයින්ගේ මැදිහත්වීමෙන් ගැටුම නිරාකරණය වී ඇති අතර අනතුරුව ප්‍රාදේශීය සභාවේ කටයුතු ආරම්භ වූ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=22458", "Category": null, "Parent URL": null}