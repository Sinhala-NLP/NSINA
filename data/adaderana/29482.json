{"Source": "Adaderana", "Timestamp": "November 25, 2012 08:37 pm", "Headline": "ඔස්ට්‍රේලියාවට පනින්න ගිය 100ක් මාට්ටු", "News Content": "නීති විරෝධි අයුරින් ඔස්ට්‍රේලියාවට පලායාමට සුදානම් වු ශ්‍රී ලාංකිකයින් 100 දෙනෙකු නාවික හමුදාව විසින් අත්අඩංගුවට ගෙන තිබේ. ගාල්ල නාවික හමුදා කඳවුරේ නිලධාරීන් කණ්ඩායමක් විසින් මොවුන් ඊයේ රාත්‍රී අත්අඩංගුවට ගෙන ඇතැයි නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. අත්අඩංගුවට ගත් පුද්ගලයින් පිරිස ගාල්ල නාවික හමුදා කඳවුරට අද (25) ගෙනැවිත් තිබේ. ඔවුන් අතර කුඩා ළමුන් 6 දෙනෙකු හා කාන්තාවන් 8 දෙනෙකු ද වන බව කෝසල වර්ණකුලසූරිය මහතා කියයි. වැඩිදුර පරීක්ෂණ සඳහා එම පිරිස අපරාධ පරීක්ෂණ දෙපාර්තමේන්තුවට භාරදීමට කටයුතු යොදා ඇත.", "URL": "https://sinhala.adaderana.lk/news.php?nid=29482", "Category": null, "Parent URL": null}