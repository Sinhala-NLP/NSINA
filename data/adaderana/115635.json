{"Source": "Adaderana", "Timestamp": "August 3, 2019 12:28 pm", "Headline": "11 වනදාට නම් වෙන්නේ ගෝඨාභය විතරයි-මහින්දානන්ද", "News Content": "එක්සත් ජාතික පක්ෂයට අනෙකුත් පක්ෂ සමඟ සන්ධානගත වීමට නොහැකි බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. අද (03) ශ්‍රී ලංකා පොදු ජන පෙරමුණේ ගෙයින් ගෙට යාමේ වැඩසටහන නාවලපිටිය නගරයෙන් ආරම්භ විය. එම අවස්ථාවේ සිය අදහස් දක්වමින ඒ මහතා මේ බව ප්‍රකාශ කළේය. එක්සත් ජාතික පක්ෂයට සන්ධානගත වීමෙන් හෝ ජනාධිපතිරණය සදහා අපේක්ෂකයෙකු ඉදිරිපත් කළ නොහැකි බව ඔහු පෙන්වා දෙයි. එක්සත් ජාතික පක්ෂ නායක රනිල් වික්‍රමසිංහ මහතාගේ අදහසට බහුතරයක් විරුද්ධත්වය දක්වන බවත් එජාපයේ යෝජනා වී ඇති අපේක්ෂකයින්ගෙන් එක් අයෙකු සමඟවත් සන්ධානගත වීමට අනෙකුත් පක්ෂ අකමැති බවත් ඒ මහතා වැඩිදුරටත් පෙන්වා දෙයි. ශ්‍රී ලංකා පොදු ජන පෙරමුණේ ජනාධිපතිවරණ අපෙක්ෂකයා ගෝඨාභය රාජපක්ෂ මහතා බවත්, අගෝස්තු 11 දින නම් කරන අපේක්ෂකයා ඔහු පමණක් බවත් මහින්දානන්ද අලුත්ගමගේ මහතා ප්‍රකාශ කරයි.", "URL": "https://sinhala.adaderana.lk/news.php?nid=115635", "Category": null, "Parent URL": null}