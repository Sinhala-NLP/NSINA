{"Source": "Adaderana", "Timestamp": "December 25, 2010 08:50 am", "Headline": "සුනාමියෙන් මියගිය මගීන් හා දුම්රිය සේවකයින් වෙනුවෙන් පින්කමක් ", "News Content": "සුනාමියෙන් මියගිය දුම්රිය මගීන් හා දුම්රිය සේවකයින්ට පිං පැමිණවීමේ විශේෂ පිංකමක් හෙට(26) සිදුවන බව දුම්රිය දෙපාර්තමේන්තුව පවසයි. පැරෑ‍ලියේ දී දුම්රිය සුනාමියට හසුවූ ස්ථානය දක්වා පිරිත් සජ්ඣායනය කරමින් හෙට පෙරවරුවේ දී දුම්රිය ධාවනය කෙරෙන බව එහි සැලසුම් අධ්‍යක්ෂ විජය සමරසිංහ මහතා සඳහන් කළේය. හෙට පෙරවරු 8 50 ට කොළඹ -කොටුවෙන් එම ව්‍යවසනයට පත් එන්ජිම උපයෝගී කරගනිමින් එම දුම්රියෙන් සංඝරත්නය වැඩමකරවමින් පිරිත් සජ්ඣායනය කිරීමට නියමිත බව ඒ පිළිබඳව වැඩිදුරටත් පැහැදිලි කළ විජය සමරසිංහ මහතා ප්‍රකාශ කළේය. එමෙන්ම මෙම ව්‍යවසනය සිදුවූ වේලාවටම එනම් පෙරවරු 9 22 පෑරෑලියේදී එම පින්කම පැවැත්වීමට සියලු කටයුතු සංවිධානය කර ඇති බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=13071", "Category": null, "Parent URL": null}