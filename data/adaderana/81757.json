{"Source": "Adaderana", "Timestamp": "December 19, 2017 09:54 am", "Headline": "කර්මාන්ත පුරයක ගින්නක්-12ක් මරු වැළඳගනී", "News Content": "ඉන්දියාවේ මුම්බායිහි කර්මාන්ත පුරයක හටගත් ගින්නකින් පුද්ගලයින් 12 දෙනෙකු මියගොස් තිබේ. අදාළ කර්මාන්ත පුරයේ තිබු ගබඩා කිහිපයක ඇති වු ගින්නකින් එහි සිටි සේවකයින් පිරිසක් මෙලෙස මියගොස් ඇති බව විදෙස් මාධ්‍ය වාර්තා කළේය. මියගිය පුද්ගලයින් අතර වැඩි දෙනෙකු සංක්‍රමණිකයින් වන බව සඳහන්ය. ගින්න ඇති වීමට හේතුව මෙතෙක් අනාවරණය වී නොමැති අතර ඉන්දීය ආරක්ෂක අංශ සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=81757", "Category": null, "Parent URL": null}