{"Source": "Adaderana", "Timestamp": "May 29, 2016 08:39 am", "Headline": " ටෝර් හැට්‍රම් අනිද්දා දිවයිනට", "News Content": "නොර්වේ විදේශ අමාත්‍යාංශයේ රාජ්‍ය ලේකම් ටෝර් හැට්‍රම් මහතා තෙදින නිල සංචාරයක් සඳහා අනිද්දා(31) දිවයිනට පැමිණීමට නියමිතය.මෙරට විදේශ අමාත්‍ය මංගල සමරවීර මහතා සමග අනිද්දා නොර්වේ විදේශ අමාත්‍යාංශ ලේකම්වරයා සාකච්ඡා පැවැත්වීමට නියමිතය.ඔහු මෙරට රැදිසිටින කාලය තුළ විපක්ෂ නායක ආර්.සම්බන්ධන්, අමාත්‍යවරුන් වන මලිත් සමරවික්‍රම සහ රවුෆ් හකිම් යන මහත්වරුන් සමග සාකච්ඡා කරන බව ශ්‍රී ලංකා විදේශ කටයුතු අමාත්‍යාංශය සඳහන් කළේය.ඊට අමතරව ප්‍රතිසන්ධාන යාන්ත්‍රණ ලේකම් කාර්යාලයේ මහ ලේකම් මනෝ තිත්තවැල්ල මහතා සමග ද නොර්වේ රාජ්‍ය විදේශ ලේකම්රයා සාකච්ඡා කරනු ඇත.ජුනි මස 01 වනදා ඔහු යාපනයේ සංචාරයක නිරත වන අතර එහිදී උතුරු පළාත් ආණ්ඩුකාර රේජිනෝල්ඩ් කුරේ මහතා සහ උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සමග සාකච්ඡාවල නිරත වන බව විදේශ කටයුතු අමාත්‍යාංශය ප්‍රකාශ කළේය.නොර්වේ විදේශ කටයුතු අමාත්‍යාංශයේ රාජ්‍ය ලේකම් ටෝර් හැට්‍රම් මහතා 2007, 2010 කාලය තුළ ශ්‍රී ලංකාවේ නොර්වේ තානාපතිවරයා ලෙසද කටයුතු කර තිබේ.", "URL": "https://sinhala.adaderana.lk/news.php?nid=60562", "Category": null, "Parent URL": null}