{"Source": "Adaderana", "Timestamp": "April 21, 2016 09:42 am", "Headline": "වස්තුව සොයා අමාරුවේ වැටෙයි", "News Content": "පොළොන්නරුව, කදුරුවෙල ප්‍රදේශයේ ඉඩමක නිධන් වස්තු ගැනීමේ අරමුණින් කැණීම් කරමින් සිටි පුද්ගලයින් 04 දෙනෙකු අත්අඩංගුවට ගෙන තිබේ.සැකකරුවන් සතුව තිබී නිධන් හෑරිම සඳහා යොදාගත් උපකරණ හා පූජා භාණ්ඩ කිහිපයක් ද සොයාගත් බව පොලීසිය පැවසුය.අත්අඩංගුවට ගෙන ඇත්තේ දවුලගල, කල්මුණ, කදුරුවෙල හා මාකොළ යන ප්‍රදේශ වල පදිංචිකරුවන් පිරිසකි.ඔවුන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පොළොන්නරුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59379", "Category": null, "Parent URL": null}