{"Source": "Adaderana", "Timestamp": "December 18, 2015 08:53 am", "Headline": " හොරට විභාග ලියූ දෙදෙනාට ඇප", "News Content": "වෙනත් අපේක්ෂකයෙකු වෙනුවෙන් අ.පො.ස(සා/පෙ) විභාගයට ඉදිරිපත්විමේ චෝදනා ලැබූ සැකකරුවන් දෙදෙනා ඇප මත මුදාහැර තිබේ.කටුපොත විභාග මධ්‍යස්ථානයකදි 16 හැවිරිදි අපේක්ෂකයෙකු වෙනුවට කූඨ ලේඛන ඉදිරිපත් කරමින් 17 හැවිරිදි තරුණයෙකු ඊයේ විභාගයට පෙනී සිටියදී පොලිසියට දැනුම්දීමෙන් පසු අත්අඩංගුවට ගැනුණි.ඒ අනුව සැකකරුවන් කුලියාපිටිය මහේස්ත්‍රාත් අධිකරණයට ඉදිරිපත් කිරිමෙන් පසු රුපියල් 50,000 බැගින් මුදල් ඇප මත මුදාහැරි බව පොලිසිය පවසයි.මේ අතර හක්මන කෝන්ගල ප්‍රදේශයේ විභාග මධ්‍යස්ථානයකදී දුරකථන උපාංගයක් තබා ගනිමින් විභාගයට ඉදිරිපත් වූ අපේක්ෂකයෙකු පිළිබඳ අනාවරණය වී තිබුණි.", "URL": "https://sinhala.adaderana.lk/news.php?nid=55795", "Category": null, "Parent URL": null}