{"Source": "Adaderana", "Timestamp": "February 4, 2011 10:54 am", "Headline": "හෙට කොළඹ ප්‍රදේශ කිහිපයකට පැය 27 ක් වතුර නෑ", "News Content": "හෙට(05) පෙරවරු 8 සිට ඉරිදා පෙරවරු 11 දක්වා පැය 27 ක කාලයක් කොළඹ ප්‍රදේශ‍ කිහිපයක ජල සැපයුම අත්හිටුවීමට සිදුවන බව ජලසම්පාදන හා ජලාපවහන මණ්ඩලය පවසයි. ඒ අනුව අදාළ කාලය තුළ මීපේ, පාදුක්ක, ගොඩගම, ටෙම්පල් බර්ග්, හෝමාගම, පන්නිපිටිය, රුක්මල්ගම, මත්තේගොඩ, පැලන්වත්ත යන ප්‍රදේශවල ජල සැපයුම අත්හිටුවන බව සඳහන්ය. එමෙන්ම කැස්බෑව සහ පිළියන්දල සිට බොරළැස්ගමුව දක්වා ප්‍රධාන සහ අතුරු මාර්ග සියල්ලේම හෙට පෙරවරු 8 සිට ඉරිදා පෙරවරු 11 දක්වා ජලසැපයුම අත්හිටුවන බව ජලසම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=13977", "Category": null, "Parent URL": null}