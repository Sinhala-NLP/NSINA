{"Source": "Adaderana", "Timestamp": "February 8, 2015 03:05 pm", "Headline": "පසුගිය වසරේ වන අලි 42ක් මැරිලා ", "News Content": "පොළොන්නරුව සහ ත්‍රීකුණාමලය දිස්ත්‍රික්කවල 2014 වර්ෂයේ දී පමණක් වන අලින් හතලිස් දෙදෙනෙකු මියගොස් ඇති බව වාර්තා වී තිබේ.පොළොන්නරුව හා ත්‍රීකුණාමලය දිස්ත්‍රික් බාර වන ජීවි පශු වෛද්‍ය ප්‍රමුදිත දේවසුරේන්ද්‍ර මහතා සඳහන් කළේ ඉන් වැඩි ප්‍රමාණයක් මියගොස් ඇත්තේ හක්කපටස් ආහාරයට ගැනීමෙන් බවයි.ඊයේ(07) දිනයේදී ද හක්කපටස් ආහාරයට ගැනීමෙන් වැලිකන්ද ප්‍රදේශයේ දී වන අලියෙකු මියගොස් තිබේ.වන සතුන් දඩයම් කිරීම සඳහා මෙම හක්කපටස් උගුල් අටවා තබන බව වන ජීවි නිලධාරීන් පෙන්වා දෙයි.මෙම හක්කපටස් උගුල් ඇටවීම වන අලීන්ගේ ජීවිතවලට දැඩි තර්ජනයක් එල්ල වී ඇති බව වන ජීවි නිලධාරීන් වැඩිදුරටත් පවසයි.", "URL": "https://sinhala.adaderana.lk/news.php?nid=49207", "Category": null, "Parent URL": null}