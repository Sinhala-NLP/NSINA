{"Source": "Adaderana", "Timestamp": "September 29, 2015 08:42 am", "Headline": "ජනපති හෙට මහ මණ්ඩලය අමතයි", "News Content": "ජනාධිපති මෛත්‍රීපාල සිරිසේන මහතා හෙට එක්සත් ජාතීන්ගේ සංවිධානයේ 70 වන මහ මණ්ඩල සැසිවාරය ඇමතීමට නියමිතව තිබේ.නිව්යෝර්ක් වේලාවෙන් හෙට පෙරවරු 9.45ට ජනාධිපතිවරයා සමුළුව අමතනු ඇත.ජනාධිපති මෛත්‍රීපාල සිරිසේන මහතා එක්සත් ජාතීන්ගේ මහා මණ්ඩල සැසිය අමතන පළමු අවස්ථාව මෙයයි. පසුගිය දින කිහිපය තුළ ලොව පුරා රාජ්‍ය නායකයින් රැසක් එක්සත් ජාතීන්ගේ මහා මණ්ඩල සැසිය අමතන ලදී.", "URL": "https://sinhala.adaderana.lk/news.php?nid=54141", "Category": null, "Parent URL": null}