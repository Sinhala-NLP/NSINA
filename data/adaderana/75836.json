{"Source": "Adaderana", "Timestamp": "August 1, 2017 08:26 am", "Headline": "රිය අනතුරකින් අයෙක් මරුට", "News Content": "අඹේපුස්ස - අලව්ව මාර්ගයේ තුල්හිරිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. යතුරුපැදියක් හා ජීප් රථයක් එකිනෙක ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු වරකාපොල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 56 හැවිරිදි අලව්ව, තල්වත්ත ප්‍රදේශයේ පදිංචිව සිටි අයෙක් බව අනාවරණය වී ඇත. අනතුර සම්බන්ධයෙන් ජීප් රථයේ රියදුරු අත්අඩංගුවට ගෙන ඇති අතර වරකාපොල පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=75836", "Category": null, "Parent URL": null}