{"Source": "Adaderana", "Timestamp": "June 21, 2012 11:12 am", "Headline": "හෙට දිස්ත්‍රික්ක 14 ක සුනාමි පෙ‍රහුරුවක්  ", "News Content": "හෙට (22) දිනයේ සුනාමි පෙ‍රහුරුවක් පැවැත්වීමට පියවර ගන්නා බව ආපදා කළමනාකරණ මධ්‍යස්ථානය පවසයි. පස්වරු 3.00 සිට මෙම පෙරහුරුව පැවැත්වෙන බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පවසයි. දිවයින පුරා දිස්ත්‍රික් 14 ක මෙම පෙරහුරුව පැවැත්වෙන බව සඳහන්ය. මෙම දිස්ත්‍රික්කවල සුනාමි අවදානමක් පවතින ප්‍රදේශ ඉලක්ක කරගනිමින් පැවැත්වෙන මෙම සුනාමි පෙ‍රහුරුවේදී සාම්ප්‍රදායික ක්‍රමවලට අමතරව වෙනත් ක්‍රම මගින් ද ජනතාව දැනුවත් කරන බව ප්‍රදීප්‍ කොඩිප්පිලි මහතා වැඩි දුරටත් සඳහන් කරයි.", "URL": "https://sinhala.adaderana.lk/news.php?nid=25200", "Category": null, "Parent URL": null}