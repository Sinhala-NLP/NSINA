{"Source": "Adaderana", "Timestamp": "December 28, 2018 07:34 am", "Headline": "ශ්‍රී පාද වන්දනාවේ ඇවිත් 03ක් රෝහලේ", "News Content": "update-10.25am ශ්‍රී පාද උඩමළුවට ආසන්නයේ මහගිරිදඹය පහළ කොටස ප්‍රදේශයේ ගල් පෙරළීමක් නිසා ශ්‍රී පාද පද්මය වන්දනා කර පහළට කරුණා කරමින් සිටියදි තුවාල වී මස්කෙළිය ප්‍රාදේශිය රෝහලට ඇතුලත් කර ප්‍රතීකාර ලබමින් සිටි පිරිස මේ වන විට දික්ඔය රජයේ දිස්ත්‍රික් මුලික රෝහල වෙත මාරු කර යෑවීමට පියවර ගෙන ඇති බව වාර්තා වේ. 07.34am ශ්‍රී පාද මාර්ගයේ ගල් පෙරළීම නිසා තුවාල ලැබු වන්දනාකරුවන් තිදෙනෙක් දික්ඔය මූලික රෝහල වෙත ඇතුළත් කර ඇති බව අද දෙරණ වාර්තාකරු පවසයි. හැටන් - නල්ලතන්නිය ශ්‍රිපාද මාර්ගයේ ශ්‍රිපාද උඩමළුවට ආසන්නයේ මහගිරි දඹය පහල කොටස ප්‍රදේශයේ ඊයේ (27) රාත්‍රීයේ ගල් පෙරළීමක් නිසා ශ්‍රීපාද පද්මය වන්දනා කර පහලට කරුණා කරමින් සිටි නඩයක පිරිසක් තුවාල ලබා ඇති බව වාර්ත වෙයි. ඔවුන් මස්කෙළිය රජයේ ප්‍රාදේශිය රෝහළට ඇතුළත් කිරීමෙන් පසු දික්ඔය රජයේ දිස්ත්‍රික් මුලික රෝහල වෙත එවිමට පියවර ගෙන තිබිණි. තුවාල කරුවන් අතරින් එක් තරුණයෙකු සාමාන්‍ය සිරිම් තුවාල ලබා ඇති අතර තවත් තරුණයෙකුගේ පාද වල අස්ථි බිදිම හා තුවාල සිදුවීම නිසා බරපතළ තත්ත්වයේ පසු වන බව වර්තා වන අතර එක්දරු මවක්ද මුලික ප්‍රතිකාර වලින් අනතුරුව නාවලපිටිය මුලික රෝහල වෙත වැඩිදුර ප්‍රතිකාර සඳහා මරු කර යවන බව දික්ඔය රෝහලේ වෛද්‍යවරු සඳහන් කළේය. ඔවුන් අවුරුදු 27,25 හා 26 යන වයස්වල අය වන අතර තංගල්ල හා ගනේමුල්ල ප්‍රදේශයේ පදංචි කරුවන් බව වර්තා වෙයි. මෙම වන්දනාකරුවන් නල්තතන්නිය - ශ්‍රීපාද මාර්ගයෙන් ශ්‍රීපාදය කරුණාකරමින් සිටියදී “මහගිරිදඹ” ප්‍රදේශයේදී ශ්‍රී පාද කන්දේ ඉහළින් තිබූ ගලක් එක් වරම පහළට කඩා වැටී ඔවුන්ගේ ශරීරයේ වැදී තුවාල වූ බව රෝහල් ගත කර සිටින වන්දනා කරුවන්ගේ සිද්ධිය ඇසින් දුටු ඥාතින් පවසයි. එමෙන්ම එම ස්ථානයේ සිටි තවත් පිරිසකට විසිරුණ ගල් කැබලි වැදි තුවාල සිදුවු බවද හෙතෙම පැවසීය. අනතුර සවස 6.00 පමණ සිදුවු බව බවසන අතර තුවාල කරුවන් රාත්‍රි 8.15 ට පමණ දික්ඔය රෝහල වෙත ගෙන එන ලදී. අනතුර සිදුවන අවස්ථාවේ වර්ෂාව පැවති බවත්, විශාල ශබ්දයක් සමඟ ගල පහළට කඩා වැටුන බව ද ඔවුන් කියා සිටියේය. 2017 මැයි මාසයේ දිනයන ශ්‍රීපාද අවාර සමයේ කසල ගොඩක් සමග නාය යෑමකට ලක් වූ මහගිරිදඹ නැමති ස්ථානයේ පිහිටා තිබු මෙම ගල කඩා වැටී ඇති බවට සැක කරන බව නල්තන්නිය-ශ්‍රීපාද මාර්ගයේ වෙළඳසල් හිමියෝ පවසයි.", "URL": "https://sinhala.adaderana.lk/news.php?nid=101404", "Category": null, "Parent URL": null}