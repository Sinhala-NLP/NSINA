{"Source": "Adaderana", "Timestamp": "July 26, 2012 03:39 pm", "Headline": "ඉසෙඩ් අගය පිළිබඳ ගැටලුවෙන් පීඩාවට පත් සිසුන්‍ට සහනයක් දෙනවා", "News Content": "උසස්පෙළ ඉසෙඩ් අගයන් නැවත ප්‍රකාශයට පත්කිරීම මඟින් අසහනයට පත්වූ සිසුන්ට සාධාරණය ඉටුකරන බව උසස් අධ්‍යාපන අමාත්‍ය එස්. බී දිසානායක මහතා පවසයි. මේ සම්බන්ධයෙන් දැනටමත් අවශ්‍ය පියවර ගනිමින් සිටින බව අමාත්‍යවරයා සඳහන් කළේය. නව ඉසෙඩ් අගයන් නිකුත්කිරීම මඟින් අපහසුතාවයට පත් සිසුන් පිළිබඳව ලැයිස්තුවක් ජනාධිපති මහින්ද රාජපක්ෂ මහතා විසින් ඉල්ලා සිටි බව හෙතෙම කියා සිටියි. එම ලැයිස්තුව මේ වන විට සකස් කරමින් පවතින බව එස්.බී දිසානායක අමාත්‍යවරයා පැවසීය.", "URL": "https://sinhala.adaderana.lk/news.php?nid=26088", "Category": null, "Parent URL": null}