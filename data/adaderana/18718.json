{"Source": "Adaderana", "Timestamp": "September 14, 2011 02:24 pm", "Headline": " ජපන් රජයෙන් මිලියන 1736 ක්", "News Content": "මඩකළපුව , මන්මුනෙයි පාලම ඉදිකිරීමේ කටයුතු සඳහා ජපාන රජ‍ය රුපියල් මිලියන 1736 ක මුදලක් ප්‍රදානය කර තිබේ. මේ යටතේ මීටර් 210 ක දිගින් සහ මීටර් 9. 8 ක පළලින් යුත් පාලමක් ඉදිකෙ‍රෙන බව මුදල් හා ක්‍රමසම්පාදන අමාත්‍යාංශය පවසයි. මඩකළපුවේ බටහිර හා නැගෙනහිර ඉවුරු යා කරමින් මෙම පාලම ඉදිකෙරෙනු ඇත. අදාළ පාලම ඉදිකිරීම මගින් නැගෙනහිර හා බටහිර ඉවුරු අතර කිලෝමීටර් 32 ක් ගෙවා යා යුතු වූ දුර මීටර 300 දක්වා අඩු කරගත හැකි බව මුදල් හා ක්‍රමසම්පාදන අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=18718", "Category": null, "Parent URL": null}