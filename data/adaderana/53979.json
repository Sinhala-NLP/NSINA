{"Source": "Adaderana", "Timestamp": "September 21, 2015 10:02 am", "Headline": "උතුරු දුම්රිය ගමන් යථා තත්ත්වයට!", "News Content": "දුම්රිය පීලිපැනීමක් හේතුවෙන් බාධා එල්ල වී තිබූ උතුරු මාර්ගයේ දුම්රිය ධාවන කටයුතු යථා තත්ත්වයට පත් කර තිබේ.ඊයේ පස්වරුවේ යාපනයේ සිට මාතර බලා ධාවනය වෙමින් තිබූ සති අන්ත සීග්‍රගාමී දුම්රිය තලාව සහ ශාවස්ත්‍රිපුර දුම්රිය ස්ථාන අතරදී පීලිපැනීමට ලක්වුණි.මෙහිදී දුම්රිය මැදිරි කිහිපයක් පීලිපැන තිබූ අතර දුම්රිය මාර්ගයට ද දැඩි අලාභහානි සිදු වුණි.මේ හේතුවෙන් උතුරු දුම්රිය මාර්ගයේ දුම්රිය ධාවන කටයුතු සිමා කිරීමට දුම්රිය ප්‍රධාන පාලක මැදිරිය පියවර ගත්තේය.කෙසේ වෙතත් ඊයේ රාත්‍රීය වන විට පීලිපැන තිබූ දුම්රිය මැදිරි පීලිගත කිරීමට පියවර ගත් බව දුම්රිය ප්‍රධාන පාලක මැදිරිය සඳහන් කළේය.ඒ අනුව මේ වන විට උතුරු දුම්රිය මාර්ගයේ දුම්රිය කටයුතු සාමාන්‍ය පරිදි සිදු කරන බවද ප්‍රධාන පාලක මැදිරිය වැඩිදුරටත් පැවසුවේය.", "URL": "https://sinhala.adaderana.lk/news.php?nid=53979", "Category": null, "Parent URL": null}