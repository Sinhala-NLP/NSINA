{"Source": "Adaderana", "Timestamp": "September 11, 2010 08:58 am", "Headline": "ෆර්වේස් මුසාරෆ් යළි කරළියට", "News Content": "පකිස්ථාන‍යේ හිටපු ජනාධිපතිවරයෙකු වූ ෆර්වේස් මුසාරෆ් යළි ජනාධිපතිවරණය සඳහා ඉදිරිපත් වීමට තීරණය කර තිබේ. නව දේශපාලන පක්ෂයක් පිහිටුවා පකිස්ථාන දේශපාලන කරළියට යළි පැමිණෙන බව ඔහු පවසයි. ඒ අනුව 2013 වසරේ පැවැත්වෙන ජනාධිපතිවරණයට ඉදිරිපත් වීමට තමා බලාපොරොත්තු වන බව ද හෙතෙම කියා සිටියි. ෆර්වේස් මුසාරෆ් මේ වන විට එංගලන්තයේ ජීවත් වෙයි. නුදුරු අනාගතයේ දී යළිත් පකිස්ථානයට පැමිණෙන බව සදහන් කරන හෙතෙම මීළඟ පාර්ලිමේන්තුව නියෝජනය කිරීමට අපේක්ෂා කරන බව ද කියා සිටියි.", "URL": "https://sinhala.adaderana.lk/news.php?nid=10783", "Category": null, "Parent URL": null}