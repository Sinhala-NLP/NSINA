{"Source": "Adaderana", "Timestamp": "April 28, 2010 10:13 am", "Headline": "සුබ සිද්ධිය වෙනුවෙන් සහය දෙනවා", "News Content": "17 වන සං‍ශෝධනය ක්‍රියාත්මක කිරීම මගින් රට තුළ ප්‍රජාතන්ත්‍රවාදය ක්‍රියාත්ම කිරීමට හැකියාව ලැබෙන බව එක්සත් ජාතික පක්ෂයේ නියෝජ්‍ය නායක කරු ජයසුරිය මහතා පවසයි. ඔහු පවසන්නේ පසුගිය කාල වකවානුවේ ඇතැම් අංශ දේශපාලනීකරණය වීම නිසා විවිධ අකටයුතුකම් වලට මග පෑදුණු බවයි. 2005 වර්ෂයට පසුව රට තුළ 17 වන සංශෝධනය ක්‍රියාත්මක නොවන බව කරු ජයසුරිය මන්ත්‍රීවරයා පෙන්වා දෙයි.. අස්ගිරි මහනාහිමියන් බැහැ දැකීමෙන් අනතුරුව මාධ්‍ය වෙත අදහස් දක්වමින් හෙතෙම මේ බව කියා සිටියේය.. එහිදී තවදුරටත් අදහස් දැක්වු කරු ජයසුරිය මන්ත්‍රීවරයා පැවසුවේ රටේ සුබ සිද්ධිය වෙනුවෙන් ඕනෑම අවස්ථාවක එක්සත් ජාතික පක්ෂය තවදුරටත් සහය දක්වන බවයි.", "URL": "https://sinhala.adaderana.lk/news.php?nid=8055", "Category": null, "Parent URL": null}