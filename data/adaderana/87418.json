{"Source": "Adaderana", "Timestamp": "April 14, 2018 07:17 am", "Headline": "2020 වනවිට ඊ-හෙල්ත් කාඩ්පත ශ්‍රි ලාංකිකයින්ට ලබාදෙනවා", "News Content": "2020 වනවිට ඊ-හෙල්ත් කාඩ්පත මිලියන 21 ක් වූ ශ්‍රි ලාංකිකයින්ටම ලබාදෙන බව සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා පවසයි. ඊ-හෙල්ත් කාඩ්පත හදුන්වා දීම ලෝක සෞඛ්‍ය සෞඛ්‍ය දිනය යෙදුනු පසුගිය දා කොළඹ නෙලුම් පොකුණ රගහලේ දී සිදු කෙරිනි. කිසියම් පුද්ගලයෙකුගේ සියලුම සෞඛ්‍ය වර්තා මෙම ඊ-හෙල්ත් කාඩ් පතට ඇතුළත් කර ඇත. එම පුද්ගලයාගේ රුධිර වර්ගය ද එහි ඇතුළත් වන අතර එමඟින් රෝගී සත්කාරක සේවා කඩිනම් කිරීමට හැකියාව ලැබෙන බව සෞඛ්‍ය අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87418", "Category": null, "Parent URL": null}