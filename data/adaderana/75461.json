{"Source": "Adaderana", "Timestamp": "July 20, 2017 05:05 pm", "Headline": " ඉන්දීය නව ජනපති රාම් නාත්", "News Content": "ඉන්දියාවේ පැවති ඡන්ද විමසීමෙන් එරට නව ජනාධිපතිවරයා ලෙස රාම් නාත් කෝවින්ද් මහතා පත්ව තිබේ.ඡන්ද විද්‍යාල ක්‍රමයට පැවැත්වෙන එරට ජනාධිපතිවරයා තෝරාගැනීමේ ක්‍රමවේදයෙන් තුනෙන් දෙකක ඡන්දයක් ලබා ගනිමින් තම ජයග්‍රහණය තහවුරු කර ගැනීමට හෙතෙම සමත්ව ඇති බව ඉන්දීය පුවත් සේවා උපුටා දක්වයි.ඒ අනුව රාම් නාත් කෝවින්ද් ඉන්දියාවේ 14වන ජනාධිපතිවරයා ලෙස දිවුරුම්දීමට නියමිතව ඇති අතර අග්‍රාමාත්‍ය නරේන්ද්‍ර මෝඩි විසින් ට්විටර් පණිවිඩයක් මගින් ඔහුට සුභාශිංසන එක් කොට තිබේ.", "URL": "https://sinhala.adaderana.lk/news.php?nid=75461", "Category": null, "Parent URL": null}