{"Source": "Adaderana", "Timestamp": "March 21, 2014 09:10 pm", "Headline": "නිකොබාර් භූ කම්පනයෙන් ලංකාවට සුනාමියක් නෑ", "News Content": "රිච්ටර් මාපකයේ ඒකක 6.5ක් අගයක් සනිටුහන් වූ නිකොබාර් දූපත් ආශ්‍රිත භූ කම්පනයෙන් ශ්‍රී ලංකාවට බලපෑමක් නැතැයි කාලගුණ විද්‍යා දෙපාර්තමේන්තුව පවසයි. ඉන්දිය සාගරය ආශ්‍රිත රටවලට ඉන් බලපෑමක් නැතැයි කාර්යයේ නියුතු කාලගුණ විද්‍යාඥ අනූෂා වර්ණසූරිය මහත්මිය පැවසුවාය. අද රාත්‍රී 7.11ට පමණ මෙම භූ කම්පනය සිදුව ඇත. නිකොබාර් දූපත්වලට ගිණිකොණ දිගින් සැතපුම් 68ක් ඈත මුහුදේ මෙම භූ කම්පනය සිදුව ඇතැයි සඳහන්ය. නිකොබාර් මෙන්ම අන්දමන් දූපත් ද ඉන්දියන් සාගරය ආශ්‍රිතව පිහිටා තිබේ. එහි ජනාවාස නොමැති දූපත් 500ක් පමණ ඇති බව ද පැවසේ. කෙසේ හෝ මේ නිසා සුනාමි අනතුරු ඇඟවිමක් නිකුත් කර නැත.", "URL": "https://sinhala.adaderana.lk/news.php?nid=41973", "Category": null, "Parent URL": null}