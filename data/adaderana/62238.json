{"Source": "Adaderana", "Timestamp": "July 19, 2016 04:08 pm", "Headline": " මොන බාධා ආවත් ඉදිරියට යනවා", "News Content": "කුමන දුෂ්කරතා බාධක පැවතිය ද රට ආර්ථික වශයෙන් ගොඩනැගීමේ ක්‍රියාවලිය ශක්තිමත්ව ඉදිරියට ගෙන යන බව මුදල් අමාත්‍ය රවී කරුණානායක මහතා පවසයි. ජනතාවට ශක්තිමත් අනාගතයක් නිර්මාණය කිරීමේ රජයේ අපේක්ෂාව පටු දේශපාලන අවශ්‍යතා හමුවේ යටපත් කිරීමට කිසිදු ඉඩක් නොතබන බව මුදල් අමාත්‍යවරයා කියා සිටියි.මෝදර පුෂ්පාරාම පුරාණ විහාරස්ථානයේ සහ මට්ටක්කුලිය ශ්‍රී වික්‍රමාරාම විහාරස්ථානයේ සංවර්ධන කටයුතු වෙනුවෙන් මූල්‍යාධාර පිරිනැමීමේ උත්සවයකට එක්වෙමින් ඔහු මෙම අදහස් පළ කළේය.ජනාධිපතිවරයාගේ සහ අගමැතිවරයාගේ මග පෙන්වීම යටතේ ගොඩනැගෙන යහපාලන රජයේ සැලසුම් අදට නොව හෙට දිනන රට වෙනුවෙන් බව රවී කරුණානායක අමාත්‍යවරයා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=62238", "Category": null, "Parent URL": null}