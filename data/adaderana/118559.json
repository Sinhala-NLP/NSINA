{"Source": "Adaderana", "Timestamp": "September 8, 2019 07:44 am", "Headline": "ටිපර් රථයකට යට වී අයෙක් මරුට", "News Content": "කිලිනොච්චිය, මුරුසමොටෙයි ප්‍රදේශයේදී ටිපර් රථයකට යටවීමෙන් පුද්ගලයෙකු ජිවිතක්ෂයට පත්ව ඇත. ඊයේ (07) සවස මෙම අනතුර සිදුව ඇත. මියගිය පුද්ගලයා ටිපර් රථයකට නැගී රියදුරු සමඟ කථා කොට ටිපර් රථයෙන් බසින් අවස්ථාවේ පය පැටලී ටිපර් රථයේ රෝදය යටට වැටී ඇති අතර, එහිදි ටිපර් රථ රියදුරු අදාළ පුද්ගලයා බැස ගත් බව සිතා ටිපර් රථය ඉදිරියට ගැනීමේදී පුද්ගලයා එයට යටවි ජිවිතක්ෂයට පත්ව ඇත. අනතුරින් ජිවිතක්ෂයට පත්වුයේ කිලිනොච්චිය මුරුසමොටෙයි ප්‍රදේශයේ පදිංචි තිදරු පියෙකු වන අල්වින් අනුරා නමැති පුද්ගලයෙකි. මියගිය පුද්ගලයාගේ සිරුර කිලිනොච්චිය රෝහලට ඇතුළත් කොට ඇති අතර, සිද්ධියට අදාළ ටිපර් රථ රියදුරු අත්අඩංගුවට ගෙන ඇත. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118559", "Category": null, "Parent URL": null}