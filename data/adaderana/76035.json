{"Source": "Adaderana", "Timestamp": "August 7, 2017 08:22 am", "Headline": "ළඟදීම ලබා ගන්නා බලයක් ගැන ශෂින්ද්‍ර කියයි", "News Content": "ළඟදීම ශ්‍රී ලංකා නිදහස් පක්ෂයේ බලය ලබා ගන්නා බව ඌව පළාත් හිටපු ප්‍රධාන අමාත්‍ය ශෂින්ද්‍ර රාජපක්ෂ මහතා පවසයි. බිබිල ප්‍රදේශයේ පැවැති ජන හමුවකදී ඔහු ප්‍රකාශ කළේ, ගිලිහුණු බලය නැවත ලබා ගැනිම සඳහා පුළුල් බලවේගයක් ගොඩනැගෙමින් පවතින බවයි. ආණ්ඩුවට එදිනෙදා පාලනය පවත්වා ගෙන යාමට රාජ්‍ය සම්පත් විකිණිමට සිදුව ඇති බව එම අවස්ථාවට එක් වූ පාර්ලිමේන්තු මන්ත්‍රී නාමල් රාජපක්ෂ මහතා ද ප්‍රකාශ කළේය. මේ අතර පොලොන්නරුව ප්‍රදේශයේ පැවැති ජන හමුවකදී හිටපු අමාත්‍ය බැසිල් රාජපක්ෂ මහතා පළාත් පාලන මැතිවරණය නොපැවැත්විම සම්බන්ධයෙන් රජයට චෝදනා එල්ල කර සිටියේය.", "URL": "https://sinhala.adaderana.lk/news.php?nid=76035", "Category": null, "Parent URL": null}