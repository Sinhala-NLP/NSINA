{"Source": "Adaderana", "Timestamp": "August 28, 2019 01:35 pm", "Headline": "අවිස්සාවේල්ලේ නිවසක් තුළ නිදන් හැරූ 5ක් අල්ලයි", "News Content": "පූගොඩ පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරක් මත අවිස්සාවේල්ල පොලීසිය විසින් නිදන් හාරමින් සිටි පුද්ගලයින් 5ක් අත්අඩංගුවට ගෙන තිබේ. ඊයේ(27) රාත්‍රීයේ දී අවිස්සාවේල්ල නගරයේ නිවසක් තුළ මොවුන් නිදන් හාරමින් සිට ඇත. එහිදී කැණීම් සඳහා උපයෝගී කර ගත් උදළු කීපයක් යකඩයක් හා වතුර මෝටරයක් පොලිස් බාරයට ගෙන ඇත. අත්අඩංගුවට ගත් සැකකරුවන් හැටන්, කඩුවෙල, කොස්ගම, ගැටහැත්ත, අවිස්සාවේල්ල යන ප්‍රදේශවල පදිංචිකරුවන් බව පොලීසිය පවසයි. සැකකරුවන් අද(28) දින අවිස්සාවේල්ල පොලිස් ස්ථානයට ඉදිරිපත් කර තිබේ. ඔවුන් අද අවිස්සාවේල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. අවිස්සාවේල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=117681", "Category": null, "Parent URL": null}