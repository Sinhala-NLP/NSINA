{"Source": "Adaderana", "Timestamp": "November 26, 2012 11:28 am", "Headline": "රටවිරුවන් ජාතියට ගෞරවයක්", "News Content": "විදේශ රටවල සේවය කරන ශ්‍රමිකයින් ජාතියේ ගෞරවයට ලක්වී ඇති බව විදේශ රැකියා ප්‍රවර්ධන හා සුභසාධන අමාත්‍ය ඩිලාන් පෙරේරා මහතා පවසයි. ගෞරවයක් ලබාදීම සඳහා ඔවුන් \"රටවිරුවන්\" ලෙස හැඳින්වීමට ද පියවර ගෙන ඇති බව හෙතෙම පවසයි. මෙවර අයවැය මගින් ද රට විරුවන් සඳහා විශේෂ පිළිගැනීමක් ලබා දී ඇති බව අමාත්‍යවරයා කියා සිටියි. ඔවුන් වෙනුවෙන් විශේෂ සුභසාධන වැඩපිළිවෙලක් ද ආරම්භ කිරීමට පියවර ගෙන ඇති බව ඩිලාන් පෙ‍රේරා අමාත්‍යවරයා පවසයි.", "URL": "https://sinhala.adaderana.lk/news.php?nid=29493", "Category": null, "Parent URL": null}