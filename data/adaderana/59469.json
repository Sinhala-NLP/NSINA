{"Source": "Adaderana", "Timestamp": "April 25, 2016 11:13 am", "Headline": "ජනපති කොමිසමේ තවත් සැසියක් අද", "News Content": "අතුරුදන්වූවන් පිළිබඳ සෙවීමේ ජනාධිපති විමර්ශන කොමිසමේ තවත් සැසියක් අද(25) කිලිනොච්චි දිස්ත්‍රික් ලේකම් කාර්යාලයේදී පැවැත්වෙයි.කිලිනොච්චි දිස්ත්‍රික්කයේ ජනතාවගේ පැමිණිලි සම්බන්ධයෙන් එහිදී සාක්ෂි වීමසීම් සිදු කරන බව එම කොමිසම සඳහන් කළේය.ඒ අනුව කිළිනොච්චි දිස්ත්‍රික්කයෙන් ලැබී ඇති පැමිණිලි 360ක් සම්බන්ධයෙන් සාක්ෂි විමසීමට අදාළ පුද්ගලයින්ට කැඳවීම් සිදු කර තිබේ.එමෙන්ම කිලිනොච්චිය දිස්ත්‍රික්කයේ ජනතාවට අද දිනයේද පැමිණිලි ඉදිරිපත් කිරීමේ හැකියාව පවතින බව එම කොමිසම පැවසුවේය.", "URL": "https://sinhala.adaderana.lk/news.php?nid=59469", "Category": null, "Parent URL": null}