{"Source": "Adaderana", "Timestamp": "June 22, 2010 08:28 am", "Headline": "අවසර නැතිව දුවන බස් ගැන ආරංචියක්", "News Content": "මාර්ග බලපත්‍ර නොමැතිව ධාවනය වන පෞද්ගලික බස් රථ සම්බන්ධයෙන් තොරතුරු රැසක් ලැබී ඇති බව ජාතික ගමනාගමන කොමිසන් සභාව පවසයි. මෙම බස්රථ වැඩි වශයෙන් රාත්‍රී කාලයේ ධාවනය වන බව වාර්තා වේ. මෙම නීතිවිරෝධී ක්‍රියාව ‍හේතුවෙන් බස්රථ ධාවනයේ දී ගැටලු රැසක් පැන නැගී ඇති බව ජාතික ගමනා ගමන කොමිසන් සභාවේ ධාවන අධ්‍යක්ෂ එච්. ඩබ්ලිව්. විමලසේන මහතා සඳහන් කළේය. එම නිසා බලපත්‍ර ‍නොමැතිව ධාවනය වන එවැනි බස්රථ වැටලීම සඳහ‍ා ‍විශේෂ වැටලීම් කණ්ඩායම් යොදවා ඇති බව විමලසේන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=9148", "Category": null, "Parent URL": null}