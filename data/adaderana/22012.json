{"Source": "Adaderana", "Timestamp": "February 10, 2012 01:46 pm", "Headline": "ඕස්ට්‍රේලියා ඉනිම ලකුණු 231 ට සීමාවෙයි", "News Content": "ශ්‍රී ලංකාව හා ඕස්ට්‍රේලියාව අතර අද(10) පැවැත්වෙන එක්දින තරගයේ දී ඕස්ට්‍රේලියානු කණ්ඩායමේ සියලුම පිතිකරුවන් ලකුණු 231 ට දවාගැනීමට ශ්‍රී ලංකා පන්දු යවන්නන් සමත්විය. ඕස්ට්‍රේලියාවේ පර්ත්හි පැවැත්වෙන මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව ඕස්ට්‍රේලියානු කණ්ඩායමට ලබාදුන්නේය. ඒ අනුව ඕස්ට්‍රේලියානු කණ්ඩායමට පන්දුවාර 49 පන්දු 01 දී සියලුම ක්‍රීඩකයින් දැවී ලබාගත හැකිවූයේ ලකුණු 231 ක් පමණි. ශ්‍රී ලංකාව වෙනුවෙන් ඇන්ජලෝ මැතිව්ස් ලකුණු 37 ට කඩුලු 02 ක් ද, නුවන් කුලසේකර ලකුණු 39 ට කඩුලු 02 ක් ද දවාගත්තේය. ශ්‍රී ලංකාව, ඕස්ට්‍රේලියාව හා ඉන්දියාව අතර පැවැත්වෙන තුන්කොන් තරගාවලියේ තෙවන තරගය ලෙස මෙම තරගය පැවැත්වේ.", "URL": "https://sinhala.adaderana.lk/news.php?nid=22012", "Category": null, "Parent URL": null}