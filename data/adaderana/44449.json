{"Source": "Adaderana", "Timestamp": "July 5, 2014 03:46 pm", "Headline": "ගන්දර ප්‍රදේශයේ රිය අනතුරකින් 1ක් මරුට - 2ක් තුවාලයි ", "News Content": "මාතර, ගන්දර ප්‍රදේශයේ දි සිදුවු රිය අනතුරකින් එක් පුද්ගලයෙකු මියගොස් තවත් දෙදෙනෙකු තුවාල ලබා තිබේ. පොලිසිය පැවසුවේ මාතර, තංගල්ල ප්‍රධාන මාර්ගයේ තලල්ල ප්‍රදේශයේදි ගවයින් පටවාගත් කුඩා ලොරි රථයක් ප්‍රතිවිරුද්ධ දෙසින් පැමිණි ටිපර් රථයක ගැටීමෙන් මෙම අනතුර සිදුව ඇති බවයි. අද(05) පෙරවරු 04 . 45ට පමණ සිදුවු අනතුරෙන් මියගොස් ඇත්තේ 38 හැවිරිදි හම්බන්තොට ප්‍රදේශයේ පදිංචි පුද්ගලයෙක් බව පොලිසිය සඳහන් කළේය. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ගන්දර පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44449", "Category": null, "Parent URL": null}