{"Source": "Adaderana", "Timestamp": "October 6, 2011 09:30 am", "Headline": "මැතිවරණ නීතී බිඳදැමීම ගැන 189 ක් අත්අඩංගුවට", "News Content": "මැතිවරණ නීතී උල්ලංඝණය කිරීම සම්බන්ධයෙන් පුද්ගලයින් 189 දෙනෙකු මේ වන විට අත්අඩංගුවට ගෙන ඇති බව පොලිසිය පවසයි. පළාත් පාලන ආයතන 23 ආවරණය වන පොලිස් කොට්ඨාශ 20 සහ පොලිස් ස්ථාන 05 ඇතුළත පැමිණිලි 44 ක් ලැබී ඇති බව ඒ පිළිබඳව අද දෙරණට අදහස් දැක් වූ පොලිස් මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා කියා සි‍ටියේය. එමෙන්ම මැතිවරණය නීති උල්ලංඝණය සම්බන්ධව නීති විරෝධී ප්‍රචාරණ කටයුතු සිදුකිරීම සම්බන්ධව සිද්ධීන් 91 ක් වාර්තා වී ඇති බව ද නවරත්න මහතා ප්‍රකාශ කළේය. අත්අඩංගුවට ගත් පුද්ගලයින් ඇප මත නිදහස් කර ඇති බවත්, වාහන රැසක් අත්අඩංගුවට ගත් බවත් ඔහු සඳහන් කළේය.", "URL": "https://sinhala.adaderana.lk/news.php?nid=19173", "Category": null, "Parent URL": null}