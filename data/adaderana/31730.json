{"Source": "Adaderana", "Timestamp": "February 18, 2013 11:17 am", "Headline": "සෙලින්කෝ ලයිෆ් ප‍්‍රණාම ශිෂ්‍යත්ව මුදල රුපියල් මිලියන 83 ඉක්මවයි", "News Content": "ඡායා රූ- 5 වසර ශිෂ්‍යත්ව විභාගයේදී දස්කම් දැක්වූ සෙලින්කෝ ලයිෆ් ප‍්‍රණාම ශිෂ්‍යත්වලාභීන් සමාගමේ අධ්‍යක්‍ෂ මණ්ඩලය සමග. මෙරට ජීවිත රක්ෂණ ක්ෂේත‍්‍රයේ ප‍්‍රමුඛයා වන සෙලින්කෝ ලයිෆ් විසින් ඔප්පු හිමියන්ගේ දූදරුවන් විසින් දැක්වූ අධ්‍යාපනික සහ බාහිර කුසලතාවයන් අගයමින් මේ මාසයේදී තවත් ප‍්‍රණාම’ ශිෂ්‍යත්ව 150 ක් පිරිනැමීමත් සමගම මෙම ශිෂ්‍යත්ව ප‍්‍රදානය මගින් අනාගත නායකයින් වෙත ලබාදුන් මුළු මුදල් ප‍්‍රමාණය රුපියල් මිලියන 83 ක් දක්වා ඉහළ ගොස් ඇත. වාර්ෂිකව පැවැත්වෙන සෙලින්කෝ ලයිෆ් ප‍්‍රණාම ශිෂ්‍යත්ව වැඩසටහන මෙවර පැවැත්වුණේ 12 වැනි වතාවටය. මේ දක්වා මෙම වැඩසටහන මගින් පිරිනමා තිබෙන ශිෂ්‍යත්ව ප‍්‍රමාණය 1,614 කි. 5 වසර ශිෂ්‍යත්ව විභාගයේදී ඉහළ දස්කම් දැක්වූ සිසුන්ගේ සිට බාහිර ක‍්‍රියාකාරකම්වලදී ජාතික තලයේ විශේෂ කුසලතා දැක්වූ දරු දැරියන් ආවරණය වන පරිදි මෙම ශිෂ්‍යත්ව ප‍්‍රදානය සිදු කරයි. මෙම ශිෂ්‍යත්ව ප‍්‍රදාන උළෙලේදී අදහස් දක්වමින් සෙලින්කෝ ලයිෆ් කළමනාකාර අධ්‍යක්ෂ සහ ප‍්‍රධාන විධායක නිලධාරී, ආර්. රෙන්ගනාදන් මහතා පෙන්වා දුන්නේ, සිය දරුවන්ට ලබාදිය හැකි හොඳම ත්‍යාගය දරුවන්ගේ අධ්‍යාපනය වෙනුවෙන් ආයෝජනය කිරීම යැයි, සෑම දෙමව්පියෙකුම දන්නා බවයි. “කෙසේවෙතත්, අධ්‍යාපනයේ වටිනාකම වැඩිවන අතරම, තරගකාරීත්වය හා අධ්‍යාපනය සඳහා යන පිරිවැය දිනෙන් දින වැඩි වනවා” යනුවෙන් රෙන්ගනාදන් මහතා පැවසීය. ”මෙම පිරිවැය ඉහළ යාමට සාපේක්ෂව දෙමව්පියන්ගේ ආදායම ඉහළ යන්නේ නැති නිසා, මෙරට අනාගත නායකයින්ගේ අධ්‍යාපන පිරිවැයට දායකත්වය දැක්වීමට හැකිවීම පිළිබඳව සෙලින්කෝ ලයිෆ් සතුටු වෙනවා.” ”ජයග‍්‍රහණය කිරීම අවශ්‍ය වන්නේ කුමක්දැයි හඳුනන නායකයින් මෙන්ම පරාජය පිළිගැනීමට හැකි නායකයින් ශ‍්‍රී ලංකාවට අවශ්‍ය වෙනවා” යනුවෙන් රෙන්ගනාදන් මහතා මෙහිදී සඳහන් කළේය. ”මෙවැනි නායකත්ව ගුණාංගයන් නිවසේදී සංවර්ධනය වන අතර පාසැල තුළදී තව තවත් වර්ධනය වෙනවා. එම ගුණාංග විදහා දැක්වෙන්නේ ක‍්‍රීඩා ක්ෂේත‍්‍රයේදී හා අනෙකුත් ක‍්‍රියාකාරකම්වලදීයි.” මෙවර ප‍්‍රණාම ශිෂ්‍යත්ව ප‍්‍රදාන උළෙලේ ගෞරවණීය ආරාධිත අමුත්තා වූ, ශ‍්‍රී ජයවර්ධනපුර විශ්ව විද්‍යාලයේ වෛද්‍ය පීඨයේ පීඨාධිපති, මහාචාර්ය මොහාන් ද සිල්වා මහතා පැවසුවේ, සිසුන්ගේ දක්ෂතා අගයමින් මෙතරම් ශිෂ්‍යත්ව ප‍්‍රමාණයක් පුද්ගලික සමාගමක් විසින් ලබා දීම දුර්ලභ කාරණයක් බවයි. ”ගුරුවරයෙකු ලෙස, මෙම සමාජ සත්කාරය මම අවංකවම අගය කරනවා. මේ මගින් තරුණ ප‍්‍රජාවගේ පෞරුෂත්වය ගොඩනංවා ගැනීම සඳහා දායකත්වයක් ලැබෙනවා.” යනුවෙන් ඔහු සඳහන් කළේය. මේ වසරේදී සෙලින්කෝ ලයිෆ් ප‍්‍රණාම ශිෂ්‍යත්ව ලාභීන් අතර සිටි 2012 පහ වසර ශිෂ්‍යත්ව විභාගයේදී දස්කම් දැක්වූ සිසු සිසුවියන් වෙනුවෙන් එක් අයෙකුට වසර පහක කාලයක් සඳහා මාසිකව ගෙවීමේ පදනම යටතේ රුපියල් 90,000 ක් වටිනා ශිෂ්‍යත්වයන් ප‍්‍රදානය කෙරුණි. මීට අමතරව, 2011 වසරේ අ.පො. ස. සාමාන්‍ය පෙළ ඉහළින් සමත්වී ශිෂ්‍යත්වයට හිමිකම් කියූ සෑම දරුවෙකුටම මාසික වාරික පදනම යටතේ වසර 02 ක් සඳහා රුපියල් 72,000ක් වටිනා ශිෂ්‍යත්ව පිරිනැමිණ. 2011 අ.පො. ස. උසස් පෙළ විභාගයේදී ඒ ඒ දිස්ත‍්‍රික්කයන්හි ප‍්‍රථම ස්ථානය ලබා ශිෂ්‍යත්ව සඳහා සුදුසුකම් ලැබූ දරු දැරියන් සඳහා එක් අයෙකුට රුපියල් 126,000 බැගින් වූ ශිෂ්‍යත්ව පිරිනමන ලද අතර එය වසර තුනක් යටතේ වාරික වශයෙන් හිමි වනු ඇත. එමෙන්ම එම දිස්ත‍්‍රික්කයන්හි දෙවන, තෙවන හා සිව්වන ස්ථාන හිමිකර ගනිමින් ශිෂ්‍යත්ව සඳහා සුදුසුකම් ලැබූ සිසු සිසුවියන් වෙනුවෙන් එක් අයෙකුට රුපියල් 10,000 බැගින් ශිෂ්‍යත්ව පිරිනමනු ලැබීය. මීට අමතරව, 2011-2012 වසර වෙනුවෙන් ක‍්‍රීඩා, සෞන්දර්යය, නව නිපැයුම් හා නිර්මාණ අංශයන්ගෙන් ජාතික මට්ටමින් දක්‍ෂතා දැක්වූ දරුවන් හය දෙනකු සඳහා මෙහිදී රුපියල් 35,000 ක් බැගින් වූ ප‍්‍රණාම ශිෂ්‍යත්ව ලබාදෙන ලදී. ප‍්‍රණාම ශිෂ්‍යත්ව වැඩසටහන, සෙලින්කෝ ලයිෆ් රක්ෂණ ඔප්පු හිමියන්ට හිමිවන ප‍්‍රතිලාභ රැසක් අතුරින් එකක් වන අතර අධ්‍යාපනය සඳහා දායකත්වය ලබාදීමේ වැදගත්කම මේ තුළින් විදහා දක්වයි. සෙලින්කෝ ලයිෆ් ප‍්‍රණාම ශිෂ්‍යත්ව වැඩසටහන සමාගමේ ලයිෆ් රිවෝඞ්ස් සංකල්පය තුළින් ලබාදෙන ප‍්‍රමුඛතම ප‍්‍රතිලාභයකි.", "URL": "https://sinhala.adaderana.lk/news.php?nid=31730", "Category": null, "Parent URL": null}