{"Source": "Adaderana", "Timestamp": "February 3, 2012 03:12 pm", "Headline": "සැකකරුවෙක් අධිකරණයේ දී මියයයි", "News Content": "අක්‍කරෙයිපත්තුව මහේස්ත්‍රාත් අධිකරණයේ දී පුද්ගලයෙකු මරණයට පත් වී ඇති බව අද දෙරණ වාර්තාකරු පවසයි. මරණයට පත් පුද්ගලයා ගංජා තොගයක් ළඟ තබාගැනීමේ චෝදනාවක් මත අද(03) පෙරවරුවේ අක්කරෙයිපත්තු පොලිසිය විසින් අත්අඩංගුවට ගෙන තිබිණි. හෘදයාබාධයක් වැළඳීම මෙම මරණයට හේතුව වන්නට ඇති බවට අක්කරෙයිපත්තු පොලිසිය සැක පළකරයි. මෘත දේහය මේ වනවිට අක්කරෙයිපත්තුව මහ රෝහලේ තැන්පත් කර ඇති අතර අක්කරෙයිපත්තුව පොලිසිය වැඩිදුර පරීක්ෂණ කටයුතු පවත්වාගෙන යයි. මරණයට පත් වී ඇත්තේ අට්ටාලචෙනෙයි ප්‍රදේශයේ පදිංචි 40 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=21856", "Category": null, "Parent URL": null}