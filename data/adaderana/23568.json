{"Source": "Adaderana", "Timestamp": "April 17, 2012 10:27 am", "Headline": "උත්සව සමයේ වෙළෙඳසැල් හිමියන් 680 දෙනෙකු අත්අඩංගුවට", "News Content": "පරිභෝජනයට නුසුදුසු ආහාර අලෙවි කළ ‍වෙළෙඳසැල් හිමියන් 680 දෙනෙකු උත්සව සමය තුළ දී අත්අඩංගුවට ගත් බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. උත්සව සමය තුළදී මහජන සෞඛ්‍ය පරීක්ෂකවරුන් දිවයින පුරා ආහාර වැටලීම් සිදුකිරීමට පියවර ගෙන තිබුණි. ඒ අනුව පරිභෝජනයට නුසුදුසු ආහාර අලෙවිය, ලේබල් නොකරන ආහාර අලෙවිය, කල් ඉකුත් වූ ආහාර අලෙවිය, වාතයට නිරාවරණය වන ලෙස ආහාර අලෙවිය යන චෝදනා යටතේ මෙම වෙළඳසැල් හිමියන් අත්අඩංගුවට ගත් බව එම සංගමය සඳහන් කරයි. ඉදිරි සතිය තුළ දී මෙම වෙළඳසැල් හිමියන්ට එරෙහිව අධිකරණය හමුවේ නඩු පැවරීමට කටයුතු කරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පැවසීය.", "URL": "https://sinhala.adaderana.lk/news.php?nid=23568", "Category": null, "Parent URL": null}