{"Source": "Adaderana", "Timestamp": "February 22, 2014 08:52 am", "Headline": "රියදුරු නෑ - වාහනය දරුවා යටකරයි", "News Content": "ගලගෙදර, උඩුබෝගාව, වෑත්තෑව ප්‍රදේශයේ දී කුඩා දරුවෙකු වෑන් රථයකට යටවීමෙන් මියගොස් තිබේ. වෑන් රථයේ එන්ජිම පණගන්වා නිවසේ මිදුලේ නවතා තිබියදී වෑන් රථයේ තිරිංග ක්‍රියා විරහිතවීම හේතුවෙන් මෙම අනතුර සිදුව ඇති බව පොලිසිය පවසයි. මෙලෙස මියගොස් ඇත්තේ වයස අවුරුදු 1යි මාස 02ක් පමණ වයසැති පිරිමි දරුවෙකු බව සඳහන්ය. අනතුරෙන් බරපතළ තුවාල ලැබු දරුවා ගලගෙදර රෝහලට ඇතුළත් කිරීමේ දී මියගොස් ඇත. මළ සිරුර ගලගෙදර රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=41290", "Category": null, "Parent URL": null}