{"Source": "Adaderana", "Timestamp": "March 12, 2013 12:07 pm", "Headline": "ඩිල්ෂාන් සංගක්කාර ශතක ලබති", "News Content": "බංග්ලාදේශයට එරෙහිව ගාල්ලේ පැවැත්වෙන ටෙස්ට් තරගයේදී තිලකරත්න ඩිල්ෂාන් 16 වැනි ශතකයත් කුමාර් සංගක්කාර 32 වැනි ශතකයත් ලබා ගැනීමට සමත් විය. තිලකරත්න ඩිල්ෂාන් ශතකය ලබා ගැනීමෙන් ටික වේලාවකට පසු සංගක්කාර සිය ශතකය ලබා ගත්තේය. ශ්‍රී ලංකාව මෙම තරගයේ පළමු ඉණිමට කඩුලු 4ක් දැවී ලකුණු 570ක් ලබාගත් අතර පිළිතුරු වශයෙන් බංග්ලාදේශ සියලු දෙනා දැවී ලකුණු 638ක් ලබා ගත්තේය. තරගයේ අවසන් දිනය අද වන අතර ශ්‍රී ලංකාව දෙවන ඉණිමට මේවන විට එක් කඩුල්ලක් දැවී ලකුණු 218ක් ලබා සිටියි.", "URL": "https://sinhala.adaderana.lk/news.php?nid=32342", "Category": null, "Parent URL": null}