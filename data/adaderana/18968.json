{"Source": "Adaderana", "Timestamp": "September 26, 2011 09:18 am", "Headline": "ඉන්දියන් චැමිපියන් ලීග්-ඊයේ ජය\"සමර් සෙට්\"කණ්ඩායමටයි", "News Content": "ඉන්දියානු චැම්පියන්ස් ලීග් කුසලාන 20/20 තරගාවලිය යටතේ ඊයේ පැවති තවත් තරගයකින් කල්කටා නයිට් රයිඩර්ස් කණ්ඩායම පරදා සමර් සෙට් කණ්ඩායම කඩුලු 5ක ජයක් හිමි කර ගැනීමට සමත්විය. තරගයේ ප්‍රථමයෙන් පන්දුවට පහර දුන් කල්කටා නයිට් රයිඩර්ස් කණ්ඩායම නියමිත පන්දුවාර 20 අවසානයේ කඩුලු 3ක් දැවී ලකුණු 161ක් ලබා ගන්නා ලදී. එම ඉනිම වෙනුවෙන් ජැක් කාලීස් නොදැවී ලබා ගත් ලකුණු සංඛ්‍යාව 74කි. ලකුණූ 162ක ඉලක්කයක් හඹා යාමට පිටියට පිවිසි සමර්සෙට් කණ්ඩායම පන්දුවාර 19යි පන්දු 4ක් අවසානයේ කඩුලු 5ක් දැවී තිබිය දී සිය ජයග්‍රහණය වාර්තා කරන ලදි.", "URL": "https://sinhala.adaderana.lk/news.php?nid=18968", "Category": null, "Parent URL": null}