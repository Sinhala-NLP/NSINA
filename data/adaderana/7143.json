{"Source": "Adaderana", "Timestamp": "March 8, 2010 03:24 pm", "Headline": "ෆොන්සේකාගේ කඩවුණු පොරොන්දුවට එරෙහිව පැමිණිල්ලක්", "News Content": "දැනට හමුදා අත්අඩංගුවේ පසුවන හිටපු ආරක්ෂක මාණ්ඩලික ප්‍රධානී ජෙනරාල් සරත් ෆොන්සේකා මහතා අධිකරණයට අපහාස කර ඇති බවට චෝදනා කරමින් අද ශ්‍රේෂ්ඨාධිකරණයට පැමිණිල්ලක් ඉදිරිපත් කෙරිණි. විශ්‍රාම ගිය මේජර්වරයෙකු වන ඩබ්ලිව්.එම්.එස්.පලිපාන විසින් එම පෙත්සම ගොනු කර තිබු අතර එහි වගඋත්තරකරුවන් ලෙස සරත් ෆොන්සේකා ඇතුළු පිරිසක් නම් කර තිබේ. පෙත්සම්කරු කියා සිටින්නේ සෞඛ්‍ය හේතුන් මත විශ්‍රාම ගැන්වුණු තමන්ට පූර්ණ වැටුපක් ‍ ගෙවන බවට ජෙනරාල් සරත් ෆොන්සේකා මහතා විසින් 2006 වසරේ මාර්තු මස පළමු වැනිදා ශ්‍රේෂ්ඨාධිකරණයට පොරොන්දුවක් ලබාදුන් බවයි. එහෙත් ඔහුගේ ධූර කාලය තුළ ඔහු එම පොරොන්දුව ඉටුනොකීරීමෙන් ශ්‍රේෂ්ඨාධිකරණයට අපහාස කර ඇති බව පැමිණිල්ලෙන් දක්වා තිබේ. ඒ අනුව ජෙනරාල් සරත් ෆොන්සේකාට අධිකරණය මගින් නොතීසි නිකුත් කර මේ පිළිබඳ විභාගයක් පවත්වන ලෙස පෙත්සම්කරු සිය පෙත්සමෙන් ඉල්ලා ඇත. පෙත්සම්කරු කියා සිටින්නේ සෞඛ්‍ය හේතුන් මත විශ්‍රාම ගැන්වුණු තමන්ට පූර්ණ වැටුපක් ‍ ගෙවන බවට ජෙනරාල් සරත් ෆොන්සේකා මහතා විසින් 2006 වසරේ මාර්තු මස පළමු වැනිදා ශ්‍රේෂ්ඨාධිකරණයට පොරොන්දුවක් ලබාදුන් බවයි. එහෙත් ඔහුගේ ධූර කාලය තුළ ඔහු එම පොරොන්දුව ඉටුනොකීරීමෙන් ශ්‍රේෂ්ඨාධිකරණයට අපහාස කර ඇති බව පැමිණිල්ලෙන් දක්වා තිබේ. ඒ අනුව ජෙනරාල් සරත් ෆොන්සේකාට අධිකරණය මගින් නොතීසි නිකුත් කර මේ පිළිබඳ විභාගයක් පවත්වන ලෙස පෙත්සම්කරු සිය පෙත්සමෙන් ඉල්ලා ඇත.", "URL": "https://sinhala.adaderana.lk/news.php?nid=7143", "Category": null, "Parent URL": null}