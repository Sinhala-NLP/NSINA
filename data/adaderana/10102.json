{"Source": "Adaderana", "Timestamp": "August 9, 2010 08:05 am", "Headline": "ඩෙංගු මට්ටුවට දායක නොවීයැයි කොළඹ පාසල් 14 ට එරෙහිව නීතිය", "News Content": "ඩෙංගු මර්දනයට විධිමත් ලෙස දායක නොවීම හේතුවෙන් කොළඹ මහ නගර සභා සීමාව තුළ පිහිටි පාසල් 14 ට එරෙහිව නීතිමය පියවර ගන්නා බව එම නගර සභාව පවසයි. එම විද්‍යාලවල විදුහල්පතිවරුන්ට එරෙහිව කඩිනමින් පියවර ගන්නා බව කොළඹ නගර සභා‍ව සඳහන් කරයි. බොරැල්ල ප්‍රදේශයේ විද්‍යාලයක නේවාසිකාගාරයක සිටි සිසුන් 20 දෙනෙකුට පමණ ඩෙංගු රෝගය වැළඳී ඇති බව ද අනාවරණය වී තිබේ. කොළඹ නගරයේ ‍ඩෙංගු රෝගය වැළඳුනු පුද්ගලයන්ගෙන් 50% ක් පමණ ළමුන් වන බව සෞඛ්‍ය අංශ පෙන්වා දෙයි.", "URL": "https://sinhala.adaderana.lk/news.php?nid=10102", "Category": null, "Parent URL": null}