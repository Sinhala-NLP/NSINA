{"Source": "Adaderana", "Timestamp": "June 6, 2012 10:02 am", "Headline": "ත්‍රිකුණාමල වෙරළින් මළ සිරුරක් හමුවෙයි ", "News Content": "ත්‍රිකුණාමලය වෙරළ තීරයේ තිබී අභිරහස් ලෙස මිය ගිය පුද්ගලයෙකුගේ මළ සිරුරක් සොයා ගෙන තිබේ. 43 හැවිරිදි කාසි වීදීය, ත්‍රිකුණාමලය ප්‍රදේ‍ශයේ පදිංචි පුද්ගලයෙකු මෙලෙස මිය ගොස් ඇති බව පොලිසිය සඳහන් කරයි. මෙම පුද්ගලයා කවුරුන් විසින් ඝාතනය කළේද නොමැතිනම් සිය දිවි හානි කර ගැනීමක් ද යන්න පිළිබඳව මෙතෙක් තොරතුරු අනාවරණය වී නොමැති බව පොලිසිය ප්‍රකාශ කර ඇත. ත්‍රිකුණාමලය වරාය පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24801", "Category": null, "Parent URL": null}