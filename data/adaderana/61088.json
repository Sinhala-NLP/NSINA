{"Source": "Adaderana", "Timestamp": "June 14, 2016 03:24 pm", "Headline": " ළමුන් 1259ක් සහන කඳවුරුවල", "News Content": "කෑගල්ල දිස්ත්‍රික්කයට බලපෑ ආපදා තත්ත්වය හේතුවෙන් විපතට පත් පාසල් ළමුන් 1259 දෙනෙකු තවමත් සහන සේවා කඳවුරු ආශ්‍රිතව සිටින බව කෑගල්ල දිස්ත්‍රික් ලේකම් ඩබ්ලිව්.එම්.අබේවික්‍රම වනසූරිය මහතා පවසයි.ඔහු සඳහන් කළේ වයස අවුරුදු 5ට අඩු ළමුන් 370 දෙනෙකු ආපදා තත්ත්වය හේතුවෙන් විපතට පත්ව ඇති බව වාර්තා වන බවයි .ආපදා තත්ත්වය හේතුවෙන් පියා පමණක් අහිමි වූ ළමුන් 16 දෙනෙකුත්, මව සහ පියා දෙදෙනාම අහිමි වු ළමුන් හතර දෙනෙකුත් ඔවුන් අතර වන බව අබේවික්‍රම වනසූරිය මහතා පැවසුවේය. කෙසේවෙතත් එම ළමුන්ගේ අධ්‍යයන කටයුතු සිදුකිරීම සඳහා අවශ්‍ය පෙළ පොත් පාසල් උපකරණ ඇතුළු අනෙකුත් දෑ ඔවුන්ට ලබාදීමට රජය පළාත් සභාව එක්ව කටයුතු කර ඇති බව ද කෑගල්ල දිස්ත්‍රික් ලේකම් අබේවික්‍රම වනසූරිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61088", "Category": null, "Parent URL": null}