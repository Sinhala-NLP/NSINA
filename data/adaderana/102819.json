{"Source": "Adaderana", "Timestamp": "January 22, 2019 12:09 pm", "Headline": "ලොරියක් දුම්රියේ ගැටෙයි-යුද හමුදා නිලධාරීන් 4 රෝහලට", "News Content": "කුරුණෑගල, වැල්ලව දුම්රිය හරස් මාර්ගයේදී ලොරි රථයක් දුම්රියක ගැටීමෙන් එම රථයේ ගමන්කළ පුද්ගලයින් සිව් දෙනෙකු බරපතළ තුවාල ලබා තිබේ. ත්‍රිකුණාමලය සිට කොළඹ දක්වා ධාවනය වූ ශීඝ්‍රගාමී දුම්රියේ ගැටීමෙන් මෙම අනතුර සිදුව ඇති බව වාර්තා වෙයි. අද(22) අළුයම සිදුවූ මෙම අනතුරින් ලොරි රථයේ ගමන් කළ පුද්ගලයන් සිව්දෙනා බරපතළ තුවාල ලබා කුරුණෑගල ශික්ෂණ රෝහලට ඇතුළත් කර තිබේ. තුවාලකරුවන් අතර හමුදා මේජර්වරයෙක් ඇතුළු යුද හමුදා සෙබළුන් සිව් දෙනෙකු සිටින බව අප වාර්තාකරු පැවසීය. තුවල ලැබූ සිව් දෙනා ගෙන් දෙදෙනෙක් මේ වන විට කුරුණෑගල ශික්ෂණ රෝහලේ දැඩි සත්කාර ඒකකයේ ප්‍රතිකාර ලබන බව රෝහල් ආරංචි මාර්ග පවසයි. අනතුරින් ලොරි රථයට බරපතළ හානි සිදුව ඇති අතර දුම්රියටද හානි සිදුව තිබේ. සිද්ධිය සම්බන්ධයෙන් වැල්ලව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102819", "Category": null, "Parent URL": null}