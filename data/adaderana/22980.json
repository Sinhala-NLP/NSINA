{"Source": "Adaderana", "Timestamp": "March 22, 2012 04:24 pm", "Headline": " ශ්‍රී ලංකාවට අදාළ ජිනීවා යෝජනාව සම්මතයි", "News Content": "ශ්‍රී ලංකාව සම්බන්ධයෙන් එක්සත් ජාතීන්ගේ මානව හිමිකම් කවුන්සිලයට ගෙන ආ යෝජනාව මීට ස්වල්ප මොහොතකට පෙර සම්මත විය. ඒ අනුව උගත් පාඩම් හා ප්‍රතිසන්ධාන කොමිසමේ නිර්දේශ ක්‍රියාත්මක කරන ලෙස ඉල්ලා අමෙරිකා එක්සත් ජනපද නියෝජිතවරිය ගෙන ආ යෝජනාවට පක්ෂව ඡන්ද 24 ක්ද,එරෙහිව ඡන්ද 15 ක්ද ලැබුණි. රටවල් 8 ක නියෝජිතයින් මෙම අවස්ථාවේ ඡන්දය දීමෙන් වැළකී සිටින ලදී. අසල්වැසි ඉන්දියාවද යෝජනාවට පක්ෂව ඡන්දය පාවිච්චි කළ බව ඉන්දීය මාධ්‍ය උපුටා දක්වයි. ඒ අනුව ඕස්ට්‍රියාව,බෙල්ජියම,බෙනීට්,කැමරූන්,චිලී,කොස්ටරිකා,චෙක් ජනරජය,ගෝතමාලාව,හංගේරියාව,ඉන්දියාව,ඉතාලිය,ලිබියාව,මොරිසස්,මෙක්සිකෝව,නයිජීරියාව,නෝර්වේ, පේරු,පෝලන්තය,මෝල්දෝවා,රුමේනියාව,ස්පාඤ්ඤය,ස්විස්ටර්ලන්තය,අමෙරිකා එක්සත් ජනපදය,උරුගුව යන රටවල් මෙම යෝජනාවට පක්ෂව ඡන්දය ප්‍රකාශ කරන ලදී. එසේම බංග්ලාදේශය,චීනය,කොංගෝව,කියුබාව,ඉක්වදෝරය,ඉන්දුනීසියාව,ක්වෙයිට්,මාලදිවයින, මොරිටේනියා,පිලිපීනය,කටාර්,රුසියාව,සෞදි අරාබියාව,තායිලන්තය,උගන්ඩාව යන රටවල නියෝජිතයින් යෝජනාවට එරෙහිව ශ්‍රී ලංකාව වෙනුවෙන් සිය ඡන්දය ප්‍රකාශ කර ඇත. කෙසේ වෙතත් ඇංගෝලාව,බෝස්වානාලන්තය,වර්කියා-ෆැසෝ,ජිබුටි,ජෝර්දානය,කිර්කිස්ථානය,මැලේසියාව,සෙනගාල් යන රටවල් ඡන්දය ප්‍රකාශ කිරීමෙන් වැළකී සිටින ලද බව සඳහන් වේ.", "URL": "https://sinhala.adaderana.lk/news.php?nid=22980", "Category": null, "Parent URL": null}