{"Source": "Adaderana", "Timestamp": "September 29, 2016 10:36 am", "Headline": " සතොස හොරා කෑ 5ක් දැලේ ", "News Content": "කළුතර - උතුර සතොස ආයතනය බිඳ දේපළ සොරාගැනීමේ සිද්ධිය සම්බන්ධයෙන් සැකකරුවන් පස් දෙනෙකු අත්අඩංගුවට ගෙන තිබේ.පොලීසියට ලද තොරතුරක් මත සිදුකළ වැටලීමකදී දොඩම්ගොඩ අධිවේගී පිවිසුම් මාර්ගය අසලදී මොවුන් අත්අඩංගුවට ගෙන ඇති බව සඳහන්ය.සැකකරුවන්ගෙන් සිදුකරන ලද ප්‍රශ්නකිරීම් වලදී ඔවුන් වෑන්රථ සහ වෙනත් වාහන කුලී පදනම මත ලබාගෙන සුපිරි වෙළෙඳසැල් කොල්ලකා මෙම භාණ්ඩ කොළඹ සහ වත්තල ප්‍රදේශවල වෙළෙඳසැල්වලට අලෙවි කර ඇති බවට තොරතුරු අනාවරණය වී තිබේ.සැකකරුවන් රාගම, මතුගම බගවන්තලාව, පුස්සැල්ලාව ප්‍රදේශ වල පදිංචිකරුවන් බව පොලීසිය පැවසුවේය.ඔවුන් කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=64525", "Category": null, "Parent URL": null}