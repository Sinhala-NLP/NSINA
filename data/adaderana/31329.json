{"Source": "Adaderana", "Timestamp": "February 4, 2013 09:38 am", "Headline": "ලක්ෂ 13 ක සුදු සඳුන් තොගයක් අල්ලයි", "News Content": "නීති විරෝධී ලෙස සුදු සඳුන් පිටරටට අලෙවි කිරීමේ ව්‍යාපාරයක් පවත්වාගෙන ගෙන ගිය පුද්ගලයෙකු අත්අඩංගුවට ගෙන තිබේ. බදුල්ල නගරයේ ගොඩනැගිල්ලක මෙම ව්‍යාපාරය පවත්වාගෙන ගොස් ඇතැයි පොලීසිය පවසයි. වැටලීමෙන් රුපියල් ලක්ෂ 13 ක් වටිනා සුදු සඳුන් කිලෝග‍්‍රෑම් 300 ක් පමණ සිය භාරයට ගත් බව බදුල්ල පොලිස් කොට්ඨාස දූෂණ මර්ධන අංශය ප‍්‍රකාශ කළේය.", "URL": "https://sinhala.adaderana.lk/news.php?nid=31329", "Category": null, "Parent URL": null}