{"Source": "Adaderana", "Timestamp": "January 21, 2010 04:27 pm", "Headline": "විපක්ෂයෙන් භීෂණකාරී තත්ත්වයක්", "News Content": "රජයේ මැතිවරණ ව්‍යාපාරය කඩාකප්පල් කිරීමේ අරමුණින් භීෂණකාරී තත්ත්වයක් ඇතිකිරීමට විපක්ෂය උත්සාහ දරමින් සිටින බව ජනමාධ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. ඔහු පවසන්නේ තම පක්ෂයේ ක්‍රියාකාරීන්ගේ නිවෙස්වලට සහ එම ක්‍රියාකාරීන්ට පහරදෙමින් මෙම තත්ත්වය ඇතිකරමින් සිටින බවයි. මාතර ප්‍රදේශයේ පැවති මාධ්‍ය හමුවකට එක්වෙමින් ලක්ෂ්මන් යාපා අබේවර්ධන මහතා මෙම අදහස් පළ කරන ලදී. ජනාධිපති මහින්ද රාජපක්ෂ මහතා පිළිබඳ ජනතා කැමැත්ත වැඩිවීම හේතුවෙන් විපක්ෂයේ සාමාජිකයින් ප්‍රචණ්ඩකාරී ලෙස හැසිරෙන බව අමාත්‍යවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6169", "Category": null, "Parent URL": null}