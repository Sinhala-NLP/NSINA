{"Source": "Adaderana", "Timestamp": "February 7, 2011 12:16 pm", "Headline": "සහන කාලයේදී විශාල පිරිසක් නීත්‍යානූකූලව හමුදා සේවයෙන් ඉවත්වෙයි ", "News Content": "නිවාඩු නොලබා රාජකාරියට වාර්තා නොකර සිටින යුධ හමුදා සාමාජිකයින්ට නීත්‍යානූකූල ලෙස සේවයෙන් ඉවත් වීමට ලබාදී ඇති සහන කාලය තුළ විශාල පිරිසක් නීත්‍යානූකූල ලෙස හමුදාවෙන් ඉවත්වී ඇතැයි යුධ හමුදාව පවසයි. තවදුරටත් නිවාඩු නොලබා රාජකාරියට වාර්තා නොකර සිටින හමුදා සාමාජිකයින්ට නීත්‍යානූකූල සේවයෙන් ඉවත් වීම සඳහා ලබන 12 තෙක් කාලය ලබාදී ඇති බව නිවේදනයක් නිකුත් කරමින් යුධ හමුදා මූලස්ථානය සඳහන් කරයි. නිදහස් දිනයට සමගාමීව ලබාදී ඇති මෙම සහන කාල සීමාවෙන් උපරිම ප්‍රයෝජන ගෙන සිය අස්වීම් කටයුතු සිදුක‍රන ලෙසට එම මූලස්ථානය ඉල්ලා සිටියි. මේ වන විට නිවාඩු නොලබා සේවයට වාර්තා නොකර සිටින සියලුම යුධ හමුදා සාමාජිකයින් අත් අඩංගුවට ගැනීමේ දීප ව්‍යාප්ත වැඩපිළිවෙළක් ක්‍රියාත්මක කිරීමට සැලසුම් කර ඇති බව යුධ හමුදා මූලස්ථානය පෙන්වා දෙයි.", "URL": "https://sinhala.adaderana.lk/news.php?nid=14051", "Category": null, "Parent URL": null}