{"Source": "Adaderana", "Timestamp": "March 28, 2016 12:47 pm", "Headline": "ලී කම්හල අයෙක්ට මරු කැඳවයි", "News Content": "අනුරාධපුර නිදහස් මාවත පුල්ලෙයාර් හන්දිය ප්‍රදේශයේ නිවසක පිහිටි ලී කර්මාන්ත ශාලාවක සිදු වූ අනතුරකින් පුද්ගලයෙකු මියගොස් තිබේ.පොලීසිය පැවසුවේ අදාළ පුද්ගලයා එහි සේවය කරමින් සිටියදී ග්‍රයින්ඩරයකට හසුව පාදය අනතුරට ලක්ව ඇති බවයි.බරපතළ තත්ත්වයේ පසු වූ අදාළ පුද්ගලයා අනුරාධපුර රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 40 හැවිරිදි පුද්ගලයෙකි. පශ්චාත් මරණ පරික්ෂණය අද(28) සිදු කිරීමට නියමිත අතර අනුරාධපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58677", "Category": null, "Parent URL": null}