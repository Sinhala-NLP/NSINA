{"Source": "Adaderana", "Timestamp": "September 3, 2018 12:39 pm", "Headline": "දන් දුන් ජීවිත", "News Content": "මෙවර 152 වෙනි පොලිස් දිනයට සමගාමිව මස්කෙළිය පොලීසිය මඟින් ලේ දන්දීමේ ව්‍යාපාරයක් අද(03) දා දවස පුරා මස්කෙළිය පොලිස් පරිශ්‍රයේදී පැවැත් වෙනු ඇත. පොලිස් දිනය නිමිති කරගෙන මස්කෙළිය පොලීසිය මඟින් සංවිධානය කර තෙවෙනි වසරටත් පැවැත්වූ මෙම ලේ දන්දීමේ වැඩ සටහන සඳහා පොලිස් විශේෂ කාර්ය බලකායේ නිලධාරීන්, පොලිස් නිලධාරීන්, ඇතුලු ප්‍රදේශයේ සිංහල, දෙමළ, මුස්ලිම් ජනතාව විශාල පිරිසක් සහභාගි විය. නාවලපිටිය මූලික රෝහල් ලේ බැංකුවේ වෛද්‍යවරුන්, හෙදි නිලධාරීන් පිරිසක් විසින් මෙහිදී ලේ ලබා ගැනීමේ කටයුතු සිදු කරනු ඇත. හැටන් කොට්ඨාශ භාර සහකාර පොලිස් අධිකාරි 2 තිස්ස විතාරණ, මස්කෙළිය පොලිස්ථානාධිපති පොලිස් පරීක්ෂක ටිරෝන් රත්නායක යන මහත්වරුන් හා මස්කෙළිය ප්‍රාදේශිය සභාවේ මන්ත්‍රීවරුන්, ග්‍රාම නිලධාරිවරුන්ද මෙම අවස්ථාවට සහභාගී විය.", "URL": "https://sinhala.adaderana.lk/news.php?nid=95464", "Category": null, "Parent URL": null}