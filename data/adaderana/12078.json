{"Source": "Adaderana", "Timestamp": "November 11, 2010 04:10 pm", "Headline": "පාර්ලිමේන්තුව 16 වනදාට කල්යයි", "News Content": "පාර්ලිමේන්තුවේ කටයුතු අද(11) දිනයේ විනාඩි 5ට සීමා වී තිබේ. ලබන 16 වැනිදා පෙරවරු 9 තෙක් පාර්ලිමේන්තුව කල් තබන බව පස්වරු 1 ට පාර්ලිමේන්තුව රැස්වූ අවස්ථාවේ කතානායකවරයා සභාවට දැනුම් දී ඇත. ඊයේ රාත්‍රී සිට ඇද හැලුණු වර්ෂාපතනයත් සමග පාර්ලිමේන්තු සංකීර්ණය ද ජලගැලීම්වලට ලක්විය. ඒ අනුව දහවල් 12 ට පක්ෂ නායකවරුන්ගේ රැස්වීමක් කැඳවා පාර්ලිමේන්තුව කල් තැබීම පිළිබඳ සාකච්ඡා වූ බව වාර්තා වේ. එම පක්ෂ නායක රැස්වීමෙන් අනතුරුව පාර්ලිමේන්තුව රැස්වූ පසුව ලබන 16 වැනිදා දක්වා පාර්ලිමේන්තුව කල් තැබීමට කතානායකවරයා පියවර ගනු ලැබීය.", "URL": "https://sinhala.adaderana.lk/news.php?nid=12078", "Category": null, "Parent URL": null}