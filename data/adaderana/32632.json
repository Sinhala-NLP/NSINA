{"Source": "Adaderana", "Timestamp": "March 22, 2013 10:59 am", "Headline": "ගිනි අවි සමග පුද්ගලයෙක් අල්ලයි", "News Content": "පල්ලම, ආඩිග, නාගවිල ප්‍රදේශයේදී ගිනිඅවි කිහිපයක් සමඟ පුද්ගලයෙකු අත්අඩංගුවට ගෙන තිබේ. සැකකරු සතුව තිබී බෝර 12 ගිනිඅවියක්, එම වර්ගයේ ගිනි අවියක යාන්ත්‍රික කොටසක් සහ හිස් පතරොම් කොපු 27 ක් සොයාගත් බව පොලීසිය පැවසුවේය. අත්අඩංගුවට ගත් සැකකරු 48 හැවිරිදි නාගවිල ප්‍රදේශයේ පදිංචිකරුවෙකි. මේ අතර බෝර 12 ගිනි අවියක් සහ පතරොම් කිහිපයක් ළඟ තබාගෙන සිට මාලවල, රත්තොටුවිල ප්‍රදේශයේ පදිංචිකරුවෙකු ඌරගස්මන්හන්දිය පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=32632", "Category": null, "Parent URL": null}