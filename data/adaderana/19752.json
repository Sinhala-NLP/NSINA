{"Source": "Adaderana", "Timestamp": "November 3, 2011 08:13 am", "Headline": "ක්‍රිකට් ක්‍රීඩාංගණ 3 ක නඩත්තුව ත්‍රිවිධ හමුදාවට පවරයි", "News Content": "ශ්‍රී ලංකා ක්‍රිකට් ආයතනය සතු ජාත්‍යන්තර ක්‍රිකට් ක්‍රීඩාංගණ 3ක නඩත්තු කටයුතු ත්‍රිවිධ හමුදාවට පවරා තිබේ. හම්බන්තොට සූරියවැව ක්‍රීඩාංගණය, කොළඹ ඛෙත්තාරාම ක්‍රීඩාංගණය සහ ‍‍පල්ලෙකැලේ ක්‍රීඩාංගණය මෙලෙස පවරා ඇති බව ක්‍රීඩා අමාත්‍යාංශය ප්‍රකාශ කරයි. නොවැම්බර් 1 වැනි දින සිට ක්‍රියාත්මක වන පරිදි මෙම ක්‍රීඩාංගණවල නඩත්තු කටයුතු ත්‍රිවිධ හමුදාවට පවරා ඇත. ඒ අනුව එම ක්‍රීඩාංගණවල නඩත්තු කටයුතු ඉදිරියේ දී ත්‍රිවිධ හමුදා නිලධාරීන් විසින් සිදු කිරීමට නියමිත බව ක්‍රීඩා අමාත්‍යාංශය ප්‍රකාශ කරයි. නිසි ප්‍රමිතියකට අනුව ක්‍රීඩාංගණ සහ තණතිලි පවත්වාගෙන යාම මෙන්ම නඩත්තු කටයුතුවලට වැයවන අධික මුදල අවම කර ගැනීම මෙහි අරමුණ බව ක්‍රීඩා අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=19752", "Category": null, "Parent URL": null}